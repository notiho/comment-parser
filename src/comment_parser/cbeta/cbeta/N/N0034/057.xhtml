<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>小王統史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu57' />
<p class='h1'>第九十三章　瑪耶達奴等二王</p><p style="margin-left:0em;text-indent:2em">時於此〔王〕歿後，近此近海國土，名奢耶瓦達那庫達加高名美麗之都，住於各處，生日種族諸王之中，名瑪耶達奴一人有威光之王是人主。（一、二）王之實子羅奢西哈，強暴而處處行戰以博勝利。（三）得勝利〔此〕大愚人亦弒殺己父，此邪智之人，收王國於己手。（四）於西達瓦加城，知為羅奢西哈（第一世），歸信於〔佛〕教，少時行善業，懷恐怖此王曾問諸大長老，言：「如何者余當脫弒父之罪。」（五、六）時，諸長老無憂畏而說彼之非法，不能宥和此惡智者之邪心，彼等言：「不能滅此所犯之罪。」〔王聞此〕唯持猛毒〔蛇〕之杖打之，〔受此〕如怒，亦問耆婆神之奉信者，言「得滅」聲，聞入如甘露而以身塗灰，奉耆婆神之教，以滅勝者之教，殺比丘眾而焚正法之書，令毀精舍以塞上天之道，彼〔自〕為輪迴之障礙而執邪見。（七、一一）為獨占生於斯瑪那之一切利得，雇用此奸惡邪見之行者，而不知奉非法愚蒙之彼〔王〕，奉不應奉者必逢大苦。（一二、一三）時，比丘等怖畏王而還俗，於其中依輪廻之怖畏，去而往各處。（一四）佛之教是無垢，為一切世間之利益，王壞此，依前世之善根力即此王位，具教令威力，此奸惡者全楞伽之地收於己手中以行王事。（一五、一六）</p>
<p style="margin-left:0em;text-indent:2em">如是，具有國王之力，此護地者以示教令之力，行一切不善業之積集而歸於魔王之手。如是為於邪見愚癡之虜見有過患，恐怖一切無放逸，成就多利益！（一七）</p>
<p style="margin-left:4em">善人之信心與感激而〔起〕作大王統史</p>
<p style="margin-left:4em">名瑪耶達奴王等名二王說明〔章之〕第九十三章〔畢〕</p>
</div>
</div><!-- end of div[@id='body'] -->
</body></html>