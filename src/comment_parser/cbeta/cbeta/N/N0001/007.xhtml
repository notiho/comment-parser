<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>經分別</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><div class='other'>
<div class='div-other'><a id='mulu1373' /><p style="margin-left:2em">諸大德！今誦出此等眾學法。</p>

<div class='div-other'><a id='mulu1374' />
<p class='h5'>一</p><p style="margin-left:0em;text-indent:2em">爾時，佛世尊在舍衛城祇樹給孤獨園。其時，六群比丘著內衣令前後垂下。諸人……非難：「何以沙門釋子著內衣令前後……耶？宛如在家受欲者。」諸比丘聞彼諸人之……非難。諸比丘中少欲者……非難：「何以六群比丘著內衣令前後……耶？」以……白世尊。時，世尊以是因緣說法集比丘僧而問六群比丘曰：「諸比丘！汝等實著內衣令前後……耶？」「實然！世尊！」佛世尊呵責：「愚人！汝等何以著內衣……耶？愚人！此非令未信者生信……乃至……諸比丘！汝等當如是誦此學處——</p>
<p style="margin-left:2em">『我著內衣當覆全圓』，應當學。」</p>
<p style="margin-left:0em;text-indent:2em">應以內衣覆全圓，〔即〕覆臍圓、膝圓。不恭敬故，令前後垂下而著者，突吉羅。非故意者、無念者、無知者、有病者、事故時，癡狂者、最初之犯行者，不犯也。</p>
</div>
<div class='div-other'><a id='mulu1375' />
<p class='h5'>二</p><p style="margin-left:0em;text-indent:2em">爾時……給孤獨園。其時，六群比丘披上衣令前後垂下……乃至……「……</p>
<p style="margin-left:0em;text-indent:2em">『我披上衣當覆全圓』，應當學。」</p>
<p style="margin-left:0em;text-indent:2em">披上衣應覆全圓，使兩方之邊緣整齊。不恭敬故，令前後垂下而披上衣者，突吉羅。……最初之犯行者，不犯也。</p>
</div>
<div class='div-other'><a id='mulu1376' />
<p class='h5'>三．四</p><p style="margin-left:0em;text-indent:2em">爾時……給孤獨園。其時，六群比丘將身露現而行於俗家間，〔於四，將〔行〕改為「坐」〕……乃至……「……</p>
<p style="margin-left:0em;text-indent:2em">『我當披覆整齊而行（坐）於俗家間』，應當學。」</p>
<p style="margin-left:0em;text-indent:2em">應披覆整齊而行（坐）於俗家間。不恭敬故，將身露現而行（坐）於俗家間者，突吉羅。非故意者、無念者、無知者、有病者〔於四，此加「入臥牀者」〕、事故時，癡狂者、最初之犯行者，不犯也。</p>
</div>
<div class='div-other'><a id='mulu1377' />
<p class='h5'>五．六</p><p style="margin-left:0em;text-indent:2em">爾時……給孤獨園。其時，六群比丘手足搖動而行（坐）於俗家間……乃至……「……</p>
<p style="margin-left:0em;text-indent:2em">『我當端正威儀而行（坐）於俗家間』，應當學。」</p>
<p style="margin-left:0em;text-indent:2em">應端正威儀行（坐）於俗家間。不恭敬故，搖擺手足行（坐）於俗家間者，突吉羅。非故意者、無念者、無知者、有病者，癡狂者、最初之犯行者，不犯也。</p>
</div>
<div class='div-other'><a id='mulu1378' />
<p class='h5'>七．八</p><p style="margin-left:0em;text-indent:2em">爾時……給孤獨園。其時，六群比丘左右顧視而行（坐）於俗家間……乃至……「……</p>
<p style="margin-left:0em;text-indent:2em">『我當以目注視下方而行（坐）於俗家間』，應當學。」</p>
<p style="margin-left:0em;text-indent:2em">應以目注視下方近前而行（坐）於俗家間。不恭敬故，左右顧視而行（坐）於俗家間者，突吉羅。非故意者，無念者、無知者、有病者、事故時，癡狂者、最初之犯行者，不犯也。</p>
</div>
<div class='div-other'><a id='mulu1379' />
<p class='h5'>九．一〇</p><p style="margin-left:0em;text-indent:2em">爾時……給孤獨園。其時，六群比丘將衣拉上而行（坐）於俗家間……乃至……「……</p>
<p style="margin-left:0em;text-indent:2em">『我當不將衣拉上而行（坐）於俗家間』，應當學。」</p>
<p style="margin-left:0em;text-indent:2em">不應將衣拉上而行（坐）於俗家間。不恭敬故，一面或兩面將衣拉上而行（坐）於俗家間者，突吉羅。非故意者、無念者、無知者、有病者〔於一〇，此加「入臥牀時」〕、事故時，癡狂者、最初之犯行者，不犯也。</p>
<p style="margin-left:22em">———第一全圓品———</p>
</div>
<div class='div-other'><a id='mulu1380' />
<p class='h5'>一一．一二</p><p style="margin-left:0em;text-indent:2em">爾時……給孤獨園。其時，六群比丘哄笑而行（坐）於俗家間……乃至……「……</p>
<p style="margin-left:0em;text-indent:2em">『我當不哄笑而行（坐）於俗家間』，應當學。」</p>
<p style="margin-left:0em;text-indent:2em">不應哄笑而行（坐）於俗家間。不恭敬故，哄笑而行（坐）於俗家間者，突吉羅。非故意者、無念者、無知者、有病者、於可笑事而微笑、事故時，癡狂者、最初之犯行者，不犯也。</p>
</div>
<div class='div-other'><a id='mulu1381' />
<p class='h5'>一三．一四</p><p style="margin-left:0em;text-indent:2em">爾時……給孤獨園。其時，六群比丘作高、大聲而行（坐）於俗家間……乃至……「……</p>
<p style="margin-left:0em;text-indent:2em">『我當低聲而行（坐）於俗家間』，應當學。」</p>
<p style="margin-left:0em;text-indent:2em">應低聲而行（坐）於俗家間。不恭敬故，高、大聲而行（坐）於俗家間者，突吉羅。非故意者、無念者、無知者、有病者、事故時，癡狂者、最初之犯行者，不犯也。</p>
</div>
<div class='div-other'><a id='mulu1382' />
<p class='h5'>一五．一六</p><p style="margin-left:0em;text-indent:2em">爾時……給孤獨園。其時，六群比丘搖身、吊身而行（坐）於俗家間……乃至……「……</p>
<p style="margin-left:0em;text-indent:2em">『我當不搖身而行（坐）於俗家間』，應當學。」</p>
<p style="margin-left:0em;text-indent:2em">不應搖身而行（坐）於俗家間，應攝身行（坐）。不恭敬故，搖身、吊身而行（坐）於俗家間者，突吉羅。非故意者、無念者、無知者、有病者〔於一六，此加「入臥牀者」〕、事故時，癡狂者、最初之犯行者，不犯也。</p>
</div>
<div class='div-other'><a id='mulu1383' />
<p class='h5'>一七．一八</p><p style="margin-left:0em;text-indent:2em">爾時……給孤獨園。其時，六群比丘搖臂、吊臂而行（坐）於俗家間……乃至……「……</p>
<p style="margin-left:0em;text-indent:2em">『我當不搖臂而行（坐）於俗家間』，應當學。」</p>
<p style="margin-left:0em;text-indent:2em">不應搖臂而行（坐）於俗家間，應攝臂行（坐）。不恭敬故，搖臂、吊臂而行（坐）於俗家間者，突吉羅……〔同一五．一六〕……最初之犯行者，不犯也。</p>
</div>
<div class='div-other'><a id='mulu1384' />
<p class='h5'>一九．二〇</p><p style="margin-left:0em;text-indent:2em">爾時……給孤獨園。其時，六群比丘搖頭、吊頭而行（坐）於俗家間……乃至……「……</p>
<p style="margin-left:0em;text-indent:2em">『我當不搖頭而行（坐）於俗家間』，應當學。」……〔參照一七．一八〕……。……最初之犯行者，不犯也。</p>
<p style="margin-left:22em">———第二哄笑品———</p>
</div>
<div class='div-other'><a id='mulu1385' />
<p class='h5'>二一．二二</p><p style="margin-left:0em;text-indent:2em">爾時……給孤獨園。其時，六群比丘以手叉腰張肘而行（坐）於俗家間……乃至……「……</p>
<p style="margin-left:0em;text-indent:2em">『我當不以手叉腰張肘而行（坐）於俗家間』，應當學。」</p>
<p style="margin-left:0em;text-indent:2em">不應以手叉腰張肘而行（坐）於俗家間。不恭敬故，以一手或二手叉腰張肘而行（坐）於俗家間者，突吉羅……〔同一五．一六〕……最初之犯行者，不犯也。</p>
</div>
<div class='div-other'><a id='mulu1386' />
<p class='h5'>二三．二四</p><p style="margin-left:0em;text-indent:2em">爾時……給孤獨園。其時，六群比丘纏頭而行（坐）於俗家……乃至……「……</p>
<p style="margin-left:0em;text-indent:2em">『我當不纏頭而行（坐）於俗家間』，應當學。」</p>
<p style="margin-left:0em;text-indent:2em">不應纏頭而行（坐）於俗家間。不恭敬故，纏頭而行（坐）於俗家間者，突吉羅。……〔同一五．一六〕……最初之犯行者，不犯也。</p>
</div>
<div class='div-other'><a id='mulu1387' />
<p class='h5'>二五</p><p style="margin-left:0em;text-indent:2em">爾時……給孤獨園。其時，六群比丘以膝行往俗家間……乃至……「……</p>
<p style="margin-left:0em;text-indent:2em">『我當不以膝行往俗家間』，應當學。」</p>
<p style="margin-left:0em;text-indent:2em">不應以膝行往俗家間。不恭敬故，以膝行往俗家間者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1388' />
<p class='h5'>二六</p><p style="margin-left:0em;text-indent:2em">爾時……給孤獨園。其時，六群比丘以散亂姿態而坐於俗家間……乃至……「……</p>
<p style="margin-left:0em;text-indent:2em">『我當不以散亂姿態而坐於俗家間』，應當學。」</p>
<p style="margin-left:0em;text-indent:2em">不應以散亂姿態坐於俗家間。不恭敬故，以亂姿、亂衣而坐於俗家間者，突吉羅。非故意者、無念者、無知者、有病者、臥牀時、事故時，癡狂者、最初之犯行者，不犯也。</p>
</div>
<div class='div-other'><a id='mulu1389' />
<p class='h5'>二七</p><p style="margin-left:0em;text-indent:2em">爾時……給孤獨園。其時，六群比丘，不注意而受施食〔過多〕，如欲捨掉般……乃至……「……</p>
<p style="margin-left:0em;text-indent:2em">『我當注意受施食』，應當學。」</p>
<p style="margin-left:0em;text-indent:2em">應注意受施食。不恭敬故，不注意而受施食〔過多〕，如欲捨掉般者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1390' />
<p class='h5'>二八</p><p style="margin-left:0em;text-indent:2em">爾時……給孤獨園。其時，六群比丘左右顧視而受施食，將撒落或盛過多亦不知……乃至……「……</p>
<p style="margin-left:0em;text-indent:2em">『我當注意鉢而受施食』，應當學。」</p>
<p style="margin-left:0em;text-indent:2em">應注意鉢而受施食。不恭敬故，左右顧視而受施食者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1391' />
<p class='h5'>二九</p><p style="margin-left:0em;text-indent:2em">爾時……給孤獨園。其時，六群比丘受施食時，受多量之汁……乃至……「……</p>
<p style="margin-left:0em;text-indent:2em">『我當受適量之汁』，應當學。」</p>
<p style="margin-left:0em;text-indent:2em">汁有二種：綠豆汁、蠶豆汁，可以手掬之物。應受與汁同量之鉢食，不恭敬故，受汁多量者，突吉羅。非故意者、無念者、無知者、有病者、〔二種汁以外之〕諸汁、由親里、受請者、為他人、以己之財、事故時，癡狂者、最初之犯行者，不犯也。</p>
</div>
<div class='div-other'><a id='mulu1392' />
<p class='h5'>三〇</p><p style="margin-left:0em;text-indent:2em">爾時……給孤獨園。其時，六群比丘受溢鉢之施食……乃至……「……</p>
<p style="margin-left:0em;text-indent:2em">『我當受滿鉢之施食』，應當學。」</p>
<p style="margin-left:0em;text-indent:2em">應受滿鉢之施食。不恭敬故，受溢鉢之施食者，突吉羅。非故意者、無念者、無知者、有病者、事故時，癡狂者、最初之犯行者，不犯也。</p>
<p style="margin-left:22em">———第三叉腰品———</p>
</div>
<div class='div-other'><a id='mulu1393' />
<p class='h5'>三一</p><p style="margin-left:0em;text-indent:2em">爾時……給孤獨園。其時，六群比丘如不欲食，不注意而食施食……乃至……「……</p>
<p style="margin-left:0em;text-indent:2em">『我當注意食施食』，應當學。」</p>
<p style="margin-left:0em;text-indent:2em">應注意食施食。不恭敬故，不注意而食施食者，突吉羅。非故意者、無念者、無知者、有病者、事故時，癡狂者、最初之犯行者，不犯也。</p>
</div>
<div class='div-other'><a id='mulu1394' />
<p class='h5'>三二</p><p style="margin-left:0em;text-indent:2em">爾時……給孤獨園。其時，六群比丘左右顧視而食施食，撒落不知，滿溢亦不知……乃至……「……</p>
<p style="margin-left:0em;text-indent:2em">『我當注意鉢而食施食』，應當學。」</p>
<p style="margin-left:0em;text-indent:2em">應注意鉢而食施食。不恭敬故，左右顧視而食施食者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1395' />
<p class='h5'>三三</p><p style="margin-left:0em;text-indent:2em">爾時……給孤獨園。其時，六群比丘處處揉捏而食施食……乃至……「……</p>
<p style="margin-left:0em;text-indent:2em">『我當順次食施食』，應當學。」</p>
<p style="margin-left:0em;text-indent:2em">應順次食施食。不恭敬故，處處揉捏而食施食者，突吉羅。非故意者、無念者、無知者、有病者、與他時觸，盛他人之鉢時觸、於特別之副食物、事故時，癡狂者、最初之犯行者，不犯也。</p>
</div>
<div class='div-other'><a id='mulu1396' />
<p class='h5'>三四</p><p style="margin-left:0em;text-indent:2em">爾時……給孤獨園。其時，六群比丘食施食時，食多量之湯汁……乃至……「……</p>
<p style="margin-left:0em;text-indent:2em">『我當食與汁同量之施食』，應當學。」</p>
<p style="margin-left:0em;text-indent:2em">汁有二種：綠豆汁及蠶豆汁，可以手掬之物。應食與汁同量之施食。不恭敬故，食汁過量者，突吉羅。非故意者、無念者、無知者、有病者、〔二種汁以外之〕諸汁、由親里、受請者、由己之財、事故時，癡狂者、最初之犯行者，不犯也。</p>
</div>
<div class='div-other'><a id='mulu1397' />
<p class='h5'>三五</p><p style="margin-left:0em;text-indent:2em">爾時……給孤獨園。其時，六群比丘從中央揉捏而食施食……乃至……「……</p>
<p style="margin-left:0em;text-indent:2em">『我當不從中央揉捏而食施食』，應當學。」</p>
<p style="margin-left:0em;text-indent:2em">不應從中央揉捏而食施食。不恭敬故，從中央揉捏而食施食者，突吉羅。非故意者、無念者、無知者、有病者、將少量殘食集中揉捏而食、事故時，癡狂者、最初之犯行者，不犯也。</p>
</div>
<div class='div-other'><a id='mulu1398' />
<p class='h5'>三六</p><p style="margin-left:0em;text-indent:2em">爾時……給孤獨園。其時，六群比丘為得更多湯汁或加味物而以飯覆之……乃至……「……</p>
<p style="margin-left:0em;text-indent:2em">『我當不為得更多湯汁或加味物而以飯覆之』，應當學。」</p>
<p style="margin-left:0em;text-indent:2em">不應為得更多湯汁或加味物而以飯覆之。若不恭敬故，為得更多湯汁或加味物而以飯覆之者，突吉羅。非故意者、無念者、無知者、由施主覆與者、非欲得更多故、事故時，癡狂者、最初之犯行者，不犯也。</p>
</div>
<div class='div-other'><a id='mulu1399' />
<p class='h5'>三七</p>
<div class='div-other'><a id='mulu1400' />
<p class='h6'>（一）</p><p style="margin-left:0em;text-indent:2em">爾時……給孤獨園。其時，六群比丘為己乞〔指定之〕汁、飯而食。諸人譏嫌非難：「何以六群比丘為己乞汁、飯而食耶？誰不愛善調理？誰不喜美味？」諸比丘聞彼諸人之……非難。諸比丘中少欲者……非難：「何以六群比丘為己乞汁、飯而食耶？……」……乃至……「諸比丘！汝等實為己乞汁、飯而食耶？」「實然！世尊！」佛世尊呵責：「愚人！汝等何以……食耶？愚人！此非令未信者生信……乃至……諸比丘！汝等當如是誦此學處——</p>
<p style="margin-left:2em">『我當不為己乞汁、飯而食』，應當學。」</p>
<p style="margin-left:0em;text-indent:2em">如是，世尊為諸比丘制立學處。</p>
</div>
<div class='div-other'><a id='mulu1401' />
<p class='h6'>（二）</p><p style="margin-left:0em;text-indent:2em">其時，諸比丘患病，探病比丘如是言病比丘：「友！堪忍否？得過否？」「友！以前我等為己乞汁、飯而食，故我等安樂，今因世尊禁止，畏慎不敢乞，故我等不安樂。」……以此事白世尊。世尊曰：「諸比丘！病比丘聽許為己乞汁、飯而食。諸比丘！汝等當如是誦此學處——</p>
<p style="margin-left:2em">『我無病，當不為己乞汁、飯而食』，應當學。」</p>
<p style="margin-left:0em;text-indent:2em">無病不得為己乞汁、飯而食。不恭敬故，無病而為己乞汁、飯而食用者，突吉羅。</p>
<p style="margin-left:0em;text-indent:2em">非故意者、無念者、無知者、有病者、由親里、受請者、為他人、由己之財、事故時，癡狂者、最初之犯行者，不犯也。</p>
</div></div>
<div class='div-other'><a id='mulu1402' />
<p class='h5'>三八</p><p style="margin-left:0em;text-indent:2em">爾時……給孤獨園。其時，六群比丘心存不滿而眺視他人之鉢……乃至……「……</p>
<p style="margin-left:0em;text-indent:2em">『我當不心存不滿而眺視他人之鉢』，應當學。」</p>
<p style="margin-left:0em;text-indent:2em">不應心存不滿而眺視他人之鉢。不恭敬故，心存不滿而眺視他人之鉢者，突吉羅。非故意者、無念者、無知者、「我欲與」或「我欲令與」而眺視、無不滿之思、事故時，癡狂者、最初之犯行者，不犯也。</p>
</div>
<div class='div-other'><a id='mulu1403' />
<p class='h5'>三九</p><p style="margin-left:0em;text-indent:2em">爾時……給孤獨園。其時，六群比丘作大飯球……乃至……「……</p>
<p style="margin-left:0em;text-indent:2em">『我當不作過大之飯球』，應當學。」</p>
<p style="margin-left:0em;text-indent:2em">不應作過大之飯球。不恭敬故，作大飯球者，突吉羅。非故意者、無念者、無知者、有病者、硬食、諸果物、副食物、事故時，癡狂者、最初之犯行者，不犯也。</p>
</div>
<div class='div-other'><a id='mulu1404' />
<p class='h5'>四〇</p><p style="margin-left:0em;text-indent:2em">爾時……給孤獨園。其時，六群比丘作長飯球……乃至……「……</p>
<p style="margin-left:0em;text-indent:2em">『我當作圓形飯球』，應當學。」</p>
<p style="margin-left:0em;text-indent:2em">應作圓形飯球。不恭敬故，作長形飯球者，突吉羅。非故意者、無念者、無知者、有病者、硬食、諸果物、副食物、事故時，癡狂者、最初之犯行者，不犯也。</p>
<p style="margin-left:22em">———第四注意品———</p>
</div>
<div class='div-other'><a id='mulu1405' />
<p class='h5'>四一</p><p style="margin-left:0em;text-indent:2em">爾時……給孤獨園。其時，六群比丘未將飯球送近口邊而張口……乃至……「……</p>
<p style="margin-left:0em;text-indent:2em">『我當不於飯球未近口邊時即張口』，應當學。」</p>
<p style="margin-left:0em;text-indent:2em">不應於飯球未送近口邊時即張口。不恭敬故，飯球未送近口邊即張口者，突吉羅。非故意者、無念者……乃至……最初之犯行者，不犯也。</p>
</div>
<div class='div-other'><a id='mulu1406' />
<p class='h5'>四二</p><p style="margin-left:0em;text-indent:2em">爾時……給孤獨園。其時，六群比丘食時，將手全部塞入口中……乃至……「……</p>
<p style="margin-left:0em;text-indent:2em">『我於食時當不將手全部塞入口中』，應當學。」</p>
<p style="margin-left:0em;text-indent:2em">食時不得將手全部塞入口中。不恭敬故，食時將手全部塞入口中者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1407' />
<p class='h5'>四三</p><p style="margin-left:0em;text-indent:2em">爾時……給孤獨園。其時，六群比丘口含飯球而言談……乃至……「……</p>
<p style="margin-left:0em;text-indent:2em">『我當不以口含飯球而言談』，應當學。」</p>
<p style="margin-left:0em;text-indent:2em">口含飯球時，不得言談。不恭敬故，口含飯球而言談者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1408' />
<p class='h5'>四四</p><p style="margin-left:0em;text-indent:2em">爾時……給孤獨園。其時，六群比丘將食物投入口中而食……乃至……「……</p>
<p style="margin-left:0em;text-indent:2em">『我當不將食物投入口中而食』，應當學。」</p>
<p style="margin-left:0em;text-indent:2em">不應以食物投入口中而食。不恭敬故，以食物投入口中而食者，突吉羅。非故意者、無念者、無知者、有病者、硬食、諸果物、事故時，癡狂者、最初之犯行者，不犯也。</p>
</div>
<div class='div-other'><a id='mulu1409' />
<p class='h5'>四五</p><p style="margin-left:0em;text-indent:2em">爾時……給孤獨園。其時，六群比丘囓飯球而食……乃至……「……</p>
<p style="margin-left:0em;text-indent:2em">『我當不囓飯球而食』，應當學。」</p>
<p style="margin-left:0em;text-indent:2em">不得囓飯球而食。不恭敬故，囓飯球而食者，突吉羅。非故意者、無念者、無知者、有病者、硬食、諸果物、副食物、事故時，癡狂者、最初之犯行者，不犯也。</p>
</div>
<div class='div-other'><a id='mulu1410' />
<p class='h5'>四六</p><p style="margin-left:0em;text-indent:2em">爾時……給孤獨園。其時，六群比丘脹滿口而食……乃至……「……</p>
<p style="margin-left:0em;text-indent:2em">『我當不脹滿口而食』，應當學。」</p>
<p style="margin-left:0em;text-indent:2em">食時不得脹滿口而食。不恭敬故，脹滿口而食者，突吉羅。非故意者、無念者、無知者、有病者、諸果物、事故時，癡狂者、最初之犯行者，不犯也。</p>
</div>
<div class='div-other'><a id='mulu1411' />
<p class='h5'>四七</p><p style="margin-left:0em;text-indent:2em">爾時……給孤獨園。其時，六群比丘食時搖手……乃至……「……</p>
<p style="margin-left:0em;text-indent:2em">『我當於食時不搖手』，應當學。」</p>
<p style="margin-left:0em;text-indent:2em">食時不得搖手。不恭敬故，食時搖手者，突吉羅。非故意者、無念者、無知者、有病者、因除塵而搖手、事故時，癡狂者、最初之犯行者，不犯也。</p>
</div>
<div class='div-other'><a id='mulu1412' />
<p class='h5'>四八</p><p style="margin-left:0em;text-indent:2em">爾時……給孤獨園。其時，六群比丘食時撒落飯粒……乃至……「……</p>
<p style="margin-left:0em;text-indent:2em">『我當不於食時撒落飯粒』，應當學。」</p>
<p style="margin-left:0em;text-indent:2em">不得於食時撒落飯粒。不恭敬故，食時撒落飯粒者，突吉羅。非故意者、無念者、無知者、有病者、因拂塵而撒落飯粒、事故時，癡狂者、最初之犯行者，不犯也。</p>
</div>
<div class='div-other'><a id='mulu1413' />
<p class='h5'>四九</p><p style="margin-left:0em;text-indent:2em">爾時……給孤獨園。其時，六群比丘食時吐舌……乃至……「……</p>
<p style="margin-left:0em;text-indent:2em">『我當不於食時吐舌』，應當學。」</p>
<p style="margin-left:0em;text-indent:2em">不得於食時吐舌……突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1414' />
<p class='h5'>五〇</p><p style="margin-left:0em;text-indent:2em">爾時……給孤獨園。其時，六群比丘食時喳喳作聲……乃至……「……</p>
<p style="margin-left:0em;text-indent:2em">『我當不於食時喳喳作聲』，應當學。」</p>
<p style="margin-left:0em;text-indent:2em">喳喳作聲……最初之犯行者，不犯也。</p>
<p style="margin-left:22em">———第五飯球品———</p>
</div>
<div class='div-other'><a id='mulu1415' />
<p class='h5'>五一</p><p style="margin-left:0em;text-indent:2em">爾時，佛世尊在憍賞彌國瞿師羅園。其時，一婆羅門為僧眾豫備乳汁飲料。諸比丘飲牛乳時，簌簌出聲，有〔原〕為樂師之比丘作如是言：「全僧眾皆冷而發抖！」諸比丘中少欲者……非難：「為何逗弄僧眾耶？」……乃至……「比丘！汝實逗弄僧眾耶？」「實然！世尊！」佛世尊呵責：「愚人！汝何以逗弄僧眾耶？愚人！此非令未信者生信……」……乃至……呵責已、說法已，告比丘曰：「諸比丘！不可逗弄佛法僧，逗弄佛法僧者，突吉羅。」於是，世尊以種種方便呵責其比丘，說難教養……乃至……「諸比丘！汝等當如是誦此學處——</p>
<p style="margin-left:2em">『我當不作簌簌聲而食』，應當學。」</p>
<p style="margin-left:0em;text-indent:2em">不應簌簌出聲……最初之犯行者，不犯也。</p>
</div>
<div class='div-other'><a id='mulu1416' />
<p class='h5'>五二</p><p style="margin-left:0em;text-indent:2em">爾時……給孤獨園。其時，六群比丘䑛手而食……乃至……「……</p>
<p style="margin-left:2em">『我當不䑛手而食』，應當學。」</p>
<p style="margin-left:0em;text-indent:2em">不應䑛手……最初之犯行者，不犯也。</p>
</div>
<div class='div-other'><a id='mulu1417' />
<p class='h5'>五三</p><p style="margin-left:0em;text-indent:2em">爾時……給孤獨園。其時，六群比丘䑛鉢而食……乃至……「……</p>
<p style="margin-left:2em">『我當不䑛鉢而食』，應當學。」</p>
<p style="margin-left:0em;text-indent:2em">不應䑛鉢……非故意者……乃至……有病者、將少量殘留從一方䑛集而食、事故時，癡狂者、最初之犯行者，不犯也。</p>
</div>
<div class='div-other'><a id='mulu1418' />
<p class='h5'>五四</p><p style="margin-left:0em;text-indent:2em">爾時……〔參照五二。「䑛手」換為「䑛唇」〕。</p>
</div>
<div class='div-other'><a id='mulu1419' />
<p class='h5'>五五</p><p style="margin-left:0em;text-indent:2em">爾時，佛世尊在婆祇國膠魚山邑之恐怖林鹿野苑。其時，諸比丘於拘迦那達宮殿，以被食物所污之手持水瓶。諸人……非難：「何以沙門釋子以被食物所污之手持水瓶耶？宛如在家受欲者。」比丘等聞彼諸人之……非難。諸比丘中少欲者……非難：「何以諸比丘以被食物所污之手持水瓶耶？」……乃至……「諸比丘！汝等實以被食物所污之手持水瓶耶？」「實然！世尊！」佛世尊呵責：「愚人！汝等為何以被食物所污之手持水瓶耶？此非令未信者生信……乃至……諸比丘！汝等當如是誦此學處——</p>
<p style="margin-left:2em">『我當不以被食物所污之手持水瓶』，應當學。」</p>
<p style="margin-left:0em;text-indent:2em">不應以被食物所污之手持水瓶，不恭敬故，以被食物所污之手持水瓶者，突吉羅。非故意者、無念者、無知者、有病者、欲洗或使〔他人〕洗而持、事故時，癡狂者、最初之犯行者，不犯也。</p>
</div>
<div class='div-other'><a id='mulu1420' />
<p class='h5'>五六</p><p style="margin-left:0em;text-indent:2em">爾時，佛世尊在婆祇國膠魚山邑恐怖林鹿野苑。其時，諸比丘於拘迦那達宮殿，將混有飯粒之洗鉢水捨棄於俗家間。諸人……非難：「何以沙門釋子以混有飯粒之洗鉢水捨棄於俗家間耶？宛如在家受欲者。」諸比丘彼等之……「……〔參照五五〕……誦此學處——</p>
<p style="margin-left:2em">『我當不以混有飯粒之洗鉢水捨棄於俗家間』，應當學。」</p>
<p style="margin-left:0em;text-indent:2em">不得將混有飯粒之洗鉢水捨棄於俗家間。不恭敬故，將混有飯粒之洗鉢水捨棄於俗家間者，突吉羅。非故意者、無念者、無知者、有病者、取出或壞或手取或除去而棄之、事故時，癡狂者、最初之犯行者，不犯也。</p>
</div>
<div class='div-other'><a id='mulu1421' />
<p class='h5'>五七</p>
<div class='div-other'><a id='mulu1422' />
<p class='h6'>（一）</p><p style="margin-left:0em;text-indent:2em">爾時……給孤獨園。其時，六群比丘對手持日傘者說法。諸比丘中少欲者……非難：「何以六群比丘對手持日傘者說法耶？」……乃至……「諸比丘！汝等實對手持日傘者說法耶？」「實然！世尊！」佛世尊呵責：「愚人！汝等何以……說法耶？愚人！此非令未信者生信……」……乃至……「諸比丘！汝等當如是誦此學處——</p>
<p style="margin-left:2em">『我當不對手持日傘者說法』，應當學。」</p>
<p style="margin-left:0em;text-indent:2em">如是，世尊為諸比丘制立學處。</p>
</div>
<div class='div-other'><a id='mulu1423' />
<p class='h6'>（二）</p><p style="margin-left:0em;text-indent:2em">爾時，諸比丘畏慎對持日傘之病人說法。諸人……非難：「何以沙門釋子不對手持日傘之病人說法？」諸比丘聞諸人之……非難。於是，彼諸比丘……白世尊。其時，世尊以是因緣說法而告諸比丘曰：「諸比丘！聽許對手持日傘之病人說法。諸比丘！汝等當如是誦此學處——</p>
<p style="margin-left:2em">『我當不對無病而手持日傘者說法』，應當學。」</p>
<p style="margin-left:0em;text-indent:2em">「日傘」者，有三種：白布傘、藺傘、葉傘。〔此等〕有蔓達羅拔陀作及沙羅迦拔陀作〔之傘蓋〕。</p>
<p style="margin-left:0em;text-indent:1em">a 「〔若〕說」者，由句而說法者，句句突吉羅。由語而說法者，語語突吉羅。</p>
<p style="margin-left:0em;text-indent:1em">a&#39;「法」者，佛所說、聲聞所說、仙人所說、天人所說而具義、具法者。</p>
<p style="margin-left:0em;text-indent:2em">無病而持傘者，不得為之說法，不恭敬故，對無病而手持日傘者說法，突吉羅。非故意者、無念者、無知者、有病者、事故時，癡狂者、最初之犯行者，不犯也。</p>
</div></div>
<div class='div-other'><a id='mulu1424' />
<p class='h5'>五八</p><p style="margin-left:0em;text-indent:2em">爾時……給孤獨園。其時，六群比丘對手持杖者說法……乃至……「……</p>
<p style="margin-left:0em;text-indent:2em">『我當不對手持杖者說法』，應當學。」</p>
<p style="margin-left:0em;text-indent:2em">「杖」者，常人之四肘杖。較此高（長）者非杖，較低（短）者亦非杖。不應為手持杖者說法。不恭敬故，對手持杖者說法，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1425' />
<p class='h5'>五九</p><p style="margin-left:0em;text-indent:2em">爾時……給孤獨園。其時，六群比丘對手持刀者說法……乃至……「……</p>
<p style="margin-left:0em;text-indent:2em">『我當不對無病而手持刀者說法』，應當學。」</p>
<p style="margin-left:0em;text-indent:2em">「刀」者，具有一面刃、兩面刃可傷人者。</p>
<p style="margin-left:0em;text-indent:2em">手無持刀而無病者……最初之犯行者，不犯也。</p>
</div>
<div class='div-other'><a id='mulu1426' />
<p class='h5'>六〇</p><p style="margin-left:0em;text-indent:2em">爾時……給孤獨園。其時，六群比丘對手持武器者說法……乃至……「……</p>
<p style="margin-left:0em;text-indent:2em">『我當不對無病而手持武器者說法』，應當學。」</p>
<p style="margin-left:0em;text-indent:2em">「武器」者，弓、弩也。非手持武器者……最初之犯行者，不犯也。</p>
<p style="margin-left:22em">———第六吸食品———</p>
</div>
<div class='div-other'><a id='mulu1427' />
<p class='h5'>六一</p><p style="margin-left:0em;text-indent:2em">爾時……給孤獨園。其時，六群比丘對穿草履者說法……乃至……「……</p>
<p style="margin-left:0em;text-indent:2em">『我當不對無病而穿草履者說法』，應當學。」</p>
<p style="margin-left:0em;text-indent:2em">不得為無病而穿草履者說法。不恭敬故，對無病而〔行路來，蓋、杖已放置〕，仍穿〔草履〕而立者，或〔草履之紐〕仍結在〔足部〕，或已解〔紐〕而仍站立者說法，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1428' />
<p class='h5'>六二</p><p style="margin-left:0em;text-indent:2em">爾時……〔參照六一。「穿草履者」換為「穿鞋者」〕。</p>
</div>
<div class='div-other'><a id='mulu1429' />
<p class='h5'>六三</p><p style="margin-left:0em;text-indent:2em">爾時……給孤獨園。其時，六群比丘對坐於乘坐物者說法……乃至……「……</p>
<p style="margin-left:0em;text-indent:2em">『我當不對無病而坐於乘坐物者說法』，應當學。」</p>
<p style="margin-left:0em;text-indent:2em">「乘坐物」者，瓦伊哈（vayhā 山轎車）、羅達（ratha 車輿）、沙迦達（sakaṭa 貨車）、山達摩尼迦（sandamānikā 戰車）、轎、椅轎也。無病而坐於乘坐物，不得為之說法。不恭敬故，為無病而坐於乘坐物者說法，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1430' />
<p class='h5'>六四</p><p style="margin-left:0em;text-indent:2em">爾時……給孤獨園。其時，六群比丘對臥牀者說法……乃至……「……</p>
<p style="margin-left:0em;text-indent:2em">『我當不對無病而臥牀者說法』，應當學。」</p>
<p style="margin-left:0em;text-indent:2em">無病而臥牀者，不得為之說法。不恭敬故，對無病而臥牀者乃至臥在地上者說法，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1431' />
<p class='h5'>六五</p><p style="margin-left:0em;text-indent:2em">爾時……給孤獨園。其時，六群比丘對以散亂姿態而坐者說法……乃至……「……</p>
<p style="margin-left:0em;text-indent:2em">『我當不對無病且以散亂姿態而坐者說法』，應當學。」</p>
<p style="margin-left:0em;text-indent:2em">不得為無病且以散亂姿態而坐者說法。不恭敬故，對無病且以亂姿、亂衣而坐者說法，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1432' />
<p class='h5'>六六</p><p style="margin-left:0em;text-indent:2em">爾時……給孤獨園。其時，六群比丘對纏頭者說法……乃至……「……</p>
<p style="margin-left:0em;text-indent:2em">『我當不對無病而纏頭者說法』，應當學。」</p>
<p style="margin-left:0em;text-indent:2em">「纏頭」者，纏頭致不見頭髮者。無病而纏頭者，不得為之說法。不恭敬故，對無病而纏頭者說法，突吉羅。非故意者、無念者、無知者、有病者、令露出髮端才說、事故時，癡狂者、最初之犯行者，不犯也。</p>
</div>
<div class='div-other'><a id='mulu1433' />
<p class='h5'>六七</p><p style="margin-left:0em;text-indent:2em">爾時……給孤獨園。其時，六群比丘為覆面者說法……乃至……「……</p>
<p style="margin-left:0em;text-indent:2em">『我當不對無病而覆面者說法』，應當學。」</p>
<p style="margin-left:0em;text-indent:2em">「覆面」者，謂頭面皆以衣覆之。覆面者不得為之說法。不恭敬故，為無病而覆面者說法，突吉羅。非故意者、無念者、無知者、有病者、令其頭現出之後才說、事故時，癡狂者、最初之犯行者，不犯也。</p>
</div>
<div class='div-other'><a id='mulu1434' />
<p class='h5'>六八</p><p style="margin-left:0em;text-indent:2em">爾時……給孤獨園。其時，六群比丘坐於地上，為坐於座牀者說法……乃至……「……</p>
<p style="margin-left:0em;text-indent:2em">『我當不坐於地上，為無病而坐於座牀者說法』，應當學。」</p>
<p style="margin-left:0em;text-indent:2em">不得坐於地上，為無病而坐於座牀者說法。不恭敬故，坐於地上為無病而坐於座牀者說法，突吉羅。非故意者，……乃至……最初之犯行者，不犯也。</p>
</div>
<div class='div-other'><a id='mulu1435' />
<p class='h5'>六九</p><p style="margin-left:0em;text-indent:2em">爾時……給孤獨園。其時，六群比丘坐於低座為坐於高座者說法。諸比丘中少欲者……非難：「何以六群比丘坐於低座……說法耶？」……乃至……「諸比丘！汝等實坐於低座……說法耶？」「實然！世尊！」佛世尊呵責：「愚人！汝等何以坐於低座為……說法耶？愚人！此非令未信者生信……」……乃至……呵責已、說法已，告諸比丘曰——</p>
<p style="margin-left:0em;text-indent:2em">「諸比丘！過去世於波羅奈國，有一旃陀羅之妻懷孕。其時，此旃陀羅女言其夫曰：『主！我有身孕，欲食菴羅果。』『無菴羅果，〔今〕非菴羅果之時〔節〕。』『若不得者，我當死！』其時，王之菴羅樹常有果。諸比丘！時，彼旃陀羅至菴羅樹處，登菴羅樹上隱坐。諸比丘！時，王與帝師婆羅門同至菴羅樹下坐於高座牀而學習咒文。諸比丘！時，彼旃陀羅作是思惟：『王坐於高座牀而學習咒文實是不如法，而婆羅門坐於低座牀為坐於高座牀者教咒文，〔亦〕實是不如法。我為妻偷盜王之菴羅果，實亦不如法，此皆墮於不如法，而下來彼處。』</p>
<p style="margin-left:0em;text-indent:2em">〔旃陀羅〕</p>

<div class="lg regular" style="margin-left:0em;"><div class='lg-row'>不知聖典義　此教咒文者</div>
<div class='lg-row'>不法學習者　俱是不見法</div>
</div><p style="margin-left:0em;text-indent:2em">〔婆羅門〕</p>

<div class="lg regular" style="margin-left:0em;"><div class='lg-row'>我為嗜好肉味香　來食王之美味飯</div>
<div class='lg-row'>為食不說我之法　〔但知我〕法聖者讚</div>
</div><p style="margin-left:0em;text-indent:2em">〔旃陀羅〕</p>

<div class="lg regular" style="margin-left:0em;"><div class='lg-row'>如此可恥婆羅門　為彼之財與名利</div>
<div class='lg-row'>〔於是現世〕不法行　此為〔來世〕墮獄因</div>
<div class='lg-row'>離去矣大婆羅門　他有情亦以煮食</div>
<div class='lg-row'>汝之行此不法行　〔汝〕勿碎如碎石瓶</div>
</div><p style="margin-left:0em;text-indent:2em">諸比丘！其時，尚有坐於低座為坐於高座者說咒文，為我所不好，今如何坐於低座却對坐於高座者說法？非為不快！諸比丘！此非令未信者生信……乃至……諸比丘！汝等當如是誦此學處——</p>
<p style="margin-left:2em">『我當不坐於低座為無病而坐於高座者說法』，應當學。」</p>
<p style="margin-left:0em;text-indent:2em">不得坐於低座為坐於高座之無病者說法。不恭敬故，坐於低座為坐於高座之無病者說法，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1436' />
<p class='h5'>七〇</p><p style="margin-left:0em;text-indent:2em">爾時……給孤獨園。其時，六群比丘立為坐者說法……乃至……「……</p>
<p style="margin-left:0em;text-indent:2em">『我當不立著為無病而坐者說法』，應當學。」</p>
<p style="margin-left:0em;text-indent:2em">不得立而為無病……〔參照六九〕……最初之犯行者，不犯也。</p>
</div>
<div class='div-other'><a id='mulu1437' />
<p class='h5'>七一</p><p style="margin-left:0em;text-indent:2em">爾時……給孤獨園。其時，六群比丘行於後，對行於前者說法……乃至……「……</p>
<p style="margin-left:0em;text-indent:2em">『我當不行於後為無病而行於前者說法』，應當學。」</p>
<p style="margin-left:0em;text-indent:2em">不行於後而……最初之犯行者，不犯也。</p>
</div>
<div class='div-other'><a id='mulu1438' />
<p class='h5'>七二</p><p style="margin-left:0em;text-indent:2em">爾時……給孤獨園。其時，六群比丘行於道外為行於道中者說法……乃至……「……</p>
<p style="margin-left:0em;text-indent:2em">『我當不行於道外為無病而行於道中者說法』，應當學。」</p>
<p style="margin-left:0em;text-indent:2em">不得行於路邊而……最初之犯行者，不犯也。</p>
</div>
<div class='div-other'><a id='mulu1439' />
<p class='h5'>七三</p><p style="margin-left:0em;text-indent:2em">爾時……給孤獨園。其時，六群比丘站立大、小便……乃至……「……</p>
<p style="margin-left:0em;text-indent:2em">『我無病時，當不站立大、小便』，應當學。」</p>
<p style="margin-left:0em;text-indent:2em">無病者不得站立大、小便。不恭敬故，無病而站立大、小便者，突吉羅。非故意者……乃至……最初之犯行者，不犯也。</p>
</div>
<div class='div-other'><a id='mulu1440' />
<p class='h5'>七四</p><p style="margin-left:0em;text-indent:2em">爾時……給孤獨園。其時，六群比丘於青草上大、小便及唾痰……乃至……「……</p>
<p style="margin-left:0em;text-indent:2em">『我無病時，當不於青草上大、小便及唾痰』，應當學。」</p>
<p style="margin-left:0em;text-indent:2em">無病者不得於青草上大、小便及唾痰。不恭敬故，無病而於青草上大、小便及唾痰者，突吉羅。非故意者、無念者、無知者、有病者、於無草處行〔方便〕而散延至青草處、事故時，癡狂者、最初之犯行者，不犯也。</p>
</div>
<div class='div-other'><a id='mulu1441' />
<p class='h5'>七五</p>
<div class='div-other'><a id='mulu1442' />
<p class='h6'>（一）</p><p style="margin-left:0em;text-indent:2em">爾時……給孤獨園。其時，六群比丘於水上大、小便及唾痰。諸人……非難：「何以沙門釋子於水上大、小便及唾痰耶？宛如在家受欲者。」諸比丘聞彼等諸人之……非難。諸比丘中少欲者……非難：「何以六群比丘於水上……耶？」……乃至……「汝等實於水上……耶？」「實然！世尊！」佛世尊呵責：「愚人！汝等何以於水上……耶？愚人！此非令未信者生信……乃至……諸比丘！汝等當如是誦此學處——</p>
<p style="margin-left:2em">『我當不於水上大、小便及唾痰』，應當學。」</p>
<p style="margin-left:0em;text-indent:2em">如是，世尊為諸比丘制立學處。</p>
</div>
<div class='div-other'><a id='mulu1443' />
<p class='h6'>（二）</p><p style="margin-left:0em;text-indent:2em">爾時，病比丘畏慎於水上大、小便及唾痰。……白世尊。時，世尊以是因緣說法而告諸比丘曰：「比丘等！聽許病比丘於水上大、小便及唾痰。諸比丘！汝等當如是誦此學處——</p>
<p style="margin-left:2em">『我無病當不於水上大、小便及唾痰』，應當學。」</p>
<p style="margin-left:0em;text-indent:2em">無病者不得於水上大、小便及唾痰。不恭敬故，無病而於水上大……者，突吉羅。非故意者、無念者、無知者、有病者、行於地上而散延於水中、事故時，癡狂者、心亂者、痛惱者、最初之犯行者，不犯也。</p>
<p style="margin-left:22em">———第七草履品———</p>
<p style="margin-left:2em">諸大德！眾學法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p style="margin-left:22em">———眾學法終———</p>
</div></div></div></div></div></div>
</div><!-- end of div[@id='body'] -->
</body></html>