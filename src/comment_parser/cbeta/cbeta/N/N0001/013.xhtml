<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>經分別</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><div class='other'>
<div class='div-other'><a id='mulu2061' /><p style="margin-left:2em">諸大姊！今誦出八提舍尼法。</p>

<div class='div-other'><a id='mulu2062' />
<p class='h5'>提舍尼　一</p>
<div class='div-other'><a id='mulu2063' />
<p class='h6'>一</p>
<div class='div-other'><a id='mulu2064' />
<p class='h7'>（一）</p><p style="margin-left:0em;text-indent:2em">爾時，佛世尊在舍衛城祇樹給孤獨園。其時，六群比丘尼乞酥而食。諸人……非難：「何以比丘尼等乞酥而食耶？何人不好善調理者？誰不喜甘味？」諸比丘尼聞諸人之……非難。諸比丘尼中少欲者……非難：「何以六群比丘尼乞酥而食耶？」……乃至……「諸比丘！六群比丘尼實乞酥而食耶？」「實然！世尊！」佛世尊呵責：「諸比丘！何以……食耶？諸比丘！此非令未信者生信……誦此學處——</p>
<p style="margin-left:2em">任何比丘尼，乞酥而食者，此比丘尼應懺悔：『友！我犯應受非難、不相應而當懺悔之法，我為此懺悔。』」</p>
<p style="margin-left:0em;text-indent:2em">如是，世尊為諸比丘尼制立學處。</p>
</div>
<div class='div-other'><a id='mulu2065' />
<p class='h7'>（二）</p><p style="margin-left:0em;text-indent:2em">其時，比丘尼等生病，看病比丘尼對患病比丘尼作是言：「友！堪忍否？得過否？」「友！以前我等乞酥食，是故我等安樂。然，今為世尊所禁，畏慎不乞，是故不樂。」……白世尊。「諸比丘！病比丘尼聽許乞酥。諸比丘！比丘尼等當如是誦此學處——</p>
<p style="margin-left:2em">任何比丘尼，無病乞酥而食者，此比丘尼應懺悔：『友！我犯應受非難、不相應而當懺悔之法，我為此懺悔。』」</p>
</div></div>
<div class='div-other'><a id='mulu2066' />
<p class='h6'>二</p>
<div class='div-other'><a id='mulu2067' />
<p class='h7'>（一）</p><p style="margin-left:0em;text-indent:2em">「任何」者，……比丘尼之意。</p>
<p style="margin-left:0em;text-indent:2em">「無病」者，無酥亦安樂也。「病」者，無酥則不安樂也。</p>
<p style="margin-left:0em;text-indent:2em">「酥」者，牛乳酥、或山羊乳酥、或水牛乳酥，凡是其肉清淨者之酥。</p>
<p style="margin-left:0em;text-indent:2em">無病而為己乞，乞者突吉羅。欲食而捉者，突吉羅。每咽食者，提舍尼。</p>
</div>
<div class='div-other'><a id='mulu2068' />
<p class='h7'>（二）</p><p style="margin-left:0em;text-indent:2em">於無病有無病想而乞酥食者，提舍尼。於無病有疑想……於無病有病想……提舍尼。於病有無病想，突吉羅。於病有疑想，突吉羅。於病有病想者，不犯也。</p>
</div>
<div class='div-other'><a id='mulu2069' />
<p class='h7'>（三）</p><p style="margin-left:0em;text-indent:2em">病者、於病時乞無病時食、食病者之殘餘、受親戚之請時、為他人、由己財，癡狂者、最初之犯行者，不犯也。</p>
</div></div></div>
<div class='div-other'><a id='mulu2070' />
<p class='h5'>提舍尼　二～八</p>
<div class='div-other'><a id='mulu2071' />
<p class='h6'>一</p><p style="margin-left:0em;text-indent:2em">爾時，佛世尊在舍衛城祇樹給孤獨園。其時，六群比丘尼乞食提羅油（tela 胡麻油），乞食蜜、砂糖……魚……肉……乳……酪等。諸人……〔提舍尼一．一（一）（二）「酥」換為「酪」〕……「……誦此學處——</p>
<p style="margin-left:2em">任何比丘尼，無病乞油〔蜜、砂糖、魚、肉、乳、酪〕而食者，此比丘尼應懺悔：『友！我犯應受非難、不相應而當懺悔之法，我為此懺悔。』」</p>
</div>
<div class='div-other'><a id='mulu2072' />
<p class='h6'>二</p><p style="margin-left:0em;text-indent:2em">「任何」者，……比丘尼之意。</p>
<p style="margin-left:0em;text-indent:2em">「無病」者，無酪而安樂。「有病」者，無酪而不安樂。</p>
<p style="margin-left:0em;text-indent:2em">「油」者，胡麻油、芥子油、蜜樹油、萞麻子油、獸油也。「蜜」者，蜂蜜也。</p>
<p style="margin-left:0em;text-indent:2em">「砂糖」者，榨甘蔗莖而得者也。「魚」者，水中物也。「肉」者，淨肉也。「乳」者，牛乳、或山羊乳或水牛乳等，凡其肉清淨者之乳也。「酪」者，此等乳之酪也。</p>
<p style="margin-left:0em;text-indent:2em">無病而為己……〔提舍尼一．二，「酥」換為「酪」〕……最初之犯行者，不犯也。</p>
<p style="margin-left:2em">諸大姊！八提舍尼法已誦竟。於此，我今問諸大姊：「於此事得清淨耶？」再問：「於此事得清淨耶？」三次問：「於此事得清淨耶？」今諸大姊於此事得清淨，是故默然，我如是知解。</p>
<p style="margin-left:22em">———提舍尼終———</p>
</div></div></div></div></div></div>
</div><!-- end of div[@id='body'] -->
</body></html>