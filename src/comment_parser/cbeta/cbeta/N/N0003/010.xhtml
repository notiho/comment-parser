<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>附隨</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu985' />
<p class='h2'>第十　別伽陀集</p><p style="margin-left:2em">呵責法為何？憶念法為何？眾僧法為何？心念法為何？</p>
<p style="margin-left:2em">呵責法為憶念〔罪〕。憶念法為折伏。眾僧法為獲得〔決斷〕。心念法為各人之〔決斷〕。</p>
<p style="margin-left:2em">汝若為檢問者，草率勿言，怒而勿言，怒而勿行。</p>
<p style="margin-left:2em">於經，於律，於隨法，於所制，於隨順法，草率無利益之諍論語勿言。</p>
<p style="margin-left:2em">依善巧有覺者而作，檢問儀法，善說學處隨順用意，無破來世趣。</p>
<p style="margin-left:2em">欲利他者應時而檢問有利，被呵者及呵責者勿取草率之語。</p>
<p style="margin-left:2em">呵責者言有罪，被呵者言無罪，應捨兩說用，依〔有恥者〕自白語而處分。</p>
<p style="margin-left:2em">自白行於有恥者，無恥者不然，無恥者多語，〔故〕應依其行〔自白〕而處分。</p>
<p style="margin-left:2em">無恥者不生自白，為如何人耶？我如是問：如何之人稱為無恥人耶？</p>
<p style="margin-left:2em">故意犯罪而隱罪，行不應行，如是之人稱無恥人。</p>
<p style="margin-left:2em">實我亦知，如是之人稱為無恥人。</p>
<p style="margin-left:2em">我更問汝：如何之人稱為有恥人？</p>
<p style="margin-left:2em">不故意犯罪，不隱罪，不行不應行，如是之人稱為有恥人。</p>
<p style="margin-left:2em">實我亦知，如是之人稱為有恥人。更問汝：如何之人稱為非法呵責者？</p>
<p style="margin-left:2em">以非時而呵責，以不實，以粗暴，以無利益，有瞋心而呵責，無慈心，如是者稱為非法呵責者。實我亦知，如是之人稱為非法呵責者。更問汝：如何稱為如法呵責者？</p>
<p style="margin-left:2em">以時而呵責，以實，以柔軟，以有利益，有慈心而呵責，無瞋心，如是者稱為如法呵責者。</p>
<p style="margin-left:2em">實我亦知，如是之人稱為如法呵責者。更問汝：如何之人稱為無知呵責者？</p>
<p style="margin-left:2em">不知前〔所言〕之事、後〔所言〕之事，於前事後事無知，不知適用之語法，於適用語法無知，如是稱為無知呵責者。</p>
<p style="margin-left:2em">實我亦知，如是之人稱為無知呵責者。更問汝：如何之人稱為有知呵責者？</p>
<p style="margin-left:2em">知前事後事，於事前事後有知，知適用之語法，於適用語法有知，如是之人稱為有知呵責者。</p>
<p style="margin-left:2em">實我亦知，如是之人稱為有知呵責者。更問汝：何故稱為呵責耶？依戒壞而呵責，同依行、見、命〔壞〕而呵責，呵責乃依此而言也。</p>
<p style="margin-left:22em">———別伽陀集終———</p>
</div></div>
</div><!-- end of div[@id='body'] -->
</body></html>