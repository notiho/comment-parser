<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu24' />
<p class='h1'>一三　三明經</p><p>一</p>
<p style="margin-left:2em;text-indent:2em">如是我聞。一時，世尊遊化拘薩羅國，與五百大比丘眾俱，至拘薩羅國婆羅門村之摩那沙加達，住於村北阿致羅筏底河邊之菴羅林。</p>
<p>二</p>
<p style="margin-left:2em;text-indent:2em">此時，摩那沙加達村，住有眾多有名之富裕諸婆羅門。如商伽婆羅門、多梨車婆羅門、沸伽羅娑羅婆羅門、生漏婆羅門、忉提耶婆羅門，及其他有名富裕之婆羅門等。</p>
<p>三</p>
<p style="margin-left:2em;text-indent:2em">時，有婆悉咤及跋羅陀皤闍，正於步行思惟，而起正道與邪道之論議。</p>
<p>四</p>
<p style="margin-left:2em;text-indent:2em">婆悉咤青年曰：「此是正道、此道是真實，欲解脫者行此道，則得與梵天合一。此乃沸伽羅娑羅婆羅門之所說。」</p>
<p>五</p>
<p style="margin-left:2em;text-indent:2em">跋羅陀皤闍青年曰：「此是正道，此道是真實，欲解脫者行此道，則得與梵天合一。此是多梨車婆羅門之所說。」</p>
<p>六</p>
<p style="margin-left:2em;text-indent:2em">婆悉咤青年，不能說服跋羅陀皤闍青年，跋羅陀皤闍青年，亦不能說服婆悉咤青年。</p>
<p>七</p>
<p style="margin-left:2em;text-indent:2em">此時，婆悉咤青年言跋羅陀皤闍青年曰：</p>
<p style="margin-left:2em;text-indent:2em">「跋羅陀皤闍！由釋迦族出家之釋子沙門瞿曇，〔今〕住摩那沙加達村北阿致羅筏底河邊之菴羅林。彼世尊瞿曇，徧布美好名稱：『彼世尊是阿羅漢、等正覺、明行足、善逝、世間解、無上士、調御丈夫、天人師、佛陀、世尊。』跋羅陀皤闍！我等詣沙門瞿曇之處，以此義問沙門瞿曇。沙門瞿曇對我等之所說，我等則如是受持。」</p>
<p style="margin-left:2em;text-indent:2em">跋羅陀皤闍青年答婆悉咤青年曰：「唯然。」</p>
<p>八</p>
<p style="margin-left:2em;text-indent:2em">於是，婆悉咤青年與跋羅陀皤闍青年，詣世尊之處。詣已，敬禮世尊，與世尊共相致意，交換可憶念之語後，坐於一面，坐一面已，婆悉咤青年白世尊曰：</p>
<p style="margin-left:2em;text-indent:2em">「瞿曇！今我等步行思惟，起正道與邪道之議論。我如是說：『此是正道，此道是真實，欲解脫者行此道，則得與梵天合一。此乃沸伽羅娑羅婆羅門之所說。』又跋羅陀皤闍如是言：『此是正道，此道是真實，欲解脫者行此道，則得與梵天合一。此乃多梨車婆羅門之所說。』瞿曇！於此，如是爭論、異議，各執所說。」</p>
<p>九</p>
<p style="margin-left:2em;text-indent:2em">「婆悉咤！汝今如是言：『此是正道，此道是真實，欲解脫者行此道，則得與梵天合一。此乃沸伽羅娑羅婆羅門之所說。』又跋羅陀皤闍青年如是言：『此是正道，此道是真正，欲解脫者行此道，則得與梵天合一。此乃多梨車婆羅門之所說。』然者，婆悉咤！汝等對何而起爭論、異議、異說耶？」</p>
<p>一〇</p>
<p style="margin-left:2em;text-indent:2em">「尊，瞿曇！實是對於正道與邪道之議論。尊，瞿曇！凡所有之婆羅門，〔例如〕：阿達利耶婆羅門、提提利耶婆羅門、旃都伽婆羅門、旃達瓦婆羅門、梵行婆羅門說種種道，但求解脫之婆羅門等，各行此等之道，能得與梵天合一否？</p>
<p style="margin-left:2em;text-indent:2em">尊，瞿曇！例如附近村、里或鄉、鎮有多道，但此等皆會集於村、里。如是，尊，瞿曇！實凡婆羅門等，〔例如：〕阿達利耶婆羅門、提提梨耶婆羅門、旃都伽婆羅門、旃達瓦婆羅門、梵行婆羅門說種種道，但欲解脫者，各自行此等之道，能否與梵天合一耶？」</p>
<p>一一</p>
<p style="margin-left:2em;text-indent:2em">「婆悉咤！汝言：『彼等〔種種道〕，能得解脫，而與梵天合一否？』」</p>
<p style="margin-left:2em;text-indent:2em">「尊，瞿曇！我說：『彼等〔種種道〕，能得解脫，而與梵天合一。』」</p>
<p style="margin-left:2em;text-indent:2em">「婆悉咤！汝言：『彼等〔種種道〕，能得解脫，而與梵天合一否？』」</p>
<p style="margin-left:2em;text-indent:2em">「尊，瞿曇！我說：『彼等〔種種道〕，能得解脫，而與梵天合一。』」</p>
<p style="margin-left:2em;text-indent:2em">「婆悉咤！汝說：『彼等〔種種道〕，能得解脫，而與梵天合一否？』」</p>
<p style="margin-left:2em;text-indent:2em">「尊，瞿曇！我說：『彼等〔種種道〕，能得解脫，而與梵天合一。』」</p>
<p>一二</p>
<p style="margin-left:2em;text-indent:2em">「然者，婆悉咤！通達三明之諸婆羅門中，有何婆羅門親見彼梵天否？」</p>
<p style="margin-left:2em;text-indent:2em">「尊，瞿曇！不！實無其人。」</p>
<p style="margin-left:2em;text-indent:2em">「然者，婆悉咤！通達三明之諸婆羅門之師中，有何一位親見彼梵天否？」</p>
<p style="margin-left:2em;text-indent:2em">「尊，瞿曇！不！實無其人。」</p>
<p style="margin-left:2em;text-indent:2em">「然者，婆悉咤！通達三明之諸婆羅門，師之師中，有何一位親見彼梵天否？」</p>
<p style="margin-left:2em;text-indent:2em">「尊，瞿曇！不！實無其人。」</p>
<p style="margin-left:2em;text-indent:2em">「然者，婆悉咤！通達三明之諸婆羅門中，溯至七代先師，有何一位親見梵天否？」</p>
<p style="margin-left:2em;text-indent:2em">「尊，瞿曇！不！實無其人。」</p>
<p>一三</p>
<p style="margin-left:2em;text-indent:2em">「然者，婆悉咤！於通達三明之諸婆羅門中，有創造咒文、讚歌之古仙人。今之三明婆羅門，唯依此等古仙人遺下之咒文、讚歌而讀誦、歌詠而已。如是，例如：阿咤摩、婆摩、婆摩提婆、毘婆審咤、耶婆提伽、鴦耆羅、跋羅陀皤闍、婆悉咤、迦葉、婆咎等古仙人，如次說：『我等知此，我等見此：梵天之所在，梵天之來處，梵天之去處耶？』」</p>
<p style="margin-left:2em;text-indent:2em">「尊，瞿曇！無如是說。」</p>
<p>一四</p>
<p style="margin-left:2em;text-indent:2em">「婆悉咤！如是三明諸婆羅門，無有一婆羅門親見彼梵天；又，三明諸婆羅門之師中，無有一婆羅門親見彼梵天；又，三明諸婆羅門，師之師中，無有一親見彼梵天；諸三明婆羅門，溯至七代之先師，無有一親見梵天者。</p>
<p style="margin-left:2em;text-indent:2em">實於三明之諸婆羅門中，有創造咒文、讚歌之古仙人。今之三明婆羅門，唯依此古仙人遺下之咒文、讚歌而讀誦、歌詠而已。如是，例如：阿咤摩、婆摩、婆摩提婆、毘婆審咤、耶婆提伽、鴦耆羅、跋羅陀皤闍、婆悉咤、迦葉、婆咎等古仙人，未曾如次言：『我等知此，我等見此：梵天之所在，梵天之來處，梵天之去處。』</p>
<p style="margin-left:2em;text-indent:2em">然，彼等三明諸婆羅門，實如次言：『我等所不知，我所不見，我等教示與之共住之道，〔稱〕此是正道，此道是真實，欲解脫者行此道，得與梵天合一。』</p>
<p style="margin-left:2em;text-indent:2em">婆悉咤！汝如何思惟耶？實既如是，三明諸婆羅門等之所說，非成為無意義之言耶？」</p>
<p style="margin-left:2em;text-indent:2em">「尊，瞿曇！實然。實既如是，三明諸婆羅門等之所說，實為無意義也。」</p>
<p>一五</p>
<p style="margin-left:2em;text-indent:2em">「婆悉咤！彼等三明諸婆羅門等，不自知、不自見證，而教之與梵天合一之道，〔而言：〕『此實正道，此是真實，欲解脫者行此道，能得與梵天合一。』實無理由也。</p>
<p style="margin-left:2em;text-indent:2em">婆悉咤！猶如順次排列相連之盲人，最初者不見，中者亦不見，最後者亦不見。婆悉咤！我認為如是三明諸婆羅門之所說，正如盲人成列〔相連〕，最前者不見，中者亦不見，最後者亦不見。彼等三明諸婆羅門之所說，實是可笑、唯名無實、虛妄不真也。</p>
<p>一六</p>
<p style="margin-left:2em;text-indent:2em">婆悉咤！此，汝如何思惟耶？三明諸婆羅門等，能見日、月，其他眾人亦然。然而合掌向日、月上昇、沉下處，祈禱、讚嘆、禮拜耶？」</p>
<p style="margin-left:2em;text-indent:2em">「尊，瞿曇！實然，三明諸婆羅門等，能見日、月，其他之眾人亦然。然而合掌向日、月上昇、沉下處，祈禱、讚嘆、禮拜也。」</p>
<p>一七</p>
<p style="margin-left:2em;text-indent:2em">「婆悉咤！此，汝如何思惟耶？三明諸婆羅門等，見彼日、月，其他眾人亦然。然而合掌向日、月上昇、沉下處，祈禱、讚嘆、禮拜。而彼等教示與日、月合一之道，得如是言：『此是正道，此道是真實，欲解脫者行此道，能得與日、月合一耶？』」</p>
<p style="margin-left:2em;text-indent:2em">「尊，瞿曇！不！實不得如是言也。」</p>
<p>一八</p>
<p style="margin-left:2em;text-indent:2em">「婆悉咤！三明諸婆羅門等，見彼日、月，其他眾人亦然。然而合掌向日、月上昇、沉下處祈禱、讚嘆、禮拜，而彼等〔三明婆羅門〕不能教示與之日、月合一之道，如次曰：『此是正道，此道是真實，欲解脫者行此道，得與日、月合一。』然，依如是，三明諸婆羅門，無任何一位，親見彼梵天者；又，依如是，三明諸婆羅門之師，無有一親見梵天者；又，依如是，三明諸婆羅門，師中之師，無有一親見梵天者；又，依如是，溯至三明諸婆羅門之七代先師，無有一親見梵天者；然而三明諸婆羅門中，有創造咒文、讚歌之古仙人。今之三明諸婆羅門，唯依此等古仙人遺下之咒文、讚歌而讀誦、歌詠而已。例如：阿咤摩、婆摩、婆摩提婆、毘婆審咤、耶摩提伽、鴦耆羅、跋羅陀皤闍、婆悉咤、迦葉、婆咎——之古仙人，不曾如是言：『我等知此，我等見此——梵天之所在，梵天之來處，梵天之去處。』然而彼等三明諸婆羅門，實如是言：『我等所不知，我等所不見，然我等教示之與梵天合一之道，〔曰：〕此實正道，此道是真實，欲解脫者行此道，得與梵天合一。』</p>
<p style="margin-left:2em;text-indent:2em">婆悉咤！此，汝如何思惟耶？實既如是，三明諸婆羅門之所說，非成為無意義耶？」</p>
<p style="margin-left:2em;text-indent:2em">「尊，瞿曇！實然。如是三明諸婆羅門之所說，實無意義也。」</p>
<p style="margin-left:2em;text-indent:2em">「婆悉咤！然，如是三明諸婆羅門，所不知、所不見，彼等教示〔與梵天〕合一之道，〔曰：〕『此是正道，此道是真實。欲解脫者行此道，得與梵天合一。』實無如是之理由也。</p>
<p>一九</p>
<p style="margin-left:2em;text-indent:2em">婆悉咤！猶如有人言：『於此國內，我愛彼、我求彼國之第一美女。』其時，有問彼曰：『噫！男士！汝求、汝愛彼國之第一美女，汝知彼國之第一美女是剎帝利、婆羅門、吠舍或首陀羅中之屬何種姓之女子耶？』</p>
<p style="margin-left:2em;text-indent:2em">彼被如是問，而答：『我不知也。』諸人又問彼：『噫！男士！汝愛、汝求彼國之第一美女，汝知其美女之名及種姓耶？其〔身〕是高或矮耶？其色是黑或黑褐或是金黃色耶？又，其住何村、里、鄉、鎮、都市耶？』</p>
<p style="margin-left:2em;text-indent:2em">其時，彼被如是問，而答：『我不知也。』諸人更問彼：『噫！男士！汝不知、不見而求、愛彼耶？』彼被如是問，而答：『然也。』</p>
<p style="margin-left:2em;text-indent:2em">婆悉咤！此，汝如何思惟耶？如是彼男士之所說，實為無意義耶？」</p>
<p style="margin-left:2em;text-indent:2em">「然，尊，瞿曇！如是彼男士之所說，實是無意義也。」</p>
<p>二〇</p>
<p style="margin-left:2em;text-indent:2em">「婆悉咤！如是汝所說，三明諸婆羅門，實無有一親見梵天者；又，汝所說三明諸婆羅門等之師，亦無有一親見梵天者；又，汝所說三明諸婆羅門，師中之師，亦無有一親見梵天者；又，汝所說三明諸婆羅門，溯至七代先師，亦無有一親見梵天者。又，汝所說三明諸婆羅門中，有創造咒文、讚歌之古仙人，今之三明諸婆羅門等，唯依此等古仙人遺下之咒文、讚歌而讀誦、歌詠而已。例如：阿咤摩、婆摩、婆摩提婆、毘婆審咤、耶摩提伽、鴦耆羅、跋羅陀皤闍、婆悉咤、迦葉、婆咎等之古仙人，不如是言：『我等知此，我等見此：梵天之所在，梵天之來處，梵天之去處。』然，彼等三明諸婆羅門，實如是言：『我等不知此，我等不見此，而我等教示與之共住之道，〔言：〕此是正道，此道是真實。欲解脫者行此道，得與梵天合一。』婆悉咤！此，汝如何思惟耶？如是三明諸婆羅門之所說，非成為無意義耶？」</p>
<p style="margin-left:2em;text-indent:2em">「尊，瞿曇！實然，如是三明諸婆羅門之所說，實無意義也。」</p>
<p style="margin-left:2em;text-indent:2em">「然，婆悉咤！彼等三明諸婆羅門，所不知、所不見，彼等教示與之合一之道。言：『此是正道，此道是真實。欲解脫者行此道，得與梵天合一。』無如是之理由也。</p>
<p>二一</p>
<p style="margin-left:2em;text-indent:2em">婆悉咤！猶如有人，為於登四衢道之高樓而作楷梯。眾人問彼曰：『噫！男士！汝為登高樓而作楷梯。知其高樓是在東、南、西、北之何方耶？其高樓是高、矮或中耶？』</p>
<p style="margin-left:2em;text-indent:2em">如是被問時，彼答：『不，我實不知。』眾人更問曰：『噫！男士！汝不知、不見〔高樓〕，而為登高樓以作楷梯耶？』</p>
<p style="margin-left:2em;text-indent:2em">如是被問時，彼答：『實然，不知、不見。』</p>
<p style="margin-left:2em;text-indent:2em">婆悉咤！此，汝如何思惟耶？如是男士之所說，實為無意義耶？」</p>
<p style="margin-left:2em;text-indent:2em">「尊，瞿曇！然，如是其男士之所說，實是無意義也。」</p>
<p>二二</p>
<p style="margin-left:2em;text-indent:2em">「婆悉咤！如是，如汝所說，三明諸婆羅門，實無有一親見梵天者；又，汝所說三明諸婆羅門等之師，亦無有一親見梵天者；又，汝所說三明諸婆羅門，師中之師無有一親見梵天者；又，汝所說三明諸婆羅門，溯至七代先師，亦無有一親見梵天者。又，汝所說三明諸婆羅門中，有創造咒文、讚歌之古仙人，今之三明諸婆羅門等，唯依此等古仙人遺下之咒文、讚歌而讀誦、歌詠而已。例如：阿咤摩、婆摩、婆摩提婆、毘婆審咤、耶摩提伽、鴦耆羅、跋羅陀皤闍、婆悉咤、迦葉、婆咎等之古仙人，無如是言：『我等知此，我等見此：梵天之所在，梵天之來處，梵天之去處。』然，彼等三明諸婆羅門，實如是言：『我等不知此，我等不見此，而教示之與共住之道，〔言：〕此是正道，此道是真實。欲解脫者行此道，得與梵天合一。』婆悉咤！此，汝如何思惟耶？如是三明諸婆羅門之所說，非成為無意義耶？」</p>
<p style="margin-left:2em;text-indent:2em">「尊，瞿曇！實然，如是三明諸婆羅門之所說，實無意義也。」</p>
<p>二三</p>
<p style="margin-left:2em;text-indent:2em">「然，婆悉咤！彼等三明諸婆羅門，所不知、所不見，彼等教示與之合一之道。言：『此是正道，此道是真實。欲解脫者行此道，得與梵天合一。』實無如是之理由也。」</p>
<p>二四</p>
<p style="margin-left:2em;text-indent:2em">「婆悉咤！猶如此阿致羅筏底河之水量增至河岸，烏來得以飲水。此時，有一男士於彼岸有用務，欲往彼岸而眺望彼方，彼男士立此岸而向彼岸喊言：『彼岸！請來靠此岸，彼岸！來靠此方。』</p>
<p style="margin-left:2em;text-indent:2em">婆悉咤！此，汝如何思惟耶？因彼男士之呼喊、懇請、祈求，彼岸能靠來此岸否？」</p>
<p style="margin-left:2em;text-indent:2em">「尊，瞿曇！不可能靠來。」</p>
<p>二五</p>
<p style="margin-left:2em;text-indent:2em">「如是，婆悉咤！三明諸婆羅門等，捨得稱為婆羅門之因法行，而執持行非婆羅門之因法。而作如是言：『我等招請因陀羅；我等招請蘇摩；我等招請婆留那；我等招請伊沙那；我等招請生主；我等招請梵天；我等招請摩醯提；我等招請夜摩。』</p>
<p style="margin-left:2em;text-indent:2em">婆悉咤！實彼等三明諸婆羅門等，捨得稱為婆羅門之因法行，而執持行非婆羅門之因法，由招請、懇求、希望或歡樂故，於身滅死後，成為與梵天合一者，實無如是之理由。</p>
<p>二六</p>
<p style="margin-left:2em;text-indent:2em">婆悉咤！猶如此阿致羅筏底河之水量增至河岸，烏來得以飲水。此時，有一男士於彼岸有用務，欲往彼岸而眺彼方。然彼男士卻在此岸，以強固之鎖、牢固結縛其腕。</p>
<p style="margin-left:2em;text-indent:2em">婆悉咤！此，汝如何思惟耶？其男士得由阿致羅筏底河之此岸而到達彼岸耶？」</p>
<p style="margin-left:2em;text-indent:2em">「尊，瞿曇！不得到達。」</p>
<p>二七</p>
<p style="margin-left:2em;text-indent:2em">「復次，婆悉咤！如是此等之五欲分，於聖律，被稱為『拘鎖』、被稱為『繫縛』。何者為五？依眼所感覺之諸色，引生可欲、可樂、可意而貪著；依耳所感覺之諸聲……乃至……依鼻所感覺之諸香……乃至……依舌所感覺之諸味……乃至……依身所感覺之諸觸，引生可欲、可樂、可意而貪著。婆悉咤！實此等之五欲，於聖律，被稱為『拘鎖』、被稱為『繫縛』。</p>
<p style="margin-left:2em;text-indent:2em">婆悉咤！三明諸婆羅門等，實執著此等之五欲，被此等所繫縛、迷惑，不見其過患，對此自在之智慧，滿足而受用。</p>
<p>二八</p>
<p style="margin-left:2em;text-indent:2em">婆悉咤！彼等三明諸婆羅門等，實捨得稱婆羅門之因法行，而執持行非婆羅門之因法。執著五欲，被此等所繫縛、迷惑，不見其過患，對此無自在之智慧，滿足而受用。因此，彼等身滅死後，得與梵天合一，實無如是之理由也。</p>
<p>二九</p>
<p style="margin-left:2em;text-indent:2em">婆悉咤！猶如此阿致羅筏底河之水量增至河岸，烏來得以飲水。此時，有一男士於彼岸有用務，欲往彼岸而眺望彼方。彼男士卻在此岸，蓋覆彼頭及全身而橫臥。</p>
<p style="margin-left:2em;text-indent:2em">婆悉咤！此，汝如何思惟耶？其男士得由阿致羅筏底河之此岸而到達彼岸耶？」</p>
<p style="margin-left:2em;text-indent:2em">「尊，瞿曇！不然。」</p>
<p>三〇</p>
<p style="margin-left:2em;text-indent:2em">「婆悉咤！如是此等之五蓋，於聖律，被稱為『諸障』、被稱為『諸蓋』、被稱為『妨害』、被稱為『障礙』。何者為五？貪欲、瞋恚、睡眠、掉悔、疑是也。</p>
<p style="margin-left:2em;text-indent:2em">婆悉咤！此等五蓋，於聖律，被稱為『諸障』、被稱為『諸蓋』、被稱為『妨害』、被稱為『障礙』。</p>
<p style="margin-left:2em;text-indent:2em">婆悉咤！三明諸婆羅門等，實捨得稱婆羅門之因法行，而執持行非婆羅門之因法，三明婆羅門等，被此五蓋，所障、所遮、所妨、所礙。彼等身滅死後，得與梵天合一，實無如是之理由。</p>
<p>三一</p>
<p style="margin-left:2em;text-indent:2em">婆悉咤！此，汝如何思惟耶？汝曾聞諸婆羅門之長老、耆宿、於師師相承中、言說時之任何所說耶？梵天是愛著或無愛著耶？」</p>
<p style="margin-left:2em;text-indent:2em">「尊，瞿曇！無愛著。」</p>
<p style="margin-left:2em;text-indent:2em">「有怨心或無怨心耶？」</p>
<p style="margin-left:2em;text-indent:2em">「尊，瞿曇！無怨心。」</p>
<p style="margin-left:2em;text-indent:2em">「有瞋心或無瞋心耶？」</p>
<p style="margin-left:2em;text-indent:2em">「尊，瞿曇！無瞋心。」</p>
<p style="margin-left:2em;text-indent:2em">「有恨心或無恨心耶？」</p>
<p style="margin-left:2em;text-indent:2em">「尊，瞿曇！無恨心。」</p>
<p style="margin-left:2em;text-indent:2em">「自在或非自在耶？」</p>
<p style="margin-left:2em;text-indent:2em">「尊，瞿曇！自在。」</p>
<p>三二</p>
<p style="margin-left:2em;text-indent:2em">「婆悉咤！此，汝如何思惟耶？諸婆羅門有愛著或無愛著耶？」</p>
<p style="margin-left:2em;text-indent:2em">「尊，瞿曇！有愛著。」</p>
<p style="margin-left:2em;text-indent:2em">「有怨心或無怨心耶？」</p>
<p style="margin-left:2em;text-indent:2em">「尊，瞿曇！有怨心。」</p>
<p style="margin-left:2em;text-indent:2em">「有瞋心或無瞋心耶？」</p>
<p style="margin-left:2em;text-indent:2em">「尊，瞿曇！有瞋心。」</p>
<p style="margin-left:2em;text-indent:2em">「有恨心或無恨心耶？」</p>
<p style="margin-left:2em;text-indent:2em">「尊，瞿曇！有恨心。」</p>
<p style="margin-left:2em;text-indent:2em">「自在或非自在耶？」</p>
<p style="margin-left:2em;text-indent:2em">「尊，瞿曇！非自在。」</p>
<p>三三</p>
<p style="margin-left:2em;text-indent:2em">「如是，婆悉咤！三明婆羅門等有愛著，梵天無愛著：三明婆羅門等有愛著，尚可得與無愛著之梵天合一耶？」</p>
<p style="margin-left:2em;text-indent:2em">「尊，瞿曇！不然。」</p>
<p>三四</p>
<p style="margin-left:2em;text-indent:2em">「善哉！婆悉咤！彼等有愛著之三明婆羅門等，身滅死後，得與無愛著之梵天合一，實無如是之理由。</p>
<p>三五</p>
<p style="margin-left:2em;text-indent:2em">如是，婆悉咤！三明婆羅門等，實有怨心，梵天無怨心……乃至……三明婆羅門等有瞋心，梵天無瞋心……乃至……三明婆羅門等不自在，梵天是自在，非自在之三明婆羅門等，尚得與自在之梵天合一耶？」</p>
<p style="margin-left:2em;text-indent:2em">「尊，瞿曇！不然。」</p>
<p>三六</p>
<p style="margin-left:2em;text-indent:2em">「善哉！婆悉咤！彼不自在之三明婆羅門等，身滅死後，得與自在之梵天合一，實無如是之理由。</p>
<p style="margin-left:2em;text-indent:2em">婆悉咤！於此，三明婆羅門等，以邪道為正道而親近，則身下沉，身下沉時，遂至沮喪。彼等想以渡乾燥之地，如渡河之渡也。是故，三明婆羅門等之〔三明〕，亦等於『三明沙漠』，亦同於『三明叢林』，亦如於『三明災厄』也。」</p>
<p>三七</p>
<p style="margin-left:2em;text-indent:2em">如是說已，婆悉咤白世尊言：</p>
<p style="margin-left:2em;text-indent:2em">「尊，瞿曇！我曾聞：『沙門瞿曇知與梵天合一之道。』」</p>
<p style="margin-left:2em;text-indent:2em">「婆悉咤！此，汝如何思惟耶？摩那沙加達村，由此是近或遠耶？」</p>
<p style="margin-left:2em;text-indent:2em">「尊，瞿曇！摩那沙加達村，由此是近而非遠。」</p>
<p style="margin-left:2em;text-indent:2em">「婆悉咤！此，汝如何思惟耶？於此有一人，出生、生長於摩那沙加達村，有人向此未曾離開摩那沙加達村者，問往摩那沙加達村之道路。婆悉咤！彼出生、生長於摩那沙加達村者，被問往摩那沙加達村之道路，可能躊躇或困惑耶？」</p>
<p style="margin-left:2em;text-indent:2em">「尊，瞿曇！不然。何以故，尊，瞿曇！出生、生長於此摩那沙加達村者，皆善知達摩那沙加達村之道路故。」</p>
<p>三八</p>
<p style="margin-left:2em;text-indent:2em">「婆悉咤！彼出生、生長於摩那沙加達村，有人向彼問往摩那沙加達村之道路時，則無有躊躇、困惑；然，問如來有關達梵天界之道，如來當無躊躇、困惑也。婆悉咤！我知梵天、知梵天界及達梵界之道。我知達梵界，如出生於彼處者。」</p>
<p>三九</p>
<p style="margin-left:2em;text-indent:2em">如是言時，婆悉咤青年白世尊曰：</p>
<p style="margin-left:2em;text-indent:2em">「尊，瞿曇！我曾聞：『沙門瞿曇知得與梵天合一之道。』善哉！世尊瞿曇，為我等，教示得與梵天合一之道，以拔濟婆羅門族。」</p>
<p style="margin-left:2em;text-indent:2em">「婆悉咤！然者，諦聽，善憶念之，我當說。」</p>
<p style="margin-left:2em;text-indent:2em">婆悉咤青年應諾世尊：「尊師，如是」。世尊曰：</p>
<p>四〇</p>
<p style="margin-left:2em;text-indent:2em">「婆悉咤！今，如來出現於世，為阿羅漢、等正覺、明行足、善逝、世間解、無上士、調御丈夫、天人師、佛陀、世尊是。彼自證知、證悟已，對此含括天界、魔界、梵天界，及此世界之沙門、婆羅門、天、人眾生等開示宣說。如來宣示有義、有文、初善、中善、後善具足之教法，教示無比圓滿清淨之梵行。〔參照沙門果經四〇節〕</p>
<p>四一</p>
<p style="margin-left:2em;text-indent:2em">有長者或長者子，或出生其族姓者，聽聞如來之教法；聞法已，對如來獲得信仰。彼獲得信仰而深慮：『居俗家多障礙、是塵道；出家之生活是自在。此完全清淨、如琢磨螺鈿光耀之梵行，居俗家者，不容易實行此梵行。然，我剃除鬚髮，著袈裟衣，出家成為無家者。』〔參照沙門果經四一節〕</p>
<p>四二</p>
<p style="margin-left:2em;text-indent:2em">如是，出家沙門者，依波羅提木叉防護具足而住、精勤正行、見微罪亦生怖畏，於諸學處受持而學習。具足清淨之身、語業，活命清淨，具足戒行，守護諸根門，具足正念、正知而住。〔參照同經四二節〕</p>
<p>四三～七五</p>
<p style="margin-left:2em;text-indent:2em">婆悉咤！比丘如何為戒具足耶？婆悉咤！於此，有比丘捨殺生、離殺生……乃至……由離生喜樂，心得三昧……乃至……無不普洽其全身。〔同經四三～七五節之廣說〕。</p>
<p>七六</p>
<p style="margin-left:2em;text-indent:2em">彼〔比丘〕以慈心，徧滿一方而住。如是，第二方、第三方、第四方，如是上、下、橫、一切處，週徧全世界，以慈心廣大無邊，無怨、無瞋，徧滿而住。</p>
<p>七七</p>
<p style="margin-left:2em;text-indent:2em">復次，婆悉咤！如強力之吹法螺者，容易響聞四方，婆悉咤！實依如是修習慈心解脫，凡欲界所作業，則無殘餘。婆悉咤！其時，此實得與梵天合一之道。</p>
<p>七八</p>
<p style="margin-left:2em;text-indent:2em">婆悉咤！比丘以悲心而住……乃至……喜心而住……乃至……捨心徧滿一方而住。如是，第二方、第三方、第四方，如是上、下、橫、一切處，週徧全世界，以捨心廣大無邊，無怨、無瞋，徧滿而住。</p>
<p>七九</p>
<p style="margin-left:2em;text-indent:2em">婆悉咤！如強力之吹法螺者，容易響聞四方，婆悉咤！實依如是修習捨心解脫，凡欲所作業，則無殘餘。婆悉咤！其時，此實得與梵天合一之道。</p>
<p>八〇</p>
<p style="margin-left:2em;text-indent:2em">婆悉咤！此，汝如何思惟耶？如是住之比丘，有愛著或無愛著耶？」</p>
<p style="margin-left:2em;text-indent:2em">「尊，瞿曇！無愛著。」</p>
<p style="margin-left:2em;text-indent:2em">「有怨心或無怨心耶？」</p>
<p style="margin-left:2em;text-indent:2em">「尊，瞿曇，無怨心。」</p>
<p style="margin-left:2em;text-indent:2em">「有瞋心或無瞋心耶？」</p>
<p style="margin-left:2em;text-indent:2em">「尊，瞿曇！無瞋心。」</p>
<p style="margin-left:2em;text-indent:2em">「有恨心或無恨心耶？」</p>
<p style="margin-left:2em;text-indent:2em">「尊，瞿曇！無恨心。」</p>
<p style="margin-left:2em;text-indent:2em">「自在或非自在耶？」</p>
<p style="margin-left:2em;text-indent:2em">「尊，瞿曇！自在也。」</p>
<p>八一</p>
<p style="margin-left:2em;text-indent:2em">「婆悉咤！如是，比丘無愛著，梵天亦無愛著；無愛著之比丘，與無愛著之梵天，得與合一而住耶？」</p>
<p style="margin-left:2em;text-indent:2em">「尊，瞿曇！然也。」</p>
<p style="margin-left:2em;text-indent:2em">「善哉！婆悉咤！然者，無愛著之比丘，身滅死後，得與無愛著之梵天合一，實有如是之理由。</p>
<p style="margin-left:2em;text-indent:2em">如是，婆悉咤！比丘無怨心，梵天亦無怨心……乃至……比丘無瞋心，梵天亦無瞋心……乃至……比丘無恨心，梵天亦無恨心，比丘自在，梵天亦自在；自在之比丘，與自在之梵天，得與合一而住耶？」</p>
<p style="margin-left:2em;text-indent:2em">「尊，瞿曇！然也。」</p>
<p style="margin-left:2em;text-indent:2em">「善哉！婆悉咤！然者，自在之比丘，身滅死後，得與自在之梵天合一。有如是之理由。」</p>
<p>八二</p>
<p style="margin-left:2em;text-indent:2em">婆悉咤青年及跋羅陀皤闍，聞此已，白世尊曰：</p>
<p style="margin-left:2em;text-indent:2em">「偉哉！尊，瞿曇！偉哉！尊，瞿曇！尊瞿曇！以種種方便說法，猶如扶起倒者、顯露被覆者、引導迷路者、如暗中持來油燈，使具眼者見諸物。我今歸依尊瞿曇、歸依法及比丘僧。願世尊攝受我等，從今日以至命終，歸依為優婆塞。」</p>
</div>
</div><!-- end of div[@id='body'] -->
</body></html>