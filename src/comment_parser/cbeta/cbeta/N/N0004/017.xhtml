<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu37' />
<p class='h1'>一七　大善見王經</p>
<div class='div-other'><a id='mulu38' />
<p class='h2'>第一　誦品</p><p>一</p>
<p style="margin-left:2em;text-indent:2em">如是我聞。一時，世尊住拘尸那羅城惒跋單末羅族之娑羅林。於娑羅雙樹間，將般涅槃時。</p>
<p>二</p>
<p style="margin-left:2em;text-indent:2em">爾時，尊者阿難詣世尊之處，敬禮世尊，卻坐一面。坐於一面之尊者阿難，白世尊言：</p>
<p style="margin-left:2em;text-indent:2em">「世尊！請世尊勿在此鄙陋小城、荒廢狹小之市鎮般涅槃。世尊！有其他之大都市，例如：瞻波城、王舍城、舍衛城、沙計多城、憍賞彌城、波羅奈城。請世尊在其〔中〕一處入滅。於其處甚多剎帝利族之大會堂、婆羅門之大會堂、居士之大會堂，皆是尊信如來，彼等會尊重、恭敬如來之舍利。」</p>
<p>三</p>
<p style="margin-left:2em;text-indent:2em">「阿難！勿言此是鄙陋小城、荒廢狹小之市鎮。阿難！往昔有名為大善見王，其王族是灌頂王，為四邊主之常勝者、國家之確保者。阿難！此拘尸那羅城，大善見王之居城，故名為拘舍婆提城。阿難！此拘舍婆提王城東西長十二由旬，南北廣七由旬，居民眾多，人口密集、物資豐裕、繁華殷盛。阿難！恰如阿羅迦曼陀諸神之王城，居民眾多，人口密集、物資豐裕、繁華殷盛。如是，阿難！拘舍婆提王城，居民眾多，人口密集、物資豐裕、繁華殷盛。阿難！拘舍婆提王城，於晝夜振響十種聲音，即：象聲、馬聲、車聲、大鼓聲、杖鼓聲、琵琶聲、歌聲、鐃聲、銅鑼聲及第十『食！飲！歡騷』之聲。</p>
<p>四</p>
<p style="margin-left:2em;text-indent:2em">阿難！拘舍婆提王城，是被七種城壁所圍繞。即：一是金、一是銀、一是毘瑠璃、一是水晶、一是珊瑚、一是硨磲、一是眾寶之所成。</p>
<p>五</p>
<p style="margin-left:2em;text-indent:2em">阿難！於拘舍婆提王城有四種門，即：一是金、一是銀、一是毘瑠璃、一是水晶之所成。一一門建有七柱，每一柱之高度有人身之三倍或四倍，一是金、一是銀、一是毘瑠璃、一是水晶、一是珊瑚、一是硨磲、一是眾寶之所成。</p>
<p>六</p>
<p style="margin-left:2em;text-indent:2em">阿難！拘舍婆提王城，為七種多羅行樹所圍繞，一是金、一是銀、一是毘瑠璃、一是水晶、一珊瑚、一是硨磲、一是眾寶之所成。於金所成之多羅樹，有金之枝幹、銀之葉及菓；於銀所成之多羅樹，有銀之枝幹、金之葉及菓；於毘瑠璃所造之多羅樹，有毘瑠璃之枝幹、水晶之葉及菓；水晶所造之多羅樹，有水晶之枝幹、毘瑠璃之葉及菓；珊瑚所造之多羅樹，有珊瑚之枝幹、硨磲之葉及菓；硨磲所成之多羅樹，有硨磲之枝幹、珊瑚之葉及菓；眾寶所造之多羅樹，有眾寶之枝幹、眾寶之葉及菓。阿難！微風吹動此等多羅行樹時，其音美妙，令人興奮，妙好令人恍惚。阿難！恰如善練五支之樂器，善調音，由名手善奏時，其音聲美妙，令人興奮，妙好令人恍惚。如是，阿難！微風吹動此等多羅行樹時，其音聲美妙，令人興奮，妙好令人恍惚。阿難！其時，在此拘舍婆提王城，被樂欲所陶醉無賴之徒，隨微風吹動此等多羅行樹之音聲而狂舞。</p>
<p>七</p>
<p style="margin-left:2em;text-indent:2em">阿難！大善見王，具足七寶及四如意德。阿難！七寶者何？大善見王於月十五布薩之日，沐浴齋戒，登高殿上，天之輪寶自現。千輻穀輪，一切善具足。大善見王，見之而言：『我實聞王族之灌頂王，若十五布薩之當日，沐浴齋戒，登高殿上，千輻穀輪，一切善具足之天輪寶現者，彼王，當為轉輪王。然者，我確實是轉輪王！』</p>
<p>八</p>
<p style="margin-left:2em;text-indent:2em">阿難！其時，大善見王，從座而起，褊袒一肩，左手持水瓶，右手注水於輪寶曰：『輪寶！請轉動。輪寶！請征服。』阿難！其時，其輪寶便向東方轉動，大善見王與四軍隨其前進。阿難！其輪寶停止之處，大善見王與四軍亦止住其處。</p>
<p>九</p>
<p style="margin-left:2em;text-indent:2em">阿難！其時，東方敵對之諸王，詣近大善見王曰：『來！大王！善來！大王！大王為〔一切〕者之主。大王！垂佈旨命！』</p>
<p style="margin-left:2em;text-indent:2em">大善見王曰：『不殺害生物，不與者不可取，不行邪淫，不語妄言，不飲令人昏醉之物，食從習制。』</p>
<p style="margin-left:2em;text-indent:2em">阿難！如是彼等東方敵對之諸王，皆成為大善見王之服從者。</p>
<p>一〇</p>
<p style="margin-left:2em;text-indent:2em">阿難！此輪寶沈於東方之大海已，再出現而轉向南方……乃至……沈於南方之大海已，再出現而轉向西方……乃至……沈於西方之大海已，再出現而轉向北方。大善見王與四軍皆隨其前進。阿難！輪寶之停止處，大善見王與四軍亦止住其處。</p>
<p style="margin-left:2em;text-indent:2em">阿難！北方敵對之諸王，詣近大善見王曰：『來！大王！善來！大王！大王為〔一切〕者之主，大王！垂佈旨命！』</p>
<p style="margin-left:2em;text-indent:2em">大善見王曰：『不殺害生物，不與者不可取，不行邪淫，不語妄言，不飲令人昏醉之物，食從習制。』</p>
<p style="margin-left:2em;text-indent:2em">阿難！北方敵對之諸王，皆成為大善見王之服從者。</p>
<p>一一</p>
<p style="margin-left:2em;text-indent:2em">阿難！如是彼輪寶征服大海四周之大地，然後歸來拘舍婆提城，輪軸停止於大善見王之內城門前之法庭前，輝耀大善見王之內城。</p>
<p style="margin-left:2em;text-indent:2em">阿難！對於大善見王，現如以上之輪寶。</p>
<p>一二</p>
<p style="margin-left:2em;text-indent:2em">復次，阿難！對大善見王現象寶。全身純白，七處具拄，有神力，得飛行空中，名為布薩陀象王。見此，大善見王之心喜悅曰：『若得調御，此象確實可為最良好之乘用象。』阿難！如是此象寶，恰如出生純正之好象，善馴其生長，如是得善調御。阿難！大善見王試乘此象寶，早晨乘騎巡遊大海四周之大地，後歸王城拘舍婆提用早餐。</p>
<p style="margin-left:2em;text-indent:2em">阿難！對於大善見王現如是之象寶。</p>
<p>一三</p>
<p style="margin-left:2em;text-indent:2em">復次，阿難！對大善見王現馬寶。全身純白，頭如烏之黑，如文叉草之鬣，有神力，得飛行空中，名為雲馬之馬王。大善見王，見此心喜悅曰：『若得調御，此馬確實可為最良好之乘用馬。』阿難！爾時，其馬寶恰如出生純正之良馬，善馴其生長，如是得調御。阿難！大善見王試乘此馬寶，早晨乘騎巡遊大海之四周之大地，後歸王城拘舍婆提用早餐。</p>
<p style="margin-left:2em;text-indent:2em">阿難！對大善見王現如是之馬寶。</p>
<p>一四</p>
<p style="margin-left:2em;text-indent:2em">復次，阿難！對大善見王現珠寶。其毘瑠璃珠，光澤輝耀，性質純正，具備八面，善研磨，透明清澈而具有一切妙德。阿難！其珠寶之光輝，擴徧一由旬。阿難！大善見王試驗此珠寶，配列四軍，從珠寶置於高幢上，黑暗中得於行軍。復次，阿難！彼周圍之村人等，受其光之普照，以為是白天而從事工作。</p>
<p style="margin-left:2em;text-indent:2em">阿難！對大善見王現如是之珠寶。</p>
<p>一五</p>
<p style="margin-left:2em;text-indent:2em">復次，阿難！對大善見王現女寶。形相殊妙而可愛，清灑如花之最勝顏色。不過高，不過矮，不瘦不胖，不過黑不過白，超越人間之容色，俱有天人之美貌。阿難！其女寶之皮膚，感觸如綿、如絹。阿難！此女寶之身體四肢，冬溫夏涼。阿難！由此女寶之身體發出栴檀香，由口中出青蓮華香。阿難！此女寶常比大善見王先起、後寢，貞淑從順，言行可愛。阿難！此女寶不敢以心冒犯大善見王，何況以身體乎？</p>
<p style="margin-left:2em;text-indent:2em">阿難！對大善見王現如是女寶。</p>
<p>一六</p>
<p style="margin-left:2em;text-indent:2em">復次，阿難！對大善見王現居士寶。彼由其業報所生而現天眼，不關係其所有者之有無，皆能見出財寶之伏藏。彼詣近大善見王曰：『大王！請勿煩慮，臣能適宜處理財物。』</p>
<p style="margin-left:2em;text-indent:2em">阿難！大善見王試驗此居士寶，乘舟入於恒河之中央而告居士寶曰：</p>
<p style="margin-left:2em;text-indent:2em">『我要黃金。』</p>
<p style="margin-left:2em;text-indent:2em">『然者，大王！舟請靠岸之一邊。』</p>
<p style="margin-left:2em;text-indent:2em">『居士！我於此處，需要黃金。』</p>
<p style="margin-left:2em;text-indent:2em">阿難！爾時，其居士寶，以兩手觸水，舉起滿瓶之黃金，白大善見王曰：『大王！此量足夠乎？』</p>
<p style="margin-left:2em;text-indent:2em">大善見王曰：『居士！此量足夠！此量足夠！』</p>
<p style="margin-left:2em;text-indent:2em">阿難！對大善見王，現如是居士寶。</p>
<p>一七</p>
<p style="margin-left:2em;text-indent:2em">復次，阿難！對大善見王現將軍寶。雄略賢明而有智謀，有能力勸大善見王該進時即進，該退時即退，該住時即住。</p>
<p style="margin-left:2em;text-indent:2em">彼詣近大善見王曰：『大王！勿為煩慮，臣當善指揮。』</p>
<p style="margin-left:2em;text-indent:2em">阿難！對大善見王，現如是將軍寶。</p>
<p style="margin-left:2em;text-indent:2em">阿難！大善見王，俱足此等之七寶。</p>
<p>一八</p>
<p style="margin-left:2em;text-indent:2em">復次，阿難！大善見王，俱足四如意德。何者為四如意德耶？阿難！大善見王比常人殊勝，其形相殊妙、可愛、清灑如花之最勝顏色。阿難！大善見王有此第一之如意德。</p>
<p>一九</p>
<p style="margin-left:2em;text-indent:2em">復次，阿難！大善見王是長壽者，比常人更長壽，阿難！大善見王有此第二之如意德。</p>
<p>二〇</p>
<p style="margin-left:2em;text-indent:2em">復次，阿難！大善見王無病、無災，有具消化力，〔體溫〕不涼不熱，比常人殊勝〔健康〕。阿難！大善見王有此第三之如意德。</p>
<p>二一</p>
<p style="margin-left:2em;text-indent:2em">復次，阿難！大善見王，為婆羅門及居士所愛敬、所喜歡。阿難！猶如父子之愛敬、喜歡，大善見王如是為婆羅門所愛敬、喜歡。又阿難！婆羅門及居士，為大善見王所愛所喜歡。阿難！猶如父子之慈愛、喜歡，阿難！婆羅門及居士如是為大善見王所愛所喜歡。阿難！大善見王與四軍俱，出遊園地。阿難！其時，婆羅門及居士等，詣近大善見王曰：『大王！請勿速行，我等可得長時拜仰。』阿難！大善見王亦告御者曰：『御者！勿急速駛車，我得長時可與婆羅門及居士瞻仰。』阿難！大善見王有此第四之如意德。</p>
<p style="margin-left:2em;text-indent:2em">阿難！大善見王，俱足此等之四如意德。</p>
<p>二二</p>
<p style="margin-left:2em;text-indent:2em">阿難！大善見王作如是念言：『今我欲於此等多羅樹每百肘間，建造一蓮華池。』</p>
<p style="margin-left:2em;text-indent:2em">阿難！大善見王，於此等多羅樹每百肘之間，建造一蓮華池。</p>
<p style="margin-left:2em;text-indent:2em">阿難！此等之蓮池是四種磚之成。一是金、一是銀、一是毘瑠璃、一是水晶之所成。阿難！於此等蓮池，各有四種階梯，一是金、一是銀、一是毘瑠璃、一是水晶之所成。金所成之階梯，有金柱、銀之手扶及橫梃；銀所成之階梯，有銀柱、金之手扶及橫梃；毘瑠璃所成之階梯，有毘瑠璃柱、水晶之手扶及橫梃；水晶所成之階梯，有水晶柱、毘瑠璃手扶及橫梃。</p>
<p style="margin-left:2em;text-indent:2em">此等蓮池，以匝圍二種勾欄，一是金、一是銀所成之〔勾欄。〕金所成之勾欄，有金柱、銀之手扶及橫梃；銀所成之勾欄，有銀柱、金之手扶及橫梃。</p>
<p>二三</p>
<p style="margin-left:2em;text-indent:2em">阿難！其次，大善見王曰：『我今於此等蓮池，種植青蓮、紅蓮、黃蓮、白蓮等種種華，使之四季花常開，成自然之華鬘，讓群眾欣賞。』阿難！如是大善見，即於此等蓮池，種植青蓮、紅蓮、黃蓮、白蓮等種種華，使之四季花常開，成自然之華鬘，讓群眾欣賞。</p>
<p style="margin-left:2em;text-indent:2em">又阿難！大善見王曰：『我今於此等蓮池岸上，設助浴者，令眾人經過此池時，便於入浴。』阿難！如是大善見王，即於此等蓮池之岸上，設助浴者，今眾人經過此池時，便於入浴。</p>
<p style="margin-left:2em;text-indent:2em">又阿難！大善見王曰：『我今於此等蓮池岸上，行設布施，令需食者得食，需飲者得飲，需衣者得衣，需乘具者得乘具，要休息者與牀，欲妻女者與妻女，欲金者與金，欲銀者與銀。』</p>
<p style="margin-left:2em;text-indent:2em">阿難！大善見王，乃於此等蓮池岸上，行設布施，令需食者得食，需飲者得飲，需衣者得衣，需乘具者得乘具，欲休息者與牀，欲妻女者與妻女，欲金者與金，欲銀者與銀。</p>
<p>二四</p>
<p style="margin-left:2em;text-indent:2em">復次，阿難！婆羅門及居士等，持甚多錢財，詣大善見王之處曰：『大王！〔我等〕為大王持來甚多錢財，願大王受納此〔錢財〕為幸。』〔大王曰：〕</p>
<p style="margin-left:2em;text-indent:2em">『我之錢財，由如法之稅收，既甚充足。汝等可保留所帶來之錢財，或甚至可多持些錢財回去。』</p>
<p style="margin-left:2em;text-indent:2em">彼等被大王所拒絕，退卻一面而相議：『我等不宜將此等錢財再持歸，我等寧願獻給大善見王建造宮殿。』</p>
<p style="margin-left:2em;text-indent:2em">彼等詣大善見王之處曰：『大王！此獻給大王建造宮殿。』</p>
<p style="margin-left:2em;text-indent:2em">阿難！大善見王，默然而許諾。</p>
<p>二五</p>
<p style="margin-left:2em;text-indent:2em">爾時，阿難！諸天主之帝釋天，以心知大善見王之心，命毘首羯摩天子曰：『來，毘首羯摩！為大善見王建造宮殿，名為達磨（法）高殿。』</p>
<p style="margin-left:2em;text-indent:2em">阿難！毘首羯摩天子應諾諸天主之帝釋天：『唯然。』恰如力士之伸屈腕、屈伸腕之迅速，由三十三天隱沒，而現於大善見王之前。阿難！如是，毘首羯摩天子言大善見王曰：『大王！建造宮殿，名為法高殿。』</p>
<p style="margin-left:2em;text-indent:2em">阿難！大善見王默然許諾。如是，毘首羯摩天子，造大善見王之宮殿，名為法高殿。</p>
<p>二六</p>
<p style="margin-left:2em;text-indent:2em">阿難！法高殿有東西長度一由旬，南北寬度半由旬。</p>
<p style="margin-left:2em;text-indent:2em">阿難！法高殿之基礎，以四種磚疊上至人身之三倍高，一是金、一是銀、一是毘瑠璃、一是水晶之所成。</p>
<p style="margin-left:2em;text-indent:2em">阿難！法高殿有八萬四千柱，亦以一是金、一是銀、一是毘瑠璃、一是水晶等四種之所成。</p>
<p style="margin-left:2em;text-indent:2em">阿難！法高殿敷上四種板，一是金、一是銀、一是毘瑠璃、一是水晶之所成。</p>
<p style="margin-left:2em;text-indent:2em">阿難！法高殿有二十四階梯，一是金、一是銀、一是毘瑠璃、一是水晶等四種之所成。其金所成之階梯，有金柱、銀手扶及橫梃；銀所成之階梯，有銀柱、金手扶及橫梃；毘瑠璃所成之階梯，有毘瑠璃柱、水晶手扶及橫梃；水晶所成之階梯，有水晶柱、毘瑠璃手扶及橫梃。</p>
<p style="margin-left:2em;text-indent:2em">阿難！法高殿有八萬四千樓閣，一是金、一是銀、一是毘瑠璃、一是水晶等四種之所成。金所成之樓閣，具備銀所成之座牀；銀所成之樓閣，具備金所成之座牀；毘瑠璃所成之樓閣，具備象牙所成之座牀；水晶所成之樓閣，具備堅木所成之座牀。金所成之樓閣門，放置銀多羅樹，有銀之枝幹、金葉及菓；銀所成之樓閣門，放置金多羅樹，有金之枝幹、銀葉及菓；毘瑠璃所成之樓閣門，放置水晶多羅樹，有水晶之枝幹、毘瑠璃葉及菓；水晶所成之樓閣門，放置毘瑠璃多羅樹，有毘瑠璃之枝幹、水晶葉及菓。</p>
<p>二七</p>
<p style="margin-left:2em;text-indent:2em">阿難！爾時，大善見王曰：『今，我大莊嚴樓門，皆造黃金之多羅樹。於其處，為我日中之安息。』</p>
<p style="margin-left:2em;text-indent:2em">於是，阿難！大善見王，於大莊嚴樓門，皆造黃金之多羅樹，日中安息於其處。</p>
<p>二八</p>
<p style="margin-left:2em;text-indent:2em">法高殿圍繞兩重欄楯，一是金、一是銀之所成。金所成之欄楯，有金柱、銀手扶及橫梃；銀所成之欄楯，有銀柱，金手扶及橫梃。</p>
<p>二九</p>
<p style="margin-left:2em;text-indent:2em">阿難！法高殿圍繞兩重鈴網，一是金、一是銀之所成。金所成之網有銀鈴，銀所成之網有金鈴。微風吹動此等鈴網時，其音美妙令人興奮，妙好令人恍惚。阿難！其時，在此拘舍婆提王城，被欲樂所陶醉無賴之徒，隨微風吹動此鈴網之音聲而狂舞。</p>
<p>三〇</p>
<p style="margin-left:2em;text-indent:2em">阿難！此法高殿完竣時，耀目難堪；阿難！恰如雨季之最後月，秋空無雲之日，上昇天空太陽之耀目難堪，法高殿如是耀目難堪。</p>
<p>三一</p>
<p style="margin-left:2em;text-indent:2em">阿難！大善見王又曰：『我今於法高殿前，令造名為達磨（法）蓮池。』於是，大善見王，於法高殿前，造法蓮池。</p>
<p style="margin-left:2em;text-indent:2em">阿難！法蓮池，東西長度一由旬，南北寬度有半旬由。阿難！法蓮池乃以四種磚所砌成，一是金、一是銀、一是毘瑠璃、一是水晶所砌成。</p>
<p style="margin-left:2em;text-indent:2em">阿難！於法蓮池有二十四階梯，一是金、一是銀、一是毘瑠璃、一是水晶之所成。金所成之階梯，有金柱、銀手扶及橫梃；銀所成之階梯，有銀柱、金手扶及橫梃；毘瑠璃所成之階梯，有毘瑠璃柱、水晶手扶及橫梃；水晶所成之階梯，有水晶柱、毘瑠璃手扶及橫梃。</p>
<p style="margin-left:2em;text-indent:2em">阿難！法蓮池圍繞兩重勾欄，一是金、一是銀之所成，金所成之勾欄，有金柱、銀手扶及橫梃；銀所成之勾欄，有銀柱、金手扶及橫梃。</p>
<p>三二</p>
<p style="margin-left:2em;text-indent:2em">阿難！法蓮池有七種多羅行樹所圍繞，一是金、一是銀、一是毘瑠璃、一是水晶、一是珊瑚、一是硨磲、一是眾寶之所成。金所成之多羅樹，有金之枝幹、銀葉及菓；銀所成之多羅樹，有銀之枝幹、金葉及菓；毘瑠璃所成之多羅樹，有毘瑠璃之枝幹、水晶葉及菓；水晶所成之多羅樹，有水晶之枝幹、毘瑠璃葉及菓；珊瑚所成之多羅樹，有珊瑚之枝幹、硨磲葉及菓；硨磲所成之多羅樹，有硨磲之枝幹、珊瑚葉及菓。眾寶所成之多羅樹，有眾寶之枝幹、眾寶葉及菓。</p>
<p style="margin-left:2em;text-indent:2em">阿難！微風吹動此等多羅行樹時，其音美妙，令人興奮，妙好令人恍惚。阿難！恰如熟練之五支樂器，善調音，由名手善奏時，其音美妙，令人興奮，妙好令人恍惚。阿難！微風吹動此等多羅行樹時，其音美妙，令人興奮，妙好令人恍惚。阿難！其時，在此拘舍婆提王城，陶醉欲樂無賴之徒，隨微風吹動此等多羅行樹之音聲而狂舞。</p>
<p>三三</p>
<p style="margin-left:2em;text-indent:2em">阿難！此法高殿及法蓮池完竣時，大善見王令其當時所尊敬沙門中之沙門，所尊敬婆羅門中之婆羅門等，享受滿足一切樂已而登上法高殿。</p>
</div>
<div class='div-other'><a id='mulu39' />
<p class='h2'>第二　誦品</p><p>一</p>
<p style="margin-left:2em;text-indent:2em">阿難！爾時，大善見王曰：『我緣如何之業果，緣如何之業報，而有現在如是之大威力、如是之大勢力耶？』阿難！大善見王如是曰：『此乃我之三業果、三業報。即：布施、調御、自制。緣此，我現在有如是大威力、如是之大勢力。』</p>
<p>二</p>
<p style="margin-left:2em;text-indent:2em">阿難！如是，大善見王往彼大莊嚴樓閣，立於大莊嚴樓閣之門前，如次發感興之語：</p>
<p style="margin-left:5em">愛欲心止之瞋恚心止之傷害心止之愛欲之心，應限此範圍瞋恚之心，應限此範圍傷害之心，應限此範圍</p>
<p>三</p>
<p style="margin-left:2em;text-indent:2em">阿難！時，大善見王入於大莊嚴樓閣，坐於金所成之座牀，即離諸欲，離不善法，有尋、有伺，由離生喜、樂，到達初禪而住。然，滅尋、伺，成為內心安靜，心專一性，無尋、無伺，由定生喜、樂，到達第二禪而住。離喜而為捨住，正念正知，以身感受樂，諸聖者言：『此捨而正念樂住』到達第三禪而住。捨樂離苦，前感悅、憂具滅，不苦不樂而成捨念清淨，到達第四禪而住。</p>
<p>四</p>
<p style="margin-left:2em;text-indent:2em">阿難！其次大善見王，由大莊嚴樓閣而出，入於金所成之樓閣，坐於銀所成之座牀，以心具慈，安住充滿一方。如是充滿第二、第三、第四而安住。如是周徧上下一切方，徧及世界，以心隨慈，充滿廣大無邊，無害心而安住……乃至……以心隨悲……乃至……以心具喜……乃至……以心隨捨，充滿一方而安住。如是充滿第二、第三、第四方而安住。如是周徧上下一切方，徧及世界，以心隨捨，廣大無量無邊，充滿無害心而安住。</p>
<p>五</p>
<p style="margin-left:2em;text-indent:2em">阿難！大善見王有八萬四千都城，以拘舍婆提王城為首。</p>
<p style="margin-left:2em;text-indent:2em">有八萬四千之高殿，以法高殿為首。</p>
<p style="margin-left:2em;text-indent:2em">有八萬四千之樓閣，以大莊嚴樓閣為首。</p>
<p style="margin-left:2em;text-indent:2em">有八萬四千之座牀，金牀、銀牀、牙牀、堅木牀，皆著長毛之覆蓋。有蓋敷綉花之毛毯，有蓋敷加達利鹿之毛皮，有天蓋，兩端有紅枕。</p>
<p style="margin-left:2em;text-indent:2em">有八萬四千象，皆以黃金莊飾之，樹黃金幡，蓋黃金網，以布薩陀象王為上首。</p>
<p style="margin-left:2em;text-indent:2em">有八萬四千馬，以黃金莊飾之，樹黃金幡，蓋黃金網，以雲馬王為上首。</p>
<p style="margin-left:2em;text-indent:2em">有八萬四千車乘，繞飾獅子皮、虎皮、彪皮及繞飾淡紅色之毛毯，並以黃金裝飾，樹黃金幡，蓋黃金網，夜闍廷多寶為上首（音樂車）。</p>
<p style="margin-left:2em;text-indent:2em">有八萬四千珠玉，以寶珠為上首。</p>
<p style="margin-left:2em;text-indent:2em">有八萬四千女，以善賢妃為上首。</p>
<p style="margin-left:2em;text-indent:2em">有八萬四千居士，以居士寶為上首。</p>
<p style="margin-left:2em;text-indent:2em">有八萬四千剎帝利大臣，以將軍寶為上首。</p>
<p style="margin-left:2em;text-indent:2em">有八萬四千乳牛，著黃麻編織之頸飾、持銀製乳桶。</p>
<p style="margin-left:2em;text-indent:2em">有八萬四千俱胝布，皆是精巧微妙之麻布、綿布、絹布、毛布。</p>
<p style="margin-left:2em;text-indent:2em">有八萬四千鉢乳粥，以備早、晚之供養。</p>
<p>六</p>
<p style="margin-left:2em;text-indent:2em">阿難！其大善見王之八萬四千象，早晚常來敬禮王。然，阿難！大善見王曰：『我之此等八萬四千象，實早晚常來敬禮。我今，令四萬二千象，每百年一次來敬禮。』</p>
<p style="margin-left:2em;text-indent:2em">阿難！大善見王，如是令將軍寶曰：『將軍！我之此等八萬四千象，今，早晚常來敬禮，卿！令今後四萬二千象；每百年一次來敬禮。』</p>
<p style="margin-left:2em;text-indent:2em">彼將軍寶應諾大善見王：『唯然，大王。』阿難！四萬二千象，以後每百年一次來敬禮大善見王。</p>
<p>七</p>
<p style="margin-left:2em;text-indent:2em">於是，阿難，多百千年後，善賢妃如是念言：『我長久未見大善見王，今往見大善見王。』</p>
<p style="margin-left:2em;text-indent:2em">於是，阿難！善賢妃告女官言：『來！我等洗頭著金衣！我等長久未見大善見王，今往見大善見王。』</p>
<p style="margin-left:2em;text-indent:2em">女官等應諾善賢妃：『唯然。』〔女官等〕洗頭著金衣往善賢妃之處。</p>
<p style="margin-left:2em;text-indent:2em">阿難！善賢妃如是言將軍寶：『將軍！請備四軍，我等長久未見大善見王，今欲往見大善見王。』</p>
<p style="margin-left:2em;text-indent:2em">阿難！將軍寶應諾善賢妃：『唯然。』便備四軍，以報善賢妃曰：『既備汝之四軍，請知時宜。』</p>
<p>八</p>
<p style="margin-left:2em;text-indent:2em">於是，阿難！善賢妃與四軍及隨從之女官等，往法高殿，登法高殿，往詣大莊嚴樓閣，立倚於其樓門邊。</p>
<p style="margin-left:2em;text-indent:2em">阿難！時大善見王甚驚訝：『此如大群眾湧來之大聲音，是何耶？』〔大善見王便〕由大莊嚴樓閣出，見善賢妃倚立於門邊，見已而言善賢妃曰：『妃！停在其處，請勿進來。』</p>
<p>九</p>
<p style="margin-left:2em;text-indent:2em">如是，阿難！大善見王令一男士曰：『汝往大莊嚴樓閣，取金所成之牀座出來，設置於全金所成之多羅樹林。』</p>
<p style="margin-left:2em;text-indent:2em">彼男士應諾大善見王：『唯然，大王。』便往大莊嚴樓閣取出金所成之牀座，設置於全金所成之多羅樹林。</p>
<p style="margin-left:2em;text-indent:2em">阿難！如是，大善見王右脇而作獅子臥，兩足相疊，而正念正知。</p>
<p>一〇</p>
<p style="margin-left:2em;text-indent:2em">阿難！爾時，善賢妃曰：『大善見王之諸根實是清淨，皮膚之色，極為清淨皎潔。非看錯大善見王乎？』</p>
<p style="margin-left:2em;text-indent:2em">乃言大善見王曰：『大王！王有拘舍婆提城為首之此等八萬四千王城，大王！於此，請生起意欲，對於存在生起希望。</p>
<p style="margin-left:2em;text-indent:2em">大王！王有法高殿為首之此等八萬四千高殿，大王！於此，請生起意欲，對於存在生起希望。</p>
<p style="margin-left:2em;text-indent:2em">大王！王有大莊嚴樓為首之此等八萬四千樓閣，大王！於此，請生起意欲，對於存在生起希望。</p>
<p style="margin-left:2em;text-indent:2em">大王！此等八萬四千牀座是金所成、銀所成、牙所成、堅材所成，敷長毛所織之覆蓋、毛織布之覆蓋、迦達梨鹿毛所織之覆蓋、有天蓋、有兩邊紅之靠枕，於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千象，有裝飾黃金，樹立黃金幢，覆蓋黃金網，布薩陀象為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千馬，有裝飾黃金，樹立黃金幢，覆蓋黃金網，雲馬王為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千車乘，繞飾獅子皮、虎皮、彪皮、淺紅毛織布、裝飾黃金，樹立黃金幢，覆蓋黃金網，夜闍廷多車乘為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千之珠，以珠寶為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千之女，以女寶為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千居士，以居士寶為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千之剎帝利大臣，以將軍寶為上首。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千之乳牛，著黃麻編織之頸飾，持銀製乳桶。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千之俱胝布，皆是精巧微妙之麻布、綿布、絹布、毛布。於此，大王！請生起意欲，對存在生起希望。</p>
<p style="margin-left:2em;text-indent:2em">大王！此等八萬四千鉢之乳粥，以備早晚之供養。於此，大王！請生起意欲，對存在生起希望。』</p>
<p>一一</p>
<p style="margin-left:2em;text-indent:2em">阿難！如是說已，大善見王言善賢妃曰：『妃！妃長久以來，常對我語愛、好、樂之語。然，此次，勿對我語愛、好、樂之語。』</p>
<p style="margin-left:2em;text-indent:2em">『然，大王！應如何語之耶？』</p>
<p style="margin-left:2em;text-indent:2em">〔大王曰：〕妃！當如是言：『一切可愛、可樂、可意之事物，無有不變化、離別、變異。願大王勿持意欲而看錯，持欲望而死之人為不幸，是應被誹責。</p>
<p style="margin-left:2em;text-indent:2em">大王！此等八萬四千之王城，以拘舍婆提為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之高殿，以法高殿為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之樓閣，以大莊嚴樓閣為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之牀座乃金所成、銀所成、牙所成、堅材所成，敷長毛所織之覆蓋，毛織布之覆蓋，迦達梨鹿毛所織之覆蓋，有天蓋，有兩邊紅之靠枕。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千象，裝飾黃金，樹立黃金幢，覆蓋黃金網，布薩陀象為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之馬，裝飾黃金，樹立黃金幢，覆蓋黃金網，以雲馬為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之車乘，繞飾獅子皮、虎皮、彪皮、淺紅色毛織布、裝飾黃金，樹立黃金幢，覆蓋黃金網，以夜闍廷多車乘為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之珠，以摩尼珠寶為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之女，以善賢妃為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之居士，以居士寶為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之剎帝利大臣，以將軍寶為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之乳牛，著黃麻編織之頸飾，持銀製乳桶。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之俱胝布，皆是精巧微妙之麻布、綿布、絹布、毛布。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千鉢之乳粥，以備早晚之供養。於此，大王！請捨離意欲，對存在勿起執著。』</p>
<p>一二</p>
<p style="margin-left:2em;text-indent:2em">阿難！如是說已，善賢妃號哭涕淚。阿難！善賢妃如是涕淚白大善見王曰：『大王！一切可愛、可樂、可意之事物，無有不變化、離別、變異。願大王勿持意欲而看錯，若持意欲而看錯，將為不幸而被誹責。</p>
<p style="margin-left:2em;text-indent:2em">大王！此等八萬四千之王城，以拘舍婆提城為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之高殿，以法高殿為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之樓閣，以大莊嚴樓閣為上首。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之牀座，乃金所成、銀所成、牙所成、堅材所成，敷長毛所織之覆蓋，迦達梨鹿毛所織之覆蓋，有天蓋，有兩邊紅色之靠枕。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之象，裝飾黃金，樹立黃金幢，覆蓋黃金網，以布薩陀象為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之馬，裝飾黃金，樹立黃金幢，覆蓋黃金網，以雲馬王為上首。於此，大王！請捨離意欲，對存在勿起執著。</p>
<p style="margin-left:2em;text-indent:2em">大王！此等八萬四千之車乘，繞飾獅子皮、虎皮、彪皮、淺紅色之毛織布，並裝飾黃金，樹立黃金幢，覆蓋黃金網，以夜闍廷多車為上首。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之珠，以摩尼珠寶為上首。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之女，以善賢妃為上首。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之居士，以居士寶為上首。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之剎帝利大臣，以將軍寶為上首。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之乳牛，著黃麻編織之頸飾，持銀製乳桶。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千之俱胝布，精巧微妙之麻布、綿布、絹布、毛布。於此，大王！請捨離意欲，對存在勿起執者。</p>
<p style="margin-left:2em;text-indent:2em">大王！此等八萬四千鉢之乳粥，以備早晚之供養。於此，大王！請捨離意欲，對存在勿起執者。』</p>
<p>一三</p>
<p style="margin-left:2em;text-indent:2em">阿難！如是〔言已〕不久，大善見王便死亡。阿難！猶如居士或居士子，食嗜好之食物，於食後而興睡意，確實如此，大善見王識知死期近。阿難！大善見王死後，上昇梵道天界。</p>
<p style="margin-left:2em;text-indent:2em">阿難！大善見王乃八萬四千年作兒童之遊戲、八萬四千年為攝政〔者〕、八萬四千年為王、八萬四千年為隱居者，於法高殿修習梵行，彼修四梵住，身壞死後，上昇梵界。</p>
<p>一四</p>
<p style="margin-left:2em;text-indent:2em">阿難！汝或思惟：『其時大善見王是他人。』然，勿如是思惟。我乃其時之大善見王。</p>
<p style="margin-left:2em;text-indent:2em">彼等八萬四千之王城，以拘舍婆提為上首，乃我所有。</p>
<p style="margin-left:2em;text-indent:2em">彼等八萬四千之高殿，以法高殿為上首，乃我所有。</p>
<p style="margin-left:2em;text-indent:2em">彼等八萬四千之樓閣，以大莊嚴樓閣為上首，乃我所有。</p>
<p style="margin-left:2em;text-indent:2em">彼等八萬四千之牀座，是金所成、銀所成、牙所成、堅材所成，敷長毛所織之覆蓋，毛織布之覆蓋，迦達梨鹿毛所織之覆蓋，有天蓋，有兩邊紅色之靠枕等，乃我所有。</p>
<p style="margin-left:2em;text-indent:2em">彼等八萬四千象，裝飾黃金，樹立黃金幢，覆蓋黃金網，以布薩陀象王為上首，乃我所有。</p>
<p style="margin-left:2em;text-indent:2em">彼等八萬四千之馬，裝飾黃金，樹立黃金幢，覆蓋黃金網，以雲馬王為上首，乃我所有。</p>
<p style="margin-left:2em;text-indent:2em">彼等八萬四千車乘，繞飾獅子皮、虎皮、彪皮、淺紅色之毛織布，裝飾黃金，樹立黃金幢，覆蓋黃金網，以夜闍廷多車乘為上首，乃我所有。</p>
<p style="margin-left:2em;text-indent:2em">彼等八萬四千之珠，以摩尼寶珠為上首，乃我所有。</p>
<p style="margin-left:2em;text-indent:2em">彼等八萬四千之女，以善賢妃為上首，乃我所有。</p>
<p style="margin-left:2em;text-indent:2em">彼等八萬四千之居士，以居士寶為上首，乃我所有。</p>
<p style="margin-left:2em;text-indent:2em">彼等八萬四千之剎帝利大臣，以將軍寶為上首，乃我所有。</p>
<p style="margin-left:2em;text-indent:2em">彼等八萬四千之乳牛，著黃麻所織之頸飾，持銀製乳桶，乃我所有。</p>
<p style="margin-left:2em;text-indent:2em">彼等八萬四千之俱胝布，精巧微妙之麻布、綿布、絹布、毛布，乃我所有。</p>
<p style="margin-left:2em;text-indent:2em">彼等八萬四千鉢之乳粥，以備早晚之供養，乃我所有。</p>
<p>一五</p>
<p style="margin-left:2em;text-indent:2em">阿難！彼等八萬四千王城，其中之一，乃當時我所住之王城，即拘舍婆提王城。</p>
<p style="margin-left:2em;text-indent:2em">阿難！彼等八萬四千之高殿，其中之一，乃當時我所住之高殿，即法高殿。</p>
<p style="margin-left:2em;text-indent:2em">阿難！彼等八萬四千之樓閣，其中之一，乃當時我所住之樓閣，即大莊嚴樓閣。</p>
<p style="margin-left:2em;text-indent:2em">阿難！彼等八萬四千之牀座，其中之一，乃當時我所用之牀座，即金所成、銀所成、牙所成、堅材所成之牀座。</p>
<p style="margin-left:2em;text-indent:2em">阿難！彼等八萬四千象，其中之一，乃當時我所乘用，即布薩陀象王。</p>
<p style="margin-left:2em;text-indent:2em">阿難！彼等八萬四千馬，其中之一，乃當時我所乘用，即雲馬王。</p>
<p style="margin-left:2em;text-indent:2em">阿難！彼等八萬四千之車乘，其中之一，乃當時我所乘用，即夜闍廷多車乘。</p>
<p style="margin-left:2em;text-indent:2em">阿難！彼八萬四千女，其中之一，乃當時侍從我之王妃，即剎帝利女毘羅密迦。</p>
<p style="margin-left:2em;text-indent:2em">阿難！彼等八萬四千俱胝布，其中之一，乃當時我所著用，即麻布、綿布、絹布、毛織布。</p>
<p style="margin-left:2em;text-indent:2em">阿難！彼等八萬四千鉢，其中之一，乃當時我受用一升米及飲用其乳粥之鉢。</p>
<p>一六</p>
<p style="margin-left:2em;text-indent:2em">阿難！汝看此等一切行，已過去、滅去、變異之〔法〕。阿難！如是諸行，非常住。阿難！如是諸行，非永遠。阿難！如是諸行，非安穩法。是故，阿難！應該脫離一切行，對此等應該心不動搖，應該完全解脫此等。</p>
<p>一七</p>
<p style="margin-left:2em;text-indent:2em">阿難！確實記憶得我在此地六次埋葬舍利。而且為彼王而住時是轉輪王，依法為法王以降伏四邊，安定國土為常勝者而具足七寶，是於此埋葬舍利為第七次。阿難！於諸天界、魔界、梵界、含括沙門、婆羅門及生於人天之中，未曾復發現埋葬如來舍利之第八處所。」</p>
<p style="margin-left:2em;text-indent:2em">世尊如是說、善逝如是說已，師復如次曰：</p>
<p style="margin-left:0em;text-indent:0em;" class="lg-abnormal"><div class='lg-row'>諸行無常</div>
<div class='lg-row'>是生滅法</div>
<div class='lg-row'>生滅滅已</div>
<div class='lg-row'>對此等，心寂滅為樂。</div>
</p></div></div>
</div><!-- end of div[@id='body'] -->
</body></html>