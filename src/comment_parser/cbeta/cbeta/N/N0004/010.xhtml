<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu19' />
<p class='h1'>一〇　須婆經</p>
<div class='div-other'><a id='mulu20' />
<p class='h2'>第一　誦品</p><p>一</p>
<p style="margin-left:2em;text-indent:2em">如是我聞。一時，長老阿難，於世尊般涅槃未久，住舍衛城祗樹給孤獨園。爾時，堵提耶子須婆，於某要事，住舍衛城。</p>
<p>二</p>
<p style="margin-left:2em;text-indent:2em">時，堵提耶子須婆，告其童子曰：「童子！汝詣沙門阿難之處。詣已，言『堵提耶子須婆、致問長老阿難少病、少惱、起居輕利、〔有〕氣力、安穩而住耶？』以我言致問沙門阿難、少病、少惱、起居輕利、〔有〕氣力、安穩而住已，尚如次言：『長老阿難，慈悲憐愍，請來堵提耶子須婆之住處，則甚幸也。』」</p>
<p>三</p>
<p style="margin-left:2em;text-indent:2em">彼童子應諾堵提耶子須婆曰：「唯然。」而詣長老阿難之處。詣已，問訊長老阿難，以交談可感銘之語，坐於一面。坐於一面之彼童子，如是告長老阿難曰：</p>
<p style="margin-left:2em;text-indent:2em">「堵提耶子須婆，致問長老阿難，少病、少惱、起居輕利、〔有〕氣力、安穩而住？如是言：『長老阿難，慈悲憐愍，請來堵提耶子須婆之處，則甚幸也。』」</p>
<p>四</p>
<p style="margin-left:2em;text-indent:2em">如是言時，長老阿難，如是言彼童子曰：</p>
<p style="margin-left:2em;text-indent:2em">「童子，我今服用藥石，而不適宜。然，明日依適宜之機會則往之。」</p>
<p style="margin-left:2em;text-indent:2em">其時，彼童子則起座，詣堵提耶子須婆之處，詣已，如是言堵提耶子須婆曰：</p>
<p style="margin-left:2em;text-indent:2em">「我等以卿之言，告彼沙門阿難：『堵提耶子須婆，致問長老阿難，少病、少惱、起居輕利、（有）氣力、安穩而住？尚如次言：「長老阿難，慈悲憐愍，請來堵提耶子須婆之處，則甚幸也。」』如是言時，沙門阿難，如是告我曰：『童子！我今服用藥石，而不適宜。然，明日依適宜之機會則往之。』如是，明日彼長老阿難，以見其宜，則來訪。」</p>
<p>五</p>
<p style="margin-left:2em;text-indent:2em">時，長老阿難，其夜過後，於午前著衣持鉢，以制多迦比丘為隨行沙門，而往堵提耶子須婆之住處，至已，坐於所設之座。時，堵提耶子須婆詣近長老阿難，詣已，向長老阿難問訊，交談親善之語後，坐於一面。坐於一面之堵提耶子須婆，如是白長老阿難曰：</p>
<p style="margin-left:2em;text-indent:2em">「尊者阿難，長久謹侍、奉事、近住彼尊者瞿曇。尊者阿難，知彼尊者瞿曇，勸道、令入、使諸眾安立其處，所稱讚之諸法。阿難！如何是彼尊者瞿曇所稱讚之諸法、又勸導、令入，使此諸眾安立於何處耶？」</p>
<p>六</p>
<p style="margin-left:2em;text-indent:2em">「童子！彼世尊稱讚三蘊。於此處勸導、令入、使諸眾安立而住。三者何耶？乃聖戒蘊、聖定蘊、聖慧蘊是。童子！此等之三蘊，是彼世尊所稱讚，又於其處勸導、令入、使諸眾安立其處。」</p>
<p style="margin-left:2em;text-indent:2em">「復次，阿難，彼尊者瞿曇，勸導、令入，使諸眾安立而住，所稱讚之戒蘊者何耶？」</p>
<p>七～二九</p>
<p style="margin-left:2em;text-indent:2em">「童子！今如來出現於世，是阿羅漢……乃至……童子！比丘具足如是之戒蘊。〔廣說如沙門果經第四〇～六三節〕。</p>
<p>三〇</p>
<p style="margin-left:2em;text-indent:2em">童子！此所謂彼世尊，勸導、令入、使諸眾安立其處，所稱讚之聖戒蘊。然，於中〔佛法〕實有可應作者。」</p>
<p style="margin-left:2em;text-indent:2em">「阿難！希有哉！阿難！未曾哉！阿難！此聖戒蘊是圓滿，而非不圓滿。阿難！我不見佛教以外之沙門、婆羅門有如是圓滿之聖戒蘊。阿難！若佛教以外之沙門、婆羅門，於自己〔教團〕中，見有如是圓滿之戒蘊者，則令彼等滿足而〔如是〕念：『此等為我等〔所應〕辦者已辦矣，已逮得沙門之義，此以上，我等則無有所應作！』然，尊者阿難曰：『確實於此中，實有可應作者。』」</p>
<p style="margin-left:22em">須婆經第一誦品　終</p>
</div>
<div class='div-other'><a id='mulu21' />
<p class='h2'>第二　誦品</p><p>一～一二</p>
<p style="margin-left:2em;text-indent:2em">「又阿難！彼尊者瞿曇，勸導、令入、使諸眾安立其處，所稱讚之聖定蘊者何耶？」</p>
<p style="margin-left:2em;text-indent:2em">「童子！比丘如何保護其諸根門耶？……乃至……由離生喜、樂、普洽全身〔廣說如沙門果經六四～七六節〕。</p>
<p>一三</p>
<p style="margin-left:2em;text-indent:2em">童子！比丘實離諸欲、離不善法已，尚有尋有伺，由離生喜、樂，具足初禪而住。彼實以初禪，由離生喜、樂、浸潤、普徧充滿、徧溢其身，由定生喜、樂，無不普洽彼全身。此亦於彼定中而有。</p>
<p>一四～一五</p>
<p style="margin-left:2em;text-indent:2em">童子！更有比丘滅尋伺……乃至……無不普洽彼全身〔廣說如同經七七～七八節〕。……乃至……此於彼定而有。</p>
<p>一六～一八</p>
<p style="margin-left:2em;text-indent:2em">童子！更有比丘捨喜而住……乃至……無不普洽其全身〔參照同經七七～七八〕……乃至……此亦於彼定中而有。</p>
<p>一九</p>
<p style="margin-left:2em;text-indent:2em">童子！此乃彼世尊，勸道、令入、使諸眾安立其處，所稱讚之聖定蘊。更於此中，實有所應作者。」</p>
<p style="margin-left:2em;text-indent:2em">「阿難！希有哉！阿難！未曾有哉！阿難！此聖定蘊是圓滿，而非不圓滿。阿難！我不見佛教以外之沙門、婆羅門，有如是圓滿之定蘊。阿難！若佛教以外之沙門、婆羅門，於自己〔教團〕中，見有如是圓滿之定蘊者，則令彼滿足而〔如是〕念：『此等為我等〔所應〕作者已作矣，已逮得沙門之義，此以上，我等則無有所應作。然，尊者阿難曰：「確實於此中，實有可應作者。」』」</p>
<p>二〇～二一</p>
<p style="margin-left:2em;text-indent:2em">「復次，阿難！彼尊瞿曇，勸導、令入、使諸眾安立其處，所稱讚之慧蘊者何耶？」</p>
<p style="margin-left:2em;text-indent:2em">「〔於此有比丘〕，如是心已寂靜、純淨……乃至……〔我之識<span class='corr'>與</span>此相關連者〕。〔廣說如同經八三～八四節〕」</p>
<p>二二</p>
<p style="margin-left:2em;text-indent:2em">「童子！比丘如是心寂靜、純淨、純潔、無穢、遠離隨煩惱，柔軟、堪忍、堅住，得不動時，其心傾注、導向智見，彼如是知：『我此身是色所成、四大所造、父母所生、飯粥所長養者，是無常、破壞、粉碎、斷絕、壞滅之法，而我之識與此相關連，依此而存在者。』此亦於彼慧中而有。</p>
<p>二三～二四</p>
<p style="margin-left:2em;text-indent:2em">彼如是心寂靜……乃至……〔一切大肢、小肢〕及常異其他之身。〔廣說如同經八五～八六節〕。</p>
<p>二五～三五</p>
<p style="margin-left:2em;text-indent:2em">彼如是心寂靜……乃至……證知：『更不來此生。』〔廣說同經八七～九八節〕</p>
<p>三六</p>
<p style="margin-left:2em;text-indent:2em">童子！比丘如是心寂靜、純淨、純潔、無穢、遠離隨煩惱，柔軟、堪忍、堅住，得不動時，其心傾注、導向漏盡智。彼如實知：『此是苦。』如實知：『此是苦之集。』如實知：『此是苦之滅。』如實知：『此是至滅苦之道。』如實知：『此是漏。』如實知：『此是漏之集。』如實知：『此是漏之滅。』如實知：『此是至漏滅之道。』如是知、如是見時，彼心從欲漏解脫、從有漏解脫、從無明漏解脫。於解脫時，解脫智生。證知：『〔我〕生已盡、梵行已立、所作已<span class='corr'>辦</span>、不更來此生。』此亦於彼慧中而有。</p>
<p>三七</p>
<p style="margin-left:2em;text-indent:2em">童子！此乃彼世尊，勸導、令入、使諸眾安立其處，所稱讚之聖慧蘊。於此中更無所作也。」</p>
<p style="margin-left:2em;text-indent:2em">「阿難！希有哉！阿難！未曾有哉！復次，阿難！此聖慧蘊是圓滿，而非不圓滿。又阿難！我不見佛教以外之沙門、婆羅門有如是圓滿之聖慧蘊。而於此中〔慧解脫〕實無更應作者。希有哉！尊師阿難！未曾有哉！尊師阿難！猶如扶起倒者，揭露覆蓋者，迷者教示以道，闇中持來明燈，使有眼者見諸色。正如是，尊師阿難，以種種方便開示法。尊師阿難！於此，我歸依世尊瞿曇，歸依法及比丘僧伽。尊師阿難！願攝受我、從今日始，至命終，歸依為優婆塞。」</p>
</div></div>
</div><!-- end of div[@id='body'] -->
</body></html>