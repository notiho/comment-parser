<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu67' />
<p class='h1'>三四　十上經</p>
<div class='div-other'><a id='mulu68' />
<p class='h2'>第一　誦品</p><p style="margin-left:2em;text-indent:2em">如是我聞。</p>
<p>一</p>
<p style="margin-left:2em;text-indent:2em">爾時，世尊與五百大比丘眾俱，住瞻婆伽伽池側。</p>
<p style="margin-left:2em;text-indent:2em">於此，尊者舍利弗告諸比丘曰：「友！諸比丘！」彼等諸比丘答尊者舍利弗：「友！」</p>
<p style="margin-left:2em;text-indent:2em">尊者舍利弗如是曰：</p>

<div class="lg regular" style="margin-left:0em;"><div class='lg-row'>「十上法我當說</div>
<div class='lg-row'>為涅槃之逮得</div>
<div class='lg-row'>為作苦之邊際</div>
<div class='lg-row'>一切繫解脫法</div>
</div><p>二</p>
<p style="margin-left:2em;text-indent:2em">友！一法是應多所作，一法是應當修，一法是應徧知，一法是應斷，一法是捨分，一法是勝分，一法是難解，一法是應勝知，一法是應作證。</p>
<p style="margin-left:2em;text-indent:2em">一　云何一法應多所作？〔謂：〕於諸善法中不放逸，此一法是應多所作。</p>
<p style="margin-left:2em;text-indent:2em">二　云何一法是應當修？〔謂：〕可意俱行之身念，此一法是應當修。</p>
<p style="margin-left:2em;text-indent:2em">三　云何一法是應徧知？〔謂：〕有漏有取之解，此一法是應令徧知。</p>
<p style="margin-left:2em;text-indent:2em">四　云何一法是應斷？〔謂：〕有我之慢，此一法是應令斷。</p>
<p style="margin-left:2em;text-indent:2em">五　云何一法是捨分？〔謂：〕不正思惟，此一法是有捨分。</p>
<p style="margin-left:2em;text-indent:2em">六　云何一法是勝分？〔謂：〕正思惟，此一法是勝分。</p>
<p style="margin-left:2em;text-indent:2em">七　云何一法是難解？〔謂：〕無間心定，此一法是難解。</p>
<p style="margin-left:2em;text-indent:2em">八　云何一法是應令生？〔謂：〕不動之智，此一法是應令生。</p>
<p style="margin-left:2em;text-indent:2em">九　云何一法是應勝知？〔謂：〕一切有情是依食而住，此一法是應勝知。</p>
<p style="margin-left:2em;text-indent:2em">一〇　云何一法是應作證？〔謂：〕不動心解脫，此一法是應作證。</p>
<p style="margin-left:2em;text-indent:2em">此等之十法，是實、真、如是而非不如是，不依他，平等，是如來所等覺也。</p>
<p>三</p>
<p style="margin-left:2em;text-indent:2em">二法是應多所作，二法是應當修，二法是應徧知，二法是應斷，二法是有捨分，二法是有勝分，二法是難解，二法是應勝知，二法是應作證。</p>
<p style="margin-left:2em;text-indent:2em">一　云何二法是應多所作？〔謂：〕念與正知，此等二法是應多所作。</p>
<p style="margin-left:2em;text-indent:2em">二　云何二法是應當修？〔謂：〕止與觀，此等二法是應當修。</p>
<p style="margin-left:2em;text-indent:2em">三　云何二法是應徧知？〔謂：〕名與色，此等二法是應徧知。</p>
<p style="margin-left:2em;text-indent:2em">四　云何二法是應斷？〔謂：〕無明與有愛，此等二法是應斷。</p>
<p style="margin-left:2em;text-indent:2em">五　云何二法是捨分？〔謂：〕惡言與惡友，此等二法是有捨分。</p>
<p style="margin-left:2em;text-indent:2em">六　云何二法是勝分？〔謂：〕善言與善友，此等二法是有勝分。</p>
<p style="margin-left:2em;text-indent:2em">七　云何二法是難解？〔謂：〕諸有情染因及緣，與諸有情之清淨因及緣，此等二法是難解。</p>
<p style="margin-left:2em;text-indent:2em">八　云何二法是應令生？〔謂：〕盡智與無生智，此等二法是應令生。</p>
<p style="margin-left:2em;text-indent:2em">九　云何二法是應勝知？〔謂：〕二界，即無界與無為界，此等二法是應勝知。</p>
<p style="margin-left:2em;text-indent:2em">一〇　云何二法是應作證？〔謂：〕明與解，此等二法是應作證。</p>
<p style="margin-left:2em;text-indent:2em">此等二十之諸法，是實、真、如是而非不如是，無依他，平等，是如來所等覺也。</p>
<p>四</p>
<p style="margin-left:2em;text-indent:2em">三法是應多所作，三法是應當修……乃至……三法是應作證。</p>
<p style="margin-left:2em;text-indent:2em">一　云何三法是應多所作？〔謂：〕與善士交友，正法之聽聞，法隨法行。此等三法是應多所作。</p>
<p style="margin-left:2em;text-indent:2em">二　云何三法是應當修，〔謂：〕三定。即：有尋有伺定，無尋唯伺定，無尋無伺定。此等之三法是應當修。</p>
<p style="margin-left:2em;text-indent:2em">三　云何三法是應徧知？〔謂：〕三受。即：樂受，苦受，不苦不樂受。此等三法是應徧知。</p>
<p style="margin-left:2em;text-indent:2em">四　云何三法是應斷？〔謂：〕三愛。即：欲愛，有愛，無有愛。此等三法是應斷。</p>
<p style="margin-left:2em;text-indent:2em">五　云何三法是有捨分？〔謂：〕三不善根。貪不善根，瞋不善根，癡不善根。此等三法是捨分。</p>
<p style="margin-left:2em;text-indent:2em">六　云何三法是勝分？〔謂：〕三善根。即：無貪善根，無瞋善根，無癡善根。此等三法是勝分。</p>
<p style="margin-left:2em;text-indent:2em">七　云何三法是難解？〔謂：〕三出離界。即出離欲界，出離色界，出離無色界，而彼有、有為、有緣、緣生者，由此出離、滅。此等三法是難解。</p>
<p style="margin-left:2em;text-indent:2em">八　云何三法是應令生？〔謂：〕三智。即：過去智，未來智，現在智也，此等三法是應令生。</p>
<p style="margin-left:2em;text-indent:2em">九　云何三法是應勝知？〔謂：〕三界。即：欲界，色界，無色界，此等三法應勝知。</p>
<p style="margin-left:2em;text-indent:2em">一〇　云何三法是應作證？〔謂：〕三明。即：隨念宿世智明，對諸有情之生死智明，對諸漏盡之智明。此等三法是應作證。</p>
<p style="margin-left:2em;text-indent:2em">此等三十之諸法，是實、真、如是而非不如是，不依他，平等，是如來所等覺也。</p>
<p>五</p>
<p style="margin-left:2em;text-indent:2em">四法是應多所作，四法是應當修……乃至……四法是應作證。</p>
<p style="margin-left:2em;text-indent:2em">一　云何四法是應多所作？〔謂：〕四輪。即：住於中國，親近善士，有自正願，及於宿有所作福。此等四法是應多所作。</p>
<p style="margin-left:2em;text-indent:2em">二　云何四法是應當修？〔謂：〕四念處。即：友！於此有比丘，於身隨觀身而住，精勤而有正知、正念，以斷世間之貪、愛，……於受……於心……於法隨觀法而住，精勤而有正知、正念，以斷世間之貪、憂。此等四法是應當修。</p>
<p style="margin-left:2em;text-indent:2em">三　云何四法是應徧知？〔謂：〕四食。即若麤若細之段食，第二是觸〔食〕，第三是意思〔食〕，第四是識〔食〕。此等四法是應徧知。</p>
<p style="margin-left:2em;text-indent:2em">四　云何四法是應斷？〔謂：〕四瀑流。即：欲瀑流，有瀑流，見瀑流，無明瀑流。此等四法是應斷。</p>
<p style="margin-left:2em;text-indent:2em">五　云何四法是有捨分？〔謂：〕四軛。欲軛，有軛，見軛，無明軛也。此等四法是捨分。</p>
<p style="margin-left:2em;text-indent:2em">六　云何四法是有勝分？〔謂：〕四離軛。欲軛之離軛，有軛之離軛，見軛之離軛，無明軛之離軛。此等四法是有勝分。</p>
<p style="margin-left:2em;text-indent:2em">七　云何四法是難解？〔謂：〕四定。即：捨分定，止分定，勝分定，決擇分定。此等四法是難解。</p>
<p style="margin-left:2em;text-indent:2em">八　云何四法是應令生？〔謂：〕四智。即法智，類智，他心智，世俗智。此等四法是應令生。</p>
<p style="margin-left:2em;text-indent:2em">九　云何四法是應勝知？〔謂：〕四聖諦。即：苦聖諦，苦集聖諦，苦滅聖諦，趣苦滅道聖諦。此等四法是應勝知。</p>
<p style="margin-left:2em;text-indent:2em">一〇　云何四法應作證？〔謂：〕四沙門果。即：預流果，一來果，不還果，阿羅漢果。此等四法是應作證。</p>
<p style="margin-left:2em;text-indent:2em">此等四十之諸法，是實、真、如是而非不如是，一依他、平等，是如來所等覺。</p>
<p>六</p>
<p style="margin-left:2em;text-indent:2em">五法是應多所作，五法是應當修……乃至……五法是應作證。</p>
<p style="margin-left:2em;text-indent:2em">一　云何五法是多所作？〔謂：〕五勤支。即：友！於此有比丘，具信而……此等五法是應多所作。〔參照等上經第二誦品一、一六節〕</p>
<p style="margin-left:2em;text-indent:2em">二　云何五法是應當修？〔謂：〕五正定支。喜徧滿，樂徧滿，心徧滿，光明徧滿，相觀察。此等五法是應當修。</p>
<p style="margin-left:2em;text-indent:2em">三　云何五法是應徧知？〔謂：〕五取蘊。即：色取蘊，受取蘊，想取蘊，行取蘊，識取蘊。此等五法是應徧知。</p>
<p style="margin-left:2em;text-indent:2em">四　云何五法是應斷？〔謂：〕五蓋。即：欲貪蓋，瞋恚蓋，睡眠、惛沈蓋，掉舉、惡作蓋，疑蓋。此等五法是應斷。</p>
<p style="margin-left:2em;text-indent:2em">五　云何五法是有捨分？〔謂：〕五心蕪。即：友！於此有比丘，於大師有疑……此等五法是有捨分。〔參照等誦經、第二誦品一、一九節〕</p>
<p style="margin-left:2em;text-indent:2em">六　云何五法有勝分？〔謂：〕即：信根，精進根，念根，定根，慧根。此等五法是有勝分。</p>
<p style="margin-left:2em;text-indent:2em">七　云何五法是難解？〔謂：〕五出離界。即：友！於此有比丘，雖思惟欲時，其心不趣入於欲……此等五法是難解。〔參照等上誦經、第二誦品一～二四節〕</p>
<p style="margin-left:2em;text-indent:2em">八　云何五法應令生？〔謂：〕五正定智。即：『彼定於現樂而於當來亦復有樂異熟』智之自生，『彼定是聖、是出世』智之自生，『彼定是唯賢善士夫所隨行』智之自生，『彼定是清涼殊妙、獲寂靜、輳心一趣而非有行，非違戾，非有礙』智之自生，『我正是以正念入此定』、『我正念而出此定』智之自生。此等五法是應令生。</p>
<p style="margin-left:2em;text-indent:2em">九　云何五法應勝知？〔謂：〕五解勝處。即：友！於此有比丘，〔大〕師或有隨一尊重之同梵行者，而為說法……此等五法是應勝知。〔參照等誦經、第二誦品一、二五節〕</p>
<p style="margin-left:2em;text-indent:2em">一〇　云何五法是應作證？〔謂：〕五法蘊。即：戒蘊，定蘊，慧蘊，解脫蘊，解脫知見蘊。此等五法是應作證。</p>
<p style="margin-left:2em;text-indent:2em">此等五十之諸法，是實、真、如是而非不如是，不依他、平等，是如來所等覺。</p>
<p>七</p>
<p style="margin-left:2em;text-indent:2em">六法是應多所作，六法是應當修……〔乃至〕……六法是應作證。</p>
<p style="margin-left:2em;text-indent:2em">一　云何六法是應多所作？〔謂：〕六和敬法。即：友！於此有比丘，於同梵行者間，於正於負興起慈身業……此等六法是應多所作。〔參照等誦經第二誦品二、一四節〕</p>
<p style="margin-left:2em;text-indent:2em">二　云何六法是應當修？〔謂：〕六隨念處。即：佛隨念，法隨念，僧伽隨念，戒隨念，施隨念，天隨念。此等六法是應當修。</p>
<p style="margin-left:2em;text-indent:2em">三　云何六法是應徧知？〔謂：〕內六處。即：眼處，耳處，鼻處，舌處，身處，意處，此等六法是應徧知。</p>
<p style="margin-left:2em;text-indent:2em">四　云何六法是應斷？〔謂：〕六愛身。即：色愛，聲愛，香愛，味愛，觸愛，法愛。此等六法是應斷。</p>
<p style="margin-left:2em;text-indent:2em">五　云何六法是有捨分？〔謂：〕六不恭敬。即：友！於此有比丘，於大師不恭敬、不恭順而住，於法……此等六法是有捨分。〔參照等誦經、第二誦品二、九節〕</p>
<p style="margin-left:2em;text-indent:2em">六　云何六法是有勝分？〔謂：〕六恭敬。即：友！於此有比丘，於大師有恭敬、恭順而住，於法……此等六法是有勝分。〔參照等誦經、第二誦品、二、一〇節〕</p>
<p style="margin-left:2em;text-indent:2em">七　云何六法是難解？〔謂：〕六出離界。即：友！於此有比丘，是如是言：『我修習慈心解脫，多所作、所乘及作……』……此等六法是難解。〔參照等誦經第二誦品二、一七節〕</p>
<p style="margin-left:2em;text-indent:2em">八　云何六法是應令生？〔謂：〕六恒住。即：友！於此有比丘，眼見色已而不喜又不憂，捨心而住，有念、有正知；耳聞聲已……此等六法應令生。〔參照等誦經、第二誦品、二、二〇節〕</p>
<p style="margin-left:2em;text-indent:2em">九　云何六法是應勝知？〔謂：〕六無上支，即：見無上，聞無上，利無上，戒無上，行無上，憶念無上。此等六法是應勝知。</p>
<p style="margin-left:2em;text-indent:2em">一〇　云何六法是應作證？〔謂：〕六通。即：友！於此有比丘，行無量神變……乃至……雖至梵眾天，身亦轉自在力，以清淨超人之天耳界，具聞天、人之或遠或近之聲，依自心諒知其他諸有情、其他諸人之心，〔謂：〕有貪心為有貪心……乃至……不解脫心為不解脫，隨念〔自之〕無量宿住，謂：一生、二生……乃至……。隨念如是諸相、諸徵知自<span class='corr'>己</span>之無量宿住；以清淨超人之天眼界……乃至……諒知如其業受報諸有情，於現法中，自勝知、作證、成就諸漏盡、無漏心解脫、慧解脫而住。此等六法是應作證。</p>
<p style="margin-left:2em;text-indent:2em">此等六十之諸法，是實、真、如是而非不如是，不依他、平等、是如來所等覺也。</p>
<p>八</p>
<p style="margin-left:2em;text-indent:2em">七法應多所作，七法應當修……乃至……七法應作證。</p>
<p style="margin-left:2em;text-indent:2em">一　云何七法應多所作？〔謂：〕七財。即信財，戒財，慚財，愧財，聞財，施財，慧財。此等七法應多所作。</p>
<p style="margin-left:2em;text-indent:2em">二　云何七法應當修？〔謂：〕七覺支。即：念等覺支，擇法等覺支，精進等覺支，喜等覺支，輕安等覺支，定等覺支，捨等覺支。此等七法是應當修。</p>
<p style="margin-left:2em;text-indent:2em">三　云何七法是應徧知？〔謂：〕七識住。即：友！於此有諸有情，具種種身，具種種想……此等七法是應徧知。〔參照等誦經第二誦品，三、一〇節〕</p>
<p style="margin-left:2em;text-indent:2em">四　云何七法應斷？〔謂：〕七睡眠。即：欲貪睡眠，瞋隨眠，見睡眠，疑隨眠，慢隨眠，有貪隨眠，無明隨眠。此等七法是應斷。</p>
<p style="margin-left:2em;text-indent:2em">五　云何七法有捨分？〔謂：〕七非正法。即：友！於此有比丘，不信，無慚，無愧，少聞，懈怠，多忘，無慧。此等七法是有捨分。</p>
<p style="margin-left:2em;text-indent:2em">六　云何七法是有勝分？〔謂：〕七正法。即：友！於此有比丘，有信，有慚，有愧，多聞，勤精進，念現前，具慧。此等七法是有勝分。</p>
<p style="margin-left:2em;text-indent:2em">七　云何七法是難解？〔謂：〕七善士法。即：友！於此有比丘，知法，知義，知自己，知量，知時，知眾，知人。此等七法是難解。</p>
<p style="margin-left:2em;text-indent:2em">八　云何七法應令生？〔謂：〕七想。即：無常想，無我想，不淨想，過患想，斷想，離貪想，滅想。此等七法是應令生。</p>
<p style="margin-left:2em;text-indent:2em">九　云何七法應勝知？〔謂：〕七殊妙事。即：友！於此有比丘，於熱求護持學處，於當來亦……此等七法是應勝知。〔參照等誦經、第二誦品、三、七節〕</p>
<p style="margin-left:2em;text-indent:2em">一〇　云何七法是應作證？〔謂：〕七漏盡力。即：友！於此有比丘，於如實正慧，正觀一切行是無常，友！如是漏盡比丘，以如實正慧，正觀一切行無常者，此乃漏盡比丘之力，漏盡比丘得此力已：『我諸漏之盡』而自知諸漏之盡。復次，友！漏盡比丘，以如實正慧，觀諸欲喻〔炎燃〕之炭聚。而……〔乃至〕……復次，友！漏盡比丘，其心，由一切漏處之諸法趣於離、傾於離、向於離、目的於離、喜出離，為遠離性……〔乃至〕……復次，友！漏盡比丘修四念處，善修。而……〔乃至〕……復次，友！漏盡比丘修五根，善修……〔乃至〕……復次，友！漏盡比丘修八聖道，善修。而如此漏盡比丘修八聖道之善修者，此乃漏盡比丘之力，漏盡比丘得此力已：『我諸漏盡』而自知諸漏之盡。此等七法是應作證。</p>
<p style="margin-left:2em;text-indent:2em">此等七十之諸法，是實、真、如是而非不如是，不依他、平等、是如來所等覺也。」</p>
</div>
<div class='div-other'><a id='mulu69' />
<p class='h2'>第二　誦品</p><p>一</p>
<p style="margin-left:2em;text-indent:2em">「八法是應多所作，八法是應當修……乃至……八法是應作證。</p>
<p style="margin-left:2em;text-indent:2em">一　云何八法是應多所作？〔謂：〕有八因、八緣，根本梵行之慧，未得而獲得，得已而倍增、令廣大、增修而令至圓滿。〔謂：〕友！親近〔大〕師或隨一尊重之同梵行者而住，而且對彼樹立誠懇之慚愧，愛、恭敬亦然，此為第一因、第一緣，是根本梵行之慧，未得而獲得，已得而倍增、令廣大、增修而令至圓滿。復次，親近彼〔大〕師或隨一尊重之同梵行者而住，而且對彼樹立誠懇之慚愧，愛、恭敬亦然。並時時詣彼等之處求教疑義，求教疑義：『尊者此云何？』『云何為此義？』而對彼，彼等諸尊者，蔽者除棄所蔽，閉者除棄所閉，且於無量疑處之諸法，能斷之。此為第二因、第二緣，是根本梵行之慧，未得而獲得，已得而倍增、令廣大、增修而令至圓滿。復次，聞彼法已，成就二寂靜，謂：身寂靜及心寂靜，此為第三因、第三緣……。復次，友！於此有比丘，具戒能守護別解脫律儀：所行乞食具足，於微小罪能見怖畏，於諸學處能受持修學。此為第四因、第四緣……乃至……。復次，友！有比丘多聞，能持所聞、積聚所聞，若諸法之初善、中善、終善而有義，具〔文字之〕相，宣說純粹圓滿清淨之梵行，多聞受持如是之諸法，依語而蒐集，以意而觀察，依見能通達，此為第五因、第五緣……乃至……。復次，友！有比丘勤精進而住，為斷諸不善法，成就諸善法故，有勢力、有精勤、於諸善法，忍耐不捨，此為第六因、第六緣……乃至……。復次，友！有比丘具念而具足最上之念明，俱能憶念、隨念久遠之所作、久遠之所說，此為第七因、第七緣……乃至……。復次，友！有比丘能於五取蘊觀察生滅而住，謂：『色是如是』，『色之集是如是』，『色之滅是如是』，『受是如是』，……『想是如是』，……『行是如是』，……『識是如是』，……『識之集是如是』，『識之滅是如是』，此為第八因、第八緣，是根本梵行之慧未得而獲得，已得而倍增、令廣大、增修而令至圓滿。此等八法是應多所作也。</p>
<p style="margin-left:2em;text-indent:2em">二　云何八法應當修？〔謂：〕八聖道支。即：正見，正思，正語，正業，正命，正精進，正念，正定。此等八法是應當修。</p>
<p style="margin-left:2em;text-indent:2em">三　云何八法是應徧知？〔謂：〕八世法。即：得，不得，名聲，惡名聲，識，稱譽，樂，苦也。此等八法是應徧知。</p>
<p style="margin-left:2em;text-indent:2em">四　云何八法是應斷？〔謂：〕八邪。即：邪見，邪思，邪語，邪業，邪命，邪精進，邪念，邪定也。此等八法是應斷。</p>
<p style="margin-left:2em;text-indent:2em">五　云何八法是有捨分？〔謂：〕八懈怠事。即：友！於此有比丘，有應作之事業……。此等八法是有捨分。〔參照等誦經第三誦品一、四節〕</p>
<p style="margin-left:2em;text-indent:2em">六　云何八法是有勝分？〔謂：〕八精進事。即：友！於此有比丘，有應作之事業……。此等八法是有捨分。〔參照等誦經第三誦品一、五節〕</p>
<p style="margin-left:2em;text-indent:2em">七　云何八法是難解？〔謂：〕梵行住之八不時不節。即：……〔乃至〕……。此等之八法是難解。〔參照等誦經第三誦品二、四節梵行住之不時不節中除第四阿修羅眾中之生〕</p>
<p style="margin-left:2em;text-indent:2em">八　云何是八法應令生？〔謂：〕八大人覺。即：此法是少慾者所有，此法非是多慾者所有；此法是喜足者所有，此法非是不喜足者所有；此法是獨居者所有，此法非是樂眾居者所有；此法是勤精進者何所有，此法非是懈怠者所有；此法是現念者所有，此法非是多忘者所有；此法是定者所有，此法非是不定者所有；此法是具慧者所有，此法是無慧者所有；此法是樂離戲論者、喜離戲論者所有，此法非是樂戲論者、喜戲論者所有。此等八法是應令生。</p>
<p style="margin-left:2em;text-indent:2em">九　云何八法是應勝知？〔謂：〕八勝處。即：……此等八法是應勝知。〔參照等誦經第三誦品一、一〇節〕</p>
<p style="margin-left:2em;text-indent:2em">一〇　云何八法是應作證？〔謂：〕八解脫。即：……此八法是應作證。〔參照等誦經第三誦品一、一〇節〕</p>
<p style="margin-left:2em;text-indent:2em">此等八十之諸法，是實、真、如是而非不如是，不依他、平等，是如來所等覺也。</p>
<p>二</p>
<p style="margin-left:2em;text-indent:2em">九法應多所作，九法應當修……乃至……九法應作證。</p>
<p style="margin-left:2em;text-indent:2em">一　云何九法應多所作？〔謂：〕九正思惟根法。即：正思惟者欣生，有欣者喜生，有喜心者身寂靜，身寂靜者樂生，有樂者心定，心定者知、見如色，知、見如實已而〔起〕厭，厭已而離欲，由離欲而解脫。此等九法是應多所作。</p>
<p style="margin-left:2em;text-indent:2em">二　云何九法應當修？〔謂：〕九清淨勤支。即：戒清淨清淨勤支，心清淨清淨勤支，見清淨清淨勤支，度疑清淨清淨勤支，道非道知見清淨清淨勤支，行知見清淨清淨勤支，知、見清淨清淨勤支，慧清淨清淨勤支，解脫清淨清淨勤支。此等九法是應當修。</p>
<p style="margin-left:2em;text-indent:2em">三　云何九法是應徧知？〔謂：〕九有情居。即：……此等九法是應正徧知。〔參照等誦經第三誦品二、三節〕</p>
<p style="margin-left:2em;text-indent:2em">四　云何九法是應斷？〔謂：〕九愛根法。即：緣愛而有求，緣求而有得，緣得而有分別，緣分別而有欲貪，緣欲貪而有取者，緣取著而有執持，緣執持而有慳，緣慳而有守護，緣守護而生起執杖、執兵器、諍訟、爭論、相違、離間語、虛誑語等無量罪、不善法。此等九法是應斷。</p>
<p style="margin-left:2em;text-indent:2em">五　云何九法是有捨分？〔謂：〕九害心事。即：……此等九法是有捨分。〔參照等誦經第三誦品二、一節〕</p>
<p style="margin-left:2em;text-indent:2em">六　云何九法是有勝分？〔謂：〕九害心調伏。即：……此等九法有勝分。〔參照等誦經第三誦品二、四節〕</p>
<p style="margin-left:2em;text-indent:2em">七　云何九法是難解？〔謂：〕九種種。即：緣種種界而生種種觸，緣種種觸而生種種受，緣種種受而生種種想，緣種種想而生種種思，緣種種思而生種種欲，緣種種欲而生種種熱，緣種種熱而生種種求，緣種種求而生種種得。此等九法是難解。</p>
<p style="margin-left:2em;text-indent:2em">八　云何九法是應令生？〔謂：〕九想。即：不淨想，死想，食厭忌想，一切世間不樂想，無常想，無常者苦想，苦者非我想，斷想，離貪想也。此等九法是應令生。</p>
<p style="margin-left:2em;text-indent:2em">九　云何九法應勝知？〔謂：〕九次第住。即：……此等九法應勝知。〔參照等誦經第三誦品二、五節〕</p>
<p style="margin-left:2em;text-indent:2em">一〇　云何九法應作證？〔謂：〕九次第滅。即：……此等九法應作證。〔參照等誦經第三誦品二、六節〕</p>
<p style="margin-left:2em;text-indent:2em">此等九十之諸法，是實、真、如是而非不如是、不依他、平等、是如來所等覺也。</p>
<p>三</p>
<p style="margin-left:2em;text-indent:2em">十法是應多所作，十法是應當修，十法是應徧知，十法是應斷，十法是有捨分，十法是有勝分，十法是難解，十法是應令生，十法是應勝知，十法是應作證。</p>
<p style="margin-left:2em;text-indent:2em">一　云何十法是應多所作？〔謂：〕十依因法。即：此等十法應多所作。〔參照等誦經第三誦品、三、一節〕</p>
<p style="margin-left:2em;text-indent:2em">二　云何十法應當修？〔謂：〕十徧處。即：……此等十法應當修。〔參照等誦經第三誦品、三、二節〕</p>
<p style="margin-left:2em;text-indent:2em">三　云何十法是應徧知？〔謂：〕十處。即：眼處，色處，耳處，聲處，鼻處，香處，舌處，味處，身處，觸處。此等十法是應徧知。</p>
<p style="margin-left:2em;text-indent:2em">四　云何十法是應斷？〔謂：〕十邪。即：邪見，邪思，邪語，邪業，邪命，邪精進，邪念，邪定，邪智，邪解脫。此等十法是應斷。</p>
<p style="margin-left:2em;text-indent:2em">五　云何十法是有捨分？〔謂：〕十不善業道。即：……此等十法是有捨分。〔參照等誦經第三誦品三、三節〕</p>
<p style="margin-left:2em;text-indent:2em">六　云何十法是有勝分？〔謂：〕十善業道。即：……此等十法是有勝分。〔參照等誦經第三誦品三、四節〕</p>
<p style="margin-left:2em;text-indent:2em">七　云何十法是難解？〔謂：〕十聖居。即：……此等十法是難解。〔參照等誦經第三誦品三、五節〕</p>
<p style="margin-left:2em;text-indent:2em">八　云何十法是應令生？〔謂：〕即：不淨想，死想，食厭忌想，一切世間不樂想，無常想，無常者苦想，苦者非我想，斷想，離貪想，滅想。此等十法是應令生。</p>
<p style="margin-left:2em;text-indent:2em">九　云何十法是應勝知？〔謂：〕十盡事。即：由正見而滅盡邪見，而且凡緣邪見者，無量罪、不善法生，其等亦由彼而滅盡，又緣正見，無量之善法，趣向於修之圓滿；由正思而滅盡邪思……由正語而滅盡邪語……由正業而滅盡邪業……由正命而滅盡邪命……由正精進而滅盡邪精進……由正念而滅盡邪念……由正定而滅盡邪定……由正智而滅盡邪智……由正解脫滅盡邪解脫，而且凡緣邪解脫者，無量罪、不善法生，其等亦由彼而滅盡，又緣正見，無量善法，趣向於修之圓滿。此等十法是應勝知。</p>
<p style="margin-left:2em;text-indent:2em">一〇　云何十法是應作證？〔謂：〕十無學法。即……此等十法是應作證。〔參照等誦經第三誦品三、六節〕</p>
<p style="margin-left:2em;text-indent:2em">此等一百法，是實、真、如是而非不如是、不依他、平等、是如來所等覺也。」</p>
<p style="margin-left:2em;text-indent:2em">尊者舍利弗如是說已，歡喜之彼等諸比丘，讚歎尊者舍利弗之所說。</p>

<div class="lg regular" style="margin-left:0em;"><div class='lg-row'>得斷一切苦</div>
<div class='lg-row'>得伏一切樂</div>
<div class='lg-row'>獲不死安穩</div>
<div class='lg-row'>唯依大法王</div>
</div></div></div>
</div><!-- end of div[@id='body'] -->
</body></html>