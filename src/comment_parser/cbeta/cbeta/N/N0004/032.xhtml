<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu62' />
<p class='h1'>三二　阿吒曩胝經</p><p style="margin-left:2em;text-indent:2em">如是我聞。</p>
<p>一</p>
<p style="margin-left:2em;text-indent:2em">爾時，世尊住王舍（城）靈鷲山，時，四大〔天〕王，以眾多之夜叉軍、眾多之乾闥婆軍、眾多之鳩槃荼軍、眾多之那伽軍守護、警護、保障四方已，於深夜，殊妙容光徧照靈鷲山，來詣世尊之處，敬禮世尊，卻坐一面，彼夜叉等亦敬禮世尊，卻坐一面，或向世尊問訊，卻坐一面，或與世尊交談感銘之語後，卻坐一面，或向世尊合掌，卻坐一面，或告自己姓名，卻坐一面，或默然坐於一面。</p>
<p>二</p>
<p style="margin-left:2em;text-indent:2em">坐於一面之毘沙門大〔天〕王白世尊言：「聖尊！有高位之夜叉未信仰世尊；有高位之夜叉實信仰世尊；聖尊！有中位之夜叉未信仰世尊；聖尊！有中位之夜叉，實信仰世尊；聖尊！有下位之夜叉未信仰世尊；聖尊！有下位之夜叉，實信仰世尊！然者，聖尊！夜叉既有未信仰世尊，其何因耶？聖尊！世尊為斷殺生而說法；為斷不與取而說法；為斷欲邪行而說法；為斷妄語而說法，為斷放逸根之飲酒而說法。然，聖尊！夜叉既不斷殺生、不斷不與取、不斷欲邪行、不斷妄語、不斷放逸根之飲酒。〔此〕於彼等為不歡喜、不愉快事也。</p>
<p style="margin-left:2em;text-indent:2em">聖尊！世尊之弟子眾取用深林之茂樹、閑靜而音少響少、無人煙、無人跡、堪作臥、適於靜思之坐臥處。住此處之上位夜叉，有不信仰世尊之語者，聖尊！為彼等之發信仰心，願世尊納受阿吒曩胝之守護經，此為比丘、比丘尼、優婆塞、優婆夷之保護、守護、安全、安樂住也。」</p>
<p style="margin-left:2em;text-indent:2em">世尊默然而認許。</p>
<p>三</p>
<p style="margin-left:2em;text-indent:2em">時，毘沙門大〔天〕王知世尊之認許，其時，唱阿吒曩胝之守護經：</p>

<div class="lg regular" style="margin-left:0em;"><div class='lg-row'>「明眼而光輝</div>
<div class='lg-row'>歸命毘婆尸</div>
<div class='lg-row'>慈愍諸有情</div>
<div class='lg-row'>歸命尸棄佛</div>
<div class='lg-row'>洗除諸煩惱</div>
<div class='lg-row'>如是苦行者</div>
<div class='lg-row'>歸命毘舍浮</div>
<div class='lg-row'>碎破魔王軍</div>
<div class='lg-row'>歸命拘樓孫</div>
<div class='lg-row'>已得安全之</div>
<div class='lg-row'>婆羅門歸命</div>
<div class='lg-row'>拘那含牟尼</div>
<div class='lg-row'>解脫一切方</div>
<div class='lg-row'>歸命迦葉佛</div>
<div class='lg-row'>滅除一切苦</div>
<div class='lg-row'>而宣說此法</div>
<div class='lg-row'>光輝之釋子</div>
<div class='lg-row'>歸命鴦耆羅</div>
<div class='lg-row'>除滅世煩惱</div>
<div class='lg-row'>當作如實觀</div>
<div class='lg-row'>不用於兩舌</div>
<div class='lg-row'>偉大不知畏</div>
<div class='lg-row'>為人天利益</div>
<div class='lg-row'>具足明與行</div>
<div class='lg-row'>歸命瞿曇佛</div>
<div class='lg-row'>偉大無怖畏</div>
</div><p>四</p>

<div class="lg regular" style="margin-left:0em;"><div class='lg-row'>阿帝提之子</div>
<div class='lg-row'>大輪太陽昇</div>
<div class='lg-row'>若彼之昇者</div>
<div class='lg-row'>夜暗影消沒</div>
<div class='lg-row'>若彼之昇時</div>
<div class='lg-row'>呼稱之為晝</div>
<div class='lg-row'>其處是深湖</div>
<div class='lg-row'>於海水積聚</div>
<div class='lg-row'>如是人當知</div>
<div class='lg-row'>『於海水積聚』</div>
<div class='lg-row'>人人之稱呼</div>
<div class='lg-row'>由此彼『東方』</div>
<div class='lg-row'>有譽大天王</div>
<div class='lg-row'>統守於此方</div>
<div class='lg-row'>乾闥婆之主</div>
<div class='lg-row'>名提頭賴吒</div>
<div class='lg-row'>乾闥婆侍護</div>
<div class='lg-row'>以娛歌舞樂</div>
<div class='lg-row'>彼有甚多兒</div>
<div class='lg-row'>我聞彼同名</div>
<div class='lg-row'>九十又一兒</div>
<div class='lg-row'>大力因陀羅</div>
<div class='lg-row'>彼等見世尊</div>
<div class='lg-row'>日種之佛陀</div>
<div class='lg-row'>由遙遠歸命</div>
<div class='lg-row'>偉大無怖畏</div>
<div class='lg-row'>汝歸人中尊</div>
<div class='lg-row'>汝歸人中勝</div>
<div class='lg-row'>汝以巧觀眾</div>
<div class='lg-row'>非人汝亦拜</div>
<div class='lg-row'>不聞我常處</div>
<div class='lg-row'>然者如是言</div>
<div class='lg-row'>『禮勝者瞿曇</div>
<div class='lg-row'>禮勝者瞿曇</div>
<div class='lg-row'>具足明及行</div>
<div class='lg-row'>敬禮瞿曇佛』</div>
</div><p>五</p>

<div class="lg regular" style="margin-left:0em;"><div class='lg-row'>死者用兩舌</div>
<div class='lg-row'>講述陰言者</div>
<div class='lg-row'>殘忍殺生者</div>
<div class='lg-row'>盜賊欺瞞輩</div>
<div class='lg-row'>人人之稱呼</div>
<div class='lg-row'>由此彼『南方』</div>
<div class='lg-row'>高譽大天王</div>
<div class='lg-row'>統守於此方</div>
<div class='lg-row'>鳩槃荼鬼主</div>
<div class='lg-row'>名為毘樓勒</div>
<div class='lg-row'>護侍鳩槃荼</div>
<div class='lg-row'>以娛歌舞樂</div>
<div class='lg-row'>彼有甚多子</div>
<div class='lg-row'>我聞同一名</div>
<div class='lg-row'>九十又一兒</div>
<div class='lg-row'>大力因陀羅</div>
<div class='lg-row'>彼等見世尊</div>
<div class='lg-row'>日種之佛陀</div>
<div class='lg-row'>由遙遠歸命</div>
<div class='lg-row'>偉大無怖畏</div>
<div class='lg-row'>汝為人中尊</div>
<div class='lg-row'>汝為人中勝</div>
<div class='lg-row'>汝以巧觀察</div>
<div class='lg-row'>非人吾拜汝</div>
<div class='lg-row'>我等常常聞</div>
<div class='lg-row'>如是之言說</div>
<div class='lg-row'>『禮勝者瞿曇</div>
<div class='lg-row'>禮勝者瞿曇</div>
<div class='lg-row'>具足明及行</div>
<div class='lg-row'>敬禮瞿曇佛』</div>
</div><p>六</p>

<div class="lg regular" style="margin-left:0em;"><div class='lg-row'>阿帝提之子</div>
<div class='lg-row'>大輪太陽沒</div>
<div class='lg-row'>若彼之沒落</div>
<div class='lg-row'>晝光輝消失</div>
<div class='lg-row'>太陽沈失時</div>
<div class='lg-row'>呼稱為暗夜</div>
<div class='lg-row'>其處是深湖</div>
<div class='lg-row'>於海水積聚</div>
<div class='lg-row'>如是人當知</div>
<div class='lg-row'>『於海水積聚』</div>
<div class='lg-row'>人人稱呼此</div>
<div class='lg-row'>由此彼『西方』</div>
<div class='lg-row'>有譽大天王</div>
<div class='lg-row'>統守於此方</div>
<div class='lg-row'>那伽鬼之主</div>
<div class='lg-row'>名毘樓博叉</div>
<div class='lg-row'>護侍那伽鬼</div>
<div class='lg-row'>以娛歌舞樂</div>
<div class='lg-row'>彼有甚多子</div>
<div class='lg-row'>我聞彼同名</div>
<div class='lg-row'>九十又一兒</div>
<div class='lg-row'>大力因陀羅</div>
<div class='lg-row'>彼等見世尊</div>
<div class='lg-row'>日種之佛陀</div>
<div class='lg-row'>由遙遠歸命</div>
<div class='lg-row'>偉大無怖畏</div>
<div class='lg-row'>汝為人中尊</div>
<div class='lg-row'>汝為人中勝</div>
<div class='lg-row'>汝以巧觀察</div>
<div class='lg-row'>非人吾拜汝</div>
<div class='lg-row'>我等常常聞</div>
<div class='lg-row'>如是之言說</div>
<div class='lg-row'>『禮勝者瞿曇</div>
<div class='lg-row'>禮勝者瞿曇</div>
<div class='lg-row'>具足明及行</div>
<div class='lg-row'>敬禮瞿曇佛』</div>
</div><p>七</p>

<div class="lg regular" style="margin-left:0em;"><div class='lg-row'>快樂北拘盧</div>
<div class='lg-row'>於此見殊美</div>
<div class='lg-row'>障大須彌山</div>
<div class='lg-row'>人人無我意</div>
<div class='lg-row'>無繫著心生</div>
<div class='lg-row'>我等無植種</div>
<div class='lg-row'>亦無攜犁事</div>
<div class='lg-row'>人人無須耕</div>
<div class='lg-row'>可食成熟米</div>
<div class='lg-row'>無糠無籾清</div>
<div class='lg-row'>稻米實香好</div>
<div class='lg-row'>置於石竈炊</div>
<div class='lg-row'>熟炊而為食</div>
<div class='lg-row'>無牝牛隻蹄</div>
<div class='lg-row'>巡遊一一處</div>
<div class='lg-row'>無牝牛隻蹄</div>
<div class='lg-row'>巡遊一一處</div>
<div class='lg-row'>為女子乘物</div>
<div class='lg-row'>巡遊一一處</div>
<div class='lg-row'>為男子乘物</div>
<div class='lg-row'>巡遊一一處</div>
<div class='lg-row'>為童女乘物</div>
<div class='lg-row'>巡遊一一處</div>
<div class='lg-row'>為童男乘物</div>
<div class='lg-row'>巡遊一一處</div>
<div class='lg-row'>彼等事此王</div>
<div class='lg-row'>騎乘行諸向</div>
<div class='lg-row'>象馬之乘物</div>
<div class='lg-row'>天上之乘物</div>
<div class='lg-row'>宮殿駕譽高</div>
<div class='lg-row'>隨侍於大王</div>
<div class='lg-row'>彼天王都城</div>
<div class='lg-row'>化作於空中</div>
<div class='lg-row'>阿他那他城</div>
<div class='lg-row'>拘尸那他城</div>
<div class='lg-row'>婆拘尸那他</div>
<div class='lg-row'>那他布利耶</div>
<div class='lg-row'>婆拘尸那他</div>
<div class='lg-row'>而是於『北方』</div>
<div class='lg-row'>是伽毘越他</div>
<div class='lg-row'>於西奢郎迦</div>
<div class='lg-row'>那越那越提</div>
<div class='lg-row'>安吧羅以及</div>
<div class='lg-row'>安吧羅越提</div>
<div class='lg-row'>阿羅伽萬他</div>
<div class='lg-row'>有名等王都</div>
<div class='lg-row'>尊俱尾羅天</div>
<div class='lg-row'>稱呼伊娑那</div>
<div class='lg-row'>是故俱尾羅</div>
<div class='lg-row'>稱為毘沙門</div>
<div class='lg-row'>一一訪說明</div>
<div class='lg-row'>他吒羅達羅</div>
<div class='lg-row'>及他吒他羅</div>
<div class='lg-row'>奧闍尸提奢</div>
<div class='lg-row'>達多奢尸及</div>
<div class='lg-row'>須羅羅奢與</div>
<div class='lg-row'>阿利達禮爾</div>
<div class='lg-row'>湖名達那尼</div>
<div class='lg-row'>起雲雨落來</div>
<div class='lg-row'>諸夜叉會集</div>
<div class='lg-row'>坐於此堂名</div>
<div class='lg-row'>婆伽羅越提</div>
<div class='lg-row'>於彼有果樹</div>
<div class='lg-row'>不斷結果實</div>
<div class='lg-row'>諸鳥群來集</div>
<div class='lg-row'>孔雀蒼鷺鳴</div>
<div class='lg-row'>美妙拘耆羅</div>
<div class='lg-row'>於此耆婆鳥</div>
<div class='lg-row'>唭嘺唭嘺鳴</div>
<div class='lg-row'>由此其他鳥</div>
<div class='lg-row'>『唭嘺心歡舉』</div>
<div class='lg-row'>區屈達迦與</div>
<div class='lg-row'>區利羅伽與</div>
<div class='lg-row'>普加沙達伽</div>
<div class='lg-row'>皆於森林內</div>
<div class='lg-row'>此聞能言鳥</div>
<div class='lg-row'>九官鳥之聲</div>
<div class='lg-row'>亦聞杖少年</div>
<div class='lg-row'>彼俱尾羅池</div>
<div class='lg-row'>常時不斷美</div>
<div class='lg-row'>斯人稱呼此</div>
<div class='lg-row'>由此彼『北方』</div>
<div class='lg-row'>統守於此方</div>
<div class='lg-row'>有譽大天王</div>
<div class='lg-row'>夜叉鬼之主</div>
<div class='lg-row'>名為毘沙門</div>
<div class='lg-row'>夜叉鬼侍彼</div>
<div class='lg-row'>以娛歌舞樂</div>
<div class='lg-row'>彼有甚多子</div>
<div class='lg-row'>我聞同一名</div>
<div class='lg-row'>九十又一兒</div>
<div class='lg-row'>大力因陀羅</div>
<div class='lg-row'>彼等見世尊</div>
<div class='lg-row'>日種之佛陀</div>
<div class='lg-row'>由遙遠歸命</div>
<div class='lg-row'>偉大無怖畏</div>
<div class='lg-row'>汝為人中尊</div>
<div class='lg-row'>汝為人中勝</div>
<div class='lg-row'>汝以巧觀察</div>
<div class='lg-row'>非人吾拜汝</div>
<div class='lg-row'>我等常常聞</div>
<div class='lg-row'>如是之言說</div>
<div class='lg-row'>『禮勝者瞿曇</div>
<div class='lg-row'>禮勝者瞿曇</div>
<div class='lg-row'>具足明及行</div>
<div class='lg-row'>敬禮瞿曇佛』</div>
</div><p>八</p>
<p style="margin-left:2em;text-indent:2em">聖尊！此阿吒曩胝之守護經，是為比丘、比丘尼、優婆塞、優婆夷之保護、守護、安全、安樂住也。聖尊！比丘、比丘尼、優婆塞、優婆夷之中，不論何人善習、善學、善記憶此阿吒曩胝之守護經，甚或非人夜叉，或夜叉女，或夜叉男子，或夜叉女兒，或夜叉大臣，或夜叉眷屬，或夜叉傭人，或乾闥婆，或乾闥婆女……乃至……或鳩槃荼，或鳩槃荼女……乃至……或那伽，或那伽女……乃至……以惡心隨比丘或比丘尼、優婆塞、優婆夷之行而行，之立而立，之坐而坐，之臥而臥者。聖尊！彼非人夜叉於我之村邑聚落，不獲恭敬尊重；聖尊！彼非人於我都城之阿羅伽萬達，不得土地住所；聖尊！彼非人不得參加我夜叉等之集會；聖尊！彼諸非人等，亦無有與彼嫁娶；聖尊！而且諸非人等，以其身等之言語飽罵彼；聖尊！諸非人等，以空鉢被〔彼〕頭；聖尊！諸非人等，以碎彼頭為七分。</p>
<p>九</p>
<p style="margin-left:2em;text-indent:2em">聖尊！非人有兇惡、兇猛、恐怖者，彼等不顧諸大王，不顧諸天王之大臣，不顧諸大天王之陪臣；聖尊！然，此非人反叛諸天王。聖尊！猶如摩揭陀王之領土有大盜，此等不顧摩揭陀王、不顧摩揭陀王之大臣、不顧摩陀王之陪臣。如此等之大盜，反叛摩揭陀王。如是，聖尊！非人有兇惡、兇猛、恐怖者，此等不顧諸天王，不顧諸大〔天〕王之大臣，不顧諸大〔天〕王之陪臣；聖尊！此等之非人稱反叛諸大〔天〕王。聖尊！不論任何非人夜叉，或夜叉女……乃至……以惡心，隨比丘或比丘尼、優婆塞、優婆夷之行而行，之立而立，之坐而坐，之臥而臥者，應呼叫此等之夜叉、大夜叉、軍帥、大軍帥：『此夜叉捉住、侵、惱害我等不放。』</p>
<p>一〇</p>
<p style="margin-left:2em;text-indent:2em">如何〔呼叫〕夜叉、大夜叉、軍帥、大軍帥耶？</p>
<p style="margin-left:7em">因達、蘇摩、越魯那及婆羅睹越闍、婆闍婆提、奢達那、加摩涉達及輕魯康睹、尼康睹、婆那達、奧婆萬尼及天王御者之摩達利、奢達闍那乾闥婆及那羅、洗尼沙婆王、沙達義羅、醯摩婆多及芬那加、伽羅提耶、俱羅、尸鬱伽、無奢利達及益沙爾達、優康達羅、伍吧羅、須吧啟達及虛利、禮提、曼提耶、般闍羅旃陀、阿羅越伽、吧周那、須摩那、須無加、達提無加、摩尼、摩尼闍羅、提迦、以上共勢立沙加。</p>
<p style="margin-left:2em;text-indent:2em">呼叫此等夜叉、大夜叉、軍帥、大軍帥，云：『此夜捉住、侵、惱害〔我等〕不放。』</p>
<p>一一</p>
<p style="margin-left:2em;text-indent:2em">聖尊！此阿吒曩胝之守護經，是為比丘、比丘尼、優婆塞、優婆夷之守護、安全、安樂住也。</p>
<p style="margin-left:2em;text-indent:2em">聖尊！然，我等告別！於我等事繁多忙。」</p>
<p style="margin-left:2em;text-indent:2em">「今、諸大〔天〕王，隨汝等之意欲。」</p>
<p style="margin-left:2em;text-indent:2em">於此，四大天王起座，敬禮世尊，行右繞禮，消失於其處，彼夜叉等亦起座，或敬禮世尊，行右繞禮，消失於其處；或與共相會釋，交談可感銘之語後，消失於其處；或向世尊合掌已，消失於其處；或默然消失於其處。</p>
<p>一二</p>
<p style="margin-left:2em;text-indent:2em">於是，其夜過後，世尊告諸比丘曰：</p>
<p style="margin-left:2em;text-indent:2em">「諸比丘！昨夜，四大〔天〕王，眾多之夜叉軍……</p>

<div class="lg regular" style="margin-left:0em;"><div class='lg-row'>明眼有光輝</div>
<div class='lg-row'>歸命毘婆尸</div>
<div class='lg-row'>憐愍諸有情</div>
<div class='lg-row'>歸命尸棄佛」</div>
</div><p style="margin-left:2em;text-indent:2em">〔參照三以下之偈〕……</p>
<p style="margin-left:2em;text-indent:2em">「聖尊！此阿吒曩胝之守護經……或默然消失於其處。」</p>
<p>一三</p>
<p style="margin-left:2em;text-indent:2em">「諸比丘！學習阿吒曩胝之守護經，熟〔念〕阿吒曩胝之守護經，奉持阿吒曩胝之守護經。諸比丘！此阿吒曩胝之守護經有利益，此為比丘、<span class='corr'>比丘</span>尼、優婆塞、優婆夷之守護、安全、安樂住也。」</p>
<p style="margin-left:2em;text-indent:2em">世尊如是說已，彼等諸比丘，歡喜世尊之所說。</p>
</div>
</div><!-- end of div[@id='body'] -->
</body></html>