<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu58' />
<p class='h1'>三〇　三十二相經</p>
<div class='div-other'><a id='mulu59' />
<p class='h2'>第一　誦品</p><p style="margin-left:2em;text-indent:2em">如是我聞。</p>
<p>一</p>
<p style="margin-left:2em;text-indent:2em">爾時，世尊住舍衛城〔外〕祇樹給孤獨園。爾時，世尊告諸比丘曰：「諸比丘！」彼諸比丘以此奉曰：「世尊」，世尊如次言：</p>
<p style="margin-left:2em;text-indent:2em">「諸比丘！於大人有三十二大人相；具足此之大人趣處，決定有二而無其他。若居在家者，成為轉輪王之正法王，征服四海，安定其國土，七寶具足，其七寶者即輪寶、象寶、馬寶、摩尼寶、女寶、居士寶、第七為主兵寶也。彼有千以上之王子，皆勇健而雄猛，善摧伏敵軍。彼〔轉輪王〕於此大地以至海邊，不用刑杖、刀兵，唯依正法善征服統治。然者，若彼〔大人〕由俗家而出家為無家者，除去此世間所有之障覆，將成為阿羅漢、等正覺者。</p>
<p>二</p>
<p style="margin-left:2em;text-indent:2em">諸比丘！而大人之此等三十二大人相：具足此之大人趣處，〔決定〕有其二而無其他。若居俗家者，當成為轉輪王……乃至……彼若由俗家而出家為無家者。除去此世間之障覆，將成為阿羅漢、等正覺者：者為何耶？</p>
<p style="margin-left:2em;text-indent:2em">諸比丘！大人〔其〕足平實安立。大人〔其〕足平實安立，諸比丘！此〔即〕為大人之大人相也。(一)</p>
<p style="margin-left:2em;text-indent:2em">諸比丘！而且大人之兩足蹠生二輪：有千輻、有輞、有轂，具足一切形相，其等〔一一〕之間，區分整然明了，大人之……乃至……諸比丘！此為大人之大人相。(二)</p>
<p style="margin-left:2em;text-indent:2em">諸比丘！而且大人〔其〕足跟廣長……乃至……(三)</p>
<p style="margin-left:2em;text-indent:2em">諸指長……乃至……(四)</p>
<p style="margin-left:2em;text-indent:2em">手足柔軟……乃至……(五)</p>
<p style="margin-left:2em;text-indent:2em">手足有網縵……乃至……(六)</p>
<p style="margin-left:2em;text-indent:2em">足踝高……乃至……(七)</p>
<p style="margin-left:2em;text-indent:2em"><span class='corr'>脛</span>如伊泥延鹿……乃至(八)</p>
<p style="margin-left:2em;text-indent:2em">正立，掌可觸膝而<span class='corr'>摩</span>之……乃至……(九)</p>
<p style="margin-left:2em;text-indent:2em">（陰莖）被覆藏（如馬陰藏）……乃至……(十)</p>
<p style="margin-left:2em;text-indent:2em">色如黃金，有似黃金之皮膚……乃至……(十一)</p>
<p style="margin-left:2em;text-indent:2em">皮膚細滑，為細滑之皮膚，塵垢不污身上……乃至……(十二)</p>
<p style="margin-left:2em;text-indent:2em">一一毛是由一毛孔生……乃至……(十三)</p>
<p style="margin-left:2em;text-indent:2em">身毛上靡而生，紺青成為安闍那色如耳璫彎而右旋……乃至……(十四)</p>
<p style="margin-left:2em;text-indent:2em">身肢直如梵天……乃至……(十五)</p>
<p style="margin-left:2em;text-indent:2em">有七箇隆滿處……乃至……(十六)</p>
<p style="margin-left:2em;text-indent:2em">上軀如獅子……乃至……(十七)</p>
<p style="margin-left:2em;text-indent:2em">兩肩間充滿……乃至……(十八)</p>
<p style="margin-left:2em;text-indent:2em">身圍如尼拘律樹，是彼身之高度，彼兩手左右平伸之長度即是其身之高度……乃至……(十九)</p>
<p style="margin-left:2em;text-indent:2em">兩肩相等圓滿……乃至……(二十)</p>
<p style="margin-left:2em;text-indent:2em">有最上之味覺……乃至……(廿一)</p>
<p style="margin-left:2em;text-indent:2em">頷如獅子……乃至……(廿二)</p>
<p style="margin-left:2em;text-indent:2em">有四十齒……乃至……(廿三)</p>
<p style="margin-left:2em;text-indent:2em">齒齊平……乃至……(廿四)</p>
<p style="margin-left:2em;text-indent:2em">於齒無間隙……乃至……(廿五)</p>
<p style="margin-left:2em;text-indent:2em">牙齒純白……乃至……(廿六)</p>
<p style="margin-left:2em;text-indent:2em">廣長舌……乃至……(廿七)</p>
<p style="margin-left:2em;text-indent:2em">有梵音如迦陵頻伽之音……乃至……(廿八)</p>
<p style="margin-left:2em;text-indent:2em">眼紺碧……乃至……(廿九)</p>
<p style="margin-left:2em;text-indent:2em">眼睫如牝牛……乃至……(卅十)</p>
<p style="margin-left:2em;text-indent:2em">眉間生白毫毛而柔軟似兜羅綿。大人之眉間生白毫毛而柔軟似兜羅綿，諸比丘！此即為大人之大人相。(卅一)</p>
<p style="margin-left:2em;text-indent:2em">諸比丘！而且大人於頭上有肉髻。諸比丘！大人頭上有肉髻，此即為大人之大人相也。(卅二)</p>
<p>三</p>
<p style="margin-left:2em;text-indent:2em">諸比丘！於大人有如是三十二之大人相。具足此之大人趣處，決定有二而無其他；若居俗家成為輪王之正法王，征服四海，安定其國土，七寶具足，其七寶者即：輪寶、象寶、馬寶、摩尼寶、女寶、居士寶、第七為主兵寶。彼有千以上之王子，皆勇健而雄猛，善推伏敵軍。彼〔轉輪王〕於此大地以至海邊，不用刑杖、刀兵，唯依正法而善征服統治。然者，若彼〔大人〕由俗家而出家為無家者，除去此世間所有之障覆，將成為阿羅漢、等正覺者。</p>
<p style="margin-left:2em;text-indent:2em">諸比丘！大人〔有〕此等三十二之大人相，外道之諸賢亦善憶持此；然，彼等不知：『此乃依業所成而獲得此相』也。</p>
<p>四</p>
<p style="margin-left:2em;text-indent:2em">諸比丘！如來於前世，其昔日生存處及生來人間，於諸善法堅固受持不動。於身、口、意之三善行，行布施、持守戒律，於行布薩，對父母、親族、沙門、婆羅門行虔敬，對族之長老行恭敬，於其他如是優勝之諸善法亦然。彼遂行、積蓄、積聚、增大此業，於身壞命終後，再生於善趣天界。彼在彼處，有十事勝越其他諸天，即：天界之壽命、美貌、安樂、名聲、威力、姿態、音聲、熏香、好味、天觸也。彼於彼處命終，生來此世間，獲得此大人相。〔謂：〕足安平立，足平踏地、由地舉足平，其蹠完全平正觸地。</p>
<p>五</p>
<p style="margin-left:2em;text-indent:2em">彼具足此相，若居在家，成為轉輪王之正法王，征服四海，安定其國土，具足七寶，七寶者即：輪寶、象寶、馬寶、摩尼寶、女寶、居士寶、第七主兵寶也。彼有千以上之王子，皆勇健而雄猛，善推伏敵軍。彼〔輪王〕於此地以至大海邊，無頑凶、無惡者、無礙者，繁榮豐饒，安穩而擾亂者，不用刑杖、刀兵，唯依正法統治。成為〔輪〕王有何得耶？人類之任何怨敵，任何仇敵，皆無能勝彼。成為〔輪〕王，有如是得。</p>
<p style="margin-left:2em;text-indent:2em">然者，彼若由俗家出家為無家者，除去此世間一切障覆，成為阿羅漢、等正覺者。成為佛陀有何得耶？內外之〔任何〕怨敵、仇敵，或貪、瞋、癡，或沙門、婆羅門、天人、魔、梵天〔等〕及於此世界之任何人，皆不能勝彼。成為佛陀，有如是得。」</p>
<p style="margin-left:2em;text-indent:2em">世尊說斯義。</p>
<p>六</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>語諦行善行　守身攝諸根</div>
<div class='lg-row'>而三業清淨　持戒行布薩</div>
<div class='lg-row'>施無害有情　心樂不粗暴</div>
<div class='lg-row'>如是堅受持　一切皆遂行</div>
<div class='lg-row'>彼依此等業　上昇於天界</div>
<div class='lg-row'>享受安戲樂　於彼處命終</div>
<div class='lg-row'>再來此世界　平蹠之兩足</div>
<div class='lg-row'>善持觸大地　來占相者群</div>
<div class='lg-row'>明解其身相　平蹠安立者</div>
<div class='lg-row'>無能動搖彼　在家或出家</div>
<div class='lg-row'>其相斯義明　在家勉防敵</div>
<div class='lg-row'>其他所有敵　克打盡推破</div>
<div class='lg-row'>彼業果報致　無何敢抗者</div>
<div class='lg-row'>倘若如是人　成為出家者</div>
<div class='lg-row'>心樂願出離　如斯出離者</div>
<div class='lg-row'>人中為最尊　不再入母胎</div>
<div class='lg-row'>如是最上人　實是彼常法</div>
</div><p>七</p>
<p style="margin-left:2em;text-indent:2em">「諸比丘！如來於前世，其昔日之生存處及生來人間，為眾人之安樂，以除驚惶、恐怖，正立守護、衛防，次第行布施。彼遂行、積蓄、積聚、增大此等業，身壞命終後，再生善趣天界……乃至……彼於彼處命終，來生此世間，得此大人相。〔謂：〕兩足蹠生二輪，有千輻、有輞、有轂，具足一切形相，其等〔一一〕之間，區分整然明了。</p>
<p>八</p>
<p style="margin-left:2em;text-indent:2em">彼具足此相，若居俗家，成為轉輪王……乃至……成為〔輪〕王，有何得耶？有眾多圍繞者，彼有婆羅門、居士、市民、材人、主財者、司政官、衛兵、顧問官、廷臣、副王、富豪、王子等眾多圍繞者。成為〔輪〕王，有如是得。</p>
<p style="margin-left:2em;text-indent:2em">然者，彼若由俗家，出家為無家者，除去此世間所有之障覆，成為阿羅漢、等正覺者。成為佛陀有何得耶？有眾多之圍繞者。於彼有比丘、比丘尼、優婆塞、優婆夷、天人、阿修羅、龍蛇、乾闥婆等眾多之圍繞者。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>九</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>往昔之以前　無數之彼生</div>
<div class='lg-row'>生來此人間　為眾齎安樂</div>
<div class='lg-row'>除去驚恐怖　精勤防守護</div>
<div class='lg-row'>彼依此等業　上昇於天界</div>
<div class='lg-row'>享受安戲樂　於彼處命終</div>
<div class='lg-row'>再來此世界　兩蹠有二輪</div>
<div class='lg-row'>輞等輻一千　來占相者群</div>
<div class='lg-row'>明解其身相　以見王子相</div>
<div class='lg-row'>具足百功德　彼被眾圍繞</div>
<div class='lg-row'>推伏破怨敵　如是足有輪</div>
<div class='lg-row'>具足等輞轂　倘若如是人</div>
<div class='lg-row'>居於在家者　令轉此輪寶</div>
<div class='lg-row'>統治此大地　時彼率隨從</div>
<div class='lg-row'>生於剎帝利　彼大之名聲</div>
<div class='lg-row'>其等俱奉侍　倘若如是人</div>
<div class='lg-row'>離俗出家者　心樂願出離</div>
<div class='lg-row'>天上與人間　乃至阿修羅</div>
<div class='lg-row'>帝釋及羅剎　龍蛇乾闥婆</div>
<div class='lg-row'>飛禽與走獸　天上與人間</div>
<div class='lg-row'>無有等此者　彼有大名聲</div>
<div class='lg-row'>受彼等奉侍</div>
</div><p>一〇</p>
<p style="margin-left:2em;text-indent:2em">「諸比丘！如來於前世，其昔日之生存處及生來人間，捨離殺害有情，不用刀劍、刑杖而愛憫、憐愍利益一切生物。彼遂行、積蓄、積聚、增大此業，身壞命終後，再生於善趣天界……乃至……彼於彼處命終，來生此世間，得此三種大人相。〔謂：〕跟長廣、諸指長、身肢直如梵天。</p>
<p>一一</p>
<p style="margin-left:2em;text-indent:2em">彼具足此等之相，若居在家者，成為轉輪王……乃至……成為〔輪〕王，有何得耶？長壽久住。長保壽命，只要生存中，人類之任何怨敵、仇敵皆不可能奪其生命。成為〔輪〕王有如是得……乃至……。成為佛陀有何得耶？長壽久住。長保壽命，只要存命中，人類之任何怨敵、仇敵及任何之沙門、婆羅門、天人、魔、梵天等於此世界，皆不可能奪其生命，成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>一二</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>懼怖驚惶知　自己之死滅</div>
<div class='lg-row'>不凶暴押殺　其他諸有情</div>
<div class='lg-row'>此善昇天上　享其善業報</div>
<div class='lg-row'>於彼處命終　再生來此世</div>
<div class='lg-row'>獲得三種相　足跟寬廣長</div>
<div class='lg-row'>身肢善正直　清淨若梵天</div>
<div class='lg-row'>腕間美幼嫩　形狀甚端正</div>
<div class='lg-row'>指亦甚柔軟　而又甚纖長</div>
<div class='lg-row'>具足此三種　殊勝大人相</div>
<div class='lg-row'>王子壽長存　其相永示現</div>
<div class='lg-row'>若彼居在家　長久存生活</div>
<div class='lg-row'>倘若出俗家　更長存生活</div>
<div class='lg-row'>若修神通力　以及禪定力</div>
<div class='lg-row'>如是之特相　得其壽長久</div>
</div><p>一三</p>
<p style="margin-left:2em;text-indent:2em">「諸比丘！如來於前世，其昔日之生存處及生來人間，施與美味種種之食物：硬食、軟食、嘗味、舐食及種種飲物。彼遂行、積蓄、積聚、增大此業，身壞命終後，再生於天界……乃至……彼於彼處命終，生來此世間，得此大人相。〔謂：〕有七隆滿處，〔即：〕兩手隆滿、兩足隆滿、兩肩隆滿、項隆滿。</p>
<p>一四</p>
<p style="margin-left:2em;text-indent:2em">彼具足此相，若居在家，成為轉輪王……乃至……。成為〔輪〕王有何得耶？享受美味種種之食物：硬食、軟食、嘗味、舐食及種種飲物。成為〔輪〕王有如是得……乃至……。成為佛陀有何得耶？受美味種種之食物：硬食、軟食、嘗味、舐食及種種飲物，成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>一五</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>硬食與軟食　嘗味及舐食</div>
<div class='lg-row'>最上之味食　此等物施人</div>
<div class='lg-row'>遂行此善行　彼長樂天界</div>
<div class='lg-row'>再來生此世　得七之隆滿</div>
<div class='lg-row'>手足且幼嫩　觀相諸賢言</div>
<div class='lg-row'>「得受硬軟食　以及種種味</div>
<div class='lg-row'>住於在家者　其義甚難明</div>
<div class='lg-row'>出家之得受　硬軟味等食</div>
<div class='lg-row'>以斷在家縛　獲得最高位」</div>
</div><p>一六</p>
<p style="margin-left:2em;text-indent:2em">「諸比丘！如來於前世，其昔日之生存處及生來人間，以四攝事攝受人，即：布施、愛語、利行、同事也。彼遂行、積蓄、積聚、增大此業，身壞命終後，再生善趣天界。彼於彼處命終，生來此世間，得此二種大人相。〔謂：〕手足之柔軟及於手足有網縵也。</p>
<p>一七</p>
<p style="margin-left:2em;text-indent:2em">彼具足此等之相，若居在家，成為轉輪王……乃至……。成為〔輪〕王有何得耶？善攝受隨從者。婆羅門、居士、市民、材人、主財官、司政官、衛兵、門衛、顧問官、廷臣、副王、富豪、王子等皆為彼所攝。成為〔輪〕王有如是得……乃至……。成為佛陀有何得耶？善攝受隨從者。比丘、比丘尼、優婆塞、優婆夷、天人、人類、阿修羅、龍蛇、乾闥婆等皆為彼所攝，成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>一八</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>布施與利行　愛語及同事</div>
<div class='lg-row'>他作與自行　善攝受彼等</div>
<div class='lg-row'>不輕於功德　而上昇天界</div>
<div class='lg-row'>彼於彼處歿　再來生此世</div>
<div class='lg-row'>手足之柔軟　並有網縵相</div>
<div class='lg-row'>年輕幼王子　則得相如是</div>
<div class='lg-row'>光輝極美妙　人人顧不厭</div>
<div class='lg-row'>彼之隨從者　甚實善從順</div>
<div class='lg-row'>住此大地上　最優善攝人</div>
<div class='lg-row'>願求為愛語　利益與安樂</div>
<div class='lg-row'>彼行諸作為　完成諸功德</div>
<div class='lg-row'>捨離諸愛欲　及一切財富</div>
<div class='lg-row'>而成為勝者　為眾說諸法</div>
<div class='lg-row'>不疑彼言教　而生淨信仰</div>
<div class='lg-row'>聽聞種種法　依法隨法行</div>
</div><p>一九</p>
<p style="margin-left:2em;text-indent:2em">「諸比丘！如來於前世，其昔日之生存處及生來人間，為無數人說有義有法之語言，對此，無數人得明瞭，濟利諸有情而為法施者。彼遂行、積蓄……乃至……彼於彼處歿，生來此世間，得此二種大人相〔謂：〕足踝高，身毛上靡而生也。</p>
<p>二〇</p>
<p style="margin-left:2em;text-indent:2em">彼具足此等相，若居在家，成為轉輪王……乃至……。成為〔輪〕王有何得耶？彼於愛樂財物者中，為最優、最勝、第一者及最上殊勝者。成為〔輪〕王有如是得……乃至……。成為佛陀有何得耶？彼於一切有情中，為最優、最勝第一者及最上殊勝者，成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>二一</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>說有義法語　無數人得解</div>
<div class='lg-row'>濟一切有情　利益與安樂</div>
<div class='lg-row'>不吝行法施　此行彼遂行</div>
<div class='lg-row'>到達其善趣　於彼甚幸福</div>
<div class='lg-row'>來生此世間　得此二種相</div>
<div class='lg-row'>看為善具足　最上殊勝福</div>
<div class='lg-row'>身毛向上生　目成為靡狀</div>
<div class='lg-row'>足踝善安住　皮膚伸蓋覆</div>
<div class='lg-row'>肌肉及筋血　其上色耀輝</div>
<div class='lg-row'>若居於在家　樂財物者中</div>
<div class='lg-row'>斯人最殊勝　無有勝彼者</div>
<div class='lg-row'>於閻浮提中　征行法鎮治</div>
<div class='lg-row'>若為出家者　一切有情中</div>
<div class='lg-row'>彼為最高者　無人能勝彼</div>
<div class='lg-row'>彼於此世間　諸德服一切</div>
</div><p>二二</p>
<p style="margin-left:2em;text-indent:2em">「諸比丘！如來於前世，其昔日生存處及生來此人間，慎重教技術、世學等行業：『人人如何依我，速學、速了知、速前進、長久不疲倦？』彼遂行、積蓄……乃至……。彼於彼處歿，生來此世間，得此大人相，〔謂：〕脛如伊泥延鹿。</p>
<p>二三</p>
<p style="margin-left:2em;text-indent:2em">彼具足此相。若居在家者，成為轉輪王。成為〔輪〕王有何得耶？此等凡於王所適意者，王所樂、王所好、王所歡喜者皆迅速而得。成為〔輪〕王有如是得……乃至……。成為佛陀有何得耶？此等凡沙門所樂，沙門所好、沙門所歡喜者皆迅速而得。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>二四</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>於種種技術　世學及行業</div>
<div class='lg-row'>使人於如何　<span class='corr'>迅</span>速得理解</div>
<div class='lg-row'>教速長不倦　齎樂成就行</div>
<div class='lg-row'>得美安立脛　正成圓縮狀</div>
<div class='lg-row'>順次捲上行　身毛整上靡</div>
<div class='lg-row'>皮膚膩細滑　脛如伊泥鹿</div>
<div class='lg-row'>眾語斯男人　而於此世間</div>
<div class='lg-row'>成就速事相　毛之一一生</div>
<div class='lg-row'>如其所冀望　如果居俗家</div>
<div class='lg-row'>得速成此世　如是若出家</div>
<div class='lg-row'>望求於遠離　一向心樂離</div>
<div class='lg-row'>適宜隨心者　適意為基源</div>
<div class='lg-row'>最高出離者　現見其成就</div>
</div><p>二五</p>
<p style="margin-left:2em;text-indent:2em">「諸比丘！如來於前世，其昔日生存處及生來此世間，行往某沙門、婆羅門之處而詢問：『卿！以何為善？以何為不善？以何為有罪，以何云無罪？何者為可從？何者不可從？又何者我可行，將有長利安樂耶？』彼遂行、積蓄……乃至……彼於彼處歿，生來此世間，得此大人相。〔謂〕：彼皮膚細滑。因皮膚之細滑，塵垢不污身。</p>
<p>二六</p>
<p style="margin-left:2em;text-indent:2em">彼具足此相，若居在家，成為轉輪王……乃至……。成為〔輪〕王有何得耶？有大智慧，愛欲財物者，無有一能與彼平肩齊立，何況有越過彼者乎？成為〔轉〕王有如是得……乃至……。成為佛陀有何得耶？有大智慧，即：廣智慧、敏智慧、聰智慧、銳智慧、徹智慧也。一切之有情、無有一能與彼平肩齊立，何況有越過彼者乎？成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>二七</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>往昔之前世　幾何之彼生</div>
<div class='lg-row'>為求正智識　往詣出家者</div>
<div class='lg-row'>質問冀明解　知義之差別</div>
<div class='lg-row'>其明鮮傾聽　獲得此業報</div>
<div class='lg-row'>則是此智慧　生來此世間</div>
<div class='lg-row'>肌理細皮膚　占推出生相</div>
<div class='lg-row'>諸賢者解明　確知微細義</div>
<div class='lg-row'>是人不出家　令轉其輪寶</div>
<div class='lg-row'>統治大地上　義教義執持</div>
<div class='lg-row'>不見能比彼　何況有勝者</div>
<div class='lg-row'>是人若出家　望求於遠離</div>
<div class='lg-row'>一向心樂離　最高之智慧</div>
<div class='lg-row'>獲得無上慧　菩提到達者</div>
</div><p>二八</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，〔心〕充滿無瞋、無惱〔之心〕；被多言〔謗〕時，不忿怒、心不擾、不亂、不頑固；不現出忿怒、瞋恚、不滿之顏色，是施與精緻敷物、柔軟衣類及纖細之麻、木綿、絹類之人。彼以此業……乃至……。彼於彼處歿，生來此世間，得此大人相。〔謂〕：色如黃金，有似黃金之皮膚。</p>
<p>二九</p>
<p style="margin-left:2em;text-indent:2em">彼具足此相，若居在家，成為轉輪王；成為〔輪〕有何得耶？得精緻敷物、柔軟衣類及纖細之麻、木綿、絹類；成為〔輪〕王有如是得……乃至……。成為佛陀有何得耶？得精緻敷物、柔軟衣類及纖細之麻、木綿、絹類也。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>三〇</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>彼立無瞋行　更施與精緻</div>
<div class='lg-row'>柔觸膚布物　更於前世時</div>
<div class='lg-row'>確盛行布施　如天雨大地</div>
<div class='lg-row'>遂行此徧施　於此命終後</div>
<div class='lg-row'>再生於天上　如是得果報</div>
<div class='lg-row'>生來此世間　其體似黃金</div>
<div class='lg-row'>猶如帝釋天　強健又美優</div>
<div class='lg-row'>不望為出家　住俗成家主</div>
<div class='lg-row'>彼統御大地　而得精緻布</div>
<div class='lg-row'>殊勝優美衣　甚多而纖細</div>
<div class='lg-row'>善觸感皮膚　彼若赴非家</div>
<div class='lg-row'>彼得殊勝衣　最上之披物</div>
<div class='lg-row'>其持此等業　而受此果報</div>
<div class='lg-row'>業為果消失　無有如是處</div>
</div><p>三一</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，使長久迷失歸途，久不相見之親戚、朋友、知己、同輩等，得重逢伴歸；即：子與母、母與子，子與父、父與子，兄弟與兄弟，姊妹與兄弟、兄弟與姊妹等重逢伴歸之介助自樂。彼遂行此業……乃至……彼於彼處歿，生來此世間，得此大人相。〔謂：〕布覆陰藏〔陽莖如馬陰〕。</p>
<p>三二</p>
<p style="margin-left:2em;text-indent:2em">彼具足此相，若居在家，成為轉輪王；成為轉輪王有何得耶？得多子；彼實有千以上之王子，強健勇猛，善推伏敵軍。成為〔輪〕王有如是得……乃至……。成為佛陀有何得耶？得多子；其弟子數千以上，強健雄猛，善推伏敵軍。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>三三</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>過去之前世　幾度之彼生</div>
<div class='lg-row'>長久迷方向　長遠不相逢</div>
<div class='lg-row'>親戚與知己　使得相伴歸</div>
<div class='lg-row'>自樂為此事　介助令重逢</div>
<div class='lg-row'>彼得此等業　往生彼天上</div>
<div class='lg-row'>享受戲喜樂　彼於彼處歿</div>
<div class='lg-row'>再生來此世　布覆彼陰藏</div>
<div class='lg-row'>如是彼多子　自生其子等</div>
<div class='lg-row'>數有千以上　強健與雄猛</div>
<div class='lg-row'>能使怨敵苦　若居在家者</div>
<div class='lg-row'>語愛好之語　使之生歡喜</div>
<div class='lg-row'>威儀而出家　更有甚多子</div>
<div class='lg-row'>所有弟子等　依教而奉行</div>
<div class='lg-row'>不論於在家　或者於出家</div>
<div class='lg-row'>顯現此之相　實示其意義</div>
</div></div>
<div class='div-other'><a id='mulu60' />
<p class='h2'>第二　誦品</p><p>一</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，是善思慮、觀察大眾群者。知人知自己，了知人間之差別，對此：『彼者相應此，彼者相應此也。』行觀人間之差別。云彼行此業……乃至……彼於彼處歿，生來此世間，得此二大人相。〔謂：〕身圍如尼拘律樹，正身直立，兩手掌能觸擵兩膝也。</p>
<p>二</p>
<p style="margin-left:2em;text-indent:2em">彼具足此相；若居在家，成為轉輪王……乃至……。成為〔輪〕王有何得耶？得大富也：有大富、有多財、多金銀、多財物、多金錢、有穀物、豐富充滿庫藏，成為〔輪〕王有如是得……乃至……。成為佛陀有何得耶？得大富也：有多財，彼之財富是信、戒、慚、愧、施與、智慧也。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>三</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>觀察大眾群　是量是查察</div>
<div class='lg-row'>思惟其差別　「彼者是相應」</div>
<div class='lg-row'>往昔前世時　行觀人分別</div>
<div class='lg-row'>實得彼正立　兩手可觸膝</div>
<div class='lg-row'>其身之周圍　圓大如律樹</div>
<div class='lg-row'>善為此等業　而持此果報</div>
<div class='lg-row'>於諸種占相　觀察多精知</div>
<div class='lg-row'>此等諸賢人　明解而記別</div>
<div class='lg-row'>「若居在家者　應得多受用</div>
<div class='lg-row'>年輕此王子　得有此世間</div>
<div class='lg-row'>世俗之娛樂　若彼居在家</div>
<div class='lg-row'>具足眾多物　若捨此世間</div>
<div class='lg-row'>世俗諸娛樂　決定獲得彼</div>
<div class='lg-row'>無上之最高　最善之財物」</div>
</div><p>四</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，冀望眾多人得利益、安穩、至樂，〔而思惟〕：『彼等依我如何得信增長、多聞、施與、正法、智慧之增長耶？金錢、穀物、耕田、宅地、四足、二足之家畜之增長耶？妻子、奴僕、親戚、朋友、眷屬之增益耶？』彼遂行、積蓄、積聚增大此業，身壞命終後，再生善趣天界……乃至……彼於彼處歿，生來此世間，得此三大人相。〔謂：〕上身如獅子；兩肩間之充實；兩肩圓度相等也。</p>
<p>五</p>
<p style="margin-left:2em;text-indent:2em">彼具足此等之相，若居在家，成為轉輪王。成為〔輪〕王有何得耶？得無減退：金錢、穀物、耕田、宅地、二足、四足之家畜、妻子、奴僕、親戚、朋友、眷屬亦無減退——成就一切而無減退。成為〔輪〕王有如是得……乃至……。成為佛陀有何得耶？得無減退：於信、於戒、於多聞、施與、智慧皆無減退——成就一切而無減退。成為佛陀如是得。」</p>
<p style="margin-left:2em;text-indent:2em">世尊說斯義。</p>
<p>六</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>信戒與多聞　智慧施正法</div>
<div class='lg-row'>有眾多善事　金錢及穀物</div>
<div class='lg-row'>耕地與宅地　妻子與家畜</div>
<div class='lg-row'>親戚友眷屬　使勇健美貌</div>
<div class='lg-row'>冀其他眾人　可得無減退</div>
<div class='lg-row'>成就更利樂　彼上身安住</div>
<div class='lg-row'>猶如王獅子　兩肩相等圓</div>
<div class='lg-row'>充實兩肩間　前世之遂行</div>
<div class='lg-row'>不滅業為基　示現前諸相</div>
<div class='lg-row'>在家有財穀　金錢與妻子</div>
<div class='lg-row'>家畜類增益　若為出家者</div>
<div class='lg-row'>得無上菩提　無減退法性</div>
</div><p>七</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，不用手、石、杖、刀傷害有情，彼遂行積蓄、積聚增大此業；身壞命終後，再生善趣天界……乃至……彼於彼處歿，生來此世間，得此大人相。〔謂：〕有最上之味覺：於咽喉皆尖銳味感官以傳滋味。</p>
<p>八</p>
<p style="margin-left:2em;text-indent:2em">彼具足此相，若居在家，成為轉輪王。成為〔輪〕王有何得耶？得無病也。消化器官具足均衡之消化功能，〔體溫〕不過冷亦不過熱。成為〔輪〕王有如是得……乃至……。成為佛陀有何得耶？得無病也。消化器官具足均衡之消化功能，〔體溫〕不過冷不過熱，適宜、精勤、無攪亂。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>九</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>不以手杖石　刀劍或繩縛</div>
<div class='lg-row'>脅迫鏖殺生　亦無以惱害</div>
<div class='lg-row'>彼到其善趣　享受樂果報</div>
<div class='lg-row'>生來此世間　成就味感官</div>
<div class='lg-row'>安住於咽喉　有最上味覺</div>
<div class='lg-row'>而且明賢者　注意深諸人</div>
<div class='lg-row'>以作如是云　「此人具安樂</div>
<div class='lg-row'>在家或出家　其顯斯相義」</div>
</div><p>一〇</p>
<p style="margin-left:2em;text-indent:2em">「諸比丘！如來……乃至……生來此人間，不偏不斜視，亦瞵盼瞻望，如是以直心、慈眼視諸有情。彼遂行、積蓄、積聚、增大此業，身壞命終後，再生善趣天界……乃至……。彼於彼處歿，生來此世間，得此二大人相。〔謂：〕眼紺碧；眼睫如牝牛。</p>
<p>一一</p>
<p style="margin-left:2em;text-indent:2em">彼具足此等相，若居在家，成為轉輪王。成為〔輪〕王有何得耶？諸人所愛視也。婆羅門、居士、市民、村人、主財官、司政官、衛兵、門衛、顧問官、副王、富豪、王子所愛且歡喜。成為〔輪〕王有如是得……乃至……。成為佛陀有何得耶？諸人所愛視也。比丘、比丘尼、優婆塞、優婆夷、天人、人類、阿修羅、龍蛇、乾闥婆所愛且歡喜。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>一二</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>不邪不斜視　不瞵盼瞻望</div>
<div class='lg-row'>如是以直心　慈眼視有情</div>
<div class='lg-row'>彼到其善趣　享受彼業報</div>
<div class='lg-row'>於彼唯有樂　再生來此世</div>
<div class='lg-row'>眼睫如牝牛　明見紺碧眼</div>
<div class='lg-row'>多優勝行者　善巧為占相</div>
<div class='lg-row'>穿視眼細微　未曾錯誤人</div>
<div class='lg-row'>喜彼為愛見　在家被喜愛</div>
<div class='lg-row'>受眾所親愛　出家成沙門</div>
<div class='lg-row'>憂悲之滅者　為眾所愛敬</div>
</div><p>一三</p>
<p style="margin-left:2em;text-indent:2em">「諸比丘！如來……乃至……生來人間，是諸善法之先行者，〔即〕於身、口、意之三業：行布施，守戒律，行布薩、敬愛父母，虔敬沙門、婆羅門，恭敬同族之長老，如是於其他殊勝諸善法亦然，為善行者中之上首。彼遂行、積蓄、積聚增大此業；身壞命終後，再生於善趣天界……乃至……。彼於彼處歿，生來此世間，得此大人相，〔謂：〕於頭有肉髻。</p>
<p>一四</p>
<p style="margin-left:2em;text-indent:2em">彼具足此相，若居在家，成為轉輪王；成為〔輪〕王有何得耶？有多扈從：是婆羅門、居士、市民、村人、主財官、司政官、衛兵、門衛、顧問官、副王、富豪、王子也。成為〔輪〕有如是得……乃至……。成為佛陀有何得耶？有多扈從：即比丘、比丘尼、優婆塞、優婆夷、天人、人、阿修羅、龍蛇、乾闥婆也。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>一五</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>正行於諸法　喜樂先行者</div>
<div class='lg-row'>有甚多扈從　生天享德果</div>
<div class='lg-row'>彼受善果終　生來此世間</div>
<div class='lg-row'>具足頭肉髻　占相者憶持</div>
<div class='lg-row'>明解而記述　「彼是善先行</div>
<div class='lg-row'>諸人齎奉彼　其往昔亦然</div>
<div class='lg-row'>若生剎帝利　而為地上主</div>
<div class='lg-row'>得諸之奉事　然若彼男子</div>
<div class='lg-row'>如是離俗家　當明解諸法</div>
<div class='lg-row'>而行其正行　彼對多扈從</div>
<div class='lg-row'>宣示彼教說　彼心樂功德」</div>
</div><p>一六</p>
<p style="margin-left:2em;text-indent:2em">「諸比丘！如來……乃至……生來人間，遠離妄語、語真實、不離真實、信得應得、不欺凌世間任何人。彼遂行、積蓄、積聚增大此業……乃至……。彼於彼處歿、生來此世間，得此二大人相，〔謂：〕一一毛由一一毛孔生；眉間生白毫毛似兜羅綿。</p>
<p>一七</p>
<p style="margin-left:2em;text-indent:2em">彼具足此相，若居在家，成為轉輪王；成為〔輪〕王有何得耶？有甚多人，來集彼之處，即：婆羅門、居士、市民、村人、主財官、司政官、衛兵、門衛、顧問官、廷臣、副王、富豪、王子也。成為〔輪〕王有如是得……乃至……。成為佛陀有何得耶？有甚多人，來集彼之處，即：比丘、比丘尼、優婆塞、優婆夷、天人、人、阿修羅、龍蛇、乾闥婆也。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>一八</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>於前生之世　追求真實者</div>
<div class='lg-row'>避離虛妄言　不言於兩舌</div>
<div class='lg-row'>對世任何人　不行偽欺凌</div>
<div class='lg-row'>事事依真實　以樂如實語</div>
<div class='lg-row'>眉間生白毫　柔似兜羅綿</div>
<div class='lg-row'>整齊白輝耀　一孔生一毛</div>
<div class='lg-row'>一一立體上　眾多占相者</div>
<div class='lg-row'>占其出生相　解明其相言</div>
<div class='lg-row'>「白毫與身毛　斯得其正處</div>
<div class='lg-row'>是人若在家　眾集順從彼</div>
<div class='lg-row'>依其前世因　遂行得此報</div>
<div class='lg-row'>出家身無物　成無上寂靜</div>
<div class='lg-row'>現證成等覺　眾集來順從」</div>
</div><p>一九</p>
<p style="margin-left:2em;text-indent:2em">「諸比丘！如來於前世……乃至……生來人間，捨離間語，不言離間語；於此處聞，不於彼處說而離間彼等，亦不彼處聞，不於此處說而破此等之和合；如是使不和者和合，使和合者更緊密，喜悅和合，愛樂和合，語令和合之言。彼遂行、積蓄、積聚增大此業，身壞命終後，再生善趣天界……乃至……。彼於彼處歿，生來此世間，得此二大人相，〔謂：〕有四十齒及齒無間隙。</p>
<p>二〇</p>
<p style="margin-left:2em;text-indent:2em">彼具足此等相，若居在家，成為轉輪王，成為〔輪〕王有何得耶？會眾無不和，即：婆羅門、居士、市民、村人、主財官、司政官、衛兵、門衛、顧問官、廷臣、副王、富豪、王子等無不和也……乃至……。成為佛陀有何得耶？會眾無不和，即：比丘、比丘尼、優婆塞、優婆夷、天人、人、阿修羅、龍蛇、乾闥婆等互無不和也。成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>二一</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>毀訾語破合　增大於諍論</div>
<div class='lg-row'>以及增破壞　鬥爭事不作</div>
<div class='lg-row'>使之結和合　破壞語不說</div>
<div class='lg-row'>唯語破者和　除爭具結合</div>
<div class='lg-row'>彼生於善趣　以享彼業果</div>
<div class='lg-row'>再生來此世　於齒無間隙</div>
<div class='lg-row'>而齒有四十　極為堅固著</div>
<div class='lg-row'>若生剎帝利　成為地上主</div>
<div class='lg-row'>而彼之會眾　安穩無惱害</div>
<div class='lg-row'>沙門離塵垢　繞彼者不離</div>
</div><p>二二</p>
<p style="margin-left:2em;text-indent:2em">「諸比丘！如來……乃至……生來人間，捨粗惡語，不語粗惡語，其言無過失：樂耳、悅心、可愛、高雅，為眾人所愛好，為眾人所歡喜——以語如是言。彼遂行、積蓄、積聚增大此業，身壞命終後，再生善趣天界……乃至……。彼於彼處歿，生來此世間，得此二大人相，〔謂〕廣長舌及梵音之迦陵頻伽聲音。</p>
<p>二三</p>
<p style="margin-left:2em;text-indent:2em">彼具足此等相，若居在家，成為轉輪王，成為〔輪〕王有何得耶？其言說易接受，即：婆羅門、居士、市民、村人、主財官、司政官、衛兵、門衛、顧問官、廷臣、副王、富豪、王子等亦善接受也；成為〔輪〕王有如是得……乃至……。成為佛陀有何得耶？其言說易接受，即：比丘、比丘尼、優婆塞、優婆夷、天人、人、阿修羅、龍蛇、乾闥婆等亦善接受，成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>二四</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>惡口惱害爭　令人不合苦</div>
<div class='lg-row'>激強粗惡語　如是語不說</div>
<div class='lg-row'>語親切柔和　令人心喜樂</div>
<div class='lg-row'>彼出悅耳語　聞者意恬喜</div>
<div class='lg-row'>正行其等業　享此福德果</div>
<div class='lg-row'>彼享福業終　生來此世間</div>
<div class='lg-row'>得梵音廣舌　所言人易受</div>
<div class='lg-row'>若居在家者　成就如所語</div>
<div class='lg-row'>彼若人出家　人人持彼言</div>
<div class='lg-row'>語於眾多人　人人互傳述</div>
</div><p>二五</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，捨離綺語，不語綺語；於適時語、語事實、語有義、語法、語律、語寶藏語、具語有時、有理、有節度之義。彼遂行、積蓄、積聚增大此業，身壞命終後，再生善趣天界……乃至……。彼於彼處歿，生來此世間，得此大人相，〔謂：〕頰如獅子頷。</p>
<p>二六</p>
<p style="margin-left:2em;text-indent:2em">彼具足此相，若居在家，成為轉輪王；成為〔輪〕王有何得耶？於人間任何怨敵、仇敵皆不能克勝彼；成為〔輪〕王有如是得……乃至……。成為佛陀有何得耶？內外之怨敵、仇敵：貪慾、瞋恚、愚癡、或沙門、婆羅門、天人、魔、梵天及此世界之任何〔事物〕皆不能克勝彼；成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>二七</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>彼排除無益　粗惡與綺語</div>
<div class='lg-row'>這述人有利　恬悅安樂言</div>
<div class='lg-row'>於此世命終　再生於天界</div>
<div class='lg-row'>得其善業果　由其處命終</div>
<div class='lg-row'>再生來此世　得有二對足</div>
<div class='lg-row'>如獸最勝頰　成難克之王</div>
<div class='lg-row'>人主統人間　具足大威力</div>
<div class='lg-row'>忉利天都城　殊勝亦如彼</div>
<div class='lg-row'>似彼天帝釋　勝於諸天人</div>
<div class='lg-row'>阿修乾闥婆　帝釋與羅剎</div>
<div class='lg-row'>乃至彼諸天　無有能勝彼</div>
<div class='lg-row'>斯人居在家　以得如是性</div>
<div class='lg-row'>至四方四維</div>
</div><p>二八</p>
<p style="margin-left:2em;text-indent:2em">「諸比丘！如來於前世，其往昔生存處及生來人間，捨邪命，以正法為營生；遠離欺斗秤、偽幣、假量、贈賄、欺瞞、詐欺、不誠、斬切、殺戮、繩縛、剽掠、奪取、強暴。彼遂行、積蓄、積聚增大此業……乃至……。彼於彼處歿，生來此世間，得此二大人相，〔謂：〕齒齊平及齒牙純白。」</p>
<p>二九</p>
<p style="margin-left:2em;text-indent:2em">「彼具足此等相，若居在家，成為轉輪王之正法王；征服四海，安定國土，具足七寶。其七寶者即：轉寶、象寶、馬寶、珠寶、女寶、居士寶、第七是主兵（將軍）寶也。實有千以上之王子，皆勇健而雄猛，善推伏敵軍。彼〔輪〕王於此大地以至海邊，不用刑杖、刀兵，唯以正法統治，即無頑凶，無惡無障礙，繁榮豐饒、安穩而無擾亂。成為〔輪〕王有何得耶？彼有清淨之隨從者，即：婆羅門、居士、市民、村人、主財官、司政官、衛兵、門衛、顧問官、廷臣、副王、王子也；成為〔輪〕王有如是得。</p>
<p>三〇</p>
<p style="margin-left:2em;text-indent:2em">然者，彼人由俗家而出家為無家者，除去此世間所有之障覆，成為阿羅漢、等正覺者。成為佛陀有何得耶？彼有清淨之隨從者，即：比丘、比丘尼、優婆塞、優婆夷、天人、人、阿修羅、龍蛇、乾闥婆也；成為佛陀有如是得。」</p>
<p style="margin-left:2em;text-indent:2em">世尊說斯義。</p>
<p>三一</p>
<p style="margin-left:2em;text-indent:2em">對此，如是言：</p>

<div class="lg regular" style="margin-left:0em;"><div class='lg-row'>捨去邪命活　正淨以營生</div>
<div class='lg-row'>排除無有益　而行益利事</div>
<div class='lg-row'>令眾得安樂　因為行此業</div>
<div class='lg-row'>賢善人稱讚　彼生於天界</div>
<div class='lg-row'>享受此樂果　忉利天都城</div>
<div class='lg-row'>殊勝亦如彼　彼得於其處</div>
<div class='lg-row'>具足喜戲樂　彼於彼處歿</div>
<div class='lg-row'>受生此人間　而遂其果報</div>
<div class='lg-row'>口生齒齊平　齒牙甚純白</div>
<div class='lg-row'>占相人群來　解述賢彼敬</div>
<div class='lg-row'>二生齒齊平　純白光輝耀</div>
<div class='lg-row'>如是之人王　清淨人隨從</div>
<div class='lg-row'>統治大地上　彼鎮安國土</div>
<div class='lg-row'>人民利安樂　然彼若出家</div>
<div class='lg-row'>離惡為沙門　靜鎮諸煩惱</div>
<div class='lg-row'>去除覆障業　離去惱疲勞</div>
<div class='lg-row'>視此世他世　在家出家者</div>
<div class='lg-row'>受彼之教誡　難責諸惡事</div>
<div class='lg-row'>滅除其不淨　清淨人繞彼</div>
<div class='lg-row'>心垢心障過　煩惱垢盡除</div>
</div></div></div>
</div><!-- end of div[@id='body'] -->
</body></html>