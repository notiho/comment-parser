<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu22' />
<p class='h1'>一一　堅固經</p><p>一</p>
<p style="margin-left:2em;text-indent:2em">如是我聞。一時，世尊住那爛陀城之婆婆利菴羅園。爾時，長者堅固，詣訪世尊之處，詣已，敬禮世尊，坐於一面。坐於一面之長者堅固白世尊言：</p>
<p style="margin-left:2em;text-indent:2em">「世尊！此殷盛豐裕、人民熾盛之那爛陀城人，敬信世尊。善哉！世尊！世尊宜令一比丘，現上人法之神通、奇蹟之示導。然者。此那爛陀城民，更越敬信世尊。」</p>
<p style="margin-left:2em;text-indent:2em">如是言時，世尊告長者堅固曰：</p>
<p style="margin-left:2em;text-indent:2em">「堅固！我實不向諸比丘如是說：『諸比丘！汝等為白衣之在家者等，現上人法之神通、奇蹟』之示導。」</p>
<p>二</p>
<p style="margin-left:2em;text-indent:2em">長者堅固再如是白世尊曰：</p>
<p style="margin-left:2em;text-indent:2em">「世尊！我非惱犯世尊，而復如是言：世尊！此殷盛豐裕、人民熾盛之那爛陀城人，敬信世尊。善哉！世尊！世尊宜令一比丘，現上人法之神通、奇蹟之示導。然者，那爛陀城民，更越敬信世尊。」</p>
<p style="margin-left:2em;text-indent:2em">世尊再告長者堅固曰：</p>
<p style="margin-left:2em;text-indent:2em">「堅固！我實不向諸比丘如是說：『諸比丘！汝等為白衣在家者等，現上人法之神通、奇蹟』之示導。」</p>
<p>三</p>
<p style="margin-left:2em;text-indent:2em">長者堅固三度白世尊曰：</p>
<p style="margin-left:2em;text-indent:2em">「世尊！我非惱犯世尊，而復如是言：世尊！此殷盛豐裕、人民熾盛之那爛陀城人，敬信世尊，善哉！世尊！世尊宜令一比丘，現上人法之神通、奇蹟之示導。然者，此那爛陀城民，更越敬信世尊。」</p>
<p style="margin-left:2em;text-indent:2em">「堅固！此三種示導，我自證知、作證已而開示者。三種者何耶？則：神通神變、記心神變、教誡神變是。</p>
<p>四</p>
<p style="margin-left:2em;text-indent:2em">堅固！又神通神變者何耶？堅固！因有比丘，能現無量種之神變：一身現為無量身，無量身現為一身，或顯或隱、穿墻、串壁、穿山，皆通行無礙，猶如於虛空；出沒大地，猶如於水中；履水不沒，猶如於地上；結跏趺坐於空中浮遊，猶如有翼之鳥；以手捫摸日月之如是大神力、大威力；或現身以達梵天之世界。於某已得信之歸依者，見此比丘，能現無量種之神變：一身現為無量身，無量身現為一身；或顯或隱、穿墻、串壁、穿山，皆通行無礙，猶如於虛空；出沒大地，猶如於水中；履水不沒，猶如於地上；結跏趺坐於空中浮遊，猶如有翼之鳥；以手捫摸日月之如是大神力、大威力；或現身達於梵天之世界。</p>
<p>五</p>
<p style="margin-left:2em;text-indent:2em">彼得信之歸依者，以此告某一未信未歸依者言：『友！實希有哉！友！實未曾有哉！沙門有大神力、大威德耳！我見一比丘，能現無量種之神變：一身現為無量身，無量身現為一身；……乃至……能現身達於梵天之世界。』如是未信未歸依者，答彼得信之歸依者曰：『友！實有名為建呪梨明咒。彼比丘則依此明咒，現無量種之神變也。則：現一身為無量身，無量身現為一身……乃至……能現身達於梵天之世界。』堅固！汝如何思惟耶？彼未信未歸依者，不對已得信之歸依者如是言否？」</p>
<p style="margin-left:2em;text-indent:2em">「世尊！可能如此言。」</p>
<p style="margin-left:2em;text-indent:2em">「然，堅固！我以觀察於神通神變之過患，而厭患、慚愧、避遣神通神變。</p>
<p>六</p>
<p style="margin-left:2em;text-indent:2em">復次，堅固！記說他心神變者何耶？堅固！有能觀察諸有情及他人之心、心所及尋、伺，而記說：『汝之意是如是，汝之意是如斯、汝之心是如此。』某得信之歸依者，見彼比丘，能觀察諸有情及他人之心、心所及尋、伺，記說：『汝之意是如是、汝之意是如斯、汝之心是如此。』</p>
<p>七</p>
<p style="margin-left:2em;text-indent:2em">彼得信之歸依者，或以此告某未信未歸依者言：『友！希有哉！友！未曾有哉！沙門之大神力、大威力；我見一比丘，能觀諸有情及他人之心、心所及尋伺，而記說：「汝之意是如是、汝之意是如斯、汝之心是如此。」』聞此之未信未歸依者，會向已得信之歸依者言：『友！有名為摩尼柯咒，彼比丘乃依此明咒，而記說諸有情及他人之心、心所……乃至……「汝之意是如是、汝之意是如斯、汝之心是如此。」』堅固！汝如何思惟耶？彼未信未歸依者，不會對已得信之歸依者如是言否？」</p>
<p style="margin-left:2em;text-indent:2em">「世尊！可能如是言。」</p>
<p style="margin-left:2em;text-indent:2em">「然，堅固！我觀察於記心神變之過患，而厭患、慚愧、避遣此記心神變也。</p>
<p>八</p>
<p style="margin-left:2em;text-indent:2em">復次，堅固！教誡神變者何耶？堅固！於此，有比丘如是教誡：『汝應如是尋思，汝勿如是尋思；應如是作意，勿如是作意；捨離此，應到彼而住。』堅固！如是，稱為教誡神變。</p>
<p>九～四三</p>
<p style="margin-left:2em;text-indent:2em">復次，堅固！今〔如來〕出現於世、阿羅漢，等正覺……乃至……〔廣說如沙門果經四〇～七四節〕。</p>
<p>四四</p>
<p style="margin-left:2em;text-indent:2em">彼觀見自己已捨離五蓋時，則生歡喜；已生歡喜者，則喜悅；意懷喜悅者，則身輕安；身已輕安者，則覺受樂；有樂者，則心三昧。彼已去諸欲，遠離不善法，有尋、有伺，由離生喜、樂，以達初禪而住。彼以由離生喜、樂，浸潤、普徧充滿、徧溢其身；以由離生喜、樂，無不普洽其全身。〔廣說如同經七五節〕。</p>
<p>四五</p>
<p style="margin-left:2em;text-indent:2em">堅固！猶如熟練之助浴者或助浴者之弟子、撒洗粉於銅盆，以注水而攪繞，使浸濕而至周徧內外不滲出。堅固！〔比丘〕由離生喜、樂，浸潤、普徧充滿、徧溢其身；以離生喜、樂，無不普洽其全身〔同經七六節〕。</p>
<p>四六～四九</p>
<p style="margin-left:2em;text-indent:2em">〔如同經七七～八〇節〕。</p>
<p>五〇～五一</p>
<p style="margin-left:2em;text-indent:2em">達第四禪而住……乃至……堅固！如是稱為教誡神變。〔同經八一～八二節〕。</p>
<p>五二</p>
<p style="margin-left:2em;text-indent:2em">如是心寂靜、純淨、無煩惱，遠離隨煩惱，柔軟、堪任、安住不動時，比丘之心傾注於智見……乃至……堅固！此稱為教誡神變〔廣說如同經八四～九八節〕。</p>
<p>五三～五六</p>
<p style="margin-left:2em;text-indent:2em">……證知『更不來此生。』堅固！此，稱為教誡神變。〔參照同經八四～九八〕</p>
<p>六七</p>
<p style="margin-left:2em;text-indent:2em">堅固！此三種之神變，我自證知、體現而宣說。堅固！往昔，於此比丘之教團中，有一比丘，心起如是思念：『此等四大種，則：地界、水界、火界、風界、於何處而滅盡耶？』爾時，堅固！彼比丘之心統一，入定而顯現趣天道。</p>
<p>六八</p>
<p style="margin-left:2em;text-indent:2em">爾時，堅固！其比丘往彼四大王眾天之處，至已，如是問四大王眾天曰：『卿等！此等四大種，則：地界、水界、火界、風界，於何處而滅盡耶？』</p>
<p style="margin-left:2em;text-indent:2em">如是問時，堅固！四大王眾天答比丘言：『比丘！我等實不知此等四大種，則：地界、水界、火界、風界，於何處滅盡耶？有四大王〔天〕比我等殊勝。彼等可能知此等四大種，則：地界、水界、火界、風界，於何處滅盡也。』</p>
<p>六九</p>
<p style="margin-left:2em;text-indent:2em">爾時，堅固！其比丘往彼四大王〔天〕之處，至已：問四大王〔天〕曰：『卿等！此等四大種，則：地界、水界、火界、風界，於何處滅盡耶？』</p>
<p style="margin-left:2em;text-indent:2em">如是問時，堅固！四大王〔天〕答彼比丘言：『比丘！我等實不知此等四大種，則：地界、水界、火界、風界，於何處滅盡耶？比丘！有天名為三十三天，比我等殊勝，彼等可能知此等四大種，則：地界……乃至……風界，於何處滅盡。』</p>
<p>七〇</p>
<p style="margin-left:2em;text-indent:2em">爾時，堅固！彼比丘往三十三天之處，至已，問三十三天曰：『卿等！此等四大種，則：地界……乃至……風界，於何處滅盡耶？』</p>
<p style="margin-left:2em;text-indent:2em">如是問時，堅固！三十三天答彼比丘言：『比丘！我等實不知此等四大種，則：地界……乃至……風界、於何處滅盡耶？比丘！有比我殊勝之名為娑迦帝釋天主。彼等可能知此等四大種，則：地界……乃至……風界，於何處滅盡。』</p>
<p>七一</p>
<p style="margin-left:2em;text-indent:2em">爾時，堅固！彼比丘往帝釋天之處，……〔乃至〕……『……比丘！有名為夜摩天，比我等殊勝，可能知此等四大種，則……〔乃至〕……滅盡也。』</p>
<p>七二</p>
<p style="margin-left:2em;text-indent:2em">爾時，堅固！彼比丘往夜摩天之處……〔乃至〕……『……比丘！有名為須夜摩天子，比我等殊勝，彼等可能知……。』</p>
<p>七三</p>
<p style="margin-left:2em;text-indent:2em">爾時，堅固！彼比丘往須摩天子之處……〔乃至〕……『……比丘！有名為都史多天，比我等殊勝，彼等可能知……。』</p>
<p>七四</p>
<p style="margin-left:2em;text-indent:2em">爾時，堅固！彼比丘往都史多天之處……〔乃至〕……『……比丘！有名為觀史多天子，比我等殊勝，彼等可能知……。』</p>
<p>七五</p>
<p style="margin-left:2em;text-indent:2em">爾時，堅固！彼比丘往都史多天子之處……〔乃至〕……『……比丘！有名為樂變化天，比我等殊勝，彼等可能知……。』</p>
<p>七六</p>
<p style="margin-left:2em;text-indent:2em">爾時，堅固！彼比丘往樂變化天之處……〔乃至〕……『……比丘！有名為妙化天子，比我等殊勝，彼等可能知……。』</p>
<p>七七</p>
<p style="margin-left:2em;text-indent:2em">爾時，堅固！彼往妙化天子之處……〔乃至〕……『……比丘！有名為他化自在天，比我等殊勝，彼等可能知……。』</p>
<p>七八</p>
<p style="margin-left:2em;text-indent:2em">爾時，堅固！彼比丘往他化自在天之處……〔乃至〕……『……比丘，有名為自在天子，比我等殊勝，彼等可能知……。』</p>
<p>七九</p>
<p style="margin-left:2em;text-indent:2em">爾時，堅固，彼比丘往自在天子之處……〔乃至〕……『……比丘，有名為梵眾天，比我等殊勝，彼等可能知……。』</p>
<p>八〇</p>
<p style="margin-left:2em;text-indent:2em">爾時，堅固！彼比丘心統一、入定現趣天之道。爾時，彼比丘往梵眾天之處，至已，問梵眾天曰：『卿等！此等四大種，則：地界……乃至……風界，於何處滅盡耶？』如是問時，堅固！梵眾天如是答比丘曰：『比丘！我等實不知此等四大種，則：地界……乃至……風界，於何處滅盡。比丘！梵天、大梵天、勝者、無能勝者、一切見者、支配者、自在者、作者、化作者、優越者、創造者、主宰者、為已生未生之父者。彼等比我等殊勝，彼等可能知此等四大種，則：地界……乃至……風界，於何處滅盡。』</p>
<p style="margin-left:2em;text-indent:2em">『卿等，然者，彼大梵天，今在何處耶？』</p>
<p style="margin-left:2em;text-indent:2em">『比丘！我等實不知梵天於何處、從何、〔住〕何方？然者，比丘！〔梵天出〕現之兆相，則：光明生、光耀現者，梵天當出現。光明生、光耀現，此乃梵天出現之前兆也。』</p>
<p>八一</p>
<p style="margin-left:2em;text-indent:2em">爾時，堅固！彼大梵天不久而出現。時，堅固！比丘往彼大梵天之處，至已，問大梵天曰：『卿！此等四大種，則：地界……乃至……風界，於何處滅盡耶？』</p>
<p style="margin-left:2em;text-indent:2em">如是問時，堅固！彼大梵天答彼比丘曰：『比丘！我是梵天、大梵天、勝者、無能勝者、一切見者、支配者、自在者、作者、化作者、優越者、創造者、主宰者、已生未生者之父。』</p>
<p>八二</p>
<p style="margin-left:2em;text-indent:2em">堅固！彼比丘再問梵天曰：『卿！我非問卿：「卿是梵天、大梵天、勝者、無能勝者、一切見者、支配者、自在者、作者、化作者、優越者、創造者、主宰者、已生未生之父耶？」卿！我是問卿：「此等四大種，即：地界……乃至……風界，於何處滅盡耶？」』</p>
<p style="margin-left:2em;text-indent:2em">堅固！如是大梵天再答彼比丘曰：『比丘！我是梵天、大梵天、勝者、無能勝者、一切見者、支配者、自在者、作者、化作者、優越者、創造者、主宰者、已生未生之父。』</p>
<p>八三</p>
<p style="margin-left:2em;text-indent:2em">堅固！彼比丘三度問彼大梵天曰：『卿！我非問卿：「卿是梵天、大梵天、勝者、無能勝者、一切見者、支配者、自在者、作者、化作者、優越者、創造者、主宰者、已生未生之父耶？」卿！我實問卿：「此等四大種，則：地界……乃至……風界，於何處滅盡耶？」』</p>
<p style="margin-left:2em;text-indent:2em">其時，彼大梵天，捉比丘之腕退於一隅，語彼比丘曰：『比丘！我認為於此世界，梵眾天：「於任何物，梵天無有不見；於任何物，梵天無有不知，於任何物，梵天無有不經驗者。」是故，我於彼等面前不說明也。然，比丘！我實不知此等四大種，則：地界……乃至……風界，於何處滅盡耶？然，比丘！於此世界，不請問世尊，解答此問題而向他求索者是汝之過患、汝之過失也。比丘！汝宜往世尊之處，以詢問此疑問，世尊為汝所說明者，汝當憶持之。』</p>
<p>八四</p>
<p style="margin-left:2em;text-indent:2em">其時，堅固！彼比丘猶如力士之曲伸臂、伸曲臂，〔速〕消失於梵天之世界，現於我前。爾時，堅固！比丘敬禮我，坐於一面。堅固！坐於一面之彼比丘，如是〔問〕我曰：『世尊！此等四大種，則：地界、水界、火界、風界，於何處滅盡耶？』</p>
<p>八五</p>
<p style="margin-left:2em;text-indent:2em">如是問時，堅固！我如是答彼比丘曰：『比丘！昔有航海商賈者，攜視岸鳥乘艦，航行海洋，至不見陸地時彼等放視岸鳥，彼鳥飛往東方、飛往南方、飛往西方、飛往北方、飛往上方四維。若彼〔鳥〕發見任何之陸地，確實其飛去。不然者，彼〔鳥〕不能發見任何之陸地者，則飛還彼船。比丘！汝亦如是，尋求此問題之解說，往之梵天之世界不能得，只於回歸我前。然者，比丘！汝不應如是詢問：「世尊！此等四大種，則：地界、水界、火界、風界，於何處滅盡耶？」比丘，應如是問：</p>
<p style="margin-left:5em">水、地、火、風於何處不堅住？長、短、細、麤、淨、不淨於何處不堅住？名與色於何處滅盡無餘耶？</p>
<p style="margin-left:2em;text-indent:2em">有此解答：</p>
<p style="margin-left:5em">不可見無量之識，於一切處捨棄。則於如是之處所，水、地、火、風不堅住。於此處，長、短、細、麤、淨、不淨亦然。於此處，名與色滅盡無餘。由識之滅，此〔一切〕之滅也。』」</p>
<p style="margin-left:2em;text-indent:2em">世尊如是說已，長者堅固歡喜充滿，歡喜〔世尊〕之所說。</p>
</div>
</div><!-- end of div[@id='body'] -->
</body></html>