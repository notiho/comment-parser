<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>長部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu14' />
<p class='h1'>五　究羅檀頭經</p><p>一</p>
<p style="margin-left:2em;text-indent:2em">如是我聞。一時，世尊與五百大比丘眾俱，遊行摩揭陀國，入摩揭國稱為佉㝹婆提之婆羅門村。世尊住於佉㝹婆提之菴婆羅樹園。</p>
<p style="margin-left:2em;text-indent:2em">爾時，究羅檀頭婆羅門住於佉㝹婆提。此城乃人畜繁盛，草、木、水、穀物豐富之王領，是由摩揭陀國之斯尼耶頻毘沙羅王所賜與淨施之地。爾時，為究羅檀頭婆羅門，舉行隆重盛大之犧牲祭，運來七百之牡牛、七百之少壯牡牛、七百之少壯牝牛、七百之牝羊、七百之牡羊，為犧牲而至於祭壇柱。</p>
<p>二</p>
<p style="margin-left:2em;text-indent:2em">佉㝹婆提之婆羅門、居士聞：「釋迦族出家之釋子沙門瞿曇，與五百大比丘眾俱，遊行摩揭陀國，住於佉㝹婆提之菴婆羅樹園。世尊瞿曇是如是善名稱揚：『彼世尊是應供、等正覺、明行足、善逝、世間解、無上士、調御丈夫、天人師、佛、世尊。』彼含括天界、魔界、梵天界，及此世界之沙門、婆羅門、天、人等眾，宣示自己之證悟。彼說初善、中善、後善，具足文義之法、完全圓滿、清淨之梵行。能奉見如是之阿羅漢者，是甚幸。」</p>
<p style="margin-left:2em;text-indent:2em">因此，佉㝹婆提婆羅門及居士眾等，由佉㝹婆提出發，以成群結隊，往詣菴婆羅樹國。</p>
<p>三</p>
<p style="margin-left:2em;text-indent:2em">爾時，究羅檀頭婆羅門，為午睡而登上高樓，見佉㝹婆提婆羅門、居士等，由佉㝹婆提出發，成群結隊，詣菴摩羅樹園，而言侍者曰：</p>
<p style="margin-left:2em;text-indent:2em">「侍者佉㝹婆提婆羅門、居士等，由佉㝹婆提出發，成群結隊詣菴婆羅樹園，為何耶？」</p>
<p style="margin-left:2em;text-indent:2em">「由釋迦族出家之釋子沙門瞿曇，與五百大比丘眾俱，遊行摩揭陀國，住於佉㝹婆提婆羅樹園。彼世尊瞿曇，如是善名稱揚：『彼世尊是應供、等正覺、明行足、善逝、世間解、無上士、調御丈夫、天人師、佛、世尊。』為見彼世尊瞿曇，彼等往之也。」</p>
<p>四</p>
<p style="margin-left:2em;text-indent:2em">時，究羅檀頭婆羅門如是思惟：「我聞此事：『沙門瞿曇，知三種犧牲之祭儀及十六祭法。』然，我不知三種犧牲之祭儀及十六祭法，今欲行盛大之犧牲祭，然，我往沙門瞿曇之處，以問三種犧牲之祭儀及十六祭法耶？」</p>
<p style="margin-left:2em;text-indent:2em">究羅檀頭婆羅門告侍者：「侍者！然者，〔汝〕往佉㝹婆提之婆羅門及諸居士處，如是言佉㝹婆提之婆羅門及諸居士：『究羅檀頭婆羅門，如是言諸師請待，究羅檀頭婆羅門亦往見沙門瞿曇。』」</p>
<p style="margin-left:2em;text-indent:2em">侍者受其命，如是告彼曰：「唯然。」</p>
<p>五</p>
<p style="margin-left:2em;text-indent:2em">爾時，於佉㝹婆提居住數百人之婆羅門，等待究羅檀頭婆羅門，隆重之犧牲祭，聞：「究羅檀頭欲往見沙門瞿曇。」近彼而言曰：</p>
<p style="margin-left:2em;text-indent:2em">「尊者究羅檀頭欲往見沙門瞿曇，是屬實耶？」</p>
<p style="margin-left:2em;text-indent:2em">「然，我亦欲往見沙門瞿曇。」</p>
<p>六</p>
<p style="margin-left:2em;text-indent:2em">「尊者究羅檀頭不應往見沙門瞿曇，尊者究羅檀頭往見沙門瞿曇甚不相應。若尊者究羅檀頭往見沙門瞿曇，尊者究羅檀頭之名聲則衰減，沙門瞿曇之名聲當增大。尊者究羅檀頭之名聲衰滅，沙門瞿曇之名聲增大故，所以尊者究羅檀頭往見沙門瞿曇為不相應。沙門瞿曇來見尊者究羅檀頭正是相應。尊者究羅檀頭之母系父系俱為正生，血統清淨，溯上至七代祖先，其系譜無可責難。是故，尊者究羅檀頭往見沙門瞿曇為不相應；沙門瞿曇來見尊者究羅檀頭正是相應。究羅檀頭是長者，甚是大富、豪華……乃至……尊者究羅檀頭，讀誦聖典、持咒、精通三吠陀、儀規、語源論、第五之古傳說，悉知語法論、順世論、大人相，究明此等而無遺漏。尊者究羅檀頭，美貌端正、具足最上之儀容，所謂有梵色、梵儀，偉大之相好。尊者究羅檀頭，是有戒德，具足增上之戒德。尊者究羅檀頭，是善言、善語者，語辭優雅，明瞭而音聲清晰，意義明確。尊者究羅檀頭，是導師，為三百青年婆羅門，口授秘典，諸眾多青年婆羅門，願由各國各地，來詣尊者究羅檀頭之處學習秘典。尊者究羅檀頭，是長老耆宿，沙門瞿曇，不過年少之普行者。尊者究羅檀頭，是摩揭陀國斯尼耶頻毘娑羅王所尊重、供養者。尊者究羅檀頭，又是沸伽羅娑羅婆羅門，所尊重、供養者。尊者究羅檀頭，住於佉㝹婆提，此城人畜繁榮，草、木、池水、穀物豐富之王領，由摩揭陀國斯尼耶頻毘娑羅王，所賜與淨施之地。是故，尊者究羅檀頭，往見沙門瞿曇為不相應。沙門瞿曇來見尊者究羅檀頭，正為相應。」</p>
<p>七</p>
<p style="margin-left:2em;text-indent:2em">如是言已，究羅檀頭婆羅門告彼等婆羅門曰：</p>
<p style="margin-left:2em;text-indent:2em">「然者，當聽我言。我等應往見尊者瞿曇，尊者瞿曇來見我等，為不相應。沙門瞿曇之母系父系具是正生，血統清淨，溯上至七代祖先，其系譜無可責難。是故，尊者瞿曇來見我等為不相應而我等往見沙門瞿曇正是相應。沙門瞿曇，捨離眾多之親族而出家，捨離藏於地下、及置於地上之眾多金銀財寶而出家。沙門瞿曇，年輕有漆黑頭髮、血氣旺盛，年輕之出家者。沙門瞿曇，且母、父實不同意，又母、父落淚滿面，而剃除鬚髮，著袈<span class='corr'>裟</span>衣而出家。沙門瞿曇，美貌端正、具足最上之儀容，所謂有梵色、梵儀，偉大之相好。沙門瞿曇，是有戒德，具足聖戒、善戒之德。沙門瞿曇，是善言、善語者，言辭優雅，明瞭而音聲清晰，意義明確。沙門瞿曇，是眾多天、人之導師。沙門瞿曇，是滅盡貪欲，對衣、食、住無有執著。沙門瞿曇，是業論者、實行論者，忌避惡不善法，為婆羅門眾所尊重。沙門瞿曇是捨離高貴之剎帝利族，捨離有豐富金銀財寶之豪族而出家。為尋問沙門瞿曇，由遠隔之國土而來。幾千之諸神，終生歸依沙門瞿曇。於沙門瞿曇，有：『彼世尊，是應供、等正覺者、明行足、善逝、世間解、無上士、調御丈夫、天人師、佛、世尊』之善名稱揚。沙門瞿曇具足三十二大人相。沙門瞿曇，是說『善來善來』者，或友善者、禮貌者、愉快、和藹者、易了解者、親切仁慈者也。沙門瞿曇，為四眾所尊敬、供養。眾多之人、天篤信沙門瞿曇。沙門瞿曇所止住之村鎮，非人不惱人間。沙門瞿曇，有群眾、有僧伽、為群眾之導師，被稱為諸教祖中之最上者。普通之沙門、婆羅門以微小之事得稱譽，沙門瞿曇不如是得名聲，沙門瞿曇是以無上明、行之具足得稱譽。摩揭陀國之斯尼耶頻毘娑羅王與王族、眷屬俱，願一生歸依沙門瞿曇，摩揭陀國之斯尼耶頻毘娑羅王與王族、眷屬俱，願一生歸依沙門瞿曇；沸迦羅娑羅婆羅門與家族、眷屬俱，願一生歸依沙門瞿曇。沙門瞿曇是受摩揭陀國之斯尼耶頻毘娑羅王、拘薩羅國之波斯匿王、沸迦羅沙羅婆羅門之尊敬、供養。沙門瞿曇，到達佉㝹婆提，住菴婆羅樹園。不論如何之沙門、婆羅門，來至我等村地，皆為我等之賓客。賓客，無不受我等尊敬、供養。今沙門瞿曇，到達佉㝹婆提，住菴婆羅樹園，沙門瞿曇，是我之賓客。賓客無不受我等尊敬、供養，因此，沙門瞿曇來見我等甚不相應，我等應詣見沙門瞿曇。我深知應如是稱讚沙門瞿曇，然，我雖以任何程度稱讚尊者瞿曇，悉不甚適當，因尊者瞿曇，是難盡稱讚者。」</p>
<p>八</p>
<p style="margin-left:2em;text-indent:2em">如是言時，彼婆羅門等，言究羅檀頭婆羅門曰：「尊者究羅檀頭，實如此稱讚沙門瞿曇者，猶沙門瞿曇，則住離此百由旬，為詣拜見彼，有信仰心之善男子，當攜食糧而往。然，我等一同往見沙門瞿曇。」</p>
<p style="margin-left:2em;text-indent:2em">時，究羅檀頭婆羅門，與婆羅門大眾俱，往菴婆羅樹園，世尊之住處。至已，與世尊致問、語後，坐於一面。佉㝹婆提婆羅門及諸在家等，有敬禮世尊坐於一面，有與世尊致問、語後，坐於一面，亦有向世尊合掌，坐於一面，亦有默然坐於一面。</p>
<p>九</p>
<p style="margin-left:2em;text-indent:2em">坐於一面之究羅檀頭婆羅門白世尊曰：</p>
<p style="margin-left:2em;text-indent:2em">「瞿曇！我聞：『沙門瞿曇，熟知三種犧牲祭式及十六種祭法。』我不知三種犧牲祭式及十六種祭法，而欲舉行大犧牲祭。善哉！尊者瞿曇，請為我說三種犧牲祭式及十六種祭法。」</p>
<p style="margin-left:2em;text-indent:2em">「然者，婆羅門！諦聽，善思念之，我當說。」</p>
<p style="margin-left:2em;text-indent:2em">究羅檀頭婆羅門答應〔世尊〕：「唯然。」世尊如次曰：</p>
<p>一〇</p>
<p style="margin-left:2em;text-indent:2em">「婆羅門！往昔有摩訶偉質多王，大富而藏滿金銀財寶。婆羅門！時，此王獨於靜處，生如是念：『我能得人間所有之豐富財寶，征服廣大土地而住。然，我應舉行盛況之犧牲祭，以令我長夜利益與安樂。』婆羅門！時，摩訶偉質多王，言顧問之婆羅門曰：『然，婆羅門！我獨入靜處生如是念：「我能得人間所有之豐富財寶，征服廣大之土地而住。然，我舉行盛況之犧牲祭，以令我長夜利益與安樂。」婆羅門！我欲舉行盛況之犧牲祭。尊者！垂教我，以令我有長夜利益與安樂。』</p>
<p>一一</p>
<p style="margin-left:2em;text-indent:2em">婆羅門！如是言已，顧問之婆羅門言摩訶偉質多王曰：</p>
<p style="margin-left:2em;text-indent:2em">『見尊王之國土多災厄，於村〔有〕殺害，於鎮〔有〕殺害，於道路〔有〕掠奪。王在此多災厄之國土，徵收稅金，則王為不當之行為者。若王作如是之念：「我依於死刑、搏縛、沒收、呵嘖、追放，以消除此掠奪之苦難。」然，此非消除掠奪苦難之正當方法。有倖免於死者，後日當有惱害王之國土。有依於如次之命令者，始真正消除此掠奪之苦難。王！即在王之國土，勤勉於農業、畜牧者，當給與種子、食物；勤勉於商業者，給與資金；勤勉於官職者，當備與食事及俸祿。此等之眾人，致力於職業，則不惱害王之國土，王將有大財寶之積蓄。安住之國土，則無災厄，人人歡喜，抱子於懷而踴躍，門不關閉，可〔安心〕而住。』</p>
<p style="margin-left:2em;text-indent:2em">婆羅門！摩訶偉質多王，答顧問之婆羅門：『應如是。』於王之國土，勤勉於農業、畜牧者，給於種子、食物；勤勉於商業者，給與資金；勤勉於官職者，備給食事、俸祿。此等之眾人，致力於職業，則無惱害王之國土，王當有大財寶之積蓄。安住之國土，則無災厄，人人歡喜，抱子於懷而踴躍，門不關閉，可〔安心〕而住。</p>
<p>一二</p>
<p style="margin-left:2em;text-indent:2em">婆羅門！時，摩訶偉質多王，如是言其顧問之婆羅門曰『消除我掠奪之苦難，是依尊者之指示，我成為大財寶之積蓄，安住之國土，實無災厄，人人歡喜，抱子於懷而踴躍，門不關閉，得〔安心〕而住。婆羅門！我今欲行大犧牲祭，尊者！垂教導我，令我得長夜利益、安樂。』</p>
<p style="margin-left:2em;text-indent:2em">〔顧問婆羅門曰：〕『然者，王，應向凡於王土內之剎帝利族、或住都城者、市鎮者公佈：「我行大犧牲祭，諸尊者為令我有長夜利益、安樂，當聽此請。」〔王又〕向凡於王土之大臣眷屬、或住都城、市鎮者……乃至……富豪之婆羅門、或住都城、市鎮者……乃至……富豪之居士、或住都城、市鎮者公佈：「我今欲行大犧牲祭，諸尊者為令我長夜利益、安樂，當聽此請。」』</p>
<p style="margin-left:2em;text-indent:2em">摩訶偉質多王答顧問婆羅門：『應如是。』(一)向凡於王土內之剎帝利族、或住都城、市鎮者公佈曰：『我今欲行大犧牲祭，諸尊者為令我長夜利益、安樂，當聽此請。』〔眾人曰：〕『王！行大犧牲祭，大王！正是適時。』(二)向凡於王土內之大臣眷屬、或住都城、市鎮者……乃至……(三)富豪之婆羅門、或住都城、市鎮者……乃至……(四)富豪之居士、住都城、市鎮者公佈曰：『我今欲行大犧牲祭，諸尊者為我之長夜利益、安樂，當聽此請。』〔眾人曰：〕『王！行大犧牲祭，大王！正是適時。』</p>
<p style="margin-left:2em;text-indent:2em">如是，此等四種之同意群，為此犧牲祭之資助。</p>
<p>一三</p>
<p style="margin-left:2em;text-indent:2em">摩訶偉質多王，成就如次之八法：(一)母系父系俱正生，血統清淨，溯上至七代祖先，其系譜無可責難。(二)色美容麗，儀容相好如蓮花，梵色、梵威者，莊嚴而無卑劣。(三)大富豪、金銀財寶充滿倉庫。(四)有武士力，備足四軍（象、馬、車、步軍），以此名聲，威服敵軍。(五)有信心而心誠施與，對沙門、婆羅門、貧窮乞食者，門不關閉，如泉供應，以行慈善。(六)於任何事，皆博識。(七)『此是此語之意義，此為此語之意義』，以知一一之語義。(八)博學賢明，而有能力，思考過去、未來、現在之事。摩訶偉質多王成就此等之八法。</p>
<p style="margin-left:2em;text-indent:2em">如是，此等之八法，為此犧牲祭之資助。</p>
<p>一四</p>
<p style="margin-left:2em;text-indent:2em">顧問之婆羅門成就如次之四法：(一)母系父系俱正生，血統清淨，溯上至七代祖先，其系譜無可責難。(二)讀誦聖典、持咒語、精通三吠陀、儀規、語言論、第五之古傳說，悉解語法論、順世論、大人相而無遺漏。(三)有戒德，增上之戒德具足。(四)博學賢明，執持祭具杓子之第一位、或第二位者。顧問之婆羅門成就此等之四法。</p>
<p style="margin-left:2em;text-indent:2em">如是，此等之四法，為此犧牲祭之資助。</p>
<p>一五</p>
<p style="margin-left:2em;text-indent:2em">婆羅門！時，顧問之婆羅門，於摩訶偉質多之大犧牲祭前，說示三種法：『王欲行大犧牲祭時，若起任何悔恨：我當消失大財產！然，不應起此悔恨。王正行大犧牲祭時，若起任何悔恨：我為此消失大財產！然，不應起此悔恨。王行犧牲祭已竟時，若起任何悔恨：我已消失大財產！然，不應起此悔恨。』</p>
<p style="margin-left:2em;text-indent:2em">婆羅門！顧問之婆羅門，對摩訶偉質多王，於犧牲祭前，說示此三種法。</p>
<p>一六</p>
<p style="margin-left:2em;text-indent:2em">婆羅門！顧問之婆羅門，於犧牲祭前，依十種方法，為排除王行祭時生起之悔恨〔曰：〕『〔王之〕犧牲祭，殺生者、不殺生皆來〔祭場〕，諸殺生者，由彼等所行〔惡行〕唯屬彼等，諸不殺生者，願尊者於彼等作供養、歡喜，於內生起淨信。〔王之〕犧牲祭，諸偷盜者、不偷盜者皆來〔祭場〕，……乃至……邪淫者、不邪淫者、妄語者、不妄語者、兩舌者、不兩舌者、粗語者、不粗語者、綺語者、不綺語者、貪欲者、不貪欲者、嫉妒者、不嫉妒者、邪見者、正見者皆來〔祭場〕。諸邪見者，由彼等所行〔惡行〕唯屬彼等，諸正見者，願尊者於彼等作供養、歡喜，於內生起淨信。』</p>
<p style="margin-left:2em;text-indent:2em">婆羅門！顧問之婆羅門，於犧牲祭前，依十種方法，消除王行祭時，生起之悔恨。</p>
<p>一七</p>
<p style="margin-left:2em;text-indent:2em">婆羅門！時，顧問之婆羅門，於摩訶偉質多王，將行大犧牲祭時，依〔如次之〕十六種方法，教導、獎勵，令王之心歡喜：</p>
<p style="margin-left:2em;text-indent:2em">『王之行大犧牲祭時，若有任何人如是言：「摩訶偉質多王，行大犧牲祭，不招請〔王土內〕之剎帝利族、或住都城、市鎮者來從其事，如是仍行大犧牲祭。」如是批評王為不實。王招請〔王土內〕一切剎帝利族、或住都城、市鎮者來從其事，依此，王應如是知：「王行供養，歡喜而內心生淨信。」</p>
<p style="margin-left:2em;text-indent:2em">王行大犧牲祭時，若有任何人如是言：「摩訶偉質多王，行大犧牲祭，不招請大臣眷屬、或住都城、市鎮者……乃至……富豪婆羅門、或住都城、市鎮者……乃至……富豪居士、或住都城、市鎮者來從其事，如是仍行大犧牲祭。」如是批評王為不實。王招請一切富豪居士、或住都城、市鎮者來從其事。依此，王應如是知：「王行供養，歡喜而內心生淨信。」</p>
<p style="margin-left:2em;text-indent:2em">王行大犧牲祭時，若有任何人如是言：「摩訶偉質多王，行大犧牲祭，絕非是母系父系之正生者，血統清淨，溯上至七代祖先其系譜清淨，無可責難者，如是仍行大犧牲祭。」如是批評王為不實。王之母系父系俱正生，血統清淨，溯上至七代祖先，其系譜清淨，無可責難。依此，王應如是知：「王行供養，歡喜而內心生淨信。」</p>
<p style="margin-left:2em;text-indent:2em">王行大犧牲祭時，若有任何人如是言：「摩訶偉質多王，行大犧牲祭，絕非是色美容麗，儀容相好如蓮花、梵色、梵威者、莊嚴而無卑劣……乃至……非大富、金銀財寶充滿倉庫者……乃至……非有武力，備具四軍，依其名聲威服敵軍……乃至……非有信心，誠心施與、門不關閉，對沙門、婆羅門、貧窮者之乞食，如泉〔供應〕以行慈善……對任何事，不甚博識……乃至……非知此是此語之意義，此為此語之意義及一一之語義……乃至……非是博學賢明、有能力思考過去、未來、現在之事，如是仍行大犧牲祭。」如是批評王為不實。王是博學賢明，有能力思考過去、未來、現在之事者，依此，王應如是知：「王行犧牲祭，歡喜而內心生淨信。」</p>
<p style="margin-left:2em;text-indent:2em">王行大犧牲祭時，若有任何人如是言：「摩訶偉質多王，行大犧牲祭，王之顧問婆羅門，非於母系父系俱正生、血統清淨、溯上至七代祖先其系譜清淨無可責難。王仍如是行大犧牲祭。」有如是批評王為不實。王之顧問婆羅門，是母系父系俱正生、血統清淨、溯上至七代祖先其系譜清淨無可責難。依此，王應如是知：「王行犧牲祭，歡喜而內心生淨信。」</p>
<p style="margin-left:2em;text-indent:2em">王行大犧牲祭時，若有任何人如是言：「摩訶偉質多王，行大犧牲祭，其顧問婆羅門，非是讀誦聖典、持咒語、精通三吠陀、儀規、語言論、第五之古傳說，悉解語法論，順世論、大人相而不遺漏者……乃至……王之顧問婆羅門，非有戒德、增上戒德俱足者……乃至……王之顧問婆羅門，非是博學賢明，執持祭具杓子者中，非第一位或第二位者，王仍如是行大犧牲祭。」有如是批評王為不實。王之顧問婆羅門，是博學賢明，執持祭具杓子者中，為第一位或第二位者，依此，王應如是知：「王行犧牲祭，歡喜而內心生淨信。」』</p>
<p style="margin-left:2em;text-indent:2em">婆羅門！顧問婆羅門，於摩訶偉質多王，行大犧牲祭時，依此十六種方法，教導、獎勵，令王之心歡喜。</p>
<p>一八</p>
<p style="margin-left:2em;text-indent:2em">婆羅門！於此犧牲祭，不殺牛、不殺羊、不殺鷄、豬、不殺傷種種生物、不截斷祭壇柱、不刈祭式用之吉祥草，從事準備此祭祀之家僕、雇用人，此處之使用者，無受鞭嚇、無受呵責、無有泣淚流於顏面者。唯以酥、油、生酥、凝乳、蜜、糖，以告此犧牲祭之圓滿。</p>
<p>一九</p>
<p style="margin-left:2em;text-indent:2em">婆羅門！時，眾多之剎帝利族，大臣眷屬，豪富婆羅門，豪富之居士，住於都城、或市鎮者，攜眾多之財寶，詣摩訶偉質多王處，如是曰：</p>
<p style="margin-left:2em;text-indent:2em">『大王！為大王攜來此眾多之財寶，請王當納受。』</p>
<p style="margin-left:2em;text-indent:2em">『我正當積蓄眾多之財寶已滿足，此為汝等之物，且汝等可取更多之物去！』</p>
<p style="margin-left:2em;text-indent:2em">彼等被王之拒絕，退避一面而協議：『我等再持此等之財寶，回歸己家，於我等甚非適宜。摩訶偉質多王，行大犧牲祭，然，使我等以此為隨後祭者！』</p>
<p>二〇</p>
<p style="margin-left:2em;text-indent:2em">婆羅門！時，都城之剎帝利族等，於東方之祭壇，備置施物，都城之大臣眷屬於南方、富豪婆羅門於西方、都城之富豪居士於北方，各備置施物。</p>
<p style="margin-left:2em;text-indent:2em">婆羅門！於此等之犧牲祭，不殺牛、不殺羊、不殺鷄、豬、不殺傷種種生物、不截斷祭壇柱之樹木、不刈祭式用之吉祥草，從事準備此祭祀之家僕、雇用人，於此處之使用者，無受鞭嚇、無受呵責、無泣淚流於顏面者。彼等隨其樂為而為，不樂為而可不為；彼等於任何事，隨其樂為而為，不樂為而可不為。唯酥、油、生酥、凝乳、蜜、糖，此等之犧牲祭，以告完成。</p>
<p style="margin-left:2em;text-indent:2em">如是有四種同意群，王成就八法，顧問婆羅門成就四法，此為三種法（祭法）。婆羅門！此稱為三種犧牲祭式及十六種祭法。」</p>
<p>二一</p>
<p style="margin-left:2em;text-indent:2em">如是言時，彼等婆羅門發大呼聲：「嗚呼！犧牲祭哉！嗚呼！圓滿之犧牲祭哉！」究羅檀頭婆羅門，默然而坐。時，彼等婆羅門告究羅檀頭婆羅門曰：</p>
<p style="margin-left:2em;text-indent:2em">「尊者究羅檀頭，何故不隨喜沙門瞿曇之善說為善說耶？」</p>
<p style="margin-left:2em;text-indent:2em">「我非不隨喜沙門瞿曇之善說為善說。若不隨喜沙門瞿曇之善說為善說者，彼頭當破裂。然，我如是思惟：『沙門瞿曇不言：「我如是聞」，「應該如是」，而沙門瞿曇唯說：「其時，彼如是」，「其時，彼如是」。』我如是思惟：『其時，沙門瞿曇顯然是犧牲祭主之摩訶偉質多王，或犧牲祭之祀祭主之顧問婆羅門。』尊者瞿曇知如是之祭祀，或令人行斯犧牲祭，於身壞命終後，生於善趣、天界者。」</p>
<p style="margin-left:2em;text-indent:2em">「婆羅門！我實知如是之祭祀，或令人行斯犧牲祭者，於身壞命終後，生於善趣、天界。我其時，實為犧牲祭之祀祭主，顧問婆羅門也。」</p>
<p>二二</p>
<p style="margin-left:2em;text-indent:2em">「瞿曇！有比此三種犧牲及十六祭法，少煩雜、少傷害，而且有更多果報、更多功德之其他犧牲祭耶？」</p>
<p style="margin-left:2em;text-indent:2em">「婆羅門！有比此三種犧牲及十六祭法，更少煩雜、少傷害，且有更多果報、功德之犧牲祭。」</p>
<p style="margin-left:2em;text-indent:2em">「然則，其犧牲者何耶？」</p>
<p style="margin-left:2em;text-indent:2em">「婆羅門！時常之布施，隨祀宗族，供與有戒德之出家者是。」</p>
<p>二三</p>
<p style="margin-left:2em;text-indent:2em">「瞿曇！以如何因、如何緣，此時常之布施、隨祀宗族，供與有戒德之出家者，比此等三種犧牲及十六祭法，更少煩雜、少傷害，且有更多果報、功德耶？」</p>
<p style="margin-left:2em;text-indent:2em">「婆羅門！阿羅漢、或入阿羅漢道者，實不來近如是之犧牲祭。何以故？婆羅門！因於此處，可見到諸鞭打及繫首者等。是故，阿羅漢、或入阿羅漢道者，實不來近如是之犧牲祭。然，時常之布施、隨祀宗族，供與有戒德之出家時；阿羅漢、或入阿羅漢道者，則來近如是之供養。何以故？因為此處，見不到諸鞭打及繫首者等。是故，阿羅漢、或入阿羅漢道者，則來近如是之供養。婆羅門！此時常之布施、隨祀宗族，比其三種犧牲祭、十六祭法，更少煩雜、少傷害，且多果報、功德因緣也。」</p>
<p>二四</p>
<p style="margin-left:2em;text-indent:2em">「尊者瞿曇！然，有比此等三種犧牲祭、十六祭法，及此等時常之布施、隨祀宗族，更少煩雜、少傷害，且比其他犧牲祭更多果報、功德耶？」</p>
<p style="margin-left:2em;text-indent:2em">「婆羅門！有比此等三種犧牲祭、十六祭法，及時常之布施、隨祀宗族，更少煩雜、少傷害，且比其他犧牲祭更多果報、功德。」</p>
<p style="margin-left:2em;text-indent:2em">「然，其犧牲祭者何耶？」</p>
<p style="margin-left:2em;text-indent:2em">「婆羅門！凡有人為四方僧伽，建造精舍是。」</p>
<p>二五</p>
<p style="margin-left:2em;text-indent:2em">「尊者瞿曇！有比此等之三種犧牲祭、十六祭法，及此等時常之布施、隨祀宗族，建造此等精舍，更少煩雜、少傷害，且比其他犧牲祭更多果報、功德耶？」</p>
<p style="margin-left:2em;text-indent:2em">「婆羅門！有比此等之三種犧牲祭、十六祭法，及此等時常之布施、隨祀宗族，建造此等精舍，更少煩雜、少傷害，且比其他犧牲祭更多果報、功德。」</p>
<p style="margin-left:2em;text-indent:2em">「然，其犧牲祭者何耶？」</p>
<p style="margin-left:2em;text-indent:2em">「婆羅門！凡有人俱深信心，歸依佛、歸依法、歸依僧是。」</p>
<p>二六</p>
<p style="margin-left:2em;text-indent:2em">「尊者瞿曇！有比此等三種犧牲祭、十六祭法，及此等時常之布施、隨祀宗族，建造精舍，及俱深信心，歸依佛、歸依法、歸依僧，更少煩雜、少傷害，且比其他之犧牲祭更多果報、功德耶？」</p>
<p style="margin-left:2em;text-indent:2em">「婆羅門！有比此等三種……〔乃至〕……比其他犧牲祭更多功德。」</p>
<p style="margin-left:2em;text-indent:2em">「然，其犧牲祭者何耶？」</p>
<p style="margin-left:2em;text-indent:2em">「婆羅門！凡有人俱深信心，受持戒：不殺生、不偷盜、不邪淫、不妄語、不飲酒是。」</p>
<p>二七</p>
<p style="margin-left:2em;text-indent:2em">「尊者瞿曇！有比此等三種犧牲祭、十六祭法，及此等時常之布施、隨祀宗族及建造精舍、歸依〔三寶〕、受持戒，更少煩雜、少傷害，且比其他犧牲祭，更多果報、功德耶？」</p>
<p style="margin-left:2em;text-indent:2em">「婆羅門！有比此等三種……〔乃至〕……比其他犧牲祭更多果報、功德。」</p>
<p style="margin-left:2em;text-indent:2em">「然，其犧牲祭者何耶？」</p>
<p style="margin-left:2em;text-indent:2em">「婆羅門！如來出現於世，是阿羅漢、等正覺者……乃至……〔如沙門果經第四〇～六三之廣說〕……婆羅門！比丘實如是戒具足。婆羅門！此比上之犧牲祭，更少煩雜、少傷害，且比其他犧牲祭，更多果報、功德。</p>
<p style="margin-left:2em;text-indent:2em">……〔同沙門果經第七五〕達初禪而住。婆羅門！此比上之犧牲祭，更少煩雜、少傷害，且比其他犧牲祭，更多果報、功德。</p>
<p style="margin-left:2em;text-indent:2em">……〔如沙門果經第七七～八一〕第二禪……乃至……第三禪……乃至……第四禪而住。婆羅門！此比上之犧牲祭，更少煩雜、少傷害，且比犧牲祭更多果報、功德。</p>
<p style="margin-left:2em;text-indent:2em">……〔如沙門果經第八三〕彼心傾向知見。婆羅門！此比上之犧牲祭，更少煩雜、少傷害，且比犧牲祭，更多果報、功德。</p>
<p style="margin-left:2em;text-indent:2em">……〔如沙門果經第九七〕證知更不來此生。婆羅門！此比上之犧牲祭，更少煩雜、少傷害，且比其他犧牲祭，更多果報、功德。」</p>
<p>二八</p>
<p style="margin-left:2em;text-indent:2em">如是言已，究羅檀頭婆羅門白世尊曰：「善哉！尊者瞿曇！善哉！尊者瞿曇！猶如扶起倒者、啟露覆者、引示迷路者、暗黑中持來燈火，令有眼者見諸色。如是尊者瞿曇，以種種方便說示法。尊者瞿曇！我歸依尊者瞿曇與法及比丘眾。尊者瞿曇，納受我從今日起，以至命終，歸依為優婆塞。尊者瞿曇！我令放解七百牡牛、七百牡犢、七百牝犢、七百牝羊、七百牡羊，以救其命。令彼等得食綠草、得飲冷水，涼風以吹彼等！」</p>
<p>二九</p>
<p style="margin-left:2em;text-indent:2em">爾時，世尊為究羅檀頭婆羅門，順次說法。即說明施論、戒論、天論、諸慾之災禍、邪惡及污穢，出離之功德。世尊知究羅檀頭婆羅門之心從順、柔軟、無障礙、踴躍，心生淨信。對彼等說諸佛之最勝法義，即：苦、苦之集、苦之滅、苦滅之道。猶如純白之布，正受染料；如是，究羅檀頭婆羅門，於其座：「任何集起之法，彼一切是滅盡之法。」而遠離塵垢，生法眼淨。</p>
<p>三〇</p>
<p style="margin-left:2em;text-indent:2em">爾時，究羅檀頭婆羅門，已見法、得法、悟法、深入法、度疑惑、離猶豫、得無畏，唯依師之教而不依他者，白世尊曰：「尊者瞿曇，明日與比丘眾俱，請允許我之供養。」世尊默然而許。</p>
<p style="margin-left:2em;text-indent:2em">時，究羅檀頭婆羅門，知世尊允許，從座而起，敬禮世尊，致意而去。究羅檀頭婆羅門，其夜過已，於自己之祭場，準備殊勝之嚼食、噉食，令往告世尊時至：「尊者瞿曇！時至，食事備成矣。」</p>
<p style="margin-left:2em;text-indent:2em">世尊於晨早，著下衣、持鉢、衣，與比丘眾俱，往究羅檀頭婆羅門之祭場，至已，就坐於所設之座。時，究羅檀頭婆羅門，親手以殊勝嚼食、噉食供養以佛為上首之比丘眾，令滿足為止。</p>
<p style="margin-left:2em;text-indent:2em">時，究羅檀頭婆羅門，見世尊食已，洗手及鉢，自取一卑座，坐於一面，世尊為彼說法，勉勵、令歡喜，從座起立而離去。</p>
</div>
</div><!-- end of div[@id='body'] -->
</body></html>