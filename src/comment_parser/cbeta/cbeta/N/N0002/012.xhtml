<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>犍度</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1772' />
<p class='h2'>第二　別住犍度</p>
<div class='div-other'><a id='mulu1773' />
<div class='div-other'><a id='mulu1774' />
<p class='h4'>一</p>
<div class='div-other'><a id='mulu1775' />
<p class='h5'>（一）</p><p style="margin-left:0em;text-indent:2em">爾時，佛世尊住舍衛城祇樹給孤獨園。其時，別住諸比丘受諸清淨比丘之敬禮、起迎、合掌、恭敬、設座具、設臥具，收受彼〔所置〕之洗足水、足臺、足布，受彼〔因迎接故而〕取鉢衣，洗浴時受彼浣背。諸比丘中少欲者忿怒、非難：「何以別住諸比丘受清淨諸比丘……浣背耶？」時，彼諸比丘以此事白世尊。時，世尊以是因緣，集會比丘眾，問諸比丘曰：「諸比丘！別住諸比丘受諸清淨比丘……浣背，是實耶？」「實然！世尊！」佛世尊呵責：「何以別住諸比丘受清淨諸比丘……浣背耶？諸比丘！此非令未信者……」……呵責、說法已，告諸比丘曰：「諸比丘！別住比丘不得受清淨諸比丘……浣背，若受者墮惡作。諸比丘！許別住諸比丘隨其年次互相敬禮、起迎……浣背。諸比丘！許別住比丘隨其年次，有五事，〔即：〕布薩、自恣、雨浴衣、布施物、食也。」</p>
</div>
<div class='div-other'><a id='mulu1776' />
<p class='h5'>（二）</p><p style="margin-left:0em;text-indent:2em">「諸比丘！若爾，我當制立別住諸比丘之行法，令別住諸比丘行之。諸比丘！別住比丘應正行。此中正行者，〔即：〕不得授人具足戒，不得為人依止，不得蓄沙彌，不得受選任教誡比丘尼，選任亦不得教誡比丘尼，由僧伽已受別住不得犯罪，〔不得犯相似〕之罪，〔不得犯〕比此更惡之罪，不得罵羯磨，不得罵行羯磨者，不得妨礙清淨比丘布薩，不得妨礙自恣，不得相交談，不得與教誡，不得作許可，不得非難，不得令憶念，不得與諸比丘交往。諸比丘！別住比丘不得行於清淨比丘前、不得坐於清淨比丘前。應受僧伽與之邊際坐處、邊際臥處、邊際精舍。諸比丘！別住比丘不得為清淨比丘之先行沙門或隨從沙門而往俗家，不得行林住法、乞食法，因不使〔他人〕知己〔受別住〕，故不得持施食。諸比丘！別住比丘若作客，當告之〔己受別住〕；若客來，當告之；布薩時，當告之；自恣時，當告之；若病時，當由使者告之。」</p>
</div>
<div class='div-other'><a id='mulu1777' />
<p class='h5'>（三）</p><p style="margin-left:0em;text-indent:2em">「諸比丘！別住比丘不得從有比丘住處往無比丘住處，然與清淨〔比丘〕俱者除外，有障礙者除外。諸比丘！別住比丘不得從有比丘住處往無比丘非住處，然與清淨〔比丘〕俱者除外，有障礙者除外。諸比丘！別住比丘不得從有比丘住處往無比丘住處或非住處，然與清淨〔比丘〕俱者除外，有障礙者除外。諸比丘！……從有比丘非住處往無比丘住處……從有比丘非住處往無比丘非住處……從有比丘非住處往無比丘住處或非住處……從有比丘住處或非住處往無比丘住處……從有比丘住處或非住處往無比丘非住處……從有比丘住處或非住處往無比丘住處或非住處，然與清淨〔比丘〕俱者除外，有障礙者除外。諸比丘！別住比丘不得從有比丘住處往有異住比丘之有比丘住處，然與清淨〔比丘〕俱者除外，有障礙者除外。諸比丘！別住比丘不得從有比丘住處往〔有異住比丘之〕有比丘非住處，然……不得從有比丘住處或非住處往有異住比丘之有比丘住處或非住處，然與清淨〔比丘〕俱者除外，有障礙者除外。諸比丘！別住比丘可從有比丘住處往有同住比丘之有比丘住處，然應知於當日可達。諸比丘！別住比丘可從有比丘住處往〔有同住比丘之〕有比丘非住處……可從有比丘住處或非住處往有同住比丘之有比丘住處或非住處，然應知於當日可達。」</p>
</div>
<div class='div-other'><a id='mulu1778' />
<p class='h5'>（四）</p><p style="margin-left:0em;text-indent:2em">「諸比丘！別住比丘不得與清淨比丘住同一屋內之住處，不得住同一屋內之非住處，不得住同一屋內之住處或非住處。見清淨比丘應起座，應請清淨比丘坐，不得與清淨比丘同坐一座處，〔清淨比丘〕坐於低座處時，己不得坐於高座。〔清淨比丘〕坐於地上時，己不得坐於座處。不得於同一經行處經行，〔清淨比丘〕於低經行處經行時，己不得於高經行處經行，〔清淨比丘〕於地上經行時，己不得於經行處經行。諸比丘！別住比丘不得與年長別住比丘……與當受本日治比丘……與當受摩那埵比丘……與已受摩那埵比丘……不得與當受出罪比丘住同一屋內之住處，不得住同一屋內之非住處。……〔當受出罪比丘〕於地上經行時，己不得於經行處經行。諸比丘！若以別住比丘為第四人而與別住、與本日治、與摩那埵；若以彼為第二十人而與出罪，則不成羯磨，不得作。」</p>
<p style="margin-left:22em">———別住〔比丘〕之行法九十四事終———</p>
</div></div>
<div class='div-other'><a id='mulu1779' />
<p class='h4'>二</p>
<div class='div-other'><a id='mulu1780' />
<p class='h5'>（一）</p><p style="margin-left:0em;text-indent:2em">時，具壽優波離詣世尊住處。詣已，敬禮世尊而坐於一面。於一面坐已，具壽優波離白世尊，曰：「別住比丘之夜斷有幾何耶？」「優波離！別住比丘之夜斷有三：同住、獨住、不告也。優波離！如此，別住比丘夜斷有三。」</p>
</div></div>
<div class='div-other'><a id='mulu1781' />
<p class='h4'>三</p>
<div class='div-other'><a id='mulu1782' />
<p class='h5'>（一）</p><p style="margin-left:0em;text-indent:2em">爾時，大比丘眾於舍衛城集會。別住比丘未能完成別住，諸比丘以此事白世尊，〔世尊曰：〕「諸比丘！許〔暫〕停別住。諸比丘！當如是〔暫〕停：彼別住比丘應至一比丘處，偏袒右肩，胡跪，合掌，如是唱言：『我〔暫〕停別住。』即可〔暫〕停別住，〔或言：〕『我〔暫〕停行法。』即可〔暫〕停別住也。」</p>
</div>
<div class='div-other'><a id='mulu1783' />
<p class='h5'>（二）</p><p style="margin-left:0em;text-indent:2em">爾時，舍衛城之比丘各往他處，別住比丘得以完成別住。諸比丘以此事白世尊，〔世尊曰：〕「諸比丘！許〔再〕行別住。諸比丘！應如是〔再〕行別住：彼別住比丘應至一比丘處，偏袒右肩，胡跪，合掌，如是唱言：『我〔再〕行別住。』則〔再〕行別住，〔或言：〕『我〔再〕行行法。』則再行別住也。」</p>
<p style="margin-left:22em">———別住行法終———</p>
</div></div>
<div class='div-other'><a id='mulu1784' />
<p class='h4'>四</p>
<div class='div-other'><a id='mulu1785' />
<p class='h5'>（一）</p><p style="margin-left:0em;text-indent:2em">爾時，應受本日治之諸比丘受諸清淨比丘……〔參照第二　別住犍度一（一）～（二）。「別住比丘」改為「應受本日治比丘」。〕……「……不使〔他人〕知己〔當受本日治〕故不得〔持施食〕。諸比丘！當受本日治之比丘不得從有比丘住處往無比丘住處，然與清淨〔比丘〕俱者除外，有障礙者除外。……無比丘非住處……無比丘住處或非住處……諸比丘！當受本日治之比丘可從有比丘住處往有同住比丘之有比丘住處……可從有比丘住處或非住處往有同住比丘之有比丘住處或非住處，然應知於當日可達。諸比丘！當受本日治之比丘不得與清淨比丘住同一屋內之住處……〔參照第二　別住犍度一（四）〕……〔清淨比丘〕於地上經行時，己不得於經行處經行。諸比丘！當受本日治之比丘……別住比丘……不得與當受本日治之年長比丘……與當受摩那埵之比丘……與已受摩那埵之比丘……不得與當受出罪之比丘住同一屋內之住處……〔當受出罪之比丘〕於地上經行時，己不得於經行處經行。諸比丘！若以當受本日治之〔比丘〕為第四人而與別住、與本日治、與摩那埵；若以彼為第二十人而作出罪，則不成羯磨，不得作。」</p>
</div></div>
<div class='div-other'><a id='mulu1786' />
<p class='h4'>五</p>
<div class='div-other'><a id='mulu1787' />
<p class='h5'>（一）</p><p style="margin-left:0em;text-indent:2em">爾時，當受摩那埵之諸比丘受清淨諸比丘〔參照第二　別住犍度一（一）～（二）。「別住比丘」改為「當受摩那埵之比丘」。〕……「……不使〔他人〕知己〔當受摩那埵〕，故不得持施食。諸比丘！當受摩那埵之比丘不得從有比丘住處往無比丘住處，然與清淨〔比丘〕俱者除外，有障礙者除外……〔參照第二　別住犍度一（三）～（四）〕……於地上經行時，己不得於經行處經行。諸比丘！當受摩那埵之比丘與別住比丘……與當受本日治之比丘……與當受摩那埵之年長比丘……與已受摩那埵之比丘……不得與當受出罪之比丘住同一屋內之住處……不得作。」</p>
</div></div>
<div class='div-other'><a id='mulu1788' />
<p class='h4'>六</p>
<div class='div-other'><a id='mulu1789' />
<p class='h5'>（一）</p><p style="margin-left:0em;text-indent:2em">爾時，受摩那埵之諸比丘受清淨諸比丘……〔參照第二　別住犍度一（一）～（二）。「別住比丘」改為「受摩那埵比丘」。〕……「……不使〔他人〕知己〔受摩那埵〕，故不得持施食。諸比丘！受摩那埵之比丘若作客，當告之〔己受摩那埵〕；若客來，當告之；布薩時，當告之；自恣時，當告之；當日日告之；若病時，當由使者告之。諸比丘！受摩那埵之比丘不得從有比丘住處往無比丘住處，然與僧伽俱者除外，有障礙者除外……諸比丘！受摩那埵之比丘不得從有比丘住處或非住處往無比丘住處或非住處，然與僧伽俱者除外，有障礙者除外。諸比丘！受摩那埵之比丘不得從有比丘住處往〔有異住比丘之〕有比丘住處，然……不得從有比丘住處或非住處往有異住比丘之有比丘住處或非住處，然與僧伽俱者除外，有障礙者除外。諸比丘！受摩那埵之比丘可從有比丘住處往〔有同住比丘之〕有比丘住處……可從有比丘住處或非住處往有同住比丘之住處或非住處，然應知於當日可達。諸比丘！受摩那埵之比丘不得與清淨比丘住同一屋內之住處……〔參照第二　別住犍度一（四）〕……於地上經行時，己不得於經行處經行。諸比丘！受摩那埵之比丘不得與別住比丘……乃至……與當受本日治之比丘……與當受摩那埵之比丘……與受摩那埵之年長比丘……不得與當受出罪之比丘住同一屋內之住處……不得作。」</p>
</div></div>
<div class='div-other'><a id='mulu1790' />
<p class='h4'>七</p>
<div class='div-other'><a id='mulu1791' />
<p class='h5'>（一）</p><p style="margin-left:0em;text-indent:2em">時，具壽優波離詣世尊住處。詣已，敬禮世尊而坐於一面。於一面坐已，具壽優波離白世尊，曰：「受摩那埵之比丘有幾夜斷耶？」「優波離！受摩那埵之比丘有四夜斷也，〔謂：〕同住、獨住、不告、於少眾中行也。優波離！受摩那埵之比丘有如此四夜斷。」</p>
</div></div>
<div class='div-other'><a id='mulu1792' />
<p class='h4'>八</p>
<div class='div-other'><a id='mulu1793' />
<p class='h5'>（一）</p><p style="margin-left:0em;text-indent:2em">爾時，大比丘眾於舍衛城集會，受摩那埵之諸比丘未能完成摩那埵……「……〔參照第二　別住犍度三（一）～（二）〕……〔再〕行摩那埵。」</p>
</div></div>
<div class='div-other'><a id='mulu1794' />
<p class='h4'>九</p>
<div class='div-other'><a id='mulu1795' />
<p class='h5'>（一）</p><p style="margin-left:0em;text-indent:2em">爾時，當受出罪之諸比丘受清淨諸比丘……〔參照第二　別住犍度一（一）～（二）。「別住比丘」改為「當受出罪之比丘」。〕……「……不使〔他人〕知己〔當受出罪〕，故不得持施食。諸比丘！當受出罪之比丘不得從有比丘住處往無比丘住處……不得從有比丘住處或非住處往無比丘住處或非住處，然與清淨〔比丘〕俱者除外，有障礙者除外。諸比丘！當受出罪之比丘可從有比丘住處往〔有同住比丘之〕有比丘住處……可從有比丘住處或非住處往有同住比丘之有比丘住處或非住處，然應知於當日可達。諸比丘！當受出罪之比丘不得與清淨比丘住同一屋內之住處……於地上經行時，己不得於經行處經行。諸比丘！當受出罪之比丘不得與別住比丘……與當受本日治比丘……與當受摩那埵之比丘……與已受摩那埵之比丘……不得與當受出罪之年長比丘住同一屋內之住處……不得作。」</p>
<p style="margin-left:22em">———第二　別住犍度終———</p>
</div></div></div>
<div class='div-other'><a id='mulu1796' /><p style="margin-left:0em;text-indent:2em">此犍度有五事。攝頌曰：</p>

<div class="lg regular" style="margin-left:0em;"><div class='lg-row'>別住諸比丘　受清淨比丘</div>
<div class='lg-row'>敬禮及起迎　合掌與恭敬</div>
<div class='lg-row'>設座具．臥具　洗足水．足台</div>
<div class='lg-row'>足布．受鉢衣　洗浴時浣背</div>
<div class='lg-row'>善比丘怨言　受者墮惡作</div>
<div class='lg-row'>相互許五事　謂布薩．自恣</div>
<div class='lg-row'>雨衣．施物．食　此中應正行</div>
<div class='lg-row'>於清淨比丘　受僧伽邊際</div>
<div class='lg-row'>先行或後行　不行林住法</div>
<div class='lg-row'>以及乞食法　必告客比丘</div>
<div class='lg-row'>布薩．自恣時　告之．使者告</div>
<div class='lg-row'>往有比丘處　不可同處於</div>
<div class='lg-row'>一屋之處住　當請座處坐</div>
<div class='lg-row'>於低經行處　地上經行處</div>
<div class='lg-row'>應守於禮儀　對於年長者</div>
<div class='lg-row'>有不可為事　於別住應知</div>
<div class='lg-row'>有夜斷．暫停　以及於再行</div>
<div class='lg-row'>應受本日治　應受摩那埵</div>
<div class='lg-row'>正受摩那埵　應出罪比丘</div>
<div class='lg-row'>理趣有差別　別住三夜斷</div>
<div class='lg-row'>摩那埵者四　告三夜斷同</div>
<div class='lg-row'>摩那埵比丘　即以日日加</div>
<div class='lg-row'>二羯磨相似　餘之三羯磨</div>
<div class='lg-row'>如此之相等</div>
</div></div></div></div>
</div><!-- end of div[@id='body'] -->
</body></html>