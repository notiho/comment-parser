<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>犍度</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1286' />
<p class='h2'>第七　迦絺那衣犍度</p>
<div class='div-other'><a id='mulu1287' />
<div class='div-other'><a id='mulu1288' />
<p class='h4'>一</p>
<div class='div-other'><a id='mulu1289' />
<p class='h5'>（一）</p><p style="margin-left:0em;text-indent:2em">爾時，佛世尊住舍衛城祇樹給孤獨園。爾時，波利邑比丘有三十人，皆住于林中，皆食乞食，皆著糞掃衣，皆唯有三衣。往舍衛城拜見世尊，時近入雨安居，但不及于舍衛城入雨安居，而途中于娑竭陀入雨安居。彼等疲勞而住雨安居，〔念：〕「世尊雖住距此六由旬近處，我等不得見世尊。」時，彼諸比丘經三月住雨安居已，而行自恣，雨水溢滿，泥水流出，衣服皆濕而彼等疲勞，詣舍衛城祇樹給孤獨園世尊住處。詣而敬禮世尊，坐于一面。</p>
</div>
<div class='div-other'><a id='mulu1290' />
<p class='h5'>（二）</p><p style="margin-left:0em;text-indent:2em">佛世尊與諸客比丘互相致問是常法也。時，世尊言彼諸比丘曰：「諸比丘！堪忍否？滿足否？和合相喜而無爭，安樂住雨安居否？不困疲于乞食否？」「世尊！堪忍，世尊！滿足，我等和合相喜無爭，住雨安居無困疲于乞食。于此，我等三十人是波利邑比丘，欲來舍衛城拜見世尊，時近入雨安居，但不及于舍衛城入雨安居，乃于途中娑竭陀入雨安居。我等疲勞住雨安居，〔念：〕『世尊雖住距此六由旬近處，我等不得拜見世尊。』時，我等經三月住雨安居已，乃行自恣，雨水溢滿，泥水流出，衣服皆濕，疲勞行路而來。」</p>
</div>
<div class='div-other'><a id='mulu1291' />
<p class='h5'>（三）</p><p style="margin-left:0em;text-indent:2em">時，世尊以此因緣說法，告諸比丘曰：「諸比丘！住雨安居比丘，許受迦絺那衣。諸比丘！汝等受迦絺那衣者，有五事相應〔許可〕，謂：〔食前食後〕不囑〔比丘〕而入聚落、離三衣而宿、別眾食、盡受須要量之衣、受衣者可持〔彼衣〕。諸比丘！汝等受迦絺那衣者，有如此五事相應。諸比丘！受迦絺那衣時，應如此為之：</p>
</div>
<div class='div-other'><a id='mulu1292' />
<p class='h5'>（四）</p><p style="margin-left:0em;text-indent:2em">聰明賢能比丘應告僧伽言：『諸大德！請聽我言！僧伽得此迦絺那衣物，若僧伽機熟者，僧伽以此迦絺那衣物與某甲比丘，作迦絺那衣。此乃表白。諸大德！請聽我言！僧伽得此迦絺那衣物，僧伽以此迦絺那衣物，與某甲比丘，作迦絺那衣。以此迦絺那衣物與某甲比丘，作迦絺那衣，具壽聽者默然，不聽者請言。僧伽已以此迦絺那衣物與某甲比丘，作迦絺那衣。具壽聽故默然，我如此了知。』</p>
</div>
<div class='div-other'><a id='mulu1293' />
<p class='h5'>（五）</p><p style="margin-left:0em;text-indent:2em">諸比丘！如此為成受迦絺那衣者，如此為不成受。諸比丘！如何為不成受迦絺那衣耶？唯作輾治不成受迦絺那衣，唯作浣洗不成受迦絺那衣，唯作衣計量不成受迦絺那衣，唯作裁斷不成受迦絺那衣，唯安緣邊不成受迦絺那衣，唯作假綴不成受迦絺那衣，唯作綴合不成受迦絺那衣，唯作固縫不成受迦絺那衣，唯作重縫不成受迦絺那衣，唯作背縫不成受迦絺那衣，唯作合縫不成受迦絺那衣，唯作一染不成受迦絺那衣，豫待作迦絺那衣決定者不成受迦絺那衣，作〔與迦絺那衣預〕談者不成受迦絺那衣，唯作暫時物者不成受迦絺那衣，若延期者不成受迦絺那衣，〔以過一夜而〕棄捨者不成受迦絺那衣，不相應者不成受迦絺那衣，無僧伽梨衣時不成受迦絺那衣，無鬱多羅僧衣時不成受迦絺那衣，無安陀會衣時不成受迦絺那衣；五條或過五條，不即日裁斷作緣時，為不成受迦絺那衣；異比丘作時，為不成受迦絺那衣；雖正受迦絺那衣，但境界外人隨喜者，如此為不成受迦絺那衣。諸比丘！如此者即為不成受迦絺那衣。</p>
</div>
<div class='div-other'><a id='mulu1294' />
<p class='h5'>（六）</p><p style="margin-left:0em;text-indent:2em">諸比丘！如何為成受迦絺那衣耶？以新衣成者為成受迦絺那衣，以等新衣成者為成受迦絺那衣，以故衣成者為成受迦絺那衣，以糞掃衣成者為成受迦絺那衣，以落于市場〔門前成〕者為成受迦絺那衣，不決定豫待作迦絺那衣為成受迦絺那衣，不豫言與迦絺那衣為成受迦絺那衣，非作暫時物為成受迦絺那衣，不延期為成受迦絺那衣，〔過一夜〕不捨棄者為成受迦絺那衣，若相應為成受迦絺那衣，有僧伽梨衣時為成受迦絺那衣，有鬱多羅僧衣時為成受迦絺那衣，有安陀會衣時為成受迦絺那衣；五條或過五條，即日裁斷作緣時，為成受迦絺那衣；其人作時，為成受迦絺那衣；境界內隨喜受迦絺那衣者，如此為成受迦絺那衣。諸比丘！如此者，為成受迦絺那衣。</p>
</div>
<div class='div-other'><a id='mulu1295' />
<p class='h5'>（七）</p><p style="margin-left:0em;text-indent:2em">諸比丘！如何為捨迦絺那衣耶？諸比丘！捨迦絺那衣有八事，謂：離去、〔衣〕成、決定〔不作〕、失、聞〔僧伽已捨迦絺那衣〕、斷期望、出境界、與〔僧伽〕共捨。</p>
</div></div>
<div class='div-other'><a id='mulu1296' />
<p class='h4'>二</p>
<div class='div-other'><a id='mulu1297' />
<p class='h5'>（一）</p><p style="margin-left:0em;text-indent:2em">有比丘受迦絺那衣，持已作之衣，念：『不還』而去，此比丘依去而捨迦絺那衣也。有比丘受迦絺那衣，持衣而去，往詣界外，念：『我于此處作衣，不還』而作衣，此比丘由〔衣〕成而捨迦絺那衣也。有比丘受迦絺那衣，持衣而去，往詣界外，念：『我不作衣，亦不還。』此比丘由決定〔不作〕而捨迦絺那衣也。有比丘受迦絺那衣，持衣而去，往詣界外，念：『我于此處作衣，不還』而作衣，當作衣時失去衣，此比丘由失而捨迦絺那衣也。</p>
</div>
<div class='div-other'><a id='mulu1298' />
<p class='h5'>（二）</p><p style="margin-left:0em;text-indent:2em">有比丘受迦絺那衣，持衣，念：『還』而去，往詣界外作衣，作衣已，聞：『于彼住處捨迦絺那衣。』此比丘由聞以捨迦絺那衣。有比丘受迦絺那衣，持衣而念：『還』而去，往詣界外作衣，作衣已，念：『還！還！』但于界外住時已過迦絺那衣期限，此比丘由過期限，以捨迦絺那衣。有比丘受迦絺那衣，持衣而念：『還』而去，往界外作衣，作衣已，念：『還！還！』而〔還時〕適迦絺那衣期限至，此比丘與諸比丘共捨迦絺那衣也。</p>
<p style="margin-left:22em">———持〔迦絺那衣〕七事終———</p>
</div></div>
<div class='div-other'><a id='mulu1299' />
<p class='h4'>三</p>
<div class='div-other'><a id='mulu1300' />
<p class='h5'>（一）</p><p style="margin-left:0em;text-indent:2em">有比丘受迦絺那衣，受持已作之衣，念：『不還』而去，此比丘由去以捨迦絺那衣。有比丘受迦絺那衣，受持衣而去，往詣界外，念：『我于此處作衣，不還』而作衣，此比丘由〔衣〕成以捨迦絺那衣。有比丘受迦絺那衣，受持衣而去，往詣界外，念：『我不作衣，亦不還。』此比丘由決定〔不作〕，以捨迦絺那衣。有比丘受迦絺那衣，受持衣而去，往詣界外，念：『我于此處作衣，不還』而作衣，當作衣時失去衣，此比丘由失以捨迦絺那衣。</p>
</div>
<div class='div-other'><a id='mulu1301' />
<p class='h5'>（二）</p><p style="margin-left:0em;text-indent:2em">有比丘受迦絺那衣，受持衣已，念：『還』而去，往詣界外作衣，作衣已，聞：『于彼住處捨迦絺那衣。』此比丘由聞以捨迦絺那衣。有比丘受迦絺那衣，受持衣已，念：『還』而去，往詣界外作衣，作衣已，念：『還！還！』于界外已過迦絺那衣期限，此比丘由過期限，以捨迦絺那衣。有比丘受迦絺那衣，受持衣已，念：『還』而去，往詣界外作衣，作衣已，念：『還！還！』〔還時〕適迦絺那衣期限至，此比丘與諸比丘共捨迦絺那衣。</p>
<p style="margin-left:22em">———受持〔迦絺那衣〕七事終———</p>
</div></div>
<div class='div-other'><a id='mulu1302' />
<p class='h4'>四</p>
<div class='div-other'><a id='mulu1303' />
<p class='h5'>（一）</p><p style="margin-left:0em;text-indent:2em">有比丘受迦絺那衣，持未成衣而去，往詣界外，念：『我于此處作衣，不還』而作衣，此比丘由〔衣〕成而捨迦絺那衣……〔同第七　迦絺那衣犍度二。但將『持衣』改為『持未成衣』〕……諸比丘共捨迦絺那衣。</p>
<p style="margin-left:22em">———持〔迦絺那衣〕六事終———</p>
</div></div>
<div class='div-other'><a id='mulu1304' />
<p class='h4'>五</p>
<div class='div-other'><a id='mulu1305' />
<p class='h5'>（一）</p><p style="margin-left:0em;text-indent:2em">有比丘受迦絺那衣，受持未成衣而去，往詣界外，念：『我于此處作衣，不還』而作衣，此比丘由〔衣〕成，以捨迦絺那衣……〔同第七　迦絺那衣犍度三。但將『受持衣』改為『受持未成衣』〕……諸比丘共捨迦絺那衣。</p>
<p style="margin-left:22em">———受持〔迦絺那衣〕六事終———</p>
</div></div>
<div class='div-other'><a id='mulu1306' />
<p class='h4'>六</p>
<div class='div-other'><a id='mulu1307' />
<p class='h5'>（一）</p><p style="margin-left:0em;text-indent:2em">有比丘受迦絺那衣，持衣料而去，往詣界外，念：『我于此處作衣，不還』而作衣，此比丘由〔衣〕成以捨迦絺那衣。有比丘受迦絺那衣，持衣料而去，往詣界外，念：『我不作衣，亦不還。』此比丘由決定〔不作〕以捨迦絺那衣。有比丘受迦絺那衣，持衣料而去，往詣界外，念：『我于此處作衣不還』而作衣，正作衣時而失去，此比丘由失而捨迦絺那衣。</p>
</div>
<div class='div-other'><a id='mulu1308' />
<p class='h5'>（二）</p><p style="margin-left:0em;text-indent:2em">有比丘受迦絺那衣，持衣料，念：『不還』而去，往詣界外，念：『我于此處作衣』而作衣，此比丘由〔衣〕成，以捨迦絺那衣。有比丘受迦絺那衣，持衣料，念：『不還』而去，往詣界外，念：『我不作衣』，此比丘由發心〔不作〕，以捨迦絺那衣。有比丘受迦絺那衣，持衣料，念：『不還』而去，往詣界外，念：『我于此處作衣』而作衣，當作衣時而失去，此比丘由失以捨迦絺那衣。</p>
</div>
<div class='div-other'><a id='mulu1309' />
<p class='h5'>（三）</p><p style="margin-left:0em;text-indent:2em">有比丘受迦絺那衣，持衣料躊躇于『還』或『不還』，未決定而去，往詣界外，念：『我于此處作衣，不還』而作衣，此比丘由〔衣〕成，以捨迦絺那衣。有比丘受迦絺那衣，持衣料躊躇于『還』或『不還』，未決定而去，往詣界外，念：『我不作衣亦不還。』此比丘由決定〔不作〕，以捨迦絺那衣。有比丘受迦絺那衣，持衣料躊躇于『還』或『不還』，未決定而去，往詣界外，念：『我于此處作衣，不還』而作衣，正作時而失去，此比丘由失以捨迦絺那衣。</p>
</div>
<div class='div-other'><a id='mulu1310' />
<p class='h5'>（四）</p><p style="margin-left:0em;text-indent:2em">有比丘受迦絺那衣，持衣料，念：『還』時而去，往詣界外，念：『我于此處作衣，不還』而作衣，此比丘由〔衣〕成，以捨迦絺那衣。有比丘受迦絺那衣，持衣料，念：『還』而去，往詣界外，念：『我不作衣，亦不還。』此比丘由決定〔不作〕，以捨迦絺那衣。有比丘受迦絺那衣，持衣料，念：『還』時而去，往詣界外，念：『我于此處作衣，不還』而作衣，正作衣時而失去，此比丘由失以捨迦絺那衣。有比丘受迦絺那衣，持衣料而念：『還』時而去，往詣界外作衣，作衣已，聞：『于彼住處捨迦絺那衣。』此比丘由聞以捨迦絺那衣。有比丘受迦絺那衣，持衣料，念：『還』時而去，往詣界外作衣，作衣已，念：『還！還！』而于界外已過迦絺那衣期限，此比丘由過期限，捨迦絺那衣。有比丘受迦絺那衣，持衣料，念：『還』時而去，往詣界外作衣，作衣已，念：『還！還！』而〔還時〕適迦絺那衣之期限至，此比丘與他比丘共捨迦絺那衣。</p>
</div></div>
<div class='div-other'><a id='mulu1311' />
<p class='h4'>七</p>
<div class='div-other'><a id='mulu1312' />
<p class='h5'>（一）</p><p style="margin-left:0em;text-indent:2em">有比丘受迦絺那衣，受持衣料而去……〔同第七　迦絺那衣犍度六（一）～（四）。但『持衣料』改為『受持衣料』〕……有比丘受迦絺那衣，持未成衣而去……〔同第七　迦絺那衣犍度六（一）～（四）。但『持衣料』改為『持未成衣』〕……有比丘受迦絺那衣，受持未成衣而去……〔同第七　迦絺那衣犍度六（一）～（四）。但『持衣料』改為『受持未成衣』〕……與比丘等共捨迦絺那衣。</p>
<p style="margin-left:22em">———持〔迦絺那衣〕誦品終———</p>
</div></div></div>
<div class='div-other'><a id='mulu1313' />
<div class='div-other'><a id='mulu1314' />
<p class='h4'>八</p>
<div class='div-other'><a id='mulu1315' />
<p class='h5'>（一）</p><p style="margin-left:0em;text-indent:2em">有比丘受迦絺那衣，期望衣而去，往詣界外而期望衣，不望而得，望而不得，念：『我于此處作衣，不還』而作衣，此比丘由〔衣〕成，以捨迦絺那衣。有比丘受迦絺那衣，期望衣……念：『我不作衣，亦不還。』此比丘由決定〔不作〕，以捨迦絺那衣。……念：『我于此處作衣，不還』而作衣，正作衣而失去，此比丘由失而捨迦絺那衣。有比丘受迦絺那衣，期望衣而去，往詣界外，念：『我于此處望衣，不還』而期望衣時，斷衣之望，此比丘由斷衣之期望，而捨迦絺那衣也。</p>
</div>
<div class='div-other'><a id='mulu1316' />
<p class='h5'>（二）</p><p style="margin-left:0em;text-indent:2em">有比丘受迦絺那衣，期望衣，念：『不還』而去，往詣界外期望衣，不望而得，望而不得，念：『我于此處作衣』而作衣，此比丘由〔衣〕成，以捨迦絺那衣。有比丘受迦絺那衣……念：『我不作衣。』此比丘由決定〔不作〕，以捨迦絺那衣。……念：『我于此處作衣』而作衣，正作衣時而失去，此比丘由失以捨迦絺那衣。有比丘受迦絺那衣，期望衣，念：『不還！』往詣界外，念：『我于此處期待衣』而期望衣，斷衣之望，此比丘由斷衣之期望，以捨迦絺那衣。</p>
</div>
<div class='div-other'><a id='mulu1317' />
<p class='h5'>（三）</p><p style="margin-left:0em;text-indent:2em">有比丘受迦絺那衣，期望衣，躊躇于『還』或『不還』，未決定而去，往詣界外期望衣，不望而得，望而不得，念：『我于此處作衣，不還』而作衣，此比丘由〔衣〕成，以捨迦絺那衣。……念：『我不作衣，亦不還！』此比丘由決定〔不作〕，以捨迦絺那衣。……念：『我于此處作衣，不還』而作衣，當作衣時而失去，此比丘由失以捨迦絺那衣。有比丘受迦絺那衣，期望衣，躊躇于『還』或『不還』，未決定而去，往詣界外，念：『我于此處期待衣，不還』而期望衣，斷衣之望，此比丘由斷衣之期望而捨迦絺那衣。</p>
<p style="margin-left:22em">———非望十二事終———</p>
</div></div>
<div class='div-other'><a id='mulu1318' />
<p class='h4'>九</p>
<div class='div-other'><a id='mulu1319' />
<p class='h5'>（一）</p><p style="margin-left:0em;text-indent:2em">有比丘受迦絺那衣而期望衣，念：『還』而去，往詣界外期望衣，望而得，不望不得，念：『我于此處作衣，不還』而作衣，此比丘由〔衣〕成，以捨迦絺那衣。……念：『我不作衣，亦不還。』此比丘由決定〔不作〕，以捨迦絺那衣。……念：『我于此處作衣，不還』而作衣，正作衣時而失去，此比丘由失以捨迦絺那衣。有比丘受迦絺那衣，期望衣，念：『還』時而去，往詣界外，念：『我于此處期待衣，不還』而望衣，斷衣之望，此比丘由斷衣之望，以捨迦絺那衣。</p>
</div>
<div class='div-other'><a id='mulu1320' />
<p class='h5'>（二）</p><p style="margin-left:0em;text-indent:2em">有比丘受迦絺那衣，期望衣，念：『還』時而去，往詣界外，聞：『于彼住處捨迦絺那衣。』念：『于彼住處捨迦絺那衣故，我于此處期待衣。』而望衣，望而得，不望而不得，念：『我于此處作衣，不還』而作衣，此比丘由〔衣〕成，以捨迦絺那衣。……念：『我不作衣，亦不還。』此比丘由決定〔不作〕，以捨迦絺那衣。……念：『我于此處作衣，不還』而作衣，正作衣時而失去，此比丘由失以捨迦絺那衣。有比丘受迦絺那衣，望衣，念：『還』時而去，往詣界外，聞：『于彼住處捨迦絺那衣。』念：『于彼住處捨迦絺那衣故，我于此處期待衣，不還』而望衣，斷衣之望，此比丘由斷衣之望以捨迦絺那衣。</p>
</div>
<div class='div-other'><a id='mulu1321' />
<p class='h5'>（三）</p><p style="margin-left:0em;text-indent:2em">有比丘受迦絺那衣，期望衣，念：『還』時而去，往詣界外望衣，望而得，不望而不得，令作衣，作衣已，聞：『于彼住處捨迦絺那衣。』此比丘由聞以捨迦絺那衣。有比丘受迦絺那衣，期望衣，念：『還』時而去，往詣界外，念：『我于此處期待衣，不還』而望衣，斷衣之望，此比丘由斷衣之望以捨迦絺那衣。有比丘受迦絺那衣而期望衣，念：『還』時而去，往詣界外望衣，望而得，不望而不得，令作衣，作衣已，念：『還！還！』但已過迦絺那衣期限，此比丘由出境界以捨迦絺那衣。有比丘受迦絺那衣，期望衣，念：『還』時而去，往詣界外望衣，望而得，不望而不得，令作衣，作衣已，念：『還！還！』迦絺那衣期限至，此比丘與比丘等共捨迦絺那衣。</p>
<p style="margin-left:22em">———望十二事終———</p>
</div></div>
<div class='div-other'><a id='mulu1322' />
<p class='h4'>一〇</p>
<div class='div-other'><a id='mulu1323' />
<p class='h5'>（一）</p><p style="margin-left:0em;text-indent:2em">有比丘受迦絺那衣，有事而去，往詣界外而生望衣念，不望而得，望而不得，念：『我于此處作衣，不還』而作衣，此比丘由〔衣〕成，以捨迦絺那衣。……念：『我不作衣，亦不還。』此比丘由決心〔不作〕，以捨迦絺那衣。……念：『我于此處作衣，不還』而作衣，當作衣時而失去，此比丘由失以捨迦絺那衣。有比丘受迦絺那衣，有事而去，往詣界外，生望衣念，念：『我于此處期待衣，不還』而望衣，斷衣之期望，此比丘由斷衣之望，以捨迦絺那衣。</p>
</div>
<div class='div-other'><a id='mulu1324' />
<p class='h5'>（二）</p><p style="margin-left:0em;text-indent:2em">有比丘受迦絺那衣，有事，念：『不還』而去，往詣界外，生望衣念，望衣，不望而得，望而不得，念：『我于此處作衣』而作衣，此比丘由〔衣〕成，以捨迦絺那衣。……念：『我不作衣。』此比丘由決心〔不作〕，以捨迦絺那衣。……念：『我于此處作衣』而作衣，當作衣時而失去，此比丘由失以捨迦絺那衣。有比丘受迦絺那衣，有事，念：『不還』而去，往詣界外，生望衣念，念：『我于此處期待衣』而望衣，斷衣之期望，此比丘由斷衣之望，以捨迦絺那衣。</p>
</div>
<div class='div-other'><a id='mulu1325' />
<p class='h5'>（三）</p><p style="margin-left:0em;text-indent:2em">有比丘受迦絺那衣，有事而躊躇于『還』或『不還』，未決定而去，往詣界外，生望衣念，望衣，不望而得，望而不得，念：『我于此處作衣，不還』而作衣，此比丘由〔衣〕成，以捨迦絺那衣。……念：『我不作衣，亦不還。』此比丘由決心〔不作〕，以捨迦絺那衣。……念：『我于此處作衣，不還』而作衣，當作衣時而失去，此比丘由失以捨迦絺那衣。有比丘受迦絺那衣，有事而躊躇于『還』或『不還』，未決定而去，往詣界外，生望衣念，念：『我于此處期待衣，不還』而望衣，斷衣之期望，此比丘由斷衣之望，以捨迦絺那衣。</p>
<p style="margin-left:22em">———有事十二事終———</p>
</div></div>
<div class='div-other'><a id='mulu1326' />
<p class='h4'>一一</p>
<div class='div-other'><a id='mulu1327' />
<p class='h5'>（一）</p><p style="margin-left:0em;text-indent:2em">有比丘受迦絺那衣，藏衣分，行走四方，至餘處，有諸比丘問：『汝于何處住雨安居耶？汝之衣分在何處耶？』彼言：『我于某甲住處住雨安居，我之衣分在彼處。』彼等言：『往持衣來，我等于此處為汝作衣。』彼往彼住處，問諸比丘言：『我衣分在何處耶？』彼等言：『汝之衣分乃此也，汝欲往何處耶？』彼言：『我往某甲住處，彼處諸比丘為我作衣。』彼等言：『且止！勿往！我等于此處為汝作衣。』彼念：『我于此處作衣，不還』而作衣，此比丘由〔衣〕成，捨迦絺那衣。有比丘受迦絺那衣……乃至……此比丘決心〔不作〕，以捨迦絺那衣。有比丘受迦絺那衣……乃至……此比丘由失以捨迦絺那衣。</p>
</div>
<div class='div-other'><a id='mulu1328' />
<p class='h5'>（二）</p><p style="margin-left:0em;text-indent:2em">有比丘受迦絺那衣，藏衣分而行走四方……『汝之衣分乃此也。』彼持衣往彼住處，途中有諸比丘，問：『汝往何處耶？』彼言：『我往某甲住處，彼處比丘等為我作衣。』彼等言：『且止！勿往！我等于此處為汝作衣。』彼念：『我于此處作衣，不還』而作衣，此比丘由〔衣〕成，以捨迦絺那衣。……彼念：『我不作衣，亦不還。』此比丘由決心〔不作〕，以捨迦絺那衣。……念：『我于此處作衣，不還』而作衣，正作衣時而失去，此比丘由失以捨迦絺那衣。</p>
</div>
<div class='div-other'><a id='mulu1329' />
<p class='h5'>（三）</p><p style="margin-left:0em;text-indent:2em">有比丘受迦絺那衣，藏衣分而行走四方……『汝之衣分乃此也。』彼持衣往彼住處，往彼住處而念：『我于此處作衣，不還』而作衣，此比丘由〔衣〕成，以捨迦絺那衣。……彼念：『我不作衣，亦不還。』此比丘由決心〔不作〕，以捨迦絺那衣。……念：『我于此處不作衣，亦不還』而作衣，當作衣時而失去，此比丘由失以捨迦絺那衣。</p>
<p style="margin-left:22em">———儲藏九事終———</p>
</div></div>
<div class='div-other'><a id='mulu1330' />
<p class='h4'>一二</p>
<div class='div-other'><a id='mulu1331' />
<p class='h5'>（一）</p><p style="margin-left:0em;text-indent:2em">有比丘受迦絺那衣，求安樂住處，持衣而去，念：『我往某甲住處，于其處得住安樂；若不得安樂者，則往某甲住處，于其處得住安樂；若不得安樂者，則往某甲住處，于其處得住安樂；若不得安樂者，則還。』往詣界外，念：『我于此處作衣，不還』而作衣，此比丘由〔衣〕成，以捨迦絺那衣。有比丘受迦絺那衣，求安樂住處……念：『還！』往詣界外，念：『我不作衣，亦不還。』此比丘由決心〔不作〕，以捨迦絺那衣。有比丘受迦絺那衣，求安樂住處……念：『還！』往詣界外，念：『我于此處作衣，不還』而作衣，當作衣時而失去，此比丘由失以捨迦絺那衣。有比丘受迦絺那衣，求安樂住處……念：『還！』往詣界外作衣，作衣已，念：『還！還！』而于界外已過迦絺那衣期限，此比丘由過期限以捨迦絺那衣。有比丘受迦絺那衣，求安樂住處……念：『還！』往詣界外作衣，作衣已，念：『還！還！』而〔還時〕適迦絺那衣期限至，此比丘與比丘等共捨迦絺那衣。</p>
<p style="margin-left:22em">———安樂住處五事終———</p>
</div></div>
<div class='div-other'><a id='mulu1332' />
<p class='h4'>一三</p>
<div class='div-other'><a id='mulu1333' />
<p class='h5'>（一）</p><p style="margin-left:0em;text-indent:2em">諸比丘！迦絺那衣有二執受，有二非執受。諸比丘！何為迦絺那衣執受耶？住處執受與衣執受也。諸比丘！何為住處執受耶？諸比丘！此處有比丘，住其住處，或言『還』時，留戀而〔暫〕去，諸比丘！如此于住處執受也。諸比丘！何為衣執受耶？諸比丘！于此處有比丘，其衣或未作、或未成、或未斷衣之期望，諸比丘！如此衣執受也。諸比丘！如此迦絺那衣執受有二。</p>
</div>
<div class='div-other'><a id='mulu1334' />
<p class='h5'>（二）</p><p style="margin-left:0em;text-indent:2em">諸比丘！何為迦絺那衣非執受耶？住處非執受與衣非執受也。諸比丘！何為住處非執受耶？諸比丘！于此處有比丘捨棄、厭離、放棄、無待言『不還』而去，諸比丘！如此于住處非執受也。諸比丘！何為衣非執受耶？諸比丘！于此處有比丘，其衣或已作、或已失、或已滅、或已燒、或已斷衣之期望，諸比丘！如此于衣非執受也。諸比丘！如此迦絺那衣非執受有二也。」</p>
</div></div></div>
<div class='div-other'><a id='mulu1335' />
<div class='div-other'><p style="margin-left:0em;text-indent:2em">此犍度有十二事，有一百十八說門。攝頌曰：</p>

<div class="lg regular" style="margin-left:0em;"><div class='lg-row'>比丘三十波利邑　沙竭陀住疲憊身</div>
<div class='lg-row'>住雨安居盡淋濕　往見勝者世間尊</div>
<div class='lg-row'>此處迦絺那衣事　五事相應一一明</div>
<div class='lg-row'>不囑．離衣．別眾食　但須受衣得則屬</div>
<div class='lg-row'>迦絺那者一門足　表白受成受不成</div>
<div class='lg-row'>輾治浣洗計量問　裁斷．安緣．假綴合</div>
<div class='lg-row'>固縫．重縫．與背縫　合縫．染及決定．談</div>
<div class='lg-row'>暫時．延期捨棄焉　不相應與無三時</div>
<div class='lg-row'>過五條而不作緣　異比丘正受界外</div>
<div class='lg-row'>隨喜時令不成受　迦絺那衣成受者</div>
<div class='lg-row'>佛陀如此說是義　新衣．等．故．糞掃衣</div>
<div class='lg-row'>市場前布不談之　不決定與非暫時</div>
<div class='lg-row'>不捨棄與非延期　相應以及有三衣</div>
<div class='lg-row'>五過五裁作緣時　人作界內正隨喜</div>
<div class='lg-row'>如上受迦絺那衣　捨．中一一有八事</div>
<div class='lg-row'>去．成．發心．失與聞　斷望．出界．共捨之</div>
<div class='lg-row'>持已作衣去不還　依去捨迦絺那衣</div>
<div class='lg-row'>持衣界外作不還　依成捨迦絺那衣</div>
<div class='lg-row'>持衣界外作不還　依發心捨迦絺衣</div>
<div class='lg-row'>持衣界外作不還　思惟此迦絺那衣</div>
<div class='lg-row'>當正作時即失去　依失捨迦絺那衣</div>
<div class='lg-row'>還持往界外作衣　作已聞言說捨之</div>
<div class='lg-row'>由聞捨迦絺那衣　還往界外令作衣</div>
<div class='lg-row'>作已期過未來歸　此由身出境界外</div>
<div class='lg-row'>而捨彼迦絺那衣　還往界外令作衣</div>
<div class='lg-row'>作已還來限正著　與他比丘等共捨</div>
<div class='lg-row'>迦絺那衣捨磊落　持與受持次七七</div>
<div class='lg-row'>去缺未成六次第　持往界外念令作</div>
<div class='lg-row'>已成發心．失三事　不還持往界外作</div>
<div class='lg-row'>已成．發心．失有三　次無決意有三類</div>
<div class='lg-row'>還來持往界外作　作與成捨未決三</div>
<div class='lg-row'>發心．失．聞．出境界　與他共生十五類</div>
<div class='lg-row'>受持．未成．及受持　此等四重總十五</div>
<div class='lg-row'>望．非望所用有三　亦分門類列其間</div>
<div class='lg-row'>知此乃依于理趣　三度十二有十二</div>
<div class='lg-row'>藏有九種安樂五　執受．非執受兩類</div>
<div class='lg-row'>如是如是依理趣　說攝頌已百十八</div>
</div></div></div></div></div>
</div><!-- end of div[@id='body'] -->
</body></html>