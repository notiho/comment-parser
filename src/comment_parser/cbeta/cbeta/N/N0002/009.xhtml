<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>犍度</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1513' />
<p class='h2'>第九　瞻波犍度</p>
<div class='div-other'><a id='mulu1514' />
<div class='div-other'><a id='mulu1515' />
<p class='h4'>一</p>
<div class='div-other'><a id='mulu1516' />
<p class='h5'>（一）</p><p style="margin-left:0em;text-indent:2em">爾時，佛世尊住瞻波國迦迦池邊。爾時，于迦尸國有婆娑婆村，住處有比丘迦葉姓者，為執事，心生思念：「如何能令未來善美比丘來，已來善美比丘令安樂久住，令此處得隆盛、增長、廣大耶？」因而戮力。爾時，有多數比丘，于迦尸國遊行，到婆娑婆村。迦葉姓比丘見彼諸比丘從遠方來，見而設牀座，置洗足水、足台、足布，迎之而取鉢、衣，問要水耶？供洗浴，供粥、嚼食、噉食。時，彼諸客比丘心生思念：「此住處比丘賢能也，供洗浴，亦供粥、嚼食、噉食。我等于此處婆娑婆村居住。」時，彼諸客比丘乃于是處婆娑婆村居住。</p>
</div>
<div class='div-other'><a id='mulu1517' />
<p class='h5'>（二）</p><p style="margin-left:0em;text-indent:2em">時，迦葉姓比丘心生思念：「此諸客比丘遠來疲倦既息，前不辨往來〔食處〕，今能辨往來。為他人盡壽戮力實難，乞求于眾人之間亦甚不快，我當不再供粥、嚼食、噉食矣。」乃不戮力奉彼粥、嚼食、噉食矣。時，彼諸客比丘心生思念：「前住此處比丘供洗浴，供粥、嚼食、噉食，彼今不再奉粥、嚼食、噉食矣。此住處比丘邪惡，我等舉此住處比丘。」</p>
</div>
<div class='div-other'><a id='mulu1518' />
<p class='h5'>（三）</p><p style="margin-left:0em;text-indent:2em">時，彼諸客比丘集會，言迦葉姓比丘曰：「前汝供洗浴，供粥、嚼食、噉食。汝今不供粥、嚼食、噉食矣。汝墮罪，汝見此罪耶？」「于我不見罪。」時，彼諸比丘以不見罪，舉迦葉姓比丘。時，迦葉姓比丘心生思念：「我不知此罪耶？非罪耶？我犯耶？不犯耶？我應被舉耶？不應被舉耶？如法耶？非如法耶？有過耶？無過耶？應理耶？不應理耶？我當往瞻波，以此事請問世尊。」</p>
</div>
<div class='div-other'><a id='mulu1519' />
<p class='h5'>（四）</p><p style="margin-left:0em;text-indent:2em">時，迦葉姓比丘收藏臥具牀座，持鉢、衣，向瞻波國而去，順次詣瞻波國世尊住處。詣而敬禮世尊，坐于一面。佛世尊與諸客比丘俱相致問是常法也。時，世尊言迦葉姓比丘曰：「比丘！忍耶？足耶？遠路而來不疲倦耶？比丘！汝由何處來耶？」「世尊！忍！世尊！足！我由道路而來，不疲倦。</p>
</div>
<div class='div-other'><a id='mulu1520' />
<p class='h5'>（五）</p><p style="margin-left:0em;text-indent:2em">于迦尸國有婆娑婆村。世尊！我乃是其住處比丘，為執事，思念：『如何能使未來善美比丘來，已來善美比丘令能安樂住，使此住處得隆盛、增長、廣大耶？』因而戮力。時有多數比丘于迦尸國遊行，至婆娑婆村。我見彼諸比丘從遠方而來……〔乃至〕……時，我生思念：『問……。』世尊！為此故，我來也。」</p>
</div>
<div class='div-other'><a id='mulu1521' />
<p class='h5'>（六）</p><p style="margin-left:0em;text-indent:2em">「比丘！此非罪也，不成罪。汝非犯也，無犯。不舉汝也，非被舉。舉汝者，非如法也、有過也、不應理也。比丘！汝往彼婆娑婆村居住！」「唯！唯！」迦葉姓比丘應諾世尊，即從座而起，敬禮世尊，右繞向婆娑婆村而去。</p>
</div>
<div class='div-other'><a id='mulu1522' />
<p class='h5'>（七）</p><p style="margin-left:0em;text-indent:2em">時，彼諸客比丘于後生悔，生追悔：「我等有不利，無得利；我等有惡得，無善得。何以故？我等無事、無因舉清淨無罪比丘故也。我等當往瞻波國，于世尊處以過白過。」時，彼諸客比丘收藏臥具牀座，持鉢、衣，向瞻波國而去，順次詣瞻波國世尊住處。詣而敬禮世尊，坐于一面。佛世尊與諸客比丘俱相致候是常法也。時，世尊言彼諸比丘曰：「諸比丘！忍耶？足耶？由道路而來，疲倦耶？諸比丘！汝等由何處來耶？」「世尊！忍！世尊！足！我等由道路來，不疲倦。于迦尸國有婆娑婆村，世尊！我等從彼處來也。」</p>
</div>
<div class='div-other'><a id='mulu1523' />
<p class='h5'>（八）</p><p style="margin-left:0em;text-indent:2em">「諸比丘！汝等舉彼住處比丘耶？」「然！」「諸比丘！依何事、何因耶？」「世尊！無事、無因也。」佛世尊呵責之曰：「諸比丘！不相合、〔不隨順、不相稱、非沙門法、不相應、〕非事也。諸愚人！汝等如何無事、無因舉清淨無罪比丘耶？諸愚人！如此非令未信者得信也。」呵責、說法，告諸比丘曰：「諸比丘！不得無事、無因舉清淨無罪比丘，舉者墮惡作。」</p>
</div>
<div class='div-other'><a id='mulu1524' />
<p class='h5'>（九）</p><p style="margin-left:0em;text-indent:2em">時，彼諸比丘即從座起，偏袒上衣，以頭面禮世尊足，白世尊言：「我等為過失所侵，猶如愚者、癡者、不善者，所以我等無事、無因舉清淨無罪比丘故也。世尊！若爾，請以我等之過為過而受之，為未來律儀故。」「諸比丘！汝等實為過失所侵，猶如愚者、癡者、不善者，所以汝等無事、無因舉清淨無垢比丘故也。諸比丘！汝等以過為過而見之，如法悔過故我受此。以過為過而見之，如法悔過以資未來律儀者，于聖者律為增長也。」</p>
</div></div>
<div class='div-other'><a id='mulu1525' />
<p class='h4'>二</p>
<div class='div-other'><a id='mulu1526' />
<p class='h5'>（一）</p><p style="margin-left:0em;text-indent:2em">時，瞻波國諸比丘如此作羯磨，謂：作非法別眾羯磨，作非法和合羯磨，作如法別眾羯磨，作似法別眾羯磨，作似法和合羯磨。以一人舉一人，以一人舉二人，以一人舉多人，以一人舉僧伽，以二人舉一人，以二人舉二人，以二人舉多人，以二人舉僧伽，以多人舉一人，以多人舉二人，以多人舉多人，以多人舉僧伽，以僧伽舉僧伽。</p>
</div>
<div class='div-other'><a id='mulu1527' />
<p class='h5'>（二）</p><p style="margin-left:0em;text-indent:2em">少欲諸比丘忿怒、非難：「如何瞻波國諸比丘，如此作羯磨：作非法別眾羯磨……作似法和合羯磨。以一人舉一人……以僧伽舉僧伽耶？」時，彼諸比丘以此事白世尊，〔世尊曰：〕「諸比丘！瞻波國諸比丘如此作羯磨：作非法別眾羯磨……以僧伽舉僧伽，真實否？」「世尊！真實也。」佛世尊呵責：「諸比丘！彼諸愚人所為不相合、〔不隨順、不相稱、非沙門法、不相應、〕非事也。諸比丘！如何彼諸愚人如此作羯磨：作非法別眾羯磨……以僧伽舉僧伽耶？諸比丘！如此非使未信者得信也。」呵責、說法，告諸比丘曰：</p>
</div>
<div class='div-other'><a id='mulu1528' />
<p class='h5'>（三）</p><p style="margin-left:0em;text-indent:2em">「諸比丘！非法別眾羯磨不成羯磨，不得作；非法和合羯磨不成羯磨，不得作；似法和合羯磨不成羯磨，不得作。以一人舉一人不成羯磨，不得作……以僧伽舉僧伽不成羯磨，不得作。</p>
</div>
<div class='div-other'><a id='mulu1529' />
<p class='h5'>（四）</p><p style="margin-left:0em;text-indent:2em">諸比丘！羯磨有四，謂：非法別眾羯磨、非法和合羯磨、如法別眾羯磨、如法和合羯磨也。諸比丘！此中非法別眾羯磨，諸比丘！此非法與別眾，有過、不應理之羯磨也。諸比丘！不得作如此羯磨，而不許如此羯磨。諸比丘！此中非法和合羯磨，諸比丘！此非法故有過，不許……。諸比丘！此中如法別眾羯磨，諸比丘！此別眾故有過，不許……。諸比丘！此中如法和合羯磨，諸比丘！此如法與和合故無過、應理之羯磨也。諸比丘！應作如此羯磨，而許如此羯磨。諸比丘！因此故，于此處『我等如此作如法和合羯磨。』如此，諸比丘！應當學。」</p>
</div></div>
<div class='div-other'><a id='mulu1530' />
<p class='h4'>三</p>
<div class='div-other'><a id='mulu1531' />
<p class='h5'>（一）</p><p style="margin-left:0em;text-indent:2em">爾時，六群比丘如此作羯磨，謂：作非法別眾羯磨，作非法和合羯磨，作如法別眾羯磨，作似法別眾羯磨，作似法和合羯磨，作無表白有唱說羯磨，作無唱說有表白羯磨，作無表白無唱說羯磨，作違法羯磨，作違律羯磨，作違師教羯磨，作受呵責羯磨，作非法羯磨，作有過羯磨，作不應理羯磨。少欲諸比丘忿怒、非難：「為何六群比丘作如此羯磨，作非法別眾羯磨……作受呵責、非法、有過、不應理羯磨耶？」時，彼諸比丘以此事白世尊，〔世尊曰〕：「諸比丘！六群比丘作如此羯磨，作非法別眾羯磨……作受呵責非法、有過、不應理羯磨，真實耶？」「世尊！真實也。」……乃至……呵責、說法已，告諸比丘曰：</p>
</div>
<div class='div-other'><a id='mulu1532' />
<p class='h5'>（二）</p><p style="margin-left:0em;text-indent:2em">「諸比丘！非法別眾羯磨不成羯磨，不得作……似法和合羯磨不成羯磨，不得作。諸比丘！無表白有唱說羯磨不成羯磨，不得作。諸比丘！無唱說有表白羯磨不成羯磨，不得作。諸比丘！無表白無唱說羯磨不成羯磨，不得作。諸比丘！違法羯磨不成羯磨，不得作。諸比丘！違律羯磨不成羯磨，不得作。諸比丘！違師教羯磨不成羯磨，不得作。諸比丘！受呵責、非法、有過、不應理之羯磨不成羯磨，不得作。</p>
</div>
<div class='div-other'><a id='mulu1533' />
<p class='h5'>（三）</p><p style="margin-left:0em;text-indent:2em">諸比丘！羯磨有六，謂：非法羯磨、別眾羯磨、和合羯磨、似法別眾羯磨、似法和合羯磨、如法和合羯磨也。諸比丘！何為非法羯磨耶？諸比丘！白二羯磨以一白而作羯磨，羯磨不唱說，非法羯磨也。諸比丘！白二羯磨以二白作羯磨，羯磨不唱說，非法羯磨也。諸比丘！白二羯磨以一羯磨說而作羯磨，不表白者，非法羯磨也。諸比丘！白二羯磨以二羯磨說而作羯磨，不表白者，非法羯磨也。</p>
</div>
<div class='div-other'><a id='mulu1534' />
<p class='h5'>（四）</p><p style="margin-left:0em;text-indent:2em">諸比丘！白四羯磨以一白而作羯磨，羯磨不唱說，非法羯磨也。諸比丘！白四羯磨以二表白而作羯磨……以三表白而作羯磨……以四表白而作羯磨，羯磨不唱說，非法羯磨也。諸比丘！白四羯磨以一羯磨說而作羯磨……以二羯磨說而作羯磨……以三羯磨說而作羯磨……以四羯磨說而作羯磨，不表白者，非法羯磨也。諸比丘！如此名為非法羯磨也。</p>
</div>
<div class='div-other'><a id='mulu1535' />
<p class='h5'>（五）</p><p style="margin-left:0em;text-indent:2em">諸比丘！何為別眾羯磨耶？諸比丘！白二羯磨所需比丘未到，應與清淨欲者未與清淨欲，現前〔比丘〕呵責，此別眾羯磨也。諸比丘！白二羯磨所需比丘已至，應與清淨欲者未與清淨欲，現前〔比丘〕呵責，此別眾羯磨也。諸比丘！白二羯磨所需之比丘已至，應與清淨欲者已與清淨欲，現前〔比丘〕呵責，此別眾羯磨也。諸比丘！白四羯磨……別眾羯磨也。諸比丘！如此名為別眾羯磨也。</p>
</div>
<div class='div-other'><a id='mulu1536' />
<p class='h5'>（六）</p><p style="margin-left:0em;text-indent:2em">諸比丘！何為和合羯磨耶？諸比丘！白二羯磨所需比丘已至，應與清淨欲者已與清淨欲，現前〔比丘〕不呵責，此和合羯磨也。諸比丘！白四羯磨……不呵責，此和合羯磨也。諸比丘！如此名為和合羯磨也。</p>
</div>
<div class='div-other'><a id='mulu1537' />
<p class='h5'>（七）</p><p style="margin-left:0em;text-indent:2em">諸比丘！何為似法別眾羯磨耶？諸比丘！白二羯磨先羯磨唱說後表白，所需比丘未來，應與清淨欲者未與清淨欲，現前〔比丘〕呵責，此似法別眾羯磨也。諸比丘！白二羯磨先羯磨唱說後表白，所需比丘已至，應與清淨欲者未與清淨欲，現前〔比丘〕呵責，此似法別眾羯磨也。諸比丘！白二羯磨先羯磨唱說後表白，所需比丘已至，應與清淨欲者已與清淨欲，現前〔比丘〕呵責，此似法別眾羯磨也。諸比丘！白四羯磨……似法別眾羯磨也。諸比丘！如此名為似法別眾羯磨。</p>
</div>
<div class='div-other'><a id='mulu1538' />
<p class='h5'>（八）</p><p style="margin-left:0em;text-indent:2em">諸比丘！何為似法和合羯磨耶？諸比丘！白二羯磨先羯磨唱說後表白，所需比丘已至，應與清淨欲者已與清淨欲，現前〔比丘〕不呵責，此似法和合羯磨也。諸比丘！白四……不呵責，此似法和合羯磨也。諸比丘！如此名為似法和合羯磨。</p>
</div>
<div class='div-other'><a id='mulu1539' />
<p class='h5'>（九）</p><p style="margin-left:0em;text-indent:2em">諸比丘！何為如法和合羯磨耶？諸比丘！白二羯磨先表白後以一羯磨說而作羯磨，所須比丘已至，應與清淨欲者已與清淨欲，現前〔比丘〕不呵責，此如法和合羯磨也。諸比丘！白四羯磨先表白後以三羯磨說而作羯磨，所需比丘已至，應與清淨欲者已與清淨欲，現前〔比丘〕不呵責，此如法和合羯磨也。諸比丘！如此名為如法和合羯磨。</p>
</div></div>
<div class='div-other'><a id='mulu1540' />
<p class='h4'>四</p>
<div class='div-other'><a id='mulu1541' />
<p class='h5'>（一）</p><p style="margin-left:0em;text-indent:2em">僧伽有五，謂：四比丘僧伽、五比丘僧伽、十比丘僧伽、二十比丘僧伽、過二十比丘僧伽也。諸比丘！此中四比丘僧伽除授戒、自恣、出罪三羯磨，其餘得作一切如法和合羯磨。諸比丘！此中五比丘僧伽于中國除授戒與出罪二羯磨，其餘得作一切如法和合羯磨。諸比丘！此中十比丘僧伽除出罪一羯磨，其餘得作一切如法和合羯磨。諸比丘！此中二十比丘僧伽得作一切如法和合羯磨也。</p>
</div>
<div class='div-other'><a id='mulu1542' />
<p class='h5'>（二）</p><p style="margin-left:0em;text-indent:2em">諸比丘！四人眾應作羯磨時，以比丘尼為第四人而作羯磨，不成羯磨，不得作。諸比丘！四人眾應作羯磨時，以式叉摩那為第四人……以沙彌為第四人……以沙彌尼為第四人……以棄學者為第四人……以犯極罪者為第四人……以因不見罪而被舉者為第四人……以因不懺悔罪而被舉罪者為第四人……以因不捨棄惡見而被舉者為第四人……以黃門為第四人……以賊住者為第四人……以歸外道者為第四人……以畜生為第四人……以殺母者為第四人……以殺父者為第四人……以殺阿羅漢者為第四人……以污比丘尼者為第四人……以破和合僧者為第四人……以出〔佛身〕血者為第四人……以二根者為第四人……以異住處者為第四人……以異境界者為第四人……以神通在虛空者為第四人……以由僧伽受羯磨者為第四人而作羯磨，不成羯磨，不得作。</p>
<p style="margin-left:22em">———四人眾可作〔終〕———</p>
</div>
<div class='div-other'><a id='mulu1543' />
<p class='h5'>（三）</p><p style="margin-left:0em;text-indent:2em">諸比丘！五人眾應作羯磨時，以比丘尼為第五人而作羯磨，不成羯磨，不得作……以由僧伽受羯磨者為第五人而作羯磨，不成羯磨，不得作。</p>
<p style="margin-left:22em">———五人眾可作〔終〕———</p>
</div>
<div class='div-other'><a id='mulu1544' />
<p class='h5'>（四）</p><p style="margin-left:0em;text-indent:2em">諸比丘！十人眾應作羯磨時，以比丘尼為第十人而作羯磨，不成羯磨，不得作……以由僧伽受羯磨者為第十人而作羯磨，不成羯磨，不得作。</p>
<p style="margin-left:22em">———十人眾可作〔終〕———</p>
</div>
<div class='div-other'><a id='mulu1545' />
<p class='h5'>（五）</p><p style="margin-left:0em;text-indent:2em">諸比丘！二十人眾應作羯磨時，以比丘尼為第二十人而作羯磨，不成羯磨，不得作……以由僧伽受羯磨者為第二十人而作羯磨，不成羯磨，不得作。</p>
<p style="margin-left:22em">———二十人眾可作〔終〕———</p>
</div>
<div class='div-other'><a id='mulu1546' />
<p class='h5'>（六）</p><p style="margin-left:0em;text-indent:2em">諸比丘！以別住者為第四人而與別住、作本日治、與摩那埵，以彼為第二十人而作出罪者，不成羯磨，不得作。諸比丘！以應受本日治之者為第四人而與別住、作本日治、與摩那埵，以彼為第二十人而作出罪者，不成羯磨，不得作。諸比丘！以應受摩那埵之人為第四人而與別住、作本日治、與摩那埵，以彼為第二十人而作出罪者，不成羯磨，不得作。諸比丘！以行摩那埵者為第四人而與別住、作本日治、與摩那埵，以彼為第二十人而作出罪，不成羯磨，不得作。諸比丘！以應受出罪者為第四人而與別住、作本日治、與摩那埵，以彼為第二十人而作出罪者，不成羯磨，不得作。</p>
</div>
<div class='div-other'><a id='mulu1547' />
<p class='h5'>（七）</p><p style="margin-left:0em;text-indent:2em">諸比丘！于僧伽中一類人之呵責應受，一類人之〔呵責〕不應受。諸比丘！于僧伽中如何之人呵責不應受耶？諸比丘！于僧伽中比丘尼之呵責不應受。諸比丘！于僧伽中，式叉摩那之呵責……沙彌之……沙彌尼之……棄學者之……犯極罪者之……發狂者之……心散亂者之……受苦者之……因不見罪而被舉者之……因不懺悔罪而被舉者之……因不捨棄惡見而被舉者之……黃門之……賊住者之……歸外道者之……畜生之……殺母者之……殺父者之……殺阿羅漢者之……污比丘尼者之……破和合僧者之……出〔佛身〕血者之……二根者之……異住處者之……異境界者之……以神通在虛空者之……由僧伽受羯磨者之呵責不應受。諸比丘！于僧伽中如此人之呵責不應受也。</p>
</div>
<div class='div-other'><a id='mulu1548' />
<p class='h5'>（八）</p><p style="margin-left:0em;text-indent:2em">諸比丘！于僧伽中如何人之呵責應受耶？諸比丘！有善比丘，在同住處同一界內者，縱然僅語其鄰座比丘，于僧伽中應受其呵責。諸比丘！如此人之呵責應受。</p>
</div>
<div class='div-other'><a id='mulu1549' />
<p class='h5'>（九）</p><p style="margin-left:0em;text-indent:2em">諸比丘！驅出有二。諸比丘！未犯應受驅出之人，而被僧伽驅出者，于某人為善驅出，于某人為惡驅出。諸比丘！未犯應受驅出之人而被僧伽驅出，其為惡驅出者如何耶？諸比丘！此處有比丘，清淨無罪，僧伽若驅出彼，為惡驅出。諸比丘！如此，未犯應受驅出之人而僧伽若驅出者，謂為惡驅出也。諸比丘！未犯應受驅出之人而被僧伽驅出，其為善驅出者如何耶？諸比丘！此處有比丘，愚癡、不聰明、多罪、不受教誡、居俗家、與不隨順在家眾俱住，僧伽若驅出彼，為善驅出。諸比丘！如此，未犯應受驅出之人而僧伽若驅出者，謂為善驅出。</p>
</div>
<div class='div-other'><a id='mulu1550' />
<p class='h5'>（一〇）</p><p style="margin-left:0em;text-indent:2em">諸比丘！解〔羯磨〕有二。諸比丘！未得解之人而僧伽若與解，于某人為善解，于某人為惡解。諸比丘！未得解之人而僧伽若與解，如何為惡解耶？諸比丘！黃門未得解，僧伽若與彼解者，為惡解。諸比丘！賊住者……歸于外道者……畜生……殺母者……殺父者……殺阿羅漢者……污比丘尼者……破和合僧者……出〔佛身〕血者……二根者，未得解，僧伽若與彼解者為惡解。諸比丘！如此，未得解之人而僧伽若與解者，謂為惡解。</p>
</div>
<div class='div-other'><a id='mulu1551' />
<p class='h5'>（一一）</p><p style="margin-left:0em;text-indent:2em">諸比丘！未得解之人而僧伽若與解，如何為善解耶？諸比丘！截足者……〔參照第一大犍度七一（一）〕……盲聾啞者，未得解，僧伽與解者為善解。諸比丘！如此，未得解之人而僧伽與解者，謂為善解也。」</p>
<p style="margin-left:22em">———婆娑婆村誦品〔終〕———</p>
</div></div></div>
<div class='div-other'><a id='mulu1552' />
<div class='div-other'><a id='mulu1553' />
<p class='h4'>五</p>
<div class='div-other'><a id='mulu1554' />
<p class='h5'>（一）</p><p style="margin-left:0em;text-indent:2em">「諸比丘！此處有比丘，無應視為罪者，僧伽若多人、若一人難彼曰：『汝犯罪汝見此罪？』彼言：『我無應視為罪者。』僧伽依不見罪而舉彼，非法羯磨也。諸比丘！此處有比丘，無應懺悔罪者，僧伽若多人、若一人難彼曰：『汝犯罪，且懺悔彼罪！』彼言：『我無應懺悔罪者。』僧伽依不懺悔罪而舉彼，非法羯磨也。諸比丘！此處有比丘，無應棄惡見者，僧伽若多人、若一人難彼曰：『汝有惡見，棄此惡見！』彼言：『我無應棄惡見者。』僧伽依不棄惡見而舉彼，非法羯磨也。</p>
</div>
<div class='div-other'><a id='mulu1555' />
<p class='h5'>（二）</p><p style="margin-left:0em;text-indent:2em">諸比丘！此處有比丘，無應見罪者，無應懺悔罪者，僧伽若多人、若一人難彼曰：『汝犯罪，汝見此罪耶？且懺悔彼罪！』彼言：『我無應見罪者，無應懺悔罪者。』僧伽依不見〔罪〕，或依不懺悔罪而舉彼，非法羯磨也。</p>
</div>
<div class='div-other'><a id='mulu1556' />
<p class='h5'>（三）</p><p style="margin-left:0em;text-indent:2em">諸比丘！此處有比丘，無應見罪者，無應棄惡見者，僧伽若多人、若一人難彼曰：『汝犯罪，汝見此罪耶？汝有惡見，且棄此惡見！』彼言：『我無應見罪者，我無應棄惡見者。』僧伽依不見〔罪〕，或依不捨棄〔惡見〕而舉彼，非法羯磨也。</p>
</div>
<div class='div-other'><a id='mulu1557' />
<p class='h5'>（四）</p><p style="margin-left:0em;text-indent:2em">諸比丘！此處有比丘，無應懺悔罪者，無應棄惡見者。僧伽若多人、若一人難彼曰：『汝犯罪，且懺悔此罪；汝有惡見，且棄此惡見！』彼言：『我無應懺悔罪者，我無應棄惡見者。』僧伽依不懺悔〔罪〕、或依不棄〔惡見〕而舉彼，非法羯磨也。</p>
</div>
<div class='div-other'><a id='mulu1558' />
<p class='h5'>（五）</p><p style="margin-left:0em;text-indent:2em">諸比丘！此處有比丘，無應見罪者，無應懺悔罪者，無應棄惡見者。僧伽若多人、若一人難彼曰：『汝犯罪，汝見此罪耶？且懺悔此罪；汝有惡見，且棄此惡見！』彼言：『我無應見罪者，我無應懺悔罪者，我無應棄惡見者。』僧伽依不見〔罪〕、或依不懺悔〔罪〕、或不棄〔惡見〕而舉彼，非法羯磨也。</p>
</div>
<div class='div-other'><a id='mulu1559' />
<p class='h5'>（六）</p><p style="margin-left:0em;text-indent:2em">諸比丘！此處有比丘，有應見罪者。僧伽若多人、若一人難彼曰：『汝犯罪，汝見此罪耶？』彼言：『然！我見。』僧伽依不見罪而舉彼，非法羯磨也。諸比丘！此處有比丘，有應懺悔罪者。僧伽若多人、若一人難彼曰：『汝犯罪，且懺悔彼罪！』彼言：『然！我懺悔。』僧伽依不懺悔罪而舉彼，非法羯磨也。諸比丘！此處有比丘，有應棄惡見者。僧伽若多人、若一人難彼曰：『汝有惡見，且棄此惡見！』彼言：『然！我捨棄。』僧伽依不棄惡見而舉彼，非法羯磨也。</p>
</div>
<div class='div-other'><a id='mulu1560' />
<p class='h5'>（七）</p><p style="margin-left:0em;text-indent:2em">諸比丘！此處有比丘，有應見罪者，有應懺悔罪者……乃至……有應見罪者，有應棄惡見者……有應懺悔罪者，有應棄惡見者……有應見罪者，有應懺悔罪者，有應棄惡見者。僧伽若多人、若一人難彼曰：『汝犯罪，汝見此罪耶？且懺悔彼罪！汝有惡見，棄此惡見！』彼言：『然！我見，然！我懺悔，然！我捨棄。』僧伽依不見、或不懺悔、或依不棄〔惡見〕而舉彼，非法羯磨也。</p>
</div>
<div class='div-other'><a id='mulu1561' />
<p class='h5'>（八）</p><p style="margin-left:0em;text-indent:2em">諸比丘！此處有比丘，有應見罪者。僧伽若多人、若一人難彼曰：『汝犯罪，汝見此罪耶？』彼言：『我無應見罪者。』僧伽依不見罪而舉彼，如法羯磨也。諸比丘！此處有比丘，有應懺悔罪者。僧伽若多人、若一人難彼曰：『汝犯罪，懺悔彼罪！』彼言：『我無應懺悔罪者。』僧伽依不懺悔〔罪〕而舉彼，如法羯磨也。諸比丘！此處有比丘，有應棄惡見者。僧伽若多人、若一人難彼曰：『汝有惡見，且棄此惡見！』彼言：『我無應棄惡見者。』僧伽依不棄惡見而舉彼，如法羯磨也。</p>
</div>
<div class='div-other'><a id='mulu1562' />
<p class='h5'>（九）</p><p style="margin-left:0em;text-indent:2em">諸比丘！此處有比丘，有應見罪者，有應懺悔罪者……有應見罪者，有應棄惡見者……有應懺悔罪者，有應棄惡見者……有應見罪者，有應懺悔罪者，有應棄惡見者。僧伽若多人、若一人難彼曰：『汝犯罪，汝見此罪耶？且懺悔彼罪！汝有惡見，且棄此惡見！』彼言：『我無應見罪者，我無應懺悔罪者，我無應棄惡見者。』僧伽依不見〔罪〕、或依不懺悔、或依不棄〔惡見〕而舉彼，如法羯磨也。」</p>
</div></div>
<div class='div-other'><a id='mulu1563' />
<p class='h4'>六</p>
<div class='div-other'><a id='mulu1564' />
<p class='h5'>（一）</p><p style="margin-left:0em;text-indent:2em">時，具壽優波離詣世尊住處，詣已，敬禮世尊，坐于一面。于一面坐已，具壽優波離白世尊：「和合僧應令〔當事比丘〕現前而作羯磨，若不令現前而作者，此為如法羯磨、毘尼羯磨耶？」「優波離！此非法羯磨也、非毘尼羯磨也。」</p>
</div>
<div class='div-other'><a id='mulu1565' />
<p class='h5'>（二）</p><p style="margin-left:0em;text-indent:2em">「應問和合僧而作之羯磨，不問而作；應令自言而作羯磨，不令自言而作；應與憶念毘尼者，與不癡毘尼；應與不癡毘尼者，作實覓羯磨；應作實覓羯磨者，作呵責羯磨；應作呵責羯磨者，作依止羯磨；應作依止羯磨者，作驅出羯磨；應作驅出羯磨者，作下意羯磨；應作下意羯磨者，作舉罪羯磨；應作舉罪羯磨者，與別住；應與別住者，與本日治；應與本日治者，與摩那埵；應與摩那埵者，與出罪；應與出罪者，授具足戒。此為如法羯磨、毘尼羯磨耶？」</p>
</div>
<div class='div-other'><a id='mulu1566' />
<p class='h5'>（三）</p><p style="margin-left:0em;text-indent:2em">「優波離！此非法羯磨也、非毘尼羯磨也。優波離！和合僧應令現前而作之羯磨，不令現前而作，優波離！如此者，非法羯磨、非毘尼羯磨也。如此，于僧伽有過。優波離！應問和合僧而作之羯磨，不問而作；應令自言而作……應與出罪者，授具足戒。優波離！如此非法羯磨、非毘尼羯磨也。如此，于僧伽有過。」</p>
</div>
<div class='div-other'><a id='mulu1567' />
<p class='h5'>（四）</p><p style="margin-left:0em;text-indent:2em">「和合僧應令現前而作之羯磨，令現前而作者，此為如法羯磨、毘尼羯磨耶？」「優波離！此如法羯磨也、毘尼羯磨也。」「應問和合僧而作之羯磨，問而後作；應令自言而作之羯磨，令自言而作；應與憶念毘尼者，即與憶念毘尼……應與出罪者，與出罪；應授具足戒者，授具足戒。此為如法羯磨、毘尼羯磨耶？」「優波離！此如法羯磨也，毘尼羯磨也。優波離！和合僧應令現前而作之羯磨，令現前而作者，優波離！如此如法羯磨、毘尼羯磨也。如此者，于僧伽無過。優波離！應問而作之羯磨，問而作者……應授具足戒者，授具足戒。優波離！如此者，如法羯磨、毘尼羯磨也。如此者，于僧伽無過也。」</p>
</div>
<div class='div-other'><a id='mulu1568' />
<p class='h5'>（五）</p><p style="margin-left:0em;text-indent:2em">「和合僧應與憶念毘尼者，與不癡毘尼；應與不癡毘尼者，與憶念毘尼。此為如法羯磨、毘尼羯磨耶？」「優波離！非法羯磨、非毘尼羯磨也。」「和合僧應與不癡毘尼者，作實覓羯磨；應作實覓羯磨者，與不癡毘尼；應作實覓羯磨者，作呵責羯磨；應作呵責羯磨者，作實覓羯磨；應作呵責羯磨者，作依止羯磨；應作依止羯磨者，作呵責羯磨；應作依止羯磨者，作驅出羯磨；應作驅出羯磨者，作依止羯磨；應作驅出羯磨者，作下意羯磨；應作下意羯磨者，而作驅出羯磨；應作下意羯磨者，作舉罪羯磨；應作舉罪羯磨者，作下意羯磨；應作舉罪羯磨者，與別住；應與別住者，作舉罪羯磨；應與別住者，與本日治；應與本日治者，與別住；應與本日治者，與摩那埵；應與摩那埵者，與本日治；應與摩那埵者，與出罪；應與出罪者，與摩那埵；應與出罪者，授具足戒；應授具足戒者，與出罪。此為如法羯磨、毘尼羯磨耶？」</p>
</div>
<div class='div-other'><a id='mulu1569' />
<p class='h5'>（六）</p><p style="margin-left:0em;text-indent:2em">「優波離！此非法羯磨也、非毘尼羯磨也。優波離！和合僧應與憶念毘尼者，與不癡毘尼；應與不癡毘尼者，與憶念毘尼。優波離！如此者，非法羯磨、非毘尼羯磨也。如此者，于僧伽有過。優波離！和合僧應與不癡毘尼者，作實覓羯磨……應授具足戒者，與出罪。優波離！如此者，非法羯磨、非毘尼羯磨也。如此者，于僧伽有過。」</p>
</div>
<div class='div-other'><a id='mulu1570' />
<p class='h5'>（七）</p><p style="margin-left:0em;text-indent:2em">「和合僧應與憶念毘尼者，與憶念毘尼；應與不癡毘尼者，與不癡毘尼。此為如法羯磨、毘尼羯磨耶？」「優波離！此如法羯磨、毘尼羯磨也。」「和合僧應與不癡毘尼者，與不癡毘尼；應作實覓羯磨者，作實覓羯磨……應與出罪者，與出罪；應授具足戒者，授具足戒。此為如法羯磨、毘尼羯磨耶？」</p>
</div>
<div class='div-other'><a id='mulu1571' />
<p class='h5'>（八）</p><p style="margin-left:0em;text-indent:2em">「優波離！此如法羯磨、毘尼羯磨也。優波離！和合僧應與憶念毘尼者，與憶念毘尼；應與不癡毘尼者，與不癡毘尼。優波離！如此者，如法羯磨、毘尼羯磨也。如此者，于僧伽無過。優波離！和合僧應與不癡毘尼者，與不癡毘尼……應授具足戒者，授具足戒。優波離！如此者，如法羯磨、毘尼羯磨也。如此者，于僧伽無過。」</p>
</div>
<div class='div-other'><a id='mulu1572' />
<p class='h5'>（九）</p><p style="margin-left:0em;text-indent:2em">時，世尊告諸比丘曰：「諸比丘！和合僧應與憶念毘尼者，與不癡毘尼。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應與憶念毘尼者，作實覓羯磨；應與憶念毘尼者，作呵責羯磨……應與憶念毘尼者，授具足戒。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應與不癡毘尼者，作實覓羯磨。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應與不癡毘尼者，作呵責羯磨……應與不癡毘尼者，授具足戒；應與不癡毘尼者，與憶念毘尼。諸比丘！如此者，非法羯磨、非毘尼羯磨也。如此者，于僧伽有過。諸比丘！和合僧應作實覓羯磨者……應授具足戒者，與出罪。諸比丘！如此者，非法羯磨、非毘尼羯磨也。如此者，于僧伽有過。」</p>
<p style="margin-left:22em">———優波離所問誦品終———</p>
</div></div></div>
<div class='div-other'><a id='mulu1573' />
<div class='div-other'><a id='mulu1574' />
<p class='h4'>七</p>
<div class='div-other'><a id='mulu1575' />
<p class='h5'>（一）</p><p style="margin-left:0em;text-indent:2em">「諸比丘！此處有比丘，常訴訟、鬥諍、爭論、喧吵，于僧伽起諍事。此中諸比丘心生思念：『此比丘常訴訟……乃至……于僧伽起諍事，我等為彼作呵責羯磨。』彼等為彼作非法別眾呵責羯磨。彼從彼住處往他住處，是處諸比丘心生思念：『此比丘由僧伽受非法別眾呵責羯磨，我等為彼作呵責羯磨。』彼等為彼作非法和合呵責羯磨。彼從彼住處往他住處，是處諸比丘……『……受非法和合呵責羯磨，我等為彼作呵責羯磨。』彼等為彼作如法別眾呵責羯磨。彼從彼住處往他……『……受如法別眾呵責羯磨，我等為彼作呵責羯磨。』彼等為彼作似法別眾呵責羯磨。彼從彼住處往他……『……受似法別眾呵責羯磨，我等為彼作呵責羯磨。』彼等為彼作似法和合呵責羯磨。</p>
</div>
<div class='div-other'><a id='mulu1576' />
<p class='h5'>（二）</p><p style="margin-left:0em;text-indent:2em">諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作非法和合呵責羯磨。彼從彼住處往他住處，是處諸比丘心生思念：『此比丘由僧伽受非法和合呵責羯磨，我等為彼……』……〔作〕如法別眾〔呵責羯磨〕。彼從彼住處……〔作〕似法別眾〔呵責羯磨〕。彼從彼住處……〔作〕似法和合〔呵責羯磨〕。彼從彼住處……〔作〕非法別眾〔呵責羯磨〕。</p>
</div>
<div class='div-other'><a id='mulu1577' />
<p class='h5'>（三）</p><p style="margin-left:0em;text-indent:2em">諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作如法別眾呵責羯磨……〔作〕似法別眾……似法和合……非法別眾……非法和合〔呵責羯磨〕。</p>
</div>
<div class='div-other'><a id='mulu1578' />
<p class='h5'>（四）</p><p style="margin-left:0em;text-indent:2em">諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作似法別眾呵責羯磨……〔作〕似法和合……非法別眾……非法和合……如法別眾〔呵責羯磨〕。</p>
</div>
<div class='div-other'><a id='mulu1579' />
<p class='h5'>（五）</p><p style="margin-left:0em;text-indent:2em">諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……于僧伽起諍事，我等為彼作呵責羯磨。』彼等為彼作似法和合呵責羯磨……〔作〕非法別眾……非法和合……如法別眾……似法別眾〔呵責羯磨〕。</p>
</div>
<div class='div-other'><a id='mulu1580' />
<p class='h5'>（六）</p><p style="margin-left:0em;text-indent:2em">諸比丘！此處有比丘，愚癡、暗昧而犯種種罪，不受教誡，與在家人交往，與不隨順在家眾俱住。此中諸比丘心生思念：『此比丘愚癡、暗昧而……俱住，我等為彼作依止羯磨。』彼等為彼作非法別眾依止羯磨。彼從彼住處往他住處，是處諸比丘心生思念：『此比丘由僧伽受非法別眾依止羯磨，我等為彼作依止羯磨。』彼等為彼作非法和合依止羯磨……乃至……〔作〕如法別眾、似法別眾、似法和合〔依止羯磨〕。（如上應作環說）。</p>
</div>
<div class='div-other'><a id='mulu1581' />
<p class='h5'>（七）</p><p style="margin-left:0em;text-indent:2em">諸比丘！此處有比丘，污他家，行惡行。此中諸比丘心生思念：『此比丘污他家，行惡行，我等為彼作驅出羯磨。』彼等為彼作非法別眾驅出羯磨……〔同第九　瞻波犍度七（六）〕……〔作〕似法和合〔驅出羯磨〕。（亦如上作環說）。</p>
</div>
<div class='div-other'><a id='mulu1582' />
<p class='h5'>（八）</p><p style="margin-left:0em;text-indent:2em">諸比丘！此處有比丘，以惡口罵詈在家人。此中諸比丘心生思念：『此比丘以惡口罵詈在家人，我等為彼作下意羯磨。』彼等為彼作非法別眾下意羯磨……〔同第九　瞻波犍度七（六）〕……〔作〕似法和合〔下意羯磨〕。（亦如上作環說）。</p>
</div>
<div class='div-other'><a id='mulu1583' />
<p class='h5'>（九）</p><p style="margin-left:0em;text-indent:2em">諸比丘！此處有比丘，犯罪不欲見罪。此中諸比丘心生思念：『此比丘犯罪，不欲見罪，我等為彼依不見罪作舉罪羯磨。』彼等為彼依不見罪，作非法別眾舉罪羯磨……〔同第九　瞻波犍度七（六）〕……〔作〕似法和合〔舉罪羯磨〕。（亦作環說）。</p>
</div>
<div class='div-other'><a id='mulu1584' />
<p class='h5'>（一〇）</p><p style="margin-left:0em;text-indent:2em">諸比丘！此處有比丘，犯罪，不欲懺悔罪。此中諸比丘心生思念：『此比丘犯罪，不欲懺悔罪，我等為彼依不懺悔罪，作舉罪羯磨。』彼等為彼依不見懺悔罪，作非法別眾舉罪羯磨……〔同第九　瞻波犍度七（六）〕……〔作〕似法和合〔舉罪羯磨〕。（亦作環說）。</p>
</div>
<div class='div-other'><a id='mulu1585' />
<p class='h5'>（一一）</p><p style="margin-left:0em;text-indent:2em">諸比丘！此處有比丘，不欲棄惡見。此中諸比丘心生思念：『此比丘不欲棄惡見，我等為彼依不棄惡見，作舉罪羯磨。』彼等為彼依不棄惡見，作非法別眾舉罪羯磨……〔同第九　瞻波犍度七（六）〕……〔作〕似法和合〔舉罪羯磨〕。（亦作環說）。</p>
</div>
<div class='div-other'><a id='mulu1586' />
<p class='h5'>（一二）</p><p style="margin-left:0em;text-indent:2em">諸比丘！此處有比丘，雖受僧伽呵責羯磨，正行、謹慎而欲出罪，乞解呵責羯磨。此中諸比丘心生思念：『此比丘由僧伽受呵責羯磨，……正行……乞解……，我等為彼解呵責羯磨。』彼等為彼作非法別眾解呵責羯磨。彼從彼住處往他住處，是處諸比丘心生思念：『此比丘由僧伽受非法別眾解呵責羯磨，我等為彼解呵責羯磨。』彼等為彼作非法和合解呵責羯磨……以如法別眾……以似法別眾……以似法和合〔解呵責羯磨〕。</p>
</div>
<div class='div-other'><a id='mulu1587' />
<p class='h5'>（一三）</p><p style="margin-left:0em;text-indent:2em">諸比丘！此處有比丘，由僧伽受呵責羯磨，正行、謹慎而欲出罪，乞解呵責羯磨。此中諸比丘心生思念：『此比丘……乞解……。我等為彼解呵責羯磨。』彼等為彼作非法和合解呵責羯磨……〔同第九　瞻波犍度二～五〕……作似法別眾〔解呵責羯磨〕。</p>
</div>
<div class='div-other'><a id='mulu1588' />
<p class='h5'>（一四）</p><p style="margin-left:0em;text-indent:2em">諸比丘！此處有比丘，由僧伽受依止羯磨，正行、謹慎而欲出罪，乞解依止羯磨……〔同第九　瞻波犍度一二～一三〕……諸比丘！此處有比丘，由僧伽受驅出羯磨……已受下意羯磨……依不見罪，已受舉罪羯磨……依不懺悔罪，已受舉罪羯磨……依不捨惡見，已受舉罪羯磨……（應作環說）。</p>
</div>
<div class='div-other'><a id='mulu1589' />
<p class='h5'>（一五）</p><p style="margin-left:0em;text-indent:2em">諸比丘！此處有比丘，常訴訟……于僧伽起諍事。此中諸比丘心生思念：『此比丘常訴訟……乃至……于僧伽起諍事，我等為彼作呵責羯磨。』彼等為彼作非法別眾呵責羯磨。是處僧伽起諍論而言：『非法別眾羯磨也，非法和合羯磨也，如法別眾羯磨也，似法別眾羯磨也，似法和合羯磨也，未作羯磨，作惡羯磨，應復作羯磨。』諸比丘！此中，說『非法別眾羯磨』之諸比丘與說『未作羯磨、作惡羯磨、應復作羯磨』之諸比丘，為如法說者。</p>
</div>
<div class='div-other'><a id='mulu1590' />
<p class='h5'>（一六）</p><p style="margin-left:0em;text-indent:2em">諸比丘！此處有比丘，常訴訟……彼等為彼作非法和合呵責羯磨。是處之……諸比丘！此中，說『非法和合羯磨』之諸比丘與說『未作羯磨、作惡羯磨、應復作羯磨』之諸比丘，為如法說者。諸比丘！此處有比丘，常訴訟……如法別眾……似法別眾……似法和合……于此……之諸比丘，為如法說者。</p>
</div>
<div class='div-other'><a id='mulu1591' />
<p class='h5'>（一七）</p><p style="margin-left:0em;text-indent:2em">諸比丘！此處有比丘，愚癡、暗昧而犯種種罪，不受教誡，與在家人交往，與不隨順在家眾俱住。此中諸比丘心生思念：『此比丘愚癡、暗昧而……俱住，我等為彼作依止羯磨。』彼等為彼作非法別眾依止羯磨……乃至……非法和合……如法別眾……似法別眾……似法和合〔依止羯磨〕。是處僧伽起諍論言……于此……之諸比丘，為如法說者。（如此有五重略說）。</p>
</div>
<div class='div-other'><a id='mulu1592' />
<p class='h5'>（一八）</p><p style="margin-left:0em;text-indent:2em">諸比丘！此處有比丘，污他家，行惡行。此中……『……作驅出羯磨。』……（如此有五重略說）。諸比丘！此處有比丘，以惡口罵詈在家人。此中……『……作下意羯磨』……（如此有五重略說）。諸比丘！此處有比丘，犯罪不欲見罪。此中……『……依不見罪，作舉罪羯磨。』……（如此有五重略說）。諸比丘！此處有比丘，犯罪不欲懺悔罪。此中……『……依不懺悔罪，作舉罪羯磨。』……（如此有五重略說）。諸比丘！此處有比丘，不欲棄惡見。此中……『……依不棄惡見，作舉罪羯磨。』……（如此有五重略說。）</p>
</div>
<div class='div-other'><a id='mulu1593' />
<p class='h5'>（一九）</p><p style="margin-left:0em;text-indent:2em">諸比丘！此處有比丘，由僧伽受呵責羯磨，正行、謹慎而欲出罪，乞解呵責羯磨。此中諸比丘心生思念：『此比丘由僧伽受呵責羯磨，正行……乞解……，我等為彼解呵責羯磨。』彼等為彼作非法別眾解呵責羯磨。是處僧伽起諍事而言……于此…………之諸比丘，為如法說者。諸比丘！此處有比丘，由僧伽受呵責羯磨，正行而謹慎，彼等為彼作非法和合解呵責羯磨……作如法別眾……作似法別眾……作似法和合……于此……之諸比丘，為如法說者。</p>
</div>
<div class='div-other'><a id='mulu1594' />
<p class='h5'>（二〇）</p><p style="margin-left:0em;text-indent:2em">諸比丘！此處有比丘，由僧伽受呵責羯磨……已受驅出羯磨……已受下意羯磨……依不見罪受舉罪羯磨……依不懺悔罪，已受舉罪羯磨……依不棄惡見，已受舉罪羯磨……于此…………之諸比丘，為如法說者。」</p>
</div></div></div>
<div class='div-other'><a id='mulu1595' /><p style="margin-left:0em;text-indent:2em">此犍度有三十六事。攝頌曰：</p>

<div class="lg regular" style="margin-left:0em;"><div class='lg-row'>世尊在瞻波　婆娑婆村事</div>
<div class='lg-row'>奉事客比丘　知已辦勤癈</div>
<div class='lg-row'>不作而被舉　往勝者住處</div>
<div class='lg-row'>非法別羯磨　非法合羯磨</div>
<div class='lg-row'>如法別羯磨　似法別羯磨</div>
<div class='lg-row'>為似法羯磨　一人舉一人</div>
<div class='lg-row'>唯一人二人　多人舉僧伽</div>
<div class='lg-row'>二人及多人　並全僧伽眾</div>
<div class='lg-row'>僧伽舉僧伽　最勝一切智</div>
<div class='lg-row'>聞之斥非法　無白有唱說</div>
<div class='lg-row'>無唱說有白　如是作羯磨</div>
<div class='lg-row'>二缺減違法　違師受呵責</div>
<div class='lg-row'>有過不應理　非法與別眾</div>
<div class='lg-row'>和合及似二　為如來所許</div>
<div class='lg-row'>唯如法和合　四眾與五眾</div>
<div class='lg-row'>十眾．二十眾　及過二十眾</div>
<div class='lg-row'>是僧伽五種　除授戒．自恣</div>
<div class='lg-row'>與出罪羯磨　四眾于餘者</div>
<div class='lg-row'>皆得作羯磨　除中國授戒</div>
<div class='lg-row'>出罪二羯磨　五眾于餘者</div>
<div class='lg-row'>皆得作羯磨　十數比丘眾</div>
<div class='lg-row'>但除出罪一　得作餘羯磨</div>
<div class='lg-row'>二十眾僧伽　作一切羯磨</div>
<div class='lg-row'>尼．式叉摩那　沙彌．沙彌尼</div>
<div class='lg-row'>棄戒．極罪者　舉罪．不見罪</div>
<div class='lg-row'>不懺罪．惡見　黃門．賊住者</div>
<div class='lg-row'>外道．及畜生　殺母．殺父者</div>
<div class='lg-row'>殺阿羅漢者　污比丘尼者</div>
<div class='lg-row'>破僧．出佛血　以及二根者</div>
<div class='lg-row'>異住．異界者　乃至神通者</div>
<div class='lg-row'>此等二十四　僧伽作羯磨</div>
<div class='lg-row'>全部不算數　佛陀之所斥</div>
<div class='lg-row'>今有別住者　以為第四人</div>
<div class='lg-row'>別住．本日治　摩那埵．出罪</div>
<div class='lg-row'>非羯磨非事　應本日治者</div>
<div class='lg-row'>及摩那埵者　與應出罪者</div>
<div class='lg-row'>佛說此五人　不得作羯磨</div>
<div class='lg-row'>尼．式叉摩那　沙彌．沙彌尼</div>
<div class='lg-row'>棄戒．極罪者　狂者．亂心者</div>
<div class='lg-row'>受苦．不見罪　不懺罪．惡見</div>
<div class='lg-row'>黃門．二根者　異住．異界者</div>
<div class='lg-row'>住于虛空者　十八人遭呵</div>
<div class='lg-row'>不應受羯磨　受善比丘呵</div>
<div class='lg-row'>驅清淨者惡　驅愚者則善</div>
<div class='lg-row'>黃門．賊住者　外道．及畜生</div>
<div class='lg-row'>殺母．及殺父　及殺阿羅漢</div>
<div class='lg-row'>染污比丘尼　破和合僧者</div>
<div class='lg-row'>出佛身血者　以及二根者</div>
<div class='lg-row'>十一解羯磨　是為不相應</div>
<div class='lg-row'>手．足．手足俱　耳．鼻．耳鼻俱</div>
<div class='lg-row'>手指或大指　或腱遭截除</div>
<div class='lg-row'>有手如蛇頭　佝僂．及侏儒</div>
<div class='lg-row'>疹疾．有烙印　表記．象皮病</div>
<div class='lg-row'>惡疾眾不快　瞎子及彎足</div>
<div class='lg-row'>跛子．痲痹者　威儀不能人</div>
<div class='lg-row'>老衰．盲．啞聾　盲啞．及盲聾</div>
<div class='lg-row'>聾啞．盲聾啞　三十二類人</div>
<div class='lg-row'>得以解羯磨　是乃佛所云</div>
<div class='lg-row'>應無罪無懺　無應棄惡見</div>
<div class='lg-row'>七種舉非法　于認罪者中</div>
<div class='lg-row'>有七種非法　若不認罪者</div>
<div class='lg-row'>七羯磨如法　作者之現前</div>
<div class='lg-row'>缺．問及自言　憶念與不癡</div>
<div class='lg-row'>實覓及呵責　驅出及下意</div>
<div class='lg-row'>舉罪．本日治　別住摩那埵</div>
<div class='lg-row'>出罪．具足戒　若或異作者</div>
<div class='lg-row'>非法十六事　若成正作者</div>
<div class='lg-row'>善法十六事　返成異作者</div>
<div class='lg-row'>非法十六事　二二為根本</div>
<div class='lg-row'>如法十六事　一一為根本</div>
<div class='lg-row'>結輪為非法　乃是勝者說</div>
<div class='lg-row'>僧伽于訴訟　作呵責羯磨</div>
<div class='lg-row'>非法別羯磨　彼往餘住處</div>
<div class='lg-row'>是處作非法　之和合呵責</div>
<div class='lg-row'>餘處作如法　之別眾呵責</div>
<div class='lg-row'>作似法別眾　以及作和合</div>
<div class='lg-row'>如法及和合　如法與別眾</div>
<div class='lg-row'>似法．及別眾　乃至與和合</div>
<div class='lg-row'>如是此等句　一一為根本</div>
<div class='lg-row'>知者以結輪　愚癡．暗昧者</div>
<div class='lg-row'>為之作依止　于污他家者</div>
<div class='lg-row'>為之作驅出　惡口作下意</div>
<div class='lg-row'>不見．不懺罪　不棄惡見者</div>
<div class='lg-row'>作舉罪羯磨　世尊作是說</div>
<div class='lg-row'>依舉罪羯磨　知者知呵責</div>
<div class='lg-row'>以隨順．正行　乞解羯磨者</div>
<div class='lg-row'>依上說羯磨　之理趣行之</div>
<div class='lg-row'>于各各羯磨　現前而諍論</div>
<div class='lg-row'>未作．及惡作　復作應行之</div>
<div class='lg-row'>于羯磨與解　比丘如法說</div>
<div class='lg-row'>羯磨有異解　大牟尼見之</div>
<div class='lg-row'>猶如醫師藥　寂靜一如歸</div>
</div></div></div></div>
</div><!-- end of div[@id='body'] -->
</body></html>