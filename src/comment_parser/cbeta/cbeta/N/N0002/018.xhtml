<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>犍度</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu2299' />
<p class='h2'>第八　儀法犍度</p>
<div class='div-other'><a id='mulu2300' />
<div class='div-other'><a id='mulu2301' />
<p class='h4'>一</p>
<div class='div-other'><a id='mulu2302' />
<p class='h5'>（一）</p><p style="margin-left:0em;text-indent:2em">爾時，佛世尊住舍衛城祇樹給孤獨園。爾時，諸客比丘著履入僧園，持傘蓋入僧園，覆〔頭〕入僧園，頭上頂衣入僧園，以飲用水洗足，不敬禮年長舊比丘，不問臥坐處。</p>
<p style="margin-left:0em;text-indent:2em">有一客比丘，取下無住精舍之楔，開門急速而入，蛇從樑上落其肩，彼恐怖而高聲驚叫。諸比丘奔來，言彼比丘曰：「友！何以高聲驚叫耶？」時，彼比丘以此事告諸比丘。諸比丘中少欲者忿怒、非難：「何以客比丘著履入僧園，持傘蓋入僧園……以飲用水洗足，不敬禮年長舊比丘，不問臥坐處耶？」時，諸比丘以此事白世尊，〔世尊曰：〕「諸比丘！諸客比丘實著履入僧園，持傘蓋入僧園……不問臥坐處耶？」「實然！世尊！」佛世尊呵責：「諸比丘！為何諸客比丘著履入僧園……不問臥坐處耶？諸比丘！此令未信者……」……呵責、說法已，告諸比丘曰：「諸比丘！若爾，制立客比丘之儀法，令客比丘如是行。」</p>
</div>
<div class='div-other'><a id='mulu2303' />
<p class='h5'>（二）</p><p style="margin-left:0em;text-indent:2em">「諸比丘！客比丘將入僧園時，應脫履放下，叩而持之，收傘蓋，解開頭上〔覆巾〕，置衣於肩，善緩而入僧園。若入僧園，應觀察諸舊比丘退居何處。應往諸舊比丘退居之勤行堂、廷堂、樹下，於一邊置鉢，於一邊置衣，應取適當之座而坐。應問飲用水，問洗用水，言：『何者飲用水耶？何者洗用水耶？』若需飲用水者，即取而飲；若需洗用水者，可取洗用水而洗足。洗足時應一手潑水而一手洗足，不可以潑水之手洗足。應問拭履布而拭履。拭履時應先以乾布擦，而後以濕布拭之。拭履布洗後，應置於一邊。若為年長舊比丘者應敬禮，若為新參者應令敬禮。應問臥坐處，言：『得何臥坐處耶？』應問有住、無住。應問親近處，應問非親近處。應問學地認定家。應問大便處。應問小便處。應問飲用水。應問洗淨水。應問杖。應問僧伽之集會處，是何時入何時出。」</p>
</div>
<div class='div-other'><a id='mulu2304' />
<p class='h5'>（三）</p><p style="margin-left:0em;text-indent:2em">「若精舍無住者，應叩其門，待須臾之後，取楔，開門，立於外窺之。若精舍塵污，牀置於牀，小牀置於小牀，臥坐具積於上方，若能者應善淨之。淨精舍時應先取出地上之敷具，置於一邊。應取牀腳置於一邊。應取出褥與枕置於一邊，取出坐具之敷具置於一邊，牀放低，不摩擦門、楣而善取出置於一邊，小牀放低，不摩擦門、楣而善取出置於一邊，取出唾壺置於一邊，取出靠板置於一邊。若精舍有蛛網，應觀察後始拂之。門窗及屋內角落應掃除。若塗紅土子之壁有塵污者，應濕雜布而拭之。若所作地是黑色有塵污者，應濕雜布而拭之。若非工作之地，應灑水而清掃之，不使精舍為塵所污。集塵應棄於一邊。」</p>
</div>
<div class='div-other'><a id='mulu2305' />
<p class='h5'>（四）</p><p style="margin-left:0em;text-indent:2em">「地上之敷具應曬乾、淨之、拍之，搬入而設置如故。牀腳應曬乾、清洗，搬入而設置如故。牀應曬乾、淨之、拍之，放低而不摩擦門及楣，善巧搬入而設置如故。小牀應曬乾、淨之、拍之，放低而不摩擦門及楣，善巧搬入而設置如故。褥與枕應曬乾、淨之、拍之，搬入而設置如故。坐具之敷具應曬乾、淨之、拍之，搬入而設置如故。唾壺應曬乾、拭之，搬入而設置如故。靠板應曬乾、掃之，搬入而設置如故。」</p>
</div>
<div class='div-other'><a id='mulu2306' />
<p class='h5'>（五）</p><p style="margin-left:0em;text-indent:2em">「應收藏鉢。收藏鉢時應一手取鉢，他手摩觸牀或小牀後而收藏鉢，鉢不得置於露地。收藏上衣時應一手取上衣，他手拂衣架或衣繩，端外、襞內而收藏之。」</p>
<p style="margin-left:0em;text-indent:2em">「若由東方吹來有塵之風即閉東窗，若由西方……由北方……由南方吹來有塵之風即閉南窗。若寒時應晝開窗夜關之，若暑時應日閉窗夜開之。」</p>
<p style="margin-left:0em;text-indent:2em">「若僧房受灰塵所污，應清掃之。若門樓受灰塵所污，應清掃之。若勤行堂受灰塵所污，應清掃之。若火堂受灰塵所污，應清掃之。若廁房受灰塵所污，應清掃之。若無飲用水，應備之。若無洗用水，應備之。若洗淨瓶無水，應注水。」</p>
<p style="margin-left:0em;text-indent:2em">「諸比丘！此為客比丘之儀法，客比丘當如是行。」</p>
</div></div>
<div class='div-other'><a id='mulu2307' />
<p class='h4'>二</p>
<div class='div-other'><a id='mulu2308' />
<p class='h5'>（一）</p><p style="margin-left:0em;text-indent:2em">爾時，舊比丘見客比丘時，不設牀座，不置洗足水、足臺、足布，不迎接而取鉢、衣，不問要水否，不敬禮年長客比丘，不設置臥坐處。諸比丘中少欲者忿怒、非難：「為何舊比丘見客比丘時，不設牀座……不設置臥坐處耶？」時，彼諸比丘以此事白世尊，〔世尊曰：〕「諸比丘！……實耶？」「世尊！實然！」呵責、說法已，告諸比丘曰：「諸比丘！若爾，制立舊比丘之儀法，令舊比丘如是行。」</p>
</div>
<div class='div-other'><a id='mulu2309' />
<p class='h5'>（二）</p><p style="margin-left:0em;text-indent:2em">「諸比丘！舊比丘見年長客比丘時，應設座，應置洗足水、足臺、足布，應迎接而取鉢、衣，問要水否。若能，則應為之拭履。拭履時先以乾布擦而後以濕布拭之。拭履布洗後應置於一邊。應敬禮客比丘。應設臥坐處而言：『此為汝之臥坐處。』應告有住、無住。應告親近處。應告非親近處。應告學地認定家。應告大便處。應告小便處。應告飲用水。應告洗淨水。應告杖。應告僧伽之集會處，是何時入何時出。」</p>
</div>
<div class='div-other'><a id='mulu2310' />
<p class='h5'>（三）</p><p style="margin-left:0em;text-indent:2em">「若為新參比丘，則坐而告之：『此處置鉢，此處置上衣，坐於此處。』應告飲用水。應告洗用水。應告拭履布。應令客比丘敬禮。應告臥坐處而言：『此是汝之臥坐處。』應告有住、無住。應告親近處……何時出。」</p>
<p style="margin-left:0em;text-indent:2em">「諸比丘！此為舊比丘之儀法，舊比丘當如是行。」</p>
</div></div>
<div class='div-other'><a id='mulu2311' />
<p class='h4'>三</p>
<div class='div-other'><a id='mulu2312' />
<p class='h5'>（一）</p><p style="margin-left:0em;text-indent:2em">爾時，遠行諸比丘不收藏木具、土具，不關門、窗，不託臥坐處而離去。因而損失木具、土具，臥坐處無護。諸比丘中少欲者……非難：「為何遠行諸比丘……離去耶？因而木具、土具損失，臥坐處無護耶？」時，彼諸比丘以此事白世尊，〔世尊曰：〕「諸比丘！……實耶？」「實然！世尊！」呵責、說法已，告諸比丘曰：「諸比丘！若爾，制立遠行比丘之儀法，令遠行比丘如是行。」</p>
</div>
<div class='div-other'><a id='mulu2313' />
<p class='h5'>（二）</p><p style="margin-left:0em;text-indent:2em">「諸比丘！遠行比丘應收藏木具、土具，關門、窗，託臥坐處而離去。若無比丘者當託沙彌。若無沙彌者當託守園人。若無比丘、沙彌、守園人，則應將牀置於四石上，以牀疊牀，小牀疊小牀，臥坐具積於上方，收藏木具、土具，關門、窗而離去。」</p>
</div>
<div class='div-other'><a id='mulu2314' />
<p class='h5'>（三）</p><p style="margin-left:0em;text-indent:2em">「精舍若漏雨者，若能，則應修繕。或盡力令〔人〕修繕精舍。若如此而得者則善，若不得則於雨不漏處，將牀置於四石上，以牀疊牀，小牀疊小牀，臥坐具積於上方，收藏木具、土具，關門、窗而離去。全精舍若〔處處〕漏雨者，若能，則搬臥坐具至村邑，或盡力令〔人〕將臥坐具搬至村邑。若如此而得則善，若不得則於露地，將牀置於四石上，以牀疊牀，小牀疊小牀，臥坐具積於上方，收藏木具、土具，願求可留一分，餘分以草、葉覆而離去。」</p>
<p style="margin-left:0em;text-indent:2em">「諸比丘！此為遠行比丘之儀法，遠行比丘當如是行。」</p>
</div></div>
<div class='div-other'><a id='mulu2315' />
<p class='h4'>四</p>
<div class='div-other'><a id='mulu2316' />
<p class='h5'>（一）</p><p style="margin-left:0em;text-indent:2em">爾時，諸比丘於食堂不隨喜〔示謝〕。眾人忿怒、非難：「為何沙門釋子於食堂不隨喜〔示謝〕耶？」諸比丘聞彼眾人之……非難。時，彼諸比丘以此事白世尊。時，世尊以是因緣，於此時機，說法而告諸比丘曰：「諸比丘！許於食堂隨喜〔示謝〕。」</p>
<p style="margin-left:0em;text-indent:2em">時，諸比丘生是念：「何人於食堂應隨喜〔示謝〕耶？」彼等以此事白世尊。時，世尊以是因緣，於此時機，說法而告諸比丘曰：「諸比丘！許長老比丘於食堂隨喜〔示謝〕。」</p>
<p style="margin-left:0em;text-indent:2em">爾時，一群人行僧次食，具壽舍利弗乃僧伽之長老。諸比丘言：「世尊許長老比丘於食堂隨喜〔示謝〕。」唯留具壽舍利弗一人而離去。時，具壽舍利弗謝彼眾人後而獨往。世尊見具壽舍利弗從遠處而來，見而告具壽舍利弗曰：「舍利弗！食豐富耶？」「食豐富。然而，諸比丘唯留我一人而離去。」時，世尊以是因緣，於此時機，說法而告諸比丘曰：「諸比丘！許四、五位長老隨長老比丘，於食堂等待。」爾時，有一長老，於食堂待大小便，彼忍大便而昏倒。彼等以此事白世尊，〔世尊曰：〕「諸比丘！若有事時，許告知次後比丘而離去。」</p>
</div>
<div class='div-other'><a id='mulu2317' />
<p class='h5'>（二）</p><p style="margin-left:0em;text-indent:2em">爾時，六群比丘上衣下裳不整齊，威儀不具足而往食堂，並由傍出而行於長老諸比丘之前，推擠長老諸比丘而坐，奪新參諸比丘之座，展僧伽梨而於屋內坐。諸比丘中少欲者忿怒、非難：「何以六群比丘上衣下裳……往……坐……奪……坐耶？」時，彼諸比丘以此事白世尊，〔世尊曰：〕「諸比丘！六群比丘實上衣下裳……坐耶？」「實然！世尊！」呵責、說法已，告諸比丘曰：「諸比丘！若爾，制立諸比丘之食堂儀法，令諸比丘於食堂行之。」</p>
</div>
<div class='div-other'><a id='mulu2318' />
<p class='h5'>（三）</p><p style="margin-left:0em;text-indent:2em">「若於僧園，告時至之時，則應覆三輪，遍著下裳，結腰帶，疊纏僧伽梨，結紐，洗鉢而持之，善緩而入村邑。不得傍出而行於諸長老比丘之前。善覆身而往屋內，善攝身而往屋內。眼應向地而往屋內，不得偏舉衣而往屋內。不得戲笑而往屋內。不得高聲而往屋內。不得搖身而往屋內。不得搖臂而往屋內。不得搖頭而往屋內。不得叉腰而往屋內。不得覆頭而往屋內。不得蹲行而往屋內。應善覆身坐於屋內。坐於屋內應善攝身。坐於屋內眼應向地。坐於屋內不得偏舉衣，坐於屋內不得戲笑，坐於屋內不得高聲，坐於屋內不得搖身，坐於屋內不得搖臂，坐於屋內不得搖頭，坐於屋內不得叉腰，坐於屋內不得覆頭，坐於屋內不得抱肩，不得推擠諸長老比丘而坐，不得奪新參比丘之座，於屋內坐不得展僧伽梨。」</p>
</div>
<div class='div-other'><a id='mulu2319' />
<p class='h5'>（四）</p><p style="margin-left:0em;text-indent:2em">「受水時兩手持鉢而受之，將鉢放下，善緩而善洗。若有受水者，將鉢放下，注水於受水器，水不得潑及受水者，水不得潑及周圍諸比丘，水不得潑及僧伽梨。若無受水者，將鉢放下，注水於地上，水不得潑及周圍諸比丘，水不得潑及僧伽梨。受飯時兩手持鉢而受飯。留羹之空位。若有酥、油、加味物，長老應說：『均等供給一切人！』恭敬而受食，想念鉢而受食，應等羹而受食。受不溢鉢之食。一切人未全受飯，長老不得食。」</p>
</div>
<div class='div-other'><a id='mulu2320' />
<p class='h5'>（五）</p><p style="margin-left:0em;text-indent:2em">「應恭敬而進食。應想念鉢而進食。應順次進食。應食等羹食。不得將食物堆中央而食。不得欲得更多羹、加味物，而以飯覆之。不得為己乞羹、飯而食，然病者除外。不得有嫌心而視他人之鉢。不得作過大飯丸。應作圓形之食。未持近飯丸口不得開。食時手不得全入口中。不得口含飯而說話。不得將食投入口而食。不得弄散飯丸而食，不得脹頰而食。不得搖手而食。不得撒飯粒而食。不得吐舌而食。不得唼唼作聲而食。不得作聲而吸食。不得䑛手而食。不得䑛鉢而食。不得䑛唇而食。不得以污手取水瓶。」</p>
</div>
<div class='div-other'><a id='mulu2321' />
<p class='h5'>（六）</p><p style="margin-left:0em;text-indent:2em">「一切人未食已，長老不得受水。受水時兩手持鉢而受之。將鉢放下，善緩而洗鉢。若有受水者，將鉢放下，注水於受水器，水不得潑及受水者，水不得潑及周圍諸比丘，水不得潑及僧伽梨。若無受水者，將鉢放下，注水於地上，水不得潑及周圍諸比丘，水不得潑及僧伽梨。有飯粒之鉢水，不得棄於屋內。歸還時，新參比丘在前，長老比丘在後。善覆身而往屋內。善攝身……不得蹲行而往屋內。</p>
<p style="margin-left:0em;text-indent:2em">諸比丘！此為諸比丘之食堂儀法，諸比丘於食堂當如是行。」</p>
<p style="margin-left:22em">———誦品一終———</p>
</div></div></div>
<div class='div-other'><a id='mulu2322' />
<div class='div-other'><a id='mulu2323' />
<p class='h4'>五</p>
<div class='div-other'><a id='mulu2324' />
<p class='h5'>（一）</p><p style="margin-left:0em;text-indent:2em">爾時，乞食諸比丘上衣下裳不整齊，威儀不具足而往乞食。不視察而入人家，不視察而出，急速而入亦急速而出，立於過遠或立於過近，立之甚久，甚速而還。</p>
<p style="margin-left:0em;text-indent:2em">有一乞食比丘，不視察而入人家，作門想而入內室。其內室有婦女，裸體仰臥。彼比丘見彼婦裸體而仰臥，見而知此非門而是內室，由內室出。彼婦之夫見彼婦裸體仰臥，見而念：此比丘染污我婦，捉打彼比丘。時，彼婦因聲而醒覺，言彼夫曰：「賢夫！為何打此比丘耶？」「此比丘染污汝。」「賢夫！此比丘未染污我，此比丘無過。」如此，令放彼比丘。時，彼比丘往僧園，以此事告諸比丘。諸比丘中少欲者忿怒、非難：「為何乞食比丘上衣下裳不整齊……而往乞食，不視察……入……出……立……甚速而還耶？」時，彼諸比丘以此事白世尊，〔世尊曰：〕「諸比丘！……實耶？」「實然！世尊！」呵責、說法已，告諸比丘曰：「諸比丘！若爾，制立乞食比丘之儀法，令諸乞食比丘如是行。」</p>
</div>
<div class='div-other'><a id='mulu2325' />
<p class='h5'>（二）</p><p style="margin-left:0em;text-indent:2em">「諸比丘！乞食比丘將入村邑時，應披覆三輪，遍著下裳，結腰帶，疊纏僧伽梨，結紐，將鉢洗淨而持之，善緩而入村邑。應善覆其身而往屋內……〔同第八　儀法犍度四（三）〕……不得蹲行而往屋內。入人家時應視察由此處入而由此處出。不得急速而入。不得急速而出。不得立於過遠。不得立於過近。不得立之甚久。不得甚速而還。立時應觀察願與食或不願與食，若放下業事，從座而起，摩觸湯匙，摩觸或放置器皿，若似欲與者，則仍站立。受食之時，以左手披僧伽梨，右手出示鉢，兩手持鉢而受食，不得視施食者顏面。應觀察欲與或不欲與羹，若摩觸湯匙，摩觸或放置器皿，若似欲與者，則仍站立。已受食時，應以僧伽梨覆鉢，善緩而還。應善覆身而往屋內……不得蹲行而往屋內。」</p>
</div>
<div class='div-other'><a id='mulu2326' />
<p class='h5'>（三）</p><p style="margin-left:0em;text-indent:2em">「從村邑乞食先還者，應設牀座，備洗足水、足臺、足布，洗淨盛長食器而調，備飲用水及洗用水。由村邑乞食後還者，如有餘食，若欲食則食，若不欲則棄於無青草處，或沈於無蟲類之水中。彼應處理牀座，納洗足水、足臺、足布，洗淨盛長食器而收藏之，納飲食，掃淨食堂。若見飲用水瓶、洗用水瓶、洗淨瓶空無，其人即備之。若彼不能者，即以手招他〔比丘〕，作手勢令備之，因此不用言說。」</p>
<p style="margin-left:0em;text-indent:2em">「諸比丘！此為乞食比丘之儀法，乞食比丘當如是行。」</p>
</div></div>
<div class='div-other'><a id='mulu2327' />
<p class='h4'>六</p>
<div class='div-other'><a id='mulu2328' />
<p class='h5'>（一）</p><p style="margin-left:0em;text-indent:2em">爾時，眾多比丘住於阿蘭若。彼等不備飲用水，不備洗用水，不備火，不備鑽火具，不知星宿亦不知方位。諸賊來其處，言諸比丘曰：「大德！有飲用水否？」「無！友！」「大德！有洗用水否？」「無！友！」「大德！有火否？」「無！友！」「大德！有鑽火具否？」「無！友！」「大德！今日之月與何星宿合耶？」「不知！友！」「大德！此是何方位耶？」「不知！友！」時，彼賊等云：「此等無飲用水、無洗用水、無火、無鑽火具、不知星宿、不知方位，此等是賊而非比丘。」毆打而去。時，彼諸比丘以此事告諸比丘。諸比丘以此事白世尊。時，世尊以是因緣，說法而告諸比丘曰：「諸比丘！若爾，制立阿蘭若諸比丘之儀法，令阿蘭若比丘如是行。」</p>
</div>
<div class='div-other'><a id='mulu2329' />
<p class='h5'>（二）</p><p style="margin-left:0em;text-indent:2em">「諸比丘！阿蘭若比丘晨起，鉢應放入袋而掛於肩，上衣載於肩，穿履，收藏木具、土具。關門、窗而出臥坐處。將入村邑，脫履放下，拍打，然後放入袋而掛於肩，披覆三輪，遍著下衣，結腰帶……〔同第八　儀法犍度五（二）〕……不急速而還。善覆身而往屋內……不得蹲行而往屋內。」</p>
</div>
<div class='div-other'><a id='mulu2330' />
<p class='h5'>（三）</p><p style="margin-left:0em;text-indent:2em">「出村，鉢放入袋而掛於肩，上衣疊後載於頭上，應穿履而往。諸比丘！阿蘭若比丘應備飲用水、洗用水、火、鑽火具、杖，或學習部份之星宿，善巧於方位。」</p>
<p style="margin-left:0em;text-indent:2em">「諸比丘！此為阿蘭若比丘之儀法，阿蘭若比丘當如是行。」</p>
</div></div>
<div class='div-other'><a id='mulu2331' />
<p class='h4'>七</p>
<div class='div-other'><a id='mulu2332' />
<p class='h5'>（一）</p><p style="margin-left:0em;text-indent:2em">爾時，眾多比丘於露地作衣，六群比丘於庭院逆風處拍打臥坐具，灰塵塗污諸比丘。諸比丘中少欲者忿怒、非難：「何以六群比丘於庭院逆風處拍打臥坐具耶？使諸比丘塗污灰塵。」時，彼諸比丘以此事白世尊，〔世尊曰：〕「諸比丘！六群比丘於庭院逆風處拍打臥坐具，灰塵實塗污諸比丘耶？」「世尊！實然。」呵責、說法已，告諸比丘曰：「諸比丘！若爾，制立比丘臥坐具之儀法，諸比丘！於臥坐具令諸比丘如是行。」</p>
</div>
<div class='div-other'><a id='mulu2333' />
<p class='h5'>（二）</p><p style="margin-left:0em;text-indent:2em">「若住之精舍受灰塵所污者，若能者應清除。清掃精舍時須先將衣、鉢搬出，置於一面，搬出坐具之敷具，置於一面，搬出褥、枕，放置一面。牀放下，不可摩擦門、楣，善搬出而放置一面，小牀放下，不可摩擦門、楣，善搬出而放置一面。搬出牀腳，放置一面。搬出唾壺，放置一面。搬出靠板，放置一面，觀察地上之敷具如何鋪展後，搬出，放置一面。若精舍有蜘蛛網，應視察後始拂之。應清掃窗及屋角。若塗紅土子之壁有塵污者，即濕雜巾而拭之。若作黑色之地有塵污者，即濕雜巾而拭之。若非工作之地，應灑水而清掃之，不使灰塵污精舍，應集塵而棄一面。不得於比丘周圍拍打臥坐具，不得於精舍周圍拍打臥坐具，不得於飲用水周圍拍打臥坐具，不得於洗用水周圍拍打臥坐具，不得於庭院逆風處拍打臥坐具，應於風下處拍打臥坐具。」</p>
</div>
<div class='div-other'><a id='mulu2334' />
<p class='h5'>（三）</p><p style="margin-left:0em;text-indent:2em">「地上之敷具應於一面曬乾、淨之、拍之，搬入而設置如故。牀腳應於一面曬乾、清洗之，搬入而設置如故。牀應於一面乾曬、淨之、拍之，放下，不摩擦門及楣，善巧搬入而設置如故。小牀應於一面曬乾、淨之、拍之，放下，不摩擦門及楣，善巧搬入而設置如故。褥與枕應於一面曬乾、淨之、拍之，搬入而設置如故。坐具之敷具應於一面曬乾、淨之、拍打，搬入而設置如故。唾壺應於一面曬乾、拭之，搬入而設置如故。靠板應於一面曬乾、掃之，搬入而設置如故。應收藏鉢衣，收藏鉢衣時應一手取鉢，他手摩觸牀下或小牀下後而收藏鉢，鉢不得置於露地。收藏上衣時應以一手取上衣，他手拂衣架或衣繩，端外、襞內而收藏。」</p>
</div>
<div class='div-other'><a id='mulu2335' />
<p class='h5'>（四）</p><p style="margin-left:0em;text-indent:2em">「若由東方吹來有灰塵之風即閉東窗，若由西方……由北方……由南方吹來有灰塵之風即閉南窗。若寒時應晝開窗而夜閉之，若暑時應晝閉窗而夜開之。」</p>
<p style="margin-left:0em;text-indent:2em">「若僧房受灰塵所污，應清掃之。若門樓受灰塵所污，應清掃之。若勤行堂受灰塵所污，應清掃之。若火堂受塵所污，應清掃之。若廁房受灰塵所污，應清掃之。若無飲用水，應備之。若無洗用水，應備之。若灑瓶無水，應注水。」</p>
<p style="margin-left:0em;text-indent:2em">「與年長比丘同一精舍而住，若不白年長比丘則不得與說示，不得與質問，不得讀誦，不得說法，不得點燈，不得熄燈，不得開窗，不得閉窗。若與年長比丘同一經行處經行時，應隨年長者而行，但不得〔踏〕彼僧伽梨之角。」</p>
<p style="margin-left:0em;text-indent:2em">「諸比丘！此為比丘臥坐具之儀法，諸比丘於臥坐具當如是行。」</p>
</div></div>
<div class='div-other'><a id='mulu2336' />
<p class='h4'>八</p>
<div class='div-other'><a id='mulu2337' />
<p class='h5'>（一）</p><p style="margin-left:0em;text-indent:2em">爾時，六群比丘因於〔浴用〕暖房為諸長老比丘所遮止，因不恭敬，多積柴薪，點火，關門而坐於門之〔入〕口處。諸比丘為熱氣所苦，不得出而昏倒。諸比丘中少欲者……非難：「何以六群比丘因於〔浴用〕暖房為諸長老比丘……坐……昏倒。」時，彼諸比丘以此事白世尊，〔世尊曰：〕「諸比丘！六群比丘因於〔浴用〕暖房實為諸長老比丘……坐……昏倒耶？」「實然！世尊！」呵責、說法已，告諸比丘曰：「諸比丘！不得因於〔浴用〕暖房為諸長老比丘所遮止，因不恭敬，多積柴薪而點火，點者墮惡作。諸比丘！不得閉門而坐於門之〔入〕口處，坐者墮惡作。」</p>
</div>
<div class='div-other'><a id='mulu2338' />
<p class='h5'>（二）</p><p style="margin-left:0em;text-indent:2em">「諸比丘！若爾，制立比丘暖房之儀法，令諸比丘於暖房如是行。」</p>
<p style="margin-left:0em;text-indent:2em">「先往暖房者，灰塵多時，當棄灰。若暖房受灰塵所污，應清掃。若地牀為灰塵所污，應清掃。若房……若門樓……若暖房堂受灰塵所污，應清掃。應捻捏細麵，濕粘土，注水於水瓶。入暖房時以粘土塗面，前後披覆而入暖房。不得推擠長老比丘而坐，不得拒新參比丘坐。於暖房，若能，應服侍長老比丘。出暖房時取暖房臺，前後披覆而出暖房。於水中，若能，應侍奉長老比丘。不得於諸長老比丘之前及比彼較高〔處〕沐浴。浴已而出者應讓路於入者。凡後出暖房者，暖房若濕者，應洗之。應洗粘土瓶，收藏暖房臺，滅火，關門而出。」</p>
<p style="margin-left:0em;text-indent:2em">「諸比丘！此為比丘暖房之儀法，諸比丘於暖房當如是行。」</p>
</div></div>
<div class='div-other'><a id='mulu2339' />
<p class='h4'>九</p>
<div class='div-other'><a id='mulu2340' />
<p class='h5'>（一）</p><p style="margin-left:0em;text-indent:2em">爾時，有一比丘，是婆羅門種，大便而不欲洗淨，言：「誰觸此不潔惡臭者耶？」彼之大便道生蟲。時，彼比丘以此事告諸比丘。「汝大便而不洗淨耶？」「實然！諸友！」諸比丘中少欲者……非難：「何以比丘大便而不洗淨耶？」時，彼諸比丘以此事白世尊。「比丘！聞汝大便而不洗淨，實耶？」「實然！世尊！」呵責、說法已，告諸比丘曰：「諸比丘！大便若有水時，不得不洗淨，不洗淨者墮惡作。」</p>
</div></div>
<div class='div-other'><a id='mulu2341' />
<p class='h4'>一〇</p>
<div class='div-other'><a id='mulu2342' />
<p class='h5'>（一）</p><p style="margin-left:0em;text-indent:2em">爾時，諸比丘於廁房隨長幼而大便。諸新參比丘先來而等待，為大便所催迫，彼等強忍而昏倒。彼等以此事白世尊，〔世尊曰：〕「諸比丘！……實耶？」「實然！世尊！」呵責、說法已，告諸比丘曰：「諸比丘！於廁房不應隨長幼而大便，行者墮惡作。諸比丘！許依到來次第而大便。」</p>
</div>
<div class='div-other'><a id='mulu2343' />
<p class='h5'>（二）</p><p style="margin-left:0em;text-indent:2em">爾時，六群比丘急促入廁房，捲裾而入，呻吟而大便，嚼楊枝而大便，於屎甕外大便，於尿甕外小便，於尿甕吐唾，以粗屎橛擦除〔屎〕，將屎橛投入屎坑，急遽出廁房，捲裾而出，作唼唼聲而洗淨，水留於洗淨盤。諸比丘中少欲者……非難：「何以六群比丘急促入廁房……水留於洗淨盤耶？」時，彼諸比丘以此事白世尊，〔世尊曰：〕「諸比丘！……實耶？」「實然！世尊！」呵責、說法已，告諸比丘曰：「諸比丘！若爾，制立諸比丘廁房之儀法，令諸比丘於廁房如是行。」</p>
</div>
<div class='div-other'><a id='mulu2344' />
<p class='h5'>（三）</p><p style="margin-left:0em;text-indent:2em">「往廁房者，外立時應謦咳，在內者亦應謦咳。衣掛於衣架、衣繩，應善緩而入廁房，不得急遽而入。不得捲裾而入，應立於安腳處捲裾。大便時不得呻吟，大便時不得嚼楊枝。不得於屎甕外大便，不得於尿甕外小便，不得於尿甕吐唾，不得以粗屎橛擦刮，不得投屎橛於屎坑。應立於安腳處覆裾。不得急遽而出。不得捲裾而出，應立於洗淨處之安腳處捲裾。不得作唼唼聲而洗淨，水不得留於洗淨盤。應立於洗淨處之安腳處覆裾。若廁房污穢，應洗。若屎橛箱滿，應棄屎橛。若廁房受灰塵所污，應清掃。若地牀受灰塵所污，應清掃。若房……若門樓受灰塵所污，應清掃。若灑瓶無水，應注水。」</p>
<p style="margin-left:0em;text-indent:2em">「諸比丘！此為比丘廁房之儀法，諸比丘於廁房當如是行。」</p>
</div></div>
<div class='div-other'><a id='mulu2345' />
<p class='h4'>一一</p>
<div class='div-other'><a id='mulu2346' />
<p class='h5'>（一）</p><p style="margin-left:0em;text-indent:2em">爾時，諸弟子不正當侍奉諸和尚。諸比丘中少欲者……非難：「何以諸弟子不正當侍奉和尚等耶？」時，彼諸比丘以此事白世尊，〔世尊曰：〕「諸比丘！諸弟子實不正當侍奉諸和尚耶？」「實然！世尊！」佛世尊呵責：「諸比丘！何以諸弟子不正當侍奉諸和尚耶？諸比丘！此……」……呵責、說法已，告諸比丘曰：「諸比丘！若爾，制立弟子事和尚之儀法，令弟子事和尚如是行。」</p>
</div>
<div class='div-other'><a id='mulu2347' />
<p class='h5'>（二）</p><p style="margin-left:0em;text-indent:2em">「諸比丘！弟子對和尚應正當侍奉……〔參照大品第一　大犍度二五（八）～（二四）〕……若和尚有病，應盡形壽侍奉，以待其痊癒。」</p>
<p style="margin-left:0em;text-indent:2em">「諸比丘！此為弟子事和尚之儀法，弟子事和尚當如是行。」</p>
</div></div>
<div class='div-other'><a id='mulu2348' />
<p class='h4'>一二</p>
<div class='div-other'><a id='mulu2349' />
<p class='h5'>（一）</p><p style="margin-left:0em;text-indent:2em">爾時，諸和尚待諸弟子不正當承事。諸比丘中少欲者……非難：「何以諸和尚待諸弟子不正當承事耶？」時，彼諸比丘以此事白世尊，〔世尊曰：〕「諸比丘！諸和尚待諸弟子實不正當承事耶？」「實然！世尊！」呵責、說法已，告諸比丘曰：「諸比丘！若爾，制立和尚待弟子之儀法，令和尚待弟子如是行。」</p>
</div>
<div class='div-other'><a id='mulu2350' />
<p class='h5'>（二）</p><p style="margin-left:0em;text-indent:2em">「諸比丘！和尚待弟子應正當承事……〔參照大品第一　大犍度二六（一）～（一一）〕……應待其痊癒。」</p>
<p style="margin-left:0em;text-indent:2em">「諸比丘！此為和尚待弟子之儀法，和尚待弟子當如是行。」</p>
<p style="margin-left:22em">———誦品二〔終〕———</p>
</div></div></div>
<div class='div-other'><a id='mulu2351' />
<div class='div-other'><a id='mulu2352' />
<p class='h4'>一三</p>
<div class='div-other'><a id='mulu2353' />
<p class='h5'>（一）</p><p style="margin-left:0em;text-indent:2em">爾時，諸侍者不正當侍奉諸阿闍梨……「……〔參照第八　儀法犍度一一。『和尚』、『弟子』改為『阿闍梨』、『侍者』。〕……。」</p>
</div></div>
<div class='div-other'><a id='mulu2354' />
<p class='h4'>一四</p>
<div class='div-other'><a id='mulu2355' />
<p class='h5'>（一）</p><p style="margin-left:0em;text-indent:2em">爾時，諸阿闍梨待侍者不正當承事……「……〔參照第八　儀法犍度一二。『和尚』、『弟子』改為『阿闍梨』、『侍者』。〕……。」</p>
<p style="margin-left:22em">———誦品三終———</p>
</div></div></div>
<div class='div-other'><a id='mulu2356' /><p style="margin-left:0em;text-indent:2em">此犍度有五十五事，儀法有十四事。攝頌曰：</p>

<div class="lg regular" style="margin-left:0em;"><div class='lg-row'>履．傘蓋．覆頭　頭上．飲用水</div>
<div class='lg-row'>不敬禮．不問　蛇．善美．忿怒</div>
<div class='lg-row'>脫．傘蓋．肩．緩　退居．置衣鉢</div>
<div class='lg-row'>適當．問．潑．洗　乾．濕．履．年長</div>
<div class='lg-row'>新參．問．住人　親近．學認定</div>
<div class='lg-row'>大便．飲用水　水．杖．集會處</div>
<div class='lg-row'>乃至時．須臾　污．地上敷具</div>
<div class='lg-row'>出．牀腳．枕褥　牀．小牀．唾壺</div>
<div class='lg-row'>靠板．窗．屋角　紅土子．黑色</div>
<div class='lg-row'>非工作及塵　地上之敷具</div>
<div class='lg-row'>牀腳．牀．小牀　枕．坐具．唾壺</div>
<div class='lg-row'>靠板．鉢衣．地　將端以向外</div>
<div class='lg-row'>乃至襞摺內　東．西及南．北</div>
<div class='lg-row'>寒暑及晝夜　僧房與門樓</div>
<div class='lg-row'>勤行堂．火堂　廁房之儀法</div>
<div class='lg-row'>飲用水．用水　瓶及灑水瓶</div>
<div class='lg-row'>此客僧儀法　無比者制之</div>
<div class='lg-row'>無座亦無水　乃至不迎接</div>
<div class='lg-row'>及無飲用水　不敬禮．不設</div>
<div class='lg-row'>善比丘忿怒　年長．座與水</div>
<div class='lg-row'>迎接．飲用水　履．一面．敬禮</div>
<div class='lg-row'>設．住人．親近　學地認定．處</div>
<div class='lg-row'>飲用水．用水　杖及集會處</div>
<div class='lg-row'>時．新參則坐　令之敬禮．告</div>
<div class='lg-row'>如理趣為上　舊比丘儀法</div>
<div class='lg-row'>商主說此等　遠行．木．土具</div>
<div class='lg-row'>開．不託及損　以及無防護</div>
<div class='lg-row'>善比丘忿怒　收藏．關．託．去</div>
<div class='lg-row'>比丘及沙彌　守人．優婆塞</div>
<div class='lg-row'>石．積．收及關　可能及盡力</div>
<div class='lg-row'>不漏處．全漏　村邑及露地</div>
<div class='lg-row'>乃至留一分　遠行僧儀法</div>
<div class='lg-row'>不隨喜．長老　以至留．四五</div>
<div class='lg-row'>大便迫昏倒　此等諸以上</div>
<div class='lg-row'>是隨喜儀法　六群之比丘</div>
<div class='lg-row'>衣裳不整齊　無威儀．傍出</div>
<div class='lg-row'>推擠諸長老　新參之比丘</div>
<div class='lg-row'>以及僧伽梨　善美之忿怒</div>
<div class='lg-row'>三輪．下裳．帶　疊．紐．不傍出</div>
<div class='lg-row'>覆身及攝身　眼向地．偏舉</div>
<div class='lg-row'>戲笑及高聲　三種搖．叉腰</div>
<div class='lg-row'>覆頭及蹲行　覆身及攝身</div>
<div class='lg-row'>眼向地．偏舉　戲笑及低聲</div>
<div class='lg-row'>三種搖．叉腰　覆頭及抱肩</div>
<div class='lg-row'>推擠．座及展　水．放低．注入</div>
<div class='lg-row'>以及受水者　周圍．僧伽梨</div>
<div class='lg-row'>飯．受．羹．加味　一切．不溢出</div>
<div class='lg-row'>一心．想念鉢　順次．羹．中央</div>
<div class='lg-row'>覆．乞．有嫌心　大．圓．口．全手</div>
<div class='lg-row'>含投．散．脹頰　飯粒又吐舌</div>
<div class='lg-row'>唼唼及吸食　手．鉢．與䑛唇</div>
<div class='lg-row'>以污之手取　一切未與水</div>
<div class='lg-row'>放低和注水　受水者．周圍</div>
<div class='lg-row'>僧伽梨．放低　地上．飯粒．還</div>
<div class='lg-row'>善覆身．蹲行　法王以制此</div>
<div class='lg-row'>食堂之威儀　衣之不齊整</div>
<div class='lg-row'>無儀．不視察　急速．遠．近．久</div>
<div class='lg-row'>急速．此乞食　應覆身而往</div>
<div class='lg-row'>攝身．眼向地　偏舉衣．戲笑</div>
<div class='lg-row'>高聲．三種搖　叉腰及覆頭</div>
<div class='lg-row'>蹲行並觀察　急速置器．舉</div>
<div class='lg-row'>出示及受之　乃至不得視</div>
<div class='lg-row'>受羹亦如是　僧僧伽梨覆</div>
<div class='lg-row'>覆身而離去　攝身．眼向地</div>
<div class='lg-row'>偏舉衣．戲笑　低聲．三種搖</div>
<div class='lg-row'>叉腰．覆．蹲行　為先歸還者</div>
<div class='lg-row'>座．盛長食器　飲水．洗用水</div>
<div class='lg-row'>而後歸還者　欲則食．沈．收</div>
<div class='lg-row'>藏．掃淨．空．備　以作手勢．用</div>
<div class='lg-row'>乞食者儀法　飲水．洗用水</div>
<div class='lg-row'>火．及鑽火具　星宿．方位．賊</div>
<div class='lg-row'>無一切而打　鉢．肩．衣．及將</div>
<div class='lg-row'>掛肩．與三輪．　遍著．阿蘭若</div>
<div class='lg-row'>如乞者儀法　鉢．肩．衣．頭．穿</div>
<div class='lg-row'>飲水．洗用水　火．鑽火具．杖</div>
<div class='lg-row'>星宿．或部分　善巧於方位</div>
<div class='lg-row'>最上師制此　阿蘭若儀法</div>
<div class='lg-row'>以於露地．塗　善比丘忿怒</div>
<div class='lg-row'>精舍受塵污　先鉢衣．褥．枕</div>
<div class='lg-row'>牀．小牀．唾壺　靠板至窗戶</div>
<div class='lg-row'>屋角．紅土子　黑色．非作．塵</div>
<div class='lg-row'>比丘之周圍　坐臥具．精舍</div>
<div class='lg-row'>飲．水洗用水　此等之周圍</div>
<div class='lg-row'>逆風庭．風下　敷具．牀腳．牀</div>
<div class='lg-row'>小牀．枕．坐具　唾壺並靠板</div>
<div class='lg-row'>鉢衣．地．端外　襞摺則向內</div>
<div class='lg-row'>東．西及南．北　寒暑並晝夜</div>
<div class='lg-row'>僧房及門樓　勤行堂．火堂</div>
<div class='lg-row'>廁房．飲用水　乃至灑水瓶</div>
<div class='lg-row'>年長．及說示　質問並讀誦</div>
<div class='lg-row'>法．燈．熄．不開　以及不得閉</div>
<div class='lg-row'>隨長者行之　角而不瞋怒</div>
<div class='lg-row'>大雄制此等　臥坐具儀法</div>
<div class='lg-row'>遮止．門．昏倒　善比丘忿怒</div>
<div class='lg-row'>棄灰及暖房　地牀及僧房</div>
<div class='lg-row'>門樓．堂．麵粉　粘土．瓶．面．前</div>
<div class='lg-row'>長者及新參　高．道．濕．粘土</div>
<div class='lg-row'>用臺．滅而去　比丘於浴室</div>
<div class='lg-row'>暖房之儀法　不洗淨．長幼</div>
<div class='lg-row'>順次．急促．捲．　呻吟．楊枝．屎</div>
<div class='lg-row'>尿．唾．粗．坑等　急速．捲．唼唼</div>
<div class='lg-row'>留．內外謦咳　繩．乃應善緩</div>
<div class='lg-row'>急遽．捲．呻吟　楊枝．屎．尿．唾</div>
<div class='lg-row'>粗．坑．安腳處　急遽又是捲</div>
<div class='lg-row'>安腳處唼唼　不留．覆．橛箱</div>
<div class='lg-row'>乃至於廁房　地牀．房．門樓</div>
<div class='lg-row'>洗淨瓶之水　此廁房儀法</div>
<div class='lg-row'>履．楊枝．漱水　座．粥．水．洗．去</div>
<div class='lg-row'>污．村．衣．帶．疊　灌注水入鉢</div>
<div class='lg-row'>隨從．及三輪　遍著．結．疊．洗</div>
<div class='lg-row'>隨從．不過遠　取．談．犯．先來</div>
<div class='lg-row'>座．水．臺．布．迎　衣．曬．等放置</div>
<div class='lg-row'>損壞．襞．食．捧　飲用水．水．下</div>
<div class='lg-row'>暫時．不放置　鉢衣．地．端外</div>
<div class='lg-row'>襞摺則向內　除．藏．污．浴．冷</div>
<div class='lg-row'>熱．暖房．細麵　粘土．隨從．臺</div>
<div class='lg-row'>衣．細麵．粘土　善．面．前．長老</div>
<div class='lg-row'>侍奉．出．前．水　浴已著下衣</div>
<div class='lg-row'>和尚．僧伽梨　衣．臺．座．足．臺</div>
<div class='lg-row'>布．水．請說教　污則力淨之</div>
<div class='lg-row'>如是先衣鉢　坐具之敷具</div>
<div class='lg-row'>枕褥．牀．小牀　腳．唾壺．靠板</div>
<div class='lg-row'>地上之敷具　蛛網．窗．紅土</div>
<div class='lg-row'>黑色．非工作　地上之敷具</div>
<div class='lg-row'>腳．牀及小牀　枕褥．坐敷具</div>
<div class='lg-row'>壺．靠板．鉢衣　東．西及南．北</div>
<div class='lg-row'>寒暑及晝夜　乃至房．門樓</div>
<div class='lg-row'>勤行堂．火堂　廁房．飲用水</div>
<div class='lg-row'>用水．洗淨瓶　不欣喜．惡作</div>
<div class='lg-row'>見．法．本日治　摩那埵．出罪</div>
<div class='lg-row'>呵責及依止　驅出並下意</div>
<div class='lg-row'>舉罪及若行　洗．作．染料．染</div>
<div class='lg-row'>反覆並返轉　鉢．衣．資具．剃</div>
<div class='lg-row'>侍奉及承事　隨從．施食．入</div>
<div class='lg-row'>塚間及地方　盡形壽侍奉</div>
<div class='lg-row'>此弟子儀法　和尚及教導</div>
<div class='lg-row'>教誡及說示　質問．至鉢．衣</div>
<div class='lg-row'>資具乃至病　不成隨沙門</div>
<div class='lg-row'>於阿闍梨亦　如和尚儀法</div>
<div class='lg-row'>於侍者亦如　弟子之儀法</div>
<div class='lg-row'>乃至客比丘　舊比丘儀法</div>
<div class='lg-row'>遠行．隨喜者　食堂．乞食者</div>
<div class='lg-row'>阿蘭若儀法　臥坐具儀法</div>
<div class='lg-row'>暖房及廁房　和尚及弟子</div>
<div class='lg-row'>阿闍梨儀法　侍者．十六章</div>
<div class='lg-row'>說此十九事　儀法不圓法</div>
<div class='lg-row'>則戒不圓滿　若戒不清淨</div>
<div class='lg-row'>以及劣慧者　不得心一境</div>
<div class='lg-row'>心亂非一境　則不見正法</div>
<div class='lg-row'>不見正法者　則未解脫苦</div>
<div class='lg-row'>若儀法圓滿　則於戒圓滿</div>
<div class='lg-row'>戒清淨有慧　則得心一境</div>
<div class='lg-row'>心不亂一境　則見於正法</div>
<div class='lg-row'>以見正法者　則得解脫者</div>
<div class='lg-row'>有觀最勝子　善圓滿儀法</div>
<div class='lg-row'>最勝佛教誡　由此達涅槃</div>
</div></div></div></div>
</div><!-- end of div[@id='body'] -->
</body></html>