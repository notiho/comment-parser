<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu236' />
<p class='h2'>第二十二　哈提品</p>
<div class='div-other'><a id='mulu237' />
<p class='h3'>二一一　哈提達耶迦（象施）</p><p>一</p>
<p style="margin-left:3em" class="lg-abnormal"><div class='lg-row'>悉達多佛陀，二足尊王者，吾施佛壯象，牙強如大鋤。</div>
</p><p>二</p>
<p style="margin-left:3em" class="lg-abnormal"><div class='lg-row'>身諦最上義，至無上寂處，希世所有利，布施佛第一。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時行布施，九十四劫間，吾不知惡趣，象施此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>七十八劫昔，呼為薩曼他，大力十六人，出為轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者哈提達耶迦長老宣唱此等偈。</p>
</div>
<div class='div-other'><a id='mulu238' />
<p class='h3'>二一二　巴那第達耶迦（草履布施）</p><p>一</p>
<p style="margin-left:3em" class="lg-abnormal"><div class='lg-row'>仙人棲森林，長久苦行人，年老積修業，吾施與草履。</div>
</p><p>二</p>
<p style="margin-left:3em" class="lg-abnormal"><div class='lg-row'>世間居上首，人中稱長者，得享諸乘輿，前業此果報。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時吾行業，九十一劫間，惡趣吾不知，草履布施果。</div>
</p><p>四</p>
<p style="margin-left:3em" class="lg-abnormal"><div class='lg-row'>七十七劫昔，剎利八人出，大力名善乘，出為轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者巴那第達耶迦長老宣唱此等偈。</p>
</div>
<div class='div-other'><a id='mulu239' />
<p class='h3'>二一三　薩奢山薩尼耶迦（諦想）</p><p>一</p>
<p style="margin-left:3em" class="lg-abnormal"><div class='lg-row'>毘舍浮佛陀，隨諸比丘眾，清淨數多眾，宣說諸聖諦。</div>
</p><p>二</p>
<p style="margin-left:3em" class="lg-abnormal"><div class='lg-row'>吾達上悲心，亦赴其集會，吾坐於彼處，聆聞佛教法。</div>
</p><p>三</p>
<p style="margin-left:3em" class="lg-abnormal"><div class='lg-row'>聽取其法誡，旋赴神世界，天界三十劫，居住彼都處。</div>
</p><p>四</p>
<p style="margin-left:3em" class="lg-abnormal"><div class='lg-row'>彼時吾得想，三十一劫間，惡趣吾不知，諦想此果報。</div>
</p><p>五</p>
<p style="margin-left:3em" class="lg-abnormal"><div class='lg-row'>二十四劫昔，大力一人王，名謂一雨滴，出為轉輪王。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩奢山薩尼耶迦長老宣唱此等偈。</p>
</div>
<div class='div-other'><a id='mulu240' />
<p class='h3'>二一四　耶迦薩尼耶迦（一想）</p><p>一</p>
<p style="margin-left:3em" class="lg-abnormal"><div class='lg-row'>佛之糞掃衣，見其掛樹梢，吾敬虔合掌，拜彼糞掃衣。</div>
</p><p>二</p>
<p style="margin-left:3em" class="lg-abnormal"><div class='lg-row'>彼時得佛想，三十一劫間，惡趣吾不知，供佛此果報。</div>
</p><p>三</p>
<p style="margin-left:3em" class="lg-abnormal"><div class='lg-row'>二十五劫昔，出世一人王，阿彌陀大力，出為轉輪王。</div>
</p><p>四</p>
<p style="margin-left:3em" class="lg-abnormal"><div class='lg-row'>四之無礙解……</div>
</p><p style="margin-left:0em;text-indent:2em">——如是尊者耶伽薩尼耶迦長老唱此等之偈畢。</p>
</div>
<div class='div-other'><a id='mulu241' />
<p class='h3'>二一五　蘭西薩尼耶迦（光線想）</p><p>一</p>
<p style="margin-left:3em" class="lg-abnormal"><div class='lg-row'>如朝日昇輝，如黃金光耀，生立山峽間，如猛虎壯牛。</div>
</p><p>二</p>
<p style="margin-left:3em" class="lg-abnormal"><div class='lg-row'>彼佛之偉大，輝照山峽間，於光線心淨，於天樂一劫。</div>
</p><p>三</p>
<p style="margin-left:3em" class="lg-abnormal"><div class='lg-row'>餘經幾多劫，得遂行善業，吾心得淨化，念佛常不斷。</div>
</p><p>四</p>
<p style="margin-left:3em" class="lg-abnormal"><div class='lg-row'>彼時得佛想，由三萬劫數，吾不知惡趣，佛想此果報。</div>
</p><p>五</p>
<p style="margin-left:3em" class="lg-abnormal"><div class='lg-row'>五十七劫昔，出世一人王，大力名善生，出為轉輪王。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者蘭西薩尼耶迦長老宣唱此等偈。</p>
</div>
<div class='div-other'><a id='mulu242' />
<p class='h3'>二一六　薩提陀（確立）</p><p>一</p>
<p style="margin-left:3em" class="lg-abnormal"><div class='lg-row'>綠輝阿說他，善生菩提樹，就佛只一想，既得思慮深。</div>
</p><p>二</p>
<p style="margin-left:3em" class="lg-abnormal"><div class='lg-row'>彼時得佛想，三十一劫間，惡趣吾不知，佛想此果報。</div>
</p><p>三</p>
<p style="margin-left:3em" class="lg-abnormal"><div class='lg-row'>十三劫往昔，有王名財求，大力具七寶，出為轉輪王。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩提陀長老宣唱此等偈。</p>
</div>
<div class='div-other'><a id='mulu243' />
<p class='h3'>二一七　達拉萬塔達耶迦（團扇施）</p><p>一</p>
<p style="margin-left:3em" class="lg-abnormal"><div class='lg-row'>日種出帝沙，吾施彼佛扇，為其消暑熱，亦為止火熱。</div>
</p><p>二</p>
<p style="margin-left:3em" class="lg-abnormal"><div class='lg-row'>消除吾貪火，更消除瞋火，痴火亦得消，布施團扇果。</div>
</p><p>三</p>
<p style="margin-left:3em" class="lg-abnormal"><div class='lg-row'>燃盡幾煩惱，除去所有結，等正覺者教，吾保最後身。</div>
</p><p>四</p>
<p style="margin-left:3em" class="lg-abnormal"><div class='lg-row'>彼時行此業，九十二劫間，惡趣吾不知，施佛此果報。</div>
</p><p>五</p>
<p style="margin-left:3em" class="lg-abnormal"><div class='lg-row'>六十三劫昔，有名為大歡，大力具七寶，出為轉輪王。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……。</div>
</p><p style="margin-left:0em;text-indent:2em">——如是尊者達拉萬塔達耶迦宣唱此等偈。</p>
</div>
<div class='div-other'><a id='mulu244' />
<p class='h3'>二一八　阿康達薩尼耶迦（步想）</p><p>一</p>
<p style="margin-left:3em" class="lg-abnormal"><div class='lg-row'>往昔為和尚，吾持施捨衣，聖書吾步習，己達章區分。</div>
</p><p>二</p>
<p style="margin-left:3em" class="lg-abnormal"><div class='lg-row'>最上象帝沙，健壯如牡牛，彼受尊供物，吾見離垢佛。</div>
</p><p>三</p>
<p style="margin-left:3em" class="lg-abnormal"><div class='lg-row'>吾展施捨衣，至人信步來，大雄似日昇，世上人中長。</div>
</p><p>四</p>
<p style="margin-left:3em" class="lg-abnormal"><div class='lg-row'>亦似彼明月，無污照世界，更以清淨心，吾禮尊師足。</div>
</p><p>五</p>
<p style="margin-left:3em" class="lg-abnormal"><div class='lg-row'>吾施捨彼衣，九十四劫間，惡趣吾不知，施衣此果報。</div>
</p><p>六</p>
<p style="margin-left:3em" class="lg-abnormal"><div class='lg-row'>三十七劫昔，出世一人王，名謂善歡喜，大力轉輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者阿康塔薩尼耶迦長老宣唱此等偈。</p>
</div>
<div class='div-other'><a id='mulu245' />
<p class='h3'>二一九　薩毘達耶迦（酥布施）</p><p>一</p>
<p style="margin-left:3em" class="lg-abnormal"><div class='lg-row'>端坐華宮殿，少女群相隨，忽見病沙門，引導至吾家。</div>
</p><p>二</p>
<p style="margin-left:3em" class="lg-abnormal"><div class='lg-row'>彼為天中天，吾侍彼大雄，大仙悉達多，吾施彼酥油。</div>
</p><p>三</p>
<p style="margin-left:3em" class="lg-abnormal"><div class='lg-row'>顏面諸根淨，見佛靜來車，吾禮尊師足，酥油灌其鉢。</div>
</p><p>四</p>
<p style="margin-left:3em" class="lg-abnormal"><div class='lg-row'>見佛吾心淨，彼得神足通，大雄騰空去，行空如鵞王。</div>
</p><p>五</p>
<p style="margin-left:3em" class="lg-abnormal"><div class='lg-row'>彼時吾布施，九十四劫間，惡趣吾不知，布施酥油果。</div>
</p><p>六</p>
<p style="margin-left:3em" class="lg-abnormal"><div class='lg-row'>十七劫往昔，其名謂輝天，大力具七寶，出為轉輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩毘達耶迦長老宣唱此等偈。</p>
</div>
<div class='div-other'><a id='mulu246' />
<p class='h3'>二二〇　巴巴尼瓦利耶（抑惡）</p><p>一</p>
<p style="margin-left:3em" class="lg-abnormal"><div class='lg-row'>毘耶達西佛，吾清經行處，以蘆覆其頂，以障風熱物。</div>
</p><p>二</p>
<p style="margin-left:3em" class="lg-abnormal"><div class='lg-row'>以為避犯惡，唯善得具足，為捨眾煩惱，心勤尊師教。</div>
</p><p>三</p>
<p style="margin-left:3em" class="lg-abnormal"><div class='lg-row'>十一劫往昔，名高謂火天，大力具七寶，出為轉輪王。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者巴巴尼瓦利耶長老宣唱此等偈。</p>
<p style="margin-left:0em;text-indent:2em">攝頌：</p>
<p style="margin-left:0em;text-indent:0em;" class="lg-abnormal"><div class='lg-row'>哈提達與巴那第、薩奢、耶伽薩尼、</div>
<div class='lg-row'>蘭西、薩提陀、達拉萬塔、阿康達薩尼、</div>
<div class='lg-row'>薩毘、巴巴尼瓦利、十人共偈五十四。</div>
</p></div></div></div>
</div><!-- end of div[@id='body'] -->
</body></html>