<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu280' />
<p class='h2'>第二十六　脫瑪達耶迦品</p>
<div class='div-other'><a id='mulu281' />
<p class='h3'>二五一　脫瑪達耶迦（讚施）</p><p>一</p>
<p style="margin-left:3em" class="lg-abnormal"><div class='lg-row'>毘婆尸大仙，止於神世界，吾發此言辭，吾喜聞教法：</div>
</p><p>二</p>
<p style="margin-left:3em;text-indent:-1em" class="lg-abnormal"><div class='lg-row'>「貴尊吾南無，最尊吾歸依，示宣不死道，廣度餘諸人。」</div>
</p><p>三</p>
<p style="margin-left:3em" class="lg-abnormal"><div class='lg-row'>彼時述此言，九十一劫間，惡趣吾不知，讚歎此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者脫瑪達耶迦長老宣唱此等偈。</p>
</div>
<div class='div-other'><a id='mulu282' />
<p class='h3'>二五二　耶迦薩那達耶迦（一食布施）</p><p>一</p>
<p style="margin-left:3em" class="lg-abnormal"><div class='lg-row'>吾捨神形體，同妻來此世，望在佛教下，希能為奉事。</div>
</p><p>二</p>
<p style="margin-left:3em" class="lg-abnormal"><div class='lg-row'>巴多穆塔拉，弟子戴瓦拉，以最清淨心，施彼之聖食。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時行此業，十萬劫之間，惡趣吾不知，施食此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者耶迦薩那達耶迦長老宣唱此等偈。</p>
</div>
<div class='div-other'><a id='mulu283' />
<p class='h3'>二五三　奇塔迦普奢迦（塚供養）</p><p>一</p>
<p style="margin-left:3em" class="lg-abnormal"><div class='lg-row'>正覺阿難陀，無敵自存人，林中入涅槃，茂密人不在。</div>
</p><p>二</p>
<p style="margin-left:3em" class="lg-abnormal"><div class='lg-row'>吾由天界來，彼時吾作塚，荼毘葬佛身，吾盡供養事。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時行此業，九十一劫間，惡趣吾不知，供佛此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……。</div>
</p><p style="margin-left:0em;text-indent:2em">——如是尊者奇塔伽普奢迦長老宣唱此等偈。</p>
</div>
<div class='div-other'><a id='mulu284' />
<p class='h3'>二五四　提旃簸迦普毘耶（三旃簸迦花）</p><p>一</p>
<p style="margin-left:3em" class="lg-abnormal"><div class='lg-row'>雪山路不遠，有毘羯吒山，沙門制諸根，棲住此山中。</div>
</p><p>二</p>
<p style="margin-left:3em" class="lg-abnormal"><div class='lg-row'>吾見其寂靜，更具清淨心，採旃簸迦花，三朶撒沙門。</div>
</p><p>三</p>
<p style="margin-left:3em" class="lg-abnormal"><div class='lg-row'>施花供養故，九十一劫間，惡趣吾不知，供花此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者提旃簸迦普毘耶長老宣唱此等偈。</p>
</div>
<div class='div-other'><a id='mulu285' />
<p class='h3'>二五五　薩塔波吒釐（七波吒釐）</p><p>一</p>
<p style="margin-left:3em" class="lg-abnormal"><div class='lg-row'>輝如黃花樹，靜坐山峽間，七朶波吒釐，鮮花捧獻佛。</div>
</p><p>二</p>
<p style="margin-left:3em" class="lg-abnormal"><div class='lg-row'>施花供養故，九十四劫間，惡趣吾不知，是供佛果報。</div>
</p><p>三</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩塔波吒釐長老宣唱此等偈。</p>
</div>
<div class='div-other'><a id='mulu286' />
<p class='h3'>二五六　烏婆哈那達耶迦（履布施）</p><p>一</p>
<p style="margin-left:3em" class="lg-abnormal"><div class='lg-row'>正覺尊之子，名號旃檀者，吾施一雙履，為汝進菩提。</div>
</p><p>二</p>
<p style="margin-left:3em" class="lg-abnormal"><div class='lg-row'>施履供養故，九十一劫間，惡趣吾不知，施履此果報。</div>
</p><p>三</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者烏婆哈那達耶迦長老宣唱此等偈。</p>
</div>
<div class='div-other'><a id='mulu287' />
<p class='h3'>二五七　曼奢利普奢伽（曼奢利花供養）</p><p>一</p>
<p style="margin-left:3em" class="lg-abnormal"><div class='lg-row'>採得曼奢利，吾往車道進，比丘眾相隨，見無上沙門。</div>
</p><p>二</p>
<p style="margin-left:3em" class="lg-abnormal"><div class='lg-row'>心欣喜清淨，無上歡悅溢，兩手吾採花，捧獻與彼佛。</div>
</p><p>三</p>
<p style="margin-left:3em" class="lg-abnormal"><div class='lg-row'>施花供養故，九十二劫間，惡趣吾不知，供花此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>七十三劫昔，出一國王人，大力名光輝，出為轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者曼奢利普奢伽長老宣唱此等偈。</p>
</div>
<div class='div-other'><a id='mulu288' />
<p class='h3'>二五八　槃那達耶迦（葉布施）</p><p>一</p>
<p style="margin-left:3em" class="lg-abnormal"><div class='lg-row'>雪山深谷中，吾著樹皮衣，食無鹽味葉，修習眾多業。</div>
</p><p>二</p>
<p style="margin-left:3em" class="lg-abnormal"><div class='lg-row'>爾時取朝食，悉達多佛來，吾以清信手，向佛行布施。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時施其葉，九十四劫間，惡趣吾不知，施此葉果報。</div>
</p><p>四</p>
<p style="margin-left:3em" class="lg-abnormal"><div class='lg-row'>二十七劫昔，耶達提耶王，大力具七寶，出為轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者槃那達耶迦長老宣唱此等偈。</p>
</div>
<div class='div-other'><a id='mulu289' />
<p class='h3'>二五九　庫提達耶迦（房室布施）</p><p>一</p>
<p style="margin-left:3em" class="lg-abnormal"><div class='lg-row'>正覺森中行，爾時住樹下，吾作木葉庵，施與無敵尊。</div>
</p><p>二</p>
<p style="margin-left:3em" class="lg-abnormal"><div class='lg-row'>布施葉房室，九十一劫間，惡趣吾不知，布施房室果。</div>
</p><p>三</p>
<p style="margin-left:3em" class="lg-abnormal"><div class='lg-row'>三十八劫昔，有王十六人，何處普降雨，稱為轉輪王。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者庫提達耶迦長老宣唱此等偈。</p>
</div>
<div class='div-other'><a id='mulu290' />
<p class='h3'>二六〇　阿格普毘耶（阿格花）</p><p>一</p>
<p style="margin-left:3em" class="lg-abnormal"><div class='lg-row'>金色正覺者，坐於山峽間，尸棄佛光輝，光耀如火焰。</div>
</p><p>二</p>
<p style="margin-left:3em" class="lg-abnormal"><div class='lg-row'>吾採阿格花，親近最上人，內喜心清淨，吾捧獻供佛。</div>
</p><p>三</p>
<p style="margin-left:3em" class="lg-abnormal"><div class='lg-row'>供養彼花故，三十一劫間，惡趣吾不知，供佛此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>二十五劫昔，有王阿彌陀，大力具七寶，出為轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者阿格普毘耶長老宣唱此等偈。</p>
<p style="margin-left:0em;text-indent:2em">攝頌：</p>
<p style="margin-left:0em;text-indent:0em;" class="lg-abnormal"><div class='lg-row'>脫瑪迦、比迦、奇塔迦與旃簸迦</div>
<div class='lg-row'>薩塔波吒釐、烏婆哈那、曼奢利與槃那</div>
<div class='lg-row'>庫提達、阿格普毘耶，十人共偈四十一。</div>
</p></div></div></div>
</div><!-- end of div[@id='body'] -->
</body></html>