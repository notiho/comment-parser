<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu93' />
<p class='h2'>第九　提蜜羅普毘耶品</p>
<div class='div-other'><a id='mulu94' />
<p class='h3'>八一　提蜜羅普毘耶（提蜜拉花）</p><p>一</p>
<p style="margin-left:3em" class="lg-abnormal"><div class='lg-row'>羌達巴伽河，時吾沿岸行，清幽無煩擾，吾見沙門坐。</div>
</p><p>二</p>
<p style="margin-left:3em" class="lg-abnormal"><div class='lg-row'>此心既得淨，爾時自思惟：「能渡彼將渡，能制彼將制。</div>
</p><p>三</p>
<p style="margin-left:3em" class="lg-abnormal"><div class='lg-row'>得慰彼使慰，能鎮彼將鎮，能脫彼使脫，彼使得涅槃。」</div>
</p><p>四</p>
<p style="margin-left:3em" class="lg-abnormal"><div class='lg-row'>世間之覺者，悉達多大仙，手採提蜜拉，布撒其頭上。</div>
</p><p>五</p>
<p style="margin-left:3em" class="lg-abnormal"><div class='lg-row'>雙手吾合掌，更作右繞禮，吾禮尊師足，指向西方去。</div>
</p><p>六</p>
<p style="margin-left:3em" class="lg-abnormal"><div class='lg-row'>既去不久間，鹿王追逐我，直往懸崖行，遂墜於彼處。</div>
</p><p>七</p>
<p style="margin-left:3em" class="lg-abnormal"><div class='lg-row'>自吾供獻花，九十四劫間，吾不知惡趣，供佛此果報。</div>
</p><p>八</p>
<p style="margin-left:3em" class="lg-abnormal"><div class='lg-row'>五十六劫昔，名高者七人，大力具七寶，出為轉輪王。</div>
</p><p>九</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者提蜜羅普毘耶長老宣唱此等偈。</p>
</div>
<div class='div-other'><a id='mulu95' />
<p class='h3'>八二　格達山尼耶迦（逝想）</p><p>一</p>
<p style="margin-left:3em" class="lg-abnormal"><div class='lg-row'>生年僅七歲，出家吾無家，更以清淨心，吾禮尊師足。</div>
</p><p>二</p>
<p style="margin-left:3em" class="lg-abnormal"><div class='lg-row'>難格黑奇花，七朶投上空，正覺帝沙佛，如大海無際。</div>
</p><p>三</p>
<p style="margin-left:3em" class="lg-abnormal"><div class='lg-row'>善逝蹈聖道，心躍吾供養，爾時吾具信，以己掌合掌。</div>
</p><p>四</p>
<p style="margin-left:3em" class="lg-abnormal"><div class='lg-row'>依此所作業，九十二劫間，惡趣吾不知，供佛此果報。</div>
</p><p>五</p>
<p style="margin-left:3em" class="lg-abnormal"><div class='lg-row'>第八劫之昔，三人名火焰，大力具七寶，出為轉輪王。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者格達山尼耶迦長老宣唱此等偈。</p>
</div>
<div class='div-other'><a id='mulu96' />
<p class='h3'>八三　潘難迦利迦（臥合掌）</p><p>一</p>
<p style="margin-left:3em" class="lg-abnormal"><div class='lg-row'>時吾患重病，吾坐於樹蔭，就此森林中，悲心最高深。</div>
</p><p>二</p>
<p style="margin-left:3em" class="lg-abnormal"><div class='lg-row'>慈愍帝沙佛，挨近彼尊師，吾就原臥處，合掌於頭上。</div>
</p><p>三</p>
<p style="margin-left:3em" class="lg-abnormal"><div class='lg-row'>清淨吾心喜，人間最上佛，禮敬正覺尊，當場吾息絕。</div>
</p><p>四</p>
<p style="margin-left:3em" class="lg-abnormal"><div class='lg-row'>禮拜人中尊，九十二劫間，惡趣吾不知，禮敬此果報。</div>
</p><p>五</p>
<p style="margin-left:3em" class="lg-abnormal"><div class='lg-row'>第五劫之昔，五人大光焰，大力具七寶，出為轉輪王。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者潘難伽利迦長老宣唱此等偈畢。</p>
</div>
<div class='div-other'><a id='mulu97' />
<p class='h3'>八四　阿多普毘耶（山下花）</p><p>一</p>
<p style="margin-left:3em" class="lg-abnormal"><div class='lg-row'>毘浮尸棄佛，一弟子比丘，威力具三明，以往彼雪山。</div>
</p><p>二</p>
<p style="margin-left:3em" class="lg-abnormal"><div class='lg-row'>時吾住雪山，悅適住仙處，修四量神足，以成為仙人。</div>
</p><p>三</p>
<p style="margin-left:3em" class="lg-abnormal"><div class='lg-row'>生如空飛鳥，性淨唯樂山，吾摘山中花，再返至山處。</div>
</p><p>四</p>
<p style="margin-left:3em" class="lg-abnormal"><div class='lg-row'>手執花七朶，撒彼頭頂上，大雄注視中，指東立而去。</div>
</p><p>五</p>
<p style="margin-left:3em" class="lg-abnormal"><div class='lg-row'>到達仙居處，返抵己住所，持荷一佉梨，行往山峽去。</div>
</p><p>六</p>
<p style="margin-left:3em" class="lg-abnormal"><div class='lg-row'>可怖大力蟒，纏捲押殺吾，憶及往昔業，當場吾息絕。</div>
</p><p>七</p>
<p style="margin-left:3em" class="lg-abnormal"><div class='lg-row'>自吾捧花供，三十一劫間，惡趣吾不知，供花此果報。</div>
</p><p>八</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者阿多普毘耶宣唱此等偈。</p>
</div>
<div class='div-other'><a id='mulu98' />
<p class='h3'>八五　藍西山尼迦（光想）</p><p>一</p>
<p style="margin-left:3em" class="lg-abnormal"><div class='lg-row'>於彼雪山中，吾自嘗營住，身著皮之衣，住於山峽間。</div>
</p><p>二</p>
<p style="margin-left:3em" class="lg-abnormal"><div class='lg-row'>佛如黃金色，似百光輝耀，花開如娑羅，得見森林間。</div>
</p><p>三</p>
<p style="margin-left:3em" class="lg-abnormal"><div class='lg-row'>大仙毘婆尸，光輝淨吾心，合掌為禮敬，頭面行接足。</div>
</p><p>四</p>
<p style="margin-left:3em" class="lg-abnormal"><div class='lg-row'>由此善業故，九十一劫間，惡趣吾不知，光想此果報。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者藍西山尼迦長老宣唱此等偈。</p>
</div>
<div class='div-other'><a id='mulu99' />
<p class='h3'>八六　藍西山尼耶迦（光想）</p><p>一</p>
<p style="margin-left:3em" class="lg-abnormal"><div class='lg-row'>住於雪山中，吾著樹皮衣，上行經行處，面向東方坐。</div>
</p><p>二</p>
<p style="margin-left:3em" class="lg-abnormal"><div class='lg-row'>具時為禪樂，於山見普薩，合掌向彼光，吾心為清淨。</div>
</p><p>三</p>
<p style="margin-left:3em" class="lg-abnormal"><div class='lg-row'>依時得光想，九十二劫間，惡趣吾不知，光想此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者藍西山尼耶迦長老宣唱此等偈。</p>
</div>
<div class='div-other'><a id='mulu100' />
<p class='h3'>八七　帕拉達耶伽（果施）</p><p>一</p>
<p style="margin-left:3em" class="lg-abnormal"><div class='lg-row'>時於雪山中，吾身著粗裘，見普薩勝者，吾持樹果施。</div>
</p><p>二</p>
<p style="margin-left:3em" class="lg-abnormal"><div class='lg-row'>更以清淨心，吾施樹果實，不論再生處，必現樹果實。</div>
</p><p>三</p>
<p style="margin-left:3em" class="lg-abnormal"><div class='lg-row'>吾施樹果實，九十二劫間，惡趣吾不知，施樹實果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者帕拉達耶迦長老宣唱此等偈。</p>
</div>
<div class='div-other'><a id='mulu101' />
<p class='h3'>八八　薩達山尼耶迦（聲想）</p><p>一</p>
<p style="margin-left:3em" class="lg-abnormal"><div class='lg-row'>時在雪山中，吾居樹葉蓆，聲聞普薩法，吾心得清淨。</div>
</p><p>二</p>
<p style="margin-left:3em" class="lg-abnormal"><div class='lg-row'>依時所作業，九十二劫間，惡趣吾不知，福業此果報。</div>
</p><p>三</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩達山尼耶迦長老宣唱此等偈。</p>
</div>
<div class='div-other'><a id='mulu102' />
<p class='h3'>八九　菩提山尼耶迦（菩提樹想）</p><p>一</p>
<p style="margin-left:3em" class="lg-abnormal"><div class='lg-row'>彼佛毘婆尸，大菩提樹祭，既為出家身，吾亦赴祭會。</div>
</p><p>二</p>
<p style="margin-left:3em" class="lg-abnormal"><div class='lg-row'>以庫斯瑪水，灌注菩提樹：「應脫者解脫，使彼得涅槃。」</div>
</p><p>三</p>
<p style="margin-left:3em" class="lg-abnormal"><div class='lg-row'>灌注菩提樹，九十一劫間，惡趣吾不知，樹想此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>三十三劫昔，諸人統主出，其名喚灌水，八人轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者菩提山尼耶迦長者宣唱此等偈。</p>
</div>
<div class='div-other'><a id='mulu103' />
<p class='h3'>九〇　鉢頭磨普毘耶（蓮花）</p><p>一</p>
<p style="margin-left:3em" class="lg-abnormal"><div class='lg-row'>分入茂蓮中，吾食鉢頭摩，吾見佛普薩，三十二相具。</div>
</p><p>二</p>
<p style="margin-left:3em" class="lg-abnormal"><div class='lg-row'>採鉢頭摩花，上拋入空中，吾行此清淨，出家為無家。</div>
</p><p>三</p>
<p style="margin-left:3em" class="lg-abnormal"><div class='lg-row'>此身既出家，此意亦善制，捨棄口惡業，吾行清淨活。</div>
</p><p>四</p>
<p style="margin-left:3em" class="lg-abnormal"><div class='lg-row'>自吾獻此花，九十二劫間，惡趣吾不知，花供佛果報。</div>
</p><p>五</p>
<p style="margin-left:3em" class="lg-abnormal"><div class='lg-row'>名稱為蓮語，有君王十八，從今十八劫，有四十八人。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者鉢頭摩普毘耶長老宣唱此等偈。</p>
<p style="margin-left:0em;text-indent:2em">攝頌：</p>
<p style="margin-left:0em;text-indent:0em;" class="lg-abnormal"><div class='lg-row'>提蜜羅與楠伽里羅普毘、潘難伽利迦、阿多普庇耶、</div>
<div class='lg-row'>二藍西山、帕拉達、薩達山尼、塞瓦拉、</div>
<div class='lg-row'>最後鉢頭磨普毘、十人說偈六十五。</div>
</p></div></div></div>
</div><!-- end of div[@id='body'] -->
</body></html>