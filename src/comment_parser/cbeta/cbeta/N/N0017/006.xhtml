<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu60' />
<p class='h2'>第六　維伽尼品</p>
<div class='div-other'><a id='mulu61' />
<p class='h3'>五一　維多帕那達耶伽（扇施）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，世間居上首，兩足之尊者，吾以扇施與。</div>
</p><p>二</p>
<p style="margin-left:3em" class="lg-abnormal"><div class='lg-row'>合掌於頭上，己心為淨化，禮敬正覺尊，起立向北去。</div>
</p><p>三</p>
<p style="margin-left:3em" class="lg-abnormal"><div class='lg-row'>彼執扇在手，世間最尊師，比丘眾中坐，為說如次偈：</div>
</p><p>四</p>
<p style="margin-left:3em;text-indent:-1em" class="lg-abnormal"><div class='lg-row'>「依此扇布施，乃由心所願，十萬劫之間，彼不墮惡趣。」</div>
</p><p>五</p>
<p style="margin-left:3em" class="lg-abnormal"><div class='lg-row'>力勝意志堅，集中心之德，吾生為七歲，達阿羅漢位。</div>
</p><p>六</p>
<p style="margin-left:3em" class="lg-abnormal"><div class='lg-row'>六萬劫中間人稱名扇意，大力十六人，出為轉輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者維多帕那達耶伽長老宣唱此等偈。</p>
</div>
<div class='div-other'><a id='mulu62' />
<p class='h3'>五二　薩塔藍西伽（百光）</p><p>一</p>
<p style="margin-left:3em" class="lg-abnormal"><div class='lg-row'>攀登高岩上，人中勝者坐，其山不遠住，吠陀婆羅門。</div>
</p><p>二</p>
<p style="margin-left:3em" class="lg-abnormal"><div class='lg-row'>人中稱長者，天中天大雄，頭上吾合掌，讚歎世尊師：</div>
</p><p>三</p>
<p style="margin-left:3em;text-indent:-1em" class="lg-abnormal"><div class='lg-row'>「此佛為大雄，說示勝法人，常隨比丘眾，如火團光輝。</div>
</p><p>四</p>
<p style="margin-left:3em" class="lg-abnormal"><div class='lg-row'>宴靜如大海，難渡如急流，無怖如獸王，示法具眼者。」</div>
</p><p>五</p>
<p style="margin-left:3em" class="lg-abnormal"><div class='lg-row'>巴多穆塔拉，識知吾心意，比丘眾中立，為說如次偈：</div>
</p><p>六</p>
<p style="margin-left:3em;text-indent:-1em" class="lg-abnormal"><div class='lg-row'>「謹此示合掌，禮讚殊勝佛，三萬劫之間，統領神世界。</div>
</p><p>七</p>
<p style="margin-left:3em" class="lg-abnormal"><div class='lg-row'>十萬劫之後，央祈羅娑名，正覺除覆蓋，爾時示現世。</div>
</p><p>八</p>
<p style="margin-left:3em" class="lg-abnormal"><div class='lg-row'>法子由法生，彼師法後嗣，名薩塔藍西，彼成阿羅漢。」</div>
</p><p>九</p>
<p style="margin-left:3em" class="lg-abnormal"><div class='lg-row'>生年僅七歲，出家成無家，名薩塔藍西，燦放吾光輝。</div>
</p><p>一〇</p>
<p style="margin-left:3em" class="lg-abnormal"><div class='lg-row'>樹蔭曼陀婆，禪思浸禪樂，等正覺者教，吾保最後身。</div>
</p><p>一一</p>
<p style="margin-left:3em" class="lg-abnormal"><div class='lg-row'>七萬劫往昔，稱四人羅瑪，大力具七寶，出為轉輪王。</div>
</p><p>一二</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩塔藍西伽長老宣唱此等偈。</p>
</div>
<div class='div-other'><a id='mulu63' />
<p class='h3'>五三　薩耶那達耶伽（褥施）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，憐愍諸世界，吾以清淨心，施彼以座褥。</div>
</p><p>二</p>
<p style="margin-left:3em" class="lg-abnormal"><div class='lg-row'>依此褥布施，蒔種於善田，於吾生富財，褥施之果報。</div>
</p><p>三</p>
<p style="margin-left:3em" class="lg-abnormal"><div class='lg-row'>吾牀臥於空，吾支此大地，吾為有情主，施褥此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>五萬劫往昔，大雄有八人，三千四百劫，大力有四人。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……。</div>
</p><p style="margin-left:0em;text-indent:2em">——如是尊者薩耶那達耶伽宣唱此等偈。</p>
</div>
<div class='div-other'><a id='mulu64' />
<p class='h3'>五四　康豆達伽（香水）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，有菩提樹祭，爾時執美瓶，吾施與香水。</div>
</p><p>二</p>
<p style="margin-left:3em" class="lg-abnormal"><div class='lg-row'>洗菩提樹時，沛然大雨降，忽作威爆雷，發有大音響。</div>
</p><p>三</p>
<p style="margin-left:3em" class="lg-abnormal"><div class='lg-row'>雷火奔迅速，於彼吾死去，遂立天世界，吾唱次一偈：</div>
</p><p>四</p>
<p style="margin-left:3em;text-indent:-1em" class="lg-abnormal"><div class='lg-row'>「諸佛與諸法，尊師皆成滿，吾此身體仆，今享樂天界。」</div>
</p><p>五</p>
<p style="margin-left:3em" class="lg-abnormal"><div class='lg-row'>吾住高峻處，聳立有百層，萬人之天女，常行圍繞吾。</div>
</p><p>六</p>
<p style="margin-left:3em" class="lg-abnormal"><div class='lg-row'>吾未見疾病，內心亦無憂，苦熱皆不見，福業此果報。</div>
</p><p>七</p>
<p style="margin-left:3em" class="lg-abnormal"><div class='lg-row'>二千八百劫，山瓦西塔王，大力具七寶，出為轉輪王。</div>
</p><p>八</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者康豆達伽長老宣唱此等偈。</p>
</div>
<div class='div-other'><a id='mulu65' />
<p class='h3'>五五　歐帕威哈（好適乘）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，吾施以駿馬，吾獻正覺尊，而自家去己。</div>
</p><p>二</p>
<p style="margin-left:3em" class="lg-abnormal"><div class='lg-row'>名喚戴瓦拉，第一師弟子，勝法彼後嗣，來至吾面前：</div>
</p><p>三</p>
<p style="margin-left:3em;text-indent:-1em" class="lg-abnormal"><div class='lg-row'>「彼尊持鉢來，駿馬不相應，知曉汝意欲，具眼者接納。」</div>
</p><p>四</p>
<p style="margin-left:3em" class="lg-abnormal"><div class='lg-row'>馬馳如疾風，評為印度產，布施此駿馬，吾獻正覺尊。</div>
</p><p>五</p>
<p style="margin-left:3em" class="lg-abnormal"><div class='lg-row'>投生任何胎，常在任何處，力行如疾風，於吾之心生。</div>
</p><p>六</p>
<p style="margin-left:3em" class="lg-abnormal"><div class='lg-row'>人得具足戒，得戒為容易，若佛住此世，吾等所推崇。</div>
</p><p>七</p>
<p style="margin-left:3em" class="lg-abnormal"><div class='lg-row'>二十八度間，為大力士王，夷平四方際，出長閻浮提。</div>
</p><p>八</p>
<p style="margin-left:3em" class="lg-abnormal"><div class='lg-row'>此是最後生，至最後生時，勝敗皆捨棄，吾達不動位。</div>
</p><p>九</p>
<p style="margin-left:3em" class="lg-abnormal"><div class='lg-row'>三萬四千劫，剎利大威力，大力具七寶，出為轉輪王。</div>
</p><p>一〇</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者歐帕威哈長老宣唱此等偈。</p>
</div>
<div class='div-other'><a id='mulu66' />
<p class='h3'>五六　薩波利瓦拉薩那（有隨眾座）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，吾施與團食，摩利花圍繞，吾往彼食場。</div>
</p><p>二</p>
<p style="margin-left:3em" class="lg-abnormal"><div class='lg-row'>此世尊導師，彼處座上坐，安詳且端莊，讚吾施團食：</div>
</p><p>三</p>
<p style="margin-left:3em;text-indent:-1em" class="lg-abnormal"><div class='lg-row'>「僅此吉祥田，蒔下一粒種，適時以順雨，熟實耕者喜。</div>
</p><p>四</p>
<p style="margin-left:3em" class="lg-abnormal"><div class='lg-row'>團食如其實，汝今蒔善田，生生如其生，結實汝心喜。」</div>
</p><p>五</p>
<p style="margin-left:3em" class="lg-abnormal"><div class='lg-row'>最勝水中草，正覺如斯語，讚美其團食，指向北方去。</div>
</p><p>六</p>
<p style="margin-left:3em" class="lg-abnormal"><div class='lg-row'>依彼之戒本，自制於五根，耽湎於孤獨，吾住成無漏。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……。</div>
</p><p style="margin-left:0em;text-indent:2em">——如是尊者薩波利瓦拉薩那長老宣唱如是等偈。</p>
</div>
<div class='div-other'><a id='mulu67' />
<p class='h3'>五七　潘奢底毘伽（五燈明）</p><p>一</p>
<p style="margin-left:3em" class="lg-abnormal"><div class='lg-row'>憐愍諸生物，巴多穆塔佛，吾有此直見，確立其善法。</div>
</p><p>二</p>
<p style="margin-left:3em" class="lg-abnormal"><div class='lg-row'>圍繞菩提樹，吾布施燈明，爾時吾具信，造作多燈明。</div>
</p><p>三</p>
<p style="margin-left:3em" class="lg-abnormal"><div class='lg-row'>諸神與人間，投生任何胎，空中有炬火，施燈明果報。</div>
</p><p>四</p>
<p style="margin-left:3em" class="lg-abnormal"><div class='lg-row'>過岩逾城壁，又越山上行，四方百由旬，吾眼均得見。</div>
</p><p>五</p>
<p style="margin-left:3em" class="lg-abnormal"><div class='lg-row'>於吾殘業中，已於達漏盡，具二足尊教，吾保最後身。</div>
</p><p>六</p>
<p style="margin-left:3em" class="lg-abnormal"><div class='lg-row'>三千四百劫，薩達洽庫名，大力大威力，出為轉輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者潘奢府底毘伽長老宣唱此等偈。</p>
</div>
<div class='div-other'><a id='mulu68' />
<p class='h3'>五八　達伽達耶迦（幡施）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，美道樹下坐，雀躍心內喜，於彼吾載幡。</div>
</p><p>二</p>
<p style="margin-left:3em" class="lg-abnormal"><div class='lg-row'>手執樹落葉，投棄於他處，內外皆清淨，解脫盡諸漏；禮拜菩提樹，如向正覺尊。</div>
</p><p>三</p>
<p style="margin-left:3em" class="lg-abnormal"><div class='lg-row'>善逝世間解，受吾尊供人，比丘眾中立，師說如次偈：</div>
</p><p>四</p>
<p style="margin-left:3em;text-indent:-1em" class="lg-abnormal"><div class='lg-row'>「依此幡布施，更依此奉事，十萬劫之間，彼不墮惡趣。</div>
</p><p>五</p>
<p style="margin-left:3em" class="lg-abnormal"><div class='lg-row'>幾百度為王，彼在於王位，稱名嗢羯吒，為世轉輪王。</div>
</p><p>六</p>
<p style="margin-left:3em" class="lg-abnormal"><div class='lg-row'>彼享無虧樂，淨根所使故，彼向瞿曇佛，樂於受其教。」</div>
</p><p>七</p>
<p style="margin-left:3em" class="lg-abnormal"><div class='lg-row'>專念勤精進，心靜無執著，等正覺者教，吾保最後身。</div>
</p><p>八</p>
<p style="margin-left:3em" class="lg-abnormal"><div class='lg-row'>五萬一千劫，有王嗢羯吒，五百萬劫昔，有王名美佳。</div>
</p><p>九</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者達伽達耶伽長老宣唱此等偈。</p>
</div>
<div class='div-other'><a id='mulu69' />
<p class='h3'>五九　鉢頭摩（蓮）</p><p>一</p>
<p style="margin-left:3em" class="lg-abnormal"><div class='lg-row'>佛說四諦法，殊勝轉法輪，慈降不死雨，請淨眾多人。</div>
</p><p>二</p>
<p style="margin-left:3em" class="lg-abnormal"><div class='lg-row'>吾執著蓮幡，立於小屋間，目送牟尼喜，投幡至空中。</div>
</p><p>三</p>
<p style="margin-left:3em" class="lg-abnormal"><div class='lg-row'>爾時稀有事，其蓮復再返，佛知吾心意，受吾蓮華幡。</div>
</p><p>四</p>
<p style="margin-left:3em" class="lg-abnormal"><div class='lg-row'>佛慈援手執，水生無上花，比丘眾中立，宣說如次偈：</div>
</p><p>五</p>
<p style="margin-left:3em;text-indent:-1em" class="lg-abnormal"><div class='lg-row'>「彼向無漏者，投擲此蓮華，吾將讚其人，傾耳聽吾說。</div>
</p><p>六</p>
<p style="margin-left:3em" class="lg-abnormal"><div class='lg-row'>神王三十劫，統領神世界，來住於地上，統治七百國。</div>
</p><p>七</p>
<p style="margin-left:3em" class="lg-abnormal"><div class='lg-row'>於彼手執鉢，將為轉輪王，由空降花雨，當時恰降來。</div>
</p><p>八</p>
<p style="margin-left:3em" class="lg-abnormal"><div class='lg-row'>十萬劫之後，出生甘蔗族，稱為瞿曇姓，出世為尊師。</div>
</p><p>九</p>
<p style="margin-left:3em" class="lg-abnormal"><div class='lg-row'>彼為法後嗣，由法生法子，諸漏皆正知，無漏證涅槃。」</div>
</p><p>一〇</p>
<p style="margin-left:3em" class="lg-abnormal"><div class='lg-row'>吾從胎出生，思慮致意深，生年僅五歲，已達羅漢位。</div>
</p><p>一一</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者鉢頭摩長老宣唱此等偈。</p>
</div>
<div class='div-other'><a id='mulu70' />
<p class='h3'>六〇　阿薩那菩提耶（阿薩那菩提樹）</p><p>一</p>
<p style="margin-left:3em" class="lg-abnormal"><div class='lg-row'>生年僅七歲，即見世導師，清淨吾心喜，親近人中尊。</div>
</p><p>二</p>
<p style="margin-left:3em" class="lg-abnormal"><div class='lg-row'>世間居上首，人間帝沙佛，雀躍心喜植，無上菩提樹。</div>
</p><p>三</p>
<p style="margin-left:3em" class="lg-abnormal"><div class='lg-row'>命名阿薩那，達拉尼爾哈，無上菩提樹，五株吾奉事。</div>
</p><p>四</p>
<p style="margin-left:3em" class="lg-abnormal"><div class='lg-row'>見彼樹開花，體毛即豎立，吾近尊佛前，宣己稀有業。</div>
</p><p>五</p>
<p style="margin-left:3em" class="lg-abnormal"><div class='lg-row'>爾時自存者，名為帝沙佛，比丘眾中坐，為說如次偈：</div>
</p><p>六</p>
<p style="margin-left:3em;text-indent:-1em" class="lg-abnormal"><div class='lg-row'>「植菩提樹者，向佛盡供養，吾將讚其人，傾耳聽吾說。</div>
</p><p>七</p>
<p style="margin-left:3em" class="lg-abnormal"><div class='lg-row'>天界三十劫，統領神世界，六十四度間，彼為轉輪王。</div>
</p><p>八</p>
<p style="margin-left:3em" class="lg-abnormal"><div class='lg-row'>從兜率天沒，淨根所使故，享二無虧樂，樂趣為彼人。</div>
</p><p>九</p>
<p style="margin-left:3em" class="lg-abnormal"><div class='lg-row'>專念勤精進，心靜無執著，諸漏皆正知，無漏證涅槃。」</div>
</p><p>一〇</p>
<p style="margin-left:3em" class="lg-abnormal"><div class='lg-row'>吾樂於孤獨，心淨無執著，如象斷其縛，吾住成無漏。</div>
</p><p>一一</p>
<p style="margin-left:3em" class="lg-abnormal"><div class='lg-row'>時植菩提樹，九十一劫間，惡趣吾不知，植菩提樹報。</div>
</p><p>一二</p>
<p style="margin-left:3em" class="lg-abnormal"><div class='lg-row'>七十四劫昔，杖軍名聲高，具足七種寶，吾為轉輪王。</div>
</p><p>一三</p>
<p style="margin-left:3em" class="lg-abnormal"><div class='lg-row'>七十三劫昔，大王七人出，名稱為全輪，吾為轉輪王。</div>
</p><p>一四</p>
<p style="margin-left:3em" class="lg-abnormal"><div class='lg-row'>二十五劫後，剎利名充滿，大力具七寶，出為轉輪王。</div>
</p><p>一五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者阿薩那菩提耶長老宣唱此等偈。</p>
<p style="margin-left:0em;text-indent:2em">攝頌：</p>
<p style="margin-left:0em;text-indent:0em;" class="lg-abnormal"><div class='lg-row'>維多帕那達耶伽、薩塔藍西、薩耶那、</div>
<div class='lg-row'>烏達齊與瓦西耶、薩波利瓦拉薩那、</div>
<div class='lg-row'>潘迦底毘、達伽、鉢頭摩與第十菩提樹。</div>
<div class='lg-row'>以上長老為十品，偈共九十二。</div>
</p></div></div></div>
</div><!-- end of div[@id='body'] -->
</body></html>