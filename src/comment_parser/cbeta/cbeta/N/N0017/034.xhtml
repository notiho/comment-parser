<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu368' />
<p class='h2'>第三十四　康度達迦品</p>
<div class='div-other'><a id='mulu369' />
<p class='h3'>三三一　康達脫毘耶（香塔）</p><p>一</p>
<p style="margin-left:3em" class="lg-abnormal"><div class='lg-row'>悉達多佛陀，吾施與香塔，包以素馨花，香塔佛相應。</div>
</p><p>二</p>
<p style="margin-left:3em" class="lg-abnormal"><div class='lg-row'>佛姿值黃金，無上正覺尊，光輝如水蓮，焰燃如祭火。</div>
</p><p>三</p>
<p style="margin-left:3em" class="lg-abnormal"><div class='lg-row'>生尊似獅子，壯如虎猛牛，比丘眾隨坐，沙門勝者佛。</div>
</p><p>四</p>
<p style="margin-left:3em" class="lg-abnormal"><div class='lg-row'>見己心清淨，虔敬吾合掌，禮敬佛之足，指向北方去。</div>
</p><p>五</p>
<p style="margin-left:3em" class="lg-abnormal"><div class='lg-row'>彼時施香故，九十四劫間，惡趣吾不知，供香此果報。</div>
</p><p>六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者康達脫毘耶長老宣唱此等偈。</p>
</div>
<div class='div-other'><a id='mulu370' />
<p class='h3'>三三二　普西陀康密耶（撒業）</p><p>一</p>
<p style="margin-left:3em" class="lg-abnormal"><div class='lg-row'>毘婆尸佛陀，世尊大牟尼，與諸漏盡者，於時住僧苑。</div>
</p><p>二</p>
<p style="margin-left:3em" class="lg-abnormal"><div class='lg-row'>世間大導師，時由苑門出，十萬更八萬，漏盡者同出。</div>
</p><p>三</p>
<p style="margin-left:3em" class="lg-abnormal"><div class='lg-row'>吾身纏裘衣，亦著樹皮衣，持紅藍花水，詣近佛之前。</div>
</p><p>四</p>
<p style="margin-left:3em" class="lg-abnormal"><div class='lg-row'>己心得清淨，感動吾合掌，紅藍花之水，執以注撒佛。</div>
</p><p>五</p>
<p style="margin-left:3em" class="lg-abnormal"><div class='lg-row'>由此業故佛，稱最上水草，吾何讚行業，隨欲即離去。</div>
</p><p>六</p>
<p style="margin-left:3em" class="lg-abnormal"><div class='lg-row'>勝者同供養，花撒五千人，二千與五百，統領神世界。</div>
</p><p>七</p>
<p style="margin-left:3em" class="lg-abnormal"><div class='lg-row'>他之二千五，同為轉輪王，更以殘餘業，達阿羅漢位。</div>
</p><p>八</p>
<p style="margin-left:3em" class="lg-abnormal"><div class='lg-row'>吾為諸天王，亦為人間主，唯以業為名，呼為普西陀。</div>
</p><p>九</p>
<p style="margin-left:3em" class="lg-abnormal"><div class='lg-row'>吾為神之時，亦即人間日，撒花似降花，周邊徧一尋。</div>
</p><p>一〇</p>
<p style="margin-left:3em" class="lg-abnormal"><div class='lg-row'>有結吾解脫，燃盡諸煩惱，消滅所有漏，撒花此果報。</div>
</p><p>一一</p>
<p style="margin-left:3em" class="lg-abnormal"><div class='lg-row'>唯降旃檀雨，恰如滿香氣，香由吾身出，滿半俱盧舍。</div>
</p><p>一二</p>
<p style="margin-left:3em" class="lg-abnormal"><div class='lg-row'>飄揚天上香，因得福業故，諸香普西陀，來此眾人知。</div>
</p><p>一三</p>
<p style="margin-left:3em" class="lg-abnormal"><div class='lg-row'>枝花與灌木，如草悉有香，吾心隨意得，瞬時香即到。</div>
</p><p>一四</p>
<p style="margin-left:3em" class="lg-abnormal"><div class='lg-row'>供養旃檀故，十萬劫之間，惡趣吾不知，撒香之果報。</div>
</p><p>一五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者普西陀康密耶長老宣唱此等偈。</p>
</div>
<div class='div-other'><a id='mulu371' />
<p class='h3'>三三三　婆般伽羅（光輝者）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，世間居上首，彼佛之支提，山坡獸群居。</div>
</p><p>二</p>
<p style="margin-left:3em" class="lg-abnormal"><div class='lg-row'>禮拜佛支提，無有敢行者，灌木蔓草覆，支提己崩壞。</div>
</p><p>三</p>
<p style="margin-left:3em" class="lg-abnormal"><div class='lg-row'>林中吾工作，為父亡魂祭，山坡蔓草中，吾見崩塔婆。</div>
</p><p>四</p>
<p style="margin-left:3em" class="lg-abnormal"><div class='lg-row'>吾見佛塔婆，頓發供奉心，尊佛其塔婆，崩壞森林中。</div>
</p><p>五</p>
<p style="margin-left:3em" class="lg-abnormal"><div class='lg-row'>知有德非德，不適不相應，佛塔未得清，他業吾不從。</div>
</p><p>六</p>
<p style="margin-left:3em" class="lg-abnormal"><div class='lg-row'>掃清諸蔓草，滋草與灌木，八度禮支提，屈身吾離去。</div>
</p><p>七</p>
<p style="margin-left:3em" class="lg-abnormal"><div class='lg-row'>既行此善業，得依吾心願，棄離此人身，即往忉利天。</div>
</p><p>八</p>
<p style="margin-left:3em" class="lg-abnormal"><div class='lg-row'>宮殿華麗造，黃金美光輝，六十由旬高，寬三十由旬。</div>
</p><p>九</p>
<p style="margin-left:3em" class="lg-abnormal"><div class='lg-row'>而吾三百度，統領神世界，更二十五度，嘗為轉輪王。</div>
</p><p>一〇</p>
<p style="margin-left:3em" class="lg-abnormal"><div class='lg-row'>生生流迴轉，獲得眾多富，富裕從不缺，清掃之果報。</div>
</p><p>一一</p>
<p style="margin-left:3em" class="lg-abnormal"><div class='lg-row'>乘吉祥象背，行走山斜坡，何方吾歸命，財寶到吾前。</div>
</p><p>一二</p>
<p style="margin-left:3em" class="lg-abnormal"><div class='lg-row'>樹株與茨草，眼中無映物，吾只結福業，獨自出往行。</div>
</p><p>一三</p>
<p style="margin-left:3em" class="lg-abnormal"><div class='lg-row'>膿腫皮膚病，癲癇與疥癬，痳瘋皆不生，清掃之果報。</div>
</p><p>一四</p>
<p style="margin-left:3em" class="lg-abnormal"><div class='lg-row'>清掃佛塔婆，及他稀有事，瘍腫與斑點，吾生概不知。</div>
</p><p>一五</p>
<p style="margin-left:3em" class="lg-abnormal"><div class='lg-row'>清掃佛塔婆，及他稀有事，天界與人界，二界吾輪迴。</div>
</p><p>一六</p>
<p style="margin-left:3em" class="lg-abnormal"><div class='lg-row'>清掃之塔婆，及他稀有事，黃金色光輝，到處吾照映。</div>
</p><p>一七</p>
<p style="margin-left:3em" class="lg-abnormal"><div class='lg-row'>清掃佛塔婆，及他稀有事，遠避不快事，只近愉快事。</div>
</p><p>一八</p>
<p style="margin-left:3em" class="lg-abnormal"><div class='lg-row'>清掃佛塔婆，及他稀有事，此吾心更清，安靜心鎮定。</div>
</p><p>一九</p>
<p style="margin-left:3em" class="lg-abnormal"><div class='lg-row'>清掃佛塔婆，及他稀有事，吾坐於一座，達阿羅漢位。</div>
</p><p>二〇</p>
<p style="margin-left:3em" class="lg-abnormal"><div class='lg-row'>彼時吾行業，十萬劫之間，惡趣吾不知，清掃之果報。</div>
</p><p>二一</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者婆般伽羅長老宣唱此等偈。</p>
</div>
<div class='div-other'><a id='mulu372' />
<p class='h3'>三三四　提那庫提達耶迦（草房室布施）</p><p>一</p>
<p style="margin-left:3em" class="lg-abnormal"><div class='lg-row'>盤頭摩帝市，吾為人做傭，吾行他人業，吾倚他人食。</div>
</p><p>二</p>
<p style="margin-left:3em" class="lg-abnormal"><div class='lg-row'>時吾獨居坐，意作如是思：「此世有佛出，而吾無奉事。</div>
</p><p>三</p>
<p style="margin-left:3em" class="lg-abnormal"><div class='lg-row'>吾應趨淨所，與我剎那時，地獄苦感觸，實為無福人。」</div>
</p><p>四</p>
<p style="margin-left:3em" class="lg-abnormal"><div class='lg-row'>吾思所行業，來至主人前，吾請為一業，入往山峽間。</div>
</p><p>五</p>
<p style="margin-left:3em" class="lg-abnormal"><div class='lg-row'>蔓草與灌木，爾時吾採來，置於三叉柱，作一草房屋。</div>
</p><p>六</p>
<p style="margin-left:3em" class="lg-abnormal"><div class='lg-row'>吾將草房屋，奉獻與僧團，同日行此業，即往主人前。</div>
</p><p>七</p>
<p style="margin-left:3em" class="lg-abnormal"><div class='lg-row'>吾為此善業，於彼成草屋，吾生忉利天，造作華宮殿。</div>
</p><p>八</p>
<p style="margin-left:3em" class="lg-abnormal"><div class='lg-row'>百珠千箭柄，飾旗黃金作，十萬之宮殿，出現有尖塔。</div>
</p><p>九</p>
<p style="margin-left:3em" class="lg-abnormal"><div class='lg-row'>神界或人間，再生任何胎，善辨吾心意，具此諸宮殿。</div>
</p><p>一〇</p>
<p style="margin-left:3em" class="lg-abnormal"><div class='lg-row'>身毛不豎立，恐怖與戰慄，吾不知畏懼，建草屋果報。</div>
</p><p>一一</p>
<p style="margin-left:3em" class="lg-abnormal"><div class='lg-row'>獅子與虎豹，熊狼與鬣狗，彼等皆避吾，施草屋果報。</div>
</p><p>一二</p>
<p style="margin-left:3em" class="lg-abnormal"><div class='lg-row'>鬼神鳩槃荼，蛇蝮與羅剎，彼等皆避吾，施草屋果報。</div>
</p><p>一三</p>
<p style="margin-left:3em" class="lg-abnormal"><div class='lg-row'>吾所見惡夢，不曾有記憶，吾今具正念，施草屋果報。</div>
</p><p>一四</p>
<p style="margin-left:3em" class="lg-abnormal"><div class='lg-row'>布施草屋故，吾享無虧樂，親眼時見法，稱瞿曇佛陀。</div>
</p><p>一五</p>
<p style="margin-left:3em" class="lg-abnormal"><div class='lg-row'>彼時行此業，九十一劫間，惡趣吾不知，施草屋果報。</div>
</p><p>一六</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者提那庫提達耶迦長老宣唱此等偈。</p>
</div>
<div class='div-other'><a id='mulu373' />
<p class='h3'>三三五　烏陀雷耶達耶迦（上衣布施）</p><p>一</p>
<p style="margin-left:3em" class="lg-abnormal"><div class='lg-row'>漢薩瓦底市，吾為婆羅門，聖學書優越，吾通三吠陀。</div>
</p><p>二</p>
<p style="margin-left:3em" class="lg-abnormal"><div class='lg-row'>生而積修習，吾弟子等隨，為作水灌頂，時吾由市出。</div>
</p><p>三</p>
<p style="margin-left:3em" class="lg-abnormal"><div class='lg-row'>巴多穆塔拉，彼通一切法，漏盡者千人，勝者來此市。</div>
</p><p>四</p>
<p style="margin-left:3em" class="lg-abnormal"><div class='lg-row'>吾見美容姿，恰如無擾者，羅漢眾多圍，吾以淨化心。</div>
</p><p>五</p>
<p style="margin-left:3em" class="lg-abnormal"><div class='lg-row'>頭上吾合掌，歸依有德人，心清淨喜躍，吾布施上衣。</div>
</p><p>六</p>
<p style="margin-left:3em" class="lg-abnormal"><div class='lg-row'>吾以兩手捧，高舉獻上衣，佛之諸隨眾，為投上衣覆。</div>
</p><p>七</p>
<p style="margin-left:3em" class="lg-abnormal"><div class='lg-row'>眾多比丘眾，共同出行乞，為佛作覆蔭，爾時吾微笑。</div>
</p><p>八</p>
<p style="margin-left:3em" class="lg-abnormal"><div class='lg-row'>吾自家中出，見佛人中尊，尊師立街上，向吾示謝辭：</div>
</p><p>九</p>
<p style="margin-left:3em;text-indent:-1em" class="lg-abnormal"><div class='lg-row'>「心清淨喜躍，向吾施衣者，吾今讚其人，傾耳聽吾言。</div>
</p><p>一〇</p>
<p style="margin-left:3em" class="lg-abnormal"><div class='lg-row'>從今三萬劫，彼樂神世界，神王五十度，彼統神世界。</div>
</p><p>一一</p>
<p style="margin-left:3em" class="lg-abnormal"><div class='lg-row'>彼住神世界，具福業之果，周圍百由旬，徧以布為覆。</div>
</p><p>一二</p>
<p style="margin-left:3em" class="lg-abnormal"><div class='lg-row'>三十六度王，彼為轉輪王，福量未得盡，廣統諸國土。</div>
</p><p>一三</p>
<p style="margin-left:3em" class="lg-abnormal"><div class='lg-row'>生生彼流轉，具福業果報，一切諸意欲，爾時皆常生。</div>
</p><p>一四</p>
<p style="margin-left:3em" class="lg-abnormal"><div class='lg-row'>憍賒耶之衣，欽波羅之衣，芻摩劫貝衣，皆係高價值，如是眾多布，彼者皆獲得。</div>
</p><p>一五</p>
<p style="margin-left:3em" class="lg-abnormal"><div class='lg-row'>一切意欲者，彼者皆有得，無論任何時，彼享有布果。</div>
</p><p>一六</p>
<p style="margin-left:3em" class="lg-abnormal"><div class='lg-row'>其後彼出家，淨根所使故，稱瞿曇佛陀，親眼見其法。」</div>
</p><p>一七</p>
<p style="margin-left:3em" class="lg-abnormal"><div class='lg-row'>大仙徧知者，吾積諸善業，實吾施一衣，得至不死道。</div>
</p><p>一八</p>
<p style="margin-left:3em" class="lg-abnormal"><div class='lg-row'>居於無人家，曼陀婆樹蔭，吾為布覆翳，周圍徧一尋。</div>
</p><p>一九</p>
<p style="margin-left:3em" class="lg-abnormal"><div class='lg-row'>不受親請物，正受衣資具，吾得飲食物，施上衣果報。</div>
</p><p>二〇</p>
<p style="margin-left:3em" class="lg-abnormal"><div class='lg-row'>時吾行此業，十萬劫之數，惡趣吾不知，施衣之果報。</div>
</p><p>二一</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者烏陀雷耶達耶迦長老宣唱此等偈。</p>
</div>
<div class='div-other'><a id='mulu374' />
<p class='h3'>三三六　達摩薩瓦尼耶（法聽）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，通一切諸法，佛說四諦法，度化眾多人。</div>
</p><p>二</p>
<p style="margin-left:3em" class="lg-abnormal"><div class='lg-row'>爾時吾結髮，威力苦行者，時吾行空中，搖擺樹皮衣。</div>
</p><p>三</p>
<p style="margin-left:3em" class="lg-abnormal"><div class='lg-row'>勝佛適居下，吾行不能過，恰如鳥觸岩，爾時不得通：</div>
</p><p>四</p>
<p style="margin-left:3em;text-indent:-1em" class="lg-abnormal"><div class='lg-row'>「吾行斯空上，如水中開目，如斯害行動，嘗作如斯事。</div>
</p><p>五</p>
<p style="margin-left:3em" class="lg-abnormal"><div class='lg-row'>偉大之人間，坐於此下方，吾向彼請問，聆受其真義。」</div>
</p><p>六</p>
<p style="margin-left:3em" class="lg-abnormal"><div class='lg-row'>吾由空降來，耳聞尊師聲，時說無常法，佛法吾守持。</div>
</p><p>七</p>
<p style="margin-left:3em" class="lg-abnormal"><div class='lg-row'>持以無常想，往去吾仙處，壽命殊有限，彼處吾死去。</div>
</p><p>八</p>
<p style="margin-left:3em" class="lg-abnormal"><div class='lg-row'>最後時到來，憶持所聞法，以此善業故，吾趣忉利天。</div>
</p><p>九</p>
<p style="margin-left:3em" class="lg-abnormal"><div class='lg-row'>從此三萬劫，吾樂神世界，五十一度間，統領神世界。</div>
</p><p>一〇</p>
<p style="margin-left:3em" class="lg-abnormal"><div class='lg-row'>七十一度間，吾為轉輪王，如是難量盡，統御廣國土。</div>
</p><p>一一</p>
<p style="margin-left:3em" class="lg-abnormal"><div class='lg-row'>沙門制諸根，坐吾父之家，以偈為說示，教示無常事。</div>
</p><p>一二</p>
<p style="margin-left:3em" class="lg-abnormal"><div class='lg-row'>吾憶持斯想，生生數流轉，未得終輪迴，寂滅永恒道：</div>
</p><p>一三</p>
<p style="margin-left:3em;text-indent:-1em" class="lg-abnormal"><div class='lg-row'>「諸行誠無常，是為生滅法，生而復向滅，寂滅斯為樂。」</div>
</p><p>一四</p>
<p style="margin-left:3em" class="lg-abnormal"><div class='lg-row'>此偈吾聽聞，憶起昔日想，時吾坐一座，達阿羅漢位。</div>
</p><p>一五</p>
<p style="margin-left:3em" class="lg-abnormal"><div class='lg-row'>生年僅七歲，吾為阿羅漢，吾具眼知德，佛為吾受具。</div>
</p><p>一六</p>
<p style="margin-left:3em" class="lg-abnormal"><div class='lg-row'>此吾尚年幼，應作事已完，釋迦之子教，今日應何為。</div>
</p><p>一七</p>
<p style="margin-left:3em" class="lg-abnormal"><div class='lg-row'>彼時吾為業，由此十萬劫，惡趣吾不知，聽正法之果。</div>
</p><p>一八</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者達摩薩瑪尼耶長老宣唱此等偈。</p>
</div>
<div class='div-other'><a id='mulu375' />
<p class='h3'>三三七　烏奇陀婆多密耶（投蓮華）</p><p>一</p>
<p style="margin-left:3em" class="lg-abnormal"><div class='lg-row'>漢薩瓦底市，時吾作花鬘，飛入蓮華池，吾採七葉花。</div>
</p><p>二</p>
<p style="margin-left:3em" class="lg-abnormal"><div class='lg-row'>巴多穆塔拉，一切之勝者，教示諸人等，鎮伏十萬心。</div>
</p><p>三</p>
<p style="margin-left:3em" class="lg-abnormal"><div class='lg-row'>彼等得清淨，漏盡得六通，人中尊者來，索取吾之榮。</div>
</p><p>四</p>
<p style="margin-left:3em" class="lg-abnormal"><div class='lg-row'>吾見天中天，世間自存者，截莖七葉花，吾時散向空：</div>
</p><p>五</p>
<p style="margin-left:3em;text-indent:-1em" class="lg-abnormal"><div class='lg-row'>「若為大雄者，人中無上佛，七葉花自來，翳於佛頭上。」</div>
</p><p>六</p>
<p style="margin-left:3em" class="lg-abnormal"><div class='lg-row'>世間居上首，大雄心聚凝，依佛之威力，花翳於頭上。</div>
</p><p>七</p>
<p style="margin-left:3em" class="lg-abnormal"><div class='lg-row'>吾為此善業，更依心所願，棄去此人身，吾往忉利天。</div>
</p><p>八</p>
<p style="margin-left:3em" class="lg-abnormal"><div class='lg-row'>彼處造宮殿，名稱為七葉，六十由旬高，寬三十由旬。</div>
</p><p>九</p>
<p style="margin-left:3em" class="lg-abnormal"><div class='lg-row'>神王吾十度，統御神世界，七十五度間，吾為轉輪王。</div>
</p><p>一〇</p>
<p style="margin-left:3em" class="lg-abnormal"><div class='lg-row'>此等量不盡，吾統廣國土，昔日己所為，吾享善業果。</div>
</p><p>一一</p>
<p style="margin-left:3em" class="lg-abnormal"><div class='lg-row'>僅一蓮華故，吾享無虧樂，瞿曇佛教法，吾親眼得見。</div>
</p><p>一二</p>
<p style="margin-left:3em" class="lg-abnormal"><div class='lg-row'>燃盡眾煩惱，除去諸有結，如斷縛龍象，吾住成無漏。</div>
</p><p>一三</p>
<p style="margin-left:3em" class="lg-abnormal"><div class='lg-row'>供養彼花故，從此十萬劫，惡趣吾不知，施一蓮花果。</div>
</p><p>一四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者烏奇陀婆多密耶長老宣唱此等偈。</p>
<p style="margin-left:0em;text-indent:2em">攝頌：</p>

<div class="lg regular" style="margin-left:0em;"><div class='lg-row'>康度達迦、普伽尼、噴那伽、耶卡多西、</div>
<div class='lg-row'>普西陀、婆般伽拉、庫提達、烏陀利雅、</div>
<div class='lg-row'>薩瓦尼、烏奇塔巴，其偈一百四十四。</div>
</div></div></div></div>
</div><!-- end of div[@id='body'] -->
</body></html>