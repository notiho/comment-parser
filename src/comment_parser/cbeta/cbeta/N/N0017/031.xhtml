<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu335' />
<p class='h2'>第三十一　鉢頭摩啟薩利耶品</p>
<div class='div-other'><a id='mulu336' />
<p class='h3'>三〇一　鉢頭摩啟薩利耶（鉢頭摩花絲）</p><p>一</p>
<p style="margin-left:3em" class="lg-abnormal"><div class='lg-row'>吾昔為大象，仙人眾團中，撒鉢頭摩花，浴大仙光輝。</div>
</p><p>二</p>
<p style="margin-left:3em" class="lg-abnormal"><div class='lg-row'>辟支佛等勝，<span class='corr'>祛</span>除諸貪欲，令吾心清淨，在天享一劫。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時撒花絲，九十一劫間，惡趣吾不知，供花此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者鉢頭摩啟薩利耶長老宣唱此等偈。</p>
</div>
<div class='div-other'><a id='mulu337' />
<p class='h3'>三〇二　薩巴康提耶（一切香）</p><p>一</p>
<p style="margin-left:3em" class="lg-abnormal"><div class='lg-row'>毘婆尸佛陀，端直最上人，吾施香花鬘，及憍賒耶衣。</div>
</p><p>二</p>
<p style="margin-left:3em" class="lg-abnormal"><div class='lg-row'>昔施花衣故，九十一劫間，惡趣吾不知，香施此果報。</div>
</p><p>三</p>
<p style="margin-left:3em" class="lg-abnormal"><div class='lg-row'>十五劫之昔，有王名良衣，大力具七寶，出為轉輪王。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩巴康提耶長老宣唱此等偈。</p>
</div>
<div class='div-other'><a id='mulu338' />
<p class='h3'>三〇三　婆羅曼那達耶迦（最上食布施）</p><p>一</p>
<p style="margin-left:3em" class="lg-abnormal"><div class='lg-row'>輝如黃花樹，如陽光初昇，吾見毘婆尸，世界人中尊。</div>
</p><p>二</p>
<p style="margin-left:3em" class="lg-abnormal"><div class='lg-row'>虔敬吾合掌，引佛入己家，正覺尊到來，供施最上食。</div>
</p><p>三</p>
<p style="margin-left:3em" class="lg-abnormal"><div class='lg-row'>時施上食故，九十一劫間，惡趣吾不知，施食此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者婆羅曼那達耶迦長老宣唱此等偈。</p>
</div>
<div class='div-other'><a id='mulu339' />
<p class='h3'>三〇四　達摩薩尼耶迦（法想）</p><p>一</p>
<p style="margin-left:3em" class="lg-abnormal"><div class='lg-row'>毘婆尸佛陀，祭大菩提樹，樹下正覺者，世界人中尊。</div>
</p><p>二</p>
<p style="margin-left:3em" class="lg-abnormal"><div class='lg-row'>爾時彼佛陀，比丘僧團隨，為說四諦法，宣說滿威嚴。</div>
</p><p>三</p>
<p style="margin-left:3em" class="lg-abnormal"><div class='lg-row'>或為簡潔說，或為詳細說，正覺除覆蓋，令眾人清淨。</div>
</p><p>四</p>
<p style="margin-left:3em" class="lg-abnormal"><div class='lg-row'>聆聞佛教法，如是上首人，吾禮尊師足，指向北方去。</div>
</p><p>五</p>
<p style="margin-left:3em" class="lg-abnormal"><div class='lg-row'>彼時聽法故，九十一劫間，惡趣吾不知，法施之果報。</div>
</p><p>六</p>
<p style="margin-left:3em" class="lg-abnormal"><div class='lg-row'>三十三劫昔，出世一君王，呼稱通聖學，出為轉輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者達摩薩尼耶迦長老宣唱此等偈。</p>
</div>
<div class='div-other'><a id='mulu340' />
<p class='h3'>三〇五　婆羅達耶迦（果施）</p><p>一</p>
<p style="margin-left:3em" class="lg-abnormal"><div class='lg-row'>巴基拉西河，彼岸有仙處，吾得樹之果，以赴仙居處。</div>
</p><p>二</p>
<p style="margin-left:3em" class="lg-abnormal"><div class='lg-row'>毘婆尸佛陀，光輝如黃金，吾手捧諸果，布施與尊師。</div>
</p><p>三</p>
<p style="margin-left:3em" class="lg-abnormal"><div class='lg-row'>時施樹果故，九十一劫間，惡趣吾不知，施果此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者婆羅達耶迦長老宣唱此等偈。</p>
</div>
<div class='div-other'><a id='mulu341' />
<p class='h3'>三〇六　薩婆薩達迦（清信）</p><p>一</p>
<p style="margin-left:3em" class="lg-abnormal"><div class='lg-row'>爾稱南無佛，何處皆解脫，怎能有災禍，尊佛吾歸依。</div>
</p><p>二</p>
<p style="margin-left:3em" class="lg-abnormal"><div class='lg-row'>此世無比者，悉達多佛說：「僧團同大海，難量更無上。</div>
</p><p>三</p>
<p style="margin-left:3em" class="lg-abnormal"><div class='lg-row'>彼是離塵田，與無限果報，僧伽心清淨，蒔植樂之種。」</div>
</p><p>四</p>
<p style="margin-left:3em" class="lg-abnormal"><div class='lg-row'>世間居上首，一切徧知者，垂示此教法，即騰高空上。</div>
</p><p>五</p>
<p style="margin-left:3em" class="lg-abnormal"><div class='lg-row'>人中智慧者，尚未遠去時，吾死時到來，再生兜率天。</div>
</p><p>六</p>
<p style="margin-left:3em" class="lg-abnormal"><div class='lg-row'>離塵勝福田，無限之果報，清心向僧伽，吾樂天一劫。</div>
</p><p>七</p>
<p style="margin-left:3em" class="lg-abnormal"><div class='lg-row'>彼時得清信，九十四劫間，惡趣吾不知，清信此果報。</div>
</p><p>八</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者薩婆薩達迦長老宣唱此等偈。</p>
</div>
<div class='div-other'><a id='mulu342' />
<p class='h3'>三〇七　阿拉瑪達耶迦（苑施）</p><p>一</p>
<p style="margin-left:3em" class="lg-abnormal"><div class='lg-row'>吾為悉達多，苑中吾植樹，濃蔭樹遮日，諸鳥交飛時。</div>
</p><p>二</p>
<p style="margin-left:3em" class="lg-abnormal"><div class='lg-row'>吾見離塵佛，納受尊供人，世間人中尊，引佛入苑中。</div>
</p><p>三</p>
<p style="margin-left:3em" class="lg-abnormal"><div class='lg-row'>吾心喜雀躍，供施花樹果，如斯湧清信，布施吾迴向。</div>
</p><p>四</p>
<p style="margin-left:3em" class="lg-abnormal"><div class='lg-row'>更以清淨心，布施於此佛，不論再生處，吾將生其果。</div>
</p><p>五</p>
<p style="margin-left:3em" class="lg-abnormal"><div class='lg-row'>彼時布施故，九十四劫間，惡趣吾不知，苑施此果報。</div>
</p><p>六</p>
<p style="margin-left:3em" class="lg-abnormal"><div class='lg-row'>三十七劫昔，七人名軟冷，大力具七寶，出為轉輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者阿拉瑪達耶迦長老宣唱此等偈。</p>
</div>
<div class='div-other'><a id='mulu343' />
<p class='h3'>三〇八　阿努雷婆達耶迦（塗膏布施）</p><p>一</p>
<p style="margin-left:3em" class="lg-abnormal"><div class='lg-row'>阿塔達西佛，吾見其弟子，為彼修復業，將身近其境。</div>
</p><p>二</p>
<p style="margin-left:3em" class="lg-abnormal"><div class='lg-row'>修復之業終，吾布施塗膏，心清淨內喜，植無上福田。</div>
</p><p>三</p>
<p style="margin-left:3em" class="lg-abnormal"><div class='lg-row'>彼時行此業，一千八百劫，惡趣吾不知，塗膏此果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者阿努雷婆達耶迦長老宣唱此等偈。</p>
</div>
<div class='div-other'><a id='mulu344' />
<p class='h3'>三〇九　弗陀薩尼耶迦（佛想）</p><p>一</p>
<p style="margin-left:3em" class="lg-abnormal"><div class='lg-row'>如朝日東昇，光輝似黃金，世尊大牟尼，來至森林間。</div>
</p><p>二</p>
<p style="margin-left:3em" class="lg-abnormal"><div class='lg-row'>夢見悉達多，世間大導師，當場心清淨，善趣吾再生。</div>
</p><p>三</p>
<p style="margin-left:3em" class="lg-abnormal"><div class='lg-row'>當時吾得想，九十四劫間，惡趣吾不知，得佛想果報。</div>
</p><p>四</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者弗陀薩尼耶迦長老宣唱此等偈。</p>
</div>
<div class='div-other'><a id='mulu345' />
<p class='h3'>三一〇　婆巴拉達耶迦（洞窟布施）</p><p>一</p>
<p style="margin-left:3em" class="lg-abnormal"><div class='lg-row'>毘耶達西佛，淨住洞窟中，供奉一小瓶，作為彼資具。</div>
</p><p>二</p>
<p style="margin-left:3em" class="lg-abnormal"><div class='lg-row'>世尊大牟尼，佛為如斯說：「百球千箭柄，飾旗黃金作，</div>
</p><p>三</p>
<p style="margin-left:3em" class="lg-abnormal"><div class='lg-row'>眾多之樓閣，諸寶為彼生」；吾施斯洞窟，在天享一劫。</div>
</p><p>四</p>
<p style="margin-left:3em" class="lg-abnormal"><div class='lg-row'>三十二劫昔，有名極淨王，大力具七寶，出為轉輪王。</div>
</p><p>五</p>
<p style="margin-left:3em" class="lg-abnormal"><div class='lg-row'>四種無礙解……</div>
</p><p style="margin-left:0em;text-indent:2em">——如是尊者婆巴拉達耶迦長老宣唱此等偈。</p>
<p style="margin-left:0em;text-indent:2em">攝頌：</p>

<div class="lg regular" style="margin-left:0em;"><div class='lg-row'>鉢頭摩、（薩巴）康提、婆羅曼與達摩薩、</div>
<div class='lg-row'>婆羅、薩婆達薩迦、阿拉瑪、阿努雷婆、</div>
<div class='lg-row'>弗陀薩與婆巴拉，十人共偈四十九。</div>
</div></div></div></div>
</div><!-- end of div[@id='body'] -->
</body></html>