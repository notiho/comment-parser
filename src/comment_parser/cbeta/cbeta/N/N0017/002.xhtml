<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>譬喻經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu15' />
<div class='div-other'><a id='mulu16' />
<p class='h2'>第二　西哈薩那品</p>
<div class='div-other'><a id='mulu17' />
<p class='h3'>一一　西哈薩那達耶伽（獅子座布施）</p><p>一</p>
<p style="margin-left:3em" class="lg-abnormal"><div class='lg-row'>教主兩足尊，悉達多佛滅，擴展佛教法，教化多人知。</div>
</p><p>二</p>
<p style="margin-left:3em" class="lg-abnormal"><div class='lg-row'>清淨心內喜，吾作獅子座，獅子座作已，並作置足台。</div>
</p><p>三</p>
<p style="margin-left:3em" class="lg-abnormal"><div class='lg-row'>降雨獅子座，吾為建屋舍，清淨心之故，吾生兜率天。</div>
</p><p>四</p>
<p style="margin-left:3em" class="lg-abnormal"><div class='lg-row'>華美造宮殿，十四由旬寬，長達二十四，吾居住其間。</div>
</p><p>五</p>
<p style="margin-left:3em" class="lg-abnormal"><div class='lg-row'>七千天女等，常圍繞於吾，美造黃金椅，吾坐於宮內。</div>
</p><p>六</p>
<p style="margin-left:3em" class="lg-abnormal"><div class='lg-row'>具備神之車，象馬各所曳，轎輿高台閣，隨欲可生來。</div>
</p><p>七</p>
<p style="margin-left:3em" class="lg-abnormal"><div class='lg-row'>摩尼椅子外，有堅材座椅，布施獅子座，吾得此果報。</div>
</p><p>八</p>
<p style="margin-left:3em" class="lg-abnormal"><div class='lg-row'>黃金白銀造，水晶毘瑠璃，吾登置足台，布施之果報。</div>
</p><p>九</p>
<p style="margin-left:3em" class="lg-abnormal"><div class='lg-row'>彼時積業因，九十四劫間，吾不知惡趣，福業得此果。</div>
</p><p>一〇</p>
<p style="margin-left:3em" class="lg-abnormal"><div class='lg-row'>七十三劫昔，三人因陀羅，七十二劫昔，三人須摩那（佛侍者）。</div>
</p><p>一一</p>
<p style="margin-left:3em" class="lg-abnormal"><div class='lg-row'>今正七十劫，三人婆留那（轉輪王），具足七種寶，統領四洲王。</div>
</p><p>一二</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者錫哈薩那達耶伽長老宣唱此等偈。</p>
</div>
<div class='div-other'><a id='mulu18' />
<p class='h3'>一二　耶伽檀毘伽（一柱）</p><p>一</p>
<p style="margin-left:3em" class="lg-abnormal"><div class='lg-row'>悉達薄伽梵，擁有多數眾，彼等歸命佛，亦信樂如來。</div>
</p><p>二</p>
<p style="margin-left:3em" class="lg-abnormal"><div class='lg-row'>眾集相計議，為師作華鬘，然無一柱懸，彷徨於森林。</div>
</p><p>三</p>
<p style="margin-left:3em" class="lg-abnormal"><div class='lg-row'>吾識遇林中，爾時近彼眾，深敬吾合掌，吾問於大眾。</div>
</p><p>四</p>
<p style="margin-left:3em" class="lg-abnormal"><div class='lg-row'>有德優婆塞，承問回答吾：「彼欲作香華鬘，不得一懸柱。」</div>
</p><p>五</p>
<p style="margin-left:3em;text-indent:-1em" class="lg-abnormal"><div class='lg-row'>「吾與爾一柱，吾施與尊師，吾運此一柱，汝等且恬靜。」</div>
</p><p>六</p>
<p style="margin-left:3em" class="lg-abnormal"><div class='lg-row'>彼等受吾柱，信樂且歡喜，由此吾回返，歸來己家中。</div>
</p><p>七</p>
<p style="margin-left:3em" class="lg-abnormal"><div class='lg-row'>眾人去不久，嗣時吾施柱，最初吾建立，雀躍內心喜。</div>
</p><p>八</p>
<p style="margin-left:3em" class="lg-abnormal"><div class='lg-row'>以此淨心故，生來於天宮，所居甚高聳，其高為百層。</div>
</p><p>九</p>
<p style="margin-left:3em" class="lg-abnormal"><div class='lg-row'>眾多鼓鳴響，時常吾所樂，五十五劫昔，耶輸陀羅王。</div>
</p><p>一〇</p>
<p style="margin-left:3em" class="lg-abnormal"><div class='lg-row'>彼處吾居所，其聳為七層，心質好一柱，華美樓閣具。</div>
</p><p>一一</p>
<p style="margin-left:3em" class="lg-abnormal"><div class='lg-row'>二十一劫昔，為優陀延王，彼處吾住居，其高亦七層。</div>
</p><p>一二</p>
<p style="margin-left:3em" class="lg-abnormal"><div class='lg-row'>諸神與人間，吾均生入胎，如斯諸享樂，施一柱果報。</div>
</p><p>一三</p>
<p style="margin-left:3em" class="lg-abnormal"><div class='lg-row'>當時因施柱，九十四劫間，吾不知惡趣，施柱之果報。</div>
</p><p>一四</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者耶伽檀毘伽長老宣唱此等偈。</p>
</div>
<div class='div-other'><a id='mulu19' />
<p class='h3'>一三　難陀（有喜）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，為世之上首，自存佛大仙，吾施最上衣。</div>
</p><p>二</p>
<p style="margin-left:3em" class="lg-abnormal"><div class='lg-row'>最勝水中草，佛為吾授記：「依此布施衣，爾色將為白。</div>
</p><p>三</p>
<p style="margin-left:3em" class="lg-abnormal"><div class='lg-row'>善根所迫使，享二無虧樂，於彼瞿曇佛，汝將為其弟。</div>
</p><p>四</p>
<p style="margin-left:3em" class="lg-abnormal"><div class='lg-row'>浸慾而好樂，諸愛汝執著，為佛所化迫，由是汝出家。</div>
</p><p>五</p>
<p style="margin-left:3em" class="lg-abnormal"><div class='lg-row'>彼處汝出家，善根迫使故，諸漏皆正知，無漏證涅槃。」</div>
</p><p>六</p>
<p style="margin-left:3em" class="lg-abnormal"><div class='lg-row'>七萬劫往昔，有四人衣王，六萬劫往昔，有近衣四人。</div>
</p><p>七</p>
<p style="margin-left:3em" class="lg-abnormal"><div class='lg-row'>五萬劫往昔，有稱四人衣，具足七種寶，為四洲之主。</div>
</p><p>八</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者難陀長老宣唱此等偈。</p>
</div>
<div class='div-other'><a id='mulu20' />
<p class='h3'>一四　周羅槃陀（小路）</p><p>一</p>
<p style="margin-left:3em" class="lg-abnormal"><div class='lg-row'>巴多穆塔拉，殊勝受供者，隨眾為近侍，時住於雪山。</div>
</p><p>二</p>
<p style="margin-left:3em" class="lg-abnormal"><div class='lg-row'>爾時吾亦住，雪山之仙處，大雄來不久，吾近世導師。</div>
</p><p>三</p>
<p style="margin-left:3em" class="lg-abnormal"><div class='lg-row'>手執花傘蓋，親近人中長，佛浸於靜慮，吾暫為妨礙。</div>
</p><p>四</p>
<p style="margin-left:3em" class="lg-abnormal"><div class='lg-row'>雙手執傘蓋，吾向佛布施：「世尊大牟尼，請受吾供養。」</div>
</p><p>五</p>
<p style="margin-left:3em" class="lg-abnormal"><div class='lg-row'>諸神皆內喜，來至彼雪山，稱謝具眼者，彼等齊喝彩。</div>
</p><p>六</p>
<p style="margin-left:3em" class="lg-abnormal"><div class='lg-row'>諸神語此後，彼等近至人，最上蓮華傘，為之支空中。</div>
</p><p>七</p>
<p style="margin-left:3em;text-indent:-1em" class="lg-abnormal"><div class='lg-row'>「手執蓮華傘，布施吾行者，吾將稱其人，傾耳聽吾言。</div>
</p><p>八</p>
<p style="margin-left:3em" class="lg-abnormal"><div class='lg-row'>二十五劫間，彼將統神國，三十四度中，彼為轉輪王。</div>
</p><p>九</p>
<p style="margin-left:3em" class="lg-abnormal"><div class='lg-row'>諸神與人間，轉生任何胎，彼立戶外時，蓮華傘遮蓋。</div>
</p><p>一〇</p>
<p style="margin-left:3em" class="lg-abnormal"><div class='lg-row'>十萬劫之後，出生甘蔗族，稱為瞿曇姓，出世為尊師。</div>
</p><p>一一</p>
<p style="margin-left:3em" class="lg-abnormal"><div class='lg-row'>佛宣此言時，彼己在人間，造作如意身，彼為最上者。</div>
</p><p>一二</p>
<p style="margin-left:3em" class="lg-abnormal"><div class='lg-row'>二人之兄弟，共稱槃陀名，身諦最上義，光輝佛教法。」</div>
</p><p>一三</p>
<p style="margin-left:3em" class="lg-abnormal"><div class='lg-row'>至十八歲時，出家為無家，釋迦聖子教，吾未見異相。</div>
</p><p>一四</p>
<p style="margin-left:3em" class="lg-abnormal"><div class='lg-row'>吾素愚行程，嘗受人蔑視，吾兄閉吾出，使去己家中。</div>
</p><p>一五</p>
<p style="margin-left:3em" class="lg-abnormal"><div class='lg-row'>於伽藍門樓，被閉吾不出，盼望成沙門，絕意立彼處。</div>
</p><p>一六</p>
<p style="margin-left:3em" class="lg-abnormal"><div class='lg-row'>尊師來其處，撫摩吾之頭，以腕提抱吾，入於伽藍中。</div>
</p><p>一七</p>
<p style="margin-left:3em" class="lg-abnormal"><div class='lg-row'>尊師憐愍吾，賜吾拭足布，如斯立片邊，使吾得清淨。</div>
</p><p>一八</p>
<p style="margin-left:3em" class="lg-abnormal"><div class='lg-row'>佛執吾之手，蓮華吾想起，立即心解脫，位達阿羅漢。</div>
</p><p>一九</p>
<p style="margin-left:3em" class="lg-abnormal"><div class='lg-row'>如意作吾身，一切得究竟，諸漏皆正知，吾住於無漏。</div>
</p><p>二〇</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是周羅槃陀長老宣唱此等偈。</p>
</div>
<div class='div-other'><a id='mulu21' />
<p class='h3'>一五　畢鄰陀婆蹉</p><p>一</p>
<p style="margin-left:3em" class="lg-abnormal"><div class='lg-row'>救主人中尊，須彌陀寂滅，內心喜清淨，吾供養塔婆。</div>
</p><p>二</p>
<p style="margin-left:3em" class="lg-abnormal"><div class='lg-row'>威力具六通，漏盡諸人眾，群集於彼處，吾作僧團食。</div>
</p><p>三</p>
<p style="margin-left:3em" class="lg-abnormal"><div class='lg-row'>爾時須彌陀，隨居有侍者，稱名須彌陀，內心抱喜悅。</div>
</p><p>四</p>
<p style="margin-left:3em" class="lg-abnormal"><div class='lg-row'>以此淨心故，得生於天宮，天女八萬四，使吾為享樂。</div>
</p><p>五</p>
<p style="margin-left:3em" class="lg-abnormal"><div class='lg-row'>唯吾天女等，一切愛相隨，凌駕他諸天，此福業果報。</div>
</p><p>六</p>
<p style="margin-left:3em" class="lg-abnormal"><div class='lg-row'>二十五劫昔，婆留那剎利，施我清淨食，時吾為輪王。</div>
</p><p>七</p>
<p style="margin-left:3em" class="lg-abnormal"><div class='lg-row'>人人不種植，亦不用鋤耕，不耕有米實，人人自得食。</div>
</p><p>八</p>
<p style="margin-left:3em" class="lg-abnormal"><div class='lg-row'>彼處統國後，吾再往天界，爾時吾再生，有幸斯富財。</div>
</p><p>九</p>
<p style="margin-left:3em" class="lg-abnormal"><div class='lg-row'>親友與非友，不害生物吾，我愛一切物，具如斯果報。</div>
</p><p>一〇</p>
<p style="margin-left:3em" class="lg-abnormal"><div class='lg-row'>彼時為布施，三萬劫之間，吾不知惡趣，塗香泥業果。</div>
</p><p>一一</p>
<p style="margin-left:3em" class="lg-abnormal"><div class='lg-row'>今此賢劫時，吾為轉輪王，大力大威力，出為一人王。</div>
</p><p>一二</p>
<p style="margin-left:3em" class="lg-abnormal"><div class='lg-row'>爾時數多眾，皆令守五戒，唯使至善趣，吾愛生諸天。</div>
</p><p>一三</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者畢鄰陀婆蹉長老宣唱此等偈。</p>
</div>
<div class='div-other'><a id='mulu22' />
<p class='h3'>一六　羅睺羅（覆障）</p><p>一</p>
<p style="margin-left:3em" class="lg-abnormal"><div class='lg-row'>世間居上首，人中之長者，為造七層殿，吾亦施座蓆。</div>
</p><p>二</p>
<p style="margin-left:3em" class="lg-abnormal"><div class='lg-row'>漏盡千弟子，圍繞大牟尼，兩足之尊者，彼來此香殿。</div>
</p><p>三</p>
<p style="margin-left:3em" class="lg-abnormal"><div class='lg-row'>彼為天中天，香殿耀光輝，比丘眾中立，說示如次偈：</div>
</p><p>四</p>
<p style="margin-left:3em;text-indent:-1em" class="lg-abnormal"><div class='lg-row'>「美如磨光鏡，有此光輝人，吾稱讚於彼，吾言傾耳聽。</div>
</p><p>五</p>
<p style="margin-left:3em" class="lg-abnormal"><div class='lg-row'>黃金與白銀，乃至瑠璃造，不問何所嬉，一切生虛空。</div>
</p><p>六</p>
<p style="margin-left:3em" class="lg-abnormal"><div class='lg-row'>六十四度間，神王統神界，千度為輪王，其國無涯際。</div>
</p><p>七</p>
<p style="margin-left:3em" class="lg-abnormal"><div class='lg-row'>二十一劫後，毘摩羅剎利，夷平四方際，彼為轉輪王。</div>
</p><p>八</p>
<p style="margin-left:3em" class="lg-abnormal"><div class='lg-row'>雷努瓦底都，美麗磚瓦成，三百由旬長，堅固四角形。</div>
</p><p>九</p>
<p style="margin-left:3em" class="lg-abnormal"><div class='lg-row'>須陀蘇那宮，毘首羯摩造，具華美樓閣，七寶為裝飾。</div>
</p><p>一〇</p>
<p style="margin-left:3em" class="lg-abnormal"><div class='lg-row'>具有十種聲，持明人群居，如彼天上都，須陀蘇那市。</div>
</p><p>一一</p>
<p style="margin-left:3em" class="lg-abnormal"><div class='lg-row'>如旭日昇時，四射放光輝，周圍八由旬，徧處常照明。</div>
</p><p>一二</p>
<p style="margin-left:3em" class="lg-abnormal"><div class='lg-row'>十萬劫之後，出生甘蔗族，稱為瞿曇姓，出世為尊師。</div>
</p><p>一三</p>
<p style="margin-left:3em" class="lg-abnormal"><div class='lg-row'>由兜率天沒，淨根所迫故，於彼佛瞿曇，為彼親生子。</div>
</p><p>一四</p>
<p style="margin-left:3em" class="lg-abnormal"><div class='lg-row'>若彼住在家，可為轉輪王，如斯彼住家，享樂無是處。</div>
</p><p>一五</p>
<p style="margin-left:3em" class="lg-abnormal"><div class='lg-row'>彼由家出去，為人敬虔者，稱名羅睺羅，成就阿羅漢。」</div>
</p><p>一六</p>
<p style="margin-left:3em" class="lg-abnormal"><div class='lg-row'>如牝鷄守卵，如犛牛護尾，賢明且有德，彼守大牟尼。</div>
</p><p>一七</p>
<p style="margin-left:3em" class="lg-abnormal"><div class='lg-row'>吾此了解法，觀喜佛教法，諸漏皆正知，吾住於無漏。</div>
</p><p>一八</p>
<p style="margin-left:3em" class="lg-abnormal"><div class='lg-row'>四種無礙解，及得八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者羅睺羅長老宣唱此等偈。</p>
</div>
<div class='div-other'><a id='mulu23' />
<p class='h3'>一七　優婆斯那婆檀提子（近軍）</p><p>一</p>
<p style="margin-left:3em" class="lg-abnormal"><div class='lg-row'>世上穴中尊，巴多穆搭拉，端坐山窟中，吾近最上尊。</div>
</p><p>二</p>
<p style="margin-left:3em" class="lg-abnormal"><div class='lg-row'>羯尼迦樹花，吾手折其枝，飾著其傘蓋，以此捧獻佛。</div>
</p><p>三</p>
<p style="margin-left:3em" class="lg-abnormal"><div class='lg-row'>美味最上食，吾供施此食，供食八沙門，至佛為第九。</div>
</p><p>四</p>
<p style="margin-left:3em" class="lg-abnormal"><div class='lg-row'>人尊自存者，喜彼大覺雄：「傘蓋之布施，施此為最勝。</div>
</p><p>五</p>
<p style="margin-left:3em" class="lg-abnormal"><div class='lg-row'>依清淨心故，彼享無虧樂，神王三十度，統領神世界。</div>
</p><p>六</p>
<p style="margin-left:3em" class="lg-abnormal"><div class='lg-row'>二十一度間，身為轉輪王，統領諸國土，此量不得盡。</div>
</p><p>七</p>
<p style="margin-left:3em" class="lg-abnormal"><div class='lg-row'>人稱須彌陀，博識復宏智，十萬劫之後，彼將當成佛。</div>
</p><p>八</p>
<p style="margin-left:3em" class="lg-abnormal"><div class='lg-row'>彼生於人間，光輝彼教時，為彼師弟子，名優波斯那。」</div>
</p><p>九</p>
<p style="margin-left:3em" class="lg-abnormal"><div class='lg-row'>迨至最後生，除去諸有結，服魔羅乘象，吾保最後身。</div>
</p><p>一〇</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者優婆斯那婆檀提子長老宣唱此等偈。</p>
<p style="margin-left:22em">——第三誦品——</p>
</div>
<div class='div-other'><a id='mulu24' />
<p class='h3'>一八　羅吒波羅（護國）</p><p>一</p>
<p style="margin-left:3em" class="lg-abnormal"><div class='lg-row'>世上人中尊，巴多穆塔拉，吾施優良象，強牙如鋤大。</div>
</p><p>二</p>
<p style="margin-left:3em" class="lg-abnormal"><div class='lg-row'>象醫與象師，飾以白傘蓋，彼等之評價，皆以建伽藍。</div>
</p><p>三</p>
<p style="margin-left:3em" class="lg-abnormal"><div class='lg-row'>吾建諸殿堂，五萬又四千，吾作多種食，捧與彼大仙。</div>
</p><p>四</p>
<p style="margin-left:3em" class="lg-abnormal"><div class='lg-row'>人中自存者，歡喜彼大雄，佛笑向諸人，說示不死道。</div>
</p><p>五</p>
<p style="margin-left:3em" class="lg-abnormal"><div class='lg-row'>最勝水中草，佛為吾受記，比丘眾中坐，宣示如次偈：</div>
</p><p>六</p>
<p style="margin-left:3em;text-indent:-1em" class="lg-abnormal"><div class='lg-row'>「五萬四千殿，為吾所建者，吾將稱其果，傾耳聽吾說。</div>
</p><p>七</p>
<p style="margin-left:3em" class="lg-abnormal"><div class='lg-row'>彼造有樓閣，其數一萬八，樓閣黃金造，最上宮內生。</div>
</p><p>八</p>
<p style="margin-left:3em" class="lg-abnormal"><div class='lg-row'>神王五十度，統領神世界，五十度之間，彼為轉輪王。</div>
</p><p>九</p>
<p style="margin-left:3em" class="lg-abnormal"><div class='lg-row'>十萬劫之後，出生甘蔗族，稱為瞿曇姓，出世為尊師。</div>
</p><p>一〇</p>
<p style="margin-left:3em" class="lg-abnormal"><div class='lg-row'>彼由天上沒，淨根所迫故，生於富豪家，爾時藏大富。</div>
</p><p>一一</p>
<p style="margin-left:3em" class="lg-abnormal"><div class='lg-row'>淨根所使故，其後彼出家，名羅吒波羅，彼為師弟子。</div>
</p><p>一二</p>
<p style="margin-left:3em" class="lg-abnormal"><div class='lg-row'>勤奮彼專念，心靜無執著，諸漏皆正知，無漏證涅槃。」</div>
</p><p>一三</p>
<p style="margin-left:3em" class="lg-abnormal"><div class='lg-row'>出離吾樹立，棄去財富幸，其富如啖塊，吾無愛執心。</div>
</p><p>一四</p>
<p style="margin-left:3em" class="lg-abnormal"><div class='lg-row'>精進吾調牛，運行安穩處，等正覺教法，吾保最後身。</div>
</p><p>一五</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者羅吒波羅長者宣唱此等偈。</p>
</div>
<div class='div-other'><a id='mulu25' />
<p class='h3'>一九　蘇巴伽</p><p>一</p>
<p style="margin-left:3em" class="lg-abnormal"><div class='lg-row'>峻秀高山上，清掃山洞窟，吾來親近佛，其名悉達多。</div>
</p><p>二</p>
<p style="margin-left:3em" class="lg-abnormal"><div class='lg-row'>世間之最上，如是佛世尊，見彼佛來近，吾施花座蓆。</div>
</p><p>三</p>
<p style="margin-left:3em" class="lg-abnormal"><div class='lg-row'>吾為設蓆座，導師悉達多，彼知吾趣處，宣說無常性：</div>
</p><p>四</p>
<p style="margin-left:3em;text-indent:-1em" class="lg-abnormal"><div class='lg-row'>「諸行實無常，是為生滅法，生而又歸滅，以寂滅為樂。」</div>
</p><p>五</p>
<p style="margin-left:3em" class="lg-abnormal"><div class='lg-row'>世間之最上，一切知者語，雄者之騰空，如鵞王騰空。</div>
</p><p>六</p>
<p style="margin-left:3em" class="lg-abnormal"><div class='lg-row'>吾棄己異見，修持無常想，吾修習一日，遂死逝彼處。</div>
</p><p>七</p>
<p style="margin-left:3em" class="lg-abnormal"><div class='lg-row'>淨根迫使故，享二無虧樂，吾至最後生，寄宿屠犬胎。</div>
</p><p>八</p>
<p style="margin-left:3em" class="lg-abnormal"><div class='lg-row'>吾由家出去，出作無家者，生年僅七歲，吾成阿羅漢。</div>
</p><p>九</p>
<p style="margin-left:3em" class="lg-abnormal"><div class='lg-row'>意堅精力勝，諸戒心安靜，吾得具足戒，滿足大龍象。</div>
</p><p>一〇</p>
<p style="margin-left:3em" class="lg-abnormal"><div class='lg-row'>爾時因積業，九十四劫間，吾不知惡趣，施花之果報。</div>
</p><p>一一</p>
<p style="margin-left:3em" class="lg-abnormal"><div class='lg-row'>爾時因修想，九十四劫間，吾修無常想，遂達至漏盡。</div>
</p><p>一二</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，吾得六神通，吾行佛教法。</div>
</p><p style="margin-left:0em;text-indent:2em">——如是尊者蘇巴伽長老宣唱此等偈。</p>
</div>
<div class='div-other'><a id='mulu26' />
<p class='h3'>二〇　蘇曼伽拉（善瑞祥）</p><p>一</p>
<p style="margin-left:3em" class="lg-abnormal"><div class='lg-row'>吾為尊供祭，備辦諸美食，捧獻婆羅門，立於廣圓地。</div>
</p><p>二</p>
<p style="margin-left:3em" class="lg-abnormal"><div class='lg-row'>吾見正覺者，比亞達西佛，世間嚮導者，人中自存者。</div>
</p><p>三</p>
<p style="margin-left:3em" class="lg-abnormal"><div class='lg-row'>光輝佛如來，弟子隨其後，普照如太陽，入來車道中。</div>
</p><p>四</p>
<p style="margin-left:3em" class="lg-abnormal"><div class='lg-row'>深敬吾合掌，己心為淨化，「善來大牟尼」，招請於心中。</div>
</p><p>五</p>
<p style="margin-left:3em" class="lg-abnormal"><div class='lg-row'>無上彼世尊，深知吾意圖，漏盡千弟子，皆來吾門前：</div>
</p><p>六</p>
<p style="margin-left:3em;text-indent:-1em" class="lg-abnormal"><div class='lg-row'>「吾南無貴尊，最尊吾歸依，請登吾樓閣，坐於獅子座。」</div>
</p><p>七</p>
<p style="margin-left:3em" class="lg-abnormal"><div class='lg-row'>制己隨眾制，自渡為渡人，最尊登殿上，坐於尊座上。</div>
</p><p>八</p>
<p style="margin-left:3em" class="lg-abnormal"><div class='lg-row'>家中吾備辦，盡獻美味食，獻佛以己手，吾以淨心施。</div>
</p><p>九</p>
<p style="margin-left:3em" class="lg-abnormal"><div class='lg-row'>吾喜心清淨，合掌信心生：「南無彼聖佛，尊佛實偉大。</div>
</p><p>一〇</p>
<p style="margin-left:3em" class="lg-abnormal"><div class='lg-row'>八人漏盡者，圍繞皆進食，唯此偉大者，吾願歸命爾。」</div>
</p><p>一一</p>
<p style="margin-left:3em" class="lg-abnormal"><div class='lg-row'>世之最上者，比亞達西佛，比丘眾中坐，宣示如次偈：</div>
</p><p>一二</p>
<p style="margin-left:3em;text-indent:-1em" class="lg-abnormal"><div class='lg-row'>「安靜心無曲，施食與僧伽，覺者如來食，吾言傾耳聽。</div>
</p><p>一三</p>
<p style="margin-left:3em" class="lg-abnormal"><div class='lg-row'>二十七度間，統領神世界，自己所業滿，享樂神世界。</div>
</p><p>一四</p>
<p style="margin-left:3em" class="lg-abnormal"><div class='lg-row'>而十與八度，為世轉輪王，統御五百國，住於此地上。」</div>
</p><p>一五</p>
<p style="margin-left:3em" class="lg-abnormal"><div class='lg-row'>吾入森林中，叢林虎交馳，精勤吾專念，滅盡諸煩惱。</div>
</p><p>一六</p>
<p style="margin-left:3em" class="lg-abnormal"><div class='lg-row'>彼時為布施，一千八百劫，吾不知惡趣，布施食果報。</div>
</p><p>一七</p>
<p style="margin-left:3em" class="lg-abnormal"><div class='lg-row'>四種無礙解，及證八解脫，亦得六神通，吾行佛教法。</div>
</p><p style="margin-left:0em;text-indent:2em">——如是尊者蘇曼伽拉長老宣唱此等偈。</p>
<p style="margin-left:0em;text-indent:2em">攝頌：</p>

<div class="lg regular" style="margin-left:0em;"><div class='lg-row'>西哈薩那支　耶伽檀比伽</div>
<div class='lg-row'>難陀周槃陀　鄰陀羅睺羅</div>
<div class='lg-row'>彼婆檀提子　及羅吒波羅</div>
<div class='lg-row'>蘇巴伽伽羅　十人第二品</div>
<div class='lg-row'>百三十七偈　皆集於此說</div>
</div></div></div></div>
</div><!-- end of div[@id='body'] -->
</body></html>