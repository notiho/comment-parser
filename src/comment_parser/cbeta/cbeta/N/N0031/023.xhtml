<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>彌蘭王問經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<div class='div-other'><a id='mulu205' />
<p class='h3'>第五　獅子品</p><p style="margin-left:0em;text-indent:2em">「尊者那先！卿言：『應把持獅子之七支。』何等是應把持其七支。」</p>
<p style="margin-left:0em;text-indent:2em">「大王！譬如獅子是純、無垢、清淨、淨白。大王！瑜伽者、瑜伽行者是純、無垢、清淨、淨白之心，離惡作。大王！此應把持獅子之第一支。大王！又次如獅子四足而奮迅。大王！瑜伽者、瑜伽行者四神足而步行。大王！此應把持獅子之第二支。大王！又次如獅子有秀麗、優美之毛。大王！瑜伽者、瑜伽行者有秀麗、優美之戒毛。大王！此應把持獅子之第三支。大王！又次如獅子即有奪命之危，何者亦不屈服。大王！瑜伽者、瑜伽行者，雖衣服、飲食、牀座、病緣藥資被奪，任何者亦不屈服。大王！此應把持獅子之第四支。大王！又次如獅子次第食者，即任何之場所，〔食物之〕所落，食唯所欲，不探求美肉。大王！瑜伽者、瑜伽行者次第乞食者，不可探求諸家，不捨棄舊家而近諸家，不探求食物，即任何之場所，受一塊之食於其處，唯維持其身而食，不探求美食。大王！此應把持獅子之第五支。大王！又次如獅子不食所貯藏之物，食自己之餌，後不再近之。大王！瑜伽者、瑜伽行者不食所貯藏之物。大王！此應把持獅子之第六支。大王！又次如獅子即不得食亦不戰慄，得食亦不貪，不耽著而食。大王！瑜伽者、瑜伽行者即不得食亦不畏懼，得食亦不執著，不貪，不耽著，見患、知出離而食。大王！此應把持獅子之第七支。大王！又天中天之世尊於最勝相應部，稱讚大迦葉如是說：『諸比丘！此迦葉輕少之食而滿足，又讚歎輕少之食而滿足，又食不作不當、不正、又即不得食亦不畏懼，又即得食亦不執著，不貪，不耽著，見患、知出離而食。』」</p>
<p style="margin-left:0em;text-indent:2em">「尊者那先！卿言：『應把持鴛鴦之三支。』何等是應把持其三支。」</p>
<p style="margin-left:0em;text-indent:2em">「大王！譬如鴛鴦至命終亦不捨其妻。大王！瑜伽者、瑜伽行者至命終亦不捨如理作意。大王！此應把持鴛鴦之第一支。大王！又次如鴛鴦以勢維那草與婆那迦草為餌，以此滿足，依其滿足而不衰退健康、容色。大王！瑜伽者、瑜伽行者隨心所得而滿足。大王！即隨心所得而滿足，瑜伽者、瑜伽行者於戒而不衰退，於定而不衰退，於慧而不衰退，於解脫而不衰退，於解脫智見而不衰退，於一切善法而不衰退。大王！此應把持鴛鴦之第二支。大王！又次如鴛鴦不害生類。大王！瑜伽者、瑜伽行者捨杖，捨刀，有恥而具足悲，哀憐一切生類、有類。大王！此應把持鴛鴦之第三支。大王！又依天中天之世尊，於鴛鴦本生譚如是說：</p>

<div class="lg regular" style="margin-left:0em;"><div class='lg-row'>不自殺不令他殺</div>
<div class='lg-row'>不自勝不令他勝</div>
<div class='lg-row'>諸有類無害之故</div>
<div class='lg-row'>任何人亦不怨彼」</div>
</div><p style="margin-left:0em;text-indent:2em">「尊者那先！卿言：『應把持培那喜迦鳥之二支。』何等是應把持其二支。」</p>
<p style="margin-left:0em;text-indent:2em">「大王！譬如培那喜迦鳥由於己夫之嫉妬而不育雛鳥。大王！瑜伽者、瑜伽行者於己之意，所生煩惱時，嫉妬，依〔四〕念處以〔煩惱〕入正律儀之隙間，於意門修習身至念。大王！此應把持培那喜迦鳥之第一支。大王！又次如培那喜迦鳥晝遊行林中，夜守自己，入自己之群。大王！瑜伽者、瑜伽行者為解脫其結，唯一人受用遠離。於其處不得其樂，守危難之怖畏，至僧伽，守僧伽而住。大王！此應把持培那喜迦鳥之第二支。大王！依娑婆主梵天，於世尊之前如是說：</p>
<p style="margin-left:0em;text-indent:0em;" class="lg-abnormal"><div class='lg-row'>受用高原之住處</div>
<div class='lg-row'>為結解脫而不行</div>
<div class='lg-row'>若於其處不得樂</div>
<div class='lg-row'>具念而以守護己</div>
<div class='lg-row'>而住於僧伽中」</div>
</p><p style="margin-left:0em;text-indent:2em">「尊者那先！卿言：『應把持家鳩之一支。』何等是應把持其一支。」</p>
<p style="margin-left:0em;text-indent:2em">「大王！譬如家鳩住他家之時，不凝視其家之器物，無關心而住於〔鳥〕想。大王！瑜伽者、瑜伽行者行於他家耶！於其家不凝視女、男之臥臺、椅子、衣服、莊飾、財寶、享樂物及種種之食物而無關心，現前沙門想。大王！此應把持家鳩之第一支。大王！又依天中天之世尊，於小那羅陀本生譚如是說：</p>

<div class="lg regular" style="margin-left:0em;"><div class='lg-row'>入於他家者</div>
<div class='lg-row'>於飲料食物</div>
<div class='lg-row'>量食適量飲</div>
<div class='lg-row'>勿入意其色」</div>
</div><p style="margin-left:0em;text-indent:2em">「尊者那先！卿言：『應把持梟之二支。』何等是應把持其二支。」</p>
<p style="margin-left:0em;text-indent:2em">「大王！譬如梟與烏鴉爭，及夜到烏群之處即多數烏亦殺害。大王！瑜伽者、瑜伽行者與無智爭，獨靜坐而碎破無智，由根截斷。大王！此應把持梟之第一支。大王！又次如梟善靜思。大王！瑜伽者、瑜伽行者樂宴默，喜宴默。大王！此應把持梟之第二支。大王！又依天中天之世尊，於最勝相應部如是說：『諸比丘！此處比丘樂宴默，喜宴默者如實知此是苦，如實知此是苦之集，如實知此是苦之滅，如實知此是至苦滅之道。』」</p>
<p style="margin-left:0em;text-indent:2em">「尊者那先！卿言：『應把持鶴之一支。』何等是應把持其一支。」</p>
<p style="margin-left:0em;text-indent:2em">「大王！譬如鶴以鳴告知他人之安全或危險耶！大王！瑜伽者、瑜伽行者向他人說法，示怖畏墮處，示安穩涅槃。大王！此應把持鶴之一支。大王！依長老賓頭羅婆羅墮闍如是說：</p>
<p style="margin-left:0em;text-indent:0em;" class="lg-abnormal"><div class='lg-row'>於地獄怖畏戰慄</div>
<div class='lg-row'>於涅槃宏大之樂</div>
<div class='lg-row'>此等之兩利</div>
<div class='lg-row'>瑜伽者當示」</div>
</p><p style="margin-left:0em;text-indent:2em">「尊者那先！卿言：『應把持蝙蝠之二支。』何等是應把持其二支。」</p>
<p style="margin-left:0em;text-indent:2em">「大王！譬如蝙蝠入於家，到處飛翔，出行而不停滯其處。大王！瑜伽者、瑜伽行者行乞入於聚落，次第遊行，得施應速去。不停滯其處。大王！此應把持蝙蝠之第一支。大王！又次如蝙蝠住他家之時，不影響損失其家。大王！瑜伽者、瑜伽行者到諸家頻乞，頻表示，頻無罪過之舉動，頻語，對〔他人之〕樂苦無關心，對彼等不生起追悔。令彼等不排止本業，悉望興隆。大王！此應把持蝙蝠之第二支。大王！又依天中天之世尊，於最勝長部三十二相經如是說：</p>
<p style="margin-left:0em;text-indent:0em;" class="lg-abnormal"><div class='lg-row'>於信於戒非</div>
<div class='lg-row'>於聞於慧者</div>
<div class='lg-row'>於施於正法</div>
<div class='lg-row'>於眾多之善</div>
<div class='lg-row'>於財於穀物</div>
<div class='lg-row'>於田於用地</div>
<div class='lg-row'>於子於妻子</div>
<div class='lg-row'>於四足之獸</div>
<div class='lg-row'>於親戚於友</div>
<div class='lg-row'>於緣於健康</div>
<div class='lg-row'>容色與幸福</div>
<div class='lg-row'>兩者其願望</div>
<div class='lg-row'>他人不損減</div>
<div class='lg-row'>望〔他〕利成就」</div>
</p><p style="margin-left:0em;text-indent:2em">「尊者那先！卿言：『應把持蛭之一支。』何等是應把持其一支。」</p>
<p style="margin-left:0em;text-indent:2em">「大王！譬如蛭即何處亦其附著之處，強附著而吸血。大王！瑜伽者、瑜伽行者即於任何之所緣，為心之止著，其所緣由形狀，由位置，由方角，由場所，由限界，由特相，由因相，強令確立，依其所緣而飲解脫之美味。大王！此應把持蛭之一支。大王！依長老阿那律如是說：</p>

<div class="lg regular" style="margin-left:0em;"><div class='lg-row'>依清淨心</div>
<div class='lg-row'>確立所緣</div>
<div class='lg-row'>而依其心</div>
<div class='lg-row'>飲解脫味」</div>
</div><p style="margin-left:0em;text-indent:2em">「尊者那先！卿言：『應把持蛇之三支。』何等是應把持其三支。」</p>
<p style="margin-left:0em;text-indent:2em">「大王！譬如蛇依胸而行。大王！瑜伽者、瑜伽行者應依慧而行。大王！瑜伽者、瑜伽行者依慧而行時，心行正理，避免邪相，修習正相。大王！此應把持蛇之第一支。大王！又次如蛇行時，避藥草而行。大王！瑜伽者、瑜伽行者避惡行而行。大王！此應把持蛇之第二支。大王！又次如蛇見人人耶！竊思苦痛憂愁，大王！瑜伽者、瑜伽行者思惟邪尋而生不樂、愁、置之：『我今日放逸而過，我今日不能再得。』大王！此應把持蛇之第三支。大王！又於巴畢提耶本生譚，對二緊那羅如是說：</p>

<div class="lg regular" style="margin-left:0em;"><div class='lg-row'>非心互同情</div>
<div class='lg-row'>我等夜別居</div>
<div class='lg-row'>其一夜不滿</div>
<div class='lg-row'>我愁夜不歸」</div>
</div><p style="margin-left:0em;text-indent:2em">「尊者那先！卿言：『應把持大蛇之一支。』何等是應把持其一支。」</p>
<p style="margin-left:0em;text-indent:2em">「大王！譬如大蛇身大數日空腹飢餓，即不得充腹之食，不充腹亦維持其身之生。大王！瑜伽者、瑜伽行者隨行乞，受他人之食，期待他人之施，不自取故難得充腹之食，然知義之善男子，食四、五塊之食而剩下，可以水充滿，大王！此應把持大蛇之一支。大王！依長老舍利弗法將如是說：</p>

<div class="lg regular" style="margin-left:0em;"><div class='lg-row'>食濕或乾時</div>
<div class='lg-row'>勿令甚飽食</div>
<div class='lg-row'>比丘不充胃</div>
<div class='lg-row'>節食正念遊</div>
<div class='lg-row'>不食四五塊</div>
<div class='lg-row'>專精之比丘</div>
<div class='lg-row'>滿足安樂住」</div>
</div><p style="margin-left:0em;text-indent:2em">攝頌曰：</p>

<div class="lg regular" style="margin-left:0em;"><div class='lg-row'>獅子與鴛鴦</div>
<div class='lg-row'>培納喜迦鳩</div>
<div class='lg-row'>貓頭鷹與鶴</div>
<div class='lg-row'>蝙蝠以及蛭</div>
<div class='lg-row'>蛇以至大蛇</div>
<div class='lg-row'>依此而稱品</div>
</div></div></div></div>
</div><!-- end of div[@id='body'] -->
</body></html>