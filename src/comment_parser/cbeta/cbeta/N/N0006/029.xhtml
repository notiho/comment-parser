<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1016' />
<p class='h2'>第八　龍相應</p>
<div class='div-other'><a id='mulu1017' />
<p class='h3'>〔一〕第一　品類</p><p>一～二</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p>三</p>
<p style="margin-left:2em;text-indent:2em">「諸比丘！龍之生有四種。以何者為四耶？卵生龍、胎生龍、濕生龍、化生龍是。諸比丘！如是龍之生有四種。」</p>
</div>
<div class='div-other'><a id='mulu1018' />
<p class='h3'>〔二〕第二　妙勝</p><p>一～三</p>
<p style="margin-left:2em;text-indent:2em">〔爾時，世尊〕舍衛城……乃至……〔卵生龍、胎生龍、濕生龍〕化生龍也。</p>
<p>四</p>
<p style="margin-left:2em;text-indent:2em">「諸比丘！此中胎生、濕生、化生之龍，當比卵生龍為妙勝。</p>
<p>五</p>
<p style="margin-left:2em;text-indent:2em">諸比丘！此中濕生、化生之龍，當比卵生、胎生之龍為妙勝。</p>
<p>六</p>
<p style="margin-left:2em;text-indent:2em">諸比丘！此中化生之龍，當比卵生、胎生、濕生龍為妙勝。</p>
<p>七</p>
<p style="margin-left:2em;text-indent:2em">諸比丘！如是龍之生有四種。」</p>
</div>
<div class='div-other'><a id='mulu1019' />
<p class='h3'>〔三〕第三　布薩（一）</p><p>一</p>
<p style="margin-left:2em;text-indent:2em">爾時〔世尊〕舍衛城……乃至……</p>
<p>二</p>
<p style="margin-left:2em;text-indent:2em">時，有一比丘，來詣世尊住處。詣已，敬禮世尊，而坐於一面。</p>
<p>三</p>
<p style="margin-left:2em;text-indent:2em">彼比丘一面坐已，而白世尊言：</p>
<p style="margin-left:2em;text-indent:2em">「大德！依何因？依何緣？此處一類之卵生龍，住布薩以捨己身耶？」</p>
<p>四</p>
<p style="margin-left:2em;text-indent:2em">「比丘！此處一類之卵生龍如是思惟：『謂我等從前，於身作善惡業，於語作善惡業，於意作善惡業。我等於身作善惡業，於語作善惡業，於意作善惡業，於身壞命終後，生卵生龍群中。</p>
<p>五</p>
<p style="margin-left:2em;text-indent:2em">我等如今若於身行善行，於語行善行，於意行善行者，如是身壞命終後，生善趣、天界。</p>
<p>六</p>
<p style="margin-left:2em;text-indent:2em">我等宜於身行善，於語行善，於意行善。』</p>
<p>七</p>
<p style="margin-left:2em;text-indent:2em">比丘！依此因、依此緣，於此處一類之卵生龍，住布薩捨己身。」</p>
</div>
<div class='div-other'><a id='mulu1020' />
<p class='h3'>〔四〕第四　布薩（二）</p><p>一～二</p>
<p style="margin-left:2em;text-indent:2em">〔爾時，世尊〕舍衛城……乃至……時有一比丘，來詣世尊住處……乃至……</p>
<p>三</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？於此處，一類胎生之龍，住布薩以捨己身耶？」</p>
<p>四～六</p>
<p style="margin-left:2em;text-indent:2em">應皆廣說。</p>
<p>七</p>
<p style="margin-left:2em;text-indent:2em">「比丘！依此因、依此緣，於此處，一類之胎生龍，住布薩以捨己身。」</p>
</div>
<div class='div-other'><a id='mulu1021' />
<p class='h3'>〔五〕第五　布薩（三）</p><p>一～二</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p>三</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類之濕生龍，住布薩以捨己身耶？」</p>
<p>四～六</p>
<p style="margin-left:2em;text-indent:2em">應皆廣說。</p>
<p>七</p>
<p style="margin-left:2em;text-indent:2em">「比丘！依此因、依此緣，於此處一類之濕生龍，住布薩以捨己身。」</p>
</div>
<div class='div-other'><a id='mulu1022' />
<p class='h3'>〔六〕第六　布薩（四）</p><p>一～二</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p>三</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類之化生龍，住布薩以捨己身耶？」</p>
<p>四</p>
<p style="margin-left:2em;text-indent:2em">「比丘！此處一類之化生龍，如是思惟：『我等前身，於身作善惡業，於語作善惡業，於意作善惡業。因我等於身作善惡業，於語作善惡業，於意作惡業，身壞命終後，生化生龍之群中。</p>
<p>五</p>
<p style="margin-left:2em;text-indent:2em">我等如今若於身行善行，於語行善行，於意行善行者，如是於身壞命終後，生善趣、天界。</p>
<p>六</p>
<p style="margin-left:2em;text-indent:2em">我等宜於身行善行、於語行善行、於意行善行。』</p>
<p>七</p>
<p style="margin-left:2em;text-indent:2em">比丘！依此因、依此緣，此處一類之化生龍，住布薩以捨己身。」</p>
</div>
<div class='div-other'><a id='mulu1023' />
<p class='h3'>〔七〕第七　聞（一）</p><p>一～二</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p>三</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類者，身壞命終後，生卵龍之群中耶？」</p>
<p>四</p>
<p style="margin-left:2em;text-indent:2em">「比丘！此處一類者，於身作善惡業，於語作善惡業，於意作善惡業。彼聞卵生龍乃長壽、端嚴、多樂。</p>
<p>五</p>
<p style="margin-left:2em;text-indent:2em">彼思惟：『我身壞命終後，生卵生龍之群中。』</p>
<p>六</p>
<p style="margin-left:2em;text-indent:2em">彼身壞命終後，生卵生龍之群中。</p>
<p>七</p>
<p style="margin-left:2em;text-indent:2em">比丘！依此因、依此緣，於此處一類者，身壞命終後，生卵生龍之群中。」</p>
</div>
<div class='div-other'><a id='mulu1024' />
<p class='h3'>〔八〕第八　聞（二）</p><p>一～二</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p>三</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？於此處一類者，身壞命終後，生胎龍之群中耶？」</p>
<p>四～六</p>
<p style="margin-left:2em;text-indent:2em">「比丘！此處一類者，於身作善惡業……乃至廣說。</p>
<p>七</p>
<p style="margin-left:2em;text-indent:2em">比丘！依此因、依此緣，於此處一類者，身壞命終後，生胎生龍之群中。」</p>
</div>
<div class='div-other'><a id='mulu1025' />
<p class='h3'>〔九〕第九　聞（三）</p><p>一～三</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類者，身壞命終後，生濕生龍耶？」</p>
<p>四～六</p>
<p style="margin-left:2em;text-indent:2em">「比丘！此處一類者，於身作善惡業……乃至廣說……</p>
<p>七</p>
<p style="margin-left:2em;text-indent:2em">比丘！依此因、依此緣，於此處一類者，身壞命終後，生濕生龍之群中。」</p>
</div>
<div class='div-other'><a id='mulu1026' />
<p class='h3'>〔一〇〕第十　聞（四）</p><p>一～三</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p style="margin-left:2em;text-indent:2em">比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類者，身壞命終後，生化生龍之群中耶？」</p>
<p>四</p>
<p style="margin-left:2em;text-indent:2em">「比丘！此處一類者，於身作善惡業，於語作善惡業，於意作善惡業。彼聞化生龍乃長壽、端嚴、多樂。</p>
<p>五</p>
<p style="margin-left:2em;text-indent:2em">彼思惟：『我身壞命終後，生化生龍之群中。』</p>
<p>六</p>
<p style="margin-left:2em;text-indent:2em">彼身壞命終後，生化生龍之群中。</p>
<p>七</p>
<p style="margin-left:2em;text-indent:2em">比丘！依此因、依此緣，此處一類者，身壞命終後，生化生龍之群中。」</p>
</div>
<div class='div-other'><a id='mulu1027' />
<p class='h3'>〔一一～二〇〕第十一　布施利益（一）</p><p>一～三</p>
<p style="margin-left:2em;text-indent:2em">……彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類者，身壞命終後，生卵生龍之群中耶？」</p>
<p>四</p>
<p style="margin-left:2em;text-indent:2em">「比丘！此處一類者，於身作善惡業，於語作善惡業，於意作善惡業。彼聞卵生龍乃長壽、端嚴、多樂。</p>
<p>五</p>
<p style="margin-left:2em;text-indent:2em">彼思惟：『我身壞命終後，生卵生龍之群中。』</p>
<p>六</p>
<p style="margin-left:2em;text-indent:2em">彼布施食、布施飲、布施衣、布施乘具、布施鬘、布施香、布施塗香、布施臥具、布施家、布施燈具。彼身壞命終後，生卵生龍之群中。</p>
<p>七</p>
<p style="margin-left:2em;text-indent:2em">比丘！依此因，依此緣，此處一類者，身壞命終後，生卵生之群中。」</p>
</div>
<div class='div-other'><a id='mulu1028' />
<p class='h3'>〔二一～五〇〕第十二～十四　布施利益（二～四）</p><p>一～三</p>
<p style="margin-left:2em;text-indent:2em">〔爾時，世尊〕舍衛城……乃至……</p>
<p style="margin-left:2em;text-indent:2em">彼比丘一面坐已，白世尊言：</p>
<p style="margin-left:2em;text-indent:2em">「大德！依何因？依何緣？此處一類者，身壞命終後，生胎生龍……乃至……濕生龍……化生龍之群中耶？」</p>
<p>四</p>
<p style="margin-left:2em;text-indent:2em">「比丘！此處一類者，於身作善惡業，於語作善惡業，於意作善惡業。彼聞化生龍乃長壽、端嚴，多樂。</p>
<p>五</p>
<p style="margin-left:2em;text-indent:2em">彼思惟：『我身壞命終後，生化生龍之群中。』</p>
<p>六</p>
<p style="margin-left:2em;text-indent:2em">彼布施食、布施飲……乃至……生化生龍之群中。</p>
<p>七</p>
<p style="margin-left:2em;text-indent:2em">比丘！依此因、依此緣，此處一類者，身壞命終後，生化生龍之群中。」</p>
<p style="margin-left:2em;text-indent:2em">如是廣說而說十經，如是於四類說四十記別。有十經與五十經。</p>
</div><p style="margin-left:22em">龍相應（終）</p>
<p style="margin-left:2em;text-indent:2em">此攝頌曰：</p>

<div class="lg regular" style="margin-left:0em;"><div class='lg-row'>品類與妙勝</div>
<div class='lg-row'>四布薩四聞</div>
<div class='lg-row'>四布施利益</div>
<div class='lg-row'>於龍之善說</div>
</div></div></div>
</div><!-- end of div[@id='body'] -->
</body></html>