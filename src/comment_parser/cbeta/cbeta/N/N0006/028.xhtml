<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1005' />
<p class='h2'>第七　舍利弗相應</p>
<div class='div-other'><a id='mulu1006' />
<p class='h3'>第一　離</p><p>一</p>
<p style="margin-left:2em;text-indent:2em">爾時具壽舍利弗，住舍衛城祇樹林給孤獨園。</p>
<p>二</p>
<p style="margin-left:2em;text-indent:2em">時，具壽舍利弗，清晨之時、著下衣，持鉢衣，入舍衛城乞食。</p>
<p>三</p>
<p style="margin-left:2em;text-indent:2em">行於舍衛城乞食。食後從乞食還，往安陀林，以行晝日坐。</p>
<p>四</p>
<p style="margin-left:2em;text-indent:2em">入安陀林已，於一樹下晝日坐。</p>
<p>五</p>
<p style="margin-left:2em;text-indent:2em">時，具壽舍利弗，晡時從靜坐起，往祇樹給孤獨園。</p>
<p>六</p>
<p style="margin-left:2em;text-indent:2em">具壽阿難見具壽舍利弗從遠方來，見而言於具壽舍利弗曰：</p>
<p style="margin-left:2em;text-indent:2em">「友舍利弗！汝之諸根清淨，顏色清淨皎潔。具壽舍利弗今日依何而住耶？」</p>
<p>七</p>
<p style="margin-left:2em;text-indent:2em">「友！於此處我離諸欲、離諸不善法、離有尋、有伺，生喜、樂具足而住初靜慮。友！此時我思惟，我入初靜慮，我乃入初靜慮，我則不出初靜慮。」</p>
<p>八</p>
<p style="margin-left:2em;text-indent:2em">具壽舍利弗，如是善於長夜斷我慢、我所慢、慢、隨眠，故具壽舍利弗，思惟：「我入初靜慮，我乃入初靜慮，我則不出初靜慮。」</p>
</div>
<div class='div-other'><a id='mulu1007' />
<p class='h3'>第二　無尋</p><p>一～五</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……</p>
<p>六</p>
<p style="margin-left:2em;text-indent:2em">具壽阿難見具壽舍利弗從遠方來。見而言於具壽舍利弗：</p>
<p style="margin-left:2em;text-indent:2em">「友舍利弗！汝之諸根清淨，顏色清淨皎潔，具壽舍利弗今日依何而住耶？」</p>
<p>七</p>
<p style="margin-left:2em;text-indent:2em">「友！於此我能為尋伺寂靜故，內淨心住一趣、無尋無伺而從三摩地，生喜、樂具足住第二靜慮。友！此時我思惟我入第二靜慮，我乃入第二靜慮，我則為不出第二靜慮。」</p>
<p>八</p>
<p style="margin-left:2em;text-indent:2em">具壽舍利弗於如是長夜，善斷我慢、我所慢、慢、隨眠，故具壽舍利弗思惟：「我入第二靜慮，我乃入第二靜慮、我則不為出第二靜慮。」</p>
</div>
<div class='div-other'><a id='mulu1008' />
<p class='h3'>第三　喜</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……</p>
<p style="margin-left:2em;text-indent:2em">具壽阿難見具壽舍利弗從遠……乃至……言於：</p>
<p style="margin-left:2em;text-indent:2em">「友舍利弗！汝之諸根清淨，顏色清淨皎潔。具壽舍利弗今日依何而住耶？」</p>
<p>七～八</p>
<p style="margin-left:2em;text-indent:2em">「友！於此我以離喜故住於捨，身正受樂正念正知，如諸聖者之宣說，有捨念樂住，具足住第三靜慮……乃至廣說……。」</p>
</div>
<div class='div-other'><a id='mulu1009' />
<p class='h3'>第四　捨</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……</p>
<p style="margin-left:2em;text-indent:2em">「友舍利弗！汝之諸根清淨，顏色清淨皎潔。具壽舍利弗今日依何而住耶？」</p>
<p>七～八</p>
<p style="margin-left:2em;text-indent:2em">「友！於此我斷樂、斷苦故，及先已滅喜、憂故，不苦不樂而捨念清淨，具足住於第四靜慮。友！此時我……乃至……為不出……」</p>
</div>
<div class='div-other'><a id='mulu1010' />
<p class='h3'>第五　虛空</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……具壽阿難……乃至……</p>
<p>七～八</p>
<p style="margin-left:2em;text-indent:2em">「友！於此我超越一切之色想故，滅有對想故，不作意種種想故，為虛空無邊，具足住虛空無邊處……乃至……為不出……」</p>
</div>
<div class='div-other'><a id='mulu1011' />
<p class='h3'>第六　識</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……具壽阿難……乃至……</p>
<p>七～八</p>
<p style="margin-left:2em;text-indent:2em">「友！於此我超越一切虛空無邊處，為識無邊，具足住識無邊處……乃至……無不出……」</p>
</div>
<div class='div-other'><a id='mulu1012' />
<p class='h3'>第七　無所有處</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……</p>
<p>七～八</p>
<p style="margin-left:2em;text-indent:2em">「友！於此我超越一切識無邊處，具足住少無所有及無所有處……乃至……為無出……」</p>
</div>
<div class='div-other'><a id='mulu1013' />
<p class='h3'>第八　有想</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……</p>
<p>七～八</p>
<p style="margin-left:2em;text-indent:2em">「友！於此我超越一切無所有處，具足住非想、非非想處……乃至……為無出……」</p>
</div>
<div class='div-other'><a id='mulu1014' />
<p class='h3'>第九　滅</p><p>一～六</p>
<p style="margin-left:2em;text-indent:2em">〔爾時，具壽舍利弗〕舍衛城……乃至……</p>
<p>七</p>
<p style="margin-left:2em;text-indent:2em">「友！於此我超越非想、非非想處，具足住滅想受。友！此時我思惟我入滅想受，我乃入滅想受，我則不為出滅想受。」</p>
<p>八</p>
<p style="margin-left:2em;text-indent:2em">具壽舍利弗善於如是長夜斷我慢、我所慢、慢、隨眠，故具壽舍利弗思惟：「我入滅想受，我乃入滅想受，我則不為出滅想受。」</p>
</div>
<div class='div-other'><a id='mulu1015' />
<p class='h3'>第十　淨口</p><p>一</p>
<p style="margin-left:2em;text-indent:2em">爾時，具壽舍利弗住王舍城竹林迦蘭陀園。</p>
<p>二</p>
<p style="margin-left:2em;text-indent:2em">時具壽舍利弗，清晨之時，著下衣，持鉢、衣，入王舍城乞食。於王舍城行每家乞食，而倚於一壁食施食。</p>
<p>三</p>
<p style="margin-left:2em;text-indent:2em">時名淨口出家尼者，來具壽舍利弗之處，來而言於具壽舍利弗曰：</p>
<p>四</p>
<p style="margin-left:2em;text-indent:2em">「沙門！汝乃以口向下而食耶？」</p>
<p style="margin-left:2em;text-indent:2em">「姊妹！我非以口向下而食。」</p>
<p>五</p>
<p style="margin-left:2em;text-indent:2em">「沙門！然則仰口而食耶？」</p>
<p style="margin-left:2em;text-indent:2em">「姊妹！我非仰口而食。」</p>
<p>六</p>
<p style="margin-left:2em;text-indent:2em">「沙門！然則口向四方而食耶？」</p>
<p style="margin-left:2em;text-indent:2em">「姊妹！我非口向四方而食。」</p>
<p>七</p>
<p style="margin-left:2em;text-indent:2em">「沙門！然則口向四維而食耶？」</p>
<p style="margin-left:2em;text-indent:2em">「姊妹！我非口向四維而食。」</p>
<p>八</p>
<p style="margin-left:2em;text-indent:2em">「沙門！問以口向下而食者，言我非以口向下而食。沙門！然則若問仰口而食耶？言我非仰口而食。沙門！然則若問以口向四方而食耶？言我非以口向四方而食。沙門！然則若問口向四維而食耶？言我非以口向四維而食。沙門！然者汝如何而食耶？」</p>
<p>九</p>
<p style="margin-left:2em;text-indent:2em">「姊妹！沙門、婆羅門，謂依事明、畜生明，以邪命為生活者，姊妹！彼沙門、婆羅門名為以口向下而食。</p>
<p>一〇</p>
<p style="margin-left:2em;text-indent:2em">姊妹！沙門、婆羅門，謂依占星明、畜生明，以邪命為生活者，姊妹！彼沙門、婆羅門名為仰口而食。</p>
<p>一一</p>
<p style="margin-left:2em;text-indent:2em">姊妹！沙門、婆羅門從事遣使、使節，以邪命為生活者，彼沙門、婆羅門名為口向四方而食。</p>
<p>一二</p>
<p style="margin-left:2em;text-indent:2em">姊妹！沙門、婆羅門，謂依占卜明、畜生明，以邪命為生活者。姊妹！彼沙門、婆羅門名為口向四維而食。</p>
<p>一三</p>
<p style="margin-left:2em;text-indent:2em">姊妹！我非所謂依事明、畜生明，以邪命為生活者。非所謂依占星明、畜生明，以邪命為生活者。非從事遣使、使節，以邪命為生活。非依卜占明、畜生明，以邪命為生活者。我以法求食，以法求食而食。」</p>
<p>一四</p>
<p style="margin-left:2em;text-indent:2em">時、淨口出家尼即往王舍城之里巷四衢告之曰：</p>
<p style="margin-left:2em;text-indent:2em">「沙門釋子等如法受食，沙門釋子等無過而受食。施沙門釋子等食。」</p>
</div><p style="margin-left:22em">舍利弗相應（終）</p>
<p style="margin-left:2em;text-indent:2em">此攝頌曰：</p>

<div class="lg regular" style="margin-left:0em;"><div class='lg-row'>離與無尋</div>
<div class='lg-row'>喜捨等四</div>
<div class='lg-row'>虛空與識</div>
<div class='lg-row'>及無所有</div>
<div class='lg-row'>有想滅九</div>
<div class='lg-row'>淨口等十</div>
</div></div></div>
</div><!-- end of div[@id='body'] -->
</body></html>