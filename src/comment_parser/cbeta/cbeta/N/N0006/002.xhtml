<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu92' />
<p class='h2'>第二　天子相應</p>
<div class='div-other'><a id='mulu93' />
<p class='h3'>第一　迦葉品</p>
<div class='div-other'><a id='mulu94' />
<p class='h4'>〔一〕第一　迦葉<span class='corr'></span>（其一）</p><p>一</p>
<p style="margin-left:2em;text-indent:2em">如是我聞。爾時，世尊住舍衛城祇樹給孤獨園。</p>
<p style="margin-left:2em;text-indent:2em">其時，迦葉天子於黎明，其勝光徧照祇園，往詣世尊處。詣已，禮敬世尊，立於一面。</p>
<p style="margin-left:2em;text-indent:2em">立於一面之迦葉天子，向世尊謂曰：「世尊請以比丘之教，開示比丘及我等。」</p>
<p>二</p>
<p style="margin-left:2em;text-indent:2em">「迦葉！善哉！然則當為汝說能起之事。」</p>
<p>三</p>

<div class="lg regular" style="margin-left:0em;"><div class='lg-row'>以修說微妙　以修沙門行</div>
<div class='lg-row'>獨住於一座　靜心以修法</div>
</div><p>四</p>
<p style="margin-left:2em;text-indent:2em">迦葉天子作如是言，請大師嘉賞。迦葉天子知受大師之嘉賞，禮敬世尊，右繞而形沒於其處。</p>
</div>
<div class='div-other'><a id='mulu95' />
<p class='h4'>〔二〕第二　迦葉（其二）</p><p>一</p>
<p style="margin-left:2em;text-indent:2em">爾時，世尊住舍衛城……</p>
<p>二</p>
<p style="margin-left:2em;text-indent:2em">立於一面之迦葉天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>比丘若禪思　以得心解脫</div>
<div class='lg-row'>知世之興廢　心善不執著</div>
<div class='lg-row'>若望心得達　不能得其果</div>
</div></div>
<div class='div-other'><a id='mulu96' />
<p class='h4'>〔三〕第三　摩佉</p><p>一</p>
<p style="margin-left:2em;text-indent:2em">爾時，世尊住舍衛城……</p>
<p>二</p>
<p style="margin-left:2em;text-indent:2em">時，摩佉天子於黎明往詣世尊處。其勝光徧祇園，詣已，禮敬世尊，立於一面。</p>
<p>三</p>
<p style="margin-left:2em;text-indent:2em">立於一面之摩佉天子，向世尊唱偈曰：</p>

<div class="lg regular" style="margin-left:0em;"><div class='lg-row'>殺何樂寢臥　殺何而不悲</div>
<div class='lg-row'>殺害何一法　瞿曇卿稱讚</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕殺忿樂寢臥　殺忿而不悲</div>
<div class='lg-row'>諸天以毒根　忿為最上蜜</div>
<div class='lg-row'>聖讚此忿殺　殺之不悲傷</div>
</div></div>
<div class='div-other'><a id='mulu97' />
<p class='h4'>〔四〕第四　摩揭陀</p><p>一</p>
<p style="margin-left:2em;text-indent:2em">立於一面之摩揭陀天子，向世尊唱偈曰：</p>

<div class="lg regular" style="margin-left:0em;"><div class='lg-row'>世有幾多光　徧照此世間</div>
<div class='lg-row'>我等問世尊　如何得知此</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕世有四種光　此無第五光</div>
<div class='lg-row'>晝乃太陽輝　夜乃月光照</div>
<div class='lg-row'>時火於日夜　彼此相徧照</div>
<div class='lg-row'>正覺最勝火　此為無上光</div>
</div></div>
<div class='div-other'><a id='mulu98' />
<p class='h4'>〔五〕第五　陀摩利</p><p>一</p>
<p style="margin-left:2em;text-indent:2em">〔爾時，世尊〕在舍衛城……</p>
<p>二</p>
<p style="margin-left:2em;text-indent:2em">時，陀摩利天子於黎明，其勝光徧照祇園，往詣世尊處。詣已，禮敬世尊，立於一面。</p>
<p>三</p>
<p style="margin-left:2em;text-indent:2em">立於一面之陀摩利天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>精進勿倦怠　以捨離愛欲</div>
<div class='lg-row'>依此不欲有　婆羅門所行</div>
</div><p>四</p>
<p style="margin-left:2em;text-indent:2em">（世尊曰：陀摩利！）</p>

<div class="lg regular" style="margin-left:0em;"><div class='lg-row'>此婆羅門者　無有之所行</div>
<div class='lg-row'>婆羅門應作　一切終已辦</div>
<div class='lg-row'>人不得足基　四肢雖勤動</div>
<div class='lg-row'>亦為流所衝　得立土足基</div>
<div class='lg-row'>彼到於彼岸　不為流所動</div>
<div class='lg-row'>天子陀摩利　此乃諸漏盡</div>
<div class='lg-row'>賢善於禪思　以喻婆羅門</div>
<div class='lg-row'>彼達生老終　以立於彼岸</div>
<div class='lg-row'>不為所流逝</div>
</div></div>
<div class='div-other'><a id='mulu99' />
<p class='h4'>〔六〕第六　迦摩陀</p><p>一</p>
<p style="margin-left:2em;text-indent:2em">立於一面之迦摩陀天子，以此白世尊曰：</p>
<p>二</p>
<p style="margin-left:2em;text-indent:2em">「世尊，是者難為。世尊，是甚難。」</p>
<p style="margin-left:2em;text-indent:2em">（世尊曰：迦摩陀！）</p>

<div class="lg regular" style="margin-left:0em;"><div class='lg-row'>難為彼等為　有學而依戒</div>
<div class='lg-row'>寂靜又確立　於出家之人</div>
<div class='lg-row'>致安樂知足</div>
</div><p>三</p>
<p style="margin-left:2em;text-indent:2em">「世尊！知足甚難得。」</p>
<p style="margin-left:2em;text-indent:2em">（世尊曰：迦摩陀！）</p>

<div class="lg regular" style="margin-left:0em;"><div class='lg-row'>難得彼等得　樂心寂靜人</div>
<div class='lg-row'>其心日或夜　悅樂於修習</div>
</div><p>四</p>
<p style="margin-left:2em;text-indent:2em">「世尊！心實難靜。」</p>
<p style="margin-left:2em;text-indent:2em">（世尊曰：迦摩陀！）</p>

<div class="lg regular" style="margin-left:0em;"><div class='lg-row'>難靜彼等靜　諸根寂靜樂</div>
<div class='lg-row'>彼破死魔網　迦摩陀天子</div>
<div class='lg-row'>為聖者所行</div>
</div><p>五</p>
<p style="margin-left:2em;text-indent:2em">「世尊！此道嶮難行。」</p>

<div class="lg regular" style="margin-left:0em;"><div class='lg-row'>〔世尊：〕雖嶮雖難行　迦摩陀天子</div>
<div class='lg-row'>聖者乃樂行　非聖於嶮道</div>
<div class='lg-row'>彼等頭倒下　聖者之道平</div>
<div class='lg-row'>不分嶮與平　聖者乃樂行</div>
</div></div>
<div class='div-other'><a id='mulu100' />
<p class='h4'>〔七〕第七　般闍羅旃陀</p><p>一</p>
<p style="margin-left:2em;text-indent:2em">立於一面之般闍羅旃陀天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>有大智慧人　障中知餘地</div>
<div class='lg-row'>無有所著者　無比之聖者</div>
<div class='lg-row'>佛陀知禪定</div>
</div><p>二</p>
<p style="margin-left:2em;text-indent:2em">（世尊曰：般闍羅旃陀！）</p>

<div class="lg regular" style="margin-left:0em;"><div class='lg-row'>彼等於障中　知到涅槃法</div>
<div class='lg-row'>以得正念人　善正心寂靜</div>
</div></div>
<div class='div-other'><a id='mulu101' />
<p class='h4'>〔八〕第八　多耶那</p><p>一</p>
<p style="margin-left:2em;text-indent:2em">時，原本是外道師之多耶那天子，於黎明其勝光徧照祇園，往詣世尊處。詣已，禮敬世尊，立於一面。</p>
<p>二</p>
<p style="margin-left:2em;text-indent:2em">立於一面之多耶那天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>婆羅門斷流　精進滅愛欲</div>
<div class='lg-row'>牟尼未離欲　不入於禪定</div>
<div class='lg-row'>欲作應作者　精進而行此</div>
<div class='lg-row'>出家若疏漫　愈益散塵垢</div>
<div class='lg-row'>不為勝惡行　行惡後受苦</div>
<div class='lg-row'>行善者為勝　行善無有苦</div>
<div class='lg-row'>宛如握惡草　因之手受傷</div>
<div class='lg-row'>沙門生活惡　因之入奈落</div>
<div class='lg-row'>疏漫所作業　污染於禁戒</div>
<div class='lg-row'>懷疑於梵行　無有隨大果</div>
</div><p>三</p>
<p style="margin-left:2em;text-indent:2em">多耶那天子作此言已，禮敬、右繞世尊，體形沒於此處。</p>
<p>四</p>
<p style="margin-left:2em;text-indent:2em">時，世尊其夜過後，呼〔集〕比丘等。</p>
<p>五</p>
<p style="margin-left:2em;text-indent:2em">「諸比丘！此夜名為多耶那，本是外道師之天子，於黎明時，其勝光徧照祇園。詣佛處，詣已，禮敬世尊、立於一面。立於一面〔之天子〕，於佛前唱此偈曰：</p>

<div class="lg regular" style="margin-left:0em;"><div class='lg-row'>婆羅門斷流　精進滅愛欲</div>
<div class='lg-row'>牟尼未離欲　不入於禪定</div>
<div class='lg-row'>欲作應作者　精進而行此</div>
<div class='lg-row'>出家若疏漫　愈益散塵垢</div>
<div class='lg-row'>不為勝惡行　行惡後受苦</div>
<div class='lg-row'>行善者為勝　行善無有苦</div>
<div class='lg-row'>宛如握惡草　因之手受傷</div>
<div class='lg-row'>沙門生活惡　因之入奈落</div>
<div class='lg-row'>疏漫所作業　污染於禁戒</div>
<div class='lg-row'>懷疑於梵行　無有隨大果</div>
</div><p>六</p>
<p style="margin-left:2em;text-indent:2em">諸比丘！多耶那天子作此言已，禮敬、圍繞世尊，形體沒於其處。諸比丘！應暗〔誦〕多耶那偈。諸比丘！多耶那偈具足利義，屬最初之梵行。」</p>
</div>
<div class='div-other'><a id='mulu102' />
<p class='h4'>〔九〕第九　月天子</p><p>一</p>
<p style="margin-left:2em;text-indent:2em">〔爾時，世尊〕住舍衛城……。</p>
<p>二</p>
<p style="margin-left:2em;text-indent:2em">其時，月天子被阿修羅王羅睺所捕。月天子乃憶念世尊，而唱此偈曰：</p>

<div class="lg regular" style="margin-left:0em;"><div class='lg-row'>佛陀大雄者　我歸依於卿</div>
<div class='lg-row'>卿障皆解脫　我今落障礙</div>
<div class='lg-row'>然則從此我　置於歸依處</div>
</div><p>三</p>
<p style="margin-left:2em;text-indent:2em">時，世尊關於月天子，以偈向阿修羅王羅睺曰：</p>

<div class="lg regular" style="margin-left:0em;"><div class='lg-row'>月天子今乃　歸依於如來</div>
<div class='lg-row'>應供正覺者　羅睺以放月</div>
<div class='lg-row'>諸佛憐世間</div>
</div><p>四</p>
<p style="margin-left:2em;text-indent:2em">時，阿修羅王羅睺以放月天子，有所顧慮，而詣阿修羅王吠波質底。詣已，恐怖，毛髮豎立，立於一面，阿修羅王吠波質底，對於立於一面之阿修羅王羅睺說偈曰：</p>

<div class="lg regular" style="margin-left:0em;"><div class='lg-row'>羅睺何恐怖　為放月者乎</div>
<div class='lg-row'>汝今懼顫來　懼何而立此</div>
</div><p>五</p>

<div class="lg regular" style="margin-left:0em;"><div class='lg-row'>〔羅睺：〕我懼佛陀偈　若我不放月</div>
<div class='lg-row'>我頭割為七　不得生安樂</div>
</div></div>
<div class='div-other'><a id='mulu103' />
<p class='h4'>〔一〇〕第十　日天子</p><p>一</p>
<p style="margin-left:2em;text-indent:2em">其時，阿修羅王羅睺又捕日天子，日天子憶念佛陀，其時唱此偈曰：</p>

<div class="lg regular" style="margin-left:0em;"><div class='lg-row'>佛陀大雄者　我歸依於卿</div>
<div class='lg-row'>卿障皆解脫　我今落障礙</div>
<div class='lg-row'>然則從此我　置於歸依處</div>
</div><p>二</p>
<p style="margin-left:2em;text-indent:2em">時，世尊關於日天子，以偈向阿修羅王羅睺曰：</p>

<div class="lg regular" style="margin-left:0em;"><div class='lg-row'>日天子今乃　歸依於如來</div>
<div class='lg-row'>應供正覺者　羅睺以放日</div>
<div class='lg-row'>佛陀憐世間　彼耀默闇中</div>
<div class='lg-row'>徧照而周圓　熾燃炎熱火</div>
<div class='lg-row'>羅睺不得吞　彼之飛空行</div>
<div class='lg-row'>羅睺以放我　弟子日天子</div>
</div><p>三</p>
<p style="margin-left:2em;text-indent:2em">時，阿修羅王羅睺以放日天子，即顫慄而詣阿修羅王吠波質底。詣已，恐怖，毛髮豎立，而立於一面。阿修羅王吠波質底對立於一面之阿修羅王羅睺語偈曰：</p>

<div class="lg regular" style="margin-left:0em;"><div class='lg-row'>羅睺何怖懼　為放日者乎</div>
<div class='lg-row'>汝今顫懼來　何恐而立此</div>
</div><p>四</p>

<div class="lg regular" style="margin-left:0em;"><div class='lg-row'>〔羅睺：〕我畏佛陀偈　若我不放日</div>
<div class='lg-row'>我頭割為七　不得生安樂</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>迦葉與摩佉　摩揭陀摩利</div>
<div class='lg-row'>以及迦摩陀　般闍羅旃陀</div>
<div class='lg-row'>乃至多耶那　月日等為十</div>
</div></div></div>
<div class='div-other'><a id='mulu104' />
<p class='h3'>第二　給孤獨品</p>
<div class='div-other'><a id='mulu105' />
<p class='h4'>〔一一〕第<span class='corr'></span>一　月自在</p><p>一</p>
<p style="margin-left:2em;text-indent:2em">〔爾時，世尊〕住舍衛城……</p>
<p style="margin-left:2em;text-indent:2em">時，月自在天子於黎明，其勝光徧照祇園，往詣世尊處。詣已，禮敬世尊，立於一面。</p>
<p>二</p>
<p style="margin-left:2em;text-indent:2em">立於一面之月自在天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>善巧心集中　正念入禪定</div>
<div class='lg-row'>猶如無蚊患　樹叢中走獸</div>
<div class='lg-row'>可以平安行　不為於放逸</div>
<div class='lg-row'>以離諍煩惱　而入禪定人</div>
<div class='lg-row'>猶如破網魚　可以平安行</div>
</div></div>
<div class='div-other'><a id='mulu106' />
<p class='h4'>〔一二〕第二　毘紐</p><p>一</p>
<p style="margin-left:2em;text-indent:2em">立於一面之毘紐天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>奉侍於善逝　順從瞿曇教</div>
<div class='lg-row'>學不放逸人　實是幸福焉</div>
</div><p>二</p>
<p style="margin-left:2em;text-indent:2em">〔世尊呼曰：毘紐！〕</p>

<div class="lg regular" style="margin-left:0em;"><div class='lg-row'>從我所說教　學句入禪定</div>
<div class='lg-row'>始終不放逸　不入死魔領</div>
</div></div>
<div class='div-other'><a id='mulu107' />
<p class='h4'>〔一三〕第三　提伽羅低</p><p>一</p>
<p style="margin-left:2em;text-indent:2em">如是我聞，爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">時，提伽羅低天子於黎明往詣世尊處。其勝光徧照竹林，詣已，禮敬世尊，立於一面。</p>
<p>三</p>
<p style="margin-left:2em;text-indent:2em">立於一面之提伽羅低天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>比丘若禪思　以得心解脫</div>
<div class='lg-row'>知世之興廢　心善不執著</div>
<div class='lg-row'>若望心得達　不能得其果</div>
</div></div>
<div class='div-other'><a id='mulu108' />
<p class='h4'>〔一四〕第四　難陀那天子</p><p>一</p>
<p style="margin-left:2em;text-indent:2em">立於一面之難陀那天子，向世尊唱偈曰：</p>

<div class="lg regular" style="margin-left:0em;"><div class='lg-row'>大智之瞿曇　無有蓋覆事</div>
<div class='lg-row'>奉問於世尊　大雄智見者</div>
<div class='lg-row'>何持等戒者　何等智慧者</div>
<div class='lg-row'>何等超苦人　諸天崇何人</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕具戒有智慧　勤修於心意</div>
<div class='lg-row'>寂靜而禪樂　正念捨諸愁</div>
<div class='lg-row'>諸漏皆盡已　最後身之人</div>
<div class='lg-row'>如是之行人　稱為持戒者</div>
<div class='lg-row'>如是之行人　稱為智慧者</div>
<div class='lg-row'>如是超苦人　是人諸天敬</div>
</div></div>
<div class='div-other'><a id='mulu109' />
<p class='h4'>〔一五〕第五　栴檀</p><p>一</p>
<p style="margin-left:2em;text-indent:2em">立於一面之栴檀天子，向世尊唱偈曰：</p>

<div class="lg regular" style="margin-left:0em;"><div class='lg-row'>日夜不惰怠　無有立足基</div>
<div class='lg-row'>亦無攀著處　以何超瀑流</div>
<div class='lg-row'>何人不深沈</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕常於戒具足　智慧善靜心</div>
<div class='lg-row'>精進不撓人　渡難超瀑流</div>
<div class='lg-row'>遠離於欲想　越色之繫縛</div>
<div class='lg-row'>已盡喜貪人　是為不深沈</div>
</div></div>
<div class='div-other'><a id='mulu110' />
<p class='h4'>〔一六〕第六　須達多</p><p>一</p>
<p style="margin-left:2em;text-indent:2em">立於一面之須達多天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>猶如觸於劍　猶如髮燃時</div>
<div class='lg-row'>比丘捨欲貪　正念於出家</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕猶如觸於劍　猶如髮燃時</div>
<div class='lg-row'>捨身見比丘　正念於出家</div>
</div></div>
<div class='div-other'><a id='mulu111' />
<p class='h4'>〔一七〕第七　須梵</p><p>一</p>
<p style="margin-left:2em;text-indent:2em">立於一面之須梵天子，向世尊唱偈曰：</p>

<div class="lg regular" style="margin-left:0em;"><div class='lg-row'>此心常怖畏　此意常顫慄</div>
<div class='lg-row'>起時甚恐懼　不起亦恐懼</div>
<div class='lg-row'>若有免畏道　願請以指教</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕菩提分之外　勤修行之外</div>
<div class='lg-row'>制諸根之外　一切放棄外</div>
<div class='lg-row'>我不得窺見　眾生之平安</div>
</div></div>
<div class='div-other'><a id='mulu112' />
<p class='h4'>〔一八〕第八　覺陀</p><p>一</p>
<p style="margin-left:2em;text-indent:2em">如是我聞，爾時，世尊，住沙計多安闍那林之鹿野苑。</p>
<p style="margin-left:2em;text-indent:2em">時，覺陀天子於黎明，其勝光徧照安闍那林，往詣世尊處。詣已，禮敬世尊，立於一面。</p>
<p>二</p>
<p style="margin-left:2em;text-indent:2em">立於一面之覺陀天子，向世尊言此曰：「比丘！汝歡喜否？」〔世尊曰〕：「友！得到何耶？」天子曰：「比丘，然而悲否？」〔世尊曰：〕「友！失落何耶？」〔天子曰：〕「比丘！然而汝亦不喜，亦不悲乎？」〔世尊曰：〕「友！唯然！」</p>
<p>三</p>

<div class="lg regular" style="margin-left:0em;"><div class='lg-row'>〔天子：〕比丘汝不悲　汝亦不歡喜</div>
<div class='lg-row'>唯獨寂寞坐　不足思不著</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕夜叉我不悲　亦無有歡喜</div>
<div class='lg-row'>唯獨寂靜坐　無著思不足</div>
</div><p>五</p>

<div class="lg regular" style="margin-left:0em;"><div class='lg-row'>〔天子：〕比丘何不悲　如何亦不喜</div>
<div class='lg-row'>唯獨寂寞坐　不足思不著</div>
</div><p>六</p>

<div class="lg regular" style="margin-left:0em;"><div class='lg-row'>〔世尊：〕有悲者有喜　有喜者有悲</div>
<div class='lg-row'>比丘無喜悲　如是友當知</div>
</div><p>七</p>

<div class="lg regular" style="margin-left:0em;"><div class='lg-row'>〔天子：〕無喜亦無悲　超愛世比丘</div>
<div class='lg-row'>涅槃婆羅門　實久我所見</div>
</div></div>
<div class='div-other'><a id='mulu113' />
<p class='h4'>〔一九〕第九　優多羅</p><p>一</p>
<p style="margin-left:2em;text-indent:2em">王舍城因緣。</p>
<p style="margin-left:2em;text-indent:2em">立於一面之優多羅天子，於世尊前，唱此偈曰：</p>
<p>二</p>

<div class="lg regular" style="margin-left:0em;"><div class='lg-row'>生導死壽短　老導無庇護</div>
<div class='lg-row'>觀死此恐懼　齎樂積功德</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕生導死壽短　老導無庇護</div>
<div class='lg-row'>觀死此恐怖　棄欲希寂靜</div>
</div></div>
<div class='div-other'><a id='mulu114' />
<p class='h4'>〔二〇〕第十　給孤獨</p><p>一</p>
<p style="margin-left:2em;text-indent:2em">立於一面之給孤獨天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>此乃彼祇園　聖僧伽住處</div>
<div class='lg-row'>法王請住此　思念我生喜</div>
<div class='lg-row'>善意智法定　以及戒正命</div>
<div class='lg-row'>依此人清淨　又依姓氏富</div>
<div class='lg-row'>非得於清淨　是故賢智者</div>
<div class='lg-row'>以思自己利　並思擇正法</div>
<div class='lg-row'>如是其清淨　依於戒智慧</div>
<div class='lg-row'>乃至於寂靜　猶如舍利弗</div>
<div class='lg-row'>比丘到彼岸　應當是最勝</div>
</div><p>二</p>
<p style="margin-left:2em;text-indent:2em">給孤獨天子言此已、敬禮、右繞世尊、體形沒於其處。</p>
<p>三</p>
<p style="margin-left:2em;text-indent:2em">時，世尊於其夜過後，集比丘等：</p>
<p>四</p>
<p style="margin-left:2em;text-indent:2em">「諸比丘！此夜有一天子，其勝光徧照祇園，於黎明詣我住處。詣已，禮敬我而立於一面，比丘等！立於一面其天子、於我面前，唱此偈曰：</p>

<div class="lg regular" style="margin-left:0em;"><div class='lg-row'>此乃彼祇園　聖僧伽住處</div>
<div class='lg-row'>法王請住此　思念我生喜</div>
<div class='lg-row'>善意智法定　以及戒正命</div>
<div class='lg-row'>依此人清淨　又依姓氏富</div>
<div class='lg-row'>非得於清淨　是故賢智者</div>
<div class='lg-row'>以思自己利　並思擇正法</div>
<div class='lg-row'>如是其清淨　依於戒智慧</div>
<div class='lg-row'>乃至於寂靜　猶如舍利弗</div>
<div class='lg-row'>比丘到彼岸　應當是最勝</div>
</div><p>五</p>
<p style="margin-left:2em;text-indent:2em">比丘等！其天子作此語已，敬禮、右繞於我，體形沒於其處。」</p>
<p>六</p>
<p style="margin-left:2em;text-indent:2em">如是語已，尊者阿難，以此告世尊曰：「世尊，或許彼〔天子〕，乃給孤獨天子。給孤獨長者，信樂於尊者舍利弗。」</p>
<p>七</p>
<p style="margin-left:2em;text-indent:2em">「善哉！善哉阿難！只要依尋求終可得，即依汝可使得。阿難！其實乃給孤獨天子。」</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>月自在毘紐　及提伽羅低</div>
<div class='lg-row'>乃至難陀那　栴檀須達多</div>
<div class='lg-row'>須梵與覺陀　第九優多羅</div>
<div class='lg-row'>第十給孤獨</div>
</div></div></div>
<div class='div-other'><a id='mulu115' />
<p class='h3'>第三　種種外道品</p>
<div class='div-other'><a id='mulu116' />
<p class='h4'>〔二一〕第一　濕婆</p><p>一</p>
<p style="margin-left:2em;text-indent:2em">如是我聞，爾時，世尊住舍衛城祇樹給孤獨園。時濕婆天子於黎明，其勝光徧照祇園，往詣世尊處，詣已，禮敬世尊，立於一面。</p>
<p>二</p>
<p style="margin-left:2em;text-indent:2em">立於一面之濕婆天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>只與善人坐　只與善人交</div>
<div class='lg-row'>知善人正法　為善不為惡</div>
<div class='lg-row'>只與善人坐　只與善人交</div>
<div class='lg-row'>知善人正法　依他不能得</div>
<div class='lg-row'>而得之智慧　只與善人坐</div>
<div class='lg-row'>只與善人交　知善人正法</div>
<div class='lg-row'>悲中無有悲　只與善人坐</div>
<div class='lg-row'>只與善人交　知善人正法</div>
<div class='lg-row'>輝耀親族中　只與善人坐</div>
<div class='lg-row'>只與善人交　知善人正法</div>
<div class='lg-row'>人人行善趣　只與善人坐</div>
<div class='lg-row'>只與善人交　知善人正法</div>
<div class='lg-row'>人人有幸福</div>
</div><p>三</p>
<p style="margin-left:2em;text-indent:2em">時世尊以偈答濕婆天子曰：</p>

<div class="lg regular" style="margin-left:0em;"><div class='lg-row'>只與善人坐　只與善人交</div>
<div class='lg-row'>知善人正法　可脫一切苦</div>
</div></div>
<div class='div-other'><a id='mulu117' />
<p class='h4'>〔二二〕第二　差摩</p><p>一</p>
<p style="margin-left:2em;text-indent:2em">立於一面之差摩天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>魯鈍無智慧　行為如自敵</div>
<div class='lg-row'>以作諸惡業　以結苦痛果</div>
<div class='lg-row'>不行其善業　終為而苦惱</div>
<div class='lg-row'>咽鳴淚哭泣　以受其苦果</div>
<div class='lg-row'>若行其善業　行訖無苦惱</div>
<div class='lg-row'>歡喜心意樂　以受其樂果</div>
<div class='lg-row'>為於自己知　智者及賢者</div>
<div class='lg-row'>而作行準備　如是不若彼</div>
<div class='lg-row'>車力者之思　勇猛精進之</div>
<div class='lg-row'>宛如車力者　離於平大道</div>
<div class='lg-row'>入於不平路　毀軸如沈思</div>
<div class='lg-row'>如是法不進　從於不法故</div>
<div class='lg-row'>怠者到魔口　如毀軸沈思</div>
</div></div>
<div class='div-other'><a id='mulu118' />
<p class='h4'>〔二三〕第三　世理</p><p>一</p>
<p style="margin-left:2em;text-indent:2em">立於一面之世理天子，向世尊唱此偈曰：</p>

<div class="lg regular" style="margin-left:0em;"><div class='lg-row'>不論天及人　皆以食為樂</div>
<div class='lg-row'>時有不喜食　夜叉實何者</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕信仰清淨心　行施食之人</div>
<div class='lg-row'>此世及後世　皆可得其食</div>
<div class='lg-row'>是故調伏慳　善施即勝垢</div>
<div class='lg-row'>功德乃人人　後世渡津頭</div>
</div><p>三</p>
<p style="margin-left:2em;text-indent:2em">〔天子曰：〕「世尊！希有，得未曾有。」實是世尊之善說：</p>

<div class="lg regular" style="margin-left:0em;"><div class='lg-row'>信仰清淨心　行施食之人</div>
<div class='lg-row'>此世及後世　皆可得其食</div>
<div class='lg-row'>是故調伏慳　善施克服垢</div>
<div class='lg-row'>功德乃人人　後世渡津頭</div>
</div><p>四</p>
<p style="margin-left:2em;text-indent:2em">「世尊，昔我是施者、施主，布施之讚歎者，名為世理王。世尊！我於四門，施與沙門、婆羅門、可憐之人眾、旅行者、無宿之人等、求乞者。</p>
<p>五</p>
<p style="margin-left:2em;text-indent:2em">時，世尊！妃妾等來言我曰：『陛下之行施與，我等不行施與，我等亦依陛下得行施與之功德者，即何善焉？』</p>
<p style="margin-left:2em;text-indent:2em">世尊！我如是思之：『我是施者、施主、施之讚歎者。我對於言「我等亦應行布施」者，當作如何說耶？』世尊！如是我於第一門以與妃妾等，於此妃妾等行布施，超越我之施與。</p>
<p>六</p>
<p style="margin-left:2em;text-indent:2em">時，世尊！侍者之剎帝利等，來言我曰：『陛下之施與，妃妾等之施與，我等不施與，我等亦依陛下得行施與之功德者，即何善焉？』</p>
<p style="margin-left:2em;text-indent:2em">世尊！我如是思之：我是施者、施主、施之讚歎者。對於言『我等亦行布施』者，當如何說耶？世尊！如是我於第二門，以與侍者之剎帝利等，彼等於此行布施，超越我之施與。</p>
<p>七</p>
<p style="margin-left:2em;text-indent:2em">時，世尊！軍隊來說我……〔乃至〕……世尊！如是我於第三門與軍隊，與彼等於此行布施，超越我之施與。</p>
<p>八</p>
<p style="margin-left:2em;text-indent:2em">時，世尊！婆羅門家主等來言我……〔乃至〕……世尊！如是我於第四門，與婆羅門家主等，彼等於此行布施、超越我之施與。</p>
<p>九</p>
<p style="margin-left:2em;text-indent:2em">世尊！時，人人來說我曰：『今陛下任何皆不施與。』</p>
<p style="margin-left:2em;text-indent:2em">世尊！如是言云，我即向彼眾人曰：『然則，從城外諸州所收益之中，一半納於宮庭，一半施與沙門、婆羅門、可憐之人眾、旅行者、無宿之人、求乞者等。』</p>
<p>一〇</p>
<p style="margin-left:2em;text-indent:2em">世尊，於是我如是長久所行之功德，如是長久所行之善，未達其終極。有此諸功德，此諸功德之果，此諸之間當於天界〔其無終極〕。</p>
<p>一一</p>
<p style="margin-left:2em;text-indent:2em">世尊！希有、是最勝。此依世尊實是善說：</p>

<div class="lg regular" style="margin-left:0em;"><div class='lg-row'>信仰清淨心　行施食之人</div>
<div class='lg-row'>此世及後世　皆可得其食</div>
<div class='lg-row'>是故調伏慳　善施克服垢</div>
<div class='lg-row'>功德乃人人　後世渡津頭」</div>
</div></div>
<div class='div-other'><a id='mulu119' />
<p class='h4'>〔二四〕第四　陶師</p><p>一</p>
<p style="margin-left:2em;text-indent:2em">立於一面之陶師天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>比丘解脫有七人　得上生於無煩天</div>
<div class='lg-row'>欲貪瞋恚滅無餘　並超世間之愛著</div>
<div class='lg-row'>難超死魔之領域　誰是超越泥地者</div>
<div class='lg-row'>此世捨此人身後　亦離天軛者是誰</div>
<div class='lg-row'>優波迦波羅犍陀　弗久左底為第三</div>
<div class='lg-row'>跋提耶犍陀捉婆　婆睺羅祇頻祇耶</div>
<div class='lg-row'>此等諸人捨人身　亦是離卻天軛人</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕逃惡魔係蹄　言之何微妙</div>
<div class='lg-row'>彼等知誰法　斷除有結縛</div>
</div><p>三</p>

<div class="lg regular" style="margin-left:0em;"><div class='lg-row'>〔陶師：〕無外世尊法　無外世尊教</div>
<div class='lg-row'>彼等知其法　斷除有結縛</div>
<div class='lg-row'>於此名與色　滅盡無有餘</div>
<div class='lg-row'>此世知其法　彼斷有結縛</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕知難悟又難　汝言深奧語</div>
<div class='lg-row'>汝知何人法　以語如是語</div>
</div><p>五</p>

<div class="lg regular" style="margin-left:0em;"><div class='lg-row'>〔陶師：〕昔世我陶師　於耶發鄰加</div>
<div class='lg-row'>行村作陶壺　以事父與母</div>
<div class='lg-row'>迦葉如來世　乃為優婆塞</div>
<div class='lg-row'>遠離於[泳-永+(瑤-王)]欲　無欲修梵行</div>
<div class='lg-row'>我本同鄉者　前為卿之友</div>
<div class='lg-row'>然而我正是　解脫七比丘</div>
<div class='lg-row'>貪瞋滅無餘　知超世愛著</div>
</div><p>六</p>

<div class="lg regular" style="margin-left:0em;"><div class='lg-row'>〔世尊：〕跋伽婆如汝　之語有如是</div>
<div class='lg-row'>汝前為陶師　於耶發鄰加</div>
<div class='lg-row'>街村作陶壺　遠離於[泳-永+(瑤-王)]欲</div>
<div class='lg-row'>無欲修梵行　我乃同鄉者</div>
<div class='lg-row'>以前實我友</div>
</div><p>七</p>

<div class="lg regular" style="margin-left:0em;"><div class='lg-row'>積此高修習　最後身二人</div>
<div class='lg-row'>邂逅昔故友　真實如是者</div>
</div></div>
<div class='div-other'><a id='mulu120' />
<p class='h4'>〔二五〕第五　姜睹</p><p>一</p>
<p style="margin-left:2em;text-indent:2em">如是我聞。爾時，眾多比丘等，住於拘薩羅國雪山側之森林小屋。掉舉而高慢、多辯饒舌、忘念、不正知、心不安靜、散亂、不制伏諸根。</p>
<p>二</p>
<p style="margin-left:2em;text-indent:2em">時，姜睹天子，於其布薩十五日，詣其比丘等〔處〕，詣已，向比丘等言偈曰：</p>

<div class="lg regular" style="margin-left:0em;"><div class='lg-row'>往昔彼瞿曇　弟子比丘等</div>
<div class='lg-row'>而住於安樂　乞食無求心</div>
<div class='lg-row'>無求之心住　知世之無常</div>
<div class='lg-row'>彼等苦惱盡　今之比丘等</div>
<div class='lg-row'>惡向於自己　如村長於村</div>
<div class='lg-row'>心奪他家富　食餐而寢臥</div>
<div class='lg-row'>僧伽無合掌　此有人禮我</div>
<div class='lg-row'>被棄無主人　宛如於死屍</div>
<div class='lg-row'>對放逸之人　我乃以語彼</div>
<div class='lg-row'>住不放逸者　我乃行歸依</div>
</div></div>
<div class='div-other'><a id='mulu121' />
<p class='h4'>〔二六〕第六　赤馬</p><p>一</p>
<p style="margin-left:2em;text-indent:2em">〔爾時，世尊〕住舍衛城……。</p>
<p>二</p>
<p style="margin-left:2em;text-indent:2em">立於一面之赤馬天子，向世尊言此曰：「世尊！於此不生〔何物〕、不衰、不死、無生起之處，步行之而知、或見、或得到彼世界之邊極耶？」</p>
<p>三</p>
<p style="margin-left:2em;text-indent:2em">〔世尊曰：〕「友！我不語於此不生〔何物〕，不衰、不死、不沒、步行之即得知、得見、得到達不生起彼世界之邊極。」</p>
<p>四</p>
<p style="margin-left:2em;text-indent:2em">〔天子曰：〕「世尊！希有、得未曾有。世尊！此實是由世尊所語：『友！我不語於此不生〔何物〕，不衰、不死、不沒、步行之即得知、得見、得到達不生起彼世界之邊極。』</p>
<p>五</p>
<p style="margin-left:2em;text-indent:2em">世尊！我往昔名為赤馬仙人，普奢之子，而有飛行於空中之神通。世尊！我有如是迅速之力；譬如精巧練習、熟練，取弓於輕矢，其〔速力〕如以超越射透多羅樹之葉蔭。</p>
<p>六</p>
<p style="margin-left:2em;text-indent:2em">世尊！斯我一足之幅度，有如由東海至西海之廣。於我起如是願：我於步行，得到世界之邊極。</p>
<p>七</p>
<p style="margin-left:2em;text-indent:2em">世尊！我具有如是速力，於如是足幅，於飯食之外，大小便之外，睡以治疲勞外，行我壽命百歲之間，未達世界之邊極，中途而死。</p>
<p>八</p>
<p style="margin-left:2em;text-indent:2em">世尊！希有，得未曾有也。世尊！此實是由世尊所語：『我不語於此不生〔何物〕，不衰、不死、不沒，步行而得知、得見、得到達不生起彼世界之邊極。』」</p>
<p>九</p>
<p style="margin-left:2em;text-indent:2em">〔世尊曰：〕友！我非說不達世界之邊極而成苦惱之邊極。友！我說示：於此一尋之有想有意之身體上、到達世界與世界之果、世界之滅與世界之滅道。</p>

<div class="lg regular" style="margin-left:0em;"><div class='lg-row'>步行於世界　不得達邊極</div>
<div class='lg-row'>不達世邊極　不以脫苦惱</div>
<div class='lg-row'>是故實賢者　及世間解者</div>
<div class='lg-row'>達世界邊極　終以成梵行</div>
<div class='lg-row'>惡之澄靜者　知世之邊極</div>
<div class='lg-row'>此世及後世　無有所求者</div>
</div></div>
<div class='div-other'><a id='mulu122' />
<p class='h4'>〔二七〕第七　難陀</p><p>一</p>
<p style="margin-left:2em;text-indent:2em">立於一面之難陀天子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>時過日夜移　青春棄我等</div>
<div class='lg-row'>觀死此恐怖　齎樂積功德</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕時過日夜移　青春棄我等</div>
<div class='lg-row'>觀死此恐怖　棄欲希寂靜</div>
</div></div>
<div class='div-other'><a id='mulu123' />
<p class='h4'>〔二八〕第八　難提毘舍羅</p><p>一</p>
<p style="margin-left:2em;text-indent:2em">立於一面之難提毘舍羅天子，向世尊語偈曰：</p>

<div class="lg regular" style="margin-left:0em;"><div class='lg-row'>四輪九門孔　污穢滿貪欲</div>
<div class='lg-row'>乃是不淨性　大雄從如何</div>
<div class='lg-row'>有此之出口</div>
</div><p>二</p>

<div class="lg regular" style="margin-left:0em;"><div class='lg-row'>〔世尊：〕以斷惡欲貪　乃至繩與網</div>
<div class='lg-row'>拔棄渴愛根　如是有出口</div>
</div></div>
<div class='div-other'><a id='mulu124' />
<p class='h4'>〔二九〕第九　須尸摩</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，尊者阿難往詣世尊處，禮敬世尊坐於一面。世尊對坐於一面之阿難宣說：「阿難！汝亦喜舍利弗否？」</p>
<p>三</p>
<p style="margin-left:2em;text-indent:2em">〔阿難曰：〕「世尊！不愚、不污、不迷亂、不亂心者，有誰不喜歡尊者舍利弗者！世尊！尊者舍利弗是賢者。世尊！尊者舍利弗是大慧。世尊！尊者舍利弗是廣慧。世尊！尊者舍利弗是速慧。世尊！尊者舍利弗是迅慧。世尊！尊者舍利弗是銳慧。世尊！尊者舍利弗是貫通慧。世尊！尊者舍利弗是小欲。世尊！尊者舍利弗是知足。世尊！尊者舍利弗是遠離。世尊！尊者舍利弗是不共住。世尊！尊者舍利弗是精進。世尊！尊者舍利弗是辯者。世尊！尊者舍利弗是聽忠言之人。世尊！尊者舍利弗忠告者。世尊！尊者舍利弗是惡之責難者。世尊！不愚、不污、不迷亂、不亂心者，有雖不喜歡尊者舍利弗者！」</p>
<p>四</p>
<p style="margin-left:2em;text-indent:2em">〔世尊曰：〕「阿難！確實如是，阿難！確實如是。阿難！不愚、不污、不迷亂、不亂心者，有誰有不喜歡舍利弗者！阿難！舍利弗是賢者、是大慧、廣慧、速慧、迅慧、銳慧、貫通慧、小欲、知足、遠離、不共住、精進、辯者、聽忠言者、忠告者、惡之責難者。」</p>
<p>五</p>
<p style="margin-left:2em;text-indent:2em">時，須尸摩天子於讚歎彼尊者舍利弗之德中，為天子大眾所圍繞而詣世尊處。詣已，禮敬世尊、立於一面。</p>
<p>六</p>
<p style="margin-left:2em;text-indent:2em">立於一面之須尸摩天子，以此告世尊曰：「世尊！不愚、不污、不迷亂、不亂心者，有誰不喜歡尊者舍利弗者！尊者舍利弗是賢者……乃至……惡之責難者也、不愚、不污、不迷亂、不亂心者，有誰不喜歡尊者舍利弗者！」</p>
<p>七</p>
<p style="margin-left:2em;text-indent:2em">時，須尸摩天之天子眾，於讚歎尊者舍利之德時，以生喜悅、歡喜而顯其勝色光。</p>
<p>八</p>
<p style="margin-left:2em;text-indent:2em">譬喻清淨而好性質，八角善磨之吠琉璃珠置於黃毛布上，其光之輝照。如是須尸摩天子之天事眾，讚歎尊者舍利弗之德時，生喜悅、歡喜而顯其勝色光。</p>
<p>九</p>
<p style="margin-left:2em;text-indent:2em">譬喻由精巧金工師，以作巧妙之閻浮河金之頸飾，置於黃毛布之上，以輝耀其光。如是須尸摩天子之天子眾……乃至……顯……。</p>
<p>一〇</p>
<p style="margin-left:2em;text-indent:2em">譬如夜將曉，明星輝照之光……〔乃至〕……</p>
<p>一一</p>
<p style="margin-left:2em;text-indent:2em">譬如秋季太陽昇於澄雲之空，以拂虛空所有之暗，以輝耀其光。如是須尸摩天子之天子眾，於讚歎尊者舍利弗之德時，以顯其勝色光。</p>
<p>一二</p>
<p style="margin-left:2em;text-indent:2em">時，須尸摩天子關於尊者舍利弗，於世尊前，唱此偈曰：</p>

<div class="lg regular" style="margin-left:0em;"><div class='lg-row'>無忿而小欲　柔和而調順</div>
<div class='lg-row'>擔師譽聖者　知舍利弗智</div>
</div><p>一三</p>
<p style="margin-left:2em;text-indent:2em">時，世尊關於尊者舍利弗，以偈答須尸摩天子曰：</p>

<div class="lg regular" style="margin-left:0em;"><div class='lg-row'>無忿而小欲　柔和而調順</div>
<div class='lg-row'>善調之庸人　如待薪資金</div>
<div class='lg-row'>用以待死時　舍利弗智者</div>
<div class='lg-row'>為世所皆知</div>
</div></div>
<div class='div-other'><a id='mulu125' />
<p class='h4'>〔三〇〕種種之外道師</p><p>一</p>
<p style="margin-left:2em;text-indent:2em">如是我聞。爾時世尊住王舍城竹林栗鼠養餌處。</p>
<p>二</p>
<p style="margin-left:2em;text-indent:2em">時，眾多之種種外道弟子之天子等，阿舍摩、舍波利、任迦、阿考吒迦、吠坦婆利、摩納婆伽彌耶，於黎明往詣世尊處，其勝光徧照竹林。詣已，禮敬世尊，立於一面。</p>
<p>三</p>
<p style="margin-left:2em;text-indent:2em">立於一面之阿舍摩天子，關於富蘭那迦葉，於世尊前，唱此偈曰：</p>

<div class="lg regular" style="margin-left:0em;"><div class='lg-row'>世間之割殺　以及害與奪</div>
<div class='lg-row'>迦葉謂非惡　不見自功德</div>
<div class='lg-row'>彼述實自信　相應為師尊</div>
</div><p>四</p>
<p style="margin-left:2em;text-indent:2em">時舍波利天子，關於末伽梨瞿舍羅，於世尊前，唱此偈曰：</p>

<div class="lg regular" style="margin-left:0em;"><div class='lg-row'>苦行與厭離　以善自制伏</div>
<div class='lg-row'>與人語止爭　離於有罪語</div>
<div class='lg-row'>平等於語實　何以彼如是</div>
<div class='lg-row'>不為其惡耶</div>
</div><p>五</p>
<p style="margin-left:2em;text-indent:2em">時，任迦天子，關於尼乾陀若提子，於世尊前，唱此偈曰：</p>

<div class="lg regular" style="margin-left:0em;"><div class='lg-row'>厭離巧比丘　制御四種身</div>
<div class='lg-row'>開顯被見聞　彼何無罪過</div>
</div><p>六</p>
<p style="margin-left:2em;text-indent:2em">時，阿考吒迦天子，關於種種之外道師，於世尊前，唱此偈曰：</p>

<div class="lg regular" style="margin-left:0em;"><div class='lg-row'>據陀迦旃延　乃至尼乾陀</div>
<div class='lg-row'>又此末迦梨　以及富蘭那</div>
<div class='lg-row'>為人人之師　達沙門果人</div>
<div class='lg-row'>如何於彼等　遠離善人焉</div>
</div><p>七</p>
<p style="margin-left:2em;text-indent:2em">時，吠坦婆利天子，以偈答阿考吒迦天子曰：</p>

<div class="lg regular" style="margin-left:0em;"><div class='lg-row'>號吼卑野干　畢竟是野干</div>
<div class='lg-row'>不管於如何　難等於獅子</div>
<div class='lg-row'>裸形而妄語　以為眾之師</div>
<div class='lg-row'>疑訝之行為　難等於善人</div>
</div><p>八</p>
<p style="margin-left:2em;text-indent:2em">時，惡魔波旬，隨從吠坦婆利天子而入，於世尊前，唱此偈曰：</p>

<div class="lg regular" style="margin-left:0em;"><div class='lg-row'>苦行與厭離　守遠離生活</div>
<div class='lg-row'>物質入於心　以樂喜天界</div>
<div class='lg-row'>不導人他界　彼等正教誨</div>
</div><p>九</p>
<p style="margin-left:2em;text-indent:2em">時，世尊知此惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>此世及彼世　不管任何色</div>
<div class='lg-row'>光顯輝中空　此等皆是實</div>
<div class='lg-row'>那牟尼所讚　如對魚於餌</div>
<div class='lg-row'>因為是不殺　而可令投棄</div>
</div><p>一〇</p>
<p style="margin-left:2em;text-indent:2em">時，摩納婆伽彌耶天子，關於世尊，於世尊前，唱此偈曰：</p>

<div class="lg regular" style="margin-left:0em;"><div class='lg-row'>王舍城諸山　尾布羅最勝</div>
<div class='lg-row'>雪山之諸山　白山為最勝</div>
<div class='lg-row'>行於空中者　太陽為最勝</div>
<div class='lg-row'>海為水中勝　月為星中勝</div>
<div class='lg-row'>世界及天界　云佛是第一</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>濕婆與差摩　世理並陶師</div>
<div class='lg-row'>姜睹及赤馬　難提毘舍羅</div>
<div class='lg-row'>難陀須尸摩　種種外道師</div>
<div class='lg-row'>此等共為十</div>
</div></div></div></div></div>
</div><!-- end of div[@id='body'] -->
</body></html>