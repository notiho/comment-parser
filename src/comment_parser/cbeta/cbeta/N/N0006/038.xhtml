<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1423' />
<p class='h2'>第四　閻浮車相應</p>
<div class='div-other'><a id='mulu1424' />
<p class='h3'>第一　涅槃</p><p>一</p>
<p style="margin-left:2em;text-indent:2em">爾時，尊者舍利弗住摩揭陀國之那羅迦村。</p>
<p>二</p>
<p style="margin-left:2em;text-indent:2em">時，閻浮車普行沙門，來詣尊者舍利弗住處，與尊者舍利弗會釋，交談親愛慇懃之話後，坐於一面。</p>
<p>三</p>
<p style="margin-left:2em;text-indent:2em">坐於一面之閻浮車普行沙門，白尊者舍利弗曰：「友舍利弗！所謂：『涅槃、涅槃』者，友！何者為涅槃耶？」「友，凡貪欲之壞滅、瞋恚之壞滅、愚癡之壞滅，此稱之謂涅槃。」</p>
<p>四</p>
<p style="margin-left:2em;text-indent:2em">「然則，友！有實現此涅槃之道耶？有行道耶？」</p>
<p style="margin-left:2em;text-indent:2em">「友！有實現此涅槃之道，有行道也。」</p>
<p>五</p>
<p style="margin-left:2em;text-indent:2em">「然則，友！何為實現此涅槃之道耶？何為行道耶？」</p>
<p style="margin-left:2em;text-indent:2em">「友！此八支聖道正是實現此涅槃之道。即正見、正思惟、正語、正業、正命、正精進、正念、正定是。友！此為實現行此涅槃之道。」</p>
<p>六</p>
<p style="margin-left:2em;text-indent:2em">「友！實現此涅槃之道是善，行道是善。又足於精勤。」</p>
</div>
<div class='div-other'><a id='mulu1425' />
<p class='h3'>第二　阿羅漢果</p><p>※三</p>
<p style="margin-left:2em;text-indent:2em">「友！舍利弗！所謂：『阿羅漢果、阿羅漢果』者，友！何者為阿羅漢果耶？」</p>
<p style="margin-left:2em;text-indent:2em">「友！凡貪欲之壞滅、瞋恚之壞滅、愚癡之壞滅，此稱謂阿羅漢果。」</p>
<p>四</p>
<p style="margin-left:2em;text-indent:2em">「然則，友！有行道耶？有實現此阿羅漢果之道耶？」</p>
<p style="margin-left:2em;text-indent:2em">「友！有行道、有實現此阿羅漢果實現之道。」</p>
<p>五</p>
<p style="margin-left:2em;text-indent:2em">「然則，友！何者為行道耶？何者為實現此阿羅漢果之道耶？」</p>
<p style="margin-left:2em;text-indent:2em">「友！此聖八支之道，正是實現此阿羅漢果之道。即正見、正思惟……正定是。友！此為行道，此為實現阿羅漢果之道。」</p>
<p>六</p>
<p style="margin-left:2em;text-indent:2em">「友！此行道實現阿羅漢果之道為善。友！舍利弗！又足以精勤。」</p>
</div>
<div class='div-other'><a id='mulu1426' />
<p class='h3'>第三　法語者</p><p>※三</p>
<p style="margin-left:2em;text-indent:2em">「友！舍利弗！誰為世之法語者？誰為世之善行者？誰為世之善到者耶？」</p>
<p>四</p>
<p style="margin-left:2em;text-indent:2em">「友！於凡世為說貪欲捨棄法，說瞋恚捨棄法，說愚癡捨棄法者，此等為世之法語者。</p>
<p>五</p>
<p style="margin-left:2em;text-indent:2em">友！凡為實行捨棄貪欲，實行捨棄瞋恚，實行捨棄愚癡者，此等為世之善行者。</p>
<p>六</p>
<p style="margin-left:2em;text-indent:2em">友！若諸人捨棄貪欲，斷其根，如多羅樹之無頭，成為非生者，成未來不生之法。捨棄瞋恚……愚癡，斷其根，如多羅樹之無頭，成為非生者，屬未來不生之法，此等為世之善到者。」</p>
<p>七</p>
<p style="margin-left:2em;text-indent:2em">「唯然，友！有行道，有此捨棄貪欲、瞋恚、愚癡捨棄之道耶？」</p>
<p style="margin-left:2em;text-indent:2em">「友！有行道，有此捨棄貪欲、瞋恚、愚癡之道。」</p>
<p>八</p>
<p style="margin-left:2em;text-indent:2em">「友！何者為行道？何者為捨棄此貪欲、瞋恚、愚癡之道耶？」</p>
<p style="margin-left:2em;text-indent:2em">「友！此八支聖道正是捨棄此貪欲、瞋恚、愚癡之道。即：正見、正思惟……正定是。友！此為捨棄此貪欲、瞋恚、愚癡之道，此為行道也。」</p>
<p>九</p>
<p style="margin-left:2em;text-indent:2em">「友！此捨棄貪欲、瞋恚、愚癡之道為善，行道為善。友舍利弗！又足以精勤。」</p>
</div>
<div class='div-other'><a id='mulu1427' />
<p class='h3'>第四　何在</p><p>※三</p>
<p style="margin-left:2em;text-indent:2em">「友！舍利弗！跟隨沙門瞿曇修梵行有何之利耶？」</p>
<p style="margin-left:2em;text-indent:2em">「友！為知悉於苦，跟隨世尊修梵行。」</p>
<p>※三</p>
<p style="margin-left:2em;text-indent:2em">「然則，友！有知悉此苦之道，有行道耶？」</p>
<p style="margin-left:2em;text-indent:2em">「友！有知悉此苦之道，有行道。」</p>
<p>四</p>
<p style="margin-left:2em;text-indent:2em">「友！何者為知悉此苦之道？何為行道耶？」</p>
<p style="margin-left:2em;text-indent:2em">「友！此八支聖道正是知悉此苦之道，即：正見、正思惟……正定是。友！知悉此苦之道，此為行道。」</p>
<p>五</p>
<p style="margin-left:2em;text-indent:2em">「友！知悉此苦之道為善，行道是善。友舍利弗！又足以精勤。」</p>
</div>
<div class='div-other'><a id='mulu1428' />
<p class='h3'>第五　安息</p><p>※三</p>
<p style="margin-left:2em;text-indent:2em">「友舍利弗！所謂：『達於安息、達於安息』者，友！人須多久始達於安息耶？」</p>
<p style="margin-left:2em;text-indent:2em">「友！比丘依如實知六種觸處之生起、滅盡、甘味、患難、出要，友！比丘於此分，彼可達於安息。」</p>
<p>四</p>
<p style="margin-left:2em;text-indent:2em">「然則，友！有實現此安息之道，有行道耶？」</p>
<p style="margin-left:2em;text-indent:2em">「友！有實現此安息之道，有行道。」</p>
<p>五</p>
<p style="margin-left:2em;text-indent:2em">「然則，友！何者為實現此安息道耶？何者為行道？」</p>
<p style="margin-left:2em;text-indent:2em">「友！此八支聖道正是實現此安息之道，即：正見、正思惟……正定是。吾友！此為實現安息之道，此為行道。」</p>
<p>六</p>
<p style="margin-left:2em;text-indent:2em">「友！實現安息之道為善，此行道是善。友！又足以精勤。」</p>
</div>
<div class='div-other'><a id='mulu1429' />
<p class='h3'>第六　最上安息<span class='corr'></span></p><p>※三</p>
<p style="margin-left:2em;text-indent:2em">「友舍利弗！所謂：『達於最上安息，達於最上安息』者，友！人須多久始可達於最上安息耶？」</p>
<p style="margin-left:2em;text-indent:2em">「友！比丘如實知六種觸處之生起、滅盡、甘味、患難、出離，無取著以解脫，友！彼於此分達於最上安息。」</p>
<p>四～六</p>
<p style="margin-left:2em;text-indent:2em">「友！有此最上安息之道耶？為有此行道？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1430' />
<p class='h3'>第七　受</p><p>※三</p>
<p style="margin-left:2em;text-indent:2em">「友舍利弗！所謂：『受、受』者，友！何者為受耶？」</p>
<p style="margin-left:2em;text-indent:2em">「友！此等三者是受。即：樂受、苦受、非苦非樂受是。友！此等為受。」</p>
<p>四</p>
<p style="margin-left:2em;text-indent:2em">「然則友！有此等知悉諸受之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1431' />
<p class='h3'>第八　漏</p><p>※三</p>
<p style="margin-left:2em;text-indent:2em">「友舍利弗！所謂：『漏、漏』者，友！何者為漏耶？」</p>
<p style="margin-left:2em;text-indent:2em">「友！此等三者是漏。為欲漏、有漏、無明漏是。友！此等三者，是漏。」</p>
<p>四</p>
<p style="margin-left:2em;text-indent:2em">「友！有此等捨棄諸漏之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1432' />
<p class='h3'>第九　無明</p><p>※三</p>
<p style="margin-left:2em;text-indent:2em">「友舍利弗！所謂：『無明、無明』者，友！何者為無明耶？」</p>
<p style="margin-left:2em;text-indent:2em">「友！凡對苦之無知，苦生起之無知，苦滅盡之無知，達苦滅盡道之無知，友！此稱謂無明也」</p>
<p>四</p>
<p style="margin-left:2em;text-indent:2em">「友！然則，有此捨棄無明之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1433' />
<p class='h3'>第十　愛</p><p>※三</p>
<p style="margin-left:2em;text-indent:2em">「友舍利弗！所謂：『愛、愛』者，友！何者為愛耶？」</p>
<p style="margin-left:2em;text-indent:2em">「友！此等三者是愛。則欲愛、有愛、非有愛是。友！此等三種為愛。」</p>
<p>四</p>
<p style="margin-left:2em;text-indent:2em">「友！然則，有此等捨棄諸愛之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1434' />
<p class='h3'>第十一　瀑流</p><p>※三</p>
<p style="margin-left:2em;text-indent:2em">「友舍利弗！所謂：『瀑流、瀑流』者，友！何者為瀑流耶？」</p>
<p style="margin-left:2em;text-indent:2em">「友！此等四者為瀑流。則欲瀑流、有瀑流、見瀑流、無明瀑流。友！此等為四種瀑流。」</p>
<p>四</p>
<p style="margin-left:2em;text-indent:2em">「友！有此等捨棄四種暴流之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1435' />
<p class='h3'>第十二　取</p><p>※三</p>
<p style="margin-left:2em;text-indent:2em">「友舍利弗！所謂：『取、取』者，友！何者為取耶？」</p>
<p style="margin-left:2em;text-indent:2em">「友！此等四者是取，即：欲取、見取、戒禁取、我語取是。友！此等者為四種取。」</p>
<p>四</p>
<p style="margin-left:2em;text-indent:2em">「友！有捨棄此等四取之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1436' />
<p class='h3'>第十三　有</p><p>※三</p>
<p style="margin-left:2em;text-indent:2em">「友舍利弗！所謂：『有、有』者，友！何者為有耶？」</p>
<p style="margin-left:2em;text-indent:2em">「友！此等三者是有。則：欲有、色有、無色有是。友！此等三者為有。」</p>
<p>四</p>
<p style="margin-left:2em;text-indent:2em">「友！然則，有知悉此等之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1437' />
<p class='h3'>第十四　苦</p><p>※三</p>
<p style="margin-left:2em;text-indent:2em">「友舍利弗！所謂：『苦、苦』者，友！何者為苦耶？」</p>
<p style="margin-left:2em;text-indent:2em">「友！此等三者是苦。是為苦苦性、行苦性、壞苦性。友！此等三者是苦。」</p>
<p>四</p>
<p style="margin-left:2em;text-indent:2em">「友！然則，有此等知悉苦之道耶？有行道耶？」</p>
<p style="margin-left:2em;text-indent:2em">……</p>
</div>
<div class='div-other'><a id='mulu1438' />
<p class='h3'>第十五　己身</p><p>※三</p>
<p style="margin-left:2em;text-indent:2em">「友舍利弗！所謂：『己身、己身』者，友！何者為己身耶？」</p>
<p style="margin-left:2em;text-indent:2em">「友！此等之五取蘊，世尊稱之為己身。即：色取蘊、受取蘊、想取蘊、行取蘊、識取蘊是。友！此等五取蘊，世尊稱之為己身。」</p>
<p>四</p>
<p style="margin-left:2em;text-indent:2em">「友！然則，有知悉此己身之道耶？有行道耶？」</p>
<p style="margin-left:2em;text-indent:2em">「友！有知悉此己身之道，有行道。」</p>
<p>五</p>
<p style="margin-left:2em;text-indent:2em">「友！然則，何者為知悉此己身之道耶？行道耶？」</p>
<p style="margin-left:2em;text-indent:2em">「友！此八支聖道，始為知悉此己身之道，正是行道。即：正見、正思惟……正定是。友！此是知悉己身之道，此是行道。」</p>
<p>六</p>
<p style="margin-left:2em;text-indent:2em">「友！此知悉己身之道為善，此行道為善，友舍利弗！又足以精勤。」</p>
</div>
<div class='div-other'><a id='mulu1439' />
<p class='h3'>第十六　難為</p><p>※三</p>
<p style="margin-left:2em;text-indent:2em">「友舍利弗！於此教以何為難為耶？」</p>
<p style="margin-left:2em;text-indent:2em">「友！於此教以出家為難為。」</p>
<p>四</p>
<p style="margin-left:2em;text-indent:2em">「友！然則，於出家者，以何事為難為耶？」</p>
<p style="margin-left:2em;text-indent:2em">「友！於出家者以愛樂為難為。」</p>
<p>五</p>
<p style="margin-left:2em;text-indent:2em">「友舍利弗！然則愛樂者以何事為難為耶？」</p>
<p style="margin-left:2em;text-indent:2em">「友！愛樂者，以法隨法之履修為難為。」</p>
<p>六</p>
<p style="margin-left:2em;text-indent:2em">「友！法隨法履修之比丘，久而可成為阿羅漢耶？」</p>
<p style="margin-left:2em;text-indent:2em">「友！不久當成阿羅漢。」</p>
</div><p style="margin-left:22em">閻浮車相應（終）</p>
<p style="margin-left:2em;text-indent:2em">其攝頌曰：</p>

<div class="lg regular" style="margin-left:0em;"><div class='lg-row'>涅槃阿羅漢</div>
<div class='lg-row'>法語者何在</div>
<div class='lg-row'>安息最安息</div>
<div class='lg-row'>受漏及無明</div>
<div class='lg-row'>愛瀑流並取</div>
<div class='lg-row'>有苦及己身</div>
<div class='lg-row'>於此教難為</div>
</div></div></div>
</div><!-- end of div[@id='body'] -->
</body></html>