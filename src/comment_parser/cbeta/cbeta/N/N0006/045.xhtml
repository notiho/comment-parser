<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1616' />
<p class='h1'>大篇</p>
<div class='div-other'><a id='mulu1617' />
<p class='h2'>第一　道相應</p>
<div class='div-other'><a id='mulu1618' />
<p class='h3'>第一　無明品</p>
<div class='div-other'><a id='mulu1619' />
<p class='h4'>〔一〕第一　無明</p><p>一</p>
<p style="margin-left:2em;text-indent:2em">如是我聞。一時世尊住舍衛城，祇樹林給孤獨園。</p>
<p>二</p>
<p style="margin-left:2em;text-indent:2em">於此，世尊告諸比丘曰：</p>
<p style="margin-left:2em;text-indent:2em">「諸比丘！」</p>
<p style="margin-left:2em;text-indent:2em">「大德！」</p>
<p style="margin-left:2em;text-indent:2em">彼諸比丘應諾世尊。世尊說曰：</p>
<p>三</p>
<p style="margin-left:2em;text-indent:2em">「諸比丘！無明為前，因生不善法，而隨生無慚無愧。諸比丘！隨無明於無智者生邪見。有邪見則生邪思惟，有邪思惟則生邪語，有邪語則生邪業，有邪業則生邪命，有邪命則生邪精進，有邪精進則生邪念，有邪念則生邪定。</p>
<p>四</p>
<p style="margin-left:2em;text-indent:2em">諸比丘！以明為前，因生善法，隨生慚愧。諸比丘！隨明於有智者則生正見，有正見則生正思惟，有正思惟則生正語，有正語則生正業，有正業則生正命，有正命則生正精進，有正精進則生正念，有正念則生正定。」</p>
</div>
<div class='div-other'><a id='mulu1620' />
<p class='h4'>〔二〕第二　半</p><p>一</p>
<p style="margin-left:2em;text-indent:2em">如是我聞。一時，世尊住釋迦國，名薩伽羅之釋迦村。</p>
<p>二</p>
<p style="margin-left:2em;text-indent:2em">時，具壽阿難詣世尊住處，詣已，敬禮世尊，坐於一面。坐於一面之具壽阿難白世尊曰：</p>
<p style="margin-left:2em;text-indent:2em">「大德！有善知識、善伴黨、善隨從者，此是梵行之半。」</p>
<p>三</p>
<p style="margin-left:2em;text-indent:2em">「阿難！勿作是言，阿難！勿作是言。阿難！有善知識、善伴黨、善隨從者，皆是梵行。阿難！有善知識、善伴黨、善隨從之比丘，應期許於修習八支聖道，多修習八支聖道。</p>
<p>四</p>
<p style="margin-left:2em;text-indent:2em">阿難！云何有善知識、善伴黨、善隨從之比丘，修習八支聖道，多修八支聖道耶？</p>
<p style="margin-left:2em;text-indent:2em">阿難！於此有比丘，依遠離、依離貪、依滅盡，迴向於捨，以修習正見。依遠離〔依離貪、依滅盡、迴向於捨，〕以修習正思惟。〔依遠離、依離貪、依滅盡、迴向於捨，〕以修習正語。〔依遠離、依離貪、依滅盡、迴向於捨，〕以修習正業。〔依遠離、依離貪、依滅盡、迴向於捨，〕以修習正命。〔依遠離、依離貪、依滅盡、迴向於捨，〕修習正精進。〔依遠離、依離貪、依滅盡、迴向於捨，〕修習正念。依遠離、依離貪、依滅盡、迴向於捨，修習正定。阿難！如是有善知識、善伴黨、善隨從之比丘，修習八支聖道，多修習八支聖道。</p>
<p>五</p>
<p style="margin-left:2em;text-indent:2em">阿難！應依此理而得知：有善知識、善伴黨、善隨從者，此悉皆為梵行。阿難！以我為善知識，故有生法之眾生，解脫生；有老法之眾生，解脫老；有死法之眾生，解脫死；有愁、悲、苦、憂、惱法之眾生，解脫愁、悲、苦、憂、惱。阿難！應依此理而知，有善知識、善伴黨、善隨從者，此悉皆為梵行。」</p>
</div>
<div class='div-other'><a id='mulu1621' />
<p class='h4'>〔三〕第三　舍利弗</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，具壽舍利弗來詣世尊住處，詣已，敬禮世尊，坐於一面。坐於一面之具壽舍利弗白世尊曰：</p>
<p style="margin-left:2em;text-indent:2em">「大德！有善知識、善伴黨、善隨從者，此悉皆為梵行。」</p>
<p>三</p>
<p style="margin-left:2em;text-indent:2em">「善哉！善哉！舍利弗！有善知識、善伴黨、善隨從者，此悉皆為梵行。舍利弗！有善知識、善伴黨、善隨從之比丘，期望修習八支聖道，多修八支聖道。</p>
<p>四</p>
<p style="margin-left:2em;text-indent:2em">舍利弗！云何有善知識、善伴黨、善隨從之比丘，修習八支聖道，多修八支聖道耶？</p>
<p style="margin-left:2em;text-indent:2em">舍利弗！於此有比丘，依遠離、依離貪、依滅盡，迴向於捨，以修習正見。依遠離、依離貪、依滅盡，迴向於捨，以修習正思惟。依遠離、依離貪、依滅盡，迴向於捨，以修習正語。依遠離、依離貪、依滅盡，迴向於捨，以修習正業。依遠離、依離貪、依滅盡，迴向於捨，以修習正命。依遠離、依離貪、依滅盡，迴向於捨，以修習正精進。依遠離、依離貪、依滅盡，迴向於捨，以修習正念。依遠離、依滅貪、依滅盡，迴向於捨，以修習正定。舍利弗！如是，有善知識，善伴黨、善隨從之比丘，以修習八支聖道，以多修八支聖道。</p>
<p>五</p>
<p style="margin-left:2em;text-indent:2em">舍利弗！依此理而知：有善知識、善伴群、善隨從者，此悉皆為梵行。舍利弗！以我為善知識，故有生法之眾生，以解脫生；有老法之眾生，以解脫老；有死法之眾生，以解脫死；有、愁、悲、苦、憂、惱法之眾生，以解脫愁、悲、苦、憂、惱。舍利弗！依此理而知：有善知識、善伴黨、善隨從者，此皆為梵行也。」</p>
</div>
<div class='div-other'><a id='mulu1622' />
<p class='h4'>〔四〕第四　婆羅門</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，具壽阿難，清晨時分著下衣，持衣鉢，入舍衛城乞食。</p>
<p>三</p>
<p style="margin-left:2em;text-indent:2em">具壽阿難見生聞婆羅門，乘白馬車出舍衛城。繫以白馬，配以白莊嚴、白車、白眷屬、白絆、白刺棒、白傘蓋、白帽、白衣、白履，揮白拂扇。眾人見此曰：「嗟夫！梵乘，是梵乘色。」</p>
<p>四</p>
<p style="margin-left:2em;text-indent:2em">時，具壽阿難，往舍衛城乞食。食後由乞食歸來，詣世尊住處。詣已，敬禮世尊，坐於一面。坐於一面之具壽阿難，白世尊曰：</p>
<p style="margin-left:2em;text-indent:2em">「大德！我於此處，清晨時分，著下衣，持衣鉢，入舍衛城乞食。大德！我見生聞婆羅門乘徧白之馬車，出舍衛城。繫以白馬、配以白莊嚴、白車、白眷屬、白絆、白刺棒、白傘蓋、白帽、白衣、白履、揮白拂扇。眾人見此言曰：『嗟夫！梵乘，梵乘色。』大德！此法、律，能稱為梵乘施設否？」</p>
<p style="margin-left:2em;text-indent:2em">世尊說曰：</p>
<p style="margin-left:2em;text-indent:2em">「阿難！能。阿難！此八支聖道之增上語，亦稱為：梵乘、法乘、無上之勝伏。</p>
<p>五</p>
<p style="margin-left:2em;text-indent:2em">阿難！以修習多修習正見，為究盡調伏於貪，為究盡調伏於瞋，為究盡調伏於癡。阿難！以修習多修習正思惟，為究盡調伏貪，為究盡調伏瞋，為究盡調伏癡。阿難！以修習多修習正語，為究盡調伏貪，為究盡調伏瞋，為究盡調伏癡。阿難！以修習多修習正業，為究盡調伏貪，為究盡調伏瞋，為究盡調伏癡。阿難！以修習多修習正命，為究盡調伏貪，為究盡調伏瞋，為究盡調伏癡。阿難！以修習多修習正精進，為究盡調伏貪，為究盡調伏瞋，為究盡調伏癡。阿難！以修習多修習正念，為究盡調伏貪，為究盡調伏瞋，為究盡調伏癡。阿難！以修習多修習正定，為究盡調伏貪，為究盡調伏瞋，為究盡調伏癡。阿難！以修習多修習正定，為究盡調伏貪，為究盡調伏瞋，為究盡調伏癡。</p>
<p style="margin-left:2em;text-indent:2em">阿難！應依此理而知，此八支聖道之增上語，亦稱為：梵乘、法乘或無上之勝伏。」</p>
<p style="margin-left:2em;text-indent:2em">世尊作如是說，如是說之善逝師，更作如是說：</p>

<div class="lg regular" style="margin-left:0em;"><div class='lg-row'>信慧諸法軛　常時為自轅</div>
<div class='lg-row'>慚軸意為縻　護念為御者</div>
<div class='lg-row'>戒資具為車　靜慮以為眼</div>
<div class='lg-row'>精進而為軸　捨三昧為轅</div>
<div class='lg-row'>無欲為覆具　無瞋害捨離</div>
<div class='lg-row'>如是為兵器　忍辱以為鎧</div>
<div class='lg-row'>以趣於安穩　以此已具足</div>
<div class='lg-row'>為無上梵乘　智士出世間</div>
<div class='lg-row'>一向伏貪等</div>
</div></div>
<div class='div-other'><a id='mulu1623' />
<p class='h4'>〔五〕第五　何義</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，眾多比丘詣世尊住處。〔詣已，禮敬世尊〕坐於一面。</p>
<p>三</p>
<p style="margin-left:2em;text-indent:2em">坐於一面之彼詣比丘，白世尊曰：</p>
<p style="margin-left:2em;text-indent:2em">「大德！此處異學之修行者，問我等曰：『諸友等！為何於沙門瞿曇處以修梵行耶？』大德！如是之問，我等答彼異學之修行者曰：『友等！為徧知於苦，於世尊之處修梵行。』大德！以如是之問，我等如是答者，是說世尊之所說耶？或無以非實誹謗世尊耶？以法隨法說耶？無以墮同法論者、隨法論者於呵責處耶？」</p>
<p>四</p>
<p style="margin-left:2em;text-indent:2em">「諸比丘！對如是之問，汝等作如是之答者，乃說我所說，無以不實誹謗於我。以法隨法說，無墮同法論者隨法論者於呵責處。諸比丘！為徧知於苦，乃於我處修梵行。</p>
<p style="margin-left:2em;text-indent:2em">諸比丘！若異學之修行者，對汝等作如是問：『友等！又徧知此苦，是有道、有跡耶？』諸比丘！若如是問者，汝等對彼異學之修行者，應如是答：『友等！徧知此苦，是有道有跡。』</p>
<p>五</p>
<p style="margin-left:2em;text-indent:2em">諸比丘！徧知此苦，云何為有道？云何有跡耶？即八支聖道是，謂：正見、〔正思惟、正語、正業、正命、正精進、正念〕、正定是。諸比丘！徧知此苦，有此道、此跡。</p>
<p>六</p>
<p style="margin-left:2em;text-indent:2em">諸比丘！若如是問者，汝等對彼異學之修行者，應如是作答。」</p>
</div>
<div class='div-other'><a id='mulu1624' />
<p class='h4'>〔六〕第六　一比丘（一）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，有一比丘來詣世尊住處。詣已，禮敬世尊，坐於一面。</p>
<p>三</p>
<p style="margin-left:2em;text-indent:2em">坐於一面之彼比丘，白世尊曰：</p>
<p style="margin-left:2em;text-indent:2em">「大德！梵行，所謂梵行者，大德！何為梵行？何為梵行之究盡耶？」</p>
<p style="margin-left:2em;text-indent:2em">「比丘！此八支聖道即梵行。謂正見、〔正思惟、正語、正業、正命、正精進、正念〕、正定是。比丘！貪欲之滅盡、瞋恚之滅盡、愚癡之滅盡，此即梵行之究盡。」</p>
</div>
<div class='div-other'><a id='mulu1625' />
<p class='h4'>〔七〕第七　一比丘（二）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，有一比丘，來詣世尊住處。詣已，禮敬世尊，坐於一面。</p>
<p>三</p>
<p style="margin-left:2em;text-indent:2em">坐於一面之彼比丘，白世尊曰：</p>
<p style="margin-left:2em;text-indent:2em">「大德！言貪欲之調伏、瞋恚之調伏、愚癡之調伏者，大德！貪欲之調伏、瞋恚之調伏、愚癡之調伏者，是何者之增上語耶？」</p>
<p style="margin-left:2em;text-indent:2em">「比丘！貪欲之調伏、瞋恚之調伏、愚癡之調伏者，乃涅槃界之增上語。以此說諸漏之滅盡。」</p>
<p>四</p>
<p style="margin-left:2em;text-indent:2em">如是談已。彼比丘白世尊曰：</p>
<p style="margin-left:2em;text-indent:2em">「大德！言不死，不死者、大德！云何為不死耶？云何為達不死之道耶？」</p>
<p style="margin-left:2em;text-indent:2em">「比丘！貪欲之滅盡，瞋恚之滅盡，愚癡之滅盡者，此名之為不死。此即八支聖道，謂：正見、〔正思惟、正語、正業、正命、正精進、正念、〕正定是。」</p>
</div>
<div class='div-other'><a id='mulu1626' />
<p class='h4'>〔八〕第八　分別</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！我為汝等分別說示八支聖道，諦聽，當善思念之，我宣說。」</p>
<p style="margin-left:2em;text-indent:2em">彼諸比丘應諾世尊曰：</p>
<p style="margin-left:2em;text-indent:2em">「唯唯！大德！」</p>
<p style="margin-left:2em;text-indent:2em">世尊說曰：</p>
<p>三</p>
<p style="margin-left:2em;text-indent:2em">「諸比丘！云何為八支聖道耶？謂：正見〔正思惟、正語、正業、正命、正精進、正念、〕正定是。</p>
<p>四</p>
<p style="margin-left:2em;text-indent:2em">諸比丘！云何為正見耶？諸比丘！苦之智、苦集之智、苦滅之智、順苦滅道之智是。諸比丘！此名之為正見。</p>
<p>五</p>
<p style="margin-left:2em;text-indent:2em">諸比丘！云何為正思惟耶？諸比丘！出離之思惟、無恚之思惟、無害之思惟是。諸比丘！此名之為正思惟。</p>
<p>六</p>
<p style="margin-left:2em;text-indent:2em">諸比丘！云何為正語耶？諸比丘！離虛誑語、離離間語、離麤惡語、離雜穢語。諸比丘！此名之為正語。</p>
<p>七</p>
<p style="margin-left:2em;text-indent:2em">諸比丘！云何為正業耶？諸比丘！離殺生、離不與取、離非梵行。諸比丘！此名之為正業。</p>
<p>八</p>
<p style="margin-left:2em;text-indent:2em">諸比丘！云何為正命耶？諸比丘！於此聖弟子，斷邪命，於正命為活命。諸比丘！此名之為正命。</p>
<p>九</p>
<p style="margin-left:2em;text-indent:2em">諸比丘！云何為正精進耶？諸比丘！於此有比丘，對未生之惡不善法，為不令生而起志欲、精進、發勤，以持策心。為斷已生之惡不善法，而起志欲、〔精進、發勤，策心以持〕。為令未生之善法使令生起，而起志欲，〔精進、發勤、以持策心〕。以往已生之善法，令不忘失，而倍修習、廣修習，為使令圓滿，以起志欲、精進、發勤、持策心。諸比丘！此名之為正精進。</p>
<p>一〇</p>
<p style="margin-left:2em;text-indent:2em">諸比丘！云何為正念耶？諸比丘！於此有比丘，於身以隨觀身，而熱誠、正知、具念、以調伏世間之貪憂而住；於受以隨觀受，而熱誠、正知、具念、以調伏世間之貪憂而住；於心以隨觀心，而熱誠、正知、具念、以世間之貪憂而住；於法以隨觀心、而熱心、正知、其念、以調伏世間之貪憂而住。諸比丘！此名之為正念。</p>
<p>一一</p>
<p style="margin-left:2em;text-indent:2em">諸比丘！云何為正定耶？諸比丘！於此有比丘，離諸欲、離諸不善法，有尋有伺、由離生喜與樂，具足初靜慮而住。尋伺寂靜故內淨、為心一趣，由無尋無伺之三摩地生喜與樂，具足第二靜慮而住。離喜故，於捨而住，正念正知、以身集正受，如諸聖者之所宣說，有捨有念之樂住，即具足第三靜慮而住。斷樂、斷苦故，及已滅憂與喜故，成不苦、不樂而捨念清淨，具足第四靜慮而住。諸比丘！此名之為正定。」</p>
</div>
<div class='div-other'><a id='mulu1627' />
<p class='h4'>〔九〕第九　芒</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！譬如以稻之芒，或麥之芒向斜、以手足觸踏，手足壞而出血者，無有是處。何以故？諸比丘！以芒向斜故。</p>
<p style="margin-left:2em;text-indent:2em">諸比丘！如是彼比丘，以見向邪道，修習向邪，以破壞無明而生明，從而現證涅槃者，無有是處。何以故？諸比丘！以見向邪之故。</p>
<p>三</p>
<p style="margin-left:2em;text-indent:2em">諸比丘！譬如稻芒，或有麥芒之向正，以手足觸踏，手足壞而出血者，有是處。何以故？諸比丘！芒向正故。</p>
<p style="margin-left:2em;text-indent:2em">諸比丘！如是彼比丘，見向正道，修習向正，破壞無明以生明，而現證涅槃，有是處。何以故！諸比丘！見向正故。</p>
<p>四</p>
<p style="margin-left:2em;text-indent:2em">諸比丘！云何比丘，以見向正，道之修習向正，破壞無明以生明，現證涅槃耶？</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨，修習正見。〔依遠離、依離貪、依滅盡，迴向於捨，修習正思惟。依遠離、依離貪、依滅盡，迴向於捨，修習正語。依遠離、依離貪、依滅盡，迴向於捨，修習正業。依遠離、依離貪、依滅盡，迴向於捨，修習正命。依遠離、依離貪、依滅盡，迴向於捨，修習正精進。依遠離、依離貪、依滅盡，迴向於捨，修習正念。依遠離、依離貪、依滅盡，迴向於捨，修習正定。〕諸比丘！如是之此比丘，以見向正，道之修習向正，破壞無明以生明，現證涅槃。」</p>
</div>
<div class='div-other'><a id='mulu1628' />
<p class='h4'>〔一〇〕第十　難提</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，修行者難提，來詣世尊住處。詣已，與世尊相俱交談慶慰、歡喜、感銘之語後，坐於一面。</p>
<p>三</p>
<p style="margin-left:2em;text-indent:2em">坐於一面之修行者難提，白世尊曰：</p>
<p style="margin-left:2em;text-indent:2em">「瞿曇！修習、多習幾何之法者，可以到涅槃、達涅槃、究竟於涅槃耶？」</p>
<p>四</p>
<p style="margin-left:2em;text-indent:2em">「難提！修習、多習八法者，可以到涅槃、達涅槃、究竟於涅槃。以何為八耶？謂：正見、〔正思惟、正語、正業、正命、正精進、正念〕正定是。難提！修習多習此八法者，可以到涅槃、達涅槃、究竟於涅槃。」</p>
<p>五</p>
<p style="margin-left:2em;text-indent:2em">如是說已，修行者難提白世尊曰：</p>
<p style="margin-left:2em;text-indent:2em">「妙哉！瞿曇！妙哉！瞿曇！〔瞿曇譬如倒者之扶起，如覆者之露現，如教迷者以道，暗中舉燈火，使有眼者見色。如是尊瞿曇以種種方便顯示於法。我於此當歸依尊瞿曇與法及比丘眾。〕尊瞿曇！請容受我自今起，至命終歸依為優婆塞。」</p>
</div><p style="margin-left:22em">第一　無明品（終）</p>
<p style="margin-left:2em;text-indent:2em">此品之攝頌曰：</p>
<p style="margin-left:0em;text-indent:0em;" class="lg-abnormal"><div class='lg-row'>無明以及半</div>
<div class='lg-row'>舍利弗與婆羅門</div>
<div class='lg-row'>何義與二比丘</div>
<div class='lg-row'>分別、芒、難提</div>
</p></div>
<div class='div-other'><a id='mulu1629' />
<p class='h3'>第二　住品</p>
<div class='div-other'><a id='mulu1630' />
<p class='h4'>〔一一〕第一　住（一）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！我欲宴默半月，除持食者之一人外，任何人勿至我處。」</p>
<p style="margin-left:2em;text-indent:2em">「唯唯！大德！」</p>
<p style="margin-left:2em;text-indent:2em">彼諸比丘應諾世尊，除持食者一人之外，無任何人詣世尊住處。</p>
<p>三</p>
<p style="margin-left:2em;text-indent:2em">時，世尊經半月由宴默起，告諸比丘曰：</p>
<p style="margin-left:2em;text-indent:2em">「諸比丘！我始現等覺時，依住於住分而住。</p>
<p>四</p>
<p style="margin-left:2em;text-indent:2em">其時，我了知：以邪見為緣有所受，以正見為緣有所受，〔以邪思惟為緣有所受，以正思惟為緣有所受，以邪語為緣有所受，以正語為緣有所受，以邪業為緣有所受，以正業為緣有所受，以邪命為緣有所受，以正命為緣有所受，以邪精進為緣有所受，以正精進為緣有所受，以邪念為緣有所受，以正念為緣有所受，〕以邪定為緣有所受，以正定為緣有所受，以尋思為緣有所受，以想為緣有所受。</p>
<p>五</p>
<p style="margin-left:2em;text-indent:2em">志欲未寂靜，尋思未寂靜，想未寂靜，以彼為緣有所受。志欲已寂靜，尋思未寂靜，想未寂靜，以彼為緣有所受。志欲已寂靜，尋思已寂靜，想未寂靜者，以彼為緣有所受。志欲已寂靜，尋思已寂靜，想已寂靜，以彼為緣有所受。</p>
<p>六</p>
<p style="margin-left:2em;text-indent:2em">為得未得者，而有精進。已逮得其處，則以彼為緣有所受。」</p>
</div>
<div class='div-other'><a id='mulu1631' />
<p class='h4'>〔一二〕第二　住（二）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！我欲宴默三月，〔除持食者之一人外、任何人勿至我處〕。」</p>
<p style="margin-left:2em;text-indent:2em">「唯唯！大德！」</p>
<p style="margin-left:2em;text-indent:2em">彼諸比丘應諾世尊，〔除持食者之一人外，任何人勿至世尊住處〕。</p>
<p>三</p>
<p style="margin-left:2em;text-indent:2em">時，世尊經三月由宴默起，告諸比丘曰：</p>
<p style="margin-left:2em;text-indent:2em">「諸比丘！我始現等覺之時，依住於住分而住。</p>
<p>四</p>
<p style="margin-left:2em;text-indent:2em">我其時，了知：以邪見為緣有所受，以邪見之寂靜為緣有所受，以正見為緣有所受，以正見之寂靜為緣有所受，〔以邪思惟為緣有所受，以邪思惟之寂靜為緣有所受，以正思惟為緣有所受，以正思惟之寂靜為緣有所受，以邪語為緣有所受，以邪語之寂靜為緣有所受，以正語為緣有所受，以正語之寂靜為緣有所受，以邪業為緣有所受，以邪業之寂靜為緣有所受，以正業為緣有所受，以正業之寂靜為緣有所受，以邪命為緣有所受，以邪命之寂靜為緣有所受，以正命為緣有所受，以正命之寂靜為緣有所受，以邪精進為緣有所受，以邪精進之寂靜為緣有所受，以正精進為緣有所受，以正精進之寂靜為緣有所受，以邪念為緣有所受，以邪念之寂靜為緣有所受，以正念為緣有所受，以正念之寂靜為緣有所受，〕以邪定為緣有所受，以邪定之寂靜為緣有所受，以正定為緣有所受，以正定之寂靜為緣有所受，以志欲為緣有所受，以志欲之寂靜為緣有所受，以尋思為緣有所受，以尋思之寂靜為緣有所受，以想為緣有所受，以想之寂靜為緣有所受。</p>
<p>五</p>
<p style="margin-left:2em;text-indent:2em">志欲未寂靜，尋思未寂靜，想未寂靜者，以彼為緣有所受。志欲已寂靜，尋思未寂靜，想未寂靜者，以彼為緣有所受。志欲已寂靜，尋思已寂靜，想未寂靜者，以彼為緣有所受。志欲已寂靜，尋思已寂靜，想已寂靜者，以彼為緣有所受。</p>
<p>六</p>
<p style="margin-left:2em;text-indent:2em">為未得者而得有精進，已逮得其處，以彼為緣有所受。」</p>
</div>
<div class='div-other'><a id='mulu1632' />
<p class='h4'>〔一三〕第三　有學</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，有一比丘，詣世尊居處。〔詣已，禮敬世尊，坐於一面。〕</p>
<p>三</p>
<p style="margin-left:2em;text-indent:2em">坐於一面之彼比丘，白世尊曰：</p>
<p style="margin-left:2em;text-indent:2em">「大德！有學，所言有學者，大德！云何為有學耶？」</p>
<p>四</p>
<p style="margin-left:2em;text-indent:2em">「比丘！於此處成就有學之正見、〔成就有學之正思惟、成就有學之正語、成就有學之正業、成就有學之正命、成就有學之正精進、成就有學之正念、〕成就有學之正定。比丘！如是者，則稱之為有學。」</p>
</div>
<div class='div-other'><a id='mulu1633' />
<p class='h4'>〔一四〕第四　生起（一）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！修習、多修八法者，則未生者亦生起，但除如來、應供、正等覺者之不出現。</p>
<p>三</p>
<p style="margin-left:2em;text-indent:2em">以何為八耶？謂：正見、〔正思惟、正語、正業、正命、正精進、正念、〕正定是。諸比丘！修習、多修此八法者，則未生者亦生起，但除如來、應供、正等覺者之不出現。」</p>
</div>
<div class='div-other'><a id='mulu1634' />
<p class='h4'>〔一五〕第五　生起（二）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！修習、多修八支者，則未生者亦生起，但除善逝之不調伏。</p>
<p>三</p>
<p style="margin-left:2em;text-indent:2em">以何為八耶？謂：正見、〔正思惟、正語、正業、正命、正精進、正念、〕正定是。諸比丘！修習、多修此八法者，則未生者亦生起，但除善逝之不調伏。」</p>
</div>
<div class='div-other'><a id='mulu1635' />
<p class='h4'>〔一六〕第六　清淨（一）</p><p>一～二</p>
<p style="margin-left:2em;text-indent:2em">舍衛城……乃至……</p>
<p>三</p>
<p style="margin-left:2em;text-indent:2em">「諸比丘！若能對八法清淨、鮮白、無垢、離染者，則未生者亦生起，但除如來、應供、正等覺者之不出現。</p>
<p>四</p>
<p style="margin-left:2em;text-indent:2em">以何為八耶？謂：正見、〔正思惟、正語、正業、正命、正精進、正念、〕正定是。能對此八法，清淨、鮮白、無垢、離染者，則未生者亦生起，但除如來、應供、正等覺者之不出現。」</p>
</div>
<div class='div-other'><a id='mulu1636' />
<p class='h4'>〔一七〕第七　清淨（二）</p><p>一～二</p>
<p style="margin-left:2em;text-indent:2em">舍衛城……乃至……</p>
<p>三</p>
<p style="margin-left:2em;text-indent:2em">「諸比丘！於此八法能清淨〔鮮白、無垢、離染者，則未生者亦生起〕，但除善逝之不調伏。</p>
<p>四</p>
<p style="margin-left:2em;text-indent:2em">以何為八耶？謂：正見、〔正思惟、正語、正業、正命、正精進、正念、〕正定是。諸比丘！於此八法，能清淨〔鮮白、無垢、離染者，則未生者亦生起〕，但除善逝之不調伏。」</p>
</div>
<div class='div-other'><a id='mulu1637' />
<p class='h4'>〔一八〕第八　鷄林精舍（一）</p><p>一</p>
<p style="margin-left:2em;text-indent:2em">如是我聞。一時，具壽阿難與具壽跋陀羅住巴連弗色鷄林精舍。</p>
<p>二</p>
<p style="margin-left:2em;text-indent:2em">時，具壽跋陀羅日晚時分，由宴默起，到具壽阿難住處。至已，與具壽阿難相俱交談慶慰、歡喜、感銘之語後，坐於一面。</p>
<p>三</p>
<p style="margin-left:2em;text-indent:2em">坐於一面之具壽跋陀羅，向具壽阿難言曰：</p>
<p style="margin-left:2em;text-indent:2em">「友阿難！所言非梵行、非梵行者，友！云何為非梵行耶？」</p>
<p style="margin-left:2em;text-indent:2em">「善哉，善哉！友跋陀羅！友跋陀羅！汝之善誘導、善辯才、善所問。</p>
<p>四</p>
<p style="margin-left:2em;text-indent:2em">友跋陀羅！汝如是問：『友阿難！所言非梵行、非梵行者，友！云何為非梵行耶？』」</p>
<p style="margin-left:2em;text-indent:2em">「友！如是。」</p>
<p>五</p>
<p style="margin-left:2em;text-indent:2em">「友！八支邪道為非梵行，謂：邪見、〔邪思惟、邪語、邪業、邪命、邪精進、邪念、〕邪定是。」</p>
</div>
<div class='div-other'><a id='mulu1638' />
<p class='h4'>〔一九〕第九　鷄林精舍（二）</p><p>一～二</p>
<p style="margin-left:2em;text-indent:2em">巴連弗色因緣。</p>
<p>三</p>
<p style="margin-left:2em;text-indent:2em">「友阿難！所言梵行，梵行者，友！云何為梵行？云何為梵行之究竟耶？」</p>
<p style="margin-left:2em;text-indent:2em">「善哉，善哉！友跋陀羅！友跋陀羅！汝善誘導，善辯才，善所問。</p>
<p>四</p>
<p style="margin-left:2em;text-indent:2em">友跋陀羅！汝如是問：『友阿難！所言梵行，梵行者，友！云何為梵行？云何為梵行之究竟耶？』」</p>
<p style="margin-left:2em;text-indent:2em">「友！如是。」</p>
<p>五</p>
<p style="margin-left:2em;text-indent:2em">「友！八支聖道為梵行。謂：正見、〔正思惟、正語、正業、正命、正精進、正念〕、正定是。友！貪欲之滅盡、瞋恚之滅盡、愚癡之滅盡為梵行之究竟。」</p>
</div>
<div class='div-other'><a id='mulu1639' />
<p class='h4'>〔二〇〕第十　鷄林精舍（三）</p><p>一～二</p>
<p style="margin-left:2em;text-indent:2em">巴連弗色因緣。</p>
<p>三</p>
<p style="margin-left:2em;text-indent:2em">「友阿難！所言梵行、梵行者，云何為梵行？云何為梵行者？云何為梵行之究竟耶？」</p>
<p style="margin-left:2em;text-indent:2em">「善哉，善哉！友跋陀羅。友跋陀羅！汝之善誘導、善辯才、善所問。</p>
<p>四</p>
<p style="margin-left:2em;text-indent:2em">友跋陀羅！汝如是問：『友阿難！所言梵行、梵行者，友！云何為梵行？云何為梵行者？云何為梵行之究竟耶？』」</p>
<p style="margin-left:2em;text-indent:2em">「友！如是。」</p>
<p>五</p>
<p style="margin-left:2em;text-indent:2em">「友！八支聖道為梵行。謂：正見、〔正思惟、正語、正業、正命、正精進、正念、〕正定是。友！成就此八支聖道者，名之為梵行者。友！貪欲之滅盡、瞋恚之滅盡、愚癡之滅盡，為梵行之究竟。」</p>
<p style="margin-left:2em;text-indent:2em">此三經之因緣為一。</p>
</div><p style="margin-left:22em">第二　住品（終）</p>
<p style="margin-left:2em;text-indent:2em">此品之攝頌曰：</p>

<div class="lg regular" style="margin-left:0em;"><div class='lg-row'>二住與有學</div>
<div class='lg-row'>又二之生起</div>
<div class='lg-row'>及二之清淨</div>
<div class='lg-row'>三鷄林精舍</div>
</div></div>
<div class='div-other'><a id='mulu1640' />
<p class='h3'>第三　邪性品</p>
<div class='div-other'><a id='mulu1641' />
<p class='h4'>〔二一〕第一　邪性</p><p>一～二</p>
<p style="margin-left:2em;text-indent:2em">舍衛城因緣。</p>
<p>三</p>
<p style="margin-left:2em;text-indent:2em">「諸比丘！我為汝等說邪性與正性，且諦聽之。</p>
<p>四</p>
<p style="margin-left:2em;text-indent:2em">諸比丘！云何為邪性耶？謂：邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為邪性。</p>
<p>五</p>
<p style="margin-left:2em;text-indent:2em">諸比丘！云何為正性耶？謂：正見、〔正思惟、正語、正業、正命、正精進、正念、〕正定是。諸比丘！此名之為正性。」</p>
</div>
<div class='div-other'><a id='mulu1642' />
<p class='h4'>〔二二〕第二　不善法</p><p>一～二</p>
<p style="margin-left:2em;text-indent:2em">舍衛城</p>
<p style="margin-left:2em;text-indent:2em">……</p>
<p>三</p>
<p style="margin-left:2em;text-indent:2em">「諸比丘！我為汝等說不善法與善法，且諦聽。</p>
<p>四</p>
<p style="margin-left:2em;text-indent:2em">諸比丘！云何為不善法耶？謂：邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為不善法。</p>
<p>五</p>
<p style="margin-left:2em;text-indent:2em">〔諸比丘！〕云何為善法耶？〔謂：〕正見、〔正思惟、正語、正業、正命、正精進、正念、〕正定。〔諸比丘！〕此〔名之〕為善法。」</p>
</div>
<div class='div-other'><a id='mulu1643' />
<p class='h4'>〔二三〕第三　道（一）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說邪道與正道，且諦聽。</p>
<p>四</p>
<p style="margin-left:2em;text-indent:2em">諸比丘！云何為邪道耶？謂：邪見、〔邪思惟、邪語、邪業、邪命、邪精進、邪念、〕邪定。諸比丘！此名之為邪道。</p>
<p>五</p>
<p style="margin-left:2em;text-indent:2em">諸比丘！云何為正道耶？謂：正見、〔正思惟、正語、正業、正命、正精進、正念、〕正定是。諸比丘！此名之為正道。」</p>
</div>
<div class='div-other'><a id='mulu1644' />
<p class='h4'>〔二四〕第四　道（二）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我不讚歎在家、出家之邪道。</p>
<p>四</p>
<p style="margin-left:2em;text-indent:2em">諸比丘！在家、出家而邪行者，以邪行故，則不樂正理之善法。諸比丘！云何為邪道耶？謂：邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為邪道。諸比丘！我不讚歎在家、出家之邪道。</p>
<p>五</p>
<p style="margin-left:2em;text-indent:2em">諸比丘！在家、出家而邪行者，以邪行故，則不樂正理之善法。</p>
<p>六</p>
<p style="margin-left:2em;text-indent:2em">諸比丘！我讚歎在家、出家之正道。</p>
<p>七</p>
<p style="margin-left:2em;text-indent:2em">諸比丘！在家、出家而正行者，以正行故，則樂正理之善法。諸比丘！云何為正道耶？謂：正見、〔正思惟、正語、正業、正命、正精進、正念、〕正定是。諸比丘！此名之為正道。諸比丘、我讚歎在家出家之正道。</p>
<p>八</p>
<p style="margin-left:2em;text-indent:2em">諸比丘！在家、出家而正行者，以正行故，則樂正理之善法。」</p>
</div>
<div class='div-other'><a id='mulu1645' />
<p class='h4'>〔二五〕第五　不善士（一）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說不善士與善士，且諦聽。</p>
<p>四</p>
<p style="margin-left:2em;text-indent:2em">諸比丘！云何為不善士耶？諸比丘！於此有一類者，具邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為不善士。</p>
<p>五</p>
<p style="margin-left:2em;text-indent:2em">諸比丘！云何為善士耶？諸比丘！此處有一類者，其正見、〔正思惟、正語、正業、正命、正精進、正念、〕正定。諸比丘！此名之為善士。」</p>
</div>
<div class='div-other'><a id='mulu1646' />
<p class='h4'>〔二六〕第六　不善士（二）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說比不善士與不善士更劣之不善士。諸比丘！我為汝等說比善士與善士更勝之善士，且諦聽。</p>
<p>四</p>
<p style="margin-left:2em;text-indent:2em">諸比丘！云何為不善士耶？諸比丘！此處一類者，具邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為不善士。</p>
<p>五</p>
<p style="margin-left:2em;text-indent:2em">諸比丘！云何為比不善士更劣之不善士耶？諸比丘！此處一類者，具邪見、〔邪思惟、邪語、邪業、邪命、邪精進、邪念、〕邪定、邪智、邪解脫。諸比丘！此名之為比不善士更劣之不善士。」</p>
<p>六</p>
<p style="margin-left:2em;text-indent:2em">諸比丘！云何為善士耶？諸比丘！此處一類者，具正見、〔正思惟、正語、正業、正命、正精進、正念、〕正定是。諸比丘！此名之為善士。</p>
<p>七</p>
<p style="margin-left:2em;text-indent:2em">諸比丘！云何為比善士更勝之善士耶？諸比丘！此處一類者，具正見、〔正思惟、正語、正業、正命、正精進、正念、〕正定、正智、正解脫。諸比丘！此名之為比善士更勝之善士。</p>
</div>
<div class='div-other'><a id='mulu1647' />
<p class='h4'>〔二七〕第七　瓶</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！譬如瓶，若無依持者，則易轉倒；若有依持者，則難轉倒。諸比丘！如是，心若無依持則易轉倒，若有依持則難轉倒。</p>
<p>四</p>
<p style="margin-left:2em;text-indent:2em">諸比丘！何為心之依持耶？此八支聖道是，謂：正見、〔正思惟、正語、正業、正命、正精進、正念、〕正定者。此為心之依持。</p>
<p>五</p>
<p style="margin-left:2em;text-indent:2em">諸比丘！譬如瓶，若無依持者，則易轉倒；若有依持者，則難轉倒。諸比丘！如是，心若無依持者，則易轉倒；若有依持者，則難轉倒。」</p>
</div>
<div class='div-other'><a id='mulu1648' />
<p class='h4'>〔二八〕第八　定</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說有所依、有資糧之聖正定，且諦聽。</p>
<p>四</p>
<p style="margin-left:2em;text-indent:2em">諸比丘！云何為有所依、有資糧之聖正定耶？謂：正見、正思惟、〔正〕語、〔正〕業、〔正〕命、〔正〕精進、〔正〕念是。</p>
<p>五</p>
<p style="margin-left:2em;text-indent:2em">諸比丘！與此七支俱之心一境性為資糧。諸比丘！此名之為聖正定之所依，亦為資糧。」</p>
</div>
<div class='div-other'><a id='mulu1649' />
<p class='h4'>〔二九〕第九　受</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！有三種受。以何為三耶？樂受、苦受、不苦不樂受是。諸比丘！此為三種受。</p>
<p>四</p>
<p style="margin-left:2em;text-indent:2em">諸比丘！徧知此三種受，應修習八支聖道。何為八支聖道耶？謂：正見、〔正思惟、正語、正業、正命、正精進、正念、〕正定是。諸比丘！徧知此三受，應修習此八支聖道。」</p>
</div>
<div class='div-other'><a id='mulu1650' />
<p class='h4'>〔三〇〕第十　鬱低迦</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">時，具壽鬱低迦，來詣世尊住處。〔詣已，禮敬世尊，坐於一面。〕</p>
<p>四</p>
<p style="margin-left:2em;text-indent:2em">坐於一方之具壽鬱低迦，白世尊曰：</p>
<p style="margin-left:2em;text-indent:2em">「大德！我於此處靜居宴默，心生是念：『請世尊說示五妙欲。』世尊請說何者為五妙欲耶？」</p>
<p>五</p>
<p style="margin-left:2em;text-indent:2em">「善哉，善哉！鬱低迦，鬱低迦！我說五妙欲。以何為五耶？眼所識之色，為可樂、可愛、可意、愛色、引欲、可染；耳所識之聲〔為可樂、可愛、可意、愛色、引欲、可染〕；鼻所識之香〔為可樂、可愛、可意、愛色、引欲、可染〕；舌所識之味〔為可樂、可愛、可意、愛色、引欲、可染〕；身所識之觸為可樂、可愛、可意、愛色、引欲、可染。鬱低迦！我以此說五妙欲。</p>
<p>六</p>
<p style="margin-left:2em;text-indent:2em">鬱低迦！為斷此五妙欲，應修習八支聖道。何為八支聖道耶？謂：正見、〔正思惟、正語、正業、正命、正精進、正念、〕正定是。鬱低迦！為斷此五妙欲，應修習此八支聖道。」</p>
</div><p style="margin-left:22em">第三邪性品（終）</p>
<p style="margin-left:2em;text-indent:2em">此品之攝頌曰：</p>

<div class="lg regular" style="margin-left:0em;"><div class='lg-row'>邪性與不善</div>
<div class='lg-row'>二道一善士</div>
<div class='lg-row'>依持瓶與定</div>
<div class='lg-row'>受及鬱低迦</div>
</div></div>
<div class='div-other'><a id='mulu1651' />
<p class='h3'>第四　行品</p>
<div class='div-other'><a id='mulu1652' />
<p class='h4'>〔三一〕第一　行</p><p>一～二</p>
<p style="margin-left:2em;text-indent:2em">舍衛城因緣。</p>
<p>三</p>
<p style="margin-left:2em;text-indent:2em">「諸比丘！我為汝等說邪行與正行，且諦聽。</p>
<p style="margin-left:2em;text-indent:2em">諸比丘！云何為邪行耶？謂：邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為邪行。</p>
<p>四</p>
<p style="margin-left:2em;text-indent:2em">諸比丘！云何為正行耶？謂：正見、〔正思惟、正語、正業、正命、正精進、正念、〕正定是。諸比丘！此名之為正行。」</p>
</div>
<div class='div-other'><a id='mulu1653' />
<p class='h4'>〔三二〕第二　行者</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說邪行者與正行者，且諦聽。</p>
<p style="margin-left:2em;text-indent:2em">諸比丘！云何為邪行者耶？諸比丘！此處有一類者，具邪見、〔邪思惟、邪語、邪業、邪命、邪精進、邪念、〕有邪定是。諸比丘！此名之為邪行者。</p>
<p>四</p>
<p style="margin-left:2em;text-indent:2em">諸比丘！云何為正行者耶？諸比丘！此處有一類者，具正見、〔正思惟、正語、正業、正命、正精進、正念、〕有正定是。諸比丘！此名之為正行者。」</p>
</div>
<div class='div-other'><a id='mulu1654' />
<p class='h4'>〔三三〕第三　失</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！若有失八支聖道者，則為失正順苦滅之八支聖道。諸比丘！若發起八支聖道者，則為發起正順苦滅之八支聖道。</p>
<p>四</p>
<p style="margin-left:2em;text-indent:2em">諸比丘！云何為八支聖道耶？謂：正見、〔正思惟、正語、正業、正命、正精進、正念、〕正定是。諸比丘！若失此八支聖道者，則為失正順苦滅之八支聖道。諸比丘！若發起此八支聖道者，則為發起正順苦滅之八支聖道。」</p>
</div>
<div class='div-other'><a id='mulu1655' />
<p class='h4'>〔三四〕第四　到彼岸</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！修習、多修八法者，則可資於由此岸到彼岸。何者為八耶？謂：正見、〔正思惟、正語、正業、正命、正精進、正念、〕正定是。諸比丘！修習、多修此八法者，則可資於由此岸到彼岸。」</p>
<p>四</p>
<p style="margin-left:2em;text-indent:2em">世尊如是說已，如是說之善逝師，更說曰：</p>
<p style="margin-left:7em;text-indent:-3em">（一）「於人中到彼岸者少餘之眾生唯奔走於岸邊。</p>
<p style="margin-left:7em;text-indent:-3em">（二）於正說之法，行如法者到達彼岸，超越甚難超越死之境界。</p>
<p style="margin-left:7em;text-indent:-3em">（三）賢者棄黑法，應修白法。離在家到出家，難得樂而向遠離處。</p>
<p style="margin-left:7em;text-indent:-3em">（四）希求喜悅、斷諸欲、無所有，賢者去心垢而淨己。</p>
<p style="margin-left:7em;text-indent:-3em">（五）於菩提分正心善修以欣無取棄執著，</p>
<p style="margin-left:2em;text-indent:2em">有光輝之漏盡者，於現世般涅槃。」</p>
</div>
<div class='div-other'><a id='mulu1656' />
<p class='h4'>〔三五〕第五　沙門法（一）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說沙門法與沙門果，且諦聽。</p>
<p>四</p>
<p style="margin-left:2em;text-indent:2em">諸比丘！云何為沙門法耶？即八支聖道是。謂：正見、〔正思惟、正語、正業、正命、正精進、正念、〕正定是。</p>
<p style="margin-left:2em;text-indent:2em">諸比丘！此名之為沙門法。</p>
<p>五</p>
<p style="margin-left:2em;text-indent:2em">諸比丘！云何為沙門果耶？即：預流果、一來果、不還果、阿羅漢果是。諸比丘！此名之為沙門果。」</p>
</div>
<div class='div-other'><a id='mulu1657' />
<p class='h4'>〔三六〕第六　沙門法（二）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說沙門法與沙門義，且諦聽。</p>
<p>四</p>
<p style="margin-left:2em;text-indent:2em">諸比丘！云何為沙門法耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！此名之為沙門法。</p>
<p>五</p>
<p style="margin-left:2em;text-indent:2em">諸比丘！云何為沙門義耶？諸比丘！貪欲之滅盡，瞋恚之滅盡，愚癡之滅盡。諸比丘！此名之為沙門義。」</p>
</div>
<div class='div-other'><a id='mulu1658' />
<p class='h4'>〔三七〕第七　婆羅門法（一）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說婆羅門法與婆羅門果，且諦聽。</p>
<p>四</p>
<p style="margin-left:2em;text-indent:2em">諸比丘！云何為婆羅門法耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！此名之為婆羅門法。</p>
<p>五</p>
<p style="margin-left:2em;text-indent:2em">諸比丘！云何為婆羅門果耶？即：預流果、一來果、不還果、阿羅漢果是。諸比丘！此名之為婆羅門果。」</p>
</div>
<div class='div-other'><a id='mulu1659' />
<p class='h4'>〔三八〕第八　婆羅門法（二）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說婆羅門法與婆羅門義，且諦聽。</p>
<p>四</p>
<p style="margin-left:2em;text-indent:2em">諸比丘！云何為婆羅門法耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！此名之為婆羅門法。</p>
<p>五</p>
<p style="margin-left:2em;text-indent:2em">諸比丘！云何為婆羅門義耶？諸比丘！貪欲之滅盡、瞋恚之滅盡、愚癡之滅盡。諸比丘！此名之為婆羅門義。」</p>
</div>
<div class='div-other'><a id='mulu1660' />
<p class='h4'>〔三九〕第九　梵行（一）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說梵行與梵行果，且諦聽。</p>
<p>四</p>
<p style="margin-left:2em;text-indent:2em">諸比丘！云何為梵行耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！此名之為梵行。</p>
<p>五</p>
<p style="margin-left:2em;text-indent:2em">諸比丘！云何為梵行果耶？諸比丘！即：預流果、一來果、不還果、阿羅漢果是。諸比丘！此名之為梵行果。」</p>
</div>
<div class='div-other'><a id='mulu1661' />
<p class='h4'>〔四〇〕第十　梵行（二）</p><p>一～二</p>
<p style="margin-left:2em;text-indent:2em">舍衛城……</p>
<p>三</p>
<p style="margin-left:2em;text-indent:2em">「諸比丘！我為汝等說梵行與梵行義，且諦聽。</p>
<p>四</p>
<p style="margin-left:2em;text-indent:2em">諸比丘！云何為梵行耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！此名之為梵行。</p>
<p>五</p>
<p style="margin-left:2em;text-indent:2em">諸比丘！云何為梵行義耶？諸比丘！貪欲之滅盡、瞋恚之滅盡、愚癡之滅盡。諸比丘！此名之為梵行義。」</p>
</div><p style="margin-left:22em">第四　行品（終）</p>
<p style="margin-left:2em;text-indent:2em">皆舍衛城因緣也。</p>
<p style="margin-left:2em;text-indent:2em">此品之攝頌曰：</p>

<div class="lg regular" style="margin-left:0em;"><div class='lg-row'>行以至行者</div>
<div class='lg-row'>失與到彼岸</div>
<div class='lg-row'>二之沙門法</div>
<div class='lg-row'>二婆羅門法</div>
<div class='lg-row'>說二之梵行</div>
<div class='lg-row'>以之說此品</div>
</div></div>
<div class='div-other'><a id='mulu1662' />
<p class='h3'>異學廣說</p>
<div class='div-other'><a id='mulu1663' />
<p class='h4'>〔四一〕第一　遠離</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，有眾多比丘詣世尊住處。詣已，禮敬世尊，坐於一面。坐於一面之彼諸比丘，白世尊曰……乃至……</p>
<p>三</p>
<p style="margin-left:2em;text-indent:2em">「諸比丘！若異學之修行者，如是問汝等：『諸友等！為何於沙門瞿曇處修梵行耶？』諸比丘！若如是問者，汝等應如是答彼異學修行者：『諸友等！為遠離貪欲，唯於世尊處修梵行。』</p>
<p>四</p>
<p style="margin-left:2em;text-indent:2em">諸比丘！若異學修行者，再如是問汝等：『諸友等！又，遠離貪欲，有道有跡耶？』諸比丘！若如是問者，汝等應如是答彼異學修行者：『諸友等！遠離貪欲，有道、有跡。』</p>
<p>五</p>
<p style="margin-left:2em;text-indent:2em">諸比丘！遠離貪欲，有云何之道，云何之跡耶？即八支聖道。是謂：正見、〔正思惟、正語、正業、正命、正精進、正念、〕正定是。諸比丘！遠離貪欲有此道、此跡。</p>
<p style="margin-left:2em;text-indent:2em">諸比丘！若如是問者，汝等應如是答彼異學修行者。」</p>
</div>
<div class='div-other'><a id='mulu1664' />
<p class='h4'>〔四二〕第二　結</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！若異學修行者，作如是問汝等：『諸友等！為何於沙門瞿曇處修梵行耶？』諸比丘！若如是問者，汝等應如是答彼異學修行者：『諸友等！為斷諸結，唯於世尊處修梵行。』……乃至……」</p>
</div>
<div class='div-other'><a id='mulu1665' />
<p class='h4'>〔四三〕第三　隨眠</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「……乃至……『諸友等！為永斷隨眠，乃於世尊處修梵行。』……乃至……」</p>
</div>
<div class='div-other'><a id='mulu1666' />
<p class='h4'>〔四四〕第四　行路</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「……乃至……『諸友等！為徧知行路，唯於世尊處修梵行。』……乃至……」</p>
</div>
<div class='div-other'><a id='mulu1667' />
<p class='h4'>〔四五〕第五　漏盡</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「……乃至……『諸友等！為滅盡諸漏，乃於世尊之處修梵行。』……乃至……」</p>
</div>
<div class='div-other'><a id='mulu1668' />
<p class='h4'>〔四六〕第六　明解脫</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「……乃至……『諸友等！為現證明解脫果，乃於世尊之處修梵行。』……乃至……」</p>
</div>
<div class='div-other'><a id='mulu1669' />
<p class='h4'>〔四七〕第七　智</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「……乃至……『諸友等！為智見，乃於世尊之處修梵行。』……乃至……」</p>
</div>
<div class='div-other'><a id='mulu1670' />
<p class='h4'>〔四八〕第八　無取</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！若異學之修行者，作如是問汝等：『諸友等！為何於沙門瞿曇處修梵行耶？』諸比丘！若如是問者，汝等對彼異學修行者，應作如是答：『諸友等！為無取般涅槃，於世尊處修梵行。』</p>
<p>三</p>
<p style="margin-left:2em;text-indent:2em">諸比丘！若異學之修行者，如是問汝等：『諸友等！又，為無取般涅槃有道，有跡耶？』諸比丘！若如是問，汝等對彼異學之修行者，應作如是答：『友等！為無取般涅槃有道、有跡。』</p>
<p>四</p>
<p style="margin-left:2em;text-indent:2em">諸比丘！為無取般涅槃，有云何之道？云何之跡耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！為無取般涅槃，有此道、此跡。</p>
<p style="margin-left:2em;text-indent:2em">諸比丘！若如是問，汝等對彼異學之修行者，應如是作答。」</p>
</div><p style="margin-left:22em">異學廣說（終）</p>
<p style="margin-left:2em;text-indent:2em">此（廣說）之攝頌曰：</p>

<div class="lg regular" style="margin-left:0em;"><div class='lg-row'>遠離法隨眠</div>
<div class='lg-row'>行路與漏盡</div>
<div class='lg-row'>明解脫及智</div>
<div class='lg-row'>第八是無取</div>
</div></div>
<div class='div-other'><a id='mulu1671' />
<p class='h3'>日輪廣說</p><p style="margin-left:2em;text-indent:2em">皆是舍衛城因緣。</p>

<div class='div-other'><a id='mulu1672' />
<p class='h4'>一　遠離依止</p>
<div class='div-other'><a id='mulu1673' />
<p class='h5'>〔四九〕第一　善友（一）</p><p>※二</p>
<p style="margin-left:2em;text-indent:2em">「諸比丘！太陽上昇時，先驅之前相，即是明相出。諸比丘！如是比丘起八支聖道時，先驅之前相是善友。</p>
<p>三</p>
<p style="margin-left:2em;text-indent:2em">諸比丘！有善友，於比丘乃期望修習八支聖道，多修八支聖道。</p>
<p style="margin-left:2em;text-indent:2em">諸比丘！有善友之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔依遠離、依離貪、依滅盡，迴向於捨修習正思惟。依遠離、依離貪、依滅盡，迴向於捨修習正語。依遠離、依離貪、依滅盡，迴向於捨修習正業。依遠離、依離貪、依滅盡，迴向於捨修習正命。依遠離、依離貪、依滅盡，迴向於捨修習正精進。依遠離、依離貪、依滅盡，迴向於捨修習正念。〕依遠離、依離貪、依滅盡，迴向於捨修習正定。諸比丘！如是有善友之比丘，修習八支聖道，多修八支聖道。」</p>
</div>
<div class='div-other'><a id='mulu1674' />
<p class='h5'>〔五〇〕第二　戒（一）</p><p>※二</p>
<p style="margin-left:2em;text-indent:2em">「諸比丘！太陽上昇時，先驅之前相，即明相出。諸比丘！如是比丘，起八支聖道時，先驅之前相是戒具足。</p>
<p>三</p>
<p style="margin-left:2em;text-indent:2em">諸比丘！於戒具足之比丘……乃至……」</p>
</div>
<div class='div-other'><a id='mulu1675' />
<p class='h5'>〔五一〕第三　志欲（一）</p><p>※二</p>
<p style="margin-left:2em;text-indent:2em">「……乃至……先驅之前相，是志欲具足……乃至……」</p>
</div>
<div class='div-other'><a id='mulu1676' />
<p class='h5'>〔五二〕第四　我（一）</p><p>※二</p>
<p style="margin-left:2em;text-indent:2em">「……乃至……〔先驅之前相，是〕我具足……乃至……」</p>
</div>
<div class='div-other'><a id='mulu1677' />
<p class='h5'>〔五三〕第五　見（一）</p><p>※二</p>
<p style="margin-left:2em;text-indent:2em">「……乃至……〔先驅之前相，是〕見具足……乃至……」</p>
</div>
<div class='div-other'><a id='mulu1678' />
<p class='h5'>〔五四〕第六　不放逸（一）</p><p>※二</p>
<p style="margin-left:2em;text-indent:2em">「……乃至……〔先驅之前相，是〕不放逸具足……乃至……」</p>
</div>
<div class='div-other'><a id='mulu1679' />
<p class='h5'>〔五五〕第七　如理（一）</p><p>※二</p>
<p style="margin-left:2em;text-indent:2em">「諸比丘！太陽上昇時，先驅之前相，即明相出。諸比丘！如是比丘，起八支聖道時，先驅之前相，是如理作意具足。</p>
<p>三</p>
<p style="margin-left:2em;text-indent:2em">諸比丘！於如理作意具足之比丘，期望修習八支聖道，多修八支聖道。諸比丘！如理作意具足之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔依遠離、依離貪、依滅盡，迴向於捨修習正思惟。依遠離、依離貪、依滅盡，迴向於捨修習正語。依遠離、依離貪、依滅盡，迴向於捨修習正業。依遠離、依離貪、依滅盡，迴向於捨修習正命。依遠離、依離貪、依滅盡，迴向於捨修習正精進。依遠離、依離貪、依滅盡，迴向於捨修習正念。〕依遠離、依離貪、依滅盡，迴向於捨修習正定。諸比丘！如是如理作意具足之比丘，修習八支聖道、多修八支聖道。」</p>
</div></div>
<div class='div-other'><a id='mulu1680' />
<p class='h4'>二　貪欲調伏</p>
<div class='div-other'><a id='mulu1681' />
<p class='h5'>〔五六〕第八　善友（二）</p><p>※二</p>
<p style="margin-left:2em;text-indent:2em">「諸比丘！太陽上昇時，〔先驅之前相，即明相出。諸比丘！如是比丘，起八支聖道時，先驅之前相〕是善友。</p>
<p>三</p>
<p style="margin-left:2em;text-indent:2em">諸比丘！於有善友之比丘，〔當期望〕修習八支聖道，多修八支聖道。諸比丘！〔有善友之比丘，〕云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏，以修習正見。〔為究盡貪欲之調伏、為究盡瞋恚之調伏、為究盡愚癡之調伏，以修習正思惟。為究盡貪欲之調伏、為究盡瞋恚之調伏、為究盡愚癡之調伏，以修習正語。為究盡貪欲之調伏、為究盡瞋恚之調伏、為究盡愚癡之調伏，以修習正業。為究盡貪欲之調伏、為究盡瞋恚之調伏、為究盡愚癡之調伏，以修習正命。為究盡貪欲之調伏、為究盡瞋恚之調伏、為究盡愚癡之調伏，以修習正精進。為究盡貪欲之調伏、為究盡瞋恚之調伏、為究盡愚癡之調伏，以修習正念。〕為究盡貪欲之調伏、為究盡瞋恚之調伏、為究盡愚癡之調伏，以修習正定。諸比丘！如是有善友之比丘，以修習八支聖道，多修八支聖道。」</p>
</div>
<div class='div-other'><a id='mulu1682' />
<p class='h5'>〔五七〕第九　戒（二）</p><p>※二</p>
<p style="margin-left:2em;text-indent:2em">「諸比丘！太陽上昇時，〔先驅之前相，即明相出。諸比丘！如是比丘，起八支聖道時，先驅之前相〕是戒具足……乃至……」</p>
</div>
<div class='div-other'><a id='mulu1683' />
<p class='h5'>〔五八〕第十　志欲（二）</p><p>※二</p>
<p style="margin-left:2em;text-indent:2em">「……乃至……〔先驅之前相〕是志欲具足……乃至……」</p>
</div>
<div class='div-other'><a id='mulu1684' />
<p class='h5'>〔五九〕第十一　我（二）</p><p>※二</p>
<p style="margin-left:2em;text-indent:2em">「……乃至……〔先驅之前相〕是我具足……乃至……」</p>
</div>
<div class='div-other'><a id='mulu1685' />
<p class='h5'>〔六〇〕第十二　見（二）</p><p>※二</p>
<p style="margin-left:2em;text-indent:2em">「……乃至……〔先驅之前相〕是見具足……乃至……」</p>
</div>
<div class='div-other'><a id='mulu1686' />
<p class='h5'>〔六一〕第十三　不放逸（二）</p><p>※二</p>
<p style="margin-left:2em;text-indent:2em">「……乃至……〔先驅之前相〕是不放逸具足……乃至……」</p>
</div>
<div class='div-other'><a id='mulu1687' />
<p class='h5'>〔六二〕第十四　如理（二）</p><p>※二</p>
<p style="margin-left:2em;text-indent:2em">「……乃至……〔先驅之前相〕是如理作意具足。</p>
<p>三</p>
<p style="margin-left:2em;text-indent:2em">諸比丘！於如理作意具足之比丘，期望修習〔八支聖道，多修八支聖道〕。諸比丘！如理作意具足之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏，以修習正見。〔為究盡貪欲之調伏、為究盡瞋恚之調伏、為究盡愚癡之調伏，以修習正思惟。為究盡貪欲之調伏、為究盡瞋恚之調伏、為究盡愚癡之調伏，以修習正語。為究盡貪欲之調伏、為究盡瞋恚之調伏、為究盡愚癡之調伏，以修習正業。為究盡貪欲之調伏、為究盡瞋恚之調伏、為究盡愚癡之調伏，以修習正命。為究盡貪欲之調伏、為究盡瞋恚之調伏、為究盡愚癡之調伏，以修習正精進。為究盡貪欲之調伏、為究盡瞋恚之調伏、為盡愚癡之調伏，以修習正念。〕為究盡貪欲之調伏、為究盡瞋恚之調伏、為究盡愚癡之調伏，以修習正定。諸比丘！如是如理作意具足之比丘，以修習八支聖道，多修八支聖道。」</p>
</div><p style="margin-left:22em">太陽廣說（終）</p>
<p style="margin-left:2em;text-indent:2em">此廣說之攝頌曰：</p>

<div class="lg regular" style="margin-left:0em;"><div class='lg-row'>善友以及戒</div>
<div class='lg-row'>志欲我具足</div>
<div class='lg-row'>見與不放逸</div>
<div class='lg-row'>第七是如理</div>
</div></div></div>
<div class='div-other'><a id='mulu1688' />
<p class='h3'>一法廣說（一）</p><p style="margin-left:2em;text-indent:2em">舍衛城因緣。</p>

<div class='div-other'><a id='mulu1689' />
<p class='h4'>一　遠離依止</p>
<div class='div-other'><a id='mulu1690' />
<p class='h5'>〔六三〕第一　善友（一）</p><p>※二</p>
<p style="margin-left:2em;text-indent:2em">「諸比丘！有一法於起八支聖道者，多利益。何者為一法耶？謂：有善友是。</p>
<p>三</p>
<p style="margin-left:2em;text-indent:2em">諸比丘！於有善友之比丘，期望修習八支聖道，多修八支聖道。諸比丘！有善友之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！如是有善友之比丘，修習八支聖道，多修八支聖道。」</p>
</div>
<div class='div-other'><a id='mulu1691' />
<p class='h5'>〔六四〕第二　戒（一）</p><p>※二</p>
<p style="margin-left:2em;text-indent:2em">「諸比丘！有一法，起八支聖道者，是多利益。何者為一法耶？謂：戒具足是……乃至……」</p>
</div>
<div class='div-other'><a id='mulu1692' />
<p class='h5'>〔六五〕第三　志欲（一）</p><p>※二</p>
<p style="margin-left:2em;text-indent:2em">「……謂志欲具足……乃至……」</p>
</div>
<div class='div-other'><a id='mulu1693' />
<p class='h5'>〔六六〕第四　我（一）</p><p>※二</p>
<p style="margin-left:2em;text-indent:2em">「……謂我具足……乃至……」</p>
</div>
<div class='div-other'><a id='mulu1694' />
<p class='h5'>〔六七〕第五　見（一）</p><p>※二</p>
<p style="margin-left:2em;text-indent:2em">「……謂見具足……乃至……」</p>
</div>
<div class='div-other'><a id='mulu1695' />
<p class='h5'>〔六八〕第六　不放逸（一）</p><p>※二</p>
<p style="margin-left:2em;text-indent:2em">「……謂不放逸具足……乃至……」</p>
</div>
<div class='div-other'><a id='mulu1696' />
<p class='h5'>〔六九〕第七　如理</p><p>※二</p>
<p style="margin-left:2em;text-indent:2em">「……謂如理作意具足。</p>
<p>三</p>
<p style="margin-left:2em;text-indent:2em">諸比丘！於如理作意具足之比丘，期望修習八支聖道，多修八支聖道。諸比丘！如理作意具足之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！如是，如理作意具足之比丘，以修習八支聖道，多修八支聖道。」</p>
</div></div>
<div class='div-other'><a id='mulu1697' />
<p class='h4'>二　貪欲之調伏</p>
<div class='div-other'><a id='mulu1698' />
<p class='h5'>〔七〇〕第八　善友（二）</p><p>一</p>
<p style="margin-left:2em;text-indent:2em">舍衛城……</p>
<p>二</p>
<p style="margin-left:2em;text-indent:2em">「諸比丘！有一法於起八支聖道者，是多利益。何者為一法耶？謂有善友是。</p>
<p>三</p>
<p style="margin-left:2em;text-indent:2em">諸比丘！於有善友之比丘期望修習八支聖道，多修八支聖道。諸比丘！有善友之比丘，云何修習八支聖道，多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏以修習正見。〔……正思惟……正語……正業……正命……正精進……正念……〕為究盡貪欲之調伏、為究盡瞋恚之調伏、為究盡愚癡之調伏以修習正定。諸比丘！如是，有善友之比丘，以修習八支聖道，多修八支聖道。」</p>
</div>
<div class='div-other'><a id='mulu1699' />
<p class='h5'>〔七一〕第九　戒（二）</p><p>※二</p>
<p style="margin-left:2em;text-indent:2em">「……謂戒具足……乃至……」</p>
</div>
<div class='div-other'><a id='mulu1700' />
<p class='h5'>〔七二〕第十　志欲（二）</p><p>※二</p>
<p style="margin-left:2em;text-indent:2em">「……謂志欲具足……乃至……」</p>
</div>
<div class='div-other'><a id='mulu1701' />
<p class='h5'>〔七三〕第十一　我（二）</p><p>※二</p>
<p style="margin-left:2em;text-indent:2em">「……謂我具足……乃至……」</p>
</div>
<div class='div-other'><a id='mulu1702' />
<p class='h5'>〔七四〕第十二　見（二）</p><p>※二</p>
<p style="margin-left:2em;text-indent:2em">「……謂見具足……乃至……」</p>
</div>
<div class='div-other'><a id='mulu1703' />
<p class='h5'>〔七五〕第十三　不放逸（二）</p><p>※二</p>
<p style="margin-left:2em;text-indent:2em">「……謂不放逸具足……乃至……」</p>
</div>
<div class='div-other'><a id='mulu1704' />
<p class='h5'>〔七六〕第十四　如理（二）</p><p>※二</p>
<p style="margin-left:2em;text-indent:2em">「……謂如理作意具足。</p>
<p>三</p>
<p style="margin-left:2em;text-indent:2em">諸比丘！於如理作意具足之比丘，期望修習八支聖道，多修八支聖道。諸比丘！如理作意具足之比丘，云何修習八支聖道，多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏，以修習正見。〔……正思惟……正語……正業……正命……正精進……正念……〕為究盡貪欲之調伏、為究盡瞋恚之調伏、為究盡愚癡之調伏，以修習正定。諸比丘！如是，如理作意具足之比丘，修習八支聖道，多修八支聖道。」</p>
</div><p style="margin-left:22em">一法廣說（終）</p>
<p style="margin-left:2em;text-indent:2em">此廣說之攝頌曰：</p>

<div class="lg regular" style="margin-left:0em;"><div class='lg-row'>善友以及戒</div>
<div class='lg-row'>志欲我具足</div>
<div class='lg-row'>見與不放逸</div>
<div class='lg-row'>第七是如理</div>
</div></div></div>
<div class='div-other'><a id='mulu1705' />
<p class='h3'>一法廣說（二）</p><p style="margin-left:2em;text-indent:2em">舍衛城因緣。</p>

<div class='div-other'><a id='mulu1706' />
<p class='h4'>一　遠離依止</p>
<div class='div-other'><a id='mulu1707' />
<p class='h5'>〔七七〕第一　善友（一）</p><p>※二</p>
<p style="margin-left:2em;text-indent:2em">「諸比丘！我不見其他有一法，令未生之八支聖道生起；已生之八支聖道，使修習圓滿。諸比丘！此即有善友是。</p>
<p>三</p>
<p style="margin-left:2em;text-indent:2em">諸比丘！於有善友之比丘，期望修習八支聖道，多修八支聖道。諸比丘！有善友之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！如是，有善友之比丘，以修習八支聖道，多修八支聖道。」</p>
</div>
<div class='div-other'><a id='mulu1708' />
<p class='h5'>〔七八〕第二　戒（一）</p><p>※二</p>
<p style="margin-left:2em;text-indent:2em">「諸比丘！我不見其他有一法……乃至……。諸比丘！此即戒具足……乃至……」</p>
</div>
<div class='div-other'><a id='mulu1709' />
<p class='h5'>〔七九〕第三　志欲（一）</p><p>※二</p>
<p style="margin-left:2em;text-indent:2em">「……諸比丘！此即志欲具足……乃至……」</p>
</div>
<div class='div-other'><a id='mulu1710' />
<p class='h5'>〔八〇〕第四　我（一）</p><p>※二</p>
<p style="margin-left:2em;text-indent:2em">「……諸比丘！此即我具足……乃至……」</p>
</div>
<div class='div-other'><a id='mulu1711' />
<p class='h5'>〔八一〕第五　見（一）</p><p>※二</p>
<p style="margin-left:2em;text-indent:2em">「……諸比丘！此即見具足……乃至……」</p>
</div>
<div class='div-other'><a id='mulu1712' />
<p class='h5'>〔八二〕第六　不放逸（一）</p><p>※二</p>
<p style="margin-left:2em;text-indent:2em">「諸比丘！此即不放逸具足……乃至……」</p>
</div>
<div class='div-other'><a id='mulu1713' />
<p class='h5'>〔八三〕第七　如理（一）</p><p>※二</p>
<p style="margin-left:2em;text-indent:2em">「……諸比丘！此即如理作意具足。</p>
<p>三</p>
<p style="margin-left:2em;text-indent:2em">諸比丘！於如意作意具足之比丘，應期望修習八支聖道，多修八支聖道。諸比丘！如理作意具足之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨以修習正定。諸比丘！如是，如理作意具足之比丘，修習八支聖道，多修八支聖道。」</p>
</div></div>
<div class='div-other'><a id='mulu1714' />
<p class='h4'>二　貪欲之調伏</p>
<div class='div-other'><a id='mulu1715' />
<p class='h5'>〔八四〕第一　善友（二）</p><p>※二</p>
<p style="margin-left:2em;text-indent:2em">「諸比丘！我不見其他有一法，於未生之八支聖道令生起；已生之八支聖道，令修習圓滿。諸比丘！此即有善友是。</p>
<p>三</p>
<p style="margin-left:2em;text-indent:2em">諸比丘！於有善友之比丘，應期望修習八支聖道，多修八支聖道。諸比丘！有善友之比丘！云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏，以修習正見。〔……正思惟……正語……正業……正命……正精進……正念……〕為究盡貪欲之調伏、為究盡瞋恚之調伏、為究盡愚癡之調伏，以修習正定。諸比丘！如是，有善友之比丘，修習八支聖道，多修八支聖道。」</p>
</div>
<div class='div-other'><a id='mulu1716' />
<p class='h5'>〔八五〕第二　戒（二）</p><p>※二</p>
<p style="margin-left:2em;text-indent:2em">「諸比丘！我見另有一法……乃至……。諸比丘！此即戒具足……乃至……」</p>
</div>
<div class='div-other'><a id='mulu1717' />
<p class='h5'>〔八六〕第三　志欲（二）</p><p>※二</p>
<p style="margin-left:2em;text-indent:2em">「……諸比丘！此即志欲具足……乃至……」</p>
</div>
<div class='div-other'><a id='mulu1718' />
<p class='h5'>〔八七〕第四　我（二）</p><p>※二</p>
<p style="margin-left:2em;text-indent:2em">「……諸比丘！此即我具足……乃至……」</p>
</div>
<div class='div-other'><a id='mulu1719' />
<p class='h5'>〔八八〕第五　見（二）</p><p>※二</p>
<p style="margin-left:2em;text-indent:2em">「……諸比丘！此即見具足……乃至……」</p>
</div>
<div class='div-other'><a id='mulu1720' />
<p class='h5'>〔八九〕第六　不放逸（三）</p><p>※二</p>
<p style="margin-left:2em;text-indent:2em">「……諸比丘！此即不放逸具足……乃至……」</p>
</div>
<div class='div-other'><a id='mulu1721' />
<p class='h5'>〔九〇〕第七　如理（二）</p><p>※二</p>
<p style="margin-left:2em;text-indent:2em">「……諸比丘！此即如理作意具足。</p>
<p>三</p>
<p style="margin-left:2em;text-indent:2em">諸比丘！如理於作意具足之比丘，應期望修習八支聖道，多修八支聖道。〔諸比丘！如理作意具足之比丘，云何修習八支聖道？〕多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏，以修習正見。〔……正思惟……正語……正業……正命……正精進……正念……〕為究盡貪欲之調伏、為究盡瞋恚之調伏、為究盡愚癡之調伏，以修習正定。諸比丘！如是，如理作意具足之比丘，以修習八支聖道，多修八支聖道。」</p>
</div><p style="margin-left:22em">一法廣說（二）（終）</p>
<p style="margin-left:2em;text-indent:2em">此廣說之攝頌曰：</p>

<div class="lg regular" style="margin-left:0em;"><div class='lg-row'>善友以及戒</div>
<div class='lg-row'>志欲我具足</div>
<div class='lg-row'>見與不放逸</div>
<div class='lg-row'>第七是如理</div>
</div></div></div>
<div class='div-other'><a id='mulu1722' />
<p class='h3'>恆河廣說</p><p style="margin-left:2em;text-indent:2em">舍衛城因緣。</p>

<div class='div-other'><a id='mulu1723' />
<p class='h4'>一　遠離依止</p>
<div class='div-other'><a id='mulu1724' />
<p class='h5'>〔九一〕第一　東（一）</p><p>※二</p>
<p style="margin-left:2em;text-indent:2em">「諸比丘！譬如恒河趣向於東、傾向於東、臨入於東。諸比丘！如是比丘，修習八支聖道，多修八支聖道者，則趣向於涅槃，傾向於涅槃，臨入於涅槃。</p>
<p style="margin-left:2em;text-indent:2em">諸比丘！比丘云何修習八支聖道，多修八支聖道，則趣向於涅槃，傾向於涅槃，臨入於涅槃耶？</p>
<p>三</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！如是比丘修習八支聖道，多修八支聖道，則趣向涅槃、傾向涅槃、臨入涅槃。」</p>
</div>
<div class='div-other'><a id='mulu1725' />
<p class='h5'>〔九二〕第二　東（二）</p><p>※二</p>
<p style="margin-left:2em;text-indent:2em">「諸比丘！譬如夜摩那河，趣向東、傾向東、臨於入東。諸比丘！如是……乃至……」</p>
</div>
<div class='div-other'><a id='mulu1726' />
<p class='h5'>〔九三〕第三　東（三）</p><p>※二</p>
<p style="margin-left:2em;text-indent:2em">「諸比丘！譬如阿夷羅跋提河，趣向東、傾向東、臨入於東。諸比丘！如是……乃至……」</p>
</div>
<div class='div-other'><a id='mulu1727' />
<p class='h5'>〔九四〕第四　東（四）</p><p>※二</p>
<p style="margin-left:2em;text-indent:2em">「諸比丘！譬如舍勞浮河，趣向東、傾向東、臨入於東。諸比丘！如是……乃至……」</p>
</div>
<div class='div-other'><a id='mulu1728' />
<p class='h5'>〔九五〕第五　東（五）</p><p>※二</p>
<p style="margin-left:2em;text-indent:2em">「諸比丘！譬如摩企河，趣向東、傾向東、臨入於東。諸比丘！如是……乃至……」</p>
</div>
<div class='div-other'><a id='mulu1729' />
<p class='h5'>〔九六〕第六　東（六）</p><p>※二</p>
<p style="margin-left:2em;text-indent:2em">「諸比丘！譬如諸大河，謂：恆河、夜摩那河、阿夷羅跋提河、舍勞浮河、摩企河是，此等皆趣向東、傾向東、臨入東。諸比丘！如是，比丘……乃至……臨入涅槃。」</p>
</div>
<div class='div-other'><a id='mulu1730' />
<p class='h5'>〔九七〕第七　海（一）</p><p>※二</p>
<p style="margin-left:2em;text-indent:2em">「諸比丘！譬如恆河趣向於海、傾向於海、臨於入海。諸比丘！如是，比丘修習八支聖道，多修八支聖道者，則趣向涅槃、傾向涅槃、臨入涅槃……乃至……」</p>
</div>
<div class='div-other'><a id='mulu1731' />
<p class='h5'>〔九八〕第八　海（二）</p><p>※二</p>
<p style="margin-left:2em;text-indent:2em">「諸比丘！譬如夜摩那河……乃至……」</p>
</div>
<div class='div-other'><a id='mulu1732' />
<p class='h5'>〔九九〕第九　海（三）</p><p>※二</p>
<p style="margin-left:2em;text-indent:2em">「諸比丘！譬如阿夷羅跋提河……乃至……」</p>
</div>
<div class='div-other'><a id='mulu1733' />
<p class='h5'>〔一〇〇〕第十　海（四）</p><p>※二</p>
<p style="margin-left:2em;text-indent:2em">「諸比丘！譬如舍勞浮河……乃至……」</p>
</div>
<div class='div-other'><a id='mulu1734' />
<p class='h5'>〔一〇一〕第十一　海（五）</p><p>※二</p>
<p style="margin-left:2em;text-indent:2em">「諸比丘！譬如摩企河……乃至……」</p>
</div>
<div class='div-other'><a id='mulu1735' />
<p class='h5'>〔一〇二〕第十二　海（六）</p><p>※二</p>
<p style="margin-left:2em;text-indent:2em">「諸比丘！譬如諸大河，謂：恆河、夜摩那河、阿夷羅跋提河、舍勞浮河、摩企河是，此等皆趣向海、傾向海、臨入海。諸比丘！如是，比丘……乃至……臨入於涅槃耶？</p>
<p>三</p>
<p style="margin-left:2em;text-indent:2em">諸比丘！於此有比丘……乃至……多修八支聖道者，則趣向涅槃、傾向涅槃、臨入涅槃。」</p>
</div><p style="margin-left:22em">恆河廣說（終）</p>
<p style="margin-left:2em;text-indent:2em">此廣說之攝頌曰：</p>

<div class="lg regular" style="margin-left:0em;"><div class='lg-row'>趣向東之六</div>
<div class='lg-row'>趣向海之六</div>
<div class='lg-row'>二六之十二</div>
<div class='lg-row'>以之說廣說</div>
</div><p style="margin-left:2em;text-indent:2em">恆河廣說，東趣向、東道</p>
<p style="margin-left:2em;text-indent:2em">十二遠離依止第一</p>
</div>
<div class='div-other'><a id='mulu1736' />
<p class='h4'>二　貪欲調伏</p>
<div class='div-other'><a id='mulu1737' />
<p class='h5'>〔一〇三～一〇八〕第一～六　東（一～六）</p><p style="margin-left:2em;text-indent:2em">（準於九一～九六）</p>
</div>
<div class='div-other'><a id='mulu1738' />
<p class='h5'>〔一〇九～一一四〕第七～十二　海（一～六）</p><p style="margin-left:2em;text-indent:2em">（準於九七～一〇二）</p>
<p>※三</p>
<p style="margin-left:2em;text-indent:2em">「諸比丘！於此有比丘，為究盡貪欲之調伏、為究盡瞋恚之調伏、為究盡愚癡之調伏、以修習正見……乃至……」</p>
<p style="margin-left:2em;text-indent:2em">趣向海之十二貪欲調伏第二</p>
</div></div>
<div class='div-other'><a id='mulu1739' />
<p class='h4'>三　不死究竟</p>
<div class='div-other'><a id='mulu1740' />
<p class='h5'>〔一一五～一二〇〕第一～六　東（一～六）</p><p style="margin-left:2em;text-indent:2em">（準於九一～九六）</p>
</div>
<div class='div-other'><a id='mulu1741' />
<p class='h5'>〔一二一～一二六〕第七～十二　海（一～六）</p><p style="margin-left:2em;text-indent:2em">（準於九七～一〇二）</p>
<p>※三</p>
<p style="margin-left:2em;text-indent:2em">「諸比丘！於此有比丘，究竟於不死、趣向不死、究盡於不死，以修習正見……」乃至……</p>
<p style="margin-left:2em;text-indent:2em">究竟不死之十二第三</p>
</div></div>
<div class='div-other'><a id='mulu1742' />
<p class='h4'>四　趣向涅槃</p>
<div class='div-other'><a id='mulu1743' />
<p class='h5'>〔一二七～一三二〕第一～六　東（一～六）</p><p style="margin-left:2em;text-indent:2em">（準於九一～九六）</p>
</div>
<div class='div-other'><a id='mulu1744' />
<p class='h5'>〔一三三～一三八〕第七～十二　海（一～六）</p><p>※三</p>
<p style="margin-left:2em;text-indent:2em">「諸比丘！於此有比丘，趣向涅槃、傾向涅槃、臨入涅槃，以修習正見……乃至……諸比丘！如是之比丘，修習八支聖道、多修〔八支聖道者〕，則趣向涅槃、傾向涅槃、臨入涅槃。」</p>
</div><p style="margin-left:22em">恆河廣說（終）</p>
<p style="margin-left:2em;text-indent:2em">此廣說之攝頌曰：</p>

<div class="lg regular" style="margin-left:0em;"><div class='lg-row'>趣向東之六</div>
<div class='lg-row'>趣向海之六</div>
<div class='lg-row'>二六之十二</div>
<div class='lg-row'>以之說此品</div>
<div class='lg-row'>趣涅槃十二</div>
<div class='lg-row'>第四是六處</div>
</div></div></div>
<div class='div-other'><a id='mulu1745' />
<p class='h3'>第五　不放逸品</p>
<div class='div-other'><a id='mulu1746' />
<p class='h4'>〔一三九〕第一　如來</p>
<div class='div-other'><a id='mulu1747' />
<p class='h5'>一　遠離〔依止〕</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！說諸有情之無足、二足、多足、有色、無色、有想、無想，以如來、應供、正等覺者為其最上。諸比丘！如是，諸善法皆以不放逸為根本，等趣於不放逸，即說不放逸為其諸法之最上。</p>
<p>三</p>
<p style="margin-left:2em;text-indent:2em">諸比丘！於不放逸之比丘，期望修習八支聖道，多修八支聖道。諸比丘！不放逸之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪，依滅盡，修習迴向於捨正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。</p>
<p>五</p>
<p style="margin-left:2em;text-indent:2em">諸比丘！如是不放逸之比丘，修習八支聖道，多修八支聖道。」</p>
<p style="margin-left:2em;text-indent:2em">更應廣說三經。</p>
</div>
<div class='div-other'><a id='mulu1748' />
<p class='h5'>二　貪欲之調伏</p><p>※四</p>
<p style="margin-left:2em;text-indent:2em">諸比丘！於此有比丘，為究盡貪欲之調伏，為究盡瞋恚之調伏，為究盡愚癡之調伏，以修習正見。〔……正思惟……正語……正業……正命……正精進……正念……〕為究盡貪欲之調伏，為究盡嗔恚之調伏，為究盡愚癡之調伏，以修習正定……乃至……</p>
</div>
<div class='div-other'><a id='mulu1749' />
<p class='h5'>三　不死（究竟）</p><p>※四</p>
<p style="margin-left:2em;text-indent:2em">諸比丘！於此有比丘，為究竟不死，趣向不死，究盡不死以修習正見。〔……正思惟……正語……正業……正命……正精進……正念……〕為究竟不死，趣向不死，究盡不死以修習正定……乃至……</p>
</div>
<div class='div-other'><a id='mulu1750' />
<p class='h5'>四　涅槃（趣向）</p><p>※四</p>
<p style="margin-left:2em;text-indent:2em">諸比丘！於此有比丘，為趣向涅槃，傾向涅槃，臨入涅槃以修習正見。〔…正思惟……正語……正業……正命……正精進……正念……〕為趣向涅槃、傾向涅槃、臨入涅槃，以修習正定……乃至……</p>
</div></div>
<div class='div-other'><a id='mulu1751' />
<p class='h4'>〔一四〇〕第二　足跡（一～四）</p><p>一</p>
<p style="margin-left:2em;text-indent:2em">舍衛城……</p>
<p>二</p>
<p style="margin-left:2em;text-indent:2em">「諸比丘！譬如諸步行有情之足跡，皆入於象之足跡，因而說象之足跡為最上、最大。諸比丘！如是諸善法，皆以不放逸為根本，等趣於不放逸，即說不放逸為諸法之最上。</p>
<p>三</p>
<p style="margin-left:2em;text-indent:2em">諸比丘！於不放逸之比丘，期望修習八支聖道，多修八支聖道，……乃至……」</p>
</div>
<div class='div-other'><a id='mulu1752' />
<p class='h4'>〔一四一〕第三　屋頂（一～四）</p><p>一</p>
<p style="margin-left:2em;text-indent:2em">舍衛城……</p>
<p>二</p>
<p style="margin-left:2em;text-indent:2em">諸比丘！譬如重閣之諸重簷，向於屋頂，趣於屋頂，集於屋頂，以說屋頂為其最上。諸比丘，如是……乃至……</p>
<p style="margin-left:2em;text-indent:2em">廣說應如上之經。</p>
</div>
<div class='div-other'><a id='mulu1753' />
<p class='h4'>〔一四二〕第四　根〔香〕（一～四）</p><p>※二</p>
<p style="margin-left:2em;text-indent:2em">諸比丘！譬如諸根香中，以說隨時檀為其最上。諸比丘！如是……乃至……</p>
</div>
<div class='div-other'><a id='mulu1754' />
<p class='h4'>〔一四三〕第五　核（香）（一～四）</p><p>※三</p>
<p style="margin-left:2em;text-indent:2em">諸比丘！譬如諸核香中，以說赤檀為其最上。諸比丘！如是……乃至……</p>
</div>
<div class='div-other'><a id='mulu1755' />
<p class='h4'>〔一四四〕第六　夏生花（一～四）</p><p>※三</p>
<p style="margin-left:2em;text-indent:2em">諸比丘，譬如諸華香中，以說夏生花為其最上。諸比丘！如是……乃至……</p>
</div>
<div class='div-other'><a id='mulu1756' />
<p class='h4'>〔一四五〕第七　王（一～四）</p><p>※三</p>
<p style="margin-left:2em;text-indent:2em">諸比丘！譬如諸小王，皆隨屬於轉輪王，以說轉輪王為其最上。諸比丘！如是……乃至……</p>
</div>
<div class='div-other'><a id='mulu1757' />
<p class='h4'>〔一四六〕第八　月（一～四）</p><p>※三</p>
<p style="margin-left:2em;text-indent:2em">諸比丘，譬如諸星之光明，皆不及月光之十六分之一，而以月光說為其最上。諸比丘！如是……乃至……</p>
</div>
<div class='div-other'><a id='mulu1758' />
<p class='h4'>〔一四七〕第九　日（一～四）</p><p>※二</p>
<p style="margin-left:2em;text-indent:2em">諸比丘！譬如秋時，天空豁然無雲，日昇於蒼天，以除一切虛空之闇冥，輝熱徧照。諸比丘！如是……乃至……</p>
</div>
<div class='div-other'><a id='mulu1759' />
<p class='h4'>〔一四八〕第十　衣（一～四）</p><p>※二</p>
<p style="margin-left:2em;text-indent:2em">「諸比丘！譬如諸絲織之衣中，以說迦尸衣為其最上。諸比丘！如是諸善法，皆以不放逸為根本，等趣於不放逸，以說不放逸為諸法之最上。</p>
<p>三</p>
<p style="margin-left:2em;text-indent:2em">諸比丘！於不放逸之比丘，期望修習八支聖道，多修八支道。諸比丘！不放逸之比丘，云何修習八支聖道？多修八支聖道耶？</p>
<p>四</p>
<p style="margin-left:2em;text-indent:2em">諸比丘！此處有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪，依滅盡，迴向於捨修習正定。</p>
<p>五</p>
<p style="margin-left:2em;text-indent:2em">諸比丘，如是不放逸之比丘，修習八支聖道，多修八支聖道。」</p>
</div><p style="margin-left:22em">第五　不放逸品（終）</p>
<p style="margin-left:2em;text-indent:2em">此品之攝頌曰：</p>
<p style="margin-left:0em;text-indent:0em;" class="lg-abnormal"><div class='lg-row'>如來與足跡</div>
<div class='lg-row'>屋頂與根核</div>
<div class='lg-row'>夏生花王月</div>
<div class='lg-row'>日衣等十句</div>
<div class='lg-row'>如來〔之章〕應廣說</div>
</p></div>
<div class='div-other'><a id='mulu1760' />
<p class='h3'>第六　力所作品</p>
<div class='div-other'><a id='mulu1761' /><p>一</p>
<p style="margin-left:2em;text-indent:2em">舍衛城因緣。</p>
<p class="head4">〔一四九〕第一　力</p>
<p>※二</p>
<p style="margin-left:2em;text-indent:2em">「諸比丘！譬如以諸力作所作之事業，皆是依於地、立於地，以如是力作所作之事業。諸比丘！如是比丘，依於戒、立於戒、修習八支聖道，多修八支聖道。諸比丘！比丘云何依於戒、立於戒以修習八支聖道？多修八支聖道耶？</p>
<p>三</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪，依滅盡，迴向於捨修習正定。諸比丘！如是之比丘，依於戒、起於戒以修習八支聖道，多修八支聖道。」</p>
<p style="margin-left:2em;text-indent:2em">如前之廣說恆河之說，應如經圓滿而說。</p>
</div>
<div class='div-other'><a id='mulu1762' />
<p class='h4'>〔一五〇〕第二　種子</p><p>※二</p>
<p style="margin-left:2em;text-indent:2em">「諸比丘！譬如諸種子、草木之生長、增大、增長，皆依於地、立於地，生長、增大、增長。諸比丘！如是比丘，依於戒、立於戒，以修習八支聖道，多修八支聖道，則於諸法生長、增大、增長。諸比丘！比丘云何依於戒、立於戒以修習八支聖道？多修八支聖道者，則於諸法生長、增大、增長耶？</p>
<p>三</p>
<p style="margin-left:2em;text-indent:2em">諸比丘！於此有比丘，依遠離、〔依離貪，依滅盡，迴向於捨修習〕正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！如是之比丘，依於戒、立於戒，以修習八支聖道，多修八支聖道者，即於諸法生長、增大、增長。」</p>
</div>
<div class='div-other'><a id='mulu1763' />
<p class='h4'>〔一五一〕第三　龍</p><p>※二</p>
<p style="margin-left:2em;text-indent:2em">「諸比丘！龍乃依雪山王，令身增大，得獲其力，其於彼處使身增大，得獲其力已，以入小池；入於小池已，以入大池；入於大池已，以入小河；入於小河已，以入大河；入於大河已，以入大海洋，於彼處身得廣大。</p>
<p>三</p>
<p style="margin-left:2em;text-indent:2em">諸比丘！如是比丘，依於戒、立於戒以修習八支聖道，多修八支聖道，則於諸法得廣大。諸比丘！比丘云何依於戒、立於戒以修習八支聖道？多修八支聖道，則於諸法得廣大耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離〔依離貪、依滅盡，迴向於捨修習〕正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！如是之比丘，依於戒、立於戒，以修習八支聖道多修八支聖道，而於諸法得廣大。」</p>
</div>
<div class='div-other'><a id='mulu1764' />
<p class='h4'>〔一五二〕第四　樹</p><p>※二</p>
<p style="margin-left:2em;text-indent:2em">「諸比丘！譬如有樹，向東、傾東、臨東，若將斷其根者，則傾倒何方耶？」</p>
<p style="margin-left:2em;text-indent:2em">「大德！是其所向、所傾、所臨之方。」</p>
<p>三</p>
<p style="margin-left:2em;text-indent:2em">「諸比丘！如是，比丘修習八支聖道，多修八支聖道者，則向於涅槃、傾於涅槃、臨於涅槃。諸比丘！云何比丘修習八支聖道，多修八支聖道，則向於涅槃、傾於涅槃、臨於涅槃耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離〔依離貪，依滅盡，迴向於捨修習〕正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，修習八支聖道，多修八支聖道，則向於涅槃、傾於涅槃、臨於涅槃。」</p>
</div>
<div class='div-other'><a id='mulu1765' />
<p class='h4'>〔一五三〕第五　瓶</p><p>※二</p>
<p style="margin-left:2em;text-indent:2em">「諸比丘！譬如將瓶傾覆，則定傾出原有之水而不再還入。諸比丘！如是比丘，修習八支聖道，多修八支聖道，則定傾出原有惡不善法不再還入。諸比丘！云何比丘修習八支聖道，多修八支聖道，則定傾出原有之惡不善法不再還入耶？</p>
<p>三</p>
<p style="margin-left:2em;text-indent:2em">諸比丘！於此有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，修習八支聖道，多修八支聖道，則定吐出原有之惡不善法不再還入。」</p>
</div>
<div class='div-other'><a id='mulu1766' />
<p class='h4'>〔一五四〕第六　芒</p><p>※二</p>
<p style="margin-left:2em;text-indent:2em">「諸比丘！譬如稻之芒，或麥之芒，以手足觸踏其正向，則破手足而出血者，有其是處。何以故？諸比丘！芒之正向故。</p>
<p>三</p>
<p style="margin-left:2em;text-indent:2em">諸比丘！如是彼比丘，正向於見，正向於道之修習，以滅無明生明，現證涅槃者，有其是處。何以故？諸比丘！為見之正向故。諸比丘！云何比丘，以見之正向，正向於道之修習，以破無明而生明，現證涅槃耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離、依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，以見之正向，正向於道之修習，破無明生明，現證涅槃。」</p>
</div>
<div class='div-other'><a id='mulu1767' />
<p class='h4'>〔一五五〕第七　虛空</p><p>※二</p>
<p style="margin-left:2em;text-indent:2em">「諸比丘！譬如空中吹種種風，吹東風、吹西風、吹北風、吹南風、吹塵風、吹無塵風、吹涼風、吹熱風、吹小風、吹大風。</p>
<p>三</p>
<p style="margin-left:2em;text-indent:2em">諸比丘！如是比丘，修習八支聖道，多修八支聖道者，則圓滿修習四念處，〔圓滿修習〕四正勤，〔圓滿修習〕四神足，〔圓滿修習〕五根，〔圓滿修習〕五力，〔圓滿修習〕七覺支。諸比丘！云何比丘修習八支聖道，多修八支聖道者，則圓滿修習四念處，〔圓滿修習〕四正勤，〔圓滿修習〕四神足，〔圓滿修習〕五根，〔圓滿修習〕五力，〔圓滿修習〕七覺支耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離，依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，滅盡，迴向於捨修習正定。諸比丘！如是之比丘修習八支聖道，多修八支聖道者，則圓滿修習四念處，〔圓滿修習〕四正勤，〔圓滿修習〕四神足，〔圓滿修習〕五根，〔圓滿修習〕五力，圓滿修習七覺支。」</p>
</div>
<div class='div-other'><a id='mulu1768' />
<p class='h4'>〔一五六〕第八　雲（一）</p><p>※二</p>
<p style="margin-left:2em;text-indent:2em">「諸比丘！譬如於暑季之最終月起塵芥，有大非時雲，忽起令隱沒寂滅。諸比丘！如是比丘，修習八支聖道，多修八支聖道者，則忽然隨生令惡不善法隱沒寂滅。諸比丘！云何比丘，修習八支聖道，多修八支聖道者，則忽然隨生令惡不善法隱沒寂滅耶？</p>
<p>三</p>
<p style="margin-left:2em;text-indent:2em">諸比丘！此處有比丘，〔依遠離、依離貪，依滅盡，迴向於捨〕修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，修習八支聖道，多修八支聖道，則忽然隨生令惡不善法隱沒寂滅。」</p>
</div>
<div class='div-other'><a id='mulu1769' />
<p class='h4'>〔一五七〕第九　雲（二）</p><p>※二</p>
<p style="margin-left:2em;text-indent:2em">「諸比丘！譬如生大雲，遂即令大風隱沒寂滅。諸比丘！如是之比丘，修習八支聖道，多修八支聖道者，則隨生令惡不善法隱沒寂滅。諸比丘！云何比丘，修習八支聖道，多修八支聖道，則隨生令惡不善法隱沒寂滅耶？</p>
<p>三</p>
<p style="margin-left:2em;text-indent:2em">諸比丘！於此有比丘〔依遠離，依離貪，依滅盡，迴向於捨〕正見修習。〔正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，修習八支聖道，多修八支聖道者則隨生令惡不善法隱沒寂滅。」</p>
</div>
<div class='div-other'><a id='mulu1770' />
<p class='h4'>〔一五八〕第十　船舶</p><p>※二</p>
<p style="margin-left:2em;text-indent:2em">「諸比丘！譬如海上之船舶，以籐綴拴縛，六月於水上漂流，冬則漂著陸地，綴縛，曝於風日，彼〔綴縛〕霑漬雨雲，容易損耗腐敗。諸比丘！如是之比丘，修習八支聖道，多修八支聖道者，則諸結容易損耗腐敗。諸比丘！云何比丘，修習八支聖道，多修八支聖道者，則諸結易於損耗腐敗耶？</p>
<p>三</p>
<p style="margin-left:2em;text-indent:2em">諸比丘！此處有比丘，依遠離，依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，修習八支聖道，多修八支聖道者，則易損耗腐敗諸結。」</p>
</div>
<div class='div-other'><a id='mulu1771' />
<p class='h4'>〔一五九〕第十一　客</p><p>※二</p>
<p style="margin-left:2em;text-indent:2em">「諸比丘！譬如有客舍，於此，有由東方來住，有由西方來住，有由北方來住，有由南方來住，有剎帝利來住，有婆羅門來住，有毘舍來住，有首陀來住。諸比丘！如是之比丘，修習八支聖道，多修八支聖道者，證知應徧知之法，以證知而徧知，證知應斷之法，以證知而斷除。證知應現證之法，證知而現證。證知應修習之法，證知而修習。</p>
<p>三</p>
<p style="margin-left:2em;text-indent:2em">諸比丘！以何為證知而應徧知之法耶？應說五取蘊。以何為五耶？謂：色取蘊，〔受取蘊，想取蘊，行取蘊，〕識取蘊是。諸比丘！此為證知而應徧知之法。</p>
<p>四</p>
<p style="margin-left:2em;text-indent:2em">諸比丘！何為證知而應斷之法耶？無明與有愛是。諸比丘！此為證知而應斷之法。</p>
<p>五</p>
<p style="margin-left:2em;text-indent:2em">諸比丘！以何為證知而應現證之法耶？明與解脫是。諸比丘！此為證知而應現證之法。</p>
<p>六</p>
<p style="margin-left:2em;text-indent:2em">諸比丘！以何為證知而應修習之法耶？寂止與正觀是。諸比丘！此為證知而應修習之法。</p>
<p>七</p>
<p style="margin-left:2em;text-indent:2em">諸比丘！云何比丘，修習八支聖道，多修八支聖道者，則證知應徧知之法，以證知而徧知法，〔證知應斷之法，證知而斷。證知應現證之法，證知而現證。〕證知修習之法，證知而修習耶？</p>
<p>八</p>
<p style="margin-left:2em;text-indent:2em">諸比丘！於此有比丘，〔依遠離，依離貪，依滅盡，迴向於捨〕以修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是比丘，修習八支聖道，多修八支聖道，則證知應徧知之法，證知而徧知。證知應斷之法，證知而斷除。證知應現證之法，證知而現證。證知應修習之法，證知而修習。」</p>
</div>
<div class='div-other'><a id='mulu1772' />
<p class='h4'>〔一六〇〕第十二　河</p><p>※二</p>
<p style="margin-left:2em;text-indent:2em">「諸比丘！譬如恆河，趣向於東，傾向於東，臨入於東，時有眾人持鋤與籠來，謂：『我等將令此恆河趣向於西，傾向於西，臨入於西。』諸比丘！汝等於意云何？彼眾人得將恆河趣向於西，傾向於西，臨入於西否？」</p>
<p style="margin-left:2em;text-indent:2em">「大德！不也。」</p>
<p style="margin-left:2em;text-indent:2em">「何以故耶？」</p>
<p style="margin-left:2em;text-indent:2em">「大德！恆河乃趣向於東，傾向於東，臨入於東，將令此趣向於西，傾向於西，臨入於西者，實為不易，彼眾人徒蒙困苦損惱。」</p>
<p>三</p>
<p style="margin-left:2em;text-indent:2em">「諸比丘！如是比丘，修習八支聖道，多修八支聖道，王、王臣、友、朋、親戚、親族，伴財物而去，並言：『汝云何？以煩此袈裟衣耶？云何剃髮攜隨、往來耶？何不還俗而受用財物，作福業。』諸比丘！彼比丘修習八支聖道，多修八支聖道者，棄學以還俗無此理。何以故？諸比丘！其心若長夜趣向遠離，傾向遠離，臨入遠離，則無向下之理。諸比丘！云何比丘，修習八支聖道，多修八支聖道耶？</p>
<p>四</p>
<p style="margin-left:2em;text-indent:2em">諸比丘！於此有比丘，依遠離，依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是比丘，修習八支聖道，多修八支聖道……」力所作亦應廣說。</p>
</div><p style="margin-left:22em">第六　力所作品（終）</p>
<p style="margin-left:2em;text-indent:2em">攝頌曰：</p>

<div class="lg regular" style="margin-left:0em;"><div class='lg-row'>力及種子龍</div>
<div class='lg-row'>樹瓶以及芒</div>
<div class='lg-row'>虛空及二雲</div>
<div class='lg-row'>船舶與客河</div>
</div></div>
<div class='div-other'><a id='mulu1773' />
<p class='h3'>第七　尋覓品</p>
<div class='div-other'><a id='mulu1774' /><p>一</p>
<p style="margin-left:2em;text-indent:2em">舍衛城因緣。</p>
<p class="head4">〔一六一〕第一　尋覓</p>
<p style="margin-left:2em;text-indent:2em">（第一　證知）</p>
<p>※二</p>
<p style="margin-left:2em;text-indent:2em">「諸比丘！有三種尋覓。以何為三耶？欲尋，有尋，梵行尋是。諸比丘！此為三種尋覓。</p>
<p style="margin-left:2em;text-indent:2em">諸比丘！為證知此三尋覓，應修習八支聖道。何為八支聖道耶？</p>
<p>三</p>
<p style="margin-left:2em;text-indent:2em">諸比丘！於此有比丘，依遠離，〔依離貪，依滅盡，迴向於捨〕以修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。諸比丘！為證知此三尋覓，應修習八支聖道。</p>
<p>四～五</p>
<p style="margin-left:2em;text-indent:2em">……〔調伏究盡〕貪欲、〔調伏究盡〕瞋恚，〔調伏究盡〕愚癡以修習正定。〔諸比丘！為證知此三尋覓，應修習此八支聖道。〕</p>
<p>六～七</p>
<p style="margin-left:2em;text-indent:2em">……為究竟不死，趣向不死，究盡不死以修習正定。〔諸比丘！為證知此三尋覓，應修習此八支聖道。〕</p>
<p>八～九</p>
<p style="margin-left:2em;text-indent:2em">……為趣向涅槃，傾向涅槃，臨入涅槃以修習正定。〔諸比丘！為證知此三尋覓，應修習此八支聖道。〕」</p>
<p style="margin-left:2em;text-indent:2em">（第二　徧知）</p>
<p>一〇～一七</p>
<p style="margin-left:2em;text-indent:2em">諸比丘！有三種尋覓。以何為三？欲尋，有尋，梵行尋是。諸比丘！以此為三種尋覓。</p>
<p style="margin-left:2em;text-indent:2em">諸比丘！為徧知此三尋覓……乃至……應修習此八支聖道。</p>
<p style="margin-left:2em;text-indent:2em">如證知亦應徧知廣說。</p>
<p style="margin-left:2em;text-indent:2em">（第三　徧盡）</p>
<p>一八～二五</p>
<p style="margin-left:2em;text-indent:2em">諸比丘！有三種尋覓。以何為三耶？欲尋，有尋，梵行尋也。諸比丘！以此為三尋覓也。</p>
<p style="margin-left:2em;text-indent:2em">諸比丘！為徧盡此三尋覓……乃至……應修習此八支聖道。</p>
<p style="margin-left:2em;text-indent:2em">如證知亦應徧盡廣說之。</p>
<p style="margin-left:2em;text-indent:2em">（第四　斷）</p>
<p>二六～三三</p>
<p style="margin-left:2em;text-indent:2em">諸比丘！有三種尋覓。以何為三耶？欲尋，有尋，梵行尋是。諸比丘！以此為三種尋覓也。</p>
<p style="margin-left:2em;text-indent:2em">諸比丘！為斷此三尋覓……乃至……應修習此八支聖道。</p>
<p style="margin-left:2em;text-indent:2em">如證知亦應徧知斷。</p>
</div>
<div class='div-other'><a id='mulu1775' />
<p class='h4'>〔一六二〕第二　次第（慢）（一～四）</p><p>※二～三三</p>
<p style="margin-left:2em;text-indent:2em">「諸比丘！有三種次第（慢）。以何為三耶？謂：『我是勝』、『我是等』、『我是劣』是。諸比丘！此為三種之次第（慢）。</p>
<p style="margin-left:2em;text-indent:2em">諸比丘！為證知……徧知……徧盡……斷此三種之次第（慢），應修習八支聖道。何為八支聖道耶？</p>
<p style="margin-left:2em;text-indent:2em">諸比丘！於此有比丘，依遠離，依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，修習迴向於捨正定。諸比丘！為證知……徧知……徧盡……斷此三種之次第（慢），應修此八支聖道。」</p>
</div>
<div class='div-other'><a id='mulu1776' />
<p class='h4'>〔一六三〕第三　漏（一～四）</p><p>※二～三三</p>
<p style="margin-left:2em;text-indent:2em">諸比丘！有三種漏。以何為三耶？欲漏、有漏、無明漏是。諸比丘！以此為三種漏。</p>
<p style="margin-left:2em;text-indent:2em">諸比丘！為證知……徧知……徧盡……斷此三種漏……乃至……應修習此八支聖道。</p>
</div>
<div class='div-other'><a id='mulu1777' />
<p class='h4'>〔一六四〕第四　有（一～四）</p><p>※二～三三</p>
<p style="margin-left:2em;text-indent:2em">諸比丘！有三種有。以何為三耶？欲有、色有、無色有是。諸比丘！以此為三種有。</p>
<p style="margin-left:2em;text-indent:2em">諸比丘！為證知……徧知……徧盡……斷此三種有……乃至……應修習此八支聖道。</p>
</div>
<div class='div-other'><a id='mulu1778' />
<p class='h4'>〔一六五〕第五　苦（一～四）</p><p>※二～三三</p>
<p style="margin-left:2em;text-indent:2em">諸比丘！有三種苦，以何為三耶？苦苦、行苦、壞苦是。諸比丘！以此為三種苦。</p>
<p style="margin-left:2em;text-indent:2em">諸比丘！為證知……徧知……徧盡……斷此三種苦……乃至……應修習此八支聖道。</p>
</div>
<div class='div-other'><a id='mulu1779' />
<p class='h4'>〔一六六〕第六　礙（一～四）</p><p>※二～三三</p>
<p style="margin-left:2em;text-indent:2em">諸比丘！有三種礙。以何為三耶？貪礙、瞋礙、癡礙是。諸比丘！以此為三種礙。</p>
<p style="margin-left:2em;text-indent:2em">諸比丘！為證知……徧知……徧盡……斷此三種礙……乃至……應修習此八支聖道。</p>
</div>
<div class='div-other'><a id='mulu1780' />
<p class='h4'>〔一六七〕第七　垢（一～四）</p><p>※二～三三</p>
<p style="margin-left:2em;text-indent:2em">諸比丘！有三種垢。以何為三耶？乃貪垢、瞋垢、癡垢是。諸比丘！以此為三種垢。</p>
<p style="margin-left:2em;text-indent:2em">諸比丘！為證知……徧知……徧盡……斷此三種垢……乃至……應修習此八支聖道。</p>
</div>
<div class='div-other'><a id='mulu1781' />
<p class='h4'>〔一六八〕第八　搖（一～四）</p><p>※二～三三</p>
<p style="margin-left:2em;text-indent:2em">諸比丘！有三種搖。以何為三耶？乃貪搖、瞋搖、癡搖是。諸比丘！以此為三種搖也。</p>
<p style="margin-left:2em;text-indent:2em">諸比丘！為證知……徧知……徧盡……斷此三種搖……乃至……應修習此八支聖道。</p>
</div>
<div class='div-other'><a id='mulu1782' />
<p class='h4'>〔一六九〕第九　受（一～四）</p><p>一</p>
<p style="margin-left:2em;text-indent:2em">舍衛城……</p>
<p>二～三三</p>
<p style="margin-left:2em;text-indent:2em">諸比丘！有三種受。以何為三耶？乃樂受、苦受、不苦不樂受是。諸比丘！以此為三種受。</p>
<p style="margin-left:2em;text-indent:2em">諸比丘！為證知……徧知……徧盡……斷此三種受……乃至……應修習此八支聖道。</p>
</div>
<div class='div-other'><a id='mulu1783' />
<p class='h4'>〔一七〇〕第十　渴愛（一～四）</p><p>一</p>
<p style="margin-left:2em;text-indent:2em">舍衛城……</p>
<p>二～三三</p>
<p style="margin-left:2em;text-indent:2em">諸比丘！有三種渴愛。以何為三耶？乃欲愛、有愛、非有愛是。諸比丘！以此為三種渴愛。</p>
<p style="margin-left:2em;text-indent:2em">諸比丘！為證知……徧知……徧盡……斷此三種渴愛，應修習此八支聖道。何為八支聖道耶？</p>
<p style="margin-left:2em;text-indent:2em">諸比丘！於此有比丘，依遠離，依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。</p>
<p style="margin-left:2em;text-indent:2em">諸比丘！為證知……徧知……徧盡……斷此三種渴愛，應修習此八支聖道。</p>
</div>
<div class='div-other'><a id='mulu1784' />
<p class='h4'>※〔一七〇〕第十一　渴愛（一～四）</p><p>※四～三三</p>
<p style="margin-left:2em;text-indent:2em">諸比丘！有三種渴愛……乃至……諸比丘！為證知……徧知……徧盡……斷此三種渴愛……為調伏究盡貪欲，調伏究盡瞋恚，調伏究盡愚癡以修習正定……乃至……究竟不死、趣向不死、究盡不死、以修習正定……乃至……為趣向涅槃，傾向涅槃，臨入涅槃，以修習正定。</p>
<p style="margin-left:2em;text-indent:2em">諸比丘！為證知……徧知……徧盡……斷此三種渴愛，應修習此八支聖道。</p>
</div><p style="margin-left:22em">第七　尋覓品（終）</p>
<p style="margin-left:2em;text-indent:2em">此品攝頌曰：</p>

<div class="lg regular" style="margin-left:0em;"><div class='lg-row'>尋覓次第漏</div>
<div class='lg-row'>有苦以及礙</div>
<div class='lg-row'>垢搖乃至受</div>
<div class='lg-row'>並與二渴愛</div>
</div></div>
<div class='div-other'><a id='mulu1785' />
<p class='h3'>第八　瀑流品</p>
<div class='div-other'><a id='mulu1786' /><p>一</p>
<p style="margin-left:2em;text-indent:2em">舍衛城因緣。</p>
<p class="head4">〔一七一〕第一　瀑流</p>
<p>※二</p>
<p style="margin-left:2em;text-indent:2em">諸比丘！有四種瀑流。以何為四耶？欲流，有流，見流，無明流是。諸比丘！以此為四種瀑流。</p>
<p style="margin-left:2em;text-indent:2em">諸比丘！為證知……徧知……徧盡……斷此四種瀑流……乃至……應修習此八支聖道。</p>
<p>三～三三</p>
<p style="margin-left:2em;text-indent:2em">應如尋覓之廣說。</p>
</div>
<div class='div-other'><a id='mulu1787' />
<p class='h4'>〔一七二〕第二　軛</p><p>※二～三三</p>
<p style="margin-left:2em;text-indent:2em">諸比丘！有四種軛。以何為四耶？欲軛，有軛，見軛，無明軛是。諸比丘！以此為四種軛。</p>
<p style="margin-left:2em;text-indent:2em">諸比丘！為證知……徧知……徧盡……斷此四種軛……乃至……應修習此八支聖道。</p>
</div>
<div class='div-other'><a id='mulu1788' />
<p class='h4'>〔一七三〕第三　取</p><p>※二～三三</p>
<p style="margin-left:2em;text-indent:2em">諸比丘！有四種取。以何為四耶？欲取，見取，戒禁取，我語取是。諸比丘！此為四種取。</p>
<p style="margin-left:2em;text-indent:2em">諸比丘！為證知……徧知……徧盡……斷此四種取……乃至……應修習此八支聖道。</p>
</div>
<div class='div-other'><a id='mulu1789' />
<p class='h4'>〔一七四〕第四　繫</p><p>※二～三三</p>
<p style="margin-left:2em;text-indent:2em">諸比丘！有四種繫。以何為四耶？貪是身繫，瞋是身繫，戒禁取是身繫，此實執是身繫。諸比丘！此為四種身繫。</p>
<p style="margin-left:2em;text-indent:2em">諸比丘！為證知……徧知……徧盡……斷此四種身繫之……乃至……應修習此八支聖道。</p>
</div>
<div class='div-other'><a id='mulu1790' />
<p class='h4'>〔一七五〕第五　隨眠</p><p>※二～三三</p>
<p style="margin-left:2em;text-indent:2em">諸比丘！有七種隨眠。以何為七耶？欲貪隨眠，瞋隨眠，見隨眠，疑隨眠，慢隨眠，有貪隨眠，無明隨眠是。諸比丘！以此為七種隨眠。</p>
<p style="margin-left:2em;text-indent:2em">諸比丘！為證知……徧知……徧盡……斷此七種隨眠……乃至……應修習此八支聖道。</p>
</div>
<div class='div-other'><a id='mulu1791' />
<p class='h4'>〔一七六〕六　妙欲</p><p>※二～三三</p>
<p style="margin-left:2em;text-indent:2em">諸比丘！有五種妙欲。以何為五耶？眼所識之色，可樂、可愛、可意、引欲、可染；耳所識之聲……鼻所識之香……舌所識之味……身所識之所觸，可樂、可愛、可意、引欲、可染。諸比丘！此為五種妙欲。</p>
<p style="margin-left:2em;text-indent:2em">諸比丘！為證知……徧知……徧盡……斷此五種妙欲……乃至……應修習八支聖道。</p>
</div>
<div class='div-other'><a id='mulu1792' />
<p class='h4'>〔一七七〕第七　蓋</p><p>※二～三三</p>
<p style="margin-left:2em;text-indent:2em">諸比丘！有五種蓋，以何為五耶？欲貪蓋、瞋恚蓋、惛眠蓋、掉悔蓋、疑惑蓋。諸比丘！以此為五種蓋。</p>
<p style="margin-left:2em;text-indent:2em">諸比丘！為證知……徧知……徧盡……斷此五種蓋……乃至……應修習此八支聖道。</p>
</div>
<div class='div-other'><a id='mulu1793' />
<p class='h4'>〔一七八〕第八　蘊</p><p>※二～三三</p>
<p style="margin-left:2em;text-indent:2em">諸比丘！有五種取蘊。以何為五耶？色取蘊、受取蘊、想取蘊、行取蘊、識取蘊是。諸比丘！以此為五種取蘊。</p>
<p style="margin-left:2em;text-indent:2em">諸比丘！為證知……徧知……徧盡……斷此五種取蘊……乃至……應修習此八支聖道。</p>
</div>
<div class='div-other'><a id='mulu1794' />
<p class='h4'>〔一七九〕第九　下分（結）</p><p>※二～三三</p>
<p style="margin-left:2em;text-indent:2em">諸比丘！有五種下分結。以何為五耶？有身見、疑惑、戒禁取、欲貪、瞋恚是。諸比丘！以此為五種下分結也。</p>
<p style="margin-left:2em;text-indent:2em">諸比丘、為證知……徧知……徧盡……斷此五種下分結……乃至……應修習此八支聖道。</p>
</div>
<div class='div-other'><a id='mulu1795' />
<p class='h4'>〔一八〇〕第十　上分（結）</p><p>※二</p>
<p style="margin-left:2em;text-indent:2em">「諸比丘！有五種上分結。以何為五耶？色貪、無色貪、慢、掉舉、無明是。諸比丘！此為五種上分結。</p>
<p style="margin-left:2em;text-indent:2em">諸比丘！為證知……徧知……徧盡……斷此五種上分結，應修習八支聖道。何為八支聖道耶？</p>
<p>三～一七</p>
<p style="margin-left:2em;text-indent:2em">諸比丘！於此有比丘，依遠離、〔依離貪、依滅盡迴向於捨〕以修習正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨以修習正定。</p>
<p style="margin-left:2em;text-indent:2em">諸比丘！為證知……徧知……徧盡……斷此五種上分結，應修習此八支聖道。</p>
<p style="margin-left:2em;text-indent:2em">諸比丘！譬如恆河……乃至……</p>
<p>一八</p>
<p style="margin-left:2em;text-indent:2em">諸比丘！有五種上分結。以何為五耶？色貪、無色貪、慢、悼舉、無明是。諸比丘！此為五種上分結。</p>
<p style="margin-left:2em;text-indent:2em">諸比丘！為證知……徧知……徧盡……斷此五種上分結，應修習此八支聖道。何為八支聖道耶？</p>
<p>一九～三三</p>
<p style="margin-left:2em;text-indent:2em">諸比丘！於此有比丘，調伏究盡欲貪，調伏究盡瞋恚，調伏究盡愚癡……究竟不死、趣向不死、究盡不死……以趣向涅槃、傾向涅槃、臨入涅槃以修習正見〔……正思惟……正語……正業……正命……正精進……正念……正定〕。諸比丘！為證知……徧知……徧盡……斷此五種上分結，應修習此八支聖道。」</p>
</div><p style="margin-left:22em">第八　瀑流品（終）</p>
<p style="margin-left:2em;text-indent:2em">此品之攝頌曰：</p>

<div class="lg regular" style="margin-left:0em;"><div class='lg-row'>瀑流與軛取</div>
<div class='lg-row'>繫乃至隨眠</div>
<div class='lg-row'>妙欲以及蓋</div>
<div class='lg-row'>蘊為上下分</div>
</div><p style="margin-left:22em">第一　道相應（終）</p>
</div></div></div>
</div><!-- end of div[@id='body'] -->
</body></html>