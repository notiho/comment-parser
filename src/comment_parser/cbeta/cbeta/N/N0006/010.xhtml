<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu267' />
<p class='h2'>第十　夜叉相應</p>
<div class='div-other'><a id='mulu268' />
<p class='h3'>〔一〕第一　因陀迦</p><p>一</p>
<p style="margin-left:2em;text-indent:2em">爾時，世尊住王舍城，因陀峰山，因陀夜叉之住處。</p>
<p>二</p>
<p style="margin-left:2em;text-indent:2em">時，因陀迦夜叉來詣世尊處。詣而以偈白世尊曰：</p>

<div class="lg regular" style="margin-left:0em;"><div class='lg-row'>諸佛說此色非命　然則如何命在身</div>
<div class='lg-row'>此骨與肉何處來　如何此生住母胎</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕初有迦羅邏　由此迦羅邏</div>
<div class='lg-row'>而有阿部曇　由此阿部曇</div>
<div class='lg-row'>由生宍肉生　宍肉生堅肉</div>
<div class='lg-row'>由堅肢節生　生髮及毛爪</div>
<div class='lg-row'>如是母以取　飲料及食物</div>
<div class='lg-row'>住於母胎者　依此而生長</div>
</div></div>
<div class='div-other'><a id='mulu269' />
<p class='h3'>〔<span class='corr'>二</span>〕第二　釋羅</p><p>一</p>
<p style="margin-left:2em;text-indent:2em">爾時，世尊住王舍城靈鷲山。</p>
<p>二</p>
<p style="margin-left:2em;text-indent:2em">時，名釋羅夜叉，來詣世尊處。詣已以偈白世尊曰：</p>

<div class="lg regular" style="margin-left:0em;"><div class='lg-row'>卿離一切縛　解脫之沙門</div>
<div class='lg-row'>教化其他者　非卿之所為</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕釋羅與眾交　無論之形態</div>
<div class='lg-row'>非相應智人　唯傾心同情</div>
<div class='lg-row'>以是寂靜心　雖教化於他</div>
<div class='lg-row'>亦不為所縛　唯同情愛憐</div>
</div></div>
<div class='div-other'><a id='mulu270' />
<p class='h3'>〔三〕第三　針毛</p><p>一</p>
<p style="margin-left:2em;text-indent:2em">爾時，世尊住伽耶之石牀，針毛夜叉之住處。</p>
<p>二</p>
<p style="margin-left:2em;text-indent:2em">時，怯羅夜叉與針毛夜叉路過世尊近處。</p>
<p>三</p>
<p style="margin-left:2em;text-indent:2em">時，怯羅夜叉告針毛夜叉曰：「此是沙門。」</p>
<p>四</p>
<p style="margin-left:2em;text-indent:2em">「不！此非沙門，是小沙門。至少知彼是沙門耶！小沙門耶！〔暫〕為小沙門。」</p>
<p>五</p>
<p style="margin-left:2em;text-indent:2em">時，針毛夜叉來詣世尊處。詣已，以身碰世尊。</p>
<p>六</p>
<p style="margin-left:2em;text-indent:2em">時，世尊將身閃避。</p>
<p>七</p>
<p style="margin-left:2em;text-indent:2em">時，針毛夜叉，以此白世尊：「沙門！恐怖我耶？」</p>
<p>八</p>
<p style="margin-left:2em;text-indent:2em">「不！友！我非恐怖，然而，與汝相觸，總非善事。」</p>
<p>九</p>
<p style="margin-left:2em;text-indent:2em">「沙門！我問汝，汝若不能說明，汝當亂心，當破汝之心臟，取汝之兩脚，投諸恒河之彼岸。」</p>
<p>一〇</p>
<p style="margin-left:2em;text-indent:2em">「不！友！我於包括天界、魔界、梵天界之世界，於沙門、婆羅門人天之眾中，不見我心亂、破我心臟，取兩脚投諸恒河彼岸者。然而，友！欲者先問。」</p>
<p>一一</p>

<div class="lg regular" style="margin-left:0em;"><div class='lg-row'>貪欲與瞋恚　以何為因起</div>
<div class='lg-row'>快不快恐怖　又從何因生</div>
<div class='lg-row'>猶如童子等　放其縛足鳥</div>
<div class='lg-row'>心想何處起</div>
</div><p>一二</p>

<div class="lg regular" style="margin-left:0em;"><div class='lg-row'>〔世尊：〕貪欲與瞋恚　當由渴愛起</div>
<div class='lg-row'>快不快恐怖　悉由自己生</div>
<div class='lg-row'>猶如童子等　放其縛足鳥</div>
<div class='lg-row'>心想由此起　身從渴愛生</div>
<div class='lg-row'>尼俱律陀樹　其幹由根生</div>
<div class='lg-row'>凡夫著愛欲　如徧林蔓草</div>
<div class='lg-row'>知其生因者　則以滅此因</div>
<div class='lg-row'>諦聽之夜叉　彼等前來渡</div>
<div class='lg-row'>難渡渡瀑流　無有受再生</div>
</div></div>
<div class='div-other'><a id='mulu271' />
<p class='h3'>〔四〕第四　摩尼跋陀</p><p>一</p>
<p style="margin-left:2em;text-indent:2em">爾時，世尊住摩揭陀國，摩尼摩羅迦制底之摩尼跋陀夜叉住處。</p>
<p>二</p>
<p style="margin-left:2em;text-indent:2em">時，摩尼跋陀夜叉來詣世尊處。詣己，於世尊處說此偈曰：</p>

<div class="lg regular" style="margin-left:0em;"><div class='lg-row'>常於正念人幸福　以持正念得安樂</div>
<div class='lg-row'>正念明日猶言祥　彼解脫一切憤怒</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕常於正念人幸福　以持正念得安樂</div>
<div class='lg-row'>正念明日猶吉祥　然彼不解一切怒</div>
<div class='lg-row'>是心日夜樂不害　以慈悲一切有情</div>
<div class='lg-row'>於彼無有任何怒</div>
</div></div>
<div class='div-other'><a id='mulu272' />
<p class='h3'>〔五〕第五　左奴</p><p>一</p>
<p style="margin-left:2em;text-indent:2em">爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時有優婆夷名左奴之子，為夜叉所魅惑。</p>
<p>三</p>
<p style="margin-left:2em;text-indent:2em">時，優婆夷嘆息，而唱此等偈曰：</p>

<div class="lg regular" style="margin-left:0em;"><div class='lg-row'>我常聞如是　阿羅漢宣說</div>
<div class='lg-row'>我常聞如是　阿羅漢宣說</div>
<div class='lg-row'>然則今日我　見夜叉魅弄</div>
<div class='lg-row'>左奴為何事　十四十五日</div>
<div class='lg-row'>半月第八日　得神變分日</div>
<div class='lg-row'>奉持八齋戒　以住於布薩</div>
<div class='lg-row'>以行於梵行　夜叉不能魅</div>
<div class='lg-row'>我聞羅漢說　然我今日見</div>
<div class='lg-row'>夜叉魅左奴　此乃為何事</div>
</div><p>四</p>

<div class="lg regular" style="margin-left:0em;"><div class='lg-row'>〔夜叉：〕十四十五日　半月第八日</div>
<div class='lg-row'>得神變分日　奉持八齋戒</div>
<div class='lg-row'>以住於布薩　以住梵行者</div>
<div class='lg-row'>夜叉不能魅　我聞羅漢說</div>
<div class='lg-row'>左奴若醒覺　以此可語汝</div>
<div class='lg-row'>此乃夜叉語　不分公與私</div>
<div class='lg-row'>勿行任何惡　若作惡業者</div>
<div class='lg-row'>又若為欲為　如鳥躍上逃</div>
<div class='lg-row'>難逃汝苦惱</div>
</div><p>五</p>

<div class="lg regular" style="margin-left:0em;"><div class='lg-row'>〔左奴：〕人皆哭死人　生別時亦哭</div>
<div class='lg-row'>我活活於此　母何故泣我</div>
</div><p>六</p>

<div class="lg regular" style="margin-left:0em;"><div class='lg-row'>〔優婆夷：〕人皆泣子死　生別時亦哭</div>
<div class='lg-row'>然一度離欲　而且又歸來</div>
<div class='lg-row'>亦以哭其子　其生亦似死</div>
<div class='lg-row'>子汝出燼炎　願不再墮燼</div>
<div class='lg-row'>愛子出地獄　希不再入獄</div>
<div class='lg-row'>逃離為幸福　誰此語我等</div>
<div class='lg-row'>盛火出家貨　汝欲再燒耶</div>
</div></div>
<div class='div-other'><a id='mulu273' />
<p class='h3'>〔六〕第六　夜叉童子</p><p>一</p>
<p style="margin-left:2em;text-indent:2em">爾時，尊者阿那律住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時，尊者阿那律，黎明即起，以誦法句。</p>
<p>三</p>
<p style="margin-left:2em;text-indent:2em">時，夜叉童母之夜叉女，如是告其子曰：</p>

<div class="lg regular" style="margin-left:0em;"><div class='lg-row'>美哉迦羅汝　勿騷作音聲</div>
<div class='lg-row'>比丘誦法句　我若知法句</div>
<div class='lg-row'>以如是行者　乃我等利益</div>
<div class='lg-row'>切勿殺生物　知而勿妄語</div>
<div class='lg-row'>自己行善戒　我等脫鬼胎</div>
</div></div>
<div class='div-other'><a id='mulu274' />
<p class='h3'>〔七〕第七　富那婆藪</p><p>一</p>
<p style="margin-left:2em;text-indent:2em">爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">其時，世尊就有關涅槃，說法教示、利益、鼓勵比丘等。彼等諸比丘、深切注意、虔誠、心意集中、傾耳諦聽。</p>
<p>三</p>
<p style="margin-left:2em;text-indent:2em">時，富那婆藪母之夜叉女，以言告其子等：</p>

<div class="lg regular" style="margin-left:0em;"><div class='lg-row'>靜默鬱多羅　富那婆當默</div>
<div class='lg-row'>我暫聞思惟　無上佛師教</div>
<div class='lg-row'>世尊說涅槃　解脫諸結縛</div>
<div class='lg-row'>我甚愛此法　世我子可愛</div>
<div class='lg-row'>世我夫可愛　然而求此法</div>
<div class='lg-row'>有勝過此等　子夫雖可愛</div>
<div class='lg-row'>不能脫苦惱　聽聞正法者</div>
<div class='lg-row'>令人解苦惱　於世敗此惱</div>
<div class='lg-row'>迷之於老死　為解脫老死</div>
<div class='lg-row'>證悟於正法　我願聞此法</div>
<div class='lg-row'>富那婆當默</div>
</div><p>四</p>

<div class="lg regular" style="margin-left:0em;"><div class='lg-row'>〔富那婆藪：〕母我乃不語　靜默鬱多羅</div>
<div class='lg-row'>傾耳於法者　聞法為快樂</div>
<div class='lg-row'>因不知正法　母我迷苦惱</div>
<div class='lg-row'>此乃與迷於　人天光輝者</div>
<div class='lg-row'>最後身佛陀　有眼今說法</div>
</div><p>五</p>

<div class="lg regular" style="margin-left:0em;"><div class='lg-row'>〔夜叉女：〕善哉如是語　我子寢我懷</div>
<div class='lg-row'>我子乃賢哉　我子今愛樂</div>
<div class='lg-row'>無上佛所說　無染淨白法</div>
<div class='lg-row'>子富那婆藪　我今日心安</div>
<div class='lg-row'>解脫於輪迴　以見於聖諦</div>
<div class='lg-row'>我子鬱多羅　汝亦聞於我</div>
</div></div>
<div class='div-other'><a id='mulu275' />
<p class='h3'>〔八〕第八　須達多</p><p>一</p>
<p style="margin-left:2em;text-indent:2em">爾時，世尊住王舍城之寒林。</p>
<p>二</p>
<p style="margin-left:2em;text-indent:2em">其時，給孤獨長者，有事到王舍城。</p>
<p>三</p>
<p style="margin-left:2em;text-indent:2em">給孤獨長者聞「佛實出現於世。」欲往拜見世尊。</p>
<p>四</p>
<p style="margin-left:2em;text-indent:2em">時，給孤獨長者作如是思惟：「今日欲往拜見世尊，時已過遲。明日適時當始往拜見世尊。」則念佛而臥。其夜曾三度以為天亮而起身。</p>
<p>五</p>
<p style="margin-left:2em;text-indent:2em">時，給孤獨長者來到墓地之門，諸天則開其門。</p>
<p>六</p>
<p style="margin-left:2em;text-indent:2em">時，給孤獨長者走出市鎮，當離去時，光滅而暗，恐怖戰慄，毛髮豎立。長者就此欲退返。</p>
<p>七</p>
<p style="margin-left:2em;text-indent:2em">時，尸婆迦夜叉來現其形，只令聞聲：</p>

<div class="lg regular" style="margin-left:0em;"><div class='lg-row'>百象與百馬　又百之驢車</div>
<div class='lg-row'>百千之女亦　裝摩尼耳環</div>
<div class='lg-row'>於此行一步　不值十六一</div>
<div class='lg-row'>行進之長者　行進之長者</div>
<div class='lg-row'>行進始能近　退避當用脚</div>
</div><p>八</p>
<p style="margin-left:2em;text-indent:2em">時，給孤獨長者，暗滅光現、毛髮豎立之恐怖戰慄亦靜止。</p>
<p>九</p>
<p style="margin-left:2em;text-indent:2em">二度……乃至……</p>
<p>一〇</p>
<p style="margin-left:2em;text-indent:2em">給孤獨長者，三度光滅而暗，恐怖戰慄，毛髮豎立。長者又欲從此而退返。三度尸婆迦夜叉不現其形，只令聞其聲……乃至……</p>
<p>一一</p>
<p style="margin-left:2em;text-indent:2em">時，給孤獨長者，暗滅光現，毛髮豎立之恐怖戰慄亦靜止。</p>
<p>一二</p>
<p style="margin-left:2em;text-indent:2em">時，給孤獨長者，來詣寒林於世尊住處。</p>
<p>一三</p>
<p style="margin-left:2em;text-indent:2em">其時，世尊於夜曉起身，在露地經行。</p>
<p>一四</p>
<p style="margin-left:2em;text-indent:2em">世尊見給孤獨長者從遠而來，見已下經行處，即坐所設座，坐已，世尊以此言給孤獨長者曰：「來！須達多。」</p>
<p>一五</p>
<p style="margin-left:2em;text-indent:2em">時，給孤獨長者：「世尊按名呼我。」於此，即於世尊足下，五體投地而白曰：「世尊！輕安而眠耶？」</p>
<p>一六</p>

<div class="lg regular" style="margin-left:0em;"><div class='lg-row'>〔世尊：〕煩惱火悉消　婆羅門安眠</div>
<div class='lg-row'>不著於愛欲　清涼無所依</div>
<div class='lg-row'>斷一切執著　調伏心苦惱</div>
<div class='lg-row'>寂靜輕安寢　是達心寂靜</div>
</div></div>
<div class='div-other'><a id='mulu276' />
<p class='h3'>〔九〕第九　叔迦羅（一）</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">其時，叔迦羅比丘尼，為被大眾圍繞而說法。</p>
<p>三</p>
<p style="margin-left:2em;text-indent:2em">時，集叔迦羅比丘尼之信樂夜叉，於王舍城從此街至彼街，從此路至彼路，以說此偈曰：</p>

<div class="lg regular" style="margin-left:0em;"><div class='lg-row'>王舍城人眾　為何而居耶</div>
<div class='lg-row'>猶如於甘酒　或醉於臥倒</div>
<div class='lg-row'>以侍叔迦羅　比丘尼所說</div>
<div class='lg-row'>甘露之道足　無混濁甘液</div>
<div class='lg-row'>於此飲至再　飲之不為飽</div>
<div class='lg-row'>思智慧人飲　如渴旅人雨</div>
</div></div>
<div class='div-other'><a id='mulu277' />
<p class='h3'>〔一〇〕第十　叔迦羅（二）</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">其時，有優婆塞施食於叔迦羅比丘尼。</p>
<p>三</p>
<p style="margin-left:2em;text-indent:2em">時，叔迦羅比丘尼之信樂夜叉，於王舍城從此街至彼街，從此路至彼路，以唱此偈曰：</p>

<div class="lg regular" style="margin-left:0em;"><div class='lg-row'>悉解脫結縛　施食叔迦羅</div>
<div class='lg-row'>實賢優婆塞　彼得多功德</div>
</div></div>
<div class='div-other'><a id='mulu278' />
<p class='h3'>〔一一〕第十一　毘羅</p><p>一</p>
<p style="margin-left:2em;text-indent:2em">如是我聞。爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">其時，有優婆塞施衣於毘羅比丘尼。</p>
<p>三</p>
<p style="margin-left:2em;text-indent:2em">時，毘羅比丘尼之信樂夜叉，於王舍城從此街至彼街，從此路至彼路，以唱此偈曰：</p>

<div class="lg regular" style="margin-left:0em;"><div class='lg-row'>脫一切縛軛　施衣予毘羅</div>
<div class='lg-row'>實賢優婆塞　彼得多功德</div>
</div></div>
<div class='div-other'><a id='mulu279' />
<p class='h3'>〔一二〕第十二　阿羅毘</p><p>一</p>
<p style="margin-left:2em;text-indent:2em">如是我聞。爾時，世尊住阿羅毘之阿羅婆迦夜叉住居。</p>
<p>二</p>
<p style="margin-left:2em;text-indent:2em">時，阿羅婆迦夜叉、白世尊曰：「沙門！出去。」「是！友。」世尊便出去。「沙門！進來。」「是！友。」世尊便進來。</p>
<p>三</p>
<p style="margin-left:2em;text-indent:2em">再度〔……乃至〕……</p>
<p>四</p>
<p style="margin-left:2em;text-indent:2em">阿羅婆迦夜叉，如此三度白世尊：「沙門！出去。」……〔乃至〕……「是！友。」世尊便進來。</p>
<p>五</p>
<p style="margin-left:2em;text-indent:2em">阿羅婆迦夜叉，四度白世尊：「沙門！出去。」</p>
<p>六</p>
<p style="margin-left:2em;text-indent:2em">「不！友，我不應出去，由汝所欲為。」</p>
<p>七</p>
<p style="margin-left:2em;text-indent:2em">「沙門！我且問汝，汝若不能答我者，我以汝心亂，破汝心臟，取汝兩脚，投諸恒伽河之彼岸。」</p>
<p>八</p>
<p style="margin-left:2em;text-indent:2em">「不！友！我於包括天界，魔界，梵天界之世界，於含括沙門、婆羅門、人天之眾中，不見以我心亂，破我心臟，取我兩脚、投諸恒伽河之彼岸者。然而汝若欲問則問。」</p>
<p>九</p>

<div class="lg regular" style="margin-left:0em;"><div class='lg-row'>〔夜叉：〕於此世間人　何為最勝富</div>
<div class='lg-row'>以善修何物　齎得以安樂</div>
<div class='lg-row'>何物味最上　云何之生活</div>
<div class='lg-row'>為最勝生活</div>
</div><p>一〇</p>

<div class="lg regular" style="margin-left:0em;"><div class='lg-row'>〔世尊：〕此世信最富　修善最安樂</div>
<div class='lg-row'>真實最上味　智慧之生活</div>
<div class='lg-row'>謂最勝生活</div>
</div><p>一一</p>

<div class="lg regular" style="margin-left:0em;"><div class='lg-row'>〔夜叉：〕如何渡瀑流　如何渡大海</div>
<div class='lg-row'>如何超苦惱　如何為清淨</div>
</div><p>一二</p>

<div class="lg regular" style="margin-left:0em;"><div class='lg-row'>〔世尊：〕依信渡瀑流　不逸渡大海</div>
<div class='lg-row'>精進超苦惱　依智慧清淨</div>
</div><p>一三</p>

<div class="lg regular" style="margin-left:0em;"><div class='lg-row'>〔夜叉：〕如何得智慧　如何以得富</div>
<div class='lg-row'>如何以得譽　如何而結友</div>
<div class='lg-row'>此世行彼世　如何得不悲</div>
</div><p>一四</p>

<div class="lg regular" style="margin-left:0em;"><div class='lg-row'>〔世尊：〕以信阿羅漢　聞達涅槃法</div>
<div class='lg-row'>不逸分別者　當得於智慧</div>
<div class='lg-row'>如實堪重荷　精進者得富</div>
<div class='lg-row'>語真實得譽　布施友不離</div>
<div class='lg-row'>是為由此世　無悲往彼世</div>
<div class='lg-row'>求居亦信仰　真實與調順</div>
<div class='lg-row'>堅實與捨離　具此四法者</div>
<div class='lg-row'>死而無有悲　此世往彼世</div>
<div class='lg-row'>亦無有悲事　有疑問其他</div>
<div class='lg-row'>沙門婆羅門　真實與調順</div>
<div class='lg-row'>堪忍與捨離　此世有勝者</div>
</div><p>一五</p>

<div class="lg regular" style="margin-left:0em;"><div class='lg-row'>〔夜叉：〕今何問其他　沙門婆羅門</div>
<div class='lg-row'>我已於今日　得知未來利</div>
<div class='lg-row'>佛實為於我　來於阿羅毘</div>
<div class='lg-row'>我今施其人　知有大果事</div>
<div class='lg-row'>我今致禮敬　正覺法善性</div>
<div class='lg-row'>由村以至村　遊方邑至邑</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>田陀迦與釋羅　針毛摩尼跋陀</div>
<div class='lg-row'>左奴童子夜叉　那婆藪須達多</div>
<div class='lg-row'>有二之叔迦羅　毘羅與阿羅毘</div>
</div></div></div></div>
</div><!-- end of div[@id='body'] -->
</body></html>