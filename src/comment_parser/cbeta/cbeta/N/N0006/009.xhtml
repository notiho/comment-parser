<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu251' />
<p class='h2'>第九　森林相應</p>
<div class='div-other'><a id='mulu252' />
<p class='h3'>第一　葦品</p>
<div class='div-other'><a id='mulu253' />
<p class='h4'>〔一〕第一　遠離</p><p>一</p>
<p style="margin-left:2em;text-indent:2em">如是我聞。爾時，有比丘住拘薩羅國之茂林。</p>
<p>二</p>
<p style="margin-left:2em;text-indent:2em">其時，彼比丘，去往日住，至住家，起惡不善之思。</p>
<p>三</p>
<p style="margin-left:2em;text-indent:2em">時，住彼森林之天神，憐憫彼比丘，欲警覺此比丘，令思有益，而接近此比丘。</p>
<p>四</p>
<p style="margin-left:2em;text-indent:2em">近而以偈語此比丘曰：</p>

<div class="lg regular" style="margin-left:0em;"><div class='lg-row'>入森求遠離　汝心走外界</div>
<div class='lg-row'>對人與滅欲　離貪欲心安</div>
<div class='lg-row'>除不快正念　我等讚善人</div>
<div class='lg-row'>地獄塵難除　勿運渴愛塵</div>
<div class='lg-row'>如鳥浴沙泥　挺身羽塵落</div>
<div class='lg-row'>如是之比丘　於正念正勤</div>
<div class='lg-row'>拂落沾身塵</div>
</div><p>五</p>
<p style="margin-left:2em;text-indent:2em">時，彼比丘受天神所警策而起驚惺。</p>
</div>
<div class='div-other'><a id='mulu254' />
<p class='h4'>〔二〕第二　看護</p><p>一</p>
<p style="margin-left:2em;text-indent:2em">爾時，有比丘住拘薩羅國之茂林。</p>
<p>二</p>
<p style="margin-left:2em;text-indent:2em">其時，彼比丘去往日住而睡眠。</p>
<p>三</p>
<p style="margin-left:2em;text-indent:2em">時，住於林中之一天神，憐憫比丘，欲警覺彼比丘，令思有益，以詣比丘之處。</p>
<p>四</p>
<p style="margin-left:2em;text-indent:2em">詣已以偈語彼此丘曰：</p>

<div class="lg regular" style="margin-left:0em;"><div class='lg-row'>比丘當醒起　何故而睡臥</div>
<div class='lg-row'>睡<span class='corr'>眠</span>有何益　有病毒箭射</div>
<div class='lg-row'>煩惱人何眠　依信而出家</div>
<div class='lg-row'>身為無家者　始增養其信</div>
<div class='lg-row'>勿陷睡眠域</div>
</div><p>五</p>

<div class="lg regular" style="margin-left:0em;"><div class='lg-row'>〔比丘：〕樂欲無常滅　癡漢迷醉此</div>
<div class='lg-row'>以解脫結縛　出家無所著</div>
<div class='lg-row'>眠之何故責　解脫滅貪欲</div>
<div class='lg-row'>以超過無明　其智已清淨</div>
<div class='lg-row'>如是之出家　何故受見責</div>
<div class='lg-row'>依明破無明　以滅盡諸漏</div>
<div class='lg-row'>無憂亦無悶　如是之出定</div>
<div class='lg-row'>何故受見責　精進而不撓</div>
<div class='lg-row'>冀望於涅槃　常勇猛精進</div>
<div class='lg-row'>如是之出家　何故受見責</div>
</div></div>
<div class='div-other'><a id='mulu255' />
<p class='h4'>〔三〕迦葉（獵夫）</p><p>一</p>
<p style="margin-left:2em;text-indent:2em">爾時，尊者迦葉住拘薩羅國之茂林。</p>
<p>二</p>
<p style="margin-left:2em;text-indent:2em">其時，尊者迦葉去往日住，教誡一獵夫。</p>
<p>三</p>
<p style="margin-left:2em;text-indent:2em">時住彼林中有一天神，憐憫尊者迦葉，欲警覺尊者迦葉，令思有益，來至尊者迦葉處。</p>
<p>四</p>
<p style="margin-left:2em;text-indent:2em">到已，而以偈語尊者迦葉曰：</p>

<div class="lg regular" style="margin-left:0em;"><div class='lg-row'>往山嶮獵師　無智無心者</div>
<div class='lg-row'>非為教誡時　我見如癡漢</div>
<div class='lg-row'>彼聞亦不悟　連見亦不見</div>
<div class='lg-row'>雖然與語法　愚者不悟義</div>
<div class='lg-row'>迦葉猶如與　十指之光明</div>
<div class='lg-row'>彼不見物形　因無眼可見</div>
</div><p>五</p>
<p style="margin-left:2em;text-indent:2em">時，尊迦葉，依其天神之警覺而驚起。</p>
</div>
<div class='div-other'><a id='mulu256' />
<p class='h4'>〔四〕第四　多數（遊）方者</p><p>一</p>
<p style="margin-left:2em;text-indent:2em">爾時，眾多比丘住拘薩羅國之茂林。</p>
<p>二</p>
<p style="margin-left:2em;text-indent:2em">時彼等諸比丘，渡過雨期三月，之後而外出遊方。</p>
<p>三</p>
<p style="margin-left:2em;text-indent:2em">時，住彼林中有一天神，不見彼等諸比丘，而心生悲，其時以唱此偈曰：</p>

<div class="lg regular" style="margin-left:0em;"><div class='lg-row'>多見空居座　我今心不樂</div>
<div class='lg-row'>多聞美說者　瞿曇弟子等</div>
<div class='lg-row'>已從何處去</div>
</div><p>四</p>
<p style="margin-left:2em;text-indent:2em">如是言已，其他之天神，以偈語其天神曰：</p>

<div class="lg regular" style="margin-left:0em;"><div class='lg-row'>或者磨揭陀　或者拘薩羅</div>
<div class='lg-row'>或者往跋耆　如無係蹄鹿</div>
<div class='lg-row'>比丘等無家　而能自在住</div>
</div></div>
<div class='div-other'><a id='mulu257' />
<p class='h4'>〔五〕第五　阿難</p><p>一</p>
<p style="margin-left:2em;text-indent:2em">爾時，尊者阿難住拘薩羅國之茂林。</p>
<p>二</p>
<p style="margin-left:2em;text-indent:2em">其時，尊者阿難多說在家諸事而住。</p>
<p>三</p>
<p style="margin-left:2em;text-indent:2em">時住彼林中一天神，憐憫尊者阿難，欲警覺尊者阿難，令思有益。來至阿難之處說偈曰：</p>

<div class="lg regular" style="margin-left:0em;"><div class='lg-row'>入樹下居住　潛心於涅槃</div>
<div class='lg-row'>瞿曇禪思之　勿為於放逸</div>
<div class='lg-row'>以行於雜談　與汝有何用</div>
</div><p>四</p>
<p style="margin-left:2em;text-indent:2em">時，尊者阿難受天神之警覺而驚起。</p>
</div>
<div class='div-other'><a id='mulu258' />
<p class='h4'>〔六〕第六　阿那律</p><p>一</p>
<p style="margin-left:2em;text-indent:2em">爾時，尊者阿那律住拘薩羅國之茂林。</p>
<p>二</p>
<p style="margin-left:2em;text-indent:2em">時，尊者阿那律俗家之妻，為三十三天天神之闍利仁，來詣尊者阿那律處。</p>
<p>三</p>
<p style="margin-left:2em;text-indent:2em">詣已以偈語阿那律曰：</p>

<div class="lg regular" style="margin-left:0em;"><div class='lg-row'>請卿來此住　具一切愛欲</div>
<div class='lg-row'>以發起志願　生於忉利天</div>
<div class='lg-row'>而嘗天妃擁　圍繞耀光輝</div>
</div><p>四</p>

<div class="lg regular" style="margin-left:0em;"><div class='lg-row'>〔阿那律：〕滯著有身見　天女等之禍</div>
<div class='lg-row'>天女之所得　人人亦成禍</div>
</div><p>五</p>

<div class="lg regular" style="margin-left:0em;"><div class='lg-row'>〔闍利仁：〕為世所稱讚　忉利天住家</div>
<div class='lg-row'>不見歡喜園　非知快樂事</div>
</div><p>六</p>

<div class="lg regular" style="margin-left:0em;"><div class='lg-row'>〔阿那律：〕愚者汝不知　佛之所宣說</div>
<div class='lg-row'>一切行無常　皆為生滅性</div>
<div class='lg-row'>生者而又滅　此等之寂靜</div>
<div class='lg-row'>始是真快樂　闍利仁天界</div>
<div class='lg-row'>我無受住家　越過此輪迴</div>
<div class='lg-row'>從今無他生</div>
</div></div>
<div class='div-other'><a id='mulu259' />
<p class='h4'>〔七〕第七　那伽達多</p><p>一</p>
<p style="margin-left:2em;text-indent:2em">爾時，尊者那伽達多住拘薩羅國之茂林。</p>
<p>二</p>
<p style="margin-left:2em;text-indent:2em">其時，尊者那伽達多於清晨，趁早入村，過午後則遲歸林中。</p>
<p>三</p>
<p style="margin-left:2em;text-indent:2em">時，住彼林中一天神，憐憫尊者那伽達多，欲警覺尊者那伽達多，令思有益，來到尊者那伽達多處。</p>
<p>四</p>
<p style="margin-left:2em;text-indent:2em">到已，以偈語尊者那伽達多曰：</p>

<div class="lg regular" style="margin-left:0em;"><div class='lg-row'>那伽達多友　汝過早入村</div>
<div class='lg-row'>日遲始歸林　與在家人交</div>
<div class='lg-row'>同以為苦樂　我那伽達多</div>
<div class='lg-row'>惟恐過大膽　與在家人交</div>
<div class='lg-row'>力強之死王　將落惡魔領</div>
</div><p>五</p>
<p style="margin-left:2em;text-indent:2em">時，尊者那伽達多，依天神之警覺而驚起。</p>
</div>
<div class='div-other'><a id='mulu260' />
<p class='h4'>〔八〕第八　家婦</p><p>一</p>
<p style="margin-left:2em;text-indent:2em">爾時，一比丘住拘薩羅國之茂林。</p>
<p>二</p>
<p style="margin-left:2em;text-indent:2em">其時，有一比丘多住於在家。</p>
<p>三</p>
<p style="margin-left:2em;text-indent:2em">時，彼林住一天神，憐憫其比丘、欲警覺其比丘，令思有益，到其家中化作家婦，到其比丘處。</p>
<p>四</p>
<p style="margin-left:2em;text-indent:2em">到已，以偈告彼比丘曰：</p>

<div class="lg regular" style="margin-left:0em;"><div class='lg-row'>河之岸或者　市門之閑場</div>
<div class='lg-row'>集會堂等地　街頭或市集</div>
<div class='lg-row'>私議汝與妾　原來為何故</div>
</div><p>五</p>

<div class="lg regular" style="margin-left:0em;"><div class='lg-row'>〔比丘：〕世多不快語　苦行者堪忍</div>
<div class='lg-row'>不因此焦心　不因此痛苦</div>
<div class='lg-row'>如風怖林鹿　其聲亦驚人</div>
<div class='lg-row'>若謂輕其心　修行不成就</div>
</div></div>
<div class='div-other'><a id='mulu261' />
<p class='h4'>〔九〕第九　跋耆子（毘舍離）</p><p>一</p>
<p style="margin-left:2em;text-indent:2em">爾時，有跋耆子比丘，住毘舍離之茂林。</p>
<p>二</p>
<p style="margin-left:2em;text-indent:2em">時，毘舍離整夜行祭事。</p>
<p>三</p>
<p style="margin-left:2em;text-indent:2em">時，其比丘聞毘舍離器樂、聲樂之騷音而嘆息，其時以唱偈曰：</p>

<div class="lg regular" style="margin-left:0em;"><div class='lg-row'>如棄林木材　我等獨住森</div>
<div class='lg-row'>實則如是夜　誰比我等幸</div>
</div><p>四</p>
<p style="margin-left:2em;text-indent:2em">時，彼林住一天神，憐憫此比丘，欲警覺此比丘，令思有益，來到此比丘之處。</p>
<p>五</p>
<p style="margin-left:2em;text-indent:2em">到已，以偈語此比丘曰：</p>

<div class="lg regular" style="margin-left:0em;"><div class='lg-row'>若棄林木材　汝雖獨住森</div>
<div class='lg-row'>眾多人羨汝　猶如墮獄者</div>
<div class='lg-row'>羨慕生天者</div>
</div><p>六</p>
<p style="margin-left:2em;text-indent:2em">時，此比丘受其天神之警覺而起驚。</p>
</div>
<div class='div-other'><a id='mulu262' />
<p class='h4'>〔一〇〕第十　誦經（法）</p><p>一</p>
<p style="margin-left:2em;text-indent:2em">爾時，有比丘住拘薩羅國之茂林。</p>
<p>二</p>
<p style="margin-left:2em;text-indent:2em">其時，此比丘，以往甚勤誦經，今則不勤，默然而坐。</p>
<p>三</p>
<p style="margin-left:2em;text-indent:2em">時，住彼林中天神，不得復聞此比丘之法，來到比丘之處。</p>
<p>四</p>
<p style="margin-left:2em;text-indent:2em">到已，而以偈語此比丘曰：</p>

<div class="lg regular" style="margin-left:0em;"><div class='lg-row'>比丘汝何故　今交諸比丘</div>
<div class='lg-row'>不誦法句耶　人聞得歡喜</div>
<div class='lg-row'>現在得稱讚</div>
</div><p>五</p>

<div class="lg regular" style="margin-left:0em;"><div class='lg-row'>〔比丘：〕依離欲至果　前望於法句</div>
<div class='lg-row'>今依離至果　見聞思何物</div>
<div class='lg-row'>依智慧捨棄　善人是為教</div>
</div></div>
<div class='div-other'><a id='mulu263' />
<p class='h4'>〔一一〕第十一　不正思惟（思惟）</p><p>一</p>
<p style="margin-left:2em;text-indent:2em">爾時，有比丘住拘薩羅國之茂林。</p>
<p>二</p>
<p style="margin-left:2em;text-indent:2em">時，彼比丘去往日住，起惡不善覺，即欲覺、瞋覺、害覺。</p>
<p>三</p>
<p style="margin-left:2em;text-indent:2em">時，住其林中一天神，憐憫此比丘，欲警覺此比丘，令思有益，來到此比丘之處。</p>
<p>四</p>
<p style="margin-left:2em;text-indent:2em">到已，以偈語比丘曰：</p>

<div class="lg regular" style="margin-left:0em;"><div class='lg-row'>汝依不正思　醉不善覺想</div>
<div class='lg-row'>捨不正思惟　以為正思惟</div>
<div class='lg-row'>對於師法僧　勿從戒退轉</div>
<div class='lg-row'>汝斯達歡喜　無疑得喜樂</div>
<div class='lg-row'>從此歡喜多　應盡諸苦惱</div>
</div><p>五</p>
<p style="margin-left:2em;text-indent:2em">時，此比丘依天神之警覺而起驚。</p>
</div>
<div class='div-other'><a id='mulu264' />
<p class='h4'>〔一二〕第十二　中午（鳴動）</p><p>一</p>
<p style="margin-left:2em;text-indent:2em">爾時，比丘住拘薩羅國之茂林。</p>
<p>二</p>
<p style="margin-left:2em;text-indent:2em">時，住其林一天神，來到比丘之處。</p>
<p>三</p>
<p style="margin-left:2em;text-indent:2em">到已，走近此比丘，以言偈曰：</p>

<div class="lg regular" style="margin-left:0em;"><div class='lg-row'>在日之炎盛　鳥停枝不動</div>
<div class='lg-row'>大林聲鳴放　恐怖以襲我</div>
</div><p>四</p>

<div class="lg regular" style="margin-left:0em;"><div class='lg-row'>〔比丘：〕在日之炎盛　鳥停枝不動</div>
<div class='lg-row'>大林聲鳴放　我滿其快樂</div>
</div></div>
<div class='div-other'><a id='mulu265' />
<p class='h4'>〔一三〕第十三　不制御根（多比丘）</p><p>一</p>
<p style="margin-left:2em;text-indent:2em">爾時，眾多比丘住拘薩羅國之茂林。掉舉、心亂、輕騷、絮叨而多無聊語、妄念不正知、心不靜、散亂、諸根不制御。</p>
<p>二</p>
<p style="margin-left:2em;text-indent:2em">時，住其林之天神，憐憫此比丘等，欲警覺彼等諸比丘，令思有益，來到此比丘等處。</p>
<p>三</p>
<p style="margin-left:2em;text-indent:2em">到已，而以偈語彼等諸比丘曰：</p>

<div class="lg regular" style="margin-left:0em;"><div class='lg-row'>往昔瞿曇之　弟子比丘等</div>
<div class='lg-row'>安樂而其住　心無求乞食</div>
<div class='lg-row'>心無求而住　知世之無常</div>
<div class='lg-row'>彼等苦惱盡　如今比丘等</div>
<div class='lg-row'>以惡向自己　如村長於村</div>
<div class='lg-row'>心為他富奪　餐食而寢臥</div>
<div class='lg-row'>於僧不合掌　此有人禮我</div>
<div class='lg-row'>然而被遺棄　無主之人眾</div>
<div class='lg-row'>猶如諸死屍　我對放逸者</div>
<div class='lg-row'>其眾人以語　於不住放逸</div>
<div class='lg-row'>人人我歸依</div>
</div><p>四</p>
<p style="margin-left:2em;text-indent:2em">時，彼等諸比丘依天神之警覺而起驚。</p>
</div>
<div class='div-other'><a id='mulu266' />
<p class='h4'>〔一四〕第十四　紅蓮（白蓮）</p><p>一</p>
<p style="margin-left:2em;text-indent:2em">爾時，一比丘住拘薩羅國之茂林。</p>
<p>二</p>
<p style="margin-left:2em;text-indent:2em">時，此比丘食後收鉢，入於蓮池，以嗅紅蓮之香。</p>
<p>三</p>
<p style="margin-left:2em;text-indent:2em">時，住彼林一天神，憐憫此比丘，欲警覺此比丘，令思有益。來到比丘處。</p>
<p>四</p>
<p style="margin-left:2em;text-indent:2em">到已，以偈語其比丘曰：</p>

<div class="lg regular" style="margin-left:0em;"><div class='lg-row'>此水所生花　不予汝嗅聞</div>
<div class='lg-row'>此亦一盜者　汝盜香花人</div>
</div><p>五</p>

<div class="lg regular" style="margin-left:0em;"><div class='lg-row'>〔比丘：〕不取又不折　離而嗅蓮香</div>
<div class='lg-row'>如何汝云我　是花香盜人</div>
<div class='lg-row'>以掘其根頭　或餐其蓮莖</div>
<div class='lg-row'>如是行暴人　何故汝不云</div>
</div><p>六</p>

<div class="lg regular" style="margin-left:0em;"><div class='lg-row'>〔天神：〕如下婢污衣　不淨粗暴人</div>
<div class='lg-row'>我不言此語　云汝則相應</div>
<div class='lg-row'>無有罪污穢　常求清淨人</div>
<div class='lg-row'>惡如毛毫端　見猶天雲大</div>
</div><p>七</p>

<div class="lg regular" style="margin-left:0em;"><div class='lg-row'>〔比丘：〕夜叉我知汝　又以哀憐我</div>
<div class='lg-row'>以如是見時　夜叉又語我</div>
</div><p>八</p>

<div class="lg regular" style="margin-left:0em;"><div class='lg-row'>〔天神：〕我非靠汝生　亦非指為惡</div>
<div class='lg-row'>比丘汝自己　不得為不知</div>
<div class='lg-row'>如何去善趣</div>
</div><p>九</p>
<p style="margin-left:2em;text-indent:2em">時，此比丘依天神之警覺，而起驚。</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>遠離與看護　迦葉與多數</div>
<div class='lg-row'>阿難阿那律　及那伽達多</div>
<div class='lg-row'>家婦跋耆子　毘舍離誦經</div>
<div class='lg-row'>不正思午日　及不制御根</div>
<div class='lg-row'>紅蓮等十四</div>
</div></div></div></div></div>
</div><!-- end of div[@id='body'] -->
</body></html>