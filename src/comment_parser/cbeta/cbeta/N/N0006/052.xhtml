<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu2199' />
<p class='h2'>第八　阿那律相應</p>
<div class='div-other'><a id='mulu2200' />
<p class='h3'>第一　獨一品</p>
<div class='div-other'><a id='mulu2201' />
<p class='h4'>〔一〕第一　獨一（一）</p><p>一</p>
<p style="margin-left:2em;text-indent:2em">如是我聞。一時，具壽阿那律住舍衛城祇樹林給孤獨園。</p>
<p>二</p>
<p style="margin-left:2em;text-indent:2em">時，具壽阿那律，獨於一靜處，生如是心念：</p>
<p style="margin-left:2em;text-indent:2em">「若對四念處有失者，則正如失順苦盡之聖道。若對四念處有得者，則正如得順苦盡之聖道。」</p>
<p>三</p>
<p style="margin-left:2em;text-indent:2em">時，具壽大目犍連心知具壽阿那律之心念，譬如力士之屈腕伸展、伸腕屈，以如是之速，現於具壽阿那律之前。</p>
<p>四</p>
<p style="margin-left:2em;text-indent:2em">時，具壽大目犍連對具壽阿那律言曰：</p>
<p style="margin-left:2em;text-indent:2em">「友阿那律！云何比丘得四念處耶？」</p>
<p>五</p>
<p style="margin-left:2em;text-indent:2em">「友！於此有比丘，於內身觀集法、於內身觀滅法、於內身觀集滅法，以熱誠、正知、正念，對世間之貪憂調伏而住。</p>
<p>六</p>
<p style="margin-left:2em;text-indent:2em">於外身觀集法、於外身觀滅法、於外身觀集滅法，以熱誠、正知、正念，對世間之貪憂調伏而住。</p>
<p>七</p>
<p style="margin-left:2em;text-indent:2em">於內外身觀集法、於內外身觀滅法、於內外身觀集滅法，以熱誠、正知、正念，對世間之貪憂調伏而住。</p>
<p>八</p>
<p style="margin-left:2em;text-indent:2em">彼若於非違逆，欲以違逆想而住者，即以違逆想住；若於違逆，欲以非違逆想住者，即以非違逆想住；若於非違逆與違逆，欲以違逆想住者，即以違逆想住；若於違逆與非違逆，欲以非違逆想住者，即以非違逆想住；若將非違逆與違逆俱遮，欲以捨、正念、正知住者，即捨、正念、正知而住。</p>
<p>九</p>
<p style="margin-left:2em;text-indent:2em">於內受觀集法、於內受觀滅法、於內受觀集滅法，以熱誠、正知、正念，對世間之貪憂調伏而住。</p>
<p>一〇</p>
<p style="margin-left:2em;text-indent:2em">於外受觀集法、於外受觀滅法、於外受觀集滅法，以熱誠、正知、正念，對世間之貪憂調伏而住。</p>
<p>一一</p>
<p style="margin-left:2em;text-indent:2em">於內外受觀集法、於內外受觀滅法、於內外受觀集滅法，以熱誠、正知、正念，對世間之貪憂調伏而住。</p>
<p>一二</p>
<p style="margin-left:2em;text-indent:2em">彼若……乃至……</p>
<p>一三</p>
<p style="margin-left:2em;text-indent:2em">於內心……乃至……</p>
<p>一四</p>
<p style="margin-left:2em;text-indent:2em">於外心……乃至……</p>
<p>一五</p>
<p style="margin-left:2em;text-indent:2em">於內外心觀集法、於內外心觀滅法、於內外心觀集滅法，以熱誠、正知、正念，對世間之貪憂調伏而住。</p>
<p>一六</p>
<p style="margin-left:2em;text-indent:2em">彼若……乃至……</p>
<p>一七</p>
<p style="margin-left:2em;text-indent:2em">於內法、乃至……</p>
<p>一八</p>
<p style="margin-left:2em;text-indent:2em">於外法、乃至……</p>
<p>一九</p>
<p style="margin-left:2em;text-indent:2em">於內外法觀集法、於內外法觀滅法、於內外法觀集滅法，以熱誠、正知、正念，對世間之貪憂調伏而住。</p>
<p>二〇</p>
<p style="margin-left:2em;text-indent:2em">彼若於非違逆，欲以違逆想而住者，即以違逆想住……乃至……以捨、正念、正知住。</p>
<p>二一</p>
<p style="margin-left:2em;text-indent:2em">友！如是，比丘得四念處。」</p>
</div>
<div class='div-other'><a id='mulu2202' />
<p class='h4'>〔二〕第二　獨一（二）</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，具壽阿那律獨一靜處，生如是心念：</p>
<p style="margin-left:2em;text-indent:2em">「若對四念處有失者，正如失順苦盡之道。若對四念處有得者，正如得順苦盡之道。」</p>
<p>三</p>
<p style="margin-left:2em;text-indent:2em">時，具壽大目犍連心知具壽阿那律之心念，譬如力士之將屈腕伸、或將伸腕屈，如是之速，出現於具壽阿那律之前。</p>
<p>四</p>
<p style="margin-left:2em;text-indent:2em">時，具壽大目犍連對具壽阿那律言曰：</p>
<p style="margin-left:2em;text-indent:2em">「友阿那律！云何比丘得四念處耶？」</p>
<p>五</p>
<p style="margin-left:2em;text-indent:2em">「友！於此有比丘，於內身觀身，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">於外身觀身……於內外身觀身，以熱誠、正知、正念，對世間之貪憂調伏而住。</p>
<p>六</p>
<p style="margin-left:2em;text-indent:2em">於內受觀受，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">於外受觀受……於內外受觀受，以熱誠、正知、正念，對世間之貪憂調伏而住。</p>
<p>七</p>
<p style="margin-left:2em;text-indent:2em">於內心……於外心……於內外心觀心，以熱誠、正知、正念，對世間之貪憂調伏而住。</p>
<p>八</p>
<p style="margin-left:2em;text-indent:2em">於內之諸法、於外之諸法、於內外之諸法觀法，以熱法、正知、正念，對世間之貪憂調伏而住。</p>
<p>九</p>
<p style="margin-left:2em;text-indent:2em">友！如是，比丘得四念處。」</p>
</div>
<div class='div-other'><a id='mulu2203' />
<p class='h4'>〔三〕第三　手成浴池</p><p>一</p>
<p style="margin-left:2em;text-indent:2em">一時，具壽阿那律住舍衛城手成浴池之側。</p>
<p>二</p>
<p style="margin-left:2em;text-indent:2em">時，有眾多比丘來至具壽阿那律住處。至已，與阿那律俱相交談慶慰、歡喜、感銘之語後，坐於一面。</p>
<p>三</p>
<p style="margin-left:2em;text-indent:2em">坐於一面之彼諸比丘，對具壽阿那律曰：</p>
<p style="margin-left:2em;text-indent:2em">「具壽阿那律！對何法之修習、多修故，得大神通耶？」</p>
<p>四</p>
<p style="margin-left:2em;text-indent:2em">「友等！我對四念處之修習、多修故，得大神通。何為四念處耶？</p>
<p style="margin-left:2em;text-indent:2em">友等！於此我於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友等！我對此四念處修習、多修故，得大神通。</p>
<p>五</p>
<p style="margin-left:2em;text-indent:2em">友等！我對此四念處修習、多修故，悟劣法為劣法，悟中法為中法，悟勝法為勝法。」</p>
</div>
<div class='div-other'><a id='mulu2204' />
<p class='h4'>〔四〕第四　坎它契（一）</p><p>一</p>
<p style="margin-left:2em;text-indent:2em">一時，具壽阿那律與具壽舍利弗及具壽大目犍連住於裟祇城坎它契林。</p>
<p>二</p>
<p style="margin-left:2em;text-indent:2em">時，具壽舍利弗與具壽大目犍連，夕時由宴默起，來至具壽阿那律住處。至已，與具壽阿那律俱相交談慶慰、歡喜、感銘之語後，坐於一面。</p>
<p>三</p>
<p style="margin-left:2em;text-indent:2em">坐於一面之具壽舍利弗，對具壽阿那律曰：</p>
<p style="margin-left:2em;text-indent:2em">「友阿那律！有學之比丘，應具足何法而住耶？」</p>
<p style="margin-left:2em;text-indent:2em">「友舍利弗！有學之比丘，應具足四念處而住。何為四念處耶？</p>
<p>四</p>
<p style="margin-left:2em;text-indent:2em">友！於此有比丘，於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友舍利弗！有學之比丘，應對此四念處具足而住。」</p>
</div>
<div class='div-other'><a id='mulu2205' />
<p class='h4'>〔五〕第五　坎它契（二）</p><p>一～二</p>
<p style="margin-left:2em;text-indent:2em">裟祇城因緣……坐於一面之具壽舍利弗，對具壽阿那律言曰：</p>
<p>三</p>
<p style="margin-left:2em;text-indent:2em">「友阿那律！無學之比丘，應具足何法而住耶？」</p>
<p style="margin-left:2em;text-indent:2em">「友舍利弗！無學之比丘，應具足四念處而住。何為四念處耶？</p>
<p>四</p>
<p style="margin-left:2em;text-indent:2em">友！於此有比丘，於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友舍利弗！無學之比丘，應對此四念處具足而住。」</p>
</div>
<div class='div-other'><a id='mulu2206' />
<p class='h4'>〔六〕第六　坎它契（三）</p><p>一～二</p>
<p style="margin-left:2em;text-indent:2em">裟祇城因緣……坐於一面之具壽舍利弗，對具壽阿那律曰：</p>
<p>三</p>
<p style="margin-left:2em;text-indent:2em">「具壽阿那律！對何法修習、多修故，得大神通耶？」</p>
<p style="margin-left:2em;text-indent:2em">「友！我對四念處修習、多修故，得大神通。何為四念處耶？</p>
<p>四</p>
<p style="margin-left:2em;text-indent:2em">友！於此，我於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友！我對此四念處修習、多修故，得大神通。</p>
<p>五</p>
<p style="margin-left:2em;text-indent:2em">友！我對此四念處修習、多修故，悟千世間。」</p>
</div>
<div class='div-other'><a id='mulu2207' />
<p class='h4'>〔七〕第七　愛盡</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">於此，具壽阿那律對諸比丘告曰……乃至……</p>
<p>三</p>
<p style="margin-left:2em;text-indent:2em">「友等！對四念處之修習多修者，則資於渴愛之滅盡。何為四念處耶？</p>
<p>四</p>
<p style="margin-left:2em;text-indent:2em">友等！於此有比丘，於身觀身……於受……於心……於諸法觀法，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友等！對此四念處之修習多修者，則資於渴愛之滅盡。」</p>
</div>
<div class='div-other'><a id='mulu2208' />
<p class='h4'>〔八〕第八　松林精舍</p><p>一</p>
<p style="margin-left:2em;text-indent:2em">一時，具壽阿那律住舍衛城松林精舍。</p>
<p>二</p>
<p style="margin-left:2em;text-indent:2em">於此，具壽阿那律對諸比丘告曰……乃至……</p>
<p>三</p>
<p style="margin-left:2em;text-indent:2em">「友等！譬如恆河趣向於東、傾向於東、臨入於東。時有眾人持鋤與筐來，謂曰：『我等作此恆河，使趣向於西、傾向於西、臨入於西。』友等！於汝等之意云何？彼眾人得作將恆河，使趣向於西、傾向於西、臨入於西否？」</p>
<p style="margin-left:2em;text-indent:2em">「友！不也。」</p>
<p style="margin-left:2em;text-indent:2em">「何以故耶？」</p>
<p style="margin-left:2em;text-indent:2em">「友！恆河乃趣向東、傾向東、臨入東，而欲將之趣向西、傾向西、臨入西者為非易事，彼眾人唯蒙困苦損惱而已。」</p>
<p>四</p>
<p style="margin-left:2em;text-indent:2em">「友等！如是，比丘對四念處修習、對四念處多修者，縱令王、王臣、友、朋、親戚、親族，以財物相伴而引誘云：『當今，汝意云何，於此袈裟衣為煩耶？云何作剃髮往來者耶？不如還俗受用財物作福業。』友等！彼比丘對四念處修習、對四念處多修者，則無棄學還俗之理。何以故？友等！其心若長夜趣向遠離、傾向遠離、臨入遠離，則絕無還俗之理。</p>
<p>五</p>
<p style="margin-left:2em;text-indent:2em">友等！云何比丘對四念處修習、對四念處多修耶？</p>
<p style="margin-left:2em;text-indent:2em">友等！於此有比丘，於身觀身……於受……於心……於諸法觀法，以熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友等！如是，比丘對四念處修習，對四念處多修。」</p>
</div>
<div class='div-other'><a id='mulu2209' />
<p class='h4'>〔九〕第九　一切</p><p>一</p>
<p style="margin-left:2em;text-indent:2em">一時，具壽阿那律與具壽舍利弗，住毘舍離城，菴婆婆梨園。</p>
<p>二</p>
<p style="margin-left:2em;text-indent:2em">時，具壽舍利弗於夕時分由宴默起，至具壽阿那律住處。至已，與具壽阿那律俱相交談慶慰、歡喜、感銘之語後，坐於一面。</p>
<p>三</p>
<p style="margin-left:2em;text-indent:2em">坐於一面之具壽舍利弗，對具壽阿那律曰：</p>
<p style="margin-left:2em;text-indent:2em">「友阿那律！汝之諸根是清澄，顏色是清淨皎潔，具壽阿那律！今多依何而住、令住耶？」</p>
<p style="margin-left:2em;text-indent:2em">「友！我今多於四念處，善能將心繫住。何為四念處耶？</p>
<p>四</p>
<p style="margin-left:2em;text-indent:2em">友！於此我於身觀身……於受……於心……於諸法觀法，以熱誠、正知、正念，對世間之貪憂調伏而住。友！我今多對此四念處，善能將心繫住。</p>
<p>五</p>
<p style="margin-left:2em;text-indent:2em">友！若比丘成阿羅漢，諸漏盡、梵行已立、所作已辦、捨重擔、逮得己利、盡有結、正悟、解脫者，則多對此四念處，善能將心繫住。」</p>
<p>六</p>
<p style="margin-left:2em;text-indent:2em">「友！幸哉、<span class='corr'>甚</span>幸哉！我等得聞具壽阿那律之親說雄辯。」</p>
</div>
<div class='div-other'><a id='mulu2210' />
<p class='h4'>〔一〇〕第十　重患</p><p>一</p>
<p style="margin-left:2em;text-indent:2em">一時，具壽阿那律住舍衛城安陀林，因病困苦重患。</p>
<p>二</p>
<p style="margin-left:2em;text-indent:2em">時，有眾多比丘，來至具壽阿那律住處。至已，對具壽阿那律言曰：</p>
<p style="margin-left:2em;text-indent:2em">「具壽阿那律，依何而住、令住故，已生之身苦受，永盡於心而不住耶？」</p>
<p style="margin-left:2em;text-indent:2em">「友等！我對四念處，善能繫心而住故，則已生之身苦受，永盡於心而不住。何為四念處耶？</p>
<p>三</p>
<p style="margin-left:2em;text-indent:2em">友等！於此我於身觀身……於受……於心……於諸法觀法，以熱誠、正知、正念，對世間之貪憂調伏而住。友等！我對此四念處，善能繫心而住故，已生之身苦受，則永盡於心而不住。」</p>
</div><p style="margin-left:22em">第一　獨一品（終）</p>
<p style="margin-left:2em;text-indent:2em">此中攝頌曰：</p>

<div class="lg regular" style="margin-left:0em;"><div class='lg-row'>二種之獨一</div>
<div class='lg-row'>與手成浴池</div>
<div class='lg-row'>坎它契愛盡</div>
<div class='lg-row'>松林一切患</div>
</div></div>
<div class='div-other'><a id='mulu2211' />
<p class='h3'>第二品</p>
<div class='div-other'><a id='mulu2212' />
<p class='h4'>〔一一〕第一　千</p><p>一</p>
<p style="margin-left:2em;text-indent:2em">一時，具壽阿那律住舍衛城祇樹林給孤獨園。</p>
<p>二～三</p>
<p style="margin-left:2em;text-indent:2em">時，有眾多比丘來至具壽阿那律住處。至已，與具壽阿那律俱相交談慶慰、歡喜、感銘之語後，坐於一面。坐於一面之彼諸比丘，對具壽阿那律曰：</p>
<p style="margin-left:2em;text-indent:2em">「具壽阿那律！對何法修習、多修故，得大神通耶？」</p>
<p style="margin-left:2em;text-indent:2em">「友等！我對四念處修習、多修故，得大神通。何為四念處耶？</p>
<p>四</p>
<p style="margin-left:2em;text-indent:2em">友等！於此，我於身觀身，熱誠、正知、正念，對世間之貪憂調伏而住。於受……於心……於諸法觀法，熱誠、正知、正念，對世間之貪憂調伏而住。</p>
<p style="margin-left:2em;text-indent:2em">友等！我對此四念處修習、多修故，得大神通。</p>
<p>五</p>
<p style="margin-left:2em;text-indent:2em">友等！我對此四念處修習、多修之故，憶念一千劫也。」</p>
</div>
<div class='div-other'><a id='mulu2213' />
<p class='h4'>〔一二〕第二　神變</p><p>※五</p>
<p style="margin-left:2em;text-indent:2em">「友等！我對此四念處修習、多修故，領受多端神變：以一身成多身……乃至……至梵世以身威而及。」</p>
</div>
<div class='div-other'><a id='mulu2214' />
<p class='h4'>〔一三〕第三　天耳界</p><p>※五</p>
<p style="margin-left:2em;text-indent:2em">「友等！我對此四念處修習、多修故，以清淨超人之天耳界，對遠近天人之聲俱得聞。」</p>
</div>
<div class='div-other'><a id='mulu2215' />
<p class='h4'>〔一四〕第四　心</p><p>※五</p>
<p style="margin-left:2em;text-indent:2em">「友等！我對此四念處修習、多修故，對他有情、他人之心，以心可徧了知，對有貪心者，了知為有貪心……乃至……了知為解脫心。」</p>
</div>
<div class='div-other'><a id='mulu2216' />
<p class='h4'>〔一五〕第五　處</p><p>※五</p>
<p style="margin-left:2em;text-indent:2em">「友等！我對此四念處修習、多修故，對處為處，非處為非處，如實可了知。」</p>
</div>
<div class='div-other'><a id='mulu2217' />
<p class='h4'>〔一六〕第六　業</p><p>※五</p>
<p style="margin-left:2em;text-indent:2em">「友等！我對此四念處修習、多修故，對過去、未來、現在業報之異熟，其處與因，可如實了知。」</p>
</div>
<div class='div-other'><a id='mulu2218' />
<p class='h4'>〔一七〕第七　道</p><p>※五</p>
<p style="margin-left:2em;text-indent:2em">「友等！我對此四念處修習、多修故，對徧行道，得如實了知。」</p>
</div>
<div class='div-other'><a id='mulu2219' />
<p class='h4'>〔一八〕第八　世間</p><p>※五</p>
<p style="margin-left:2em;text-indent:2em">「友等！我對此四念處修習、多修故，對多界、種種界之世間，得如實了知。」</p>
</div>
<div class='div-other'><a id='mulu2220' />
<p class='h4'>〔一九〕第九　種種勝解</p><p>※五</p>
<p style="margin-left:2em;text-indent:2em">「友等！我對此四念處修習、多修故，對眾生之種種勝解，得如實了知。」</p>
</div>
<div class='div-other'><a id='mulu2221' />
<p class='h4'>〔二〇〕第十　根</p><p>※五</p>
<p style="margin-left:2em;text-indent:2em">「友等！我對此四念處修習、多修故，對他有情、他人之根上下，得如實了知。」</p>
</div>
<div class='div-other'><a id='mulu2222' />
<p class='h4'>〔二一〕第十一　靜慮</p><p>※五</p>
<p style="margin-left:2em;text-indent:2em">「友等！我對此四念處修習、多修故，對靜慮、解脫、等持、等至之雜染、清淨、出離，得如實了知。」</p>
</div>
<div class='div-other'><a id='mulu2223' />
<p class='h4'>〔二二〕第十二　明（一）</p><p>※五</p>
<p style="margin-left:2em;text-indent:2em">「友等！我對此四念處修習、多修故，隨念種種之宿住，謂一生、二生……乃至……具如是行相、名稱，隨念宿住。」</p>
</div>
<div class='div-other'><a id='mulu2224' />
<p class='h4'>〔二三〕第十三　明（二）</p><p>※五</p>
<p style="margin-left:2em;text-indent:2em">「友等！我對此四念處修習、多修故，以清淨、超人之天眼……乃至……有情隨業……而受者，可了知。」</p>
</div>
<div class='div-other'><a id='mulu2225' />
<p class='h4'>〔二四〕第十四　明（三）</p><p>※五</p>
<p style="margin-left:2em;text-indent:2em">「友等！我對此四念處修習、多修故，依諸漏盡而對無漏之心解脫、慧解脫，於現法自證知、現證，具足而住。」</p>
</div><p style="margin-left:2em;text-indent:2em">此中攝頌曰：</p>

<div class="lg regular" style="margin-left:0em;"><div class='lg-row'>千神變天耳</div>
<div class='lg-row'>心處業與道</div>
<div class='lg-row'>世間種勝解</div>
<div class='lg-row'>根靜慮三明</div>
</div></div></div></div>
</div><!-- end of div[@id='body'] -->
</body></html>