<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu184' />
<p class='h2'>第五　比丘尼相應</p>
<div class='div-other'><a id='mulu185' />
<p class='h3'>〔一〕第一　阿羅毘迦</p><p>一</p>
<p style="margin-left:2em;text-indent:2em">如是我聞。爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時，阿羅毘迦比丘尼清晨，著衣持鉢，入舍衛城乞食。於舍衛城乞食後，收鉢，入於暗林以求遠離。</p>
<p>三</p>
<p style="margin-left:2em;text-indent:2em">時，惡魔波旬欲令阿羅毘迦比丘尼生恐怖，毛髮豎立，以捨遠離，而詣阿羅毘迦比丘尼之處，詣已以偈語阿羅毘迦比丘尼曰：</p>

<div class="lg regular" style="margin-left:0em;"><div class='lg-row'>世間無由出　遠離欲何為</div>
<div class='lg-row'>還味諸欲樂　勿至後成悔</div>
</div><p>四</p>
<p style="margin-left:2em;text-indent:2em">時，阿羅毘迦比丘尼作如是思惟：「語此偈是誰？人耶非人耶？」</p>
<p>五</p>
<p style="margin-left:2em;text-indent:2em">時阿羅毘迦比丘尼作如是思惟：「此惡魔波旬，令我起毛髮豎立之恐怖，欲使去遠離，而唱偈。」</p>
<p>六</p>
<p style="margin-left:2em;text-indent:2em">時，阿羅毘迦比丘尼知是惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>世間有出離　依智我自達</div>
<div class='lg-row'>放逸惡波旬　汝不知其道</div>
<div class='lg-row'>欲樂如劍鎗　諸蘊斷頭臺</div>
<div class='lg-row'>汝云味欲樂　於我非為樂</div>
</div><p>七</p>
<p style="margin-left:2em;text-indent:2em">時，惡魔波旬苦惱以「阿羅毘迦比丘尼已知我。」萎身隱沒其身形。</p>
</div>
<div class='div-other'><a id='mulu186' />
<p class='h3'>〔二〕第二　蘇摩</p><p>一</p>
<p style="margin-left:2em;text-indent:2em">舍衛城因緣。時，蘇摩比丘尼清晨，著衣持鉢，入舍衛城乞食。</p>
<p>二</p>
<p style="margin-left:2em;text-indent:2em">於舍衛城乞食後，收鉢，為日住來至暗林。入暗林已，於樹下為日住而坐。</p>
<p>三</p>
<p style="margin-left:2em;text-indent:2em">時，惡魔波旬欲令蘇摩比丘尼生恐怖，毛髮豎立，以棄禪定，而詣蘇摩比丘尼處。詣已，以偈語蘇摩比丘尼曰：</p>

<div class="lg regular" style="margin-left:0em;"><div class='lg-row'>聖者所至處　是處甚難至</div>
<div class='lg-row'>非女二指智　能得至彼處</div>
</div><p>四</p>
<p style="margin-left:2em;text-indent:2em">時，蘇摩比丘尼，生如是思惟：「是語此偈者，誰耶？人耶非人耶？」</p>
<p>五</p>
<p style="margin-left:2em;text-indent:2em">時，蘇摩比丘尼生如是思惟：「此惡魔波旬欲令我生恐怖，毛髮豎立以棄禪定而唱此偈。」</p>
<p>六</p>
<p style="margin-left:2em;text-indent:2em">時，蘇摩比丘尼，知是惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>心入於寂靜　女形復何障</div>
<div class='lg-row'>智慧已顯現　即見無上法</div>
<div class='lg-row'>我若思男女　思此為何物</div>
<div class='lg-row'>心感於如是　即應惡魔語</div>
</div><p>七</p>
<p style="margin-left:2em;text-indent:2em">時，惡魔波旬苦惱以：「蘇摩比丘尼已知我。」萎身隱沒其身形。</p>
</div>
<div class='div-other'><a id='mulu187' />
<p class='h3'>〔三〕第三　瞿曇彌</p><p>一</p>
<p style="margin-left:2em;text-indent:2em">舍衛城因緣。時，吉離舍瞿曇彌比丘尼，清晨著衣持鉢，入舍衛城乞食。</p>
<p>二</p>
<p style="margin-left:2em;text-indent:2em">於舍衛城乞食後，收鉢，為日住以至暗林。至暗林已，於樹下為日住而坐。</p>
<p>三</p>
<p style="margin-left:2em;text-indent:2em">時，惡魔波旬欲令吉離舍瞿曇彌比丘尼生恐怖，毛髮豎立，以棄禪定，而詣吉離舍瞿曇彌比丘尼處。詣已，以偈語吉離舍瞿曇彌比丘尼曰：</p>

<div class="lg regular" style="margin-left:0em;"><div class='lg-row'>汝何喪其子　涕泣而獨憂</div>
<div class='lg-row'>獨入坐暗林　為求男子否</div>
</div><p>四</p>
<p style="margin-left:2em;text-indent:2em">時，吉離舍瞿曇彌比丘尼，生如是思惟：「語此偈者是人？非人耶？」</p>
<p>五</p>
<p style="margin-left:2em;text-indent:2em">時，吉離舍瞿曇彌比丘尼，生如是思惟：「此惡魔波旬欲令我生恐怖，毛髮豎立，以棄禪定，而語此偈。」</p>
<p>六</p>
<p style="margin-left:2em;text-indent:2em">時，吉離舍瞿曇彌比丘尼，知是惡魔波旬，以偈答曰：</p>

<div class="lg regular" style="margin-left:0em;"><div class='lg-row'>喪子日已過　亦無男子想</div>
<div class='lg-row'>我不復悲泣　無煩汝顧為</div>
<div class='lg-row'>以捨浮世樂　破一切闇冥</div>
<div class='lg-row'>及破死魔軍　我住盡諸漏</div>
</div><p>七</p>
<p style="margin-left:2em;text-indent:2em">時，惡魔波旬苦惱以：「吉離舍瞿曇彌比丘尼已知我。」萎身，隱沒其身形。</p>
</div>
<div class='div-other'><a id='mulu188' />
<p class='h3'>〔四〕第四　毘闍耶</p><p>一</p>
<p style="margin-left:2em;text-indent:2em">舍衛城因緣。時，毘闍耶比丘尼於舍衛城乞食，食後收鉢，為日住而坐於樹下。</p>
<p>二</p>
<p style="margin-left:2em;text-indent:2em">時，惡魔波旬欲令毘闍耶比丘尼，生恐怖，毛髮豎立，以棄禪定，而詣毘闍耶比丘尼處，詣已語偈曰：</p>

<div class="lg regular" style="margin-left:0em;"><div class='lg-row'>汝今美年輕　我亦是年少</div>
<div class='lg-row'>貴女來此處　共受五種樂</div>
</div><p>三</p>
<p style="margin-left:2em;text-indent:2em">時，毘闍耶比丘尼作如是思惟：「語此偈者是人？非人耶？」</p>
<p>四</p>
<p style="margin-left:2em;text-indent:2em">時，毘闍耶比丘尼，生如是思惟：「此惡魔波旬……乃至……語偈。」</p>
<p>五</p>
<p style="margin-left:2em;text-indent:2em">時，毘闍耶比丘尼，知是惡魔波旬，以偈答曰：</p>

<div class="lg regular" style="margin-left:0em;"><div class='lg-row'>以意樂色聲　香味觸五法</div>
<div class='lg-row'>我悉還與汝　此等非我須</div>
<div class='lg-row'>危脆易破碎　對此污穢身</div>
<div class='lg-row'>我唯恥厭惡　拔除愛欲根</div>
<div class='lg-row'>上色界眾生　行無色眾生</div>
<div class='lg-row'>此眾善獲得　我悉除迷闇</div>
</div><p>六</p>
<p style="margin-left:2em;text-indent:2em">時，惡魔波旬苦惱以：「毘闍耶比丘尼已知我。」萎身隱沒其身形。</p>
</div>
<div class='div-other'><a id='mulu189' />
<p class='h3'>〔五〕第五　蓮華色</p><p>一</p>
<p style="margin-left:2em;text-indent:2em">舍衛城因緣。，時，蓮華色比丘尼，清晨入舍衛城乞食……乃至……立於開美華之沙羅樹下。</p>
<p>二</p>
<p style="margin-left:2em;text-indent:2em">時，惡魔波旬欲令蓮華色比丘尼，生恐怖，毛髮豎立，以棄禪定，而詣蓮華色比丘尼處。</p>
<p>三</p>
<p style="margin-left:2em;text-indent:2em">詣已，以偈語蓮華色比丘尼曰：</p>

<div class="lg regular" style="margin-left:0em;"><div class='lg-row'>上下開美華　來沙羅樹下</div>
<div class='lg-row'>汝唯一人立　汝美無倫比</div>
<div class='lg-row'>愚人之汝心　不懼惡者否</div>
</div><p>四</p>
<p style="margin-left:2em;text-indent:2em">時，蓮華色比丘尼，生如是思惟：「語此偈者是人？非人耶？」</p>
<p>五</p>
<p style="margin-left:2em;text-indent:2em">時，蓮華色比丘尼生如是思惟：「此惡魔波旬……乃至……語偈。」</p>
<p>六</p>
<p style="margin-left:2em;text-indent:2em">時，蓮華色比丘尼知是惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>心惡如汝者　百千來於此</div>
<div class='lg-row'>不動我一毛　我一不怖汝</div>
</div>
<div class="lg regular" style="margin-left:0em;"><div class='lg-row'>〔惡魔：〕我於此沒形　入汝之腹中</div>
<div class='lg-row'>或立汝眉間　汝不得見我</div>
</div>
<div class="lg regular" style="margin-left:0em;"><div class='lg-row'>〔比丘尼〕我心得自在　善修如意足</div>
<div class='lg-row'>解脫諸結縛　我實不怖汝</div>
</div><p>七</p>
<p style="margin-left:2em;text-indent:2em">時，惡魔波旬苦惱以：「蓮華色比丘尼已知我。」萎身隱沒其身形。</p>
</div>
<div class='div-other'><a id='mulu190' />
<p class='h3'>〔六〕第六　遮羅</p><p>一</p>
<p style="margin-left:2em;text-indent:2em">舍衛城因緣。時，遮羅比丘尼清晨入舍衛城乞食……乃至……為日住而坐樹下。</p>
<p>二</p>
<p style="margin-left:2em;text-indent:2em">時，惡魔波旬詣遮羅比丘尼處。詣已，謂遮羅比丘尼曰：「比丘尼！汝不喜者何？」「友！我不喜生！」「何故不喜生？」「生者乃受用樂欲。」「誰以此教汝？『比丘尼！不喜生！』」</p>
<p>三</p>

<div class="lg regular" style="margin-left:0em;"><div class='lg-row'>〔比丘尼：〕有生者有死　生即見苦惱</div>
<div class='lg-row'>縛殺其他禍　是故不樂生</div>
<div class='lg-row'>佛陀施說法　以導超此生</div>
<div class='lg-row'>捨離一切苦　我入於真實</div>
<div class='lg-row'>上色界眾生　往無色眾生</div>
<div class='lg-row'>是故不知滅　以是為再來</div>
</div><p>四</p>
<p style="margin-left:2em;text-indent:2em">時，惡魔波旬苦惱以：「遮羅比丘尼已知我。」萎身隱沒其身形。</p>
</div>
<div class='div-other'><a id='mulu191' />
<p class='h3'>〔七〕第七　優波遮羅</p><p>一</p>
<p style="margin-left:2em;text-indent:2em">〔爾時，世尊〕住舍衛城……。</p>
<p>二</p>
<p style="margin-left:2em;text-indent:2em">時，優波遮羅比丘尼清晨入舍衛乞食……乃至……為日住坐於樹下。惡魔波旬如是謂優波遮羅比丘尼曰：「比丘尼！汝欲生於何處？」</p>
<p>三</p>
<p style="margin-left:2em;text-indent:2em">「友！我不欲生於何處！」</p>
<p>四</p>

<div class="lg regular" style="margin-left:0em;"><div class='lg-row'>〔惡魔：〕三三炎摩天　或是兜率天</div>
<div class='lg-row'>或是化樂天　他化自在天</div>
<div class='lg-row'>願心以向此　當得受此樂</div>
</div><p>五</p>

<div class="lg regular" style="margin-left:0em;"><div class='lg-row'>〔比丘尼：〕三三炎摩天　或是兜率天</div>
<div class='lg-row'>或是化樂天　他化自在天</div>
<div class='lg-row'>此等愛欲縛　再行魔領域</div>
<div class='lg-row'>世間一切燃　世間一切煙</div>
<div class='lg-row'>世間悉吐炎　世間悉震動</div>
<div class='lg-row'>不震不動處　凡常人不到</div>
<div class='lg-row'>非惡魔行處　於此我心樂</div>
</div><p>六</p>
<p style="margin-left:2em;text-indent:2em">時，惡魔波旬……乃至……苦惱萎身，隱沒其身形。</p>
</div>
<div class='div-other'><a id='mulu192' />
<p class='h3'>〔八〕第八　尸須波遮羅</p><p>一</p>
<p style="margin-left:2em;text-indent:2em">〔爾時，世尊〕住舍衛城……。時尸須波遮羅比丘尼，清晨入舍衛城乞食……乃至……為日住坐於樹下。</p>
<p>二</p>
<p style="margin-left:2em;text-indent:2em">時，惡魔波旬詣尸須波遮羅比丘尼處。詣已，謂尸須波遮羅比丘尼曰：「比丘尼！汝喜誰之教見？」</p>
<p>三</p>
<p style="margin-left:2em;text-indent:2em">「友！我不喜任何人之教見！」</p>
<p>四</p>

<div class="lg regular" style="margin-left:0em;"><div class='lg-row'>〔惡魔：〕汝依誰圓頂　成如此尼耶</div>
<div class='lg-row'>不喜教見者　是如何之愚</div>
</div><p>五</p>

<div class="lg regular" style="margin-left:0em;"><div class='lg-row'>〔比丘尼：〕佛外之教見　異見諸纏縛</div>
<div class='lg-row'>我不喜此法　正法彼不知</div>
<div class='lg-row'>生於釋種家　證悟無比人</div>
<div class='lg-row'>總服拂惡魔　何處無不破</div>
<div class='lg-row'>無執悉解脫　有眼見一切</div>
<div class='lg-row'>滅盡一切業　解脫盡諸依</div>
<div class='lg-row'>我師彼世尊　其教我歡喜</div>
</div><p>六</p>
<p style="margin-left:2em;text-indent:2em">時，惡魔波旬……乃至……隱沒其身形。</p>
</div>
<div class='div-other'><a id='mulu193' />
<p class='h3'>〔九〕第九　世羅</p><p>一</p>
<p style="margin-left:2em;text-indent:2em">〔爾時，世尊〕住舍衛城……。時，世羅比丘尼清晨，入舍衛城乞食……乃至……為日住坐於樹下。</p>
<p>二</p>
<p style="margin-left:2em;text-indent:2em">時，惡魔波旬欲令世羅比丘尼生恐怖……乃至……以偈語世羅比丘尼曰：</p>

<div class="lg regular" style="margin-left:0em;"><div class='lg-row'>誰作此身體　作者於何處</div>
<div class='lg-row'>何處生身體　何處身體滅</div>
</div><p>三</p>
<p style="margin-left:2em;text-indent:2em">時，世羅比丘尼生如是思惟：「唱此偈者是人？非人耶？」</p>
<p>四</p>
<p style="margin-left:2em;text-indent:2em">時，世羅比丘尼，生如是思惟：「此惡魔波旬欲令我生恐怖，毛髮豎立，以棄禪定，而唱此偈！」</p>
<p>五</p>
<p style="margin-left:2em;text-indent:2em">時，世羅比丘尼知是惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>此身非自作　亦非於他作</div>
<div class='lg-row'>依於因而生　依於因而滅</div>
<div class='lg-row'>猶如諸種子　移植於田園</div>
<div class='lg-row'>地味及溫味　依二萌芽出</div>
<div class='lg-row'>是五蘊四大　及此等六處</div>
<div class='lg-row'>依於因而生　因壞即消滅</div>
</div><p>六</p>
<p style="margin-left:2em;text-indent:2em">時，惡魔波旬苦惱以：「世羅比丘尼已知我。」萎身隱沒其身形。</p>
</div>
<div class='div-other'><a id='mulu194' />
<p class='h3'>〔十〕第十　金剛</p><p>一</p>
<p style="margin-left:2em;text-indent:2em">〔爾時，世尊〕住舍衛城……。時，金剛比丘尼清晨，著衣持鉢，入舍衛城乞食，於舍衛城乞食後，收鉢為日住而至暗林。入暗林已，為日住坐於樹下。</p>
<p>二</p>
<p style="margin-left:2em;text-indent:2em">時，惡魔波旬欲令金剛比丘尼生恐怖，毛髮豎立，以棄禪定，而詣金剛比丘尼處。詣已，以偈謂金剛比丘尼曰：</p>

<div class="lg regular" style="margin-left:0em;"><div class='lg-row'>誰作此眾生　作者於何處</div>
<div class='lg-row'>何處生眾生　何處眾生滅</div>
</div><p>三</p>
<p style="margin-left:2em;text-indent:2em">時，金剛比丘尼生如是思惟：「唱此偈者是人？非人耶？」</p>
<p>四</p>
<p style="margin-left:2em;text-indent:2em">時，金剛比丘尼生如是思惟：「此惡魔波旬欲令我生恐怖，毛髮豎立，以棄禪定，而唱此偈。」</p>
<p>五</p>
<p style="margin-left:2em;text-indent:2em">時，金剛比丘尼知是惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>汝何言眾生　汝行於魔見</div>
<div class='lg-row'>此唯聚諸行　眾生不可得</div>
<div class='lg-row'>猶如諸支集　而起車之名</div>
<div class='lg-row'>因於有五蘊　而有眾生名</div>
<div class='lg-row'>有起是苦惱　停滅且苦惱</div>
<div class='lg-row'>苦惱外不生　苦惱外不滅</div>
</div><p>六</p>
<p style="margin-left:2em;text-indent:2em">時，惡魔波旬苦惱以：「金剛比丘尼已知我。」萎身隱沒其身形。</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>由阿羅毘迦　蘇摩瞿曇彌</div>
<div class='lg-row'>與具毘闍耶　蓮華色遮羅</div>
<div class='lg-row'>至優波遮羅　尸須波遮羅</div>
<div class='lg-row'>世羅及金剛　依是成為十</div>
</div></div></div></div>
</div><!-- end of div[@id='body'] -->
</body></html>