<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu155' />
<p class='h2'>第四　惡魔相應</p>
<div class='div-other'><a id='mulu156' />
<p class='h3'>第一　惡魔品</p>
<div class='div-other'><a id='mulu157' />
<p class='h4'>〔一〕第一　苦業</p><p>一</p>
<p style="margin-left:2em;text-indent:2em">如是我聞。爾時，世尊初成正覺時，住優留毘羅林之尼連禪河邊，阿闍波羅尼俱律陀樹下。</p>
<p>二</p>
<p style="margin-left:2em;text-indent:2em">時，世尊獨坐靜觀，而作如是思念：「我今實已脫離彼苦行。善哉！我今實已脫離彼無利益之苦行。善哉！證得堅毅、正念、菩提。」</p>
<p>三</p>
<p style="margin-left:2em;text-indent:2em">爾時，惡魔波旬，知世尊心之所念，而來詣世尊處。詣已，以偈白世尊曰：</p>

<div class="lg regular" style="margin-left:0em;"><div class='lg-row'>若無離苦行　清淨青年眾</div>
<div class='lg-row'>躊躇離淨道　不淨思為淨</div>
</div><p>四</p>
<p style="margin-left:2em;text-indent:2em">爾時，世尊知是惡魔波旬，以偈答惡魔波旬曰：</p>

<div class="lg regular" style="margin-left:0em;"><div class='lg-row'>不死等苦行　知無一切利</div>
<div class='lg-row'>如陸舟艫舵　一切無護益</div>
<div class='lg-row'>修戒及定慧　此乃菩提道</div>
<div class='lg-row'>我達無上淨　破壞者汝敗</div>
</div><p>五</p>
<p style="margin-left:2em;text-indent:2em">爾時，惡魔波旬苦惱而曰：「世尊已知我，善逝已知我。」即萎身沒於彼處。</p>
</div>
<div class='div-other'><a id='mulu158' />
<p class='h4'>〔二〕第二　象</p><p>一</p>
<p style="margin-left:2em;text-indent:2em">如是我聞。爾時，世尊初成正覺時，住優留毘羅林之尼連禪河邊，阿闍波羅尼俱律陀樹下。</p>
<p>二</p>
<p style="margin-left:2em;text-indent:2em">爾時，世尊闇夜坐於露地，雨絲霏霏而下降。</p>
<p>三</p>
<p style="margin-left:2em;text-indent:2em">爾時，惡魔波旬欲令世尊生起恐怖毛髮豎立，乃化作大象王，來詣世尊前。</p>
<p>四</p>
<p style="margin-left:2em;text-indent:2em">彼頭實如大黑岩，其牙如淨銀，其鼻如大鋤柄。</p>
<p>五</p>
<p style="margin-left:2em;text-indent:2em">時，世尊知此惡魔波旬，而以偈言惡魔波旬曰：</p>

<div class="lg regular" style="margin-left:0em;"><div class='lg-row'>作淨不淨相　汝之輪迴長</div>
<div class='lg-row'>波旬汝可去　破壞者汝敗</div>
</div><p>六</p>
<p style="margin-left:2em;text-indent:2em">時，惡魔波旬苦惱而曰：「世尊已知我，善逝已知我。」即萎身沒於其處。</p>
</div>
<div class='div-other'><a id='mulu159' />
<p class='h4'>〔三〕第三　淨</p><p>一</p>
<p style="margin-left:2em;text-indent:2em">〔爾時，世尊〕住優留毘羅林……</p>
<p>二</p>
<p style="margin-left:2em;text-indent:2em">爾時，世尊闇夜坐於露地，雨絲霏霏下降。</p>
<p>三</p>
<p style="margin-left:2em;text-indent:2em">時，惡魔波旬欲令世尊生起恐怖，毛髮豎立，來詣世尊坐處。</p>
<p>四</p>
<p style="margin-left:2em;text-indent:2em">詣已，於世尊之近處，以顯或高或下之種種淨、不淨形相。</p>
<p>五</p>
<p style="margin-left:2em;text-indent:2em">時，世尊知是惡魔波旬，以偈言惡魔波旬曰：</p>

<div class="lg regular" style="margin-left:0em;"><div class='lg-row'>作淨不淨相　汝之輪<span class='corr'>迴</span>長</div>
<div class='lg-row'>波旬汝可去　破壞者汝敗</div>
<div class='lg-row'>依身語及意　人人善調魔</div>
<div class='lg-row'>無行惡魔配　非惡魔弟子</div>
</div><p>六</p>
<p style="margin-left:2em;text-indent:2em">時，惡魔波旬……乃至……苦惱萎身於其處。</p>
</div>
<div class='div-other'><a id='mulu160' />
<p class='h4'>〔四〕第四　係蹄（其一）</p><p>一</p>
<p style="margin-left:2em;text-indent:2em">如是我聞。爾時，世尊住波羅奈仙人墮處鹿野苑。於此，世尊呼諸比丘：「諸比丘！」彼等諸比丘亦奉答世尊：「唯然，世尊！」</p>
<p>二</p>
<p style="margin-left:2em;text-indent:2em">世尊乃宣說：「諸比丘！我依正思惟，我依正精進，實證到達無上解脫。諸比丘！汝等亦依正思惟、正精進、亦實證到達無上解脫。」</p>
<p>三</p>
<p style="margin-left:2em;text-indent:2em">時，惡魔波旬，來詣世尊處。詣已，以偈言世尊曰：</p>

<div class="lg regular" style="margin-left:0em;"><div class='lg-row'>汝為天與人　惡魔係蹄縛</div>
<div class='lg-row'>汝縛惡魔繩　沙門難逃我</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕我脫天與人　惡魔係蹄縛</div>
<div class='lg-row'>我解惡魔縛　破壞者汝敗</div>
</div><p>五</p>
<p style="margin-left:2em;text-indent:2em">時，惡魔波旬……乃至……形體沒於其處。</p>
</div>
<div class='div-other'><a id='mulu161' />
<p class='h4'>〔五〕係蹄（其二）</p><p>一</p>
<p style="margin-left:2em;text-indent:2em">爾時，世尊住波羅捺仙人墮處鹿野苑。於此世尊呼「諸比丘！」彼等諸比丘：「唯然！世尊！」以奉答世尊。</p>
<p>二</p>
<p style="margin-left:2em;text-indent:2em">世尊曰：「諸比丘！我解脫天、人等所有之係蹄。諸比丘！汝等亦解脫天、人等所有之係蹄。諸比丘！為眾人之利益、幸福以憐憫世間。為人天之利益、幸福以遊方！二人勿走一條路。諸比丘！說具初善、中善、終善之文與義之法。說一切圓滿清淨之梵行。有眾生生來不少塵垢，不聞法亦得令滅，彼等應是知解法者。諸比丘！我亦為說法，而詣優留毘羅將軍村。」</p>
<p>三</p>
<p style="margin-left:2em;text-indent:2em">時，惡魔波旬詣世尊前。詣已，以偈言世尊曰：</p>

<div class="lg regular" style="margin-left:0em;"><div class='lg-row'>汝為天與人　惡魔係蹄縛</div>
<div class='lg-row'>汝縛惡魔繩　沙門難逃我</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕我脫天與人　惡魔係蹄縛</div>
<div class='lg-row'>我解惡魔縛　破壞者汝敗</div>
</div></div>
<div class='div-other'><a id='mulu162' />
<p class='h4'>〔六〕第六　蛇</p><p>一</p>
<p style="margin-left:2em;text-indent:2em">如是我聞。爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">爾時，世尊，闇夜中坐於露地，雨絲霏霏下降。</p>
<p>三</p>
<p style="margin-left:2em;text-indent:2em">時，惡魔波旬欲使世尊生起恐怖，毛髮豎立，化作大蛇王相。來詣世尊前。</p>
<p>四</p>
<p style="margin-left:2em;text-indent:2em">其軀體大如木舟，其頭如酒屋之箕，其兩眼如拘薩羅國之銅鉢，其口如雷鳴，出電光。吐舌，其呼吸聲如鐵工之火具音。</p>
<p>五</p>
<p style="margin-left:2em;text-indent:2em">時，世尊知是惡魔波旬，以偈語惡魔波旬曰：</p>

<div class="lg regular" style="margin-left:0em;"><div class='lg-row'>空舍自制御　勝哉彼牟尼</div>
<div class='lg-row'>於此行放棄　如是相應彼</div>
<div class='lg-row'>野獸之往來　蚊虻毒蛇多</div>
<div class='lg-row'>充滿諸恐怖　大聖行空舍</div>
<div class='lg-row'>無有損一毛　虛空裂地震</div>
<div class='lg-row'>生者皆恐嚇　縱向於胸位</div>
<div class='lg-row'>投擲利猛槍　諸佛不被護</div>
</div><p>六</p>
<p style="margin-left:2em;text-indent:2em">時，惡魔波旬：「世尊已知我，善逝已知我。」即形體沒其處。</p>
</div>
<div class='div-other'><a id='mulu163' />
<p class='h4'>〔七〕第七　睡眠</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">爾時，世尊，其當夜多作露地經行後，將曉，洗足入室。盤腿起思惟於正念、正心時，而作師子臥。</p>
<p>三</p>
<p style="margin-left:2em;text-indent:2em">時，惡魔波旬來詣世尊前。詣已，以偈語世尊曰：</p>

<div class="lg regular" style="margin-left:0em;"><div class='lg-row'>何故睡眠耶　睡眠為何故</div>
<div class='lg-row'>今何如眠死　空舍為眠乎</div>
<div class='lg-row'>日已高上昇　何以睡眠乎</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕破愛貪著網　何處均無惑</div>
<div class='lg-row'>一切有依盡　覺者於睡眠</div>
<div class='lg-row'>惡魔汝何為</div>
</div></div>
<div class='div-other'><a id='mulu164' />
<p class='h4'>〔八〕第八　歡喜</p><p>一</p>
<p style="margin-left:2em;text-indent:2em">如是我聞。爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時，惡魔波旬來詣世尊前。詣已，向世尊唱此偈曰：</p>

<div class="lg regular" style="margin-left:0em;"><div class='lg-row'>有子依子喜　牛主依牛喜</div>
<div class='lg-row'>人喜依所依　無依則無喜</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕有子依子悲　牛主依牛悲</div>
<div class='lg-row'>人喜悲所依　無依則無悲</div>
</div><p>四</p>
<p style="margin-left:2em;text-indent:2em">時，惡魔波旬：「世尊已知我！善逝已知我。」形體即沒於其處。</p>
</div>
<div class='div-other'><a id='mulu165' />
<p class='h4'>〔九〕第九　壽命（其一）</p><p>一</p>
<p style="margin-left:2em;text-indent:2em">如是我聞。爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">於此，世尊呼諸比丘：「諸比丘！」彼諸比丘以「唯然！世尊！」奉答世尊。</p>
<p>三</p>
<p style="margin-left:2em;text-indent:2em">世尊曰：「諸比丘！此人壽命短，不可不行於未來，不可不為善，不可不行梵行，生者無不死。諸比丘！則長壽者，亦少多於百歲！」</p>
<p>四</p>
<p style="margin-left:2em;text-indent:2em">時，惡魔波旬，詣世尊前。詣已，以偈白世尊曰：</p>

<div class="lg regular" style="margin-left:0em;"><div class='lg-row'>人壽實甚長　善人莫輕此</div>
<div class='lg-row'>如飽乳赤子　死即豈不來</div>
</div><p>五</p>

<div class="lg regular" style="margin-left:0em;"><div class='lg-row'>〔世尊：〕人壽實甚短　善人應輕此</div>
<div class='lg-row'>如人遇燃髮　死者豈不來</div>
</div><p>六</p>
<p style="margin-left:2em;text-indent:2em">時，惡魔波旬……乃至……沒於其處。</p>
</div>
<div class='div-other'><a id='mulu166' />
<p class='h4'>〔一〇〕第十　壽命（其二）</p><p>一</p>
<p style="margin-left:2em;text-indent:2em">〔爾時，世尊〕住王舍城……</p>
<p style="margin-left:2em;text-indent:2em">時，世尊曰：「諸比丘！人類壽命短。不可不行未來，不可不為善，不可不行梵行，生者無不死。諸比丘！則長壽者，亦少多於百歲。」</p>
<p>二</p>
<p style="margin-left:2em;text-indent:2em">時，惡魔波旬來，詣世尊前。詣已，以偈白世尊曰：</p>

<div class="lg regular" style="margin-left:0em;"><div class='lg-row'>日夜猶未逝　壽命亦未盡</div>
<div class='lg-row'>如輪軸迴轉　人命亦輪逝</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕日夜之過逝　壽命亦將盡</div>
<div class='lg-row'>如小河水竭　人壽命亦滅</div>
</div><p>四</p>
<p style="margin-left:2em;text-indent:2em">時，惡魔波旬苦惱以：「世尊已知我！善逝已知我。」而萎身隱沒於其處。</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>苦業之與象　淨係蹄等二</div>
<div class='lg-row'>蛇睡眠歡喜　壽命又為二</div>
</div></div></div>
<div class='div-other'><a id='mulu167' />
<p class='h3'>第二　惡魔品</p>
<div class='div-other'><a id='mulu168' />
<p class='h4'>〔一一〕第一　巖</p><p>一</p>
<p style="margin-left:2em;text-indent:2em">爾時，世尊住王舍城靈鷲山。</p>
<p>二</p>
<p style="margin-left:2em;text-indent:2em">爾時，世尊闇夜中坐於露地。雨絲霏霏下降。</p>
<p>三</p>
<p style="margin-left:2em;text-indent:2em">時，惡魔波旬欲令生恐怖，毛髮豎立。以詣世處。詣已，於世尊不遠之處，以碎大石巖。</p>
<p>四</p>
<p style="margin-left:2em;text-indent:2em">時，世尊知是惡魔波旬，以偈謂惡魔波旬曰：</p>

<div class="lg regular" style="margin-left:0em;"><div class='lg-row'>猶如靈鷲山　雖震動一切</div>
<div class='lg-row'>正解脫佛陀　絲毫不動搖</div>
</div><p>五</p>
<p style="margin-left:2em;text-indent:2em">時，惡魔波旬苦惱以：「世尊已知我，善逝已知我。」而萎身沒形於其處。</p>
</div>
<div class='div-other'><a id='mulu169' />
<p class='h4'>〔一二〕第二　獅子</p><p>一</p>
<p style="margin-left:2em;text-indent:2em">爾時，世尊住舍衛城祇樹給孤獨園。其時，世尊為大會眾所圍繞而說法。</p>
<p>二</p>
<p style="margin-left:2em;text-indent:2em">時，惡魔波旬作如是思惟：「此沙門瞿曇，為大會眾所圍繞而說法、我寧可昏昧諸人眼目，以往詣沙門瞿曇。」</p>
<p>三</p>
<p style="margin-left:2em;text-indent:2em">時，惡魔波旬詣世尊處。詣已，以偈言世尊曰：</p>

<div class="lg regular" style="margin-left:0em;"><div class='lg-row'>任何大眾前　敢如是無畏</div>
<div class='lg-row'>作師子吼耶　此處角力士</div>
<div class='lg-row'>乃汝之敵手　既勝汝曾思</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕大雄眾會前　歡<span class='corr'>喜</span>依無畏</div>
<div class='lg-row'>如來得十力　超離世愛著</div>
</div><p>五</p>
<p style="margin-left:2em;text-indent:2em">時，惡魔波旬苦惱以：「世尊已知我。善逝已知我。」萎身沒形於其處。</p>
</div>
<div class='div-other'><a id='mulu170' />
<p class='h4'>〔一三〕第三　巖石之破片</p><p>一</p>
<p style="margin-left:2em;text-indent:2em">如是我聞。爾時世尊住王舍城摩達屈闍之鹿野苑。</p>
<p>二</p>
<p style="margin-left:2em;text-indent:2em">爾時，世尊其足被石片所傷。世尊足痛、銳、烈，苦痛不快。世尊正念正心，以克服、忍耐。</p>
<p>三</p>
<p style="margin-left:2em;text-indent:2em">時，惡魔波旬來詣世尊處。詣已，以偈言世尊曰：</p>

<div class="lg regular" style="margin-left:0em;"><div class='lg-row'>懶惰於寢眠　耽著作詩耶</div>
<div class='lg-row'>汝為事不多　獨自離市里</div>
<div class='lg-row'>住何寢意臥</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕非依懶惰臥　亦非作詩臥</div>
<div class='lg-row'>離愁我事了　獨自離市里</div>
<div class='lg-row'>我哀憐一切　有情以為臥</div>
<div class='lg-row'>以箭貫串胸　心臟逆猛烈</div>
<div class='lg-row'>受傷亦在眠　我為無傷者</div>
<div class='lg-row'>何故不成眠　覺之無躊躇</div>
<div class='lg-row'>眼之無恐怖　日夜無悔苦</div>
<div class='lg-row'>不見逆世間　憐諸有情臥</div>
</div><p>五</p>
<p style="margin-left:2em;text-indent:2em">時，惡魔波旬苦惱以：「世尊已知我，善逝已知我。」而萎身隱形沒於其處。</p>
</div>
<div class='div-other'><a id='mulu171' />
<p class='h4'>〔一四〕第四　非相應</p><p>一</p>
<p style="margin-left:2em;text-indent:2em">爾時，世尊住拘薩羅國，名一葦村之婆羅門村。爾時，世尊受在家大眾所圍繞而說法。</p>
<p>二</p>
<p style="margin-left:2em;text-indent:2em">時，惡魔波旬作如是思惟：「今沙門瞿曇受在家大眾所圍繞而說法，我寧可昏昧諸人眼目，以詣沙門瞿曇。」</p>
<p>三</p>
<p style="margin-left:2em;text-indent:2em">時，惡魔波旬詣世尊處。詣已，以偈言世尊曰：</p>

<div class="lg regular" style="margin-left:0em;"><div class='lg-row'>所謂以教他　於汝不相應</div>
<div class='lg-row'>若為行此者　勿為貪瞋縛</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕依利益哀憐　正覺者教他</div>
<div class='lg-row'>如來實解脫　如是貪瞋者</div>
</div><p>五</p>
<p style="margin-left:2em;text-indent:2em">時，惡魔波旬……乃至……隱形沒於其處。</p>
</div>
<div class='div-other'><a id='mulu172' />
<p class='h4'>〔一五〕第五　意</p><p>一</p>
<p style="margin-left:2em;text-indent:2em">如是我聞。爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時，惡魔波旬來詣世尊處。詣已，以偈言世尊曰：</p>

<div class="lg regular" style="margin-left:0em;"><div class='lg-row'>意之馳騁轉　虛空掛係蹄</div>
<div class='lg-row'>我係蹄縛汝　沙門未脫我</div>
</div><p>三</p>

<div class="lg regular" style="margin-left:0em;"><div class='lg-row'>〔世尊：〕色聲香味觸　是等五境樂</div>
<div class='lg-row'>於此我不欲　破壞者汝敗</div>
</div><p>四</p>
<p style="margin-left:2em;text-indent:2em">時，惡魔波旬……乃至……隱形沒於其處。</p>
</div>
<div class='div-other'><a id='mulu173' />
<p class='h4'>〔一六〕第六　鉢</p><p>一</p>
<p style="margin-left:2em;text-indent:2em">〔爾時，世尊〕住舍衛城……。爾時，世尊以五取蘊為諸比丘說法、教示、獎勵，令歡喜。彼等諸比丘，理解、思惟、注心、傾耳，諦聽於法。</p>
<p>二</p>
<p style="margin-left:2em;text-indent:2em">時，惡魔波旬作如是思惟：「今沙門瞿曇，以五取蘊，為諸比丘說法、教示、獎勵，令歡喜。彼等諸比丘、理解，思惟、注心、傾耳，諦聽於法。我寧可為昏昧彼等眼，以詣沙門瞿曇。」</p>
<p>三</p>
<p style="margin-left:2em;text-indent:2em">爾時為〔晾乾〕眾多諸鉢，而置於露地。</p>
<p>四</p>
<p style="margin-left:2em;text-indent:2em">時，惡魔波旬化作牡牛之形，以近其鉢。</p>
<p>五</p>
<p style="margin-left:2em;text-indent:2em">時，一比丘語於另一比丘曰：「比丘！比丘！此牡牛將破此鉢！」</p>
<p>六</p>
<p style="margin-left:2em;text-indent:2em">如是言時，世尊言此比丘曰：「比丘！此非牡牛。此為昏昧汝等眼目之惡魔波旬。」</p>
<p>七</p>
<p style="margin-left:2em;text-indent:2em">時，世尊知是惡魔波旬，以偈告惡魔波旬曰：</p>

<div class="lg regular" style="margin-left:0em;"><div class='lg-row'>色受乃至想　識行等非我</div>
<div class='lg-row'>亦非是我所　於此離貪著</div>
<div class='lg-row'>離貪心平安　以超諸結縛</div>
<div class='lg-row'>何處求此人　魔軍尋不得</div>
</div><p>八</p>
<p style="margin-left:2em;text-indent:2em">惡魔波旬……乃至……隱形沒於其處。</p>
</div>
<div class='div-other'><a id='mulu174' />
<p class='h4'>〔一七〕第七　處</p><p>一</p>
<p style="margin-left:2em;text-indent:2em">爾時，世尊住毘舍離大林重閣講堂。</p>
<p>二</p>
<p style="margin-left:2em;text-indent:2em">爾時，世尊以六觸處為諸比丘說法、教示、獎勵，令歡喜。彼等諸比丘，理解、思惟、注心、傾耳，諦聽於法。</p>
<p>三</p>
<p style="margin-left:2em;text-indent:2em">時，惡魔波旬作如是思惟：「此沙門瞿曇以六觸處、為諸比丘說法、教示、獎勵，令歡喜。彼等諸比丘，理解、思惟，注心、傾耳，諦聽於法。我寧可昏昧彼等眼目、以詣沙門瞿曇。」</p>
<p>四</p>
<p style="margin-left:2em;text-indent:2em">時，惡魔波旬來詣世尊處。詣已，於世尊之不遠處，號大恐怖聲，如大地破裂。</p>
<p>五</p>
<p style="margin-left:2em;text-indent:2em">時，一比丘謂於另一比丘曰：「比丘！比丘！此大地會破裂。」</p>
<p>六</p>
<p style="margin-left:2em;text-indent:2em">如是語時，世尊告彼比丘曰：「比丘！此非大地之破裂、此乃惡魔波旬為來昏昧汝等眼目。」</p>
<p>七</p>
<p style="margin-left:2em;text-indent:2em">時，世尊知是惡魔波旬，以偈告惡魔波旬曰：</p>

<div class="lg regular" style="margin-left:0em;"><div class='lg-row'>色聲香及味　觸等一切法</div>
<div class='lg-row'>乃世恐怖餌　迷亂諸世人</div>
<div class='lg-row'>佛弟子正念　超越恐怖餌</div>
<div class='lg-row'>超脫惡魔領　光輝如太陽</div>
</div><p>八</p>
<p style="margin-left:2em;text-indent:2em">時，惡魔波旬……乃至……隱形沒於其處。</p>
</div>
<div class='div-other'><a id='mulu175' />
<p class='h4'>〔一八〕第八　團食</p><p>一</p>
<p style="margin-left:2em;text-indent:2em">爾時，世尊住摩揭陀國，名五葦村之婆羅門村。</p>
<p>二</p>
<p style="margin-left:2em;text-indent:2em">其時，五葦婆羅門村，青年男女等，舉行互換禮物式典。</p>
<p>三</p>
<p style="margin-left:2em;text-indent:2em">時，世尊清晨，持鉢，著衣入五葦婆羅門村乞食。</p>
<p>四</p>
<p style="margin-left:2em;text-indent:2em">時，五葦村婆羅門家主等，為惡魔波旬所執取：「沙門瞿曇不予得食。」</p>
<p>五</p>
<p style="margin-left:2em;text-indent:2em">時，世尊入（村）乞食時，清洗其鉢而歸。</p>
<p>六</p>
<p style="margin-left:2em;text-indent:2em">時，惡魔波旬來詣世尊處。詣已，白世尊曰：「沙門！得食耶？不得耶？」</p>
<p>七</p>
<p style="margin-left:2em;text-indent:2em">「如我之不得食，豈非汝波旬之所為？」</p>
<p>八</p>
<p style="margin-left:2em;text-indent:2em">「然則！世尊！再入五葦婆羅門村，如得食，應是我為！」</p>

<div class="lg regular" style="margin-left:0em;"><div class='lg-row'>侵犯於如來　惡魔生不德</div>
<div class='lg-row'>波旬惡不實　汝如何思惟</div>
<div class='lg-row'>即無有所得　我等亦樂住</div>
<div class='lg-row'>猶如光音天　我等喜為食</div>
</div><p>九</p>
<p style="margin-left:2em;text-indent:2em">時惡魔波旬……乃至……隱形沒於其處。</p>
</div>
<div class='div-other'><a id='mulu176' />
<p class='h4'>〔一九〕第九　農夫</p><p>一</p>
<p style="margin-left:2em;text-indent:2em">舍衛城因緣。爾時，世尊〔對諸比丘〕說涅槃法、教示、獎勵、令歡喜。彼等諸比丘，理解、思惟、注心、傾耳諦聽於法。</p>
<p>二</p>
<p style="margin-left:2em;text-indent:2em">時，惡魔波旬生是思惟：「今沙門瞿曇說涅槃法、教示、獎勵，令歡喜。彼等諸比丘，理解、思惟、全心、傾耳，諦聽於法。我寧可昏昧彼等眼目，以詣沙門瞿曇。」</p>
<p>三</p>
<p style="margin-left:2em;text-indent:2em">時惡魔波旬化作農夫，肩扛大鋤，持趕牛棒，散髮，衣大麻粗布，足塗泥漿而詣世尊處。詣已，白言世尊曰：</p>
<p>四</p>
<p style="margin-left:2em;text-indent:2em">「沙門！見牡牛否？」</p>
<p>五</p>
<p style="margin-left:2em;text-indent:2em">「波旬！牡牛於汝有何用？」</p>
<p>六</p>
<p style="margin-left:2em;text-indent:2em">「沙門！眼是我有，色是我有。眼觸之識處是我有。沙門！去往何處汝能脫我否？沙門！耳是我有，聲是我有，……乃至……沙門！鼻是我有，聲是我有，……乃至……沙門！舌是我有，味是我有，……乃至……沙門！身是我有，觸是我有，……乃至……沙門！意是我有！法是我有，意觸之識處是我有。沙門！去往何處能脫我否？」</p>
<p>七</p>
<p style="margin-left:2em;text-indent:2em">「波旬！眼是汝有，色是汝有，眼觸之識處是汝有。波旬！無眼、無色、無眼觸之識處者，則非汝之行處。</p>
<p>八</p>
<p style="margin-left:2em;text-indent:2em">波旬！耳是汝有，聲是汝有，……〔乃至〕……。</p>
<p>九</p>
<p style="margin-left:2em;text-indent:2em">波旬！鼻是汝有，香是汝有，……〔乃至〕……。</p>
<p>一〇</p>
<p style="margin-left:2em;text-indent:2em">波旬！舌是汝有，味是汝有，……〔乃至〕……。</p>
<p>一一</p>
<p style="margin-left:2em;text-indent:2em">波旬！意是汝有，法是汝有，意觸之識處是汝有。波旬！無意、無法，無意觸之識處，則非汝之行處。」</p>
<p>一二</p>

<div class="lg regular" style="margin-left:0em;"><div class='lg-row'>〔惡魔：〕此云我有者　是云此有我</div>
<div class='lg-row'>若汝意於此　沙門未脫我</div>
</div><p>一三</p>

<div class="lg regular" style="margin-left:0em;"><div class='lg-row'>〔世尊：〕不去此有我　不云此是我</div>
<div class='lg-row'>惡魔如是知　汝不見我道</div>
</div><p>一四</p>
<p style="margin-left:2em;text-indent:2em">時，惡魔波旬……乃至……隱形沒於其處。</p>
</div>
<div class='div-other'><a id='mulu177' />
<p class='h4'>〔二〇〕第十　統治</p><p>一</p>
<p style="margin-left:2em;text-indent:2em">爾時，世尊住拘薩羅國，雪山森林小屋。</p>
<p>二</p>
<p style="margin-left:2em;text-indent:2em">時，世尊獨作靜觀，作如是思念：「能不殺、不害、不勝、不令勝、不悲、不念悲、以行如法，不行〔非法〕否？」</p>
<p>三</p>
<p style="margin-left:2em;text-indent:2em">時，惡魔波旬知世尊之所念，來詣世尊處，白世尊曰：「世尊！世尊自為統治。善逝不自殺，不害、不勝、不令勝，不悲、不令悲、行如法統治。」</p>
<p>四</p>
<p style="margin-left:2em;text-indent:2em">「波旬！汝見於何者，如是云我：『世尊自行統治……乃至……如法統治。』」</p>
<p>五</p>
<p style="margin-left:2em;text-indent:2em">「世尊！世尊修、習四如意足，無如乘用之車、無立處，常行、慣行圓滿。若世尊，欲以雪山山王為金，應予決心令山為金。」</p>
<p>六</p>

<div class="lg regular" style="margin-left:0em;"><div class='lg-row'>〔世尊：〕光耀之金山　即有倍黃金</div>
<div class='lg-row'>難滿一人欲　知是人正行</div>
<div class='lg-row'>見苦原因者　如何傾愛欲</div>
<div class='lg-row'>依知世結縛　眾人學解脫</div>
</div><p>七</p>
<p style="margin-left:2em;text-indent:2em">時，惡魔波旬苦惱以：「世尊已知我！善逝已知我。」萎身隱形沒於其處。</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>巖獅巖破片　非是相應意</div>
<div class='lg-row'>鉢處及團食　農夫統治十</div>
</div></div></div>
<div class='div-other'><a id='mulu178' />
<p class='h3'>第三　惡魔品</p>
<div class='div-other'><a id='mulu179' />
<p class='h4'>〔二一〕第一　多數</p><p>一</p>
<p style="margin-left:2em;text-indent:2em">如是我聞。爾時，世尊住釋迦族之尸羅越底。</p>
<p>二</p>
<p style="margin-left:2em;text-indent:2em">爾時，眾多比丘住於世尊不遠之處，不放逸、虔誠、精進。</p>
<p>三</p>
<p style="margin-left:2em;text-indent:2em">時，惡魔波旬化作一老婆羅門相，結髮，著羚羊背皮衣。背曲如垂木，咽喉呴呴響鳴，執鬱曇鉢羅樹杖，來詣諸比丘處。詣已，謂諸比丘曰：「諸大德！盛壯髮黑、具是青春為人生之第一期，未味愛欲而出家。諸大德！先享受人之愛欲！勿放棄現前以追隔時者。」</p>
<p>四</p>
<p style="margin-left:2em;text-indent:2em">「婆羅門！我等非放棄現前以追隔時者。婆羅門！我等乃放棄隔時者，以追遂現前者。婆羅門！愛欲為隔時物，多苦，多惱，凶禍亦越強烈，此法乃現前物而非隔時，世尊宣說：可謂來見者，即導向涅槃，識者應各所應知。」</p>
<p>五</p>
<p style="margin-left:2em;text-indent:2em">如是言已。惡魔波旬乃垂頭卷舌，現三皺於額頭，抱杖而去。</p>
<p>六</p>
<p style="margin-left:2em;text-indent:2em">時，彼等諸比丘詣世尊處。詣已，禮敬世尊，坐於一面；一面坐已之彼等諸比丘，以此白世尊：</p>
<p>七</p>
<p style="margin-left:2em;text-indent:2em">「世尊！於此我等住離世尊不遠，不放逸、虔誠、精進。時，世尊！有一老婆羅門，結髮著羚羊背皮衣，背曲如垂木，咽喉之呼吸，呴呴響鳴，執鬱曇鉢羅樹杖，詣我等住處。詣已，以此白我等曰：『諸大德！盛壯髮黑，具足青春，為人生第一期，未味愛欲而出家。諸大德！先享受人之愛欲！勿棄現前以追隔時物。』</p>
<p>八</p>
<p style="margin-left:2em;text-indent:2em">世尊，作如是言已。我等即謂婆羅門：『婆羅門！我等非棄現前以追隔時。婆羅門！我等乃放棄隔時以追現前。婆羅門！愛欲是隔時物，多苦、多惱，凶禍亦越強烈，此法於現前，非隔時。世尊宣說，可謂來見者，即導向涅槃，識者應各所應知。』</p>
<p>九</p>
<p style="margin-left:2em;text-indent:2em">世尊！作如是言已。彼婆羅門即垂頭卷舌，現三皺於額頭，抱杖而去。」</p>
<p>一〇</p>
<p style="margin-left:2em;text-indent:2em">「諸比丘！此非婆羅門。此乃惡魔波旬，為來昏昧汝等之眼目。」</p>
<p>一一</p>
<p style="margin-left:2em;text-indent:2em">時，世尊了知此義，是時即唱此偈曰：</p>

<div class="lg regular" style="margin-left:0em;"><div class='lg-row'>若人見苦因　如何傾愛欲</div>
<div class='lg-row'>知依世結縛　人應學解此</div>
</div></div>
<div class='div-other'><a id='mulu180' />
<p class='h4'>〔二二〕第二　三彌提</p><p>一</p>
<p style="margin-left:2em;text-indent:2em">爾時，世尊住釋迦族之尸羅越底。</p>
<p>二</p>
<p style="margin-left:2em;text-indent:2em">時，尊者三彌提住離世尊不遠，不放逸、虔誠、精進。</p>
<p>三</p>
<p style="margin-left:2em;text-indent:2em">時，尊者三彌提，於獨坐靜觀，作如是思念：「我師乃應供者、正等覺者，我實得大利益。我如是於善說之律與法出家。我實得大利益。我之同梵行者、乃諸善人之持戒者。我實得大利益。」</p>
<p>四</p>
<p style="margin-left:2em;text-indent:2em">時，惡魔波旬知尊者三彌提心之所念，來詣尊者三彌提住處。詣已，於尊者三彌提之不遠處，作大恐怖聲，宛如大地破裂。</p>
<p>五</p>
<p style="margin-left:2em;text-indent:2em">時，尊者三彌提詣世尊住處。詣已，禮敬世尊，坐於一面；坐一面已，尊者三彌提以此告世尊曰：</p>
<p>六</p>
<p style="margin-left:2em;text-indent:2em">「世尊！我於獨坐靜觀，作如是思念：『我師乃應供者、正等覺者，我實得大利益！我於善說之律與法出家，我實得大利益。我同梵行者，諸善人之持戒者，我實得大利益。』世尊！〔此時〕於離我不遠處，作大恐怖聲，宛如大地破裂。」</p>
<p>七</p>
<p style="margin-left:2em;text-indent:2em">「三彌提！此非大地之破裂，此乃惡魔波旬為來昏昧汝等眼目者。三彌提！汝於此行不放逸，虔誠、精進而住！」</p>
<p>八</p>
<p style="margin-left:2em;text-indent:2em">「唯然！世尊。」尊者三彌提奉答世尊，禮敬世尊右遶而去。</p>
<p>九</p>
<p style="margin-left:2em;text-indent:2em">復次，尊者三彌提，不放逸、虔誠、精進而住。復次，尊者三彌提於獨坐靜觀、作如是思念：「我師乃應供者、正等覺者……乃至……諸善人之持戒者，我實得大利益。」復次，惡魔波旬知尊者心所思念……乃至……宛如大地破裂。</p>
<p>一〇</p>
<p style="margin-left:2em;text-indent:2em">時，尊者三彌提，知此乃惡魔波旬，以偈語惡魔波旬曰：</p>

<div class="lg regular" style="margin-left:0em;"><div class='lg-row'>我依於信仰　由家而出家</div>
<div class='lg-row'>正念與智慧　於我眼目醒</div>
<div class='lg-row'>我心乃澄靜　若隨所意欲</div>
<div class='lg-row'>將為何狀態　令我無恐怖</div>
</div><p>一一</p>
<p style="margin-left:2em;text-indent:2em">時，惡魔波旬苦惱以：「三彌提比丘已知我。」萎身隱沒於其處。</p>
</div>
<div class='div-other'><a id='mulu181' />
<p class='h4'>〔二三〕第三　瞿低迦</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">爾時，尊者瞿低迦住伊師耆利山麓之黑曜巖。</p>
<p>三</p>
<p style="margin-left:2em;text-indent:2em">時，尊者瞿低迦不放逸、虔誠、精進而住，得一時之心解脫。時，尊者瞿低迦退轉其一時之心解脫。</p>
<p>四</p>
<p style="margin-left:2em;text-indent:2em">復次，尊者瞿低迦不放逸、虔誠、精進而住。得一時之心解脫。尊者瞿低迦又退轉其一時之心解脫。</p>
<p>五～八</p>
<p style="margin-left:2em;text-indent:2em">三次……〔乃至〕……四次……〔乃至〕……五次……〔乃至〕……六次，尊者瞿低迦不放逸、虔誠、精進而住，得一時之心解脫。尊者瞿低迦六次退轉其一時之心解脫。</p>
<p>九</p>
<p style="margin-left:2em;text-indent:2em">尊者瞿低迦七次不放逸、虔誠、精進而住，得一時之心解脫。</p>
<p>一〇</p>
<p style="margin-left:2em;text-indent:2em">時，尊者瞿低迦作如是思念：「我至六次退轉一時之心解脫，我寧可將執劍！」</p>
<p>一一</p>
<p style="margin-left:2em;text-indent:2em">時，惡魔波旬知尊者瞿低迦心之所念，詣於世尊處。詣已以偈語世尊：</p>

<div class="lg regular" style="margin-left:0em;"><div class='lg-row'>輝耀神通譽　大雄大智慧</div>
<div class='lg-row'>離諸怖畏者　禮奉卿足下</div>
<div class='lg-row'>大雄之勝死　卿弟子想死</div>
<div class='lg-row'>以死是期望　光明主止此</div>
<div class='lg-row'>世尊喜於教　卿之弟子者</div>
<div class='lg-row'>如何未達證　有學而為死</div>
</div><p>一二</p>
<p style="margin-left:2em;text-indent:2em">其時，尊者瞿低迦執劍。</p>
<p>一三</p>
<p style="margin-left:2em;text-indent:2em">時，世尊知是惡魔波旬，以偈語惡魔波旬曰：</p>

<div class="lg regular" style="margin-left:0em;"><div class='lg-row'>不欲於此生　大雄乃如是</div>
<div class='lg-row'>拔除渴愛根　瞿低迦涅槃</div>
</div><p>一四</p>
<p style="margin-left:2em;text-indent:2em">時，世尊呼諸比丘：「諸比丘！我等今往伊師耆利山麓之黑曜巖，良家之子瞿低迦於彼執劍。」</p>
<p>一五</p>
<p style="margin-left:2em;text-indent:2em">「然唯！世尊。」彼等諸比丘應諾世尊。</p>
<p>一六</p>
<p style="margin-left:2em;text-indent:2em">時，世尊與眾多比丘俱，到伊師耆利山麓之黑曜巖。世尊由遠處見尊者瞿低迦，於牀上抱肩仰臥。</p>
<p>一七</p>
<p style="margin-left:2em;text-indent:2em">其時，又見朦朧如煙霧，行往東方、行往西方、行往南方、行往北方、行於上方、行往下方，行往四維。</p>
<p>一八</p>
<p style="margin-left:2em;text-indent:2em">時，世尊呼諸比丘曰：「諸比丘！汝等見矇朧如煙者，行往東方、行往西方、行往南方、行往北方、行往上方、行往下方、行往四維者否？」</p>
<p style="margin-left:2em;text-indent:2em">「世尊！誠如所說。」</p>
<p>一九</p>
<p style="margin-left:2em;text-indent:2em">「諸比丘！此惡魔波旬，以求良家子瞿低迦之識。良家子瞿低迦之識，住何處耶？然則！諸比丘！良家子瞿低迦之識已般涅槃而無住處。」</p>
<p>二〇</p>
<p style="margin-left:2em;text-indent:2em">時，惡魔波旬取耶慮瓦樹之黃色箜篌來詣世尊處！詣已，以偈白世尊曰：</p>

<div class="lg regular" style="margin-left:0em;"><div class='lg-row'>我求於上下　乃至於四維</div>
<div class='lg-row'>四方及八方　不見瞿低迦</div>
<div class='lg-row'>往於何處耶</div>
</div><p>二一</p>

<div class="lg regular" style="margin-left:0em;"><div class='lg-row'>〔世尊：〕志堅英雄者　常樂於禪思</div>
<div class='lg-row'>日夜從於道　無願於此生</div>
<div class='lg-row'>打破死魔軍　不行於再生</div>
<div class='lg-row'>拔除渴愛根　瞿低迦涅槃</div>
</div><p>二二</p>

<div class="lg regular" style="margin-left:0em;"><div class='lg-row'>破敗於彼悲　小脇落箜篌</div>
<div class='lg-row'>悲愴之夜叉　以沒於此處</div>
</div></div>
<div class='div-other'><a id='mulu182' />
<p class='h4'>〔二四〕第四　七年</p><p>一</p>
<p style="margin-left:2em;text-indent:2em">如是我聞。爾時，世尊住優留毘羅之尼連禪河邊，阿闍波羅尼俱律陀樹下。</p>
<p>二</p>
<p style="margin-left:2em;text-indent:2em">其時，惡魔波旬跟蹤世尊七年，以求空隙，而無所得。</p>
<p>三</p>
<p style="margin-left:2em;text-indent:2em">時，惡魔波旬來詣世尊處。詣已，以偈語世尊曰：</p>

<div class="lg regular" style="margin-left:0em;"><div class='lg-row'>悲侵沈思林　求復得失富</div>
<div class='lg-row'>犯罪村人中　何故不與交</div>
<div class='lg-row'>汝非我友人</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕掘除諸悲根　無罪復無悲</div>
<div class='lg-row'>我耽於禪思　捨諸生存欲</div>
<div class='lg-row'>放逸之親族　諸漏盡禪思</div>
</div><p>五</p>

<div class="lg regular" style="margin-left:0em;"><div class='lg-row'>〔惡魔：〕諸人語我者　我者語諸人</div>
<div class='lg-row'>若汝意於此　沙門未脫我</div>
</div><p>六</p>

<div class="lg regular" style="margin-left:0em;"><div class='lg-row'>〔世尊：〕諸人語非我　語非我諸人</div>
<div class='lg-row'>惡魔知如是　汝不知我道</div>
</div><p>七</p>

<div class="lg regular" style="margin-left:0em;"><div class='lg-row'>〔惡魔：〕汝若至不死　證得菩提道</div>
<div class='lg-row'>離去汝獨行　何以教他人</div>
</div><p>八</p>

<div class="lg regular" style="margin-left:0em;"><div class='lg-row'>〔世尊：〕望到彼岸者　問我不死國</div>
<div class='lg-row'>問我之彼等　說無餘涅槃</div>
</div><p>九</p>
<p style="margin-left:2em;text-indent:2em">〔惡魔：〕「世尊！猶如離村邑不遠處有池，蟹住於此。世尊！時眾多之童男童女，出由村邑，以到其池。到已由水中舉蟹置於陸上。世尊！若蟹豎立其剪，彼童男童女，即以木片、小石予破斷。如是世尊。蟹皆破斷其足剪，不能再入於池。世尊亦如是，以前任何彎曲、歪斜、歪曲、皆由世尊所破斷，伺其間隙之我等，不得再近至世尊。」</p>
<p>一〇</p>
<p style="margin-left:2em;text-indent:2em">時，惡魔波旬於世尊前，氣餒而唱偈曰：</p>

<div class="lg regular" style="margin-left:0em;"><div class='lg-row'>鳥飛於空中　見石似凝膏</div>
<div class='lg-row'>於此為獲得　軟甘之等食</div>
<div class='lg-row'>於此不得食　飛空以離去</div>
<div class='lg-row'>如襲石之鳥　氣餒離瞿曇</div>
</div><p>一一</p>
<p style="margin-left:2em;text-indent:2em">時，惡魔波旬於世尊前，氣餒以唱偈，離座而去。於離世尊不遠，趺坐於地上、默然、悄然、落肩、氣餒、困惱，以杖搔地而坐。</p>
</div>
<div class='div-other'><a id='mulu183' />
<p class='h4'>〔二五〕第五　魔女</p><p>一</p>
<p style="margin-left:2em;text-indent:2em">時，渴愛、不快、貪欲之三魔女，來至惡魔波旬處，至已，以偈語惡魔波旬曰：</p>

<div class="lg regular" style="margin-left:0em;"><div class='lg-row'>何故父不樂　為因何人悲</div>
<div class='lg-row'>我等從其人　以貪欲係蹄</div>
<div class='lg-row'>如縛森林象　用以牽繫來</div>
<div class='lg-row'>應置汝手下</div>
</div><p>二</p>

<div class="lg regular" style="margin-left:0em;"><div class='lg-row'>〔惡魔：〕以貪欲誘惑　世間阿羅漢</div>
<div class='lg-row'>善逝者不易　彼出魔領域</div>
<div class='lg-row'>是故我甚悲</div>
</div><p>三</p>
<p style="margin-left:2em;text-indent:2em">時，渴愛、不快、貪欲之三魔女，來詣世尊處。詣已，以此白世尊曰：「沙門！奉事卿足下。」然則得盡煩惱依，卻於無上解脫之世尊，不為一顧。</p>
<p>四</p>
<p style="margin-left:2em;text-indent:2em">時，渴愛、不快、貪欲之三魔女，退於一面，具如是思惟：「諸之興趣各異，我等各化作一百童女相。」</p>
<p>五</p>
<p style="margin-left:2em;text-indent:2em">時，渴愛、不快、貪欲三魔女，各化作一百童女相，以詣世尊前。詣已，白世尊曰：「沙門！奉事卿足下。」然而得盡煩惱依則於無上解脫之世尊，不為一顧。</p>
<p>六～一一</p>
<p style="margin-left:2em;text-indent:2em">時，渴愛、不快、貪欲三魔女，退於一面、具如是思惟：「諸人興趣各異。我等各化作，未生子之百人女。」……〔乃至〕……「化作生一次子之百人女。」……〔乃至〕……「化作生二次子之百人女。」……〔乃至〕……「化作中年之百人女。」……〔乃至〕……「化作高年之百人女。」時，三魔女各化作高年女百人，來詣世尊前。詣已，白世尊曰：「沙門！奉事卿足下。」然而盡煩惱之依，於無上解脫之世尊，不為一顧。</p>
<p>一二</p>
<p style="margin-left:2em;text-indent:2em">時，渴愛、不快、貪愛三魔女、退於一面、以言此曰：「我等父之所言，確是真實。</p>

<div class="lg regular" style="margin-left:0em;"><div class='lg-row'>以貪欲誘惑　世間阿羅漢</div>
<div class='lg-row'>善逝者不易　彼出魔領域</div>
<div class='lg-row'>是故我甚悲</div>
</div><p>一三</p>
<p style="margin-left:2em;text-indent:2em">我等依此攻擊未離欲之沙門婆羅門者，令破其心臟，口吐熱血，亂心狂氣，猶如割青葦乾、萎、枯、應令之乾、萎、枯。」</p>
<p>一四</p>
<p style="margin-left:2em;text-indent:2em">時，渴愛、不快、貪欲三魔女，來詣世尊處。詣已，立於一面。</p>
<p>一五</p>
<p style="margin-left:2em;text-indent:2em">立一面之魔女渴愛以偈言世尊曰：</p>

<div class="lg regular" style="margin-left:0em;"><div class='lg-row'>悲侵沈思林　求復得失富</div>
<div class='lg-row'>犯罪村人中　何故不與交</div>
<div class='lg-row'>汝非我友人</div>
</div><p>一六</p>

<div class="lg regular" style="margin-left:0em;"><div class='lg-row'>〔世尊：〕破可愛樂軍　獨坐得勝義</div>
<div class='lg-row'>禪思心寂靜　安樂於菩提</div>
<div class='lg-row'>是故我不與　諸人之交往</div>
<div class='lg-row'>於我無友人</div>
</div><p>一七</p>
<p style="margin-left:2em;text-indent:2em">時，魔女不快以偈白世尊曰：</p>

<div class="lg regular" style="margin-left:0em;"><div class='lg-row'>比丘住多修　以度五瀑流</div>
<div class='lg-row'>於此度第六　如何多禪思</div>
<div class='lg-row'>外界之欲想　其人不能得</div>
</div><p>一八</p>

<div class="lg regular" style="margin-left:0em;"><div class='lg-row'>〔世尊：〕身安心解脫　以離作三業</div>
<div class='lg-row'>正念無貪著　了知法無尋</div>
<div class='lg-row'>禪思不憶怒　亦不為懶惰</div>
<div class='lg-row'>比丘住多修　以度五暴流</div>
<div class='lg-row'>亦度於第六　如是多禪思</div>
<div class='lg-row'>外界之欲想　其人不能得</div>
</div><p>一九</p>
<p style="margin-left:2em;text-indent:2em">時，魔女貪欲，於世尊處，以唱此寂靜偈曰：</p>

<div class="lg regular" style="margin-left:0em;"><div class='lg-row'>彼斷除渴愛　以率群眾行</div>
<div class='lg-row'>眾多有情行　此無貪欲者</div>
<div class='lg-row'>令眾斷魔掌　導死王彼岸</div>
</div><p>二〇</p>

<div class="lg regular" style="margin-left:0em;"><div class='lg-row'>如來大雄者　依法王導眾</div>
<div class='lg-row'>於法之所導　於所了解者</div>
<div class='lg-row'>我等何所嫉</div>
</div><p>二一</p>
<p style="margin-left:2em;text-indent:2em">惡魔波旬，見渴愛、不快、貪欲三魔女從遠而來，見已以偈曰：</p>

<div class="lg regular" style="margin-left:0em;"><div class='lg-row'>愚人以蓮莖　想破碎大山</div>
<div class='lg-row'>以爪掘山巖　以齒嚙硬鐵</div>
<div class='lg-row'>以頭撞大巖　大渦探足地</div>
<div class='lg-row'>以杙自捶胸　今厭瞿曇來</div>
</div><p>二二</p>

<div class="lg regular" style="margin-left:0em;"><div class='lg-row'>愛不快貪欲　雖是光輝來</div>
<div class='lg-row'>猶捲風神之　柔毛與落葉</div>
<div class='lg-row'>大師退彼等</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>多數三彌提　瞿低迦七年</div>
<div class='lg-row'>魔女五魔經　依佛大師說</div>
</div></div></div></div></div>
</div><!-- end of div[@id='body'] -->
</body></html>