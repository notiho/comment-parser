<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu213' />
<p class='h2'>第七　婆羅門相應</p>
<div class='div-other'><a id='mulu214' />
<p class='h3'>第一　阿羅漢品</p>
<div class='div-other'><a id='mulu215' />
<p class='h4'>〔一〕第一　陀然闍仁</p><p>一</p>
<p style="margin-left:2em;text-indent:2em">如是我聞。爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">其時，有婆羅墮婆闍姓之婆羅門妻，名陀然闍仁，信樂佛、法、僧。</p>
<p>三</p>
<p style="margin-left:2em;text-indent:2em">時，陀然闍仁，將近於運食與婆羅墮婆闍姓之婆羅門，發三次之歡喜語：「歸命彼世尊、應供、正等覺者……乃至……歸命彼世尊、應供、正等覺者。」</p>
<p>四</p>
<p style="margin-left:2em;text-indent:2em">如是言已，婆羅墮婆闍姓之婆羅門，以此謂陀然闍仁曰：「此賣女不論何時、常語彼禿頭沙門之功德。賣女！今我應論破汝師。」</p>
<p>五</p>
<p style="margin-left:2em;text-indent:2em">「否也！婆羅門！包含世界於天界、魔界、梵天界，包含沙門、婆羅門人天之眾中，不見得能論破我彼世尊、應供、正等覺者。然則，汝婆羅門！去！去即當自知。」</p>
<p>六</p>
<p style="margin-left:2em;text-indent:2em">時，婆羅墮婆闍之婆羅門、忿怒不喜而詣世尊處。詣已，與世尊相致問交談而坐一面。</p>
<p>七</p>
<p style="margin-left:2em;text-indent:2em">坐一面之婆羅墮婆闍姓婆羅門，以偈言世尊曰：</p>

<div class="lg regular" style="margin-left:0em;"><div class='lg-row'>殺何物樂寢　殺何物不悲</div>
<div class='lg-row'>殺害何一法　瞿曇卿讚歎</div>
</div><p>八</p>

<div class="lg regular" style="margin-left:0em;"><div class='lg-row'>〔世尊：〕殺忿是樂寢　殺忿無有悲</div>
<div class='lg-row'>婆羅門毒根　以為最上蜜</div>
<div class='lg-row'>忿怒之殺害　聖者是讚賞</div>
<div class='lg-row'>如是之殺法　其殺無有悲</div>
</div><p>九</p>
<p style="margin-left:2em;text-indent:2em">如是言已，婆羅墮婆闍姓之婆羅門，以此白世尊曰：「瞿曇！是最勝。瞿曇是最勝。瞿曇！猶如令倒者起，覆者顯露，示迷者以道，如有眼者得見物形，如闇中之燈明，如是瞿曇請說種種法。我歸命世尊瞿曇、法、僧伽。我得於世尊瞿曇之處出家及具足戒！」</p>
<p>一〇</p>
<p style="margin-left:2em;text-indent:2em">婆羅墮婆闍姓之婆羅門，得於世尊之處出家及具足戒。</p>
<p>一一</p>
<p style="margin-left:2em;text-indent:2em">得具足戒不久，尊者婆羅墮婆闍，單獨隱棲，不放逸、虔誠、精勤而住，彼正是良家之子，為成就無上梵行，由家〔出〕無家而出家，於現法得入自知自證。「知生已盡，梵行已立，所作已辦，不受後有。」</p>
<p>一二</p>
<p style="margin-left:2em;text-indent:2em">於此婆羅墮婆闍，成為一阿羅漢。</p>
</div>
<div class='div-other'><a id='mulu216' />
<p class='h4'>〔二〕第二　讒謗</p><p>一</p>
<p style="margin-left:2em;text-indent:2em">爾時，世尊住舍衛城竹林栗鼠養餌所。</p>
<p>二</p>
<p style="margin-left:2em;text-indent:2em">讒謗婆羅墮婆闍婆羅門，聞婆羅墮婆闍婆羅門於沙門瞿曇之處，由家〔出〕無家而出家。</p>
<p>三</p>
<p style="margin-left:2em;text-indent:2em">忿怒不喜，來詣世尊處。詣已，以激烈惡語讒謗、非難世尊。</p>
<p>四</p>
<p style="margin-left:2em;text-indent:2em">作如是言已，世尊於此告讒謗婆羅墮婆闍婆羅門曰：「婆羅門！汝如何思惟耶？有朋友親戚骨肉者、客等來造訪汝否？」</p>
<p>五</p>
<p style="margin-left:2em;text-indent:2em">「唯然，瞿曇！時常有朋友親戚骨肉者、客等來造訪我。」</p>
<p>六</p>
<p style="margin-left:2em;text-indent:2em">「婆羅門！汝如何思惟耶？汝予與彼等堅食、軟食及美食否？」</p>
<p>七</p>
<p style="margin-left:2em;text-indent:2em">「唯然，瞿曇！我時常與彼等堅食、軟食及美食。」</p>
<p>八</p>
<p style="margin-left:2em;text-indent:2em">「婆羅門！若彼等不受者，則將成為誰之物耶？」</p>
<p>九</p>
<p style="margin-left:2em;text-indent:2em">「瞿曇！若彼等不受者，彼等食物當屬我者。」</p>
<p>一〇</p>
<p style="margin-left:2em;text-indent:2em">「婆羅門！如是汝讒謗不應讒謗我，誹謗不應誹謗我，非難不應非難我。我不受汝之此等。婆羅門！彼則是汝之物。讒謗返還其讒謗者，誹謗返還其誹謗者，非難返還其非難者。婆羅門！此謂〔主客〕共食、共來往。我不與汝共食、共來往。婆羅門！此是汝物。婆羅門！此是汝物。」</p>
<p>一一</p>
<p style="margin-left:2em;text-indent:2em">「王與王臣今如是知尊者瞿曇：『沙門瞿曇是應供者，然瞿曇亦將怒。』」</p>
<p>一二</p>

<div class="lg regular" style="margin-left:0em;"><div class='lg-row'>〔世尊：〕無忿自調御　是為正生活</div>
<div class='lg-row'>有正智解脫　寂靜如是人</div>
<div class='lg-row'>忿由何處起　以忿還忿者</div>
<div class='lg-row'>更為是惡事　不以忿還忿</div>
<div class='lg-row'>戰得二勝利　知他之所忿</div>
<div class='lg-row'>靜己正念人　自及他兩方</div>
<div class='lg-row'>皆行於利益　彼乃自與他</div>
<div class='lg-row'>兩方之醫師　於法無知者</div>
<div class='lg-row'>以此為愚人</div>
</div><p>一三</p>
<p style="margin-left:2em;text-indent:2em">如是言已，讒謗婆羅墮婆闍婆羅門如是白世尊曰：「世尊！是最勝。……乃至……我今歸依世尊瞿曇、法、僧伽。願於世尊瞿曇座下出家得具足戒。」</p>
<p>一四</p>
<p style="margin-left:2em;text-indent:2em">讒謗婆羅墮婆闍婆羅門，得於世尊之處出家及具足戒。</p>
<p>一五</p>
<p style="margin-left:2em;text-indent:2em">又，尊者讒謗婆羅墮婆闍婆羅門得具足戒不久，單獨隱棲，不放逸、虔誠、精勤而住。彼正是良家之子，為成就梵行，由家〔出〕無家而出家，於現法得入自知、自證。「知生已盡，梵行已立，所作已辦，不受後有。」</p>
<p>一六</p>
<p style="margin-left:2em;text-indent:2em">又，此婆羅墮婆闍婆羅門，為一阿羅漢。</p>
</div>
<div class='div-other'><a id='mulu217' />
<p class='h4'>〔三〕第三　阿修羅王</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">阿修羅王婆羅墮婆闍婆羅門，聞婆羅墮婆闍姓之婆羅門，於沙門瞿曇之處，由家〔出〕無家而出家。</p>
<p>三</p>
<p style="margin-left:2em;text-indent:2em">忿怒不喜，來詣世尊處。詣已，以激烈不善之語，讒謗、誹謗世尊。</p>
<p>四</p>
<p style="margin-left:2em;text-indent:2em">如是言已，世尊默然。</p>
<p>五</p>
<p style="margin-left:2em;text-indent:2em">時，阿修羅王婆羅墮婆闍婆羅門，以此白世尊曰：「沙門！汝勝利！沙門！汝勝利。」</p>
<p>六</p>

<div class="lg regular" style="margin-left:0em;"><div class='lg-row'>〔世尊：〕口出粗惡語　愚者以為勝</div>
<div class='lg-row'>然實勝利者　乃知堪忍人</div>
<div class='lg-row'>以忿還忿者　更為是惡事</div>
<div class='lg-row'>不以忿還忿　戰得二勝利</div>
<div class='lg-row'>知他之所忿　靜己正念人</div>
<div class='lg-row'>自及他兩方　皆行於利益</div>
<div class='lg-row'>彼乃自及他　兩方之醫師</div>
<div class='lg-row'>於法無知者　以此為愚人</div>
</div><p>七</p>
<p style="margin-left:2em;text-indent:2em">如是言已，阿修羅王婆羅墮婆闍婆羅門，以此言世尊曰：「世尊！是最勝者，世尊！是最勝者……乃至……」</p>
<p>八</p>
<p style="margin-left:2em;text-indent:2em">又，此尊者婆羅墮婆闍婆羅門，成為一阿羅漢。</p>
</div>
<div class='div-other'><a id='mulu218' />
<p class='h4'>〔四〕第四　毘蘭耆迦</p><p>一</p>
<p style="margin-left:2em;text-indent:2em">爾時，世尊住舍衛城竹林栗鼠養餌所。</p>
<p>二</p>
<p style="margin-left:2em;text-indent:2em">毘蘭耆迦婆羅墮婆闍婆羅門，聞婆羅墮婆闍姓之婆羅門，於沙門瞿曇座前，由家〔出〕無家而出家。</p>
<p>三</p>
<p style="margin-left:2em;text-indent:2em">忿怒不喜，來詣世尊處。詣已，默然而立一面。</p>
<p>四</p>
<p style="margin-left:2em;text-indent:2em">時，世尊知毘蘭耆迦婆羅墮婆闍婆羅門心之所念，以偈告毘蘭耆迦婆羅墮婆闍婆羅門曰：</p>

<div class="lg regular" style="margin-left:0em;"><div class='lg-row'>清淨無穢惡　以污無垢人</div>
<div class='lg-row'>惡還其愚人　逆風撒細塵</div>
</div><p>五</p>
<p style="margin-left:2em;text-indent:2em">如是言已，毘蘭耆迦婆羅墮婆闍婆羅門，以此白世尊曰：「世尊！是最勝者。世尊！是最勝者。我今歸依世尊瞿曇、法、僧伽。願於世尊處得出家及具足戒。」……乃至……「知生已盡，梵行已立，所作已辦，不受後有。」</p>
<p>六</p>
<p style="margin-left:2em;text-indent:2em">又此婆羅墮婆闍婆羅門，成為一阿羅漢。</p>
</div>
<div class='div-other'><a id='mulu219' />
<p class='h4'>〔五〕第五　不害</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，不害婆羅墮婆闍婆羅門，來詣世尊處。詣而與世尊互相致問，坐於一面。</p>
<p>三</p>
<p style="margin-left:2em;text-indent:2em">坐一面之不害婆羅墮婆闍婆羅門，以此白世尊曰：「瞿曇！我是不害。瞿曇！我是不害。」</p>
<p>四</p>

<div class="lg regular" style="margin-left:0em;"><div class='lg-row'>〔世尊：〕若如其名者　汝實為不害</div>
<div class='lg-row'>然而不害於　身口以及心</div>
<div class='lg-row'>以不害他者　始名實不害</div>
</div><p>五</p>
<p style="margin-left:2em;text-indent:2em">如是言已，不害婆羅墮婆闍婆羅門，以此白世尊曰：「瞿曇！是最勝者……乃至……」</p>
<p>六</p>
<p style="margin-left:2em;text-indent:2em">又此婆羅墮婆闍，成為一阿羅漢。</p>
</div>
<div class='div-other'><a id='mulu220' />
<p class='h4'>〔六〕第六　縈髻</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，縈髻婆羅墮婆闍婆羅門，來詣世尊處。詣而與世尊互相致問，坐於一面。</p>
<p>三</p>
<p style="margin-left:2em;text-indent:2em">坐一面之縈髻婆羅墮婆闍婆羅門，以偈白世尊曰：</p>

<div class="lg regular" style="margin-left:0em;"><div class='lg-row'>內外之纏縺　人人迷此纏</div>
<div class='lg-row'>奉問於瞿曇　誰利此纏縺</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕智慧人住戒　以修心智慧</div>
<div class='lg-row'>熱心深慎者　彼應離纏縺</div>
<div class='lg-row'>以離於貪著　乃至瞋無明</div>
<div class='lg-row'>漏盡阿羅漢　解脫於纏縺</div>
<div class='lg-row'>名之以及色　障礙及色想</div>
<div class='lg-row'>無餘盡消滅　此悉斷纏縺</div>
</div><p>五</p>
<p style="margin-left:2em;text-indent:2em">如是言已，縈髻婆羅墮婆闍婆羅門，以此白世尊曰：「世尊！是最勝者。……乃至……」</p>
<p>六</p>
<p style="margin-left:2em;text-indent:2em">又其婆羅墮婆闍，成為一阿羅漢。</p>
</div>
<div class='div-other'><a id='mulu221' />
<p class='h4'>〔七〕第七　淨者</p><p>一</p>
<p style="margin-left:2em;text-indent:2em">〔爾時，世尊〕住舍衛城……</p>
<p>二</p>
<p style="margin-left:2em;text-indent:2em">時，淨者婆羅墮婆闍婆羅門，來詣世尊處。詣而與世尊互相致問，坐於一面。</p>
<p>三</p>
<p style="margin-left:2em;text-indent:2em">坐一面之淨者婆羅墮婆闍婆羅門，於世尊處，語此偈曰：</p>

<div class="lg regular" style="margin-left:0em;"><div class='lg-row'>雖持戒苦行　世間之如何</div>
<div class='lg-row'>婆羅門不清　明行具足者</div>
<div class='lg-row'>唯此是清淨　其外無淨者</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕雖多唱馱咒　埃滿內不淨</div>
<div class='lg-row'>外依於欺瞞　非生婆羅門</div>
<div class='lg-row'>譬如剎帝利　婆羅門毘舍</div>
<div class='lg-row'>首陀旃陀羅　下水清掃人</div>
<div class='lg-row'>精勤而不撓　常勇猛精進</div>
<div class='lg-row'>達最勝清淨　知此婆羅門</div>
</div><p>五</p>
<p style="margin-left:2em;text-indent:2em">如是言已，淨者婆羅墮婆闍婆羅門，以此白世尊曰：「世尊！是最勝者……乃至……」</p>
<p>六</p>
<p style="margin-left:2em;text-indent:2em">又，此婆羅墮婆闍，成為一阿羅漢。</p>
</div>
<div class='div-other'><a id='mulu222' />
<p class='h4'>〔八〕第八　拜火</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">時，其拜火婆羅墮婆闍婆羅門，行火供，煮酪米飯，為拜火供犧。</p>
<p>三</p>
<p style="margin-left:2em;text-indent:2em">時，世尊清晨，著衣持鉢，入王舍城乞食。於王舍城家家乞食，至拜火婆羅墮婆闍婆羅門家。至而立於一面。</p>
<p>四</p>
<p style="margin-left:2em;text-indent:2em">拜火婆羅墮婆闍婆羅門，見世尊乞食，以偈白世尊曰：</p>

<div class="lg regular" style="margin-left:0em;"><div class='lg-row'>三明等具足　生高有多聞</div>
<div class='lg-row'>明行具足者　受食我乳飯</div>
</div><p>五</p>

<div class="lg regular" style="margin-left:0em;"><div class='lg-row'>〔世尊：〕雖多唱馱咒　埃滿內不淨</div>
<div class='lg-row'>外蔽於欺瞞　非生婆羅門</div>
<div class='lg-row'>以知於宿命　見天界惡趣</div>
<div class='lg-row'>及達生之滅　聖者力成滿</div>
<div class='lg-row'>有此三明人　三明婆羅門</div>
<div class='lg-row'>明行具足者　我受食乳飯</div>
</div><p>六</p>
<p style="margin-left:2em;text-indent:2em">「尊者瞿曇且受此食！尊者是婆羅門。」</p>
<p>七</p>

<div class="lg regular" style="margin-left:0em;"><div class='lg-row'>〔世尊：〕我唱此偈者　非為得食者</div>
<div class='lg-row'>婆羅門於此　知見者非法</div>
<div class='lg-row'>諸佛之唱偈　以斥其代價</div>
<div class='lg-row'>婆羅門法住　是為生活道</div>
<div class='lg-row'>漏盡悔行靜　完全大聖者</div>
<div class='lg-row'>依事奉飲食　是為功德田</div>
</div><p>八</p>
<p style="margin-left:2em;text-indent:2em">如是言已，拜火婆羅墮婆闍婆羅門，以此白世尊曰：「世尊！是最勝者……乃至……」</p>
<p>九</p>
<p style="margin-left:2em;text-indent:2em">又，此婆羅墮婆闍，成為一阿羅漢。</p>
</div>
<div class='div-other'><a id='mulu223' />
<p class='h4'>〔九〕第九　孫陀利迦</p><p>一</p>
<p style="margin-left:2em;text-indent:2em">爾時，世尊住拘薩羅之孫陀利迦河邊。</p>
<p>二</p>
<p style="margin-left:2em;text-indent:2em">時，又有孫陀利迦婆羅墮婆闍婆羅門，於孫陀利迦河邊行火供，作拜火供犧。</p>
<p>三</p>
<p style="margin-left:2em;text-indent:2em">時，孫陀利迦婆羅墮婆闍婆羅門行火供，以完成拜火供犧、立座、回顧四週：「誰應受食我此剩餚供物耶？」</p>
<p>四</p>
<p style="margin-left:2em;text-indent:2em">時，孫陀利迦婆羅墮婆闍婆羅門，見世尊包頭坐於樹下。見已，以手持剩餚供物，右手執水瓶，以趣近世尊。</p>
<p>五</p>
<p style="margin-left:2em;text-indent:2em">時，世尊聞孫陀利迦婆羅墮婆闍婆羅門之足音，摘去頭包。</p>
<p>六</p>
<p style="margin-left:2em;text-indent:2em">時，孫陀利迦婆羅墮婆闍婆羅門：「此人禿頭，此人禿頭者。」從此欲折迴。</p>
<p>七</p>
<p style="margin-left:2em;text-indent:2em">然則，孫陀利迦婆羅墮婆闍婆羅門，又生如是思念：「婆羅門亦有禿頭者，我寧詣而以問其生。」</p>
<p>八</p>
<p style="margin-left:2em;text-indent:2em">時，孫陀利迦婆羅墮婆闍婆羅門，來詣世尊處。詣而以此白世尊曰：「尊者之生者何？」</p>
<p>九</p>

<div class="lg regular" style="margin-left:0em;"><div class='lg-row'>〔世尊：〕勿以問出生　唯問其行為</div>
<div class='lg-row'>微木亦生火　雖然生為卑</div>
<div class='lg-row'>智慧有駿敏　止惡有慚愧</div>
<div class='lg-row'>是為聖者生　依真所調順</div>
<div class='lg-row'>以具悉調順　到達於聖道</div>
<div class='lg-row'>成就梵行人　帶來供犧牲</div>
<div class='lg-row'>呼報出食事　是人值供養</div>
<div class='lg-row'>以給於供犧</div>
</div><p>一〇</p>

<div class="lg regular" style="margin-left:0em;"><div class='lg-row'>〔婆羅門：〕於我此供犧　善為於供養</div>
<div class='lg-row'>今見如師者　以前未見故</div>
<div class='lg-row'>我剩餚供犧　他眾受為食</div>
<div class='lg-row'>尊者瞿曇受　尊者婆羅門</div>
</div><p>一一</p>

<div class="lg regular" style="margin-left:0em;"><div class='lg-row'>〔世尊：〕我唱此偈者　非為以得食</div>
<div class='lg-row'>婆羅門於此　知見者非法</div>
<div class='lg-row'>諸佛之唱偈　以斥其代價</div>
<div class='lg-row'>婆羅門法住　是為生活道</div>
<div class='lg-row'>漏盡悔行靜　完全大聖者</div>
<div class='lg-row'>依事奉飲食　是為功德田</div>
</div><p>一二</p>
<p style="margin-left:2em;text-indent:2em">「尊瞿曇！然則我此剩餚供犧，應與何人耶？」</p>
<p>一三</p>
<p style="margin-left:2em;text-indent:2em">「婆羅門！我如來與如來弟子外，即包含世界，天界、魔界、梵天界，包含沙門婆羅門人天之眾中，不見食此剩餚供犧能消化者。婆羅門！是故汝從此剩餚供犧，捨於無草處，或沉於無蟲之水中。」</p>
<p>一四</p>
<p style="margin-left:2em;text-indent:2em">時，孫陀利迦婆羅墮婆闍婆羅門，從此剩餚供犧，沉於無蟲之水中。</p>
<p>一五</p>
<p style="margin-left:2em;text-indent:2em">時，其剩餚供犧，沉於水中時，唧唧出聲，生煙出炎。喻於日中太陽所熱之鐵板投入水中，唧唧出聲，生煙出炎。</p>
<p>一六</p>
<p style="margin-left:2em;text-indent:2em">時，孫陀利迦婆羅墮婆闍婆羅門，驚恐、毛髮豎立，來詣世尊處。詣而立於一面。</p>
<p>一七</p>
<p style="margin-left:2em;text-indent:2em">世尊以偈言於立一面之孫陀利迦婆羅墮婆闍婆羅門曰：</p>

<div class="lg regular" style="margin-left:0em;"><div class='lg-row'>婆羅門事火　勿思得清淨</div>
<div class='lg-row'>智云此外事　依外求清淨</div>
<div class='lg-row'>依是不得淨　婆羅門我止</div>
<div class='lg-row'>事火而內燃　依常火常靜</div>
<div class='lg-row'>我是阿羅漢　常行於梵行</div>
<div class='lg-row'>婆羅門汝慢　是名為重擔</div>
<div class='lg-row'>忿煙妄語灰　舌即是木酌</div>
<div class='lg-row'>心供犧火處　善以自調順</div>
<div class='lg-row'>始為是人火　婆羅門有戒</div>
<div class='lg-row'>渡津法之湖　澄清無染污</div>
<div class='lg-row'>常為善人讚　聖者來此浴</div>
<div class='lg-row'>體清渡彼岸　真實與正法</div>
<div class='lg-row'>自制是梵行　婆羅門依此</div>
<div class='lg-row'>中道得最勝　直心者歸命</div>
<div class='lg-row'>我謂此等人　為隨法行者</div>
</div><p>一八</p>
<p style="margin-left:2em;text-indent:2em">如是言已，孫陀利迦婆羅墮婆闍婆羅門，以此白世尊曰：「世尊！是最勝者……乃至……」</p>
<p>一九</p>
<p style="margin-left:2em;text-indent:2em">又，此婆羅墮婆闍婆羅門，成為一阿羅漢。</p>
</div>
<div class='div-other'><a id='mulu224' />
<p class='h4'>〔一〇〕第十　婆富提低</p><p>一</p>
<p style="margin-left:2em;text-indent:2em">爾時，世尊住拘薩羅國之繁茂森林。</p>
<p>二</p>
<p style="margin-left:2em;text-indent:2em">時，婆羅墮婆闍姓婆羅門有十四頭牛，去處不明。</p>
<p>三</p>
<p style="margin-left:2em;text-indent:2em">時，婆羅墮婆闍姓婆羅門，尋牛至森林。至而見世尊，趺坐身正直，樹立正念，坐於繁茂森林。</p>
<p>四</p>
<p style="margin-left:2em;text-indent:2em">見已詣世尊處，詣而於世尊前白此偈曰：</p>

<div class="lg regular" style="margin-left:0em;"><div class='lg-row'>於此沙門失　十四頭之牛</div>
<div class='lg-row'>至今尋六日　如無有不得</div>
<div class='lg-row'>然而此沙門　是為最安樂</div>
<div class='lg-row'>於此沙門撒　菜種於菜田</div>
<div class='lg-row'>收穫之最惡　非一莖二莖</div>
<div class='lg-row'>然而此沙門　是為最安樂</div>
<div class='lg-row'>於此沙門之　穀倉盡而空</div>
<div class='lg-row'>鼠盛於其中　無有如踊躍</div>
<div class='lg-row'>然而此沙門　是為最安樂</div>
<div class='lg-row'>於此沙門敷　蓆之盡七月</div>
<div class='lg-row'>如未滿蚤虱　然而此沙門</div>
<div class='lg-row'>是為最安樂　於此沙門有</div>
<div class='lg-row'>一兒及二兒　亦有女七人</div>
<div class='lg-row'>非如成寡婦　然而此沙門</div>
<div class='lg-row'>是為最安樂　於此沙門未</div>
<div class='lg-row'>蹴褐色黑白　斑點婦眠足</div>
<div class='lg-row'>然而此沙門　是為最安樂</div>
<div class='lg-row'>於此沙門無　朝等取欠債</div>
<div class='lg-row'>還還以立責　然而此沙門</div>
<div class='lg-row'>是為最安樂</div>
</div><p>五</p>

<div class="lg regular" style="margin-left:0em;"><div class='lg-row'>〔世尊：〕婆羅門於我　失牛十四頭</div>
<div class='lg-row'>至今尋六日　如無有不得</div>
<div class='lg-row'>然而婆羅門　我為最安樂</div>
<div class='lg-row'>婆羅門於我　撒菜種於田</div>
<div class='lg-row'>收穫之最惡　非一莖二莖</div>
<div class='lg-row'>然而婆羅門　我為最安樂</div>
<div class='lg-row'>婆羅門於我　穀倉盡而空</div>
<div class='lg-row'>鼠盛於其中　無有如踊躍</div>
<div class='lg-row'>然而婆羅門　我為最安樂</div>
<div class='lg-row'>婆羅門於我　敷蓆盡七月</div>
<div class='lg-row'>牀非滿蚤虱　然而婆羅門</div>
<div class='lg-row'>我為最安樂　婆羅門於我</div>
<div class='lg-row'>有一兒二兒　亦有女七人</div>
<div class='lg-row'>非如成寡婦　然而婆羅門</div>
<div class='lg-row'>我為最安樂　婆羅門於我</div>
<div class='lg-row'>無蹴褐黑白　斑點婦眠足</div>
<div class='lg-row'>然而婆羅門　我為最安樂</div>
<div class='lg-row'>婆羅門於我　無有朝來等</div>
<div class='lg-row'>迫取於欠債　還還以立責</div>
<div class='lg-row'>然而婆羅門　我為最安樂</div>
</div><p>六</p>
<p style="margin-left:2em;text-indent:2em">如是言已，婆羅墮婆闍婆羅門，以此白世尊曰：「瞿曇！是最勝者，瞿曇！是最勝者。瞿曇！猶如起倒者，顯覆者，示道於迷者，如有眼者，得見物見形，如暗揭燈明。如是尊者瞿曇種種說法。我今歸依世尊、法、僧伽。願於尊者瞿曇之處，得出家及具足戒。」</p>
<p>七</p>
<p style="margin-left:2em;text-indent:2em">婆羅墮婆闍婆羅門，得具足戒不久，單獨隱棲，不放逸，虔誠、精勤不久，良家之子，成就清淨梵行，由家〔出〕無家而出家，入於自知自證。「知生已盡，梵行已立，所作<span class='corr'>已</span>辦，不受後有。」</p>
<p>八</p>
<p style="margin-left:2em;text-indent:2em">又尊者婆羅墮婆闍，成為一阿羅漢。</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>陀然闍仁及　讒謗阿修羅</div>
<div class='lg-row'>與毘蘭耆迦　不害及縈髻</div>
<div class='lg-row'>淨者與拜火　與孫陀利迦</div>
<div class='lg-row'>及婆富提低　依此為十經</div>
</div></div></div>
<div class='div-other'><a id='mulu225' />
<p class='h3'>第二　優婆塞品</p>
<div class='div-other'><a id='mulu226' />
<p class='h4'>〔一一〕第一　耕田</p><p>一</p>
<p style="margin-left:2em;text-indent:2em">如是我聞。爾時，世尊住摩揭陀國南山一葦婆羅門村。</p>
<p>二</p>
<p style="margin-left:2em;text-indent:2em">時，又有耕田婆羅墮婆闍婆羅門，於播種時，裝五百犁具。</p>
<p>三</p>
<p style="margin-left:2em;text-indent:2em">時，世尊清晨著衣持鉢，到耕田婆羅墮婆闍婆羅門之農作場。</p>
<p>四</p>
<p style="margin-left:2em;text-indent:2em">時，耕田婆羅墮婆闍婆羅門，為分配食物與予於諸人。</p>
<p>五</p>
<p style="margin-left:2em;text-indent:2em">時，世尊到分配食物處，而立一面。</p>
<p>六</p>
<p style="margin-left:2em;text-indent:2em">耕田婆羅墮婆闍婆羅門，見世尊為乞食而立。見而言世尊曰：「沙門！我乃耕種。耕種而食。沙門！汝亦須耕種，耕種而得食。」</p>
<p>七</p>
<p style="margin-left:2em;text-indent:2em">「婆羅門！我亦耕種。耕種而食。」</p>
<p>八</p>
<p style="margin-left:2em;text-indent:2em">「然則！我等未見尊瞿曇之軛、鋤、犁、鑱、刺棒、牡牛。而且尊者瞿曇作如是言：『婆羅門！我亦耕種、耕種而食。』」</p>
<p>九</p>
<p style="margin-left:2em;text-indent:2em">時，耕田婆羅墮婆闍婆羅門，以偈白世尊曰：</p>

<div class="lg regular" style="margin-left:0em;"><div class='lg-row'>汝自云農夫　我不見汝耕</div>
<div class='lg-row'>我問農夫語　何知我等耕</div>
</div><p>一〇</p>

<div class="lg regular" style="margin-left:0em;"><div class='lg-row'>〔世尊：〕信仰是種子　鍛鍊是甘雨</div>
<div class='lg-row'>智慧軛為鋤　慚乃為其柄</div>
<div class='lg-row'>定為是其繩　正念我犁鑱</div>
<div class='lg-row'>乃至為刺棒　守身及守語</div>
<div class='lg-row'>以知食之量　以信免割草</div>
<div class='lg-row'>樂道我休息　精進乃我負</div>
<div class='lg-row'>重荷立牡牛　瑜伽運安穩</div>
<div class='lg-row'>行而無有歸　行而亦無悲</div>
<div class='lg-row'>如是我耕耘　不死是果實</div>
<div class='lg-row'>以為此耕耘　我悉脫苦惱</div>
</div><p>一一</p>
<p style="margin-left:2em;text-indent:2em">「尊者瞿曇且請受食。尊者瞿曇農夫。瞿曇之耕耘，乃為不死果。」</p>
<p>一二</p>

<div class="lg regular" style="margin-left:0em;"><div class='lg-row'>〔世尊：〕唱偈非為食　婆羅門有此</div>
<div class='lg-row'>知見者非法　諸佛之唱偈</div>
<div class='lg-row'>責斥等價值　婆羅門住法</div>
<div class='lg-row'>唯此生活道　諸漏悉皆盡</div>
<div class='lg-row'>後悔之行靜　完滿大聖者</div>
<div class='lg-row'>以事奉飲食　為求功德田</div>
</div><p>一三</p>
<p style="margin-left:2em;text-indent:2em">如是言已，耕田婆羅墮婆闍婆羅門，以此白世尊曰：「瞿曇！是最勝者。瞿曇！是最勝者。瞿曇！喻倒者起，覆者露。示道於迷者，如暗中揭燈明，有眼者得見諸形。如是尊者瞿曇說種種法。我今歸依世尊、法、僧伽。願尊者瞿曇，納受我今日以後，終生歸依為優婆塞。」</p>
</div>
<div class='div-other'><a id='mulu227' />
<p class='h4'>〔一二〕第二　優陀耶</p><p>一</p>
<p style="margin-left:2em;text-indent:2em">舍衛國因緣。</p>
<p>二</p>
<p style="margin-left:2em;text-indent:2em">時，世尊清晨，著衣持鉢，到優陀耶婆羅門之住家。</p>
<p>三</p>
<p style="margin-left:2em;text-indent:2em">時，優陀耶婆羅門，以白飯盛滿世尊之鉢。</p>
<p>四</p>
<p style="margin-left:2em;text-indent:2em">第二次世尊清晨著衣持鉢，到優陀耶婆羅門家，……乃至……</p>
<p>五</p>
<p style="margin-left:2em;text-indent:2em">第三次優陀耶婆羅門，以白飯盛滿世尊之鉢，而言曰：「甚煩！沙門瞿曇勿屢次、屢次來。」</p>
<p>六</p>

<div class="lg regular" style="margin-left:0em;"><div class='lg-row'>〔世尊：〕屢屢播種子　屢屢降天雨</div>
<div class='lg-row'>屢屢耕農田　屢屢穀類實</div>
<div class='lg-row'>屢屢乞食食　屢施施主食</div>
<div class='lg-row'>屢屢施主施　屢屢行天界</div>
<div class='lg-row'>屢屢搾牛乳　屢求犢母牛</div>
<div class='lg-row'>屢屢疲勞苦　愚者屢入胎</div>
<div class='lg-row'>屢屢於生死　屢屢送墓場</div>
</div><p>七</p>
<p style="margin-left:2em;text-indent:2em">如是言已，優陀耶婆羅門，以此白世尊曰：「尊者瞿曇！是最勝者……乃至……願尊者瞿曇容納我，從今日以後，終生歸依為優婆塞。」</p>
</div>
<div class='div-other'><a id='mulu228' />
<p class='h4'>〔一三〕第三　提婆比多</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，世尊，患感冒，尊者優波婆那，為世尊之侍者。</p>
<p>三</p>
<p style="margin-left:2em;text-indent:2em">時，世尊呼尊者優波婆那曰：「優波婆那，為我取溫水來。」</p>
<p>四</p>
<p style="margin-left:2em;text-indent:2em">「唯然！世尊。」尊者優波婆那奉答世尊，即著衣持鉢，到提婆比多婆羅門家，默然立於一面。</p>
<p>五</p>
<p style="margin-left:2em;text-indent:2em">提婆比多婆羅門，見尊者優波婆那，默然立一面，以偈白尊者優波婆那曰：</p>

<div class="lg regular" style="margin-left:0em;"><div class='lg-row'>尊者默然立　禿頭僧伽梨</div>
<div class='lg-row'>何欲及何求　為乞何而來</div>
</div><p>六</p>

<div class="lg regular" style="margin-left:0em;"><div class='lg-row'>〔優波婆那：〕阿羅漢善逝　聖者患感冒</div>
<div class='lg-row'>若有溫水者　婆羅門與佛</div>
<div class='lg-row'>供養應供人　尊崇可尊人</div>
<div class='lg-row'>敬於可敬人　我願齎予彼</div>
</div><p>七</p>
<p style="margin-left:2em;text-indent:2em">時，提婆比多婆羅門，施一擔溫水、一瓶糖蜜予尊者優波婆那。</p>
<p>八</p>
<p style="margin-left:2em;text-indent:2em">時，尊者優波婆那返詣世尊處，詣而奉世尊溫水沐浴。融糖蜜於溫水以奉世尊。</p>
<p>九</p>
<p style="margin-left:2em;text-indent:2em">如是世尊，其病痊癒。</p>
<p>一〇</p>
<p style="margin-left:2em;text-indent:2em">時，提婆比多婆羅門，來詣世尊處。詣而與世尊相致問候交談，坐於一面。</p>
<p>一一</p>
<p style="margin-left:2em;text-indent:2em">坐於一面之提婆比多婆羅門，以偈白世尊曰：</p>

<div class="lg regular" style="margin-left:0em;"><div class='lg-row'>應布施何處　施何有大果</div>
<div class='lg-row'>何處於供養　其施果榮盛</div>
</div><p>一二</p>

<div class="lg regular" style="margin-left:0em;"><div class='lg-row'>〔世尊：〕若了知宿命　見天界惡趣</div>
<div class='lg-row'>達生之滅盡　滿通力聖者</div>
<div class='lg-row'>應布施於此　施此有大果</div>
<div class='lg-row'>如是而供果　其施果榮盛</div>
</div><p>一三</p>
<p style="margin-left:2em;text-indent:2em">如是言已，提婆比多婆羅門，以此白世尊曰：「尊者瞿曇！是最勝者……乃至……願受納我，從今日以後，歸依為優婆塞。」</p>
</div>
<div class='div-other'><a id='mulu229' />
<p class='h4'>〔一四〕第四　大富者</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，有大富婆羅門，裝作衰萎貧窮，來詣世尊處。詣而與世尊互相致問，坐於一面。</p>
<p>三</p>
<p style="margin-left:2em;text-indent:2em">世尊對坐一面之大富婆羅門曰：「婆羅門！汝何故裝作衰萎貧窮而來？」</p>
<p>四</p>
<p style="margin-left:2em;text-indent:2em">「尊者瞿曇！我有四子。彼等與其妻等共謀，將我逐出。」</p>
<p>五</p>
<p style="margin-left:2em;text-indent:2em">「婆羅門！若然，汝須暗記此偈，當彼等集聚會堂，時子輩等之在座時唱之：</p>

<div class="lg regular" style="margin-left:0em;"><div class='lg-row'>我素喜其生　我希其生長</div>
<div class='lg-row'>彼等與妻謀　逐我如豚犬</div>
<div class='lg-row'>雖非喜賢者　亦呼我為父</div>
<div class='lg-row'>唯子夜叉形　捨去我年老</div>
<div class='lg-row'>如老哀弱馬　不予飲食物</div>
<div class='lg-row'>我乃此子父　雖身為長者</div>
<div class='lg-row'>但乞他家食　有此不孝子</div>
<div class='lg-row'>不如我拐杖　可拂逐猛牛</div>
<div class='lg-row'>亦可逐猛犬　暗中能導我</div>
<div class='lg-row'>在於深溪時　並作定足基</div>
<div class='lg-row'>依此拐杖力　倒而又得起」</div>
</div><p>六</p>
<p style="margin-left:2em;text-indent:2em">時，此大富婆羅門，在世尊處暗記此偈，待眾等集聚會堂，子輩在座時而唱。</p>
<p>七</p>
<p style="margin-left:2em;text-indent:2em">時，其子等即將大富婆羅門領歸家中，予沐浴，各予穿著一夾衣。</p>
<p>八</p>
<p style="margin-left:2em;text-indent:2em">時，大富婆羅門，持一夾衣，來詣世尊處。詣而與世尊相致問交談，坐於一面。</p>
<p>九</p>
<p style="margin-left:2em;text-indent:2em">坐一面其大富婆羅問，以此白世尊曰：「尊者瞿曇！我等婆羅門，求我等之師，受納酬謝。願尊者瞿曇，我師受納之報謝。」</p>
<p>一〇</p>
<p style="margin-left:2em;text-indent:2em">世尊哀憐而納受。</p>
<p>一一</p>
<p style="margin-left:2em;text-indent:2em">時，其大富婆羅門，以此白世尊曰：「尊者瞿曇！是最勝者……乃至……願尊者瞿曇從今日以後受我歸依為優婆塞。」</p>
</div>
<div class='div-other'><a id='mulu230' />
<p class='h4'>〔一五〕第五　憍傲</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，名為憍傲之婆羅門住舍衛城。彼不敬母、不敬父、不敬師亦不敬長者。</p>
<p>三</p>
<p style="margin-left:2em;text-indent:2em">時，世尊為大眾所圍繞而說法。</p>
<p>四</p>
<p style="margin-left:2em;text-indent:2em">時，憍傲婆羅門作如是思念：「此沙門瞿曇為大眾圍繞而說法。我今詣沙門瞿曇處。若沙門瞿曇語我者，我即亦語彼。若沙門瞿曇不語我者，我即亦不語彼。」</p>
<p>五</p>
<p style="margin-left:2em;text-indent:2em">時，憍傲婆羅門詣世尊處。詣而默然立於一面。</p>
<p>六</p>
<p style="margin-left:2em;text-indent:2em">時，世尊不言彼。</p>
<p>七</p>
<p style="margin-left:2em;text-indent:2em">時，憍傲婆羅門，以此沙門瞿曇無何所知而欲歸。</p>
<p>八</p>
<p style="margin-left:2em;text-indent:2em">時，世尊知憍傲婆羅門心之所念，以偈告憍傲婆羅門曰：</p>

<div class="lg regular" style="margin-left:0em;"><div class='lg-row'>婆羅門勿慢　若為此來者</div>
<div class='lg-row'>婆羅門來者　即善達其用</div>
</div><p>九</p>
<p style="margin-left:2em;text-indent:2em">時，憍傲婆羅門：「沙門瞿曇知我心。」即於立處，投身垂頭於世尊之足，禮吻世尊之足，以手自指，並自呼報其名曰：「尊者瞿曇！我名憍傲者，尊者瞿曇！我名憍傲者。」</p>
<p>一〇</p>
<p style="margin-left:2em;text-indent:2em">時，大眾起未曾有之心，「實乃希有！實乃未曾有。此憍傲婆羅門，不敬母、不敬父、不敬師，亦不敬長者，且對沙門瞿曇行如是最勝五體投地之禮敬。」</p>
<p>一一</p>
<p style="margin-left:2em;text-indent:2em">時，世尊以此言<span class='corr'>憍</span>傲婆羅門曰：「婆羅門！可起立，以坐自座，汝心已信樂我。」</p>
<p>一二</p>
<p style="margin-left:2em;text-indent:2em">時，憍傲婆羅門，就坐自座，以偈白世尊曰：</p>

<div class="lg regular" style="margin-left:0em;"><div class='lg-row'>應向誰謙讓　應對誰尊奉</div>
<div class='lg-row'>應予敬重誰　並予善供誰</div>
</div><p>一三</p>

<div class="lg regular" style="margin-left:0em;"><div class='lg-row'>〔世尊：〕對於母及父　乃至年長兄</div>
<div class='lg-row'>第四乃師長　應該行謙讓</div>
<div class='lg-row'>應尊此等人　且敬此等者</div>
<div class='lg-row'>予供此等人　是為善供養</div>
<div class='lg-row'>清涼阿羅漢　作了漏盡者</div>
<div class='lg-row'>對此諸善眾　行無上禮敬</div>
<div class='lg-row'>憍慢與強傲　應當皆捨去</div>
</div><p>一四</p>
<p style="margin-left:2em;text-indent:2em">如是言已，憍傲婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
</div>
<div class='div-other'><a id='mulu231' />
<p class='h4'>〔一六〕第六　違義</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，名喚違義之婆羅門住舍衛城。</p>
<p>三</p>
<p style="margin-left:2em;text-indent:2em">時，違義婆羅門如是思念：「我今詣沙門瞿曇處。其沙門瞿曇之所說，即皆反對而述。」</p>
<p>四</p>
<p style="margin-left:2em;text-indent:2em">時，世尊於露地經行。</p>
<p>五</p>
<p style="margin-left:2em;text-indent:2em">時，違義婆羅門詣世尊處，順世尊之經行，而自經行，以此白世尊曰：「沙門！說法。」</p>
<p>六</p>

<div class="lg regular" style="margin-left:0em;"><div class='lg-row'>〔世尊：〕心污瞋恚多　何亦好反對</div>
<div class='lg-row'>如是善說法　亦甚難得知</div>
<div class='lg-row'>唯有滅瞋恚　除去無信樂</div>
<div class='lg-row'>心之障礙者　始知善說法</div>
</div><p>七</p>
<p style="margin-left:2em;text-indent:2em">如是言已，違義婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
</div>
<div class='div-other'><a id='mulu232' />
<p class='h4'>〔一七〕第七　木匠</p><p>一</p>
<p style="margin-left:2em;text-indent:2em">爾時，世尊住拘薩羅國之森林。</p>
<p>二</p>
<p style="margin-left:2em;text-indent:2em">其時，木匠婆羅墮婆闍婆羅門，亦因事入此森林。</p>
<p>三</p>
<p style="margin-left:2em;text-indent:2em">木匠婆羅墮婆闍婆羅門，見世尊於沙羅樹下趺坐，身正直，樹立正念而坐。</p>
<p>四</p>
<p style="margin-left:2em;text-indent:2em">見而如是思念：「我為來此森林工作而快樂。此沙門瞿曇，何為而樂耶？」</p>
<p>五</p>
<p style="margin-left:2em;text-indent:2em">時，木匠婆羅墮婆闍婆羅門詣世尊之處。詣而以偈白世尊曰：</p>

<div class="lg regular" style="margin-left:0em;"><div class='lg-row'>比丘汝於此　沙羅樹森林</div>
<div class='lg-row'>以為何事耶　唯獨於森林</div>
<div class='lg-row'>瞿曇有何樂</div>
</div><p>六</p>

<div class="lg regular" style="margin-left:0em;"><div class='lg-row'>〔世尊：〕我獨在森林　以行所應行</div>
<div class='lg-row'>一切森或叢　皆是我所斷</div>
<div class='lg-row'>然我於森林　無有煩惱<span class='corr'>繫</span></div>
<div class='lg-row'>亦無刺所刺　獨樂拂不滿</div>
</div><p>七</p>
<p style="margin-left:2em;text-indent:2em">如是言已，木匠婆羅墮婆闍婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依做優婆塞。」</p>
</div>
<div class='div-other'><a id='mulu233' />
<p class='h4'>〔一八〕第八　採薪</p><p>一</p>
<p style="margin-left:2em;text-indent:2em">爾時，世尊住拘薩羅國之森林。</p>
<p>二</p>
<p style="margin-left:2em;text-indent:2em">其時，有婆羅墮闍姓婆羅門之眾多弟子，為採薪而來至此森林。</p>
<p>三</p>
<p style="margin-left:2em;text-indent:2em">至而見世尊於林中結跏趺坐，身正直，樹立正念而坐。見而來到彼婆羅墮婆闍婆羅門處。</p>
<p>四</p>
<p style="margin-left:2em;text-indent:2em">到已，以此告婆羅墮婆闍婆羅門曰：「尊師！請知！彼森林有一沙門結跏趺坐，身正直，樹立正念而坐。」</p>
<p>五</p>
<p style="margin-left:2em;text-indent:2em">時婆羅墮婆闍婆羅門，與彼其青年等，俱到森林。見世尊在森林中結跏趺坐，身正直，樹立正念而坐。見已，詣世尊之處，以偈白世尊曰：</p>

<div class="lg regular" style="margin-left:0em;"><div class='lg-row'>深森有多怖　獨入於空林</div>
<div class='lg-row'>心不動實美　甚美之比丘</div>
<div class='lg-row'>汝是在禪思　無能歌此者</div>
<div class='lg-row'>亦無能言語　獨聖者依林</div>
<div class='lg-row'>心喜獨住林　我見實希有</div>
<div class='lg-row'>我思念乃此　願生於無上</div>
<div class='lg-row'>三天世界主　為作同伴者</div>
<div class='lg-row'>何故獨於林　尊者修苦行</div>
<div class='lg-row'>為達於梵否</div>
</div><p>六</p>

<div class="lg regular" style="margin-left:0em;"><div class='lg-row'>〔世尊：〕凡夫種種著　愛欲或歡喜</div>
<div class='lg-row'>生自無知根　一切我斷除</div>
<div class='lg-row'>我無貪無欲　亦不與接近</div>
<div class='lg-row'>有諸清淨見　到達於無上</div>
<div class='lg-row'>吉祥之正覺　婆羅門我獨</div>
<div class='lg-row'>於無畏禪思</div>
</div><p>七</p>
<p style="margin-left:2em;text-indent:2em">如是言已，婆羅墮婆闍姓婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
</div>
<div class='div-other'><a id='mulu234' />
<p class='h4'>〔一九〕第九　孝養</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，孝養婆羅門來詣世尊處。詣已，與世尊互相致問，坐於一面，</p>
<p>三</p>
<p style="margin-left:2em;text-indent:2em">一面坐之孝養婆羅門，以此白世尊曰：「尊者瞿曇！我於如法求食。如法求食以養父母。尊者瞿曇！我如是行，是以應為而為耶？」</p>
<p>四</p>
<p style="margin-left:2em;text-indent:2em">「婆羅門！汝確實如是行應所行。婆羅門！如法求食以養父母者，乃生甚多功德。」</p>

<div class="lg regular" style="margin-left:0em;"><div class='lg-row'>若人以如法　孝養父母者</div>
<div class='lg-row'>依法於父母　因此而行為</div>
<div class='lg-row'>賢者於此世　當以讚歎彼</div>
<div class='lg-row'>彼至於死後　又生於天界</div>
</div><p>五</p>
<p style="margin-left:2em;text-indent:2em">如是言已，孝養婆羅門，以此白世尊曰：「尊者瞿曇，是最勝者……乃至……願世尊從今日以後，受我終生歸依為優婆塞。」</p>
</div>
<div class='div-other'><a id='mulu235' />
<p class='h4'>〔二〇〕第十　乞食</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時乞食婆羅門，來詣世尊之處。詣而與世尊互相致問，坐於一面。</p>
<p>三</p>
<p style="margin-left:2em;text-indent:2em">一面坐之乞食婆羅門，以此白世尊曰：「尊者瞿曇！我亦乞食者。尊者亦乞食者。於此則無何差異。」</p>
<p>四</p>

<div class="lg regular" style="margin-left:0em;"><div class='lg-row'>〔世尊：〕唯作乞他食　並非是比丘</div>
<div class='lg-row'>執持惡臭法　並非是比丘</div>
<div class='lg-row'>功德惡捨去　依智慧於世</div>
<div class='lg-row'>以修梵行者　是名為比丘</div>
</div><p>五</p>
<p style="margin-left:2em;text-indent:2em">如是言已，乞食婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依做優婆塞。」</p>
</div>
<div class='div-other'><a id='mulu236' />
<p class='h4'>〔二一〕第十一　參伽羅婆</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，名喚參伽羅婆婆羅門住舍衛城。是水淨行者，依水求得清淨，朝夕入水，行沐浴行。</p>
<p>三</p>
<p style="margin-left:2em;text-indent:2em">時尊者阿難，清晨著衣持鉢，入舍衛城乞食。於舍衛城乞食後，收鉢而來詣世尊處，詣而禮敬世尊，坐於一面。</p>
<p>四</p>
<p style="margin-left:2em;text-indent:2em">坐一面尊者阿難，以此白世尊曰：「世尊！於此名喚參伽羅婆婆羅門住舍衛城。是水淨行者，依水求得清淨，朝夕入水，行沐浴行。世尊，願垂哀憐，到參伽羅婆婆羅門家。」</p>
<p>五</p>
<p style="margin-left:2em;text-indent:2em">世尊，許允此而默然。</p>
<p>六</p>
<p style="margin-left:2em;text-indent:2em">時，世尊清晨，著衣持鉢，到參伽羅婆婆羅門家，即坐於所設之座。</p>
<p>七</p>
<p style="margin-left:2em;text-indent:2em">時參伽羅婆婆羅門，近詣世尊前，與世尊互相致問，坐於一面。</p>
<p>八</p>
<p style="margin-left:2em;text-indent:2em">世尊以此告一面坐之參伽羅婆婆羅門曰：「婆羅門！汝為水淨行者，依水求得清淨，朝夕入水，行沐浴行，真實否？」</p>
<p>九</p>
<p style="margin-left:2em;text-indent:2em">「尊者瞿曇！是真實。」</p>
<p>一〇</p>
<p style="margin-left:2em;text-indent:2em">「婆羅門！汝見有如何利益，為水淨行者，依水求得清淨，朝夕入水，行沐浴行耶？」</p>
<p>一一</p>
<p style="margin-left:2em;text-indent:2em">「尊者瞿曇！我於此日間所為之惡業，依夕時沐浴洗落，夜間所為之惡業，依清晨沐浴將之洗落。尊者瞿曇！我見此利益故，為水淨行者，依水求得清淨，朝夕入水，行沐浴行。」</p>
<p>一二</p>

<div class="lg regular" style="margin-left:0em;"><div class='lg-row'>〔世尊：〕婆羅門戒律　渡津之法湖</div>
<div class='lg-row'>澄清無污穢　常受善人讚</div>
<div class='lg-row'>聖者浴其處　體淨渡彼岸</div>
</div><p>一三</p>
<p style="margin-left:2em;text-indent:2em">如是已言，參伽羅婆婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
</div>
<div class='div-other'><a id='mulu237' />
<p class='h4'>〔二二〕第十二　庫摩都薩邑</p><p>一</p>
<p style="margin-left:2em;text-indent:2em">如是我聞。爾時，世尊住釋迦族之庫摩都薩邑。</p>
<p>二</p>
<p style="margin-left:2em;text-indent:2em">時，世尊清晨，著衣持鉢，入庫摩都薩乞食。</p>
<p>三</p>
<p style="margin-left:2em;text-indent:2em">其時，庫摩都薩邑之婆羅門與家主等，因事而集聚於集會堂。雨綿綿下降。</p>
<p>四</p>
<p style="margin-left:2em;text-indent:2em">時，世尊來到其集會堂。</p>
<p>五</p>
<p style="margin-left:2em;text-indent:2em">庫摩都薩婆羅門與家主等，見世尊從遠而來。</p>
<p>六</p>
<p style="margin-left:2em;text-indent:2em">見而言曰：「彼禿頭沙門等是誰耶？彼等何以不知集會法耶？」</p>
<p>七</p>
<p style="margin-left:2em;text-indent:2em">時世尊以偈謂語庫摩都薩婆羅門家主等曰：</p>

<div class="lg regular" style="margin-left:0em;"><div class='lg-row'>無善人之處　並非是集會</div>
<div class='lg-row'>語不如法者　並非是善人</div>
<div class='lg-row'>若以滅貪欲　瞋恚與愚癡</div>
<div class='lg-row'>能語於如法　始稱為善人</div>
</div><p>八</p>
<p style="margin-left:2em;text-indent:2em">如是言已，庫摩都薩婆羅門家主等，以此白世尊曰：「尊者瞿曇！是最勝者……乃至……願尊者瞿曇從今日以後，受我等終生歸依為優婆塞。」</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>耕田優陀耶　並提婆比多</div>
<div class='lg-row'>大富婆羅門　憍傲與違義</div>
<div class='lg-row'>木匠及採薪　孝養並乞食</div>
<div class='lg-row'>及參伽羅婆　庫摩都薩等</div>
<div class='lg-row'>總合為十二</div>
</div></div></div></div></div>
</div><!-- end of div[@id='body'] -->
</body></html>