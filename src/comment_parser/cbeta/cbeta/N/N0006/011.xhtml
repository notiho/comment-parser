<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu280' />
<p class='h2'>第十一　帝釋相應</p>
<div class='div-other'><a id='mulu281' />
<p class='h3'>第一　帝釋品</p>
<div class='div-other'><a id='mulu282' />
<p class='h4'>〔一〕第一　須毘羅</p><p>一</p>
<p style="margin-left:2em;text-indent:2em">如是我聞。爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">世尊於此言諸比丘：「諸比丘！」彼等諸比丘奉答世尊：「唯然！世尊！」</p>
<p>三</p>
<p style="margin-left:2em;text-indent:2em">世尊以此宣說：</p>
<p>四</p>
<p style="margin-left:2em;text-indent:2em">「諸比丘！遠昔阿修羅攻擊諸天。諸比丘！時天帝釋呼須毘羅天子：『愛子須毘羅！今此等阿修羅攻擊諸天。愛子須毘羅！汝往迎討阿修羅！』諸比丘！須毘羅天子奉答天帝釋：『唯然！尊者。』而耽於放逸。</p>
<p>五</p>
<p style="margin-left:2em;text-indent:2em">諸比丘！……再度〔乃至〕</p>
<p>六</p>
<p style="margin-left:2em;text-indent:2em">諸比丘！天帝釋三度呼須毘羅天子：『愛子須毘羅！此等阿修羅，今攻擊諸天。愛子須毘羅！汝往迎討阿修羅。』諸比丘！『唯然！尊命。』須毘羅天子奉答天帝釋，而耽於放逸。</p>
<p>七</p>
<p style="margin-left:2em;text-indent:2em">諸比丘！時天帝釋，以偈語須毘羅天子：</p>

<div class="lg regular" style="margin-left:0em;"><div class='lg-row'>無勵無勤勉　達安樂處者</div>
<div class='lg-row'>須毘羅前往　我亦往其處</div>
</div><p>八</p>

<div class="lg regular" style="margin-left:0em;"><div class='lg-row'>〔須毘羅：〕懶惰無勤勉　不為所應為</div>
<div class='lg-row'>一切愛欲繁　示其最勝處</div>
</div><p>九</p>

<div class="lg regular" style="margin-left:0em;"><div class='lg-row'>〔帝釋：〕懶惰無勤勵　得無限樂者</div>
<div class='lg-row'>須毘羅去往　我亦往其處</div>
</div><p>一〇</p>

<div class="lg regular" style="margin-left:0em;"><div class='lg-row'>〔須毘羅：〕我天主帝釋　無作悲絕望</div>
<div class='lg-row'>得安樂道者　示其最勝道</div>
</div><p>一一</p>

<div class="lg regular" style="margin-left:0em;"><div class='lg-row'>〔帝釋：〕若是無所作　決無有老者</div>
<div class='lg-row'>此實涅槃道　須毘羅去往</div>
<div class='lg-row'>我亦往其處</div>
</div><p>一二</p>
<p style="margin-left:2em;text-indent:2em">諸比丘！其實天帝釋，自生功德果報，以統理忉利天，應是勤勉精進之稱讚者。諸比丘！汝等於此，於此善說之法與律出家。未達者為達，未到者為到，未實現者為實現而勤勉、奮勵、精進者，汝等能顯耀此事。」</p>
</div>
<div class='div-other'><a id='mulu283' />
<p class='h4'>〔二〕第二　須師摩</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園。</p>
<p>二</p>
<p style="margin-left:2em;text-indent:2em">世尊於此，言諸比丘：「諸比丘！」彼等諸比丘奉答世尊：「唯然！世尊。」</p>
<p>三</p>
<p style="margin-left:2em;text-indent:2em">世尊以此宣說：</p>
<p>四</p>
<p style="margin-left:2em;text-indent:2em">「諸比丘！遠昔阿修羅攻擊諸天。諸比丘！時天帝釋呼須師摩天子：『愛子須師摩！此等阿修羅，今攻擊諸天，愛子須師摩！汝往迎討阿修羅。』須師摩天子奉答天帝釋：『唯然！尊者。』而耽於放逸。</p>
<p>五</p>
<p style="margin-left:2em;text-indent:2em">諸比丘！再度……〔乃至〕……</p>
<p>六</p>
<p style="margin-left:2em;text-indent:2em">諸比丘！天帝釋三度呼須師摩天子：『愛子須師摩！此等阿修羅，今攻擊諸天。愛子須師摩！汝往迎討阿修羅。』諸比丘！須師摩天子奉答天帝釋：『唯然！尊者。』而耽於放逸。</p>
<p>七</p>
<p style="margin-left:2em;text-indent:2em">諸比丘！時天帝釋，以偈語須師摩天子：</p>

<div class="lg regular" style="margin-left:0em;"><div class='lg-row'>無勵無勤勉　達安樂處者</div>
<div class='lg-row'>須師摩去往　我亦往其處</div>
</div><p>八</p>

<div class="lg regular" style="margin-left:0em;"><div class='lg-row'>〔須師摩：〕懶惰無勤勵　不為所應為</div>
<div class='lg-row'>一切愛欲繁　示其最勝處</div>
</div><p>九</p>

<div class="lg regular" style="margin-left:0em;"><div class='lg-row'>〔帝<span class='corr'>釋</span>：〕懶惰無勤勵　得無限樂者</div>
<div class='lg-row'>須師摩去往　我亦往其處</div>
</div><p>一〇</p>

<div class="lg regular" style="margin-left:0em;"><div class='lg-row'>〔須師摩：〕我天主帝釋　無作悲絕望</div>
<div class='lg-row'>得安樂道者　示其最勝道</div>
</div><p>一一</p>

<div class="lg regular" style="margin-left:0em;"><div class='lg-row'>〔帝釋：〕若是無所作　決無有老者</div>
<div class='lg-row'>此實涅槃道　須師摩去往</div>
<div class='lg-row'>我亦往其處</div>
</div><p>一二</p>
<p style="margin-left:2em;text-indent:2em">諸比丘！其實天帝釋，自生功德果報，以統理忉利天，應是努力精進之稱讚者。諸比丘！汝等於此，於此善說之法與律出家，未達者為達，未到者為到，未實現者為實現而努力、奮勵、精進者，汝等能顯耀此事。」</p>
</div>
<div class='div-other'><a id='mulu284' />
<p class='h4'>〔三〕第三　旗尖</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園。</p>
<p>二</p>
<p style="margin-left:2em;text-indent:2em">其時，世尊言諸比丘：「諸比丘！」諸比丘奉答世尊：「唯然！世尊。」</p>
<p>三</p>
<p style="margin-left:2em;text-indent:2em">世尊以此宣說：</p>
<p>四</p>
<p style="margin-left:2em;text-indent:2em">「諸比丘！遠昔天與阿修羅挑起戰爭。</p>
<p>五</p>
<p style="margin-left:2em;text-indent:2em">諸比丘！時天帝釋呼忉利諸天：『友！若赴天部之戰，起毛髮豎立之恐怖、戰慄者，汝等當看我旗尖！汝等若看我旗尖者，起毛髮豎立之恐怖、戰慄當可去除。</p>
<p>六</p>
<p style="margin-left:2em;text-indent:2em">汝等若不看我旗尖者，則看波闍波提天王之旗尖。汝等若看波闍波提天王之旗尖者，起毛髮豎立之恐怖、戰慄當可去除。</p>
<p>七</p>
<p style="margin-left:2em;text-indent:2em">汝等若不看波闍波提天王之旗尖者，則看婆羅那天王之旗尖……〔乃至〕……</p>
<p>八</p>
<p style="margin-left:2em;text-indent:2em">汝等若不看婆樓那天王之旗尖者，則看伊舍那天王之旗尖。汝等若看伊舍那天王之旗尖者，起毛髮豎立之恐怖、戰慄當可去除。』</p>
<p>九</p>
<p style="margin-left:2em;text-indent:2em">諸比丘！若看天帝釋之旗尖、波闍波提天王之旗尖、婆樓那天王之旗尖、伊舍那天王者，或可去除；或未可去除其起毛髮豎立之恐怖、戰慄。</p>
<p>一〇</p>
<p style="margin-left:2em;text-indent:2em">何以故？天帝釋未離貪、未離瞋、未離癡、有膽怯病而戰慄、恐怖，是逃避者。</p>
<p>一一</p>
<p style="margin-left:2em;text-indent:2em">諸比丘！我亦語如是：『汝等或往森林，或於樹下，或入空屋而起毛髮豎立之恐怖、戰慄者，其時當念我！彼世尊是應供、等正覺、明行足、善逝、世間解、無上師、調御丈夫、天人師、佛、世尊。』</p>
<p>一二</p>
<p style="margin-left:2em;text-indent:2em">諸比丘！汝等若憶念我者，當可去除其起毛髮豎立之恐怖、戰慄。</p>
<p>一三</p>
<p style="margin-left:2em;text-indent:2em">若不憶念我者，則以憶念法，法乃由世尊之所善說者。有現在果報、不隔時，當得云來見者，導引於涅槃者，是有識之士之各自所當知。</p>
<p>一四</p>
<p style="margin-left:2em;text-indent:2em">諸比丘！汝等若憶念法者，當可去除其起毛髮豎立之恐怖、戰慄。</p>
<p>一五</p>
<p style="margin-left:2em;text-indent:2em">若不憶念法者，則憶念僧伽。世尊之弟子僧伽乃善行者。世尊之弟子僧伽乃真正行者。世尊之弟子僧伽乃正道行者。世尊之弟子僧伽乃可尊教之修行者。即四雙八輩是。此世尊之弟子僧伽值得供養、值得尊敬、值得布施、值得合掌禮拜、是世間無上福田。</p>
<p>一六</p>
<p style="margin-left:2em;text-indent:2em">諸比丘，若憶念僧伽者，當可去除其起毛髮豎立之恐怖、戰慄。</p>
<p>一七</p>
<p style="margin-left:2em;text-indent:2em">何以故？諸比丘！如來、應供、等正覺者，乃離貪、離瞋、離癡、無膽怯、無戰慄、無恐怖、無逃避者。」</p>
<p>一八</p>
<p style="margin-left:2em;text-indent:2em">世尊如此宣說。善逝說已、師更宣說次偈曰：</p>

<div class="lg regular" style="margin-left:0em;"><div class='lg-row'>林中或樹下　孤寂場所時</div>
<div class='lg-row'>諸比丘思念　正等正覺者</div>
<div class='lg-row'>汝等無恐怖　若是世間主</div>
<div class='lg-row'>人中之牛王　不憶念佛者</div>
<div class='lg-row'>則憶念善說　導引涅槃法</div>
<div class='lg-row'>不憶念善說　導於涅槃法</div>
<div class='lg-row'>則憶念僧伽　無上之福田</div>
<div class='lg-row'>如是佛法僧　若以憶念者</div>
<div class='lg-row'>比丘等恐怖　汝等當無有</div>
<div class='lg-row'>毛髮之豎立</div>
</div></div>
<div class='div-other'><a id='mulu285' />
<p class='h4'>〔四〕第四　吠波質底（忍辱）</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">世尊宣說於此：</p>
<p>三</p>
<p style="margin-left:2em;text-indent:2em">「諸比丘！遠昔有天與阿修羅之戰。</p>
<p>四</p>
<p style="margin-left:2em;text-indent:2em">時，諸比丘！吠波質底阿修羅王呼阿修羅：『友！若諸天與阿修羅激戰時，阿修羅勝，天敗者，當以五縛其綑縛天帝釋之頸，捉來阿修羅城我處。』</p>
<p>五</p>
<p style="margin-left:2em;text-indent:2em">諸比丘！天帝釋亦呼忉利天之諸天：『友！天與阿修羅激戰時，天勝，阿修羅敗者，當以五縛縛其吠波質底阿修羅王之頸，捉來正法殿我處。』</p>
<p>六</p>
<p style="margin-left:2em;text-indent:2em">諸比丘！其戰，天勝，阿修羅敗也。</p>
<p>七</p>
<p style="margin-left:2em;text-indent:2em">諸比丘！時忉利諸天，以五縛縛吠波質底阿修羅王之頸，捉來正法殿之天帝釋處。</p>
<p>八</p>
<p style="margin-left:2em;text-indent:2em">諸比丘！於此以五縛縛吠波質底阿修羅王之頸、入正法殿而又走出，並以激烈之惡語誹謗天帝釋。</p>
<p>九</p>
<p style="margin-left:2em;text-indent:2em">諸比丘！時御者摩多利，以偈語天帝釋曰：</p>

<div class="lg regular" style="margin-left:0em;"><div class='lg-row'>聞吠波質底　當面激惡語</div>
<div class='lg-row'>帝釋摩怯婆　忍乃恐怖耶</div>
<div class='lg-row'>或力不足故</div>
</div><p>一〇</p>

<div class="lg regular" style="margin-left:0em;"><div class='lg-row'>〔帝釋：〕忍吠波質底　非慮力不足</div>
<div class='lg-row'>如我之識者　何與愚者競</div>
</div><p>一一</p>

<div class="lg regular" style="margin-left:0em;"><div class='lg-row'>〔摩多利：〕然若不止者　愚者益招猛</div>
<div class='lg-row'>是故重刑罰　智者止愚人</div>
</div><p>一二</p>

<div class="lg regular" style="margin-left:0em;"><div class='lg-row'>〔帝釋：〕於我之思惟　以止禁愚者</div>
<div class='lg-row'>以知其他怒　寂靜於正念</div>
</div><p>一三</p>

<div class="lg regular" style="margin-left:0em;"><div class='lg-row'>〔摩多利：〕婆沙婆此忍　我見為過失</div>
<div class='lg-row'>愚人恐怖我　以為是忍他</div>
<div class='lg-row'>如使牛逃者　必愈益猛追</div>
<div class='lg-row'>愚人益增長</div>
</div><p>一四</p>

<div class="lg regular" style="margin-left:0em;"><div class='lg-row'>〔帝釋：〕以忍為恐畏　欲思則令思</div>
<div class='lg-row'>己利勝者中　無有勝忍辱</div>
<div class='lg-row'>有力忍無力　此云最勝忍</div>
<div class='lg-row'>無力人常忍　謂無力之力</div>
<div class='lg-row'>其力愚人力　有力護於法</div>
<div class='lg-row'>無須要反駁　忿者還與忿</div>
<div class='lg-row'>更是為惡事　忿者不還忿</div>
<div class='lg-row'>激戰得二度　最大之勝利</div>
<div class='lg-row'>知他之忿怒　正念靜己人</div>
<div class='lg-row'>自己以及他　雙方之醫師</div>
<div class='lg-row'>唯無知法者　其人為愚者</div>
</div><p>一五</p>
<p style="margin-left:2em;text-indent:2em">諸比丘！天帝釋自生功德果報，統理忉利之諸天，猶為忍辱、柔和之稱讚者。</p>
<p>一六</p>
<p style="margin-left:2em;text-indent:2em">諸比丘！就此汝等於如是善說法與律出家，忍辱而柔和者，則能輝耀此事。」</p>
</div>
<div class='div-other'><a id='mulu286' />
<p class='h4'>〔五〕第五　善語之勝利</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！遠昔天與阿修羅激戰。</p>
<p>三</p>
<p style="margin-left:2em;text-indent:2em">時，諸比丘！吠波質底阿修羅，以此謂天帝釋曰：『諸天王！善語致勝利！』『吠波質底！善語致勝利！』</p>
<p>四</p>
<p style="margin-left:2em;text-indent:2em">諸比丘！時天與阿修羅，於其會眾應知誰是善語、惡語者。</p>
<p>五</p>
<p style="margin-left:2em;text-indent:2em">諸比丘！時吠波質底阿修羅王，以此謂天帝釋：『帝釋！唱偈！』</p>
<p>六</p>
<p style="margin-left:2em;text-indent:2em">諸比丘！如是言已，天帝釋以此謂吠波質底阿修羅王：『吠波質底！汝往昔於此是天。吠波質底！請說偈！』</p>
<p>七</p>
<p style="margin-left:2em;text-indent:2em">諸比丘！如是言已，吠波質底阿修羅王，以說此偈：</p>

<div class="lg regular" style="margin-left:0em;"><div class='lg-row'>若不止禁者　愚人益招猛</div>
<div class='lg-row'>是故重刑罰　智者止愚人</div>
</div><p>八</p>
<p style="margin-left:2em;text-indent:2em">諸比丘！吠波質底阿修羅王語此偈時，阿修羅歡呼，諸天則默然。</p>
<p>九</p>
<p style="margin-left:2em;text-indent:2em">諸比丘！其時吠波質底阿修羅王，以此謂天帝釋：『帝釋！唱偈！』</p>
<p>一〇</p>
<p style="margin-left:2em;text-indent:2em">諸比丘！如是言已，天帝釋唱此偈：</p>

<div class="lg regular" style="margin-left:0em;"><div class='lg-row'>於我之思惟　以止禁愚者</div>
<div class='lg-row'>以知其他怒　寂靜於正念</div>
</div><p>一一</p>
<p style="margin-left:2em;text-indent:2em">諸比丘！天帝釋唱此偈時，諸天歡呼，阿修羅默然。</p>
<p>一二</p>
<p style="margin-left:2em;text-indent:2em">諸比丘！時天帝釋以此謂吠波質底阿修羅曰：『吠波質底！唱偈！』</p>

<div class="lg regular" style="margin-left:0em;"><div class='lg-row'>婆娑婆此忍　我見為過失</div>
<div class='lg-row'>愚人恐怖我　以為是忍他</div>
<div class='lg-row'>如使牛逃者　必增益猛追</div>
<div class='lg-row'>愚人益增長</div>
</div><p>一三</p>
<p style="margin-left:2em;text-indent:2em">諸比丘！又吠波質底阿修羅王唱此偈時，阿修羅歡呼，諸天默然。</p>
<p>一四</p>
<p style="margin-left:2em;text-indent:2em">諸比丘！時吠波質底阿修羅王，以此謂天帝釋：『帝釋！唱偈！』</p>
<p>一五</p>
<p style="margin-left:2em;text-indent:2em">諸比丘！如是言已，天帝釋唱此偈：</p>

<div class="lg regular" style="margin-left:0em;"><div class='lg-row'>以忍為怖畏　欲思則令思</div>
<div class='lg-row'>己利勝者中　無有勝忍辱</div>
<div class='lg-row'>有力忍無力　此云最勝忍</div>
<div class='lg-row'>無力人常忍　謂無力之力</div>
<div class='lg-row'>其力愚人力　有力護於法</div>
<div class='lg-row'>無須要反駁　忿者還與忿</div>
<div class='lg-row'>更是為惡事　忿者不還忿</div>
<div class='lg-row'>激戰得二度　最大之勝利</div>
<div class='lg-row'>知他之忿怒　正念靜己人</div>
<div class='lg-row'>自己以及他　雙方之醫師</div>
<div class='lg-row'>唯無知法者　其人為愚者</div>
</div><p>一六</p>
<p style="margin-left:2em;text-indent:2em">諸比丘！天帝釋唱此偈時，諸天歡呼，阿修羅默然。</p>
<p>一七</p>
<p style="margin-left:2em;text-indent:2em">諸比丘！諸天與阿修羅之會眾，於此謂曰：</p>
<p>一八</p>
<p style="margin-left:2em;text-indent:2em">『吠波質底阿修羅王所語之偈語，屬於力、劍、爭、不和與激戰。』</p>
<p>一九</p>
<p style="margin-left:2em;text-indent:2em">『天帝釋之偈語、非屬力、劍、爭、不和、激戰。勝利在於天帝釋之有善語。』</p>
<p>二〇</p>
<p style="margin-left:2em;text-indent:2em">諸比丘！勝利在於天帝釋之致善語。」</p>
</div>
<div class='div-other'><a id='mulu287' />
<p class='h4'>〔六〕第六　鳥巢</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">「諸比丘！遠昔天與阿修羅之激戰。</p>
<p>三</p>
<p style="margin-left:2em;text-indent:2em">諸比丘！於其戰阿修羅勝，而諸天敗。</p>
<p>四</p>
<p style="margin-left:2em;text-indent:2em">諸比丘！戰敗之諸天向北逃走，阿修羅隨後追逐。</p>
<p>五</p>
<p style="margin-left:2em;text-indent:2em">諸比丘！時天帝以偈告御者摩多利。</p>

<div class="lg regular" style="margin-left:0em;"><div class='lg-row'>摩多利辛巴利　車轅避鳥之巢</div>
<div class='lg-row'>唯無此等鳥巢　喜奪命於修羅</div>
</div><p>六</p>
<p style="margin-left:2em;text-indent:2em">御者摩多利答天帝釋：『唯然！尊者。』則以繫千頭駿馬之車輛回頭反馳。</p>
<p>七</p>
<p style="margin-left:2em;text-indent:2em">諸比丘！時阿修羅如是思惟：『天帝釋今以繫千頭駿馬返車輛回頭反馳。諸天則再戰阿修羅。』恐怖而入阿修羅宮殿。</p>
<p>八</p>
<p style="margin-left:2em;text-indent:2em">諸比丘！如是天帝釋依法乃有勝利。」</p>
</div>
<div class='div-other'><a id='mulu288' />
<p class='h4'>〔七〕第七　無譎詐</p><p>一</p>
<p style="margin-left:2em;text-indent:2em">〔爾時，世尊〕住舍衛城……</p>
<p>二</p>
<p style="margin-left:2em;text-indent:2em">「諸比丘！遠昔天帝釋，獨居靜坐，而如是起心念：『我即使對敵，亦不譎詐。』</p>
<p>三</p>
<p style="margin-left:2em;text-indent:2em">諸比丘！時吠波質底阿修羅王知天帝釋心之所念，來到天帝釋處。</p>
<p>四</p>
<p style="margin-left:2em;text-indent:2em">諸比丘！天帝釋見吠波質底阿修羅王從遠而來。以此言吠波質底阿修羅王：『吠波質底站住！汝已被捕。』</p>
<p>五</p>
<p style="margin-left:2em;text-indent:2em">『友！勿捨以前汝心之所念。』</p>
<p>六</p>
<p style="margin-left:2em;text-indent:2em">『吠波質底！我不譎詐，可得對汝明誓。』</p>
<p>七</p>

<div class="lg regular" style="margin-left:0em;"><div class='lg-row'>〔吠波質底：〕以言虛妄者　必定有惡報</div>
<div class='lg-row'>誹謗於聖者　必定有惡報</div>
<div class='lg-row'>於友不實者　必定有惡報</div>
<div class='lg-row'>不知恩惠者　亦定有惡報</div>
<div class='lg-row'>舍脂鉢底汝　詐者有惡報」</div>
</div></div>
<div class='div-other'><a id='mulu289' />
<p class='h4'>〔八〕第八　毘留奢那阿修羅王</p><p>一</p>
<p style="margin-left:2em;text-indent:2em">舍衛城因緣。</p>
<p>二</p>
<p style="margin-left:2em;text-indent:2em">時，世尊日中入室靜觀。</p>
<p>三</p>
<p style="margin-left:2em;text-indent:2em">時，天帝釋與毘留奢那阿修羅王詣世尊之處。詣已，各依門之兩側而立。</p>
<p>四</p>
<p style="margin-left:2em;text-indent:2em">時，毘留奢那阿修羅王，於世尊前說此偈曰：</p>

<div class="lg regular" style="margin-left:0em;"><div class='lg-row'>至達其利止　人不無勉勵</div>
<div class='lg-row'>輝耀達其利　毘留奢那語</div>
</div><p>五</p>

<div class="lg regular" style="margin-left:0em;"><div class='lg-row'>〔帝釋：〕至達其利止　人不無勉勵</div>
<div class='lg-row'>輝耀達其利　無勝忍辱者</div>
</div><p>六</p>

<div class="lg regular" style="margin-left:0em;"><div class='lg-row'>〔毘留奢：〕眾生應其分　各依必要來</div>
<div class='lg-row'>如美味合飯　悉足樂人人</div>
<div class='lg-row'>輝耀達其利　毘留奢那語</div>
</div><p>七</p>

<div class="lg regular" style="margin-left:0em;"><div class='lg-row'>〔帝釋：〕眾生應其分　各依必生來</div>
<div class='lg-row'>如美味合飯　悉足樂人人</div>
<div class='lg-row'>輝耀達其利　無勝忍辱者</div>
</div></div>
<div class='div-other'><a id='mulu290' />
<p class='h4'>〔九〕第九　森林聖者（香）</p><p>一</p>
<p style="margin-left:2em;text-indent:2em">〔爾時，世尊〕住舍衛城……</p>
<p>二</p>
<p style="margin-left:2em;text-indent:2em">「諸比丘！遠昔甚多聖者，持戒而具優美性質，集森木之葉葺小屋而住。</p>
<p>三</p>
<p style="margin-left:2em;text-indent:2em">諸比丘！時，天帝釋與吠波質底阿修羅王，來到持戒而具優美性質之聖者處。</p>
<p>四</p>
<p style="margin-left:2em;text-indent:2em">諸比丘！時吠波質底阿修羅王，穿革履背劍，持傘，從正門而入小屋，冒犯侮蔑其聖者等。</p>
<p>五</p>
<p style="margin-left:2em;text-indent:2em">諸比丘！時天帝釋脫革履，令他人持劍，收傘由側門入，立於彼等持戒善性之聖者等下方，合掌禮敬而立。</p>
<p>六</p>
<p style="margin-left:2em;text-indent:2em">諸比丘！時彼等持戒善性之聖者等，以偈語天帝釋：</p>

<div class="lg regular" style="margin-left:0em;"><div class='lg-row'>長修聖者香　身出風吹行</div>
<div class='lg-row'>千眼者此去　此聖者之香</div>
<div class='lg-row'>天王為不淨</div>
</div><p>七</p>

<div class="lg regular" style="margin-left:0em;"><div class='lg-row'>〔帝釋：〕長修聖者香　身出風吹行</div>
<div class='lg-row'>如種種花編　頭上之花鬘</div>
<div class='lg-row'>大德我等乃　愛此等之香</div>
<div class='lg-row'>此無厭諸天」</div>
</div></div>
<div class='div-other'><a id='mulu291' />
<p class='h4'>〔一〇〕第十　海邊聖者（參婆羅）</p><p>一</p>
<p style="margin-left:2em;text-indent:2em">〔爾時，世尊〕住舍衛城……</p>
<p>二</p>
<p style="margin-left:2em;text-indent:2em">「諸比丘！遠昔持戒具優美性質之甚多聖者，集海岸之木葉葺小屋而住。</p>
<p>三</p>
<p style="margin-left:2em;text-indent:2em">諸比丘！其時天與阿修羅又行激戰。</p>
<p>四</p>
<p style="margin-left:2em;text-indent:2em">諸比丘！時其持戒善性之聖者等生思念：『諸天如法阿修羅不如法。我等從阿修<span class='corr'>羅</span>起恐怖亦不知。我寧可到參婆羅阿修羅王，乞無畏之施。』</p>
<p>五</p>
<p style="margin-left:2em;text-indent:2em">諸比丘！時彼等持戒善性聖者等，猶如力士之伸屈腕、屈伸腕，沒於海邊小屋，現於參婆羅阿修羅王之前。</p>
<p>六</p>
<p style="margin-left:2em;text-indent:2em">諸比丘！時彼等持戒善性聖者等，以偈語參婆羅阿修羅王：</p>

<div class="lg regular" style="margin-left:0em;"><div class='lg-row'>我等聖者至　參婆羅之處</div>
<div class='lg-row'>以乞無畏施　汝等若欲者</div>
<div class='lg-row'>怖畏或無畏　何者悉可與</div>
</div><p>七</p>

<div class="lg regular" style="margin-left:0em;"><div class='lg-row'>〔參婆羅：〕以事天帝釋　污聖無無畏</div>
<div class='lg-row'>以求乞無畏　我只與怖畏</div>
</div><p>八</p>

<div class="lg regular" style="margin-left:0em;"><div class='lg-row'>〔聖者等：〕我等乞無畏　而與汝怖畏</div>
<div class='lg-row'>我等以還汝　汝有無盡恐</div>
<div class='lg-row'>如播植種子　如收割果實</div>
<div class='lg-row'>為善有善果　行惡有惡果</div>
<div class='lg-row'>種子蒔播植　汝應受果報</div>
</div><p>九</p>
<p style="margin-left:2em;text-indent:2em">諸比丘！時彼等持戒善性之聖者等，詛咒參婆羅阿修羅王，猶如力士之伸屈腕，沒於參婆羅阿修羅王之前，現於海岸小屋。</p>
<p>一〇</p>
<p style="margin-left:2em;text-indent:2em">諸比丘！時參婆羅阿修羅王，為其持戒善性之聖者等所詛咒，其夜三度被襲而醒。」</p>
<p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>須毘羅須師摩　旗尖吠波質底</div>
<div class='lg-row'>與善語之勝利　及鳥巢無譎詐</div>
<div class='lg-row'>毘留奢那修羅　及森林聖者等</div>
<div class='lg-row'>並海聖者等是</div>
</div></div></div>
<div class='div-other'><a id='mulu292' />
<p class='h3'>第二　帝釋品</p>
<div class='div-other'><a id='mulu293' />
<p class='h4'>〔一一〕第一　諸天（禁戒足）（一）</p><p>一</p>
<p style="margin-left:2em;text-indent:2em">〔爾時，世尊〕在舍衛城……</p>
<p>二</p>
<p style="margin-left:2em;text-indent:2em">「諸比丘！天帝釋為人時，以完滿執持七禁戒足。依此執持之天帝釋乃得天帝釋之地位。</p>
<p>三</p>
<p style="margin-left:2em;text-indent:2em">何為七禁戒足耶？</p>
<p>四</p>
<p style="margin-left:2em;text-indent:2em">應終生孝養父母。應終生尊敬家之長老。應終生語柔和。應終生不誹謗。終生心離慳貪之垢而住家。有意寬、仁而常布施、喜施捨、從乞求者、樂施分配。應終生語真實。應終生無忿恨，若忿起則速制伏。</p>
<p>五</p>
<p style="margin-left:2em;text-indent:2em">諸比丘！天帝釋以前為人時，完滿執持此七禁戒足。依此執持，天帝釋得天帝釋之地位。」</p>
<p>六</p>
<p style="margin-left:2em;text-indent:2em">〔世尊宣說已……乃至……師更說此偈。〕</p>

<div class="lg regular" style="margin-left:0em;"><div class='lg-row'>孝養父母者　奉事於家長</div>
<div class='lg-row'>以語柔和語　遠離於讒謗</div>
<div class='lg-row'>捨離於慳貪　語真實制忿</div>
<div class='lg-row'>協利之諸天　呼彼為善人</div>
</div></div>
<div class='div-other'><a id='mulu294' />
<p class='h4'>〔一二〕第二　諸天（二）</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">於此，世尊以此告諸比丘：</p>
<p>三</p>
<p style="margin-left:2em;text-indent:2em">「諸比丘！天帝釋以前為人時，名為摩怯儒兒童，是故今稱摩怯婆。</p>
<p>四</p>
<p style="margin-left:2em;text-indent:2em">諸比丘！天帝釋以前為人時，施與各街市，是故稱富蘭陀羅。</p>
<p>五</p>
<p style="margin-left:2em;text-indent:2em">諸比丘！天帝釋以前為人時，恭敬而與施，故稱釋羅。</p>
<p>六</p>
<p style="margin-left:2em;text-indent:2em">諸比丘！天帝釋以前為人時，以與住處，故稱婆娑婆。</p>
<p>七</p>
<p style="margin-left:2em;text-indent:2em">諸比丘！天帝釋以前為人時，一剎那間能思慮千事，故稱千眼者。</p>
<p>八</p>
<p style="margin-left:2em;text-indent:2em">諸比丘！天帝釋稱須闍者，乃有阿修羅女之妻，故稱須闍之夫。</p>
<p>九</p>
<p style="margin-left:2em;text-indent:2em">諸比丘！天帝釋乃統治三十三天之主權者，故稱為天王。」</p>
<p>一〇～一二</p>
<p style="margin-left:2em;text-indent:2em">〔同前經之二～五〕</p>
</div>
<div class='div-other'><a id='mulu295' />
<p class='h4'>〔一三〕第三　諸天〔三〕</p><p>一</p>
<p style="margin-left:2em;text-indent:2em">如是我聞。爾時，世尊住毘離大林重閣講堂。</p>
<p>二</p>
<p style="margin-left:2em;text-indent:2em">時，離車人之摩訶梨，來詣世尊處。詣已，禮敬世尊，坐於一面。</p>
<p>三</p>
<p style="margin-left:2em;text-indent:2em">坐一面之離車人摩訶梨、以此白世尊曰：「世尊！世尊曾見天帝釋否？」</p>
<p>四</p>
<p style="margin-left:2em;text-indent:2em">「摩訶梨！我曾見天帝釋。」</p>
<p>五</p>
<p style="margin-left:2em;text-indent:2em">「世尊！彼非似天帝釋者？世尊，天帝釋是難見者。」</p>
<p>六</p>
<p style="margin-left:2em;text-indent:2em">「摩訶梨！我知帝釋，又依執持其法而為天帝釋，並知帝釋之因、法。」</p>
<p>七～一八</p>
<p style="margin-left:2em;text-indent:2em">〔同前經三～一二〕</p>
</div>
<div class='div-other'><a id='mulu296' />
<p class='h4'>〔一四〕第四　貧人</p><p>一</p>
<p style="margin-left:2em;text-indent:2em">爾時，世尊住舍衛城竹林栗鼠養餌所。</p>
<p>二</p>
<p style="margin-left:2em;text-indent:2em">其時，世尊言諸比丘：「諸比丘！」</p>
<p>三</p>
<p style="margin-left:2em;text-indent:2em">彼等比丘奉答世尊：「唯然，世尊！」</p>
<p>四</p>
<p style="margin-left:2em;text-indent:2em">世尊以此宣說：</p>
<p>五</p>
<p style="margin-left:2em;text-indent:2em">「諸比丘！此王舍城有可憐之貧困者窮人。</p>
<p>六</p>
<p style="margin-left:2em;text-indent:2em">彼於如來所說之法與律，執持信，執持戒，執持聞，執持捨，執持慧。</p>
<p>七</p>
<p style="margin-left:2em;text-indent:2em">彼如是於如來所說之法與律，執持信，執持戒，執持聞，執持捨，執持慧，死後生忉利天為伴之善趣、天界。彼之容貌榮光，超越其他諸天。</p>
<p>八</p>
<p style="margin-left:2em;text-indent:2em">諸比丘！因此忉利之諸天謂譏嫌、愚癡，而作細言：『實希有，實未曾有。此天子以前為人時，可憐貧困窮苦，死後生忉利天為伴之善趣、天界、其容貌榮光，超越其他諸天。』</p>
<p>九</p>
<p style="margin-left:2em;text-indent:2em">諸比丘！時，天帝釋呼忉利諸天：『友！汝等勿譏嫌此天子。此天子以前為人時，於如來所說之法與律，執持信，執持戒，執持聞，執持捨，執持慧。彼依如來所說之法與律，執持信，執持戒、執持聞，執持捨，執持慧，死後生忉利天為伴之善趣、天界，其容貌與榮光，超越其他之諸天。』</p>
<p>一〇</p>
<p style="margin-left:2em;text-indent:2em">諸比丘！時天帝釋寬恕忉利諸天，此時唱彼等偈：</p>

<div class="lg regular" style="margin-left:0em;"><div class='lg-row'>如來於不動　有堅實信仰</div>
<div class='lg-row'>愛樂於聖者　其戒甚善美</div>
<div class='lg-row'>僧伽有信樂　其見若正直</div>
<div class='lg-row'>稱彼不貧窮　其人活不虛</div>
<div class='lg-row'>然憶念佛教　賢者應隨從</div>
<div class='lg-row'>信戒法知見」</div>
</div></div>
<div class='div-other'><a id='mulu297' />
<p class='h4'>〔一五〕第五　樂</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">時，天帝釋來詣世尊處，詣已，禮敬世尊立於一面。</p>
<p>三</p>
<p style="margin-left:2em;text-indent:2em">立一面之天帝釋，以此白世尊曰：「世尊！何處有樂土？」</p>
<p>四</p>

<div class="lg regular" style="margin-left:0em;"><div class='lg-row'>〔世尊：〕園林幽美處　作美麗蓮池</div>
<div class='lg-row'>為人所樂者　不值十六一</div>
<div class='lg-row'>鄉村或森林　何處濕乾地</div>
<div class='lg-row'>阿羅漢所住　此悉愛樂土</div>
</div></div>
<div class='div-other'><a id='mulu298' />
<p class='h4'>〔一六〕第六　供犧者</p><p>一</p>
<p style="margin-left:2em;text-indent:2em">爾時，世尊住王舍城靈鷲山。</p>
<p>二</p>
<p style="margin-left:2em;text-indent:2em">時，天帝釋來詣世尊處，詣已，禮敬世尊立於一面。</p>
<p>三</p>
<p style="margin-left:2em;text-indent:2em">立一面之天帝釋，以偈白世尊曰：</p>

<div class="lg regular" style="margin-left:0em;"><div class='lg-row'>人人供犧牲　人人求功德</div>
<div class='lg-row'>積來生功德　何施有大果</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕四道咸具足　建立於四果</div>
<div class='lg-row'>而直其正見　僧具慧戒定</div>
<div class='lg-row'>人人供犧性　人人求功德</div>
<div class='lg-row'>積來坐功德　施僧有大果</div>
</div></div>
<div class='div-other'><a id='mulu299' />
<p class='h4'>〔一七〕第七　禮敬</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時，世尊日中入室靜觀。</p>
<p>三</p>
<p style="margin-left:2em;text-indent:2em">時，天帝釋與梵天與沙巷婆提來詣世尊處，詣已，各立於門側。</p>
<p>四</p>
<p style="margin-left:2em;text-indent:2em">時，天帝釋於世尊處，唱此偈曰：</p>

<div class="lg regular" style="margin-left:0em;"><div class='lg-row'>挺立起英雄　戰鬥勝利者</div>
<div class='lg-row'>放下重負人　無債人行世</div>
<div class='lg-row'>卿心善解脫　如十五夜月</div>
</div><p>五</p>
<p style="margin-left:2em;text-indent:2em">「天王！不應如是禮敬如來。天王！不應如是禮敬如來。」</p>

<div class="lg regular" style="margin-left:0em;"><div class='lg-row'>挺立起英雄　戰鬥勝利者</div>
<div class='lg-row'>商隊之主人　無債人行世</div>
<div class='lg-row'>世尊請說法　應有了解者</div>
</div></div>
<div class='div-other'><a id='mulu300' />
<p class='h4'>〔一八〕第八　帝釋之禮敬（一）</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">於此世尊宣說：</p>
<p>三</p>
<p style="margin-left:2em;text-indent:2em">諸比丘，遠昔天帝釋呼御者摩多利：「摩多利！準備千頭駿馬之車！我將往園林觀賞美景。」</p>
<p>四</p>
<p style="margin-left:2em;text-indent:2em">諸比丘！御者摩多利答天帝釋：「唯然！尊者。」牽繫千頭駿馬之車，以告知天帝釋：「尊者！千頭駿馬車已備齊，請知今時。」</p>
<p>五</p>
<p style="margin-left:2em;text-indent:2em">諸比丘！時天帝釋走下勝利殿，合掌拜四方。</p>
<p>六</p>
<p style="margin-left:2em;text-indent:2em">諸比丘！時御者摩多利，以偈語天帝釋：</p>
<p>七</p>

<div class="lg regular" style="margin-left:0em;"><div class='lg-row'>三明之人眾　地上剎帝利</div>
<div class='lg-row'>及四大天王　有譽忉利等</div>
<div class='lg-row'>諸天悉禮汝　時帝汝之禮</div>
<div class='lg-row'>夜叉初是誰</div>
</div><p>八</p>

<div class="lg regular" style="margin-left:0em;"><div class='lg-row'>〔帝釋：〕三明之人眾　地上剎帝利</div>
<div class='lg-row'>及四大天王　有譽忉利等</div>
<div class='lg-row'>諸天悉禮我　我今以禮敬</div>
<div class='lg-row'>具戒心長靜　正真出家者</div>
<div class='lg-row'>勤修梵行人　於家修功德</div>
<div class='lg-row'>具戒優婆塞　如法養妻者</div>
<div class='lg-row'>摩多利如是　我乃作禮敬</div>
</div><p>九</p>

<div class="lg regular" style="margin-left:0em;"><div class='lg-row'>〔摩利多：〕帝釋汝禮人　實世最勝者</div>
<div class='lg-row'>婆娑婆汝禮　我亦應禮敬</div>
</div><p>一〇</p>

<div class="lg regular" style="margin-left:0em;"><div class='lg-row'>是語須闍夫　天王摩怯婆</div>
<div class='lg-row'>以禮敬四方　最先乘其車</div>
</div></div>
<div class='div-other'><a id='mulu301' />
<p class='h4'>〔一九〕第九　帝釋之禮敬（二）</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">「諸比丘！遠昔天帝釋呼御者摩多利：『摩多利！牽繫千頭駿馬車！我將往囿園觀賞美景。』</p>
<p>三</p>
<p style="margin-left:2em;text-indent:2em">諸比丘！御者摩多利答天帝釋：『唯然！尊者。』牽繫千頭駿馬車，以告知天帝釋：『尊者，千頭駿馬已備齊，尊者，請知今時。』</p>
<p>四</p>
<p style="margin-left:2em;text-indent:2em">諸比丘！時天帝釋走下勝利殿，合掌禮世尊。</p>
<p>五</p>
<p style="margin-left:2em;text-indent:2em">諸比丘！時御者摩多利，以偈語天帝釋：</p>

<div class="lg regular" style="margin-left:0em;"><div class='lg-row'>婆娑婆天人　悉皆禮敬汝</div>
<div class='lg-row'>帝釋汝之禮　夜叉是誰耶</div>
</div><p>六</p>

<div class="lg regular" style="margin-left:0em;"><div class='lg-row'>〔帝釋：〕今天於此界　正等正覺者</div>
<div class='lg-row'>崇高心之師　摩多利我禮</div>
<div class='lg-row'>貪瞋乃無明　無餘悉滅盡</div>
<div class='lg-row'>漏盡阿羅漢　摩多利我禮</div>
<div class='lg-row'>貪瞋調伏已　以超於無明</div>
<div class='lg-row'>還滅樂有學　不逸修習者</div>
<div class='lg-row'>摩多利我禮</div>
</div><p>七</p>

<div class="lg regular" style="margin-left:0em;"><div class='lg-row'>〔摩多利：〕帝釋汝禮人　實世最勝者</div>
<div class='lg-row'>婆娑婆所禮　我亦奉禮敬</div>
<div class='lg-row'>是語須闍夫　天王摩佉婆</div>
<div class='lg-row'>以敬禮世尊　最先乘其車」</div>
</div></div>
<div class='div-other'><a id='mulu302' />
<p class='h4'>〔二〇〕第十　帝釋之禮敬（三）</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">於此，世尊宣說：</p>
<p>三</p>
<p style="margin-left:2em;text-indent:2em">「諸比丘！遠昔天帝釋呼御者摩多利：『摩多利！牽繫千頭駿馬車，我將往囿園觀賞美景。』</p>
<p>四</p>
<p style="margin-left:2em;text-indent:2em">御摩多利答天帝釋：『唯然！尊者。』牽繫千頭駿馬車，以告知天帝釋：『尊者！千頭駿馬車備齊。尊者！請知今時。』</p>
<p>五</p>
<p style="margin-left:2em;text-indent:2em">諸比丘！時天帝釋走下勝利殿，合掌以禮比丘眾。</p>
<p>七</p>
<p style="margin-left:2em;text-indent:2em">諸比丘！時御者摩多利，以偈語天帝釋：</p>

<div class="lg regular" style="margin-left:0em;"><div class='lg-row'>持污穢身體　沉淪於屍中</div>
<div class='lg-row'>為飢渴痛苦　此人可尊敬</div>
<div class='lg-row'>婆娑婆出家　等有何可羨</div>
<div class='lg-row'>語聖者等行　我欲聞汝言</div>
</div><p>八</p>

<div class="lg regular" style="margin-left:0em;"><div class='lg-row'>〔帝釋：〕摩多利我羨　此出家人眾</div>
<div class='lg-row'>彼等從村出　悉除無欲望</div>
<div class='lg-row'>小屋無何藏　無瓶又無鍋</div>
<div class='lg-row'>所望物備他　此以養育身</div>
<div class='lg-row'>賢善語正語　默然正遊方</div>
<div class='lg-row'>諸天修羅戰　摩多利凡夫</div>
<div class='lg-row'>又是相鬥爭　戰中有不戰</div>
<div class='lg-row'>自我持武器　中者在靜寂</div>
<div class='lg-row'>執著者之中　在於不執著</div>
<div class='lg-row'>摩多利我乃　禮敬於彼等</div>
</div><p>九</p>

<div class="lg regular" style="margin-left:0em;"><div class='lg-row'>〔摩多利：〕帝釋汝禮人　實世最勝者</div>
<div class='lg-row'>婆娑婆汝禮　我亦當禮敬</div>
</div><p>一〇</p>

<div class="lg regular" style="margin-left:0em;"><div class='lg-row'>是語須闍夫　天王摩怯婆</div>
<div class='lg-row'>語禮比丘僧　最先乘其車」</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>諸天云三度　貧人及所樂</div>
<div class='lg-row'>供犧者禮敬　帝釋之禮敬</div>
</div></div></div>
<div class='div-other'><a id='mulu303' />
<p class='h3'>第三　帝釋品</p>
<div class='div-other'><a id='mulu304' />
<p class='h4'>〔二一〕第一　殺</p><p>一</p>
<p style="margin-left:2em;text-indent:2em">〔爾時，世尊〕在舍衛城祇樹給孤獨園……</p>
<p>二</p>
<p style="margin-left:2em;text-indent:2em">時，天帝釋來詣世尊處，詣已，禮敬世尊立於一面。</p>
<p>三</p>
<p style="margin-left:2em;text-indent:2em">立一面之天帝釋，以偈語世尊曰：</p>

<div class="lg regular" style="margin-left:0em;"><div class='lg-row'>殺何物樂眠　殺何物不悲</div>
<div class='lg-row'>殺害何一法　瞿曇卿讚耶</div>
</div><p>四</p>

<div class="lg regular" style="margin-left:0em;"><div class='lg-row'>〔世尊：〕殺忿最樂眠　殺忿無有悲</div>
<div class='lg-row'>婆娑婆毒根　以為最上蜜</div>
<div class='lg-row'>殺忿聖者讚　殺此而無悲</div>
</div></div>
<div class='div-other'><a id='mulu305' />
<p class='h4'>〔二二〕第二　醜陋</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">於此，世尊宣說：</p>
<p>三</p>
<p style="margin-left:2em;text-indent:2em">「諸比丘！遠昔有醜陋矮小一夜叉，坐於天帝釋之座。」</p>
<p>四</p>
<p style="margin-left:2em;text-indent:2em">「諸比丘！其時，忉利之諸天，以譏嫌、愚癡，而作細語曰：『實希有，實未曾有。此醜陋矮小夜叉，坐天帝釋之座。』</p>
<p>五</p>
<p style="margin-left:2em;text-indent:2em">諸比丘！忉利諸天，因譏嫌、愚癡而作細語，其夜叉成為美麗、美觀而宏偉。</p>
<p>六</p>
<p style="margin-left:2em;text-indent:2em">諸比丘！時，忉利之諸天到天帝釋處。到已，以此言天帝釋：</p>
<p>七</p>
<p style="margin-left:2em;text-indent:2em">『尊者！醜陋矮小一夜叉，坐汝之座，是故忉利之諸天，實希有，實未曾有，此醜陋矮小一夜叉，坐天帝釋之座。語譏嫌、細言。尊者！因忉利之諸天譏嫌、愚癡而作細語，其夜叉則成為美麗，美觀而宏偉。尊者！彼或許是食忿夜叉耶？』</p>
<p>八</p>
<p style="margin-left:2em;text-indent:2em">諸比丘！時天帝釋來到食忿夜叉處，到已，一肩著衣，右膝著地，合掌禮其食忿夜叉，三度自報其名：『尊者！我乃天帝釋，尊者！我乃天帝釋。』</p>
<p>九</p>
<p style="margin-left:2em;text-indent:2em">諸比丘！天帝釋自報其名，其夜叉則成醜陋而矮小。成為醜陋短小，則遂沒其形。</p>
<p>一〇</p>
<p style="margin-left:2em;text-indent:2em">諸比丘！時，天帝釋則坐自座，以寬恕忉利之諸天，其時而唱此偈曰：</p>

<div class="lg regular" style="margin-left:0em;"><div class='lg-row'>我心不易害　不為情波奪</div>
<div class='lg-row'>我長不知怒　於我不起忿</div>
<div class='lg-row'>不言激忿語　語無不如法</div>
<div class='lg-row'>以思自己利　常以抑自己」</div>
</div></div>
<div class='div-other'><a id='mulu306' />
<p class='h4'>〔二三〕第三　幻術</p><p>一</p>
<p style="margin-left:2em;text-indent:2em">〔爾時，世尊〕住舍衛城……</p>
<p>二</p>
<p style="margin-left:2em;text-indent:2em">世尊，以此宣說：</p>
<p>三</p>
<p style="margin-left:2em;text-indent:2em">「諸比丘！遠昔吠波質底阿修羅王患病，其苦痛烈。</p>
<p>四</p>
<p style="margin-left:2em;text-indent:2em">諸比丘！時，天帝釋為探望其病，來到吠波質底阿修羅王處。</p>
<p>五</p>
<p style="margin-left:2em;text-indent:2em">諸比丘！吠波質底阿修羅王，見天帝釋從遠方而來，以此語天帝釋：『請醫我！天王！』</p>
<p>六</p>
<p style="margin-left:2em;text-indent:2em">『吠波質底！教我參婆羅之幻術。』</p>
<p>七</p>
<p style="margin-left:2em;text-indent:2em">『友！我與諸阿修羅敘談。』</p>
<p>八</p>
<p style="margin-left:2em;text-indent:2em">諸比丘！時吠波質底阿修羅王，與諸阿修羅敘談：『我以參婆羅之幻術，教天帝釋耶？』</p>
<p>九</p>
<p style="margin-left:2em;text-indent:2em">『不！勿以參婆羅之幻術教天帝釋。』</p>
<p>一〇</p>
<p style="margin-left:2em;text-indent:2em">諸比丘！時吠波質底阿修羅王，以偈語天帝釋：</p>

<div class="lg regular" style="margin-left:0em;"><div class='lg-row'>摩怯婆帝釋　須闍夫天王</div>
<div class='lg-row'>幻術導地獄　因此參婆羅</div>
<div class='lg-row'>百年墮地獄」</div>
</div></div>
<div class='div-other'><a id='mulu307' />
<p class='h4'>〔二四〕第四　罪過（無忿）</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">其時，又有二比丘爭議。一比丘犯罪，另比丘以彼比丘當謝罪，彼比丘不許諾，因而起爭議。</p>
<p>三</p>
<p style="margin-left:2em;text-indent:2em">時，甚多比丘來詣世尊處，禮敬世尊坐於一面，以此事白世尊：</p>
<p>四</p>
<p style="margin-left:2em;text-indent:2em">「世尊！二比丘起爭；一比丘犯罪，另比丘以彼比丘當謝罪，彼比丘不許諾。」</p>
<p>五</p>
<p style="margin-left:2em;text-indent:2em">「諸比丘！於罪不見為罪之比丘，不許諾此如法以謝罪之比丘，兩者俱為愚者。」</p>
<p>六</p>
<p style="margin-left:2em;text-indent:2em">諸比丘！於罪見為罪之比丘，如法以謝罪，比丘許諾於此，此兩具賢者。</p>
<p>七</p>
<p style="margin-left:2em;text-indent:2em">諸比丘！遠昔天帝釋於正法殿，寬恕忉利諸天，其說此偈曰：</p>

<div class="lg regular" style="margin-left:0em;"><div class='lg-row'>勿往忿領域　友情勿荒老</div>
<div class='lg-row'>勿以譏不譏　勿云離間語</div>
<div class='lg-row'>如山倒擠人　忿擠於惡者</div>
</div></div>
<div class='div-other'><a id='mulu308' />
<p class='h4'>〔二五〕第五　無忿（無害）</p><p>一</p>
<p style="margin-left:2em;text-indent:2em">如是我聞。一時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">於此世尊言諸比丘，並對諸比丘宣說。</p>
<p>三</p>
<p style="margin-left:2em;text-indent:2em">諸比丘！遠昔天帝釋於正法殿，寬恕忉利諸天，其時說此偈曰：</p>

<div class="lg regular" style="margin-left:0em;"><div class='lg-row'>勿勝於忿恨　勿以忿還忿</div>
<div class='lg-row'>無忿無有害　常住聖者中</div>
<div class='lg-row'>如山倒擠人　忿擠於惡者</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>殺醜陋幻術　無忿於罪過</div>
<div class='lg-row'>以無忿無害　諸天及天子</div>
<div class='lg-row'>王魔比丘尼　梵天婆羅門</div>
<div class='lg-row'>森林婆耆沙　夜叉婆娑婆</div>
</div></div></div></div></div>
</div><!-- end of div[@id='body'] -->
</body></html>