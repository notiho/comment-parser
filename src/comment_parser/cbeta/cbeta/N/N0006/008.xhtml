<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>相應部經典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu238' />
<p class='h2'>第八　婆耆沙長老相應</p>
<div class='div-other'><a id='mulu239' />
<p class='h3'>〔一〕第一　出離</p><p>一</p>
<p style="margin-left:2em;text-indent:2em">如是我聞。爾時，尊者婆耆沙與乃師尊者尼俱律陀劫波，共住於阿臘毘之阿伽羅婆奢提耶。</p>
<p>二</p>
<p style="margin-left:2em;text-indent:2em">其時，尊者婆耆沙乃出家不久之新比丘，被留作精舍之看守人。</p>
<p>三</p>
<p style="margin-left:2em;text-indent:2em">其時眾多婦人為參觀精舍，裝飾打扮而來阿蘭若。</p>
<p>四</p>
<p style="margin-left:2em;text-indent:2em">時尊者婆耆沙，見彼等婦人而生不快，貪欲污其心。</p>
<p>五</p>
<p style="margin-left:2em;text-indent:2em">時尊者婆耆沙如是思念：「我心生不快，貪欲污我心，對我實是甚悲痛。別人無從滅我心之不快而令愉悅。我自滅我心之不快、令生愉快。」</p>
<p>六</p>
<p style="margin-left:2em;text-indent:2em">時，尊者婆耆沙，自滅自己之不快而生愉悅，其時以唱此偈曰：</p>

<div class="lg regular" style="margin-left:0em;"><div class='lg-row'>由家而無家　於我之出離</div>
<div class='lg-row'>實是從黑闇　無法之思起</div>
<div class='lg-row'>然其生世高　以習強弓法</div>
<div class='lg-row'>不知於退屈　千人弓術者</div>
<div class='lg-row'>一時周放矢　多比於其數</div>
<div class='lg-row'>婦女子等來　不能亂我心</div>
<div class='lg-row'>我強立於法　我一度於彼</div>
<div class='lg-row'>日種之佛陀　所說導涅槃</div>
<div class='lg-row'>依此以開導　我心樂於此</div>
<div class='lg-row'>如是我居住　波旬來則來</div>
<div class='lg-row'>惡魔我亦應　揚拂之令汝</div>
<div class='lg-row'>不能尋覓出　我所行之道</div>
</div></div>
<div class='div-other'><a id='mulu240' />
<p class='h3'>〔二〕第二　不快</p><p>一</p>
<p style="margin-left:2em;text-indent:2em">爾時……乃至……</p>
<p>二</p>
<p style="margin-left:2em;text-indent:2em">尊者婆耆沙與乃師尼俱律陀劫波，共住於阿臘毘之阿伽羅婆奢提耶。</p>
<p>三</p>
<p style="margin-left:2em;text-indent:2em">其時，尊者尼俱律陀劫波，從乞食歸，食後而入室，至夕夜，或至翌日早皆不出戶門。</p>
<p>四</p>
<p style="margin-left:2em;text-indent:2em">其時尊者婆耆沙生不快，貪欲污其心。</p>
<p>五</p>
<p style="margin-left:2em;text-indent:2em">時婆耆沙生如是思念：「我心生不快，貪欲污我心。對我甚實悲痛。別人無從滅我心之不快而生愉悅，我須自滅我之不快，而令生愉悅。」</p>
<p>六</p>
<p style="margin-left:2em;text-indent:2em">時，尊者婆耆沙，自滅自己之不快，令生愉悅。其時唱此等偈曰：</p>

<div class="lg regular" style="margin-left:0em;"><div class='lg-row'>思快不快者　捨諸著家念</div>
<div class='lg-row'>不欲住何處　離欲之住處</div>
<div class='lg-row'>無有欲之思　此則是比丘</div>
<div class='lg-row'>地載空所覆　世間諸一切</div>
<div class='lg-row'>悉是無常老　有智悟此住</div>
<div class='lg-row'>人見聞觸思　皆悉依執著</div>
<div class='lg-row'>除此依欲念　無污無染者</div>
<div class='lg-row'>是云為牟尼　凡常者易陷</div>
<div class='lg-row'>六十之依著　不法之覺想</div>
<div class='lg-row'>此等不行往　任何之部類</div>
<div class='lg-row'>不語惡語者　此則是比丘</div>
<div class='lg-row'>有天稟之資　長夜心寂靜</div>
<div class='lg-row'>無欺無欲念　賢達寂靜道</div>
<div class='lg-row'>牟尼依涅槃　以滅除煩惱</div>
<div class='lg-row'>待般涅槃時</div>
</div></div>
<div class='div-other'><a id='mulu241' />
<p class='h3'>〔三〕第三　輕蔑溫和者</p><p>一</p>
<p style="margin-left:2em;text-indent:2em">爾時，尊者婆耆沙與乃師尊者尼俱律陀劫波，共住於阿臘毘之阿伽羅婆奢提〔廟〕。</p>
<p>二</p>
<p style="margin-left:2em;text-indent:2em">其時，尊者婆耆沙以誇自己之頓才，輕蔑其他溫和比丘等。</p>
<p>三</p>
<p style="margin-left:2em;text-indent:2em">時，尊者婆耆沙生如是思念：「以誇自己之頓才，輕蔑其他溫和比丘等。對我實是甚悲痛。」</p>
<p>四</p>
<p style="margin-left:2em;text-indent:2em">如是尊者婆耆沙，自己省悔，其時唱此偈曰：</p>

<div class="lg regular" style="margin-left:0em;"><div class='lg-row'>捨慢瞿曇徒　無餘離慢道</div>
<div class='lg-row'>昏醉於慢道　悔之焉不久</div>
<div class='lg-row'>覆覆於慢行　人人墮地獄</div>
<div class='lg-row'>慢墮地獄者　長夜於悲痛</div>
<div class='lg-row'>道之勝利者　正行者比丘</div>
<div class='lg-row'>何時皆不悲　以受譽安樂</div>
<div class='lg-row'>彼實法樂者　於世不固陋</div>
<div class='lg-row'>精進離蓋障　清拂無餘慢</div>
<div class='lg-row'>依智慧滅盡　煩惱寂靜者</div>
</div></div>
<div class='div-other'><a id='mulu242' />
<p class='h3'>〔四〕第四　阿難</p><p>一</p>
<p style="margin-left:2em;text-indent:2em">爾時，尊者阿難住舍衛城祇樹給孤獨園。</p>
<p>二</p>
<p style="margin-left:2em;text-indent:2em">時，尊者阿難，清晨著衣持鉢，尊者婆耆沙為隨侍入舍衛城乞食。</p>
<p>三</p>
<p style="margin-left:2em;text-indent:2em">其時，尊者婆耆沙生不快，貪欲污其心。</p>
<p>四</p>
<p style="margin-left:2em;text-indent:2em">時，尊者婆耆沙以偈白阿難曰：</p>

<div class="lg regular" style="margin-left:0em;"><div class='lg-row'>我為貪欲燒　我乃心炎燃</div>
<div class='lg-row'>瞿曇哀憐我　請說消火法</div>
</div><p>五</p>

<div class="lg regular" style="margin-left:0em;"><div class='lg-row'>〔阿難：〕依於顛倒想　汝心之炎燃</div>
<div class='lg-row'>以呼起貪欲　令止見淨相</div>
<div class='lg-row'>見諸行無常　苦惱非自己</div>
<div class='lg-row'>消滅大貪火　勿為屢次燒</div>
<div class='lg-row'>集心於一點　令其住靜寂</div>
<div class='lg-row'>依於不淨想　令修自己心</div>
<div class='lg-row'>有於身念住　以滿厭惡情</div>
<div class='lg-row'>習修於無相　消滅慢隨眠</div>
<div class='lg-row'>依其慢現觀　得行於寂靜</div>
</div></div>
<div class='div-other'><a id='mulu243' />
<p class='h3'>〔五〕第五　善說</p><p>一</p>
<p style="margin-left:2em;text-indent:2em">〔爾時，世尊〕住舍衛城祇樹給孤獨園……</p>
<p>二</p>
<p style="margin-left:2em;text-indent:2em">於此，世尊呼諸比丘：「諸比丘！」</p>
<p>三</p>
<p style="margin-left:2em;text-indent:2em">「唯然，世尊！」彼等諸比丘奉答世尊。</p>
<p>四</p>
<p style="margin-left:2em;text-indent:2em">世尊以此宣說：「諸比丘！四支具足之語，乃善說而非惡說。無罪垢，不令識者非難。四支者何？</p>
<p>五</p>
<p style="margin-left:2em;text-indent:2em">諸比丘！於此語善說而非惡說。語法而非不法。語愛語而非非愛語。語真實而非虛假。諸比丘！此四支具足之語，乃善說而非惡說。無罪垢，不令識者非難。」</p>
<p>六</p>
<p style="margin-left:2em;text-indent:2em">世尊以此宣說，善逝以此宣說，又作如是言曰：</p>

<div class="lg regular" style="margin-left:0em;"><div class='lg-row'>為善人所云　第一語於美</div>
<div class='lg-row'>第二語如法　勿語不如法</div>
<div class='lg-row'>第三語優美　勿以語粗獷</div>
<div class='lg-row'>第四語真實　勿以語虛偽</div>
</div><p>七</p>
<p style="margin-left:2em;text-indent:2em">時尊者婆耆沙，即從座起，一肩著衣，合掌禮拜世尊，以此白世尊曰：「世尊！我湧思念！善逝！我湧思念！」</p>
<p>八</p>
<p style="margin-left:2em;text-indent:2em">世尊曰：「婆耆沙！請說。」</p>
<p>九</p>
<p style="margin-left:2em;text-indent:2em">時尊者婆耆沙白世尊，以適當之偈予奉讚：</p>

<div class="lg regular" style="margin-left:0em;"><div class='lg-row'>人以語其語　勿令自己苦</div>
<div class='lg-row'>亦無害他語　此為語善語</div>
<div class='lg-row'>人語善故事　其語以快耳</div>
<div class='lg-row'>不語他人惡　此則云善美</div>
<div class='lg-row'>真實甘露語　此乃從古法</div>
<div class='lg-row'>以謂真義法　善人悉確立</div>
<div class='lg-row'>佛陀所說語　達涅槃安穩</div>
<div class='lg-row'>以至盡苦邊　此實無上語</div>
</div></div>
<div class='div-other'><a id='mulu244' />
<p class='h3'>〔六〕第六　舍利弗</p><p>一</p>
<p style="margin-left:2em;text-indent:2em">爾時，尊者舍利弗住舍衛城祇樹給孤獨園。</p>
<p>二</p>
<p style="margin-left:2em;text-indent:2em">其時，尊者舍利弗以和藹語、明了、無濁聲，使明知意義之法語、教示、利益、鼓勵諸比丘。彼等諸比丘，深切注意，虔誠，心意集中，傾耳聞法。</p>
<p>三</p>
<p style="margin-left:2em;text-indent:2em">時尊者婆耆沙生如是思念：「此尊者舍利弗，以和藹之語，明了、無濁聲，使明知意義之法語，教示、利益、鼓勵諸比丘。彼等諸比丘，深切注意，虔誠，心意集中，傾耳聞法。我今向尊者舍利弗，應以適當之偈讚歎。」</p>
<p>四</p>
<p style="margin-left:2em;text-indent:2em">時，尊者婆耆沙則從座起，一肩著衣，合掌禮尊者舍利弗，以此稱尊者舍利弗：「吾友舍利弗！我湧思念！吾友舍利弗！我湧思念。」</p>
<p>五</p>
<p style="margin-left:2em;text-indent:2em">「吾友婆耆沙！請說。」</p>
<p>六</p>
<p style="margin-left:2em;text-indent:2em">時，尊者婆耆沙以適當之偈，向尊者舍利弗讚歎曰：</p>

<div class="lg regular" style="margin-left:0em;"><div class='lg-row'>智慧深而賢　巧分道非道</div>
<div class='lg-row'>大智舍利弗　說法諸比丘</div>
<div class='lg-row'>略說又廣說　如舍利鳥聲</div>
<div class='lg-row'>無濁妙辯湧　其聲猶如蜜</div>
<div class='lg-row'>快樂耳爽美　說而心躍歡</div>
<div class='lg-row'>注意以傾耳　比丘等聽聞</div>
</div></div>
<div class='div-other'><a id='mulu245' />
<p class='h3'>〔七〕第七　自恣</p><p>一</p>
<p style="margin-left:2em;text-indent:2em">爾時，世尊與五百比丘眾共住舍衛城東園鹿子母講堂，皆是阿羅漢。</p>
<p>二</p>
<p style="margin-left:2em;text-indent:2em">其時，世尊是日布薩自恣之日，為比丘眾所圍繞，坐於露地。</p>
<p>三</p>
<p style="margin-left:2em;text-indent:2em">時，世尊默然，環視比丘眾，言諸比丘：</p>
<p>四</p>
<p style="margin-left:2em;text-indent:2em">「諸比丘！我今自恣。汝等對我身語，有否云何非難耶？」</p>
<p>五</p>
<p style="margin-left:2em;text-indent:2em">如是言已。尊者舍利弗即從座起，一肩著衣，合掌禮世尊，以此白曰：「否也！世尊。我等於世尊之身上，不見有可非議者。世尊！世尊令未生之道生，令知未知之道，說未說之法。道之知者，是道之了者，道之巧者。今弟子等順從道，而後能具有道者。世尊！我亦向世尊自恣。世尊！我之身語，有否云何可非難耶？」</p>
<p>六</p>
<p style="margin-left:2em;text-indent:2em">「否也。舍利弗！我對汝之身語，亦無何可非難。舍利弗！汝是賢者、大智者、廣智者、捷智者、銳智者，貫通智者。舍利弗！猶如轉輪王之長子，以正轉父王所轉之車輪。舍利弗！如是汝正轉我所轉之無上法輪。」</p>
<p>七</p>
<p style="margin-left:2em;text-indent:2em">「世尊！若於我身語，皆無可非難者，此五百比丘眾之身語，尚有何可予非難耶？」</p>
<p>八</p>
<p style="margin-left:2em;text-indent:2em">「舍利弗！此五百比丘之身語，我無可非難。舍利弗！此五百比丘中，有六十比丘是三明者，六十比丘是六通者，六十比丘是俱解脫者，其他是慧解脫者。」</p>
<p>九</p>
<p style="margin-left:2em;text-indent:2em">時，尊者婆耆沙即從座起，一肩著衣，合掌禮世尊，以此白世尊曰：</p>
<p>一〇</p>
<p style="margin-left:2em;text-indent:2em">「世尊！我湧思念。善逝，我湧思念！」</p>
<p>一一</p>
<p style="margin-left:2em;text-indent:2em">世尊曰：「婆耆沙，請說。」</p>
<p>一二</p>
<p style="margin-left:2em;text-indent:2em">時，尊者婆耆沙，以適當之偈，向世尊讚歎曰：</p>

<div class="lg regular" style="margin-left:0em;"><div class='lg-row'>今乃十五夜　為眾之清淨</div>
<div class='lg-row'>五百比丘集　無污斷結縛</div>
<div class='lg-row'>無後有聖者　猶如轉輪王</div>
<div class='lg-row'>大臣等圍繞　譬如限大海</div>
<div class='lg-row'>惠徧此大地　如是戰勝者</div>
<div class='lg-row'>無上商隊主　三明滅死魔</div>
<div class='lg-row'>弟子等敬禮　此等世尊子</div>
<div class='lg-row'>於此不曾弄　無用之辯者</div>
<div class='lg-row'>拔去渴愛箭　敬禮日種佛</div>
</div></div>
<div class='div-other'><a id='mulu246' />
<p class='h3'>〔八〕第八　千以上</p><p>一</p>
<p style="margin-left:2em;text-indent:2em">爾時，世尊與千二百五十人比丘，俱住舍衛城祇樹給孤獨園。</p>
<p>二</p>
<p style="margin-left:2em;text-indent:2em">其時，世尊依導引涅槃之法語，教示、利益、鼓勵諸比丘。彼等諸比丘，深切注意，虔誠、心意集中、傾耳聞法。</p>
<p>三</p>
<p style="margin-left:2em;text-indent:2em">時，尊者婆耆沙如是思念：「今世尊依導引涅槃之法語，教示、利益、鼓勵諸比丘。彼等諸比丘，深切注意，虔誠、心意集中，傾耳聞法。我今以適當之偈，向世尊讚歎。」</p>
<p>四</p>
<p style="margin-left:2em;text-indent:2em">時，尊者婆耆沙即從座起，一肩著衣，合掌禮敬世尊，以此白世尊曰：「世尊！我湧思念，善逝！我湧思念。」</p>
<p>五</p>
<p style="margin-left:2em;text-indent:2em">世尊曰：「婆耆沙，請說。」</p>
<p>六</p>
<p style="margin-left:2em;text-indent:2em">時，尊者婆耆沙，以適當之偈，向世尊讚歎曰：</p>

<div class="lg regular" style="margin-left:0em;"><div class='lg-row'>千以上比丘　以離塵垢法</div>
<div class='lg-row'>何處均無怖　禮敬說涅槃</div>
<div class='lg-row'>應供善逝尊　正覺者所說</div>
<div class='lg-row'>無有垢穢法　彼等比丘聞</div>
<div class='lg-row'>比丘眾圍繞　實正覺者光</div>
<div class='lg-row'>世尊實龍象　第七之聖者</div>
<div class='lg-row'>猶如大雨降　弟子等受潤</div>
<div class='lg-row'>為奉見我師　從日住出來</div>
<div class='lg-row'>弟子之一人　我是婆耆沙</div>
<div class='lg-row'>禮敬大雄足</div>
</div><p>七</p>
<p style="margin-left:2em;text-indent:2em">「婆耆沙！此等偈乃汝以前所作耶？或汝立即憶起者耶？」</p>
<p>八</p>
<p style="margin-left:2em;text-indent:2em">「世尊！此等偈非以前之作，乃我當今立即所現。」</p>
<p>九</p>
<p style="margin-left:2em;text-indent:2em">「然則，婆耆沙！既非以前所作者，即更再多說。」</p>
<p>一〇</p>
<p style="margin-left:2em;text-indent:2em">「唯然！世尊！」尊者婆耆沙奉答世尊，即說更多偈讚世尊：</p>

<div class="lg regular" style="margin-left:0em;"><div class='lg-row'>勝惡魔邪路　行破諸障礙</div>
<div class='lg-row'>結縛切斷者　分別說清法</div>
<div class='lg-row'>我等度瀑流　說示種種道</div>
<div class='lg-row'>於所說不死　我等法見者</div>
<div class='lg-row'>樹立不運去　貫串光作者</div>
<div class='lg-row'>過一切見處　以見於涅槃</div>
<div class='lg-row'>自知並自證　其最上之法</div>
<div class='lg-row'>我等說十處　於所善說法</div>
<div class='lg-row'>知法之學者　無放逸餘地</div>
<div class='lg-row'>依此世尊法　常在不放逸</div>
<div class='lg-row'>禮敬而修學</div>
</div></div>
<div class='div-other'><a id='mulu247' />
<p class='h3'>〔九〕第九　憍陳如</p><p>一</p>
<p style="margin-left:2em;text-indent:2em">爾時，世尊住王舍城竹林栗鼠養餌所。</p>
<p>二</p>
<p style="margin-left:2em;text-indent:2em">時，尊者阿若憍陳如，甚久始詣世尊處。詣而五體投地於世尊足，以口接吻世尊之足，手磨而呼自名曰：「世尊！我是憍陳如；善逝！我是憍陳如。」</p>
<p>三</p>
<p style="margin-left:2em;text-indent:2em">時，尊者婆耆沙如是思念：「此尊者阿若憍陳如，甚久始詣世尊處，詣而五體投地於世尊之足，以口接吻世尊之足，手磨自呼名曰：『世尊！我是憍陳如；善逝！我是憍陳如。』今尊者阿若憍陳如，於世尊面前，我以適當之偈讚歎。」</p>
<p>四</p>
<p style="margin-left:2em;text-indent:2em">時，尊者婆耆沙，即從座起，一肩著衣，合掌禮世尊，以此白世尊曰：「世尊！我湧思念；善逝，我湧思念。」</p>
<p>五</p>
<p style="margin-left:2em;text-indent:2em">世尊曰：「婆耆沙！請說。」</p>
<p>六</p>
<p style="margin-left:2em;text-indent:2em">時，尊者婆耆沙對尊者阿若憍陳如，於世尊面前，以適當之偈讚曰：</p>

<div class="lg regular" style="margin-left:0em;"><div class='lg-row'>上座憍陳如　隨順佛所證</div>
<div class='lg-row'>虔誠出離者　屢屢快樂於</div>
<div class='lg-row'>遠離之樂住　行如師之教</div>
<div class='lg-row'>弟子之所達　學於不放逸</div>
<div class='lg-row'>一切以達此　有具大威力</div>
<div class='lg-row'>到達於三明　巧於他心智</div>
<div class='lg-row'>法嗣憍陳如　今頭禮師足</div>
</div></div>
<div class='div-other'><a id='mulu248' />
<p class='h3'>〔一〇〕第十　目犍連</p><p>一</p>
<p style="margin-left:2em;text-indent:2em">爾時，世尊與五百比丘眾，俱住王舍城伊師耆利山側黑曜巖，皆是阿羅漢。時，尊者大目犍連，以驗彼等之心，解脫而無億波提。</p>
<p>二</p>
<p style="margin-left:2em;text-indent:2em">時，尊者婆耆沙作如是思念：「今世尊與五百比丘眾，俱住王舍城伊師耆利山側黑曜巖，皆是阿羅漢。尊者大目犍連，以驗彼等之心，悉解脫而無億波提。今尊者大目犍連於世尊之面前，我以適當之偈讚歎。」</p>
<p>三</p>
<p style="margin-left:2em;text-indent:2em">時，尊者婆耆沙，即從座起，一肩著衣，合掌禮世尊，以此白世尊曰：「世尊！我湧思念；善逝！我湧思念。」</p>
<p>四</p>
<p style="margin-left:2em;text-indent:2em">世尊曰：「婆耆沙！請說。」</p>
<p>五</p>
<p style="margin-left:2em;text-indent:2em">時，尊者婆耆沙對尊者大目犍連，於世尊面前，以適當之偈讚曰：</p>

<div class="lg regular" style="margin-left:0em;"><div class='lg-row'>達苦惱彼岸　坐山側聖者</div>
<div class='lg-row'>勝死達三明　弟子等禮敬</div>
<div class='lg-row'>大神力目連　驗他諸人心</div>
<div class='lg-row'>彼等心解脫　知無有餘依</div>
<div class='lg-row'>達苦惱彼岸　具足一切支</div>
<div class='lg-row'>成滿種種相　彼禮敬瞿曇</div>
</div></div>
<div class='div-other'><a id='mulu249' />
<p class='h3'>〔一一〕第十一　伽伽羅池</p><p>一</p>
<p style="margin-left:2em;text-indent:2em">爾時，世尊住瞻波伽伽羅之蓮池岸邊。有五百比丘眾，七百優婆塞，七百優婆夷，數千之諸天俱，世尊依其光顏，依其名聲，光輝勝越彼等。</p>
<p>二</p>
<p style="margin-left:2em;text-indent:2em">時，尊者婆耆沙作如是思念：「今世尊住瞻波伽伽羅之蓮池岸邊。有五百比丘眾，七百優婆塞，七百優婆夷，數千之諸天俱。世尊依其光顏，依其名聲，光輝勝越彼等。今於世尊面前，我以適當之偈讚歎。」</p>
<p>三</p>
<p style="margin-left:2em;text-indent:2em">時，尊者婆耆沙即從座起，一肩著衣，合掌禮世尊，以此白世尊曰：「世尊！我湧思念；善逝！我湧思念。」</p>
<p>四</p>
<p style="margin-left:2em;text-indent:2em">世尊曰：「婆耆沙！請說。」</p>
<p>五</p>
<p style="margin-left:2em;text-indent:2em">時，尊者婆耆沙於世尊面前，以適當之偈讚曰：</p>

<div class="lg regular" style="margin-left:0em;"><div class='lg-row'>如無雲空月　無雲太陽耀</div>
<div class='lg-row'>鴦耆羅牟尼　榮光耀世界</div>
</div></div>
<div class='div-other'><a id='mulu250' />
<p class='h3'>〔一二〕第十二　婆耆沙</p><p>一</p>
<p style="margin-left:2em;text-indent:2em">爾時，世尊住舍衛城祇樹給孤獨園。</p>
<p>二</p>
<p style="margin-left:2em;text-indent:2em">其時，尊者婆耆沙，得阿羅漢果不久，耽味於解脫樂，其時，唱此偈曰：</p>

<div class="lg regular" style="margin-left:0em;"><div class='lg-row'>我昔耽作詩　村莊市里遊</div>
<div class='lg-row'>時見正覺者　我於生正信</div>
<div class='lg-row'>佛陀為我說　蘊處界等法</div>
<div class='lg-row'>我聞如是法　無家而出家</div>
<div class='lg-row'>實於聖者見　入其道之道</div>
<div class='lg-row'>比丘比丘尼　利益成正覺</div>
<div class='lg-row'>我來於佛前　實是善來者</div>
<div class='lg-row'>到達於三明　遂行如佛教</div>
<div class='lg-row'>我得清天眼　以知於宿命</div>
<div class='lg-row'>得三明神通　巧知於他心</div>
</div><p style="margin-left:2em;text-indent:2em">此嗢陀南：</p>

<div class="lg regular" style="margin-left:0em;"><div class='lg-row'>出離與不快　輕蔑溫和者</div>
<div class='lg-row'>阿難與善說　舍利弗自恣</div>
<div class='lg-row'>千人之以上　憍陳如目連</div>
<div class='lg-row'>及伽伽羅池　依於婆耆沙</div>
<div class='lg-row'>總數為十二</div>
</div></div></div></div>
</div><!-- end of div[@id='body'] -->
</body></html>