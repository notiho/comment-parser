<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>分別論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu112' />
<p class='h1'>第八品　正勤分別</p>
<div class='div-other'><a id='mulu113' />
<p class='h2'>一　經分別</p><p style="margin-left:0em;text-indent:2em">四正勤者，於世有比丘，為令未生之惡不善法不生故，生欲、策勵、發勤、策心、持心。為令已生之惡不善法捨離故，生欲、策勵、發勤、策心、持心。為令未生之善法生起故，生欲、策勵、發勤、策心、持心。為令已生之善法堅住、不忘、倍增、廣大、修習、圓滿故，生欲、策勵、發勤、策心、持心。</p>
<p style="margin-left:0em;text-indent:2em">如何「有比丘，為令未生之惡不善法不生故，生欲、策勵、發勤、策心、持心」耶？</p>
<p style="margin-left:0em;text-indent:2em">此中，如何為「未生之惡不善法」耶？是三不善根。貪、瞋、癡此為一類之煩惱與此等受蘊、想蘊、行蘊、識蘊相應，是所等起之身業、語業、意業是等言「未生之惡不善法」。如斯，為令此等未生之惡不善法不生故，生欲、策勵、發勤、策心、持心。</p>
<p style="margin-left:0em;text-indent:2em">「生欲」者，此中，如何為欲耶？是所有之欲，求趣、希望、善法欲。是言為欲。為令此欲生、等生、起、等起、生起、現起。依此言「生欲」。</p>
<p style="margin-left:0em;text-indent:2em">「策勵」者，此中，如何為策勵耶？是所有心之發勤……乃至……正精進。是言策勵。依此策勵而有得達、等得達、到達、等到達、生起、等生起、成就。依此言「策勵」。</p>
<p style="margin-left:0em;text-indent:2em">「發勤」者，此中，如何為勤耶？是所有心之發勤……乃至……正精進。是言為勤。精勤此勤、等精勤、習、修、多所作。依此言「發勤」。</p>
<p style="margin-left:0em;text-indent:2em">「策心」者，此中，如何為心耶？是所有之心、意、故意……乃至……是等之意識界。是言為心。令策此心、等策、堅固、把持。依此言「策心」。</p>
<p style="margin-left:0em;text-indent:2em">「持心」者，此中，如何為持心耶？是所有心之發勤……乃至……正精進。是言「持心」。此持心者有得達……乃至……成就。依此言「持心」。</p>
<p style="margin-left:0em;text-indent:2em">如何「有比丘，為令已生惡不善法捨離故，生欲、策勵、發勤、策心、持心」耶？</p>
<p style="margin-left:0em;text-indent:2em">此中，如何「已生之惡不善法」耶？是三不善根與貪、瞋、癡此為一類之煩惱。與此等相應之受蘊、想蘊、行蘊、識蘊，是所等起之身業、語業、意業是等為「已生之惡不善法」。如斯，為令是等已生之惡不善法捨離故，生欲、策勵、發勤、策心、持心。</p>
<p style="margin-left:0em;text-indent:2em">「生欲」者……乃至……「策勵」者……乃至……「發勤」者……乃至……「策心」者……乃至……「持心」者；此中，如何為「持心」耶？是所有心之發勤……乃至……正精進。是言持心。此持心者有得達……乃至……成就。依此言「持心」。</p>
<p style="margin-left:0em;text-indent:2em">如何「有比丘，為令未生之善法生起故，生欲、策勵、發勤、策心、持心」耶？</p>
<p style="margin-left:0em;text-indent:2em">此中，如何為「未生之善法」耶？是三善根，無貪、無瞋、無癡，是與相應受蘊、想蘊、行蘊、識蘊，是所等起之身業、語業、意業此等為「令未生之善法生起」。如斯，為令是等未生之善法生起故，生欲、策勵、發勤、策心、持心。</p>
<p style="margin-left:0em;text-indent:2em">「生欲」者……乃至……「策勵」者……乃至……「發勤」者……乃至……「策心」者……乃至……「持心」者；此中，如何為持心耶？是所有心之發勤……乃至……正精進，是言持心。此持心者有得達……乃至……成就。依此言「持心」。</p>
<p style="margin-left:0em;text-indent:2em">如何「有比丘，為令已生之善法堅住、不忘、倍增、廣大、修習、圓滿故，生欲、策勵、發勤、策心、持心」耶？</p>
<p style="margin-left:0em;text-indent:2em">此中，如何「已生之善法」耶？是三善根，無貪、無瞋、無癡，是與相應受蘊、想蘊、行蘊、識蘊，是所等起之身業、語業、意業，是言「已生之善法」。如斯，為令是等已生之善法堅住、不忘、倍增、廣大、修習、圓滿故，生欲、策勵、發勤、策心、持心。</p>
<p style="margin-left:0em;text-indent:2em">「堅住」者，堅住即不忘，不忘即倍增，令倍增即廣大，令廣大即修習，修習即圓滿。</p>
<p style="margin-left:0em;text-indent:2em">「生欲」者……乃至……「策勵」者……乃至……「發勤」者……乃至……「策心」者……乃至……「持心」者；此中，如何為持心耶？是所有心之發勤……乃至……正精進，是言持心。此持心者有得達……乃至……成就，依此言「持心」。</p>
</div>
<div class='div-other'><a id='mulu114' />
<p class='h2'>二　對法分別</p><p style="margin-left:0em;text-indent:2em">四正勤者，於世有比丘，為令未生之惡不善法不生故，生欲、策勵、發勤、策心、持心，為令已生之惡不善法捨離故，生欲、策勵、發勤、策心、持心，為令未生之善法生起故，生欲、策勵、發勤、策心、持心，為令已生之善法堅住、不忘、倍增、廣大、修習、圓滿故，生欲、策勵、發勤、策心、持心。</p>
<p style="margin-left:0em;text-indent:2em">如何「有比丘，為令未生之惡不善法不生故，生欲、策勵、發勤、策心、持心」耶？於世有比丘，彼時修出間禪定，以出離、能趣分散而捨離成見，得初地，離欲……乃至……具足苦遲通行之第一禪定而住；其時，為令未生之惡不善法不生故，生欲、策勵、發勤、策心、持心。</p>
<p style="margin-left:0em;text-indent:2em">「生欲」者，此中，如何為欲耶？是所有之欲、求趣、希望、善法欲。是言為欲。令生此欲、等生、起、等起、生起、現趣。依此言「生欲」。</p>
<p style="margin-left:0em;text-indent:2em">「策勵」者，此中，如何為策勵耶？是所有心之發勤、盡力、勇勤、專心、精進、勤、喜、勢、固持、不息勵意、不棄志欲、不棄勤愛、勤愛努力、進、進根、進力、正精進、精進覺支、道支、道所屬。是言策勵。此策勵者有得達、等得達、到達、等到達、生起、等生起、成就。依此言「策勵」。</p>
<p style="margin-left:0em;text-indent:2em">「發勤」者，此中，如何為勤耶？是所有心之發勤……乃至……正精進、精進覺支、道支、道所屬。是言為勤。此勤之精勤、等精勤、習、修、多所作。依此言「發勤」。</p>
<p style="margin-left:0em;text-indent:2em">「策心」者，此中，如何為心耶？是所有之心、意、故意……乃至……是等之意識界。是言為心。令此心之策、等策、堅固、把持。依此言「策心」。</p>
<p style="margin-left:0em;text-indent:2em">「持心」者，此中，如何為正勤耶？是所有心之發勤……乃至……正精進、精進覺支、道支、道所屬。是言正勤，餘之諸法是正勤相應。</p>
<p style="margin-left:0em;text-indent:2em">如何「有比丘，為令已生之惡不善法捨離故，生欲、策勵、發勤、策心、持心」耶？於世有比丘，彼時修出世間禪定，以出離、能趣分散而捨離成見，得初地，離欲……乃至……具足苦遲通行之第一禪定而住；其時，為令已生之惡不善法捨離故，生欲、策勵、發勤、策心、持心。</p>
<p style="margin-left:0em;text-indent:2em">「生欲」者……乃至……「策勵」者……乃至……「發勤」者……乃至……「策心」者……乃至……「持心」者，此中，如何為正勤耶？是所有心之發勤……乃至……正精進、精進覺支、道支、道所屬。是言正勤。餘之諸法者是正勤相應。</p>
<p style="margin-left:0em;text-indent:2em">如何「有比丘，為令未生之善法生起故，生欲、策勵、發勤、策心、持心」耶？於世有比丘，彼時修出世間禪定，以出離、能趣分散而捨離成見，得初地，離欲……乃至……具足苦遲通行之第一禪定而住；其時，為令未生之善法生起故，生欲、策勵、發勤、策心、持心。</p>
<p style="margin-left:0em;text-indent:2em">「生欲」者……乃至……「策勵」者……乃至……「發勤」者……乃至……「策心」者……乃至……「持心」者，此中，如何為正勤耶？是所有心之發勤……乃至……正精進、精進覺支、道支、道所屬。是言正勤。餘之諸法者是正勤相應。</p>
<p style="margin-left:0em;text-indent:2em">如何「有比丘，為令已生之善法堅住、不忘、倍增、廣大、修習、圓滿故，生欲、策勵、發勤、策心、持心」耶？於世有比丘，彼時修出世間禪定，以出離、能趣分散而捨離成見，得初地，離欲……乃至……具足苦遲通行之第一禪定而住；其時為令已生之善法堅住、不忘、倍增、廣大、修習、圓滿故，生欲、策勵、發勤、策心、持心。</p>
<p style="margin-left:0em;text-indent:2em">「堅住」者，堅住即不忘。不忘即倍增，令倍增即廣大，令廣大即修習，修習即圓滿。</p>
<p style="margin-left:0em;text-indent:2em">「生欲」者，此中，如何為欲耶？是所有之欲、求趣、希望、善法欲。是言為欲。令生此欲、等生、起、等起、生起、現起。依此言「生欲」。</p>
<p style="margin-left:0em;text-indent:2em">「策勵」者，此中，如何為策勵耶？是所有心之發勤……乃至……正精進、精進覺支、道支、道所屬。是言策勵。此策勵者有得達……乃至……成就。依此言「策勵」。</p>
<p style="margin-left:0em;text-indent:2em">「發勤」者，此中，如何為勤耶？是所有心之發勤……乃至……正精進、精進覺支、道支、道所屬。是言為勤。此勤之精勤、等精勤、習、修、多所作。依此言「發勤」。</p>
<p style="margin-left:0em;text-indent:2em">「策心」者，此中，如何為心耶？是所有之心、意、故意……乃至……是等之意識界。是言為心。令此心之策、等策、堅固、把持。依此言「策心」。</p>
<p style="margin-left:0em;text-indent:2em">「持心」者，此中，如何為正勤耶？是所有心之發勤……乃至……正精進、精進覺支、道支、道所屬。是言正勤。餘之諸法者是正勤相應。</p>
<p style="margin-left:0em;text-indent:2em">此中，如何為正勤耶？於世有比丘，彼時修出世間禪定，以出離、能趣分散而捨離成見，得初地，離欲……乃至……具足苦遲通行之第一禪定而住；其時，所有心之發勤……乃至……正精進、精進覺支、道支、道所屬。是言正勤。餘之諸法者是正勤相應。</p>
</div>
<div class='div-other'><a id='mulu115' />
<p class='h2'>三　問分</p><p style="margin-left:0em;text-indent:2em">四正勤者，於世有比丘，為令未生之惡不善法不生故，生欲、策勵、發勤、策心、持心。為令已生之惡不善法捨離故，生欲、策勵、發勤、策心、持心。為令未生之善法生起故，生欲、策勵、發勤、策心、持心。為令已生之善法堅住、不忘、倍增、廣大、修習、圓滿故，生欲、策勵、發勤、策心、持心。四正勤者幾何為善耶？幾何為不善耶？幾何為無記耶？……乃至……幾何為有諍耶？幾何為無諍耶？</p>
<p style="margin-left:0em;text-indent:2em">唯善。有樂受相應、不苦不樂受相應。異熟法法。不已取不順取。不有雜染不雜染。有尋有伺、無尋唯伺、無尋無伺。喜俱行、樂俱行、捨俱行。非見非修所斷。非見非修所斷因。能趣分散。有學。無量。無量所緣。勝。正性決定。非道所緣。道因。為道增上，不可言道增上。已生、不已生，不可言可生。過去、未來、現在。不可言過去所緣或未來所緣或現在所緣。有內、外、內外。外所緣。無見無對。</p>
<p style="margin-left:0em;text-indent:2em">非因。有因。因相應。不可言以因為有因。以有因為非因。不可言以因為因相應。以因相應為非因。非因、有因。有緣。有為。無見。無對。無色。出世間。少分可識、少分不可識。非漏、無漏。漏不相應。不可言以漏為有漏或以有漏為非漏。不可言以漏為漏相應或以漏相應為非漏。漏不相應無漏。非結……乃至……非繫……乃至……非暴流……乃至……非軛……乃至……非蓋……乃至……非異取……乃至……有所緣。非心、心所。心相應。心俱住。心等起。心俱有。心隨轉。心俱住等起。心俱住等起俱有。心俱住等起隨轉。外。非能取。不已取。非取。非染。非見所斷、非修所斷。非見所斷因、非修所斷因。有尋、無尋。有伺、無伺。有喜、無喜。喜俱行、非喜俱行。樂俱行、非樂俱行。捨俱行、非捨俱行。非欲纏、非色纏、非無色纏、無所屬。出離。決定。無上。無諍。</p>
</div></div>
</div><!-- end of div[@id='body'] -->
</body></html>