<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>景祐新修法寶錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu53' />
<p class='juan'>景祐新修法寶錄卷第十三　　郡</p><p class="byline"><span class='note-inline'>(…)</span></p>
<div class='div-other'><a id='mulu54' />
<div class='div-other'><a id='mulu55' /><p>【原經卷殘缺】</p>

<div class='div-other'><a id='mulu56' />
<p class='h3'>東土聖賢著撰<span class='corr'>二之一</span></p>
<div class='div-other'><a id='mulu57' />
<p class='h4'>太宗皇帝御製</p>
<div class='div-other'><a id='mulu58' />
<p class='h5'>妙覺祕詮一部二卷</p><p style="margin-left:1em">右大中祥符八<span class='corr'>年</span>文兵部侍郎兼宗正卿趙安仁上言先朝御製妙覺集五卷中有論讚頌詩合錄出別行者望以妙覺祕詮為名鏤板模印詔可之。</p>
</div></div>
<div class='div-other'><a id='mulu59' />
<p class='h4'>真宗皇帝御製</p>
<div class='div-other'><a id='mulu60' />
<p class='h5'>法音前集指要一部三卷</p><p style="margin-left:1em">右大中祥符八年十一月潤文兵部侍郎兼宗正卿趙安仁於法音前集中錄論一首讚一十六首頌六首詩十一首合成三卷請以法音前集指要為名鏤板模印集外別行詔可之。</p>
</div>
<div class='div-other'><a id='mulu61' />
<p class='h5'>注釋釋典文集一部三十卷緫錄一卷</p><p style="margin-left:1em">右天禧四年春二月沙門祕演等表請以御製述釋典文章命僧箋注附于大藏詔可乃選京城義學文學沙門簡長行肈惠崇希白鑒深重杲鑒微尚能楚文曇休普究禹昌永興善昇清達祕演善初繼興希雅仲熙省辯崇璉顯忠令操義賢瑞王無象行圓有朋文倚同箋注令左右街僧錄守明澄遠譯經三藏惟淨㕘詳翰林學士楊億劉筠晏殊樞密直學士王曙同詳覆又詔宰臣丁謂都大㕘定五年秋書成進御鏤板流行賜謂等器幣眾僧師號紫衣衣服茗帛度童行有差。</p>
</div>
<div class='div-xu'><a id='mulu62' />
<p class='h5'>注四十二章經一部一卷并序<span class='note-inline'>(文見大藏)</span></p></div>
<div class='div-xu'><a id='mulu63' />
<p class='h5'>注遺教經一部一卷并序<span class='note-inline'>(文見大藏)</span></p></div>
<div class='div-other'><a id='mulu64' />
<p class='h5'>百緣經序一首<span class='note-inline'>(文見大藏)</span></p><p style="margin-left:1em">右天禧二年詔左僕射兼中書侍郎平章事王欽若擇藏經之精妙者讎校鏤板模印之此三經真宗為之作序注釋三年二月三藏沙門法護惟淨諸付院傳寫入藏從之。</p>
</div>
<div class='div-other'><a id='mulu65' />
<p class='h5'>法音後集一部三卷</p><p style="margin-left:1em">右景祐二年九月譯經使兼潤文右僕射兼門下侍郎平章事呂夷簡同潤文吏部侍郎叅知政事宋綬於御集中錄出勒成三卷請以法音後集為名編入新錄詔從之。</p>
</div></div>
<div class='div-other'><a id='mulu66' />
<p class='h4'>今上皇帝御製上</p>
<div class='div-other'><a id='mulu67' />
<p class='h5'>注三寶讚一部三卷</p><p style="margin-left:1em">右天聖九年閏十月二十五日遣中使陳文一齎本付院潤文樞密副使兵部侍郎夏竦工部侍郎㕘知政事王曙上表曰臣等伏覩御製三寶讚付傳法院者臣等聞聖人之立言也理將神俱義與天遠蓋寫意以明道必釋理而詮源矧乃一乘之妙門六度之奧旨事兼儒梵學際人天不有訓詁之文曷究蹄筌之賾敢緣悃款備達凝嚴恭惟聖文睿武仁明孝德皇帝陛下濬哲欽明淵泉溥博纘丕猷而履盛業叶慈德以講政經心契冥樞道超沖諦爰屬撫辰之暇益惇務學之風結念空宗摛豪祕譯且謂十迴向之法蓋常覺以湛明三歸依之途惟大願而圓具繹為讚述洞厥本元布傳千柰之園聳耀八龍之藏而黑白之眾鑽誦其言稽祖宗之舊聞有箋解之前範至若六塵五蔭之別四智三身之殊咸有造端並當悉數矧睿辭之援紀皆經誥之隱微包舉頓漸之流區分真妄之識若不條陳事實㕘會性宗將使宸意靡能究宣禪叢無所放仰上件三讚伏望聖慈特許臣等與譯經三藏沙門法護而下注釋頒行如此則彌文盛美耀鷲頭之淨居外護殊因符雞足之往記與佛燈而比照流沙劫以垂程慺慺丹誠伏須允誨謹奉表陳請以聞於是詔三藏法護惟淨筆受文一綴文遇榮證義法凝志純鑒深慧濤善慈潛政清滿善初義崇同注釋竦曙㕘詳監譯陳文一黃元吉管勾明道元年五月又詔太常丞直集賢院李淑太子中允集賢校理鄭戩同檢討儒道文字注釋七月詔中書侍郎平章事呂夷簡都大㕘定勒成三卷二年正月奉表上進其詞曰臣夷簡等言臣等先奉勑注釋御製三寶讚者像教東來惟帝王所以膺付囑聖言誕布惟佛祖所以契機緣屬華且之開期仰寶毫之有作夫何　鄙猥預研覃臣夷簡等誠榮誠懼頓首頓首恭惟聖文睿武仁明孝德皇帝陛下聦哲凝猷寬仁闡教奄四輪而制世紹二后以恢基茂宣清淨之風慎守盈成之業恊敷慈訓丕顯時文乃復結念寶乘儲精貝典會法宮之暇日肆覽羣篇稽禰廟之舊章特流坦制繼徇緇裳之請許歸華藏之編申命譯筵俾詳句義討繹咨於詞苑緫領委於鼎司臣等並以菲踈繆常推擇始承明詔共竭愚衷竊惟宸慮所該妙心廓照嘆調御之力則曰為救為歸勗和居之倫則曰不內不外至于軌持之賾寔探真覺之源因文見情故語默之無㝵立義詮道故體要而不煩邈河漢以無涯豈管筵之可測徒徧繙於竺部兼傅會於儒墳悉著綱條粗分準裁僅踰歲序始就編聯當草具之初成幸制決之乃定伏望陛下荐留宸覽務廣度門許班布於多方庶恢隆於勝利食時作傳雖謝於前修乙夜備觀終慙於廣記將塵衡石若寘冰淵其三寶讚臣等今㕘定注釋分成三卷隨表上進干冒宸嚴臣等無任歡愉榮幸激切屏營之至謹奉表以聞賜詔荅曰朕以萬方治定庶務清閒覽花藏之微言得金仙之大旨究其妙蘊蓋本於一乘濟乎有情爰分於三寶因為讚述用導化源乃命台衡俾加訓解而能率其官屬逮彼緇流研覃既盡於指歸綜緝遂成於編帙尋觀奏御願廣宣揚顧論譔之辭多慙䟽略稽發明之意備極精微垂之不刊斯誠有補欽嘉攸至寤寐不忘所進知㕘定注釋官及眾僧恩錫有差讚文鏤板摸即賜宗室近臣各一本。</p>
</div></div></div></div></div>
<p class='juan'>景祐新修法寶錄卷第十三</p>
</div><!-- end of div[@id='body'] -->
</body></html>