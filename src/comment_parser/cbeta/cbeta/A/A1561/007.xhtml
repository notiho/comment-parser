<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>瑜伽師地論義演</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu21' /><p>釋能制起名律儀斷斷具標釋結未生惡法有當生義今欲令彼當不復生故斷彼種種現兩亡稱為斷斷故結之云為斷故斷名為斷斷為斷現行故斷種也顯此由前故舉初斷而對明也。</p>

<div class='div-orig'><p>論三名修斷至故名修斷。</p>
</div>
<div class='div-commentary'><p style="margin-left:1em">演曰三名修斷未生之善有能斷彼惡法之能今修令生名修習斷。</p>
</div>
<div class='div-orig'><p>論四名防護至名防護斷。</p>
</div>
<div class='div-commentary'><p style="margin-left:1em">演曰四名防護由勤防護<span class='corr'>已</span>生善法能有所斷名防護斷。</p>
</div>
<div class='div-orig'><p>論如是略明中文分三段一結論謂。</p>
</div><p>【原經卷殘缺一版】</p>

<div class='div-commentary'><p style="margin-left:1em">彰定體三結心定加行有三一修止舉捨二思順障法過患因緣惡業名不善煩惱名順法三思順定善功德出離定名善法聞思名順。</p>
</div>
<div class='div-orig'><p>論若於能順至三摩地。</p>
</div>
<div class='div-commentary'><p style="margin-left:1em">演曰四明觀定文分為三初若於能順下明起加行次即由如下明得定體後是名觀下結得定名得定體中文復有二初明境性後明捨慢但離現纏種未離也。</p>
</div>
<div class='div-orig'><p>論彼由如是至差別而轉。</p>
</div>
<div class='div-commentary'><p style="margin-left:1em">演曰二彰八行文分為二一標修意二彰行體此初也謂前四定但伏現纏未能斷種今此修者為斷種子及所修定得圓滿故。</p>
</div>
<div class='div-orig'><p>論何等名為八種斷行。</p>
</div>
<div class='div-commentary'><p style="margin-left:1em">演曰二彰行體文分為二初徵後辯此初也。</p>
</div>
<div class='div-orig'><p>論一者欲至心平等性。</p>
</div>
<div class='div-commentary'><p style="margin-left:1em">演曰後辯分二一明八相二明相攝初中有三一釋二結三辯異名初文復二先辯八相後明能斷此初八相如文可知。</p>
</div>
<div class='div-orig'><p>論由二因緣至現見捨故。</p>
</div>
<div class='div-commentary'><p style="margin-left:1em">演曰後明能斷文分為二先摽後辯由二因者由現見思不覺見捨此卷初云若緣過未事境名緣不現見境若緣現在事境名緣現見境此義即顯思斷現在捨通過未若今何故辯捨中云謂行過未現在三世隨順諸惡心平思為一世捨為二世其實思捨通斷三世思捨既名能斷隨眠餘六准知。</p>
</div>
<div class='div-orig'><p>論如是名為八種斷行。</p>
</div>
<div class='div-commentary'><p style="margin-left:1em">演曰二結前也。</p>
</div>
<div class='div-orig'><p>論亦名勝行。</p>
</div>
<div class='div-commentary'><p style="margin-left:1em">演曰三辯異名由斷隨眠行功能勝故名勝行。</p>
</div>
<div class='div-orig'><p>論如是八種至瑜伽。</p>
</div>
<div class='div-commentary'><p style="margin-left:1em">演曰二明相攝文分為二先標後攝此初也害隨眠瑜伽者即前二十八卷中四瑜伽也。</p>
</div>
<div class='div-orig'><p>論此中欲者至即彼方便。</p>
</div>
<div class='div-commentary'><p style="margin-left:1em">演曰後正相攝如文可知。</p>
</div>
<div class='div-orig'><p>論如是此中至成就神足。</p>
</div>
<div class='div-commentary'><p style="margin-left:1em">演曰三結成就由前四定及後八行如次伏斷纏及種故四種神足方得成就。</p>
</div>
<div class='div-orig'><p>論問何因緣故說名神足。</p>
</div>
<div class='div-commentary'><p style="margin-left:1em">演曰二明神足文分為二先問後荅此先問也。</p>
</div>
<div class='div-orig'><p>論荅至故名神足。</p>
</div>
<div class='div-commentary'><p style="margin-left:1em">演曰後荅文二先喻後法此初也珎寶貴位名勝神法由足能至名為神足。</p>
</div>
<div class='div-orig'><p>論如是若有至故名神足。</p>
</div>
<div class='div-commentary'><p style="margin-left:1em">演曰後明法也欲等為因而能得定定發神變名為神足即從因名四從果名神當體名足㝡勝法者謂神通往還等也。</p>
</div>
<div class='div-orig'><p>論彼由如是至說名信根。</p>
</div>
<div class='div-commentary'><p style="margin-left:1em">演曰四善根生長門五力用降伏門二門合辯文分為二初各別明後合解釋初中有二先辯五根後明五力根中有三一標二釋三結此初也謂由神足為依止故更修止觀先於佛等起深信解名曰信根例餘進等次第生起亦名根也言增上者釋根義也。</p>
</div>
<div class='div-orig'><p>論問至說名五根。</p>
</div>
<div class='div-commentary'><p style="margin-left:1em">演曰二釋文二先問後荅荅中有二前四各生世及出世并起後法三義名根慧闕世間及無起後但生出世為根也何以然者以㝡居後及㝡勝故結文可知。</p>
</div>
<div class='div-orig'><p>論若復了知至說名信力。</p>
</div>
<div class='div-commentary'><p style="margin-left:1em">演曰後明五力文分為三一摽二釋三結此初也謂前信後復起信力名若復也即前位名根後位名力此以清淨信無屈伏名為力也。</p>
</div>
<div class='div-orig'><p>論問至是故名力。</p>
</div>
<div class='div-commentary'><p style="margin-left:1em">演曰二釋分二先問後荅荅中有二初若天下不可屈伏名之為力後威勢下能摧伏故亦名為力於此二中前明信力後辯勢力結文可知。</p>
</div>
<div class='div-orig'><p>論當觀此中至所有淨信。</p>
</div>
<div class='div-commentary'><p style="margin-left:1em">演曰後合解釋文分為二初明五體後彰位次初中有五一信二進三念四定五慧信中有二先標後釋此先標舉根力二中所言信者即四淨中信為體也。</p>
</div>
<div class='div-orig'><p>論何以故至非即彼相。</p>
</div>
<div class='div-commentary'><p style="margin-left:1em">演曰後釋分二先徵後辯其徵意云根力為前證淨為因後無漏漏別何為體耶而辯釋云為由根力為因為緣為序引生無漏證淨因果相屬言即為體非體相一名為即也自下皆以有漏為因無漏為果令修習者生欣慕心。</p>
</div>
<div class='div-orig'><p>論當觀此中至所有精進。</p>
</div>
<div class='div-commentary'><p style="margin-left:1em">演曰二辯精進文分為二初標後釋此初摽舉二中精進即四斷中勤為精進性。</p>
</div>
<div class='div-orig'><p>論此何正斷至不善法故。</p>
</div>
<div class='div-commentary'><p style="margin-left:1em">演曰後釋分二先徵後釋其所徵云凡所斷惑不越見修是斷何惑之正斷耶荅中有二先標後釋其摽中云是斷見惑前方便中之正斷也斷者體即勤也後釋之中先牒正斷方正解云由正勤畢竟能斷見道之中一切惡故。</p>
</div>
<div class='div-orig'><p>論當觀此中至所有正念。</p>
</div>
<div class='div-commentary'><p style="margin-left:1em">演曰三明念體文分為二先標後釋此初也。</p>
</div>
<div class='div-orig'><p>論謂四念住至一切顛倒。</p>
</div>
<div class='div-commentary'><p style="margin-left:1em">演曰後釋也謂根力中念住體性當畢能斷四顛倒性。</p>
</div>
<div class='div-orig'><p>論當觀此中至所有正定。</p>
</div>
<div class='div-commentary'><p style="margin-left:1em">演曰四彰定體文中有二先標後釋此初也。</p>
</div>
<div class='div-orig'><p>論謂諸靜慮至不還果。</p>
</div>
<div class='div-commentary'><p style="margin-left:1em">演曰後釋也前三皆是見道方便初二果因故此靜慮第三不還行也。</p>
</div>
<div class='div-orig'><p>論當觀此中至所有正智。</p>
</div>
<div class='div-commentary'><p style="margin-left:1em">演曰五明慧相文分為二先標後釋此初也。</p>
</div>
<div class='div-orig'><p>論謂聖諦智至沙門果。</p>
</div>
<div class='div-commentary'><p style="margin-left:1em">演曰後釋也謂依諦智當得現觀及四果故。</p>
</div>
<div class='div-orig'><p>論即由如是至世第一法。</p>
</div>
<div class='div-commentary'><p style="margin-left:1em">演曰二明位次文中有四一摽二徵三列四釋此前三也問辯中邊云根在暖頂力忍第一今言因修根力發起一何乖返荅根力是別决擇是總總以根力而為體性以別發揔故名發生即俱時而發非異前後名為發也問中邊根力前後位殊此處善根如何相攝荅彼分勝劣根力位殊此據體能四皆有也故次下云世第一法所攝五根五力無間所生出世無漏聖法若根不遍後二善根云何第一言攝五根以後准前暖頂二中亦有力也。</p>
</div>
<div class='div-orig'><p>論譬如有人至火之所作。</p>
</div>
<div class='div-commentary'><p style="margin-left:1em">演曰四釋分二初陳喻說後明法合此初也。</p>
</div>
<div class='div-orig'><p>論如鑽火人至亦尒。</p>
</div>
<div class='div-commentary'><p style="margin-left:1em">演曰後明法合文中有二先惣後別尋之可知世第一法隣次見道勢力轉增假同於火猶未斷惑故如無熖此位實非無漏火體故言無間生出世法。</p>
</div>
<div class='div-orig'><p>論此復云何。</p>
</div>
<div class='div-commentary'><p style="margin-left:1em">演曰六覺支通達門文分為二先徵後釋此初徵云此所生法當復云何。</p>
</div>
<div class='div-orig'><p>論謂七覺支。</p>
</div>
<div class='div-commentary'><p style="margin-left:1em">演曰後釋分二先標後辯此初也。</p>
</div>
<div class='div-orig'><p>論諸<span class='corr'>已</span>證入至故名覺支。</p>
</div>
<div class='div-commentary'><p style="margin-left:1em">演曰後釋之中文分三段一惣出體二別分別三結聖迹此初也擇法是慧正名覺支餘六眷属亦覺支也。</p>
</div>
<div class='div-orig'><p>論即此七種至名七種覺支。</p>
</div>
<div class='div-commentary'><p style="margin-left:1em">演曰二別分別文分為二先標三品後明攝處此初也。</p>
</div>
<div class='div-orig'><p>論謂擇法覺支至說名遍行。</p>
</div>
<div class='div-commentary'><p style="margin-left:1em">演曰後明攝處擇法是慧正告為觀勤喜助伴亦名觀也定能制心正名為止安相相亦名為止念體遍行故通二攝。</p>
</div>
<div class='div-orig'><p>論彼於尒時至見聖諦迹。</p>
</div>
<div class='div-commentary'><p style="margin-left:1em">演曰三結聖迹九十八中更再明也。</p>
</div>
<div class='div-orig'><p>論<span class='corr'>已</span>永斷滅至八支聖道。</p>
</div>
<div class='div-commentary'><p style="margin-left:1em">演曰七聖道作證門文分為二初結前摽後後依摽正釋此初也。</p>
</div>
<div class='div-orig'><p>論此中正見至定蘊所攝。</p>
</div>
<div class='div-commentary'><p style="margin-left:1em">演曰後依摽正釋文分三段初明蘊攝次辯八支後明位次此初也正見慧體亦用思惟支者小宗謂尋大乘因中亦尋為體佛果勝處以慧為支尋依思慧之所施設故從所依皆名慧蘊勤能遍筞故亦慧收正語業命正是戒攝念能順定故亦定攝問七覺支中念通止觀今之八道何[戶@句]定門荅前據親踈故通二品今依增勝故属定門二處義差不應齊也。</p>
</div>
<div class='div-orig'><p>論問至八支聖道。</p>
</div>
<div class='div-commentary'><p style="margin-left:1em">演曰次辯八支文分三段初略辯釋次廣分別後攝為二初中分二先問後荅名聖道者遊履因義名之為道諸聖因此斷惑證滅名道支也。</p>
</div>
<div class='div-orig'><p>論當知此中至合名正見。</p>
</div>
<div class='div-commentary'><p style="margin-left:1em">演曰次廣分別分之為五一明正見二正思惟三語業命四明精進五明念定此正見也對前覺支明此正見謂此二支皆以本後智為體故言得真覺是根本智慧安立等是後得智即相見安立諦觀似彼真見證真而覺故言如也惣略二等顯示正見同前擇法二為體也。</p>
</div>
<div class='div-orig'><p>論由此正見至所有尋思。</p>
</div>
<div class='div-commentary'><p style="margin-left:1em">演曰二明正思惟尋為正思尋無別體用思慧為若無分別智相應思惟即無分別智及於思惟離邪思惟名正思惟若後得智及以散心正思惟者即以分別尋為體性言趣入等且據後智分別思惟故言尋思如是相狀。</p>
</div>
<div class='div-orig'><p>論若心趣入至是名正語。</p>
</div>
<div class='div-commentary'><p style="margin-left:1em">演曰三正語業命文分三段一明三體二辯得時三明愛戒初中有三一明正語二明正業三明正命此初也依正見力以無瞋癡所發語業而為其體。</p>
</div>
<div class='div-orig'><p>論若如法求至是名正業。</p>
</div>
<div class='div-commentary'><p style="margin-left:1em">演曰二明正業以無瞋癡所發身業而為體性。</p>
</div>
<div class='div-orig'><p>論如法追求至是名正命。</p>
</div>
<div class='div-commentary'><p style="margin-left:1em">演曰三明正命即以無貪所發身語離五邪命名為正命。</p>
</div>
<div class='div-orig'><p>論若遠離攝至先<span class='corr'>已</span>獲得。</p>
</div>
<div class='div-commentary'><p style="margin-left:1em">演曰二辯得時此正語等於前見道先<span class='corr'>已</span>獲得今於修道復更修者為欲斷餘修道惑故。</p>
</div>
<div class='div-orig'><p>論問何故此名聖所愛戒。</p>
</div>
<div class='div-commentary'><p style="margin-left:1em">演曰三明愛戒文分為二先問後荅此初也。</p>
</div>
<div class='div-orig'><p>論荅至正語業命。</p>
</div>
<div class='div-commentary'><p style="margin-left:1em">演曰後荅前也向名賢善果名正至不作律儀者即無漏道戒之律儀也得此戒<span class='corr'>已</span>能令身語惡行不作名為不作由此力故故於修道所有身語亦得名為正語業命。</p>
</div>
<div class='div-orig'><p>論依止正見至名正精進。</p>
</div>
<div class='div-commentary'><p style="margin-left:1em">演曰四明精進文可知矣。</p>
</div>
<div class='div-orig'><p>論成就如是至正定。</p>
</div>
<div class='div-commentary'><p style="margin-left:1em">演曰五明念定文亦可知。</p>
</div>
<div class='div-orig'><p>論如是一切至是奢摩他。</p>
</div>
<div class='div-commentary'><p style="margin-left:1em">演曰後攝為二文分為二初揔略說後明斷果初中又二先標後釋釋中有二一無所作謂正語等無表所發惡行不行名無所作二住所作止觀進修名住所作。</p>
</div>
<div class='div-orig'><p>論如是清淨至阿羅漢果。</p>
</div>
<div class='div-commentary'><p style="margin-left:1em">演曰後明斷果謂依此二能斷諸結及得果故。</p>
</div>
<div class='div-orig'><p>論長時相續至方始建立。</p>
</div>
<div class='div-commentary'><p style="margin-left:1em">演曰三明位次通見及修為能斷除二種惑故正語業等據所發時修道方立若依遠離惡法而論覺支體時亦<span class='corr'>已</span>證得。</p>
</div>
<div class='div-orig'><p>論由如是等至菩提分修。</p>
</div>
<div class='div-commentary'><p style="margin-left:1em">演曰大段第五惣結分修前明想修後辯分修惣明十二瑜伽修訖。</p>
</div>
<div class='div-orig'><p>論云何修果。</p>
</div>
<div class='div-commentary'><p style="margin-left:1em">演曰十三修果差別門文分為二一明修果二明行別初中有三一徵二釋三結修果此初也。</p>
</div>
<div class='div-orig'><p>論謂四沙門至阿羅漢果。</p>
</div>
<div class='div-commentary'><p style="margin-left:1em">演曰二釋分二初惣標列後別解釋此初也預者入也流者類也得入聖類名曰預流第二果者彼徃天上一來人間而般涅槃名一來果生上證滅名不還果阿羅漢者此譯云應謂應斷滅受諸妙供不受生故。</p>
</div>
<div class='div-orig'><p>論此中云何至所生之果。</p>
</div>
<div class='div-commentary'><p style="margin-left:1em">演曰後別解釋文分為二初釋惣名後彰果體初中有二先問後荅荅中有二一辯沙門二彰果義沙門梵音唐云息義謂諸聖道能息惡法名曰沙門彰果義中文有二釋初以無為斷滅名果後以中上聖道名果是前劣因所生果故。</p>
</div>
<div class='div-orig'><p>論問何故建立如是四果。</p>
</div>
<div class='div-commentary'><p style="margin-left:1em">演曰後彰果體文中有二先問後荅此先問也。</p>
</div>
<div class='div-orig'><p>論荅至諸煩惱故。</p>
</div>
<div class='div-commentary'><p style="margin-left:1em">演曰後荅分三初惣略荅次別分別後引證成此初也。</p>
</div>
<div class='div-orig'><p>論謂諸無事至預流果。</p>
</div>
<div class='div-commentary'><p style="margin-left:1em">演曰次別分別文分為四一明初果二辯一來三辯那含四明應果初中有三先釋次會後辯多生此初也為斷招感惡趣因故立預流果見惑分別名為無事薩迦耶見所緣我無名為無事見為首故諸貪等惑相從惣名緣無事惑斷彼對治即真見也。</p>
</div>
<div class='div-orig'><p>論而薄伽梵至立預流果。</p>
</div>
<div class='div-commentary'><p style="margin-left:1em">演曰次會違文文中有二初牒後會會中有二先摽後釋謂有難云若斷一切立初果者如何佛言但斷三結立預流耶故此會云說斷三結立預流者謂此三結礙至勝故偏說斷除理實斷盡方得初果。</p>
</div>
<div class='div-orig'><p>論此預流果至多生相續。</p>
</div>
<div class='div-commentary'><p style="margin-left:1em">演曰後辯多生㝡極多者人天七返方證應果名曰多生乃至少者二生一生及不經生亦能證也。</p>
</div>
<div class='div-orig'><p>論若斷再生至立一來果。</p>
</div>
<div class='div-commentary'><p style="margin-left:1em">演曰二辯一來為斷再生續煩惱故立一來果文中有二先摽後辯謂欲修惑前六品中能感六生名再生惑若於天上<span class='corr'>已</span>斷之盡無再生義名斷再生所餘煩惱復生人中亦斷之盡名斷再生立一來果。</p>
</div>
<div class='div-orig'><p>論若以永斷至立不還果。</p>
</div>
<div class='div-commentary'><p style="margin-left:1em">演曰三辯那含斷還惑故故立那含生中凡夫還生下者為有下界感生惑故今者那含斷盡欲惑無生下義名曰不還唯有定地天有可生名不還也。</p>
</div>
<div class='div-orig'><p>論若<span class='corr'>已</span>永斷至阿羅漢果。</p>
</div>
<div class='div-commentary'><p style="margin-left:1em">演曰四明應果由惑盡故名應果也。</p>
</div>
<div class='div-orig'><p>論而薄伽梵至阿羅漢果。</p>
</div>
<div class='div-commentary'><p style="margin-left:1em">演曰後引證成文中有二一證一來謂先<span class='corr'>已</span>斷身見戒禁及疑三結并薄三根立一來果二證不還斷五下分五下分中前三分結初果<span class='corr'>已</span>除今據盡處故云斷五三證無學如文可知不舉初者前會違中即為證訖此初二中亦有會違思可知矣。</p>
</div>
<div class='div-orig'><p>論是名修果。</p>
</div>
<div class='div-commentary'><p style="margin-left:1em">演曰三結修果。</p>
</div>
<div class='div-orig'><p>論又於此中至心正安住。</p>
</div>
<div class='div-commentary'><p style="margin-left:1em">演曰二明行別文分為二一別明三類二對彰差別初中有三一明增行二明等分三辯薄塵初中有二先惣後別此初也為此五行先修五觀然後方證正安住心。</p>
</div>
<div class='div-orig'><p>論彼於各別至勤修加行。</p>
</div>
<div class='div-commentary'><p style="margin-left:1em">演曰後別明也彼前五人如次各於不淨慈愍緣起六界息念五停等中而修加行藥病相應理湏尒故。</p>
</div>
<div class='div-orig'><p>論若等分行至非淨其行。</p>
</div>
<div class='div-commentary'><p style="margin-left:1em">演曰二明等分謂貪等行勝劣齊故修對治時隨緣何境皆得安住非要同前別修淨行方住心也。</p>
</div>
<div class='div-orig'><p>論如等分行至當知亦尒。</p>
</div>
<div class='div-commentary'><p style="margin-left:1em">演曰三辯薄塵例同等分。</p>
</div>
<div class='div-orig'><p>論而彼諸行至能證心住。</p>
</div>
<div class='div-commentary'><p style="margin-left:1em">演曰二對彰差別文分為二初惣明異後別分別此初也謂此三類或有異故所得住時亦異也。</p>
</div>
<div class='div-orig'><p>論問至有何行相。</p>
</div>
<div class='div-commentary'><p style="margin-left:1em">演曰後別分別文分為二先問後荅此先問云初行可悉後二如何。</p>
</div>
<div class='div-orig'><p>論荅至與彼相似。</p>
</div>
<div class='div-commentary'><p style="margin-left:1em">演曰後荅分二先明等分後辯薄塵此初也謂此等分一人身中具有五行隨所遇緣有差別故而即起貪或起瞋等其所起貪與前偏增行皆相似何以然者以遇貪緣方得生故瞋等亦然。</p>
</div>
<div class='div-orig'><p>論其薄塵行至具諸功德。</p>
</div>
<div class='div-commentary'><p style="margin-left:1em">演曰後辯薄塵文分三段初摽次釋後結薄塵此初摽舉有七義也。</p>
</div>
<div class='div-orig'><p>論無重障者至異熟障。</p>
</div>
<div class='div-commentary'><p style="margin-left:1em">演曰次釋分七一無重障二明初淨三具資糧四明淨信五成聡慧六明福事七成功德初中有四一摽二徵三列四釋此初三也。</p>
</div>
<div class='div-orig'><p>論言業障者至是名業障。</p>
</div>
<div class='div-commentary'><p style="margin-left:1em">演曰四釋分三一明業障二明煩惱三明異熟此初業中文有三節牒釋及結謂無間業及餘故思招感果時能障正道故名業障。</p>
</div>
<div class='div-orig'><p>論煩惱障者至名煩惱障。</p>
</div>
<div class='div-commentary'><p style="margin-left:1em">演曰二明煩惱障具牒釋結猛利分別長時俱生如次障礙見修聖智名煩惱障。</p>
</div>
<div class='div-orig'><p>論異熟障者至異熟障。</p>
</div>
<div class='div-commentary'><p style="margin-left:1em">演曰三明異熟障文中有三謂牒釋結釋中有二一惣報異熟謂生三塗北洲無想二別報異熟謂生人中根不圓滿此二異熟皆能障聖故名為障。</p>
</div>
<div class='div-orig'><p>論㝡初清淨至及正直見。</p>
</div>
<div class='div-commentary'><p style="margin-left:1em">演曰二明初淨文分為二初惣摽列後別解釋此初也。</p>
</div>
<div class='div-orig'><p>論由十因緣至如前應知。</p>
</div>
<div class='div-commentary'><p style="margin-left:1em">演曰後別釋中文分為二初明戒淨後彰正見此初戒淨前<span class='corr'>已</span>具明故不云也。</p>
</div>
<div class='div-orig'><p>論正直見者至名為正直。</p>
</div>
<div class='div-commentary'><p style="margin-left:1em">演曰後彰正見文分三段初標次釋後結正見此初摽列而有四也。</p>
</div>
<div class='div-orig'><p>論如是正直至不可引奪。</p>
</div>
<div class='div-commentary'><p style="margin-left:1em">演曰次釋分四一明淨信二明勝解三明遠離四彰出離此初也於佛法教致心敬仰名為淨信。</p>
</div>
<div class='div-orig'><p>論勝解相應至無有怖畏。</p>
</div>
<div class='div-commentary'><p style="margin-left:1em">演曰二明勝解於斯五處深生忍可名為勝解。</p>
</div>
<div class='div-orig'><p>論遠離誑謟至而自顯發。</p>
</div>
<div class='div-commentary'><p style="margin-left:1em">演曰三明遠離自能離邪妄曲謟發生正直是真無漏正見之類名正直類。</p>
</div>
<div class='div-orig'><p>論善思法義至得勝進。</p>
</div>
<div class='div-commentary'><p style="margin-left:1em">演曰四彰出離文中有二初摽後釋遠離二邊處中增進名為出離。</p>
</div>
<div class='div-orig'><p>論由此四相至名正直見。</p>
</div>
<div class='div-commentary'><p style="margin-left:1em">演曰後結正見。</p>
</div>
<div class='div-orig'><p>論資糧<span class='corr'>已</span>具至如前應知。</p>
</div>
<div class='div-commentary'><p style="margin-left:1em">演曰三具資糧文分為二初廣後略此初廣辯如前應知。</p>
</div>
<div class='div-orig'><p>論略有四種至如前廣說。</p>
</div>
<div class='div-commentary'><p style="margin-left:1em">演曰後略明中文分為二初惣標列後別解釋別解釋中復有四種一明福德二彰智慧三辯先世四明現法一一次第如文可知。</p>
</div>
<div class='div-orig'><p>論多清淨信至如前應知。</p>
</div>
<div class='div-commentary'><p style="margin-left:1em">演曰四明淨信文顯可知。</p>
</div>
<div class='div-orig'><p>論成就聡慧至速能通達。</p>
</div>
<div class='div-commentary'><p style="margin-left:1em">演曰五成聡慧文分三段一速領受二無忘失三能通達。</p>
</div>
<div class='div-orig'><p>論具諸福德至尊重讚歎。</p>
</div>
<div class='div-commentary'><p style="margin-left:1em">演曰六明福事福事有十如文可知。</p>
</div>
<div class='div-orig'><p>論具諸功德至應知其相。</p>
</div>
<div class='div-commentary'><p style="margin-left:1em">演曰七成功德義同前說故不再明。</p>
</div>
<div class='div-orig'><p>論如是等類至行相差別。</p>
</div>
<div class='div-commentary'><p style="margin-left:1em">演曰後結薄塵。</p>
</div>
<div class='div-orig'><p>論云何補特伽羅異門。</p>
</div>
<div class='div-commentary'><p style="margin-left:1em">演曰十四補特異名門文有三段一徵二釋三結異名此初也。</p>
</div>
<div class='div-orig'><p>論謂有六種至六出家。</p>
</div>
<div class='div-commentary'><p style="margin-left:1em">演曰二釋分四一摽二徵三列四釋此初三也。</p>
</div>
<div class='div-orig'><p>論第一沙門至壞道沙門。</p>
</div>
<div class='div-commentary'><p style="margin-left:1em">演曰四釋之中文分為六一辯沙門二婆羅門三彰梵行四辯苾蒭五辯精進六辯出家初中有四一摽二徵三列四釋此前三也。</p>
</div>
<div class='div-orig'><p>論當知諸善至行諸惡法。</p>
</div>
<div class='div-commentary'><p style="margin-left:1em">演曰四釋分二初別後惣初別釋中有二番釋初番文二先釋四名後釋四相一一次第如文可知。</p>
</div>
<div class='div-orig'><p>論又學無學至諸煩惱故。</p>
</div>
<div class='div-commentary'><p style="margin-left:1em">演曰第二番釋文分為四一明勝道二明說道三明活道四彰壞道此初聖智名為勝道。</p>
</div>
<div class='div-orig'><p>論若無如來至令不斷故。</p>
</div>
<div class='div-commentary'><p style="margin-left:1em">演曰二明說道佛及菩薩三藏聲聞皆名說道以能和揚說正道故然有佛時三藏沙門但名勝道無佛菩薩即名說道以替佛處說正法故。</p>
</div>
<div class='div-orig'><p>論若諸異生至活道沙門。</p>
</div>
<div class='div-commentary'><p style="margin-left:1em">演曰三明活道由修正行令道活故名為活道。</p>
</div>
<div class='div-orig'><p>論若諸犯戒至壞道沙門。</p>
</div>
<div class='div-commentary'><p style="margin-left:1em">演曰四彰壞道戒為初因正道之本由壞戒故正道不生名為壞道。</p>
</div>
<div class='div-orig'><p>論世尊依彼至第四沙門。</p>
</div>
<div class='div-commentary'><p style="margin-left:1em">演曰後惣明四唯佛教有餘教即無壞道雖非然由見正故於外教皆無有也。</p>
</div>
<div class='div-orig'><p>論第二婆羅門至正行婆羅門。</p>
</div>
<div class='div-commentary'><p style="margin-left:1em">演曰二明婆羅門文分為二初惣摽列後別解釋此初也。</p>
</div>
<div class='div-orig'><p>論種姓婆羅門至名婆羅門。</p>
</div>
<div class='div-commentary'><p style="margin-left:1em">演曰後別釋中文分三段一明種姓二彰名想三明正行此初也謂由生在彼族類中名種姓也。</p>
</div>
<div class='div-orig'><p>論名想婆羅門至婆羅門。</p>
</div>
<div class='div-commentary'><p style="margin-left:1em">演曰二彰名想本非彼族假立彼名名為名想。</p>
</div>
<div class='div-orig'><p>論正行婆羅門至婆羅門。</p>
</div>
<div class='div-commentary'><p style="margin-left:1em">演曰三明正行文中有二先釋後證婆羅門者此云淨門亦云淨志而潔其行淨修其志惡法<span class='corr'>已</span>除善事修畢能淨其行名為淨行。</p>
</div>
<div class='div-orig'><p>論第三梵行至羅漢果。</p>
</div>
<div class='div-commentary'><p style="margin-left:1em">演曰三明梵行文中有二初惣標列後別解釋後別解中文分三段一明遠離二辯蹔時三明畢竟問蹔斷行中何故不言離上二界畢竟斷中除初二果荅梵謂清潔實離諸染方得梵名然染極者莫先[婬-壬+(工/山)]法今對離此立梵行名初二果人猶有妻室未名畢竟上之二界界無[婬-壬+(工/山)]故故亦不言。</p>
</div>
<div class='div-orig'><p>論第四苾蒭至足戒苾蒭。</p>
</div>
<div class='div-commentary'><p style="margin-left:1em">演曰四辯苾蒭文具摽列列名有五初一乞事二自稱者謂犯尸羅不名苾蒭自稱我是名自稱也三名想者雖披法服未具戒德苾蒭體無而名假立名為名想餘可知也。</p>
</div>
<div class='div-orig'><p>論第五精勤至止息諸纏。</p>
</div>
<div class='div-commentary'><p style="margin-left:1em">演曰五辯精勤文中有二初標後釋釋中有三一止犯戒二息境界三息煩惱息煩惱中文復有三一斷見修惑二斷尋等染三斷隨煩惱於中各二種及現行文可知矣。</p>
</div>
<div class='div-orig'><p>論第六出家至眾多外道。</p>
</div>
<div class='div-commentary'><p style="margin-left:1em">演曰六明出家文分為二初惣標列後隨別釋隨別釋有二一於善出家二於惡出家初中有二一出所居家二出諸惡法具此二義名曰出家。</p>
</div>
<div class='div-orig'><p>論是故說言至所有異門。</p>
</div>
<div class='div-commentary'><p style="margin-left:1em">演曰三結異名也。</p>
</div>
<div class='div-orig'><p>論補特伽羅至略有四種。</p>
</div>
<div class='div-commentary'><p style="margin-left:1em">演曰十五八種伽羅十六四因建立二門合辯文分為三先標次列後依標釋此雙標也。</p>
</div>
<div class='div-orig'><p>論云何八種至修習者。</p>
</div>
<div class='div-commentary'><p style="margin-left:1em">演曰次列分二先舉八名後列四種此初也。</p>
</div>
<div class='div-orig'><p>論云何四種至長時修道。</p>
</div>
<div class='div-commentary'><p style="margin-left:1em">演曰後列四種。</p>
</div>
<div class='div-orig'><p>論云何如是至補特伽羅。</p>
</div>
<div class='div-commentary'><p style="margin-left:1em">演曰後依摽釋文分為二一明建立二明成<span class='corr'>辦</span>初中有三徵釋及結釋中有四一根差別二明瑜伽三明加行四明時別四中各二名立八也。</p>
</div>
<div class='div-orig'><p>論若諸所有至<span class='corr'>已</span>得成辦。</p>
</div>
<div class='div-commentary'><p style="margin-left:1em">演曰二明成辦類分為五前四未成第五<span class='corr'>已</span>辦文可知也。</p>
</div>
<div class='div-orig'><p>論當知諸魔至當正遠離。</p>
</div>
<div class='div-commentary'><p style="margin-left:1em">演曰十七諸魔十八魔事二門合釋文分為二先摽後辯此雙摽也。</p>
</div>
<div class='div-orig'><p>論云何四魔至四天魔。</p>
</div>
<div class='div-commentary'><p style="margin-left:1em">演曰後辯之中文分為二先釋四魔後陳魔事初中有三一徵二列三釋此初二也。</p>
</div>
<div class='div-orig'><p>論蘊魔者至是名天魔。</p>
</div>
<div class='div-commentary'><p style="margin-left:1em">演曰三釋分二一明四體二辯立因此初也。</p>
</div>
<div class='div-orig'><p>論當知此中至建立四魔。</p>
</div>
<div class='div-commentary'><p style="margin-left:1em">演曰二辯立因文分為二先標後釋此先標舉有四若字如次為四魔所因也。</p>
</div>
<div class='div-orig'><p>論謂依<span class='corr'>已</span>生至方能超越。</p>
</div>
<div class='div-commentary'><p style="margin-left:1em">演曰後釋分二一正辯四魔二逐難重釋如初分四如次釋前所標四死名四魔也文分可知。</p>
</div>
<div class='div-orig'><p>論又魔於彼至生此界故。</p>
</div>
<div class='div-commentary'><p style="margin-left:1em">演曰二逐難重釋謂於四魔中逐難重釋第四天魔謂此天魔於所擾亂不得自在離欲未離勝劣異故故魔於彼有未自在及自在也。</p>
</div>
<div class='div-orig'><p>論云何魔事至當正了知。</p>
</div>
<div class='div-commentary'><p style="margin-left:1em">演曰後陳魔事分之為三初徵次釋後結了知釋中類別有其八種一破生善法事能斷出離故云魔也梵云魔羅此云破壞破壞所修而不成故二障護根門事三障生知量事四障礙勤修事五障習正知事於中有五一耽著美色二樂世榮好三愛多所作四樂眾歡娛五心隨惡友六寶諦世疑事七破壞空閑事文中有二初見怖生後見無畏八障礙㽵嚴事於中有二一樂著利養二生諸隨惑結文可知。</p>
</div>
<div class='div-orig'><p>論由三因緣至空無有果。</p>
</div>
<div class='div-commentary'><p style="margin-left:1em">演曰十九空無有果門文分為五一摽二徵三列四釋五惣結之此初標也。</p>
</div>
<div class='div-orig'><p>論何等為三至力微劣故。</p>
</div>
<div class='div-commentary'><p style="margin-left:1em">演曰二徵三列。</p>
</div>
<div class='div-orig'><p>論若有諸根至决定有果。</p>
</div>
<div class='div-commentary'><p style="margin-left:1em">演曰四釋之中文分為四前三㸦闕皆無有果第四遍修方名有果為對前三㸦闕無果故明有果非是此文正明有也故前頌標及長行列皆言無果不言有故。</p>
</div>
<div class='div-orig'><p>論如是名為至决定有果。</p>
</div>
<div class='div-commentary'><p style="margin-left:1em">演曰五惣結前正傍二也。</p>
</div></div>
<div class='div-other'><a id='mulu22' />
<p class='h1'>論<span class='corr'>卷</span>第三十　第三瑜伽處之一</p>
<div class='div-orig'><p>論如是<span class='corr'>已</span>說至我今當說。</p>
</div>
<div class='div-commentary'><p style="margin-left:1em">演曰大文第三次明安立瑜伽處中文分為二初結前摽後後依摽正釋此初也。</p>
</div>
<div class='div-orig'><p>論惣嗢拕南曰至修作意。</p>
</div>
<div class='div-commentary'><p style="margin-left:1em">演曰後依標正釋文分為二先以頌標後方辯釋此頌摽中門有三別一往慶問二謂尋求三方安立安立門中復分為五一摽護養二摽出離三一境性四明障淨五修作意。</p>
</div>
<div class='div-orig'><p>論若有自愛至名勝然。</p>
</div>
<div class='div-commentary'><p style="margin-left:1em">演曰後辯釋中門分三別一往問稱讚門行門門初門有二一明往問二問初問有二先明住念後明其問初中復二先摽後列。</p>
</div>
<div class='div-orig'><p>論如是正念至為我宣說。</p>
</div>
<div class='div-commentary'><p style="margin-left:1em">演曰二明其問文中有三如是正念下初請問時將請問下次請問儀我於如是下後正請問。</p>
</div>
<div class='div-orig'><p>論如是請<span class='corr'>已</span>至修斷功德。</p>
</div>
<div class='div-commentary'><p style="margin-left:1em">演曰二明慶問文分為二先慶後問初中復二初惣後別此總摽彼慶問之意。</p>
</div>
<div class='div-orig'><p>論歎言善[栽-木+(万-一)]至故來問尒。</p>
</div>
<div class='div-commentary'><p style="margin-left:1em">演曰後別慶中類分十二一慶無放逸二讚求離獄三喜求離縛四求脫險道五求獲善根六求證安樂七求證涅槃八求度漂溺九求大智光十印堪受施十一喜修二行十二慶能利物。</p>
</div>
<div class='div-orig'><p>論以如是等至而出家不。</p>
</div>
<div class='div-commentary'><p style="margin-left:1em">演曰後問為二先結前慶後興正問正問有四如文可知。</p>
</div>
<div class='div-orig'><p>論如是問<span class='corr'>已</span>彼若云尒。</p>
</div>
<div class='div-commentary'><p style="margin-left:1em">演曰二尋求根行門文分為二初明契合後辯尋求初中又二一明<span class='corr'>已</span>問後辯意同。</p>
</div>
<div class='div-orig'><p>論次後復於至而正尋求。</p>
</div>
<div class='div-commentary'><p style="margin-left:1em">演曰後辯尋求文分為二初摽後釋摽中復二一標四處二舉四因。</p>
</div>
<div class='div-orig'><p>論云何名為至尋求其願。</p>
</div>
<div class='div-commentary'><p style="margin-left:1em">演曰後釋分四一審問尋求二言論尋求三所作尋求四心智尋求初中有二一明尋正願二辯姓根行初中有三謂徵釋結。</p>
</div>
<div class='div-orig'><p>論云何名為至如問而荅。</p>
</div>
<div class='div-commentary'><p style="margin-left:1em">演曰二辯姓根行文中有二初問種姓根行知不後辯愚智荅亦有異。</p>
</div>
<div class='div-orig'><p>論從此<span class='corr'>已</span>後至尋求彼三。</p>
</div>
<div class='div-commentary'><p style="margin-left:1em">演曰二言論尋求文分三段初摽次辯後結言論此初也。</p>
</div>
<div class='div-orig'><p>論謂對其前至則不如是。</p>
</div>
<div class='div-commentary'><p style="margin-left:1em">演曰次辯分三一尋種姓二尋根器三尋行別初中有三先說聲聞次陳獨覺後明菩薩各隨自性聞即喜生無喜無歡即非彼姓若不定者聞二惑三皆生喜躍即名不定義同定姓故論不明。</p>
</div>
<div class='div-orig'><p>論若有鈍根至則不如是。</p>
</div>
<div class='div-commentary'><p style="margin-left:1em">演曰二尋根器根有三品中品所言不如是者不同下上名不如是。</p>
</div>
<div class='div-orig'><p>論若有貪行至柔䎡怡恱。</p>
</div>
<div class='div-commentary'><p style="margin-left:1em">演曰三尋行別文分為五一貪二瞋三癡四慢五明尋思此尋貪行若貪行者聞說淨妙國土勝事便生悲喜發極淨信何以然者順自貪心愛妙好故。</p>
</div>
<div class='div-orig'><p>論若有瞋行至上相違。</p>
</div>
<div class='div-commentary'><p style="margin-left:1em">演曰二尋瞋行雖聞妙事而不喜生若遇違緣心便憤發即知瞋也。</p>
</div>
<div class='div-orig'><p>論若有癡行至當知亦尒。</p>
</div>
<div class='div-commentary'><p style="margin-left:1em">演曰三尋癡行謂癡行人聞說涅槃深妙言論猶如根鈍不能了解便起怖心驚恐無分名癡行也。</p>
</div>
<div class='div-orig'><p>論若有慢行至發言稱善。</p>
</div>
<div class='div-commentary'><p style="margin-left:1em">演曰四尋慢行如文可知。</p>
</div>
<div class='div-orig'><p>論若尋思行至[婁*殳]重請問。</p>
</div>
<div class='div-commentary'><p style="margin-left:1em">演曰五尋思行以心散故知是尋也。</p>
</div>
<div class='div-orig'><p>論如是名為至及以根行。</p>
</div>
<div class='div-commentary'><p style="margin-left:1em">演曰後結言論。</p>
</div>
<div class='div-orig'><p>論云何名為至種姓根行。</p>
</div>
<div class='div-commentary'><p style="margin-left:1em">演曰三所作尋求文分為二初徵後釋釋中有二一明所作二辯尋求所作有二一聲聞所作二貪等所作二辯尋求謂觀此二所作事處而起尋求即知彼三姓根行也不尋㝡初願所作者願從心發初<span class='corr'>已</span>問知故但辯三尋所作事。</p>
</div>
<div class='div-orig'><p>論云何名為至種姓根行。</p>
</div>
<div class='div-commentary'><p style="margin-left:1em">演曰四心智尋求文分為二先徵後辯謂由證得他心智故而能了彼聲聞種姓根行差別。</p>
</div>
<div class='div-orig'><p>論於四種處至如應安立。</p>
</div>
<div class='div-commentary'><p style="margin-left:1em">演曰三明安立資養門文分為二初結前摽後後依標正釋此初也。</p>
</div>
<div class='div-orig'><p>論云何五處至作意處。</p>
</div>
<div class='div-commentary'><p style="margin-left:1em">演曰後依摽正釋文分為二初惣徵列後隨別釋此初也。</p>
</div>
<div class='div-orig'><p>論云何護養至定資糧。</p>
</div>
<div class='div-commentary'><p style="margin-left:1em">演曰後別釋中文分為五一資糧勝定門二樂住遠離門三證心境性門四離障清淨門五明修作意門初門之中文分三段謂徵釋結釋中有二初戒律儀後根律儀而由戒等方能得定故以戒等為定資糧然此資糧有十四種即是前說世出世間二道資糧今舉律儀等餘後法故云乃至沙門㽵嚴。</p>
</div>
<div class='div-orig'><p>論如是遠離至樂住遠離。</p>
</div>
<div class='div-commentary'><p style="margin-left:1em">演曰二樂住遠離門文分為二先摽後釋此摽舉也。</p>
</div>
<div class='div-orig'><p>論云何遠離。</p>
</div>
<div class='div-commentary'><p style="margin-left:1em">演曰後釋之中文分為四一者惣問二謂略荅三別徵釋四惣結之。</p>
</div>
<div class='div-orig'><p>論謂處所圓滿至是名遠離。</p>
</div>
<div class='div-commentary'><p style="margin-left:1em">演曰二略荅也。</p>
</div>
<div class='div-orig'><p>論云何處所圓滿。</p>
</div>
<div class='div-commentary'><p style="margin-left:1em">演曰三別徵釋文分三段一明處所二辯威儀三明遠離初中有二先徵後釋此初也。</p>
</div>
<div class='div-orig'><p>論謂或阿練若至空閑室。</p>
</div>
<div class='div-commentary'><p style="margin-left:1em">演曰後釋分二初明處所後明圓滿初中有三一列二釋三結處所此初列三也。</p>
</div>
<div class='div-orig'><p>論山谷巖宂至阿練若。</p>
</div>
<div class='div-commentary'><p style="margin-left:1em">演曰二釋分三逆次釋前所列三也稻稈<span class='note-inline'>(古旱反)</span>者字林云禾莖也。</p>
</div>
<div class='div-orig'><p>論當知如是至惣名處所。</p>
</div>
<div class='div-commentary'><p style="margin-left:1em">演曰三結處所。</p>
</div>
<div class='div-orig'><p>論處所圓滿至處所圓滿。</p>
</div>
<div class='div-commentary'><p style="margin-left:1em">演曰後明圓滿文中有五一地平嚴淨二處無諠閙三離諸恐怖四資具易得五道師勸誘其次五處圓滿。</p>
</div>
<div class='div-orig'><p>論云何威儀圓滿。</p>
</div>
<div class='div-commentary'><p style="margin-left:1em">演曰二辯威儀文分三段一徵二釋三結圓滿此初也。</p>
</div>
<div class='div-orig'><p>論謂於晝分至乃至廣說。</p>
</div>
<div class='div-commentary'><p style="margin-left:1em">演曰二釋分二初惣後別此惣釋中威儀有七一晝分經行二初夜宴坐三中夜臥思四後夜經行五結跏趺坐六端坐正願七安住皆念乃至之言有後二也。</p>
</div>
<div class='div-orig'><p>論何因緣故結跏趺坐。</p>
</div>
<div class='div-commentary'><p style="margin-left:1em">演曰後別逐難重釋趺坐文分三段一辯結跏二明正願三明背念初中有三一徵二釋三結趺坐此初也。</p>
</div>
<div class='div-orig'><p>論謂正觀見至同稱讚故。</p>
</div>
<div class='div-commentary'><p style="margin-left:1em">演曰二釋之中文分為五一一因中皆具摽釋由此五理故跏趺坐。</p>
</div>
<div class='div-orig'><p>論正觀如是至結跏趺坐。</p>
</div>
<div class='div-commentary'><p style="margin-left:1em">演曰三結趺坐。</p>
</div>
<div class='div-orig'><p>論端身正願至之所纏擾。</p>
</div>
<div class='div-commentary'><p style="margin-left:1em">演曰二明正願文中有二先辯端身後明正願二中各二先牒經明後方論釋。</p>
</div>
<div class='div-orig'><p>論安住皆念至所緣境故。</p>
</div>
<div class='div-commentary'><p style="margin-left:1em">演曰三明背念文分為二先牒後釋釋中有二如文可知。</p>
</div>
<div class='div-orig'><p>論如是名為威儀圓滿。</p>
</div>
<div class='div-commentary'><p style="margin-left:1em">演曰三結圓滿。</p>
</div>
<div class='div-orig'><p>論云何遠離圓滿。</p>
</div>
<div class='div-commentary'><p style="margin-left:1em">演曰三明遠離文中有二先徵後辯此初也。</p>
</div>
<div class='div-orig'><p>論謂有二種至心遠離。</p>
</div>
<div class='div-commentary'><p style="margin-left:1em"><span class='note-inline'>(演曰)</span>後辯分二先標後釋釋中<span class='note-inline'>(有二一身二心文可知矣)</span>。</p>
</div>
<div class='div-orig'><p>論如是此中至說名遠離。</p>
</div>
<div class='div-commentary'><p style="margin-left:1em"><span class='note-inline'>(演曰)</span>四揔結之。</p>
</div>
<div class='div-orig'><p>論云何心一境性。</p>
</div>
<div class='div-commentary'><p style="margin-left:1em"><span class='note-inline'>(演曰)</span>三證心境性門文分三段一明根本二明加行三結境性初中有二一揔明境性二別彰止觀初中有一一徵二釋此先徵問起也。</p>
</div>
<div class='div-orig'><p>論謂數數隨念至心一境性。</p>
</div>
<div class='div-commentary'><p style="margin-left:1em">演曰二釋之中准此文勢復分為三一標二釋三結境性此初標中而有四句一數數隨念二同分所緣三流注相應四無罪適恱具此四義名心境性。</p>
</div>
<div class='div-orig'><p>論何等名為至隨轉安住。</p>
</div>
<div class='div-commentary'><p style="margin-left:1em">演曰二釋分四一明隨念二明同分三明流注四明無罪此初也念於境轉名隨安住。</p>
</div>
<div class='div-orig'><p>論云何名為至同分所緣。</p>
</div>
<div class='div-commentary'><p style="margin-left:1em">演曰二明同分文分為二初揔略釋後別問荅此初也。</p>
</div>
<div class='div-orig'><p>論問至故名同分。</p>
</div>
<div class='div-commentary'><p style="margin-left:1em">演曰後別問荅如文可知。</p>
</div>
<div class='div-orig'><p>論復由彼念至適恱相應。</p>
</div>
<div class='div-commentary'><p style="margin-left:1em">演曰三明流注流注即謂無亂無閒亂際有安怡相名適恱相應。</p>
</div>
<div class='div-orig'><p>論又由彼念至適恱相應。</p>
</div>
<div class='div-commentary'><p style="margin-left:1em">演曰四明無罪罪謂過咎而於境中無染汙過名為無罪為無罪故極多安隱安隱住故得成熟道道在於身而有調暢故名適恱相應轉也。</p>
</div>
<div class='div-orig'><p>論是故說言至心一境性。</p>
</div>
<div class='div-commentary'><p style="margin-left:1em">演曰三結境性。</p>
</div>
<div class='div-orig'><p>論復次如是至舍那品。</p>
</div>
<div class='div-commentary'><p style="margin-left:1em">演曰二別明止觀為境性中文分三段初揔標舉次別分別後廣釋之此初也。</p>
</div>
<div class='div-orig'><p>論若於九種心至舍那品。</p>
</div>
<div class='div-commentary'><p style="margin-left:1em">演曰次別分別。</p>
</div>
<div class='div-orig'><p>論云何名為至九種心住。</p>
</div>
<div class='div-commentary'><p style="margin-left:1em">演曰後廣釋中文分為二一明止品二彰觀品止中有三一徵二列三釋此初二也。</p>
</div>
<div class='div-orig'><p>論云何內住至故名內住。</p>
</div>
<div class='div-commentary'><p style="margin-left:1em">演曰三釋分三一明九住二明六力三彰作意初中有九一內住所緣心文分三段謂徵釋結釋中行相安住可知次下八心分三准此。</p>
</div>
<div class='div-orig'><p>論云何等住至故名等住。</p>
</div>
<div class='div-commentary'><p style="margin-left:1em">演曰二等住微細心等謂平等遍攝諸心不令外轉平等而住名為等住。</p>
</div>
<div class='div-orig'><p>論云何安住至故名安住。</p>
</div>
<div class='div-commentary'><p style="margin-left:1em">演曰三安住內界心重安亂意令置內境名安住心。</p>
</div>
<div class='div-orig'><p>論云何近住至故名近住。</p>
</div>
<div class='div-commentary'><p style="margin-left:1em">演曰四親近念住心外塵名遠內心名近隣近念心不於外轉名為近住。</p>
</div>
<div class='div-orig'><p>論云何調順至故名調順。</p>
</div>
<div class='div-commentary'><p style="margin-left:1em">演曰五調柔順伏心心馳外境名不調順制令調伏名調順也取諸相者取色等相過患想者觀彼色等所取之相而為過患下言取相准此應知。</p>
</div>
<div class='div-orig'><p>論云何寂靜至故名寂靜。</p>
</div>
<div class='div-commentary'><p style="margin-left:1em">演曰六捨妄證寂心由有貪等心多動亂制之不行名為寂靜。</p>
</div>
<div class='div-orig'><p>論云何名為最極至極寂靜。</p>
</div>
<div class='div-commentary'><p style="margin-left:1em">演曰七最極寂靜心不寂之本無過惡尋及隨煩惱今悉斷除名最寂靜。</p>
</div>
<div class='div-orig'><p>論云何名為專注至專注一趣。</p>
</div>
<div class='div-commentary'><p style="margin-left:1em">演曰八專注無間心於一境中專至加功名專一趣一趣即是一向義也。</p>
</div>
<div class='div-orig'><p>論云何等持至故名等持。</p>
</div>
<div class='div-commentary'><p style="margin-left:1em">演曰九等持相續心等謂平等離其動亂持謂住持專心一境由數習故得心平等名曰等持問此九住心為皆是定亦有散耶設尒何失二俱有過若散心者云何得言奢摩他品若定心者如初發心有何定相荅後一為定前為方便創習之時但住一緣即名為住非得真定名為住也止品前因亦名止故。</p>
</div>
<div class='div-orig'><p>論當知此中至串習力。</p>
</div>
<div class='div-commentary'><p style="margin-left:1em">演曰二明六力文分為二初揔標舉後各別釋此初標舉由斯六力九住方成。</p>
</div>
<div class='div-orig'><p>論初由聽聞至等持成滿。</p>
</div>
<div class='div-commentary'><p style="margin-left:1em">演曰後各別釋文分為五一由初二力成初二住於中有二初由聞思成初內住後結聞思成後等住二由念力成三四住三由正知成五六住四由精進成七八住五由習力成第九住前四為因後一為果由數習力等持成滿方名定也。</p>
</div>
<div class='div-orig'><p>論即於如是至運轉作意。</p>
</div>
<div class='div-commentary'><p style="margin-left:1em">演曰三彰作意文分為二初止方便後觀加行初中有二先惣標列後別配釋此初標舉由四作意方成住義。</p>
</div>
<div class='div-orig'><p>論於內住等至運轉作意。</p>
</div>
<div class='div-commentary'><p style="margin-left:1em">演曰後別配釋文中有四第一作意成初二住第二作意成次五住第三作意成第八心第四作意能成第九一一行相思之可知。</p>
</div>
<div class='div-orig'><p>論當知如是至舍那品。</p>
</div>
<div class='div-commentary'><p style="margin-left:1em">演曰後明觀加行文中有二初結止心後彰觀品。</p>
</div>
<div class='div-orig'><p>論云何四種至毗鉢舍那。</p>
</div>
<div class='div-commentary'><p style="margin-left:1em">演曰二彰觀品文分為二一明四觀二明三別初中有二先惣徵列後方別釋此初也。</p>
</div>
<div class='div-orig'><p>論云何名為至周遍伺察。</p>
</div>
<div class='div-commentary'><p style="margin-left:1em">演曰後別釋中文分為四一正思擇二極思擇三遍尋思四遍伺察理彰義顯尋之可知。</p>
</div>
<div class='div-orig'><p>論又即如是至多種差別。</p>
</div>
<div class='div-commentary'><p style="margin-left:1em">演曰二明三別文分為二初總摽舉後別解釋此初摽舉四觀之中復有三門六事差別。</p>
</div>
<div class='div-orig'><p>論云何三門毗鉢舍那。</p>
</div>
<div class='div-commentary'><p style="margin-left:1em">演曰後別釋中文分為二初辯三門後彰六事初中有二先徵後釋此初也。</p>
</div>
<div class='div-orig'><p>論一唯隨相至毗鉢舍那。</p>
</div>
<div class='div-commentary'><p style="margin-left:1em">演曰後辯之中文分三段初列次釋後惣結之釋中有三一明隨相二彰尋思三明伺察皆依定內作意思惟名等引意。</p>
</div>
<div class='div-orig'><p>論云何六事至復審伺察。</p>
</div>
<div class='div-commentary'><p style="margin-left:1em">演曰後彰六事文分三段初徵次列後各別釋此初二也。</p>
</div>
<div class='div-orig'><p>論云何名為至尋思於時。</p>
</div>
<div class='div-commentary'><p style="margin-left:1em">演曰後別釋中文分為二一惣彰六體二依法別明初中有二一明六體相二辯立所因初文又二先釋後結釋中有六一義二事三相四品五時六理此前五也初尋義者能詮言下必有所目故依於語而尋義也內身外境名所尋之餘可知矣。</p>
</div>
<div class='div-orig'><p>論云何名為至尋思於理。</p>
</div>
<div class='div-commentary'><p style="margin-left:1em">演曰後依尋思理文分為四一依觀待真俗相形名觀待也二依作用三約證成四依法尒法尒有三一明成立二辯難思三明安住初成立者眼見耳聞地堅水濕因成果法所作成宗皆名法尒成法性也二難思者鳳彩多般鳥鳥獸白花紅翠竹如是等類離佛無知名難思性三安住者法尒種子三乘差別名安住性。</p>
</div>
<div class='div-orig'><p>論如是六事至毗鉢舍那。</p>
</div>
<div class='div-commentary'><p style="margin-left:1em">演曰後結也。</p>
</div>
<div class='div-orig'><p>論問何因緣故至毗鉢舍那。</p>
</div>
<div class='div-commentary'><p style="margin-left:1em">演曰二辯立所因文分為二先問後荅此初問也。</p>
</div>
<div class='div-orig'><p>論荅依三覺至如所有性。</p>
</div>
<div class='div-commentary'><p style="margin-left:1em">演曰後荅有二初總摽列後別配釋釋中文分三段由初義故起初義覺由二三事起事邊覺由後四事起第三覺以第三相中分自共別故通二處即以所起為果能起為因為生果故修六因也。</p>
</div>
<div class='div-orig'><p>論云何勤修至毗鉢舍那。</p>
</div>
<div class='div-commentary'><p style="margin-left:1em">演曰二依法別明文分為二一明體相二惣結之初中有五一明不淨二彰慈愍三辯因緣四彰六界五明息念初中有三一徵二釋三結觀品此初徵云不淨觀人如何緣義及事等耶。</p>
</div>
<div class='div-orig'><p>論謂依不淨至尋思其義。</p>
</div>
<div class='div-commentary'><p style="margin-left:1em">演曰二釋之中文分為六一明義觀二明事觀三辯相觀四明品觀五彰時相六辯理尋此初也謂聞聖說不淨言教即以定意尋思其義稱如所說實為不淨名依不淨尋思其義惡臭等者三十六物所成之身生<span class='corr'>已</span>便臭名為生臭死屍變壞名為惡臭。</p>
</div>
<div class='div-orig'><p>論云何名為至尋思彼事。</p>
</div>
<div class='div-commentary'><p style="margin-left:1em">演曰二明事觀謂觀內外不淨事別名尋彼事。</p>
</div>
<div class='div-orig'><p>論云何名至尋思自相。</p>
</div>
<div class='div-commentary'><p style="margin-left:1em">演曰三辯相觀文分為二先明自相後彰共相自中分二一明內相二明外相此初也。</p>
</div>
<div class='div-orig'><p>論復於其外至[月*逄]脹勝解。</p>
</div>
<div class='div-commentary'><p style="margin-left:1em">演曰二明外相文分為二初廣後略廣中有二一明青瘀二明食噉初中有二先標後釋釋中有二一明青瘀二明爛壞。</p>
</div>
<div class='div-orig'><p>論若此死屍至骨鏁勝解。</p>
</div>
<div class='div-commentary'><p style="margin-left:1em">演曰二辯食噉文分為四一彰食噉二明異赤三彰離散四明骨鏁骨鏁之中有三復次初復次中文分三段初唯骨想次唯鏁想後合二想如文可知。</p>
</div>
<div class='div-orig'><p>論又有二鏁至說名骨鏁。</p>
</div>
<div class='div-commentary'><p style="margin-left:1em">演曰第二復次文中有二初標後釋釋中有二初形骸鏁中言血鑊者腹為鑊也以盛熱血名為血鑊。</p>
</div>
<div class='div-orig'><p>論復有二種至骨鏁勝解。</p>
</div>
<div class='div-commentary'><p style="margin-left:1em">演曰第三復次約真假明文分為二先標後辯文亦可知。</p>
</div>
<div class='div-orig'><p>論又即此外至不淨自相。</p>
</div>
<div class='div-commentary'><p style="margin-left:1em">演曰後略明中文分為二先標後釋如文可知。</p>
</div>
<div class='div-orig'><p>論云何尋思至不淨共相。</p>
</div>
<div class='div-commentary'><p style="margin-left:1em">演曰後彰共相文分為二先徵後辯辯中有二先自後他謂內身色淨妙好時引外不淨變壞之色况同<span class='corr'>己</span>體亦皆不淨何以然者法體平等皆歸一揆故。</p>
</div>
<div class='div-orig'><p>論云何名為至尋思彼品。</p>
</div>
<div class='div-commentary'><p style="margin-left:1em">演曰四彰品觀文中又二先徵後釋釋中有二初彰不實有顛倒失後明正觀有離苦德由此理故故於二品能有斷修名觀彼品。</p>
</div>
<div class='div-orig'><p>論云何名為至尋思彼時。</p>
</div>
<div class='div-commentary'><p style="margin-left:1em">演曰五彰時相文分為二先徵後辯辯中有二初各別辯後惣結釋別中有三初明現在次彰過去後辯未來現在餘骸不淨之色即是過去曾淨之色過去曾淨於今不淨我今現淨未來變壞亦名不淨若使未來當無不淨無有是處何以然者法性平等皆相似故故三世法皆有淨性及不淨也。</p>
</div>
<div class='div-orig'><p>論云何尋思至尋思彼理。</p>
</div>
<div class='div-commentary'><p style="margin-left:1em">演曰六辯理尋文分為四一明觀待二明作用三釋證成四明法尒初觀待中文分三段初徵次辯後惣結之辯中有三一若內外下明依世俗假施言論二壽煖識下依其勝義談淨不淨三我此身下依於因緣尋淨不淨所因之理後結可知。</p>
</div>
<div class='div-orig'><p>論復作是思至尋思彼理。</p>
</div>
<div class='div-commentary'><p style="margin-left:1em">演曰二明作用謂思道力有斷惑用故多修習能斷貪也。</p>
</div>
<div class='div-orig'><p>論復作是思如世尊至思彼理。</p>
</div>
<div class='div-commentary'><p style="margin-left:1em">演曰三辯證成知是不淨文分三段初世尊說下至教證知次我亦於下明現量證知後比度量下明比量知比量知中能治等者謂不淨色能治所緣謂即淨色淨色為因起於煩惱名煩惱生今思能治外不淨色比知能治所緣淨色能生惑者亦為不淨何所以者有漏色性皆相似故。</p>
</div>
<div class='div-orig'><p>論復作是思如是至思彼理。</p>
</div>
<div class='div-commentary'><p style="margin-left:1em">演曰四明法尒但思不淨能斷欲貪不應更思能所對治能成立法因何故有誰復先後復依何處而住止耶名不應思如被箭中直請拔之不應問來所因也。</p>
</div>
<div class='div-orig'><p>論是名勤修至毗鉢舍那。</p>
</div>
<div class='div-commentary'><p style="margin-left:1em">演曰三結觀品。</p>
</div>
<div class='div-orig'><p>論云何勤修至鉢舍那。</p>
</div>
<div class='div-commentary'><p style="margin-left:1em">演曰二彰慈愍尋求觀品文分三叚一徵二釋三結觀品此初也。</p>
</div>
<div class='div-orig'><p>論謂依慈愍至尋思其義。</p>
</div>
<div class='div-commentary'><p style="margin-left:1em">演曰二釋之中文分為六一彰慈義二彰慈事三辯慈相四彰慈品五辯慈時六彰慈理此初義也謂聞慈愍增上教故便尋其義思施樂行名思義也。</p>
</div>
<div class='div-orig'><p>論彼既如是至尋思其事。</p>
</div>
<div class='div-commentary'><p style="margin-left:1em">演曰二彰慈事文中有二初明三品後彰內外二事之中皆生慈意名慈愍事。</p>
</div>
<div class='div-orig'><p>論復能思擇至愍自相。</p>
</div>
<div class='div-commentary'><p style="margin-left:1em">演曰三辯慈相文分為二初明自相後明共相自中有二初惣摽[婁*殳]後別配釋釋中有三初明樂欲次彰二定後辯三禪<span class='corr'>已</span>上樂無故不明也。</p>
</div>
<div class='div-orig'><p>論復審思擇至慈愍共相。</p>
</div>
<div class='div-commentary'><p style="margin-left:1em">演曰後明共相文分三段初明慈愍次彰共相後辯怨親共相之中文分三段初空無我能所皆亡次辯無常體皆生滅後明苦性有漏非安故中行慈而無分別。</p>
</div>
<div class='div-orig'><p>論復審思擇至白品。</p>
</div>
<div class='div-commentary'><p style="margin-left:1em">演曰四彰慈品文易可知。</p>
</div>
<div class='div-orig'><p>論復審思擇至慈愍時。</p>
</div>
<div class='div-commentary'><p style="margin-left:1em">演曰五辯慈時過去<span class='corr'>已</span>往雖不能與現在未來等皆與之名為時也。</p>
</div>
<div class='div-orig'><p>論復審思擇至尋思慈愍。</p>
</div>
<div class='div-commentary'><p style="margin-left:1em">演曰六彰慈理文分為四一明觀待二明作用三辯證成四明法尒。</p>
</div>
<div class='div-orig'><p>論是名勤修至鉢舍那。</p>
</div>
<div class='div-commentary'><p style="margin-left:1em">演曰三結觀品。</p>
</div></div>
<div class='div-other'><a id='mulu23' />
<p class='h1'>論卷第三十一　第三瑜伽處之二</p>
<div class='div-orig'><p>論云何勤修至毗鉢舍那。</p>
</div>
<div class='div-commentary'><p style="margin-left:1em">演曰三辯因緣文分三段一徵二辯三結此初也。</p>
</div>
<div class='div-orig'><p>論謂依緣性至諸緣起義。</p>
</div>
<div class='div-commentary'><p style="margin-left:1em">演曰二辯之中文分為六一明尋義二明思事三明尋相四彰尋品五辯尋時六明尋理初尋義中文分為二先辯後結辯中復二初辯正宗後陳邪法正中重言如是等者因果非一故重言之謂聞緣起增上教故了知如是無明為因彼彼行等果法生起如是癡等諸因法滅彼彼果法行等亦亡且明順觀倒逆應尒後邪法中初破外計自在天主為能造作生及化者後破[婁*殳]論計有冥性名無自性計有我諦名曰士夫二十三諦名中轉變。</p>
</div>
<div class='div-orig'><p>論復審思擇至緣起事。</p>
</div>
<div class='div-commentary'><p style="margin-left:1em">演曰二明尋事文分為二初辯後結辯中若內若外者十二支中根所攝者名內塵所攝者名外也。</p>
</div>
<div class='div-orig'><p>論復審思擇至緣起共相。</p>
</div>
<div class='div-commentary'><p style="margin-left:1em">演曰三明尋相文中有二先明自相後明共相謂三際中無明等法體用別故名為自相無常苦空及無我等貫通十二名為共相。</p>
</div>
<div class='div-orig'><p>論復審思擇至諸緣起品。</p>
</div>
<div class='div-commentary'><p style="margin-left:1em">演曰四彰尋品文中有二初明黑品後明白品。</p>
</div>
<div class='div-orig'><p>論復審思擇至諸緣起時。</p>
</div>
<div class='div-commentary'><p style="margin-left:1em">演曰五辯尋時三世緣起生滅散壞故非正常。</p>
</div>
<div class='div-orig'><p>論復審思擇至壽量邊際。</p>
</div>
<div class='div-commentary'><p style="margin-left:1em">演曰六明尋理文中有二一明觀待二辯後三初中有二先辯後結辯中又二初惣後別此先惣辯十二緣起要待於因方有果起非由我等而能生也。</p>
</div>
<div class='div-orig'><p>論又於此中至二生起因。</p>
</div>
<div class='div-commentary'><p style="margin-left:1em">演曰後別辯中文分為二初明生果後明招苦初中有二先惣標列後別解釋此初標列由待二因具二果也。</p>
</div>
<div class='div-orig'><p>論自體果者至所生諸受。</p>
</div>
<div class='div-commentary'><p style="margin-left:1em">演曰後別釋中文分為二先果後因果中分二一自體果謂現五支生起異熟名自體果二受用果謂生起<span class='corr'>已</span>受用六塵外增上事名受用果。</p>
</div>
<div class='div-orig'><p>論牽引因至名牽引因。</p>
</div>
<div class='div-commentary'><p style="margin-left:1em">演曰後因有二一明牽引二明生起此明牽引體即七支謂無明行及行所集識等五種遠引當來生老死位識等果法惣名牽引為令等下彰能攝受雖展轉起亦名牽引意望遠果名牽引故生支想者想即名也。</p>
</div>
<div class='div-orig'><p>論生起因者至名生起因。</p>
</div>
<div class='div-commentary'><p style="margin-left:1em">演曰二明生起謂愛取有三近能生果名曰生因愛癡品者愛癡相應皆名潤惑全界煩惱皆結生故業招果勝偏說潤業理實六支皆同潤也。</p>
</div>
<div class='div-orig'><p>論由此二因至純大苦蘊。</p>
</div>
<div class='div-commentary'><p style="margin-left:1em">演曰後明招苦由此二因故三苦隨招苦俱蘊。</p>
</div>
<div class='div-orig'><p>論如是名依至所有道理。</p>
</div>
<div class='div-commentary'><p style="margin-left:1em">演曰後揔結也。</p>
</div>
<div class='div-orig'><p>論復審思擇至所有道理。</p>
</div>
<div class='div-commentary'><p style="margin-left:1em">演曰二辯後三文分為二先辯後結辯中有三一明作用二辯證成三明法尒如文可知。</p>
</div>
<div class='div-orig'><p>論是名勤修至毗鉢舍那。</p>
</div>
<div class='div-commentary'><p style="margin-left:1em">演曰後惣結也。</p>
</div>
<div class='div-orig'><p>論云何勤修至毗鉢舍那。</p>
</div>
<div class='div-commentary'><p style="margin-left:1em">演曰四彰六界尋思六事文分為三一徵二釋三結界觀此初也。</p>
</div>
<div class='div-orig'><p>論謂依界差別至尋思界義。</p>
</div>
<div class='div-commentary'><p style="margin-left:1em">演曰二釋分六一義二事三相四品五時六理義中有二先辯後結辯中有四如文可知。</p>
</div>
<div class='div-orig'><p>論又正尋思至尋思界事。</p>
</div>
<div class='div-commentary'><p style="margin-left:1em">演曰二明尋事此及下文皆具釋結釋中六界唯識界內餘通內外思之可知。</p>
</div>
<div class='div-orig'><p>論又正尋思至諸界共相。</p>
</div>
<div class='div-commentary'><p style="margin-left:1em">演曰三明界相文中有二一明自相二明共相。</p>
</div>
<div class='div-orig'><p>論又正尋思至尋思界品。</p>
</div>
<div class='div-commentary'><p style="margin-left:1em">演曰四明界品文分為二初彰黑品後明白品。</p>
</div>
<div class='div-orig'><p>論又正尋思至尋思界時。</p>
</div>
<div class='div-commentary'><p style="margin-left:1em">演曰五辯尋時謂入胎時過去業識未來空界現在四大三緣和合方得受生名尋時也。</p>
</div>
<div class='div-orig'><p>論又正尋思至差別道理。</p>
</div>
<div class='div-commentary'><p style="margin-left:1em">演曰六明尋理文分為二先明觀待後明餘三初復有三先明世俗次彰勝義後辯因緣文可知矣。</p>
</div>
<div class='div-orig'><p>論又正尋思至差別道理。</p>
</div>
<div class='div-commentary'><p style="margin-left:1em">演曰後辯餘三文分為二先辯後結辯中有三初明作用次辯證成後彰法尒思可知也。</p>
</div>
<div class='div-orig'><p>論是名勤修至毗鉢舍那。</p>
</div>
<div class='div-commentary'><p style="margin-left:1em">演曰三結界觀。</p>
</div>
<div class='div-orig'><p>論云何勤修至毗鉢舍那。</p>
</div>
<div class='div-commentary'><p style="margin-left:1em">演曰五明息念文分三段一徵二釋三結息觀此初也。</p>
</div>
<div class='div-orig'><p>論謂依入息至尋思其義。</p>
</div>
<div class='div-commentary'><p style="margin-left:1em">演曰二釋之中文亦為六一義二事三相四品五時六理各具釋結此明尋義釋結可知。</p>
</div>
<div class='div-orig'><p>論又正尋思至尋思其事。</p>
</div>
<div class='div-commentary'><p style="margin-left:1em">演曰二明尋事由属身故名之為內以是風故通名內外。</p>
</div>
<div class='div-orig'><p>論又正尋思至諸息共相。</p>
</div>
<div class='div-commentary'><p style="margin-left:1em">演曰三明尋相文中有二初明自相後明共相自中入出各有二者一者入息二中間入息出息亦尒名為二也共中息體并息所依皆是無常故名為共。</p>
</div>
<div class='div-orig'><p>論又正尋思至尋思其品。</p>
</div>
<div class='div-commentary'><p style="margin-left:1em">演曰四明尋品文中有二初黑後白義可知也。</p>
</div>
<div class='div-orig'><p>論又正尋思至尋思其時。</p>
</div>
<div class='div-commentary'><p style="margin-left:1em">演曰五辯尋時三世身息更相繫属名曰尋時。</p>
</div>
<div class='div-orig'><p>論又正尋思至尋思其理。</p>
</div>
<div class='div-commentary'><p style="margin-left:1em">演曰六明尋理文分為二初明觀待後辯餘三此初也。</p>
</div>
<div class='div-orig'><p>論又正尋思至尋思其理。</p>
</div>
<div class='div-commentary'><p style="margin-left:1em">演曰後辯餘三謂此觀待之餘文中復有其三初明作用次辯證成後明法尒如文可悉。</p>
</div>
<div class='div-orig'><p>論是名勤修至毗鉢舍那。</p>
</div>
<div class='div-commentary'><p style="margin-left:1em">演曰三結息觀。</p>
</div>
<div class='div-orig'><p>論如是依止至我後當說。</p>
</div>
<div class='div-commentary'><p style="margin-left:1em">演曰二惣結中文分為二先結後指四所緣中<span class='corr'>已</span>依淨行辯六事訖善巧淨惑後於自處而廣辯之遍滿義寬亦通攝也。</p>
</div>
<div class='div-orig'><p>論復次此中至九正加行。</p>
</div>
<div class='div-commentary'><p style="margin-left:1em">演曰二明加行文分三段一總摽列二別解釋三惣結之此初標列九加行也。</p>
</div>
<div class='div-orig'><p>論由此九種至徃趣獲得。</p>
</div>
<div class='div-commentary'><p style="margin-left:1em">演曰次別釋中文分為二初惣辯德後別分別初中有二先白後黑白中有三一由聞思加行力故心未定者速令得定二<span class='corr'>已</span>得定者轉令勝進三令發神通及生眾德返此三品即名黑也。</p>
</div>
<div class='div-orig'><p>論云何名為至相應加行。</p>
</div>
<div class='div-commentary'><p style="margin-left:1em">演曰後別分別文分為二一明白品二彰黑品白品之中義門分九一相應加行門文分三段初徵次釋後惣結之釋中有七文可知也。</p>
</div>
<div class='div-orig'><p>論云何名為至串習加行。</p>
</div>
<div class='div-commentary'><p style="margin-left:1em">演曰二串習加行門文分三段先徵次釋後結加行釋中有二初明串習後彰非習。</p>
</div>
<div class='div-orig'><p>論云何名為至不緩加行。</p>
</div>
<div class='div-commentary'><p style="margin-left:1em">演曰三疾速加行門文分三段初徵次釋後結加行釋中有二初辯無慢緩後何以故下釋所以初中有四一慇重加行勤修觀行二若從定下異緣事畢還復本心三有苾蒭下樂離雜居四又如是下定當速證。</p>
</div>
<div class='div-orig'><p>論云何名為至無倒加行。</p>
</div>
<div class='div-commentary'><p style="margin-left:1em">演曰四無倒加行門具徵釋結文易可知。</p>
</div>
<div class='div-orig'><p>論云何名為至捨相捨時。</p>
</div>
<div class='div-commentary'><p style="margin-left:1em">演曰五應時加行門文分三段一徵二釋三結釋中有二初惣標舉後辯體相此初標舉而有四種謂止觀舉捨。</p>
</div>
<div class='div-orig'><p>論云何為止至故名為止。</p>
</div>
<div class='div-commentary'><p style="margin-left:1em">演曰後辯體中文分為四一彰止相二明觀相三彰舉相四彰捨相止中有三一彰止體二明止相三辯止時此初止體令心靜住即名為止。</p>
</div>
<div class='div-orig'><p>論云何止相至因緣相。</p>
</div>
<div class='div-commentary'><p style="margin-left:1em">演曰二明止相文中有二先徵後辯辯中又二初列後釋釋中有二一辯所緣謂同分境也二辯因緣文復有二先摽熏習後為令下正釋所標為證止故先習觀心觀心為因緣定方證故故觀加行是止因緣。</p>
</div>
<div class='div-orig'><p>論云何止時至是修止時。</p>
</div>
<div class='div-commentary'><p style="margin-left:1em">演曰三辯止時止觀方便是修止時止其亂動令居寂故。</p>
</div>
<div class='div-orig'><p>論云何為觀至所緣觀行。</p>
</div>
<div class='div-commentary'><p style="margin-left:1em">演曰二明觀相文復分三一明觀體二明觀相三辯觀時此觀體者即以四行三門六事差別以為觀體前卷<span class='corr'>已</span>明故不重也。</p>
</div>
<div class='div-orig'><p>論云何觀相至所有加行。</p>
</div>
<div class='div-commentary'><p style="margin-left:1em">演曰二明觀相文中有二先徵後辯辯中有二初標後釋釋中有二先辯所緣謂同分影後辯因緣謂定能發慧故修止品為觀因緣行相返前七相知也。</p>
</div>
<div class='div-orig'><p>論云何觀時至是修觀時。</p>
</div>
<div class='div-commentary'><p style="margin-left:1em">演曰三辯觀時心下沉沒觀即高明故相沉時是修觀品觀品筞發令離沉故。</p>
</div>
<div class='div-orig'><p>論云何為舉至慶慰其心。</p>
</div>
<div class='div-commentary'><p style="margin-left:1em">演曰三彰舉相文分三段一彰舉體二明舉相三辯舉時此初慶心以為體也。</p>
</div>
<div class='div-orig'><p>論云何舉相至勤精進。</p>
</div>
<div class='div-commentary'><p style="margin-left:1em">演曰二明舉相淨妙境中發勤精進名為舉相。</p>
</div>
<div class='div-orig'><p>論云何舉時至是修舉時。</p>
</div>
<div class='div-commentary'><p style="margin-left:1em">演曰三辯舉時准前可悉。</p>
</div>
<div class='div-orig'><p>論云何名捨至任運作用。</p>
</div>
<div class='div-commentary'><p style="margin-left:1em">演曰四彰捨相文分三段一明捨體二明捨相三辯捨時此初任運平等名捨。</p>
</div>
<div class='div-orig'><p>論云何捨相至太過精進。</p>
</div>
<div class='div-commentary'><p style="margin-left:1em">演曰二明捨相所緣境中心住平等無有沉掉名心上捨。</p>
</div>
<div class='div-orig'><p>論云何捨時至是修捨時。</p>
</div>
<div class='div-commentary'><p style="margin-left:1em">演曰三辯捨時止觀轉時掉舉<span class='corr'>已</span>滅名捨時也。</p>
</div>
<div class='div-orig'><p>論如是至加行。</p>
</div>
<div class='div-commentary'><p style="margin-left:1em">演曰三結論云何至加行。</p>
<p style="margin-left:1em">演曰六解了加行門文三一徵二釋三結釋中有二一明定相二辯所緣明定相中由善取故故於入出皆得自在名為解了。</p>
</div>
<div class='div-orig'><p>論云何名為無猒至無猒足加行。</p>
</div>
<div class='div-commentary'><p style="margin-left:1em">演曰七無足加行門具徵釋結如文可知。</p>
</div>
<div class='div-orig'><p>論云何名為不捨至軛加行。</p>
</div>
<div class='div-commentary'><p style="margin-left:1em">演曰八善軛加行門文分三段徵釋及結戒能拘禁譬之於軛堅持無犯名為不捨順修止品名為加行。</p>
</div>
<div class='div-orig'><p>論云何名正加行至名正加行。</p>
</div>
<div class='div-commentary'><p style="margin-left:1em">演曰九正修加行門文分三段一徵二釋三結加行初中有二先惣略釋後指事別明此初也。</p>
</div>
<div class='div-orig'><p>論如有勤修至[婁*殳][婁*殳]現前。</p>
</div>
<div class='div-commentary'><p style="margin-left:1em">演曰後指事別明文分為二初標後辯此初也不淨觀者指其事也謂觀青瘀起勝解<span class='corr'>已</span>復觀爛壞乃至骨鏁捨前取後即名除遣為令觀心得純熟故。</p>
</div>
<div class='div-orig'><p>論其正除遣至作意故。</p>
</div>
<div class='div-commentary'><p style="margin-left:1em">演曰後辯之中文分為二一惣明除遣二別彰今說初文又二先惣標列二別解釋此先標中而有五也。</p>
</div>
<div class='div-orig'><p>論當知此中至無相界作意。</p>
</div>
<div class='div-commentary'><p style="margin-left:1em">演曰後別釋中文分為五一內攝其心除遣外境二不念作意除遣妄心遣之又遣之故名除遣三於餘勝定作意思惟先所得心劣皆棄捨六行欣猒皆此流也四思惟不淨除其淨貪除淨貪<span class='corr'>已</span>復修餘四名為除遣五無相作意斷除前相名為遣除。</p>
</div>
<div class='div-orig'><p>論雖遍安立至不念作意。</p>
</div>
<div class='div-commentary'><p style="margin-left:1em">演曰二別彰今說文中分二初惣標舉後釋所由此初標舉但取五中二心也。</p>
</div>
<div class='div-orig'><p>論初修業者至除遣所緣。</p>
</div>
<div class='div-commentary'><p style="margin-left:1em">演曰後釋所由文分為二一明取二意二辯除所由初中有二先明不念後明內攝此初也所陳除遣雖有五種而今但取初二種者為初學人未能制意深起猒心故應所緣盡皆除遣故取內攝不念除之餘三除遣遣自所治得名除遣然於境界相似不無義與此違故非取也。</p>
</div>
<div class='div-orig'><p>論彼於其中至所知事相。</p>
</div>
<div class='div-commentary'><p style="margin-left:1em">演曰後明內攝文分三段初明所行境次謂由隨下明能行心後毗鉢舍下明心平等無其取捨取捨無故名為除遣。</p>
</div>
<div class='div-orig'><p>論若於所緣至所知境事。</p>
</div>
<div class='div-commentary'><p style="margin-left:1em">演曰二辯除所由文分三段初法次喻後合除遣此初也。</p>
</div>
<div class='div-orig'><p>論譬如世間至究竟顯期。</p>
</div>
<div class='div-commentary'><p style="margin-left:1em">演曰次陳喻說。</p>
</div>
<div class='div-orig'><p>論此中道理當知亦尒。</p>
</div>
<div class='div-commentary'><p style="margin-left:1em">演曰後合除遣文分有二初合前文後示其相此初也。</p>
</div>
<div class='div-orig'><p>論若於此境至復起勝解。</p>
</div>
<div class='div-commentary'><p style="margin-left:1em">演曰後示相中文分為二初標後辯此惣標示除遣相也。</p>
</div>
<div class='div-orig'><p>論於狹小境至當知亦尒。</p>
</div>
<div class='div-commentary'><p style="margin-left:1em">演曰後辯相中文復為二初示除遣後明相異初中復二先於自境解<span class='corr'>已</span>除遣後於異境復生勝解欲色如次名為小大無量於狹小青境起解除遣乃至緣廣大青境除遣亦尒。</p>
</div>
<div class='div-orig'><p>論若諸色法至影像顯現。</p>
</div>
<div class='div-commentary'><p style="margin-left:1em">演曰後明相異觀色大小形量麤著易生勝解猶如變化影像而生若觀無為空識等相以名為先領生解<span class='corr'>已</span>於其心上安布影像空等相生名為顯現。</p>
</div>
<div class='div-orig'><p>論如是一切名正加行。</p>
</div>
<div class='div-commentary'><p style="margin-left:1em">演曰三結加行。</p>
</div>
<div class='div-orig'><p>論如是九種至當知違逆。</p>
</div>
<div class='div-commentary'><p style="margin-left:1em">演曰二彰黑品對前隨順立九相違以返於前即名黑品。</p>
</div>
<div class='div-orig'><p>論如是黑品至十八種。</p>
</div>
<div class='div-commentary'><p style="margin-left:1em">演曰三揔結之。</p>
</div>
<div class='div-orig'><p>論如是名為心一境性。</p>
</div>
<div class='div-commentary'><p style="margin-left:1em">演曰大段第三揔結止觀根本加行皆得名為心一境性。</p>
</div>
<div class='div-orig'><p>論云何淨障。</p>
</div>
<div class='div-commentary'><p style="margin-left:1em">演曰第四離障清淨門文分為二一明淨障二以頌結初中有二先徵後辯此初也。</p>
</div>
<div class='div-orig'><p>論謂即如是至淨除諸障。</p>
</div>
<div class='div-commentary'><p style="margin-left:1em">演曰後辯之中文分為二一揔明淨障二別明勝行初中有四一標二徵三列四釋此初也。</p>
</div>
<div class='div-orig'><p>論何等為四至對治故。</p>
</div>
<div class='div-commentary'><p style="margin-left:1em">演曰二徵三列。</p>
</div>
<div class='div-orig'><p>論云何遍知至諸障自性。</p>
</div>
<div class='div-commentary'><p style="margin-left:1em">演曰四釋之中有二番釋初番分四一彰自性二辯因緣三彰過患四辯對治明初性中文分三段先徵次釋後結自性釋中有二初標後辯辯中有四一明怯弱二明蓋覆三明尋思四明自舉行相如文結亦可解。</p>
</div>
<div class='div-orig'><p>論云何遍知至猶未串習。</p>
</div>
<div class='div-commentary'><p style="margin-left:1em">演曰二辯因緣文分為二先明怯弱後辯餘三此知怯中而有六種文亦可悉。</p>
</div>
<div class='div-orig'><p>論遍知蓋覆至障之因緣。</p>
</div>
<div class='div-commentary'><p style="margin-left:1em">演曰後辯餘三文分為二初揔標略釋後別辯所因此初也。</p>
</div>
<div class='div-orig'><p>論若不作意至非理作意。</p>
</div>
<div class='div-commentary'><p style="margin-left:1em">演曰後別辯中但明蓋障尋思自舉略不明也蓋中有五一若思淨相為貪蓋因二不思慈愍為瞋蓋因三不思明相惛睡蓋因四不思止相掉舉蓋因五若不作意思緣性等為疑蓋因由知因故令蓋不生名為淨障。</p>
</div>
<div class='div-orig'><p>論云何遍知至諸障過患。</p>
</div>
<div class='div-commentary'><p style="margin-left:1em">演曰三彰過患文中有三徵釋及結釋中有七一於四勝定未證不證二<span class='corr'>已</span>證却退三壞正加行四有染汙住五有苦惱住六自毀毀他七墮諸惡趣名障過患。</p>
</div>
<div class='div-orig'><p>論云何名為至修習喜樂。</p>
</div>
<div class='div-commentary'><p style="margin-left:1em">演曰四辯對治文分三段初徵次釋後結對治釋中有二一明怯弱二辯餘三初中有二一通二別通以隨念而揔對治別中有四一嬴劣太過初修怯弱精進對治二不修加行勤問對治三煩惱熾盛不淨等治四未串習者思擇對治。</p>
</div>
<div class='div-orig'><p>論餘覆蓋等至修習對治。</p>
</div>
<div class='div-commentary'><p style="margin-left:1em">演曰二辯餘三所有對治即前第二知因緣中不淨慈愍明相及止緣起性等作意是也尋之可知。</p>
</div>
<div class='div-orig'><p>論又遍了知至淨除諸障。</p>
</div>
<div class='div-commentary'><p style="margin-left:1em">演曰第二番釋文中有二先明過患後辯對治既了患因須修斷法故所能治先後如次。</p>
</div>
<div class='div-orig'><p>論當知此中至亦有眾多。</p>
</div>
<div class='div-commentary'><p style="margin-left:1em">演曰後別明勝行文分為四一明行多少二辯修增勝三明觀成熟四辯雙運轉初中有二一辯體多二明量廣此初也觀不自起因教所生教既有多觀亦非一所引修慧亦為多也。</p>
</div>
<div class='div-orig'><p>論又復即此至悟入道理。</p>
</div>
<div class='div-commentary'><p style="margin-left:1em">演曰二明量廣心不孤起託境方生境既無邊量亦難測故有三門六事等門體無邊也。</p>
</div>
<div class='div-orig'><p>論正修行者至現量智生。</p>
</div>
<div class='div-commentary'><p style="margin-left:1em">演曰二辯修增勝文中有二一明方便二明究竟初中有二一增長輕安二增長境性皆因初止觀力然也。</p>
</div>
<div class='div-orig'><p>論問齊何當言至波那念耶。</p>
</div>
<div class='div-commentary'><p style="margin-left:1em">演曰三明觀成熟文中有二先問後荅此初也問云且於五停觀品之中何名成熟何名不熟言究竟者即成熟也。</p>
</div>
<div class='div-orig'><p>論荅至未得究竟。</p>
</div>
<div class='div-commentary'><p style="margin-left:1em">演曰後荅分二先明不淨後彰餘四此初也不淨觀成無退敗故名為究竟如有苾蒭於屍陁林中作不淨觀成佛教旃茶羅殺之令當有證使無退也。</p>
</div>
<div class='div-orig'><p>論如不淨觀至當知亦尒。</p>
</div>
<div class='div-commentary'><p style="margin-left:1em">演曰後彰餘四文分為二初例前同後彰義異此初也謂慈愍等作<span class='corr'>已</span>復作遣<span class='corr'>已</span>復遣久修習故皆得成熟亦名究竟。</p>
</div>
<div class='div-orig'><p>論於中差別至廣說。</p>
</div>
<div class='div-commentary'><p style="margin-left:1em">演曰後彰義異成熟雖同觀門有異觀門有異者而有四種一明慈愍二明緣起三彰界相四明息念次第配釋如文可知。</p>
</div>
<div class='div-orig'><p>論問齊何當言至雙運轉道。</p>
</div>
<div class='div-commentary'><p style="margin-left:1em">演曰四辯雙運轉文分為二先問後荅此問也。</p>
</div>
<div class='div-orig'><p>論荅若有獲得至雙運轉道。</p>
</div>
<div class='div-commentary'><p style="margin-left:1em">演曰後荅前也九住心中前八方便第九根本根本勝定為依止故修增上慧平等俱轉名雙運道。</p>
</div>
<div class='div-orig'><p>論中嗢拕南曰至令障得清淨。</p>
</div>
<div class='div-commentary'><p style="margin-left:1em">演曰二揔以頌結三四門也而言中者凡頌有三先頌標章名為初頌事訖頌結名為後頌說事未了隨義且結名為中頌第三大段安立門中別門分五前明四訖今以頌結故名中頌何故尒耶荅以前所說文義繁廣故且結之使無亂故此所結中唯結第三心一境性第四淨障初之一頌頌觀品中三門六事次之二頌頌彼止觀九種加行後之一頌而頌第四淨障之中自性因緣過患對治四所知也一一如上尋之可知。</p>
</div>
<div class='div-orig'><p>論云何修作意。</p>
</div>
<div class='div-commentary'><p style="margin-left:1em">演曰第五正修作意門文分為二先徵後辯此初也。</p>
</div>
<div class='div-orig'><p>論謂初修業至四種作意。</p>
</div>
<div class='div-commentary'><p style="margin-left:1em">演曰後辯之中門分為二一辯四作意門二明取五相門初門有三一揔標舉二別徵列三依標釋此初有二一牒前修二摽起念言安立者大門第三安立門也普遍相中心一境者安立門中揔有五義今牒第三心一境性普遍緣相及牒第四淨障之義遠離九種黑品加行學修九種白品加行揔牒前也彼應最下摽當起念為證定故修四作意。</p>
</div>
<div class='div-orig'><p>論何等為四至智見作意。</p>
</div>
<div class='div-commentary'><p style="margin-left:1em">演曰二別徵列。</p>
</div>
<div class='div-orig'><p>論云何調鍊至智見作意。</p>
</div>
<div class='div-commentary'><p style="margin-left:1em">演曰三釋文二初略後廣略中有四一明調鍊二明滋潤三辯輕安四彰智見一一次第如文可知。</p>
</div>
<div class='div-orig'><p>論彼修行者至成可猒處。</p>
</div>
<div class='div-commentary'><p style="margin-left:1em">演曰後廣辯中文亦為四一明可猒二辯可欣三明背向四明四德初中有二先揔後別別中有四一自衰損二他衰損三自興盛四他興盛現前過去各通二也。</p>
</div>
<div class='div-orig'><p>論即彼行者至名異門。</p>
</div>
<div class='div-commentary'><p style="margin-left:1em">演曰二辯可欣文中有二初揔摽列後別解釋釋中有三一欣樂三寶得三大利二欣樂清淨得六和敬三欣樂所證得無怯弱於中有二一現所證二當所證如文可知。</p>
</div>
<div class='div-orig'><p>論彼修行者至易脫而轉。</p>
</div>
<div class='div-commentary'><p style="margin-left:1em">演曰三明背向於可猒中而生棄背於欣樂中生其趣向欣猒二中易脫而轉非唯定背及唯向也。</p>
</div>
<div class='div-orig'><p>論其心如是至作意故。</p>
</div>
<div class='div-commentary'><p style="margin-left:1em">演曰四明四德文分三段初法次喻後合法中有二先明作意後明勝進此初也謂由四種作意力故有所思擇名為智見而能向背攝斂內心及思擇也。</p>
</div>
<div class='div-orig'><p>論如是彼心至得勝進。</p>
</div>
<div class='div-commentary'><p style="margin-left:1em">演曰後明勝進止觀轉增名勝進也。</p>
</div>
<div class='div-orig'><p>論譬如黠慧至種種轉變。</p>
</div>
<div class='div-commentary'><p style="margin-left:1em">演曰次明喻說。</p>
</div>
<div class='div-orig'><p>論如是勤修至皆能成辦。</p>
</div>
<div class='div-commentary'><p style="margin-left:1em">演曰後法合也。</p>
</div></div>
<div class='div-other'><a id='mulu24' />
<p class='h1'>論卷第三十二　第三瑜伽處之三</p>
<div class='div-orig'><p>論云何初修至心一境性。</p>
</div>
<div class='div-commentary'><p style="margin-left:1em">演曰二明取五相門文分為二先徵後辯此初也。</p>
</div>
<div class='div-orig'><p>論謂善通達至了別事相。</p>
</div>
<div class='div-commentary'><p style="margin-left:1em">演曰後辯分二一明取五相二彰得勝利初中有二先揔標列後別解釋此初也。</p>
</div>
<div class='div-orig'><p>論問至取五種相。</p>
</div>
<div class='div-commentary'><p style="margin-left:1em">演曰後別釋中文分為二一辯治貪行取不淨相二例瞋等起餘四相初中有二先問後荅此初也。</p>
</div>
<div class='div-orig'><p>論荅至如理受持。</p>
</div>
<div class='div-commentary'><p style="margin-left:1em">演曰後荅分二一明教誨二揔結之初中有二一明修習二彰所得初中復二一明取五相二彰入念住初中又二一別教五相二逐難重辯初中分五一明猒離二明欣樂三明過患四辯光明五明事相初中有三一汝等隨下明聞見等諸可猒事二汝既如是下而教取相正生猒離三如是汝應下結勸受持次第如文義彰可悉。</p>
</div>
<div class='div-orig'><p>論汝取如是至取欣樂相。</p>
</div>
<div class='div-commentary'><p style="margin-left:1em">演曰二明欣樂文分為二一結前標後二正明欣樂此初也。</p>
</div>
<div class='div-orig'><p>論當自觀至加行圓滿。</p>
</div>
<div class='div-commentary'><p style="margin-left:1em">演曰二明欣樂文分為二一明欣樂二辯斷修初中復二先釋後結釋中復二一於自生喜二於他生喜初文又二一明無悔二明除障初中又二一教觀察二明無悔此初也。</p>
</div>
<div class='div-orig'><p>論汝於如是至定生歡恱。</p>
</div>
<div class='div-commentary'><p style="margin-left:1em">演曰二明無悔由無悔故故生歡喜。</p>
</div>
<div class='div-orig'><p>論如是且於至生喜恱意。</p>
</div>
<div class='div-commentary'><p style="margin-left:1em">演曰二明除障文中有二一結前生後二正明除障由除障故故於現證而生喜恱言於一者一戒淨也。</p>
</div>
<div class='div-orig'><p>論若汝獲得至發喜恱意。</p>
</div>
<div class='div-commentary'><p style="margin-left:1em">演曰後於他生喜也。</p>
</div>
<div class='div-orig'><p>論如是行相至取欣樂相。</p>
</div>
<div class='div-commentary'><p style="margin-left:1em">演曰後結有二一結其名二結欣樂歡恱喜恱前後雖殊揔名此中欣恱意相。</p>
</div>
<div class='div-orig'><p>論取是相<span class='corr'>已</span>至及一境性。</p>
</div>
<div class='div-commentary'><p style="margin-left:1em">演曰二辯斷修文中有二初明斷染後辯進修止觀輕安及一境性。</p>
</div>
<div class='div-orig'><p>論汝若如是至取過患相。</p>
</div>
<div class='div-commentary'><p style="margin-left:1em">演曰三明過患文分為二一結前標後二依標正辯此初也。</p>
</div>
<div class='div-orig'><p>論謂於所有至貪欲等五。</p>
</div>
<div class='div-commentary'><p style="margin-left:1em">演曰二依標正辯文分為二一明三過二彰六行初中有二先標後示此先標列過患有三謂十八五也此十等數前數明也。</p>
</div>
<div class='div-orig'><p>論汝應於彼至取過患相。</p>
</div>
<div class='div-commentary'><p style="margin-left:1em">演曰後示過中文分為二初辯後結辯中有三一心多遽務二思慕躁擾三恒不寂靜後心散動等如次結前三過患也。</p>
</div>
<div class='div-orig'><p>論又汝應依至寂滅樂想。</p>
</div>
<div class='div-commentary'><p style="margin-left:1em">演曰二彰六行治三過患義別分三初之二相除十相過次二除前欲等八過後二對治隨惑五過行思可悉。</p>
</div>
<div class='div-orig'><p>論汝取如是至月輪明。</p>
</div>
<div class='div-commentary'><p style="margin-left:1em">演曰四辯光明令取日月燈等明者令離惛沈諸闇相故。</p>
</div>
<div class='div-orig'><p>論既取如是至繫念在前。</p>
</div>
<div class='div-commentary'><p style="margin-left:1em">演曰五明事相文分為二一明了別二彰勸發初中有三一教取相二教生想三教不念初中又二一明往取相二教令繫念。</p>
</div>
<div class='div-orig'><p>論復於其中至寂滅樂想。</p>
</div>
<div class='div-commentary'><p style="margin-left:1em">演曰二教生想文分三段一明起六想二彰亂不亂三辯心寂靜此初也既緣青瘀骨鎻相<span class='corr'>已</span>復於其中更生六想一觀其死屍無有我我名無相想二無分別想心既<span class='corr'>已</span>無亦無分別三寂靜想既無分別亦名寂靜四無作用想事業休廢名無作用五無躁擾想躁擾起時良由思慕屍既無思擾亦非起六煩惱寂樂想煩惱起者多不寂靜今無煩惱即名寂樂觀外既尒我亦應同返照內心同應觀察。</p>
</div>
<div class='div-orig'><p>論又於其中至不亂相。</p>
</div>
<div class='div-commentary'><p style="margin-left:1em">演曰二彰亂不亂於正觀時十相八尋五隨惑等而有起者名之為亂若住一境妄念不生即名不亂。</p>
</div>
<div class='div-orig'><p>論又汝於此至寂靜而轉。</p>
</div>
<div class='div-commentary'><p style="margin-left:1em">演曰三辯心寂靜由無亂故心住一緣名為寂靜。</p>
</div>
<div class='div-orig'><p>論又若汝心至不現在前。</p>
</div>
<div class='div-commentary'><p style="margin-left:1em">演曰三教不念而由忘念過失隨生修無念心故能除也。</p>
</div>
<div class='div-orig'><p>論賢首當知至發勤精進。</p>
</div>
<div class='div-commentary'><p style="margin-left:1em">演曰二彰勸發文分為二初讚勸修後引教證此初也。</p>
</div>
<div class='div-orig'><p>論世尊至而正護持。</p>
</div>
<div class='div-commentary'><p style="margin-left:1em">演曰二引教證文中又二初喻後合此初也。</p>
</div>
<div class='div-orig'><p>論如是比丘至及隨煩惱。</p>
</div>
<div class='div-commentary'><p style="margin-left:1em">演曰後合也。</p>
</div>
<div class='div-orig'><p>論是瑜伽師至不淨相。</p>
</div>
<div class='div-commentary'><p style="margin-left:1em">演曰二逐難重辯文分為二初揔後別此初有二一辯善修二明繫念。</p>
</div>
<div class='div-orig'><p>論汝今復應作至骨鎻亦尒。</p>
</div>
<div class='div-commentary'><p style="margin-left:1em">演曰後別辯中文分為二一彰猒相二辯光明初中有二一明頓觀察二彰漸易脫初中有二一明起假想二彰實作意此初復二先略後廣維者廣雅云隅也諸維者謂即四維也淮南子云天有四維。</p>
</div>
<div class='div-orig'><p>論汝依如是至真實作意。</p>
</div>
<div class='div-commentary'><p style="margin-left:1em">演曰二彰實作意未盡苦邊且為真實觀諸死屍實有尒數名真實也未至無學名未苦邊無學能作苦邊際故。</p>
</div>
<div class='div-orig'><p>論又非修習至當知亦尒。</p>
</div>
<div class='div-commentary'><p style="margin-left:1em">演曰二彰漸易脫文分為二一明易脫欣猒閒生二辯內心無分別住初中復二先明想一後辯想多此初也非時觀時一向頓思青瘀之相兼起樂心觀淨境故何以然者令觀增時漸純熟故於一青瘀閒生既尒乃至一鎻欣樂亦然是名初修易脫起也。</p>
</div>
<div class='div-orig'><p>論由此道理至當知亦尒。</p>
</div>
<div class='div-commentary'><p style="margin-left:1em">演曰後辯想多由此初修閒一起理若久習者復應於二三四五六乃至百千十方四維青瘀閒起義亦同此乃至骨鎻皆同也。</p>
</div>
<div class='div-orig'><p>論如是令心至寂靜而轉。</p>
</div>
<div class='div-commentary'><p style="margin-left:1em">演曰二辯內心無分別住恐著相故從多相中漸却除遣九方三維万千百數乃至一一青瘀亦無名不顯現於此不顯現不分別中繫心而住名寂靜轉。</p>
</div>
<div class='div-orig'><p>論彼瑜伽師至修光明想。</p>
</div>
<div class='div-commentary'><p style="margin-left:1em">演曰二辯光明文分為二初辯觀成後明勝劣此初有二先辯勸修後彰成就。</p>
</div>
<div class='div-orig'><p>論若有最初至而相明了。</p>
</div>
<div class='div-commentary'><p style="margin-left:1em">演曰後明勝劣令修習時而有取捨。</p>
</div>
<div class='div-orig'><p>論如是汝由至漸次趣入。</p>
</div>
<div class='div-commentary'><p style="margin-left:1em">演曰二彰入念住文分為二一結前起後二正明趣入此初也由斯五相增上力故而能漸次入於念住。</p>
</div>
<div class='div-orig'><p>論將趣入時至發起故。</p>
</div>
<div class='div-commentary'><p style="margin-left:1em">演曰二正明趣入文分為二一明趣入相二教修止觀初中又二一教趣入二㧾結之初中又二一辯修身觀二明受心法此初有三一明內不淨謂自內身三十六物以成體故二明外不淨謂觀他身死屍瘀色為不淨也三通彰內外謂自他身未死之時揔名為內死<span class='corr'>已</span>餘骸皆名為外有情非情二有異也。</p>
</div>
<div class='div-orig'><p>論汝復應於至舍那品。</p>
</div>
<div class='div-commentary'><p style="margin-left:1em">演曰二明受心法文分為二初揔標列後隨標釋此初摽列三念住。</p>
</div>
<div class='div-orig'><p>論於奢摩他至受心法觀。</p>
</div>
<div class='div-commentary'><p style="margin-left:1em">演曰後隨標釋文分三段一內二外三明內外此初也謂觀內心起無分別無亂受等名住受觀剎那生滅心是無常相續流轉明法無我是內略心非散亂故名為內。</p>
</div>
<div class='div-orig'><p>論於無散亂至受心法觀。</p>
</div>
<div class='div-commentary'><p style="margin-left:1em">演曰二明外受心法念住謂觀過現所生受等四無色蘊誑幻無常不可保信如次受心及法無我所觀心等散地相應故名外也。</p>
</div>
<div class='div-orig'><p>論於毗鉢那至受心法觀。</p>
</div>
<div class='div-commentary'><p style="margin-left:1em">演曰三通明內外受心法觀謂以聞思增上力故觀彼分別有相之境所起受等體是無常非散亂故名之為內而有分別及有相故故名為外。</p>
</div>
<div class='div-orig'><p>論如是汝由至當得趣入。</p>
</div>
<div class='div-commentary'><p style="margin-left:1em">演曰二揔結之。</p>
</div>
<div class='div-orig'><p>論又汝應於至毗鉢舍那。</p>
</div>
<div class='div-commentary'><p style="margin-left:1em">演曰二教修止觀文分為二先修止觀後教正願初中有三一揔勸修二別示法三明疾行此初也。</p>
</div>
<div class='div-orig'><p>論汝於如是至遠三摩地。</p>
</div>
<div class='div-commentary'><p style="margin-left:1em">演曰二別示中文分為二一明住念二彰順俗順俗之中文分三段一教離惡緣二勸護身業三令宣正語護身業中諸惡境界不應筞發於善境界善興功也。</p>
</div>
<div class='div-orig'><p>論如是行<span class='corr'>已</span>至畢竟修作。</p>
</div>
<div class='div-commentary'><p style="margin-left:1em">演曰三明疾行謂由如是護身語<span class='corr'>已</span>復應速疾還習觀心如鑽火時無閒慇懃名疾行也。</p>
</div>
<div class='div-orig'><p>論又汝應起至但須㬰頌。</p>
</div>
<div class='div-commentary'><p style="margin-left:1em">演曰後教正願假使顯得無量壽命常無暫捨修習瑜伽何況少時而無修斷者也。</p>
</div>
<div class='div-orig'><p>論如是汝應至廣大圓滿。</p>
</div>
<div class='div-commentary'><p style="margin-left:1em">演曰二彰所得。</p>
</div>
<div class='div-orig'><p>論初修業者至名正修行。</p>
</div>
<div class='div-commentary'><p style="margin-left:1em">演曰二揔結也。</p>
</div>
<div class='div-orig'><p>論如說貪行至皆當了知。</p>
</div>
<div class='div-commentary'><p style="margin-left:1em">演曰二例瞋等起餘四相文分為二一㧾例四同二別顯有別此初也。</p>
</div>
<div class='div-orig'><p>論其中差別至善取相<span class='corr'>已</span>。</p>
</div>
<div class='div-commentary'><p style="margin-left:1em">演曰二別顯有別文分為四一明慈愍二明緣起三彰界觀四明息念慈中有二一明慈愍二入念住初中有二一善取相二明與樂此初也。</p>
</div>
<div class='div-orig'><p>論處如法坐至無罪無喜樂。</p>
</div>
<div class='div-commentary'><p style="margin-left:1em">演曰二明與樂文分為二一明意樂二彰與樂彰與樂中文復為二一辯初修但觀一境二明久習想無邊境此初有二先明三品後彰三樂三樂為三一欲樂者欲界樂也二有喜樂者初二禪樂三無喜樂者第三禪樂謂依定意緣三情類等心與欲及色界樂名慈愍心。</p>
</div>
<div class='div-orig'><p>論次後或於至當知亦尒。</p>
</div>
<div class='div-commentary'><p style="margin-left:1em">演曰二明久習想無邊境從二至多乃至十方三類有情皆願其樂。</p>
</div>
<div class='div-orig'><p>論又彼不捨至能正趣入。</p>
</div>
<div class='div-commentary'><p style="margin-left:1em">演曰二明入念住文分為二先標後辯此先標舉由慈愍心能入念住。</p>
</div>
<div class='div-orig'><p>論云何趣入。</p>
</div>
<div class='div-commentary'><p style="margin-left:1em">演曰後辯文二一辯揔緣二彰別念初中有三一徵二釋三結揔緣此初也。</p>
</div>
<div class='div-orig'><p>論謂趣入時至修修身觀。</p>
</div>
<div class='div-commentary'><p style="margin-left:1em">演曰二釋之中文分三段一內二外三俱修習初內修者謂自內身於三類中親怨如次欲樂背苦名內修觀二餘亦於下想餘於彼三類之中親怨如次欲樂背苦名外修觀為對親品自欲求樂對怨品中自求背苦何以然者以於怨境多生苦故三如我既下辯俱修觀我觀法界三類有情平等相似我既得樂彼亦與之自他俱得名於內外修修身觀前二修慈自他雖別俱為自身而修慈行第三平等兼他得樂方名俱也。</p>
</div>
<div class='div-orig'><p>論此四念住至壞緣念住。</p>
</div>
<div class='div-commentary'><p style="margin-left:1em">演曰三結揔緣壞者雜也揔緣諸蘊名雜壞緣。</p>
</div>
<div class='div-orig'><p>論若修行者至唯身念住。</p>
</div>
<div class='div-commentary'><p style="margin-left:1em">演曰二彰別念文分為二一明假想二明真實此初也。</p>
</div>
<div class='div-orig'><p>論彼復依止至應知亦尒。</p>
</div>
<div class='div-commentary'><p style="margin-left:1em">演曰二明真實文分三段一明真實二釋難詞三校勝劣此初有二一對過去二對未來如文可知。</p>
</div>
<div class='div-orig'><p>論又我於彼至當得安樂。</p>
</div>
<div class='div-commentary'><p style="margin-left:1em">演曰二釋難詞如文可知。</p>
</div>
<div class='div-orig'><p>論如是趣入至餘如前說。</p>
</div>
<div class='div-commentary'><p style="margin-left:1em">演曰三校勝劣真實為勝勝解假想故為劣也鄔波尼殺曇者傳有二釋一云因果勝因果勝者彼方數名二云數之極也。</p>
</div>
<div class='div-orig'><p>論又於緣性至分別取相。</p>
</div>
<div class='div-commentary'><p style="margin-left:1em">演曰二明緣起文分為二一明觀緣起二彰入念住初中有二一教取相二明作意初中又二先揔標舉後明取相此初也。</p>
</div>
<div class='div-orig'><p>論謂諸有情至大苦蘊。</p>
</div>
<div class='div-commentary'><p style="margin-left:1em">演曰後明取相相中有五一取無明二取顛倒三取貪愛四取生業五取苦蘊。</p>
</div>
<div class='div-orig'><p>論彼既善取至勝解作意。</p>
</div>
<div class='div-commentary'><p style="margin-left:1em">演曰二明作意文中有二一於自他三世苦生而起作意二顯作意是實無假不同慈等而有假想勝解事也由此能知緣起等事稱境知故不名假想。</p>
</div>
<div class='div-orig'><p>論若於自身至餘如前說。</p>
</div>
<div class='div-commentary'><p style="margin-left:1em">演曰二彰入念住文中有三一觀自現身二觀他現身三通觀自他過未之身名俱身受。</p>
</div>
<div class='div-orig'><p>論又於界差別至種姓自性。</p>
</div>
<div class='div-commentary'><p style="margin-left:1em">演曰三彰界觀文分為二先標後釋釋中有二一通明內外二唯辯內身初中有三一明起勝解二彰起假想三辯入念住初中又二一了六現行二知六種子了六現中先外後內知種子中了知身中有識持種六界差別故因而生蔓者說文云藤葛之屬莚者謂連綿也窑室者燒瓦器也。</p>
</div>
<div class='div-orig'><p>論又於如是至此亦如是。</p>
</div>
<div class='div-commentary'><p style="margin-left:1em">演曰二彰起假想分之為三一觀色界二觀空界三觀識界從麤至細假立而生實性既無我慢便遣向遊者說文云出牖也筒者竹管喉如其筒從喻為名竅者禮記云孔也。</p>
</div>
<div class='div-orig'><p>論若於自身至住彼修觀。</p>
</div>
<div class='div-commentary'><p style="margin-left:1em">演曰三辯入念住文中有三初內次外後通內外如文可知。</p>
</div>
<div class='div-orig'><p>論復有異門至住修身觀。</p>
</div>
<div class='div-commentary'><p style="margin-left:1em">演曰二唯辯內身文分為二一明假想二彰真實此初有二初辯內身後明外身從生至死自有及無觀界為身<span class='corr'>已</span>除我見況皆空寂燼者說文云火餘木也。</p>
</div>
<div class='div-orig'><p>論從是趣入至無量識界。</p>
</div>
<div class='div-commentary'><p style="margin-left:1em">演曰二彰真實文中有二先標六界後依次釋刖足者周禮云斷足也劓者字林云割鼻也。</p>
</div>
<div class='div-orig'><p>論又於阿那至善取相<span class='corr'>已</span>。</p>
</div>
<div class='div-commentary'><p style="margin-left:1em">演曰四明息念文分為二一辯觀息入出二明入念住初文有二一明方便二眀正觀此初也橐者吹火也。</p>
</div>
<div class='div-orig'><p>論由緣於內至而起勝解。</p>
</div>
<div class='div-commentary'><p style="margin-left:1em">演曰二明正觀文中有二先麤後細如文可知。</p>
</div>
<div class='div-orig'><p>論彼若於內至如前應知。</p>
</div>
<div class='div-commentary'><p style="margin-left:1em">演曰二明入念住文中有三初內次外後通內外將欲死時息猶未斷死<span class='corr'>已</span>便斷合此二位名為內外正加行等如前止觀九種加行尋之可知。</p>
</div>
<div class='div-orig'><p>論如是所有至世間貪愛。</p>
</div>
<div class='div-commentary'><p style="margin-left:1em">演曰大段第二彰得勝利文分為二一由教誨善修正行二由正行得定輕安此初有二先揔標列後釋所得文復有三一辯熾然二明具念三辯調愛。</p>
</div>
<div class='div-orig'><p>論先發如是至心一境性。</p>
</div>
<div class='div-commentary'><p style="margin-left:1em">演曰二由正行得定輕安文分為二初明勝劣後辯障除此初有二先劣後勝文易可知。</p>
</div>
<div class='div-orig'><p>論如是乃至至於心中現。</p>
</div>
<div class='div-commentary'><p style="margin-left:1em">演曰後辯障除文分為二一明相現行生障除後顯行寂而得作意初中有三一者相現而非損惱二者行生障得除遣三明喜樂境性現前次第安謀思可知矣。</p>
</div>
<div class='div-orig'><p>論從此<span class='corr'>已</span>後至寂靜行轉。</p>
</div>
<div class='div-commentary'><p style="margin-left:1em">演曰後顯行寂而得作意文分為二初明行寂後明作意此初也。</p>
</div>
<div class='div-orig'><p>論從是已後至名有作意。</p>
</div>
<div class='div-commentary'><p style="margin-left:1em">演曰後明作意文中有二先辯作意後明相狀此初也謂由勝定輕安力故故此最初獲得定地勝作意也。</p>
</div>
<div class='div-orig'><p>論得此作意至清淨相狀。</p>
</div>
<div class='div-commentary'><p style="margin-left:1em">演曰後明相狀文中有三初標次釋後結相狀釋中有十一得上色定心二身心輕安三善修加行四止品攝持五能淨諸行六疾起輕安七身無麤重八蓋障不行九心無思<span class='note-inline'>(慕十輕安隨轉)</span>。</p>
</div></div>
<div class='div-other'><a id='mulu25' />
<p class='h1'>論卷第三十三　第四瑜伽處之一</p>
<div class='div-orig'><p>論復次至為其後。</p>
</div>
<div class='div-commentary'><p style="margin-left:1em">演曰聲聞地中瑜伽有四上<span class='corr'>已</span>辯三今明第四世出世處文分為二一揔舉頌摽二長行別釋頌中分二初頌世間後頌出世初世間中義門有六一標七作意二彰八勝定三辯二無心四彰五神變五明所生果六辯離欲相後頌分四一明解行二明通達三彰修習四明究竟七種作意即能離欲故更不開離欲門也。</p>
</div>
<div class='div-orig'><p>論<span class='corr'>已</span>得作意至少分樂斷。</p>
</div>
<div class='div-commentary'><p style="margin-left:1em">演曰二長行別釋文分為二初揔結前後別彰後此初也。</p>
</div>
<div class='div-orig'><p>論從此<span class='corr'>已</span>後至無所餘。</p>
</div>
<div class='div-commentary'><p style="margin-left:1em">演曰後別彰後文分為二初揔略釋後廣分別初中有四一標二徵三列四釋此標二也。</p>
</div>
<div class='div-orig'><p>論何等為二至發起加行。</p>
</div>
<div class='div-commentary'><p style="margin-left:1em">演曰二徵三列及四釋也。</p>
</div>
<div class='div-orig'><p>論問至非出世道。</p>
</div>
<div class='div-commentary'><p style="margin-left:1em">演曰後廣分別大分為二一辯世間二明出世初中有二一辯行人二明世法初中文二一問二荅此問也。</p>
</div>
<div class='div-orig'><p>論荅至發起加行。</p>
</div>
<div class='div-commentary'><p style="margin-left:1em">演曰二荅中有二初明四類後辯二人初中有四一標二徵三釋四結釋中菩薩為成佛故故修世法為出世資非同前三求世勝利修加行也。</p>
</div>
<div class='div-orig'><p>論此樂往世間至謂諸有學。</p>
</div>
<div class='div-commentary'><p style="margin-left:1em">演曰後辯二人一者具縛外道凡夫二不具縛得聖菩薩及那含果生上那含及修滅定起世加行修伏斷故悲增菩薩求定發通利諸有識智有斷悟當受變易皆欣上地起加行心思之可悉。</p>
</div>
<div class='div-orig'><p>論此復云何至皆當廣說。</p>
</div>
<div class='div-commentary'><p style="margin-left:1em">演曰二明世法六門之義文分為二先略標舉後廣分別此初也先離欲等明七作意又依靜慮略明八定引無想等三二無心五通生相如其次第明後三也。</p>
</div>
<div class='div-orig'><p>論為離欲界至果作意。</p>
</div>
<div class='div-commentary'><p style="margin-left:1em">演曰後廣分別門別有六一作意離欲門二勝定相應門三二定證滅門四五通神變門五所生果相門六離欲相狀門初門有二一明七作意二彰境分齊初中復二一初定作意二辯餘作意初文分四一標二徵三列四釋此前三也。</p>
</div>
<div class='div-orig'><p>論云何名為至靜相。</p>
</div>
<div class='div-commentary'><p style="margin-left:1em">演曰四釋分二一辯七作意二諸門分別初中有七一明了相二明勝解三彰遠離四彰攝樂五明觀察六彰究竟七果作意了相分三一略徵釋二廣分別三揔結之此初也。</p>
</div>
<div class='div-orig'><p>論云何覺了欲界麤相。</p>
</div>
<div class='div-commentary'><p style="margin-left:1em">演曰二廣分別文分為二一明麤相二明靜相初中有二先徵後釋此徵也。</p>
</div>
<div class='div-orig'><p>論謂正尋思至六理。</p>
</div>
<div class='div-commentary'><p style="margin-left:1em">演曰後釋分五一標二徵三列四釋五結此初三也。</p>
</div>
<div class='div-orig'><p>論云何尋思至是名麤義。</p>
</div>
<div class='div-commentary'><p style="margin-left:1em">演曰四釋之中文分為六一義二事三相四品五時六理此尋義也。</p>
</div>
<div class='div-orig'><p>論云何尋思至有外貪欲。</p>
</div>
<div class='div-commentary'><p style="margin-left:1em">演曰二尋麤事通內外也。</p>
</div>
<div class='div-orig'><p>論云何尋思至諸欲自相。</p>
</div>
<div class='div-commentary'><p style="margin-left:1em">演曰三尋麤相文分為二先明自相後明共相初中有二一明二欲二明三處煩惱事欲如次迷理及事惑也明三處中先標後釋釋中有三一順樂處樂境順情故與貪欲想心依也二順苦處瞋緣苦境故與忿恨類同亦依生也三順捨處捨境中容故與癡等為所依處覆惱等法是癡等流流類是同故一依也。</p>
</div>
<div class='div-orig'><p>論云何尋思至諸欲共相。</p>
</div>
<div class='div-commentary'><p style="margin-left:1em">演曰後明共相生等八苦諸欲皆有名為共也。</p>
</div>
<div class='div-orig'><p>論云何尋思至如前應知。</p>
</div>
<div class='div-commentary'><p style="margin-left:1em">演曰四尋思麤品文分為二初示其法後引證成此初也謂此諸欲多過患故黑白二中皆黑品攝於中有八一謂此諸欲猶如凝血無實肉味二猶餓㺃咬嚼枯骨終無足想三如草炬火所有到處災焰轉生四雖勤苦務如分炭火不能成熟智者所觀皆生毀呰五無惡不造如大毒虵六誑幻不實猶如夢境七眾所共有如借嚴具八速歸謝滅如樹端果由此因緣故受七苦七苦如文義當自悉。</p>
</div>
<div class='div-orig'><p>論如世尊說至諸欲麤品。</p>
</div>
<div class='div-commentary'><p style="margin-left:1em">演曰後引證成有五過患初無滋味後四又字即名五也。</p>
</div>
<div class='div-orig'><p>論云何至諸欲麤時。</p>
</div>
<div class='div-commentary'><p style="margin-left:1em">演曰五尋麤時尋思三世名曰尋時。</p>
</div>
<div class='div-orig'><p>論云何至諸欲麤理。</p>
</div>
<div class='div-commentary'><p style="margin-left:1em">演曰六尋麤理文分三段徵釋及結釋中有四一大資糧下明觀待理二食對治下明作用理三有至教下辯證成理四從無始下顯法尒理。</p>
</div>
<div class='div-orig'><p>論如是名為至諸欲麤相。</p>
</div>
<div class='div-commentary'><p style="margin-left:1em">演曰五揔結也。</p>
</div>
<div class='div-orig'><p>論復能覺了至所有靜相。</p>
</div>
<div class='div-commentary'><p style="margin-left:1em">演曰二明靜相分之為三謂摽釋結。</p>
</div>
<div class='div-orig'><p>論即由如是至聞思閒雜。</p>
</div>
<div class='div-commentary'><p style="margin-left:1em">演曰三揔結也。</p>
</div>
<div class='div-orig'><p>論彼既如是至勝解作意。</p>
</div>
<div class='div-commentary'><p style="margin-left:1em">演曰二明勝解文中有三初牒前起後次正明勝解後揔結作意謂此勝解一向定中觀其麤靜不同了相猶為散心聞思閒也。</p>
</div>
<div class='div-orig'><p>論即此勝解至遠離作意。</p>
</div>
<div class='div-commentary'><p style="margin-left:1em">演曰三彰遠離文分三段初牒前因次陳自義後結作意問要斷下惑方得上心亦猶明來而暗便去云何前二得上地心第三方名初生斷道荅了相意前欲界聞思<span class='corr'>已</span>猒下欲然未斷隨順下品惑了相勝解能順遠離斷下品欲故了勝解雖不斷惑如初果人未離欲修而得未至了相起時雖惑不生如善生時惡心不起而非是斷名不起也故初二位猶未斷惑至第三時方生斷也。</p>
</div>
<div class='div-orig'><p>論由能最初至攝樂作意。</p>
</div>
<div class='div-commentary'><p style="margin-left:1em">演曰四明攝樂文中有四一牒前二起後三正釋四揔結相承起者顯由於前後方起故。</p>
</div>
<div class='div-orig'><p>論彼由如是至觀察作意。</p>
</div>
<div class='div-commentary'><p style="margin-left:1em">演曰五明觀察文分三段初牒起因次明觀察後揔結之觀察之中文分為二一念知覺二審有無有無之中文復為二初思淨相猶被染後起覺心正欣樂斷。</p>
</div>
<div class='div-orig'><p>論從此倍更至究竟作意。</p>
</div>
<div class='div-commentary'><p style="margin-left:1em">演曰六彰究竟文分為二初辯後結謂從審後倍習觀心斷盡欲纏方名解脫此明六行修初定時方便成就名為究竟非是無染斷種果圓名究竟也。</p>
</div>
<div class='div-orig'><p>論從此無間至果作意。</p>
</div>
<div class='div-commentary'><p style="margin-left:1em">演曰七明果作意從此第六更無閒隔便入第七根本定中名果究竟為欣猒時無間解脫各有九種即前九無間及八解脫在近分中第九解脫在根本位根本位者名果究竟是前方便所析果故即從近分入根本也。</p>
</div>
<div class='div-orig'><p>論又於遠離至離欲界欲。</p>
</div>
<div class='div-commentary'><p style="margin-left:1em">演曰二揔料揀三門分別一喜樂差別門二斷捨差別門三廣略相攝門前門有三初明三四次明第六後明第七不明初二及第五者彼三修習斷道未圓析意未成故未生喜。</p>
</div>
<div class='div-orig'><p>論又了相作意至善修習果。</p>
</div>
<div class='div-commentary'><p style="margin-left:1em">演曰二斷捨差別門謂七作意初中後位修習不同故斷惑時前後有異謂初二作意加行道攝加功用意欣趣斷故三四作意是無間道正能對治上中惑故第五離慢樂除後染勝進道攝第六無閒第七解脫斷惑領受義差別也問二十八說前二作意皆名加行今此何唯言勝解耶荅了相了<span class='corr'>已</span>方起加行加行之因亦名加行非唯勝解獨加行也問何故捨彼中品惑下而言觀察離增上慢荅前上品者惑麤易知後下品惑細而難了斷前上中二品惑<span class='corr'>已</span>而不知有下品惑在起增上慢謂惑皆盡得根本定今審觀察知惑未亡不起慢心名離上慢。</p>
</div>
<div class='div-orig'><p>論又若了相至觀察作意。</p>
</div>
<div class='div-commentary'><p style="margin-left:1em">演曰三廣略相攝門分之為二初攝後結此七作意與前十一四十作意而相攝者類別不同有其四種初二作意攝彼隨順此中初二俱未斷惑皆有順彼斷惑之能彼中隨順行相亦尒故相攝也四對治中與猒壞俱對治體慧與作意別故言俱行二遠離加行斷上下惑對治亦尒故攝對治三攝樂能斷中品惑故而攝對治復觀清淨涅盤佛等修六隨念故攝順淨四觀察觀惑斷未斷等順觀亦尒故攝順觀問對治有四何唯言二荅略示方隅理皆通也問遠離等攝對治作意而言俱行攝樂亦尒何不云俱荅一種對治皆合言俱文不言者影顯知故其餘四者後結相攝如是其餘四十意中四種作意是此七中六所攝也四六俱是斷惑之因義可相攝第七非因故不相攝餘四如次是彼四十作意之中二十五六七八四也此四斷惑故以攝之餘非斷道不相攝也。</p>
</div>
<div class='div-orig'><p>論如初靜慮至七種作意。</p>
</div>
<div class='div-commentary'><p style="margin-left:1em">演曰二辯餘作意文分為二初揔彰有後別示法此初也。</p>
</div>
<div class='div-orig'><p>論若於有尋至了相作意。</p>
</div>
<div class='div-commentary'><p style="margin-left:1em">演曰後別示法文復為二一明初二定二辯餘後地初中又二一明了相二明餘六初中復二先揔後別此先揔明初定為麤二定為靜。</p>
</div>
<div class='div-orig'><p>論謂<span class='corr'>已</span>證入至不得寂靜。</p>
</div>
<div class='div-commentary'><p style="margin-left:1em">演曰後別釋中文分為二一觀其麤二觀靜相初中又二先觀後結觀中有四一了知尋伺是語言行二了知尋伺是心法性三了知尋伺依內根生緣外門轉多發身語表業故亦是法塵外處所攝四了知三世不寂靜相故名麤也。</p>
</div>
<div class='div-orig'><p>論以如是等至覺了麤相。</p>
</div>
<div class='div-commentary'><p style="margin-left:1em">演曰後揔結也。</p>
</div>
<div class='div-orig'><p>論又正了知至皆遠離故。</p>
</div>
<div class='div-commentary'><p style="margin-left:1em">演曰二觀靜相如文可知。</p>
</div>
<div class='div-orig'><p>論為欲證入至如前應知。</p>
</div>
<div class='div-commentary'><p style="margin-left:1em">演曰二明餘六種作意行相同前所明故不云也。</p>
</div>
<div class='div-orig'><p>論如是乃至至七種作意。</p>
</div>
<div class='div-commentary'><p style="margin-left:1em">演曰二辯餘後地地地欣猒皆七作意義同於前故不重也。</p>
</div>
<div class='div-orig'><p>論又彼麤相至果作意。</p>
</div>
<div class='div-commentary'><p style="margin-left:1em">演曰大段第二彰境分齊但於八地上下相形皆有麤靜更非上者彼無靜境而可欣故雖有無漏靜妙之因即非此中世加行也。</p>
</div>
<p class='juan'>瑜伽師地論義演卷第十二</p></div>
</div><!-- end of div[@id='body'] -->
</body></html>