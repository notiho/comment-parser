<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>瑜伽師地論義演</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu53' /><p>【原經卷殘缺一版】</p>
<p>。</p>

<div class='div-commentary'><p style="margin-left:1em">演曰三結不達況外申問此即初也。</p>
</div>
<div class='div-orig'><p>論是故世尊至況諸外道。</p>
</div>
<div class='div-commentary'><p style="margin-left:1em">演曰後因內不達況外申問文中有二初善現問後如來荅此初也。</p>
</div>
<div class='div-orig'><p>論尒時世尊至施設照了。</p>
</div>
<div class='div-commentary'><p style="margin-left:1em">演曰後如來荅中文分為三一荅二徵三釋此初也。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二徵也。</p>
</div>
<div class='div-orig'><p>論善現至無別異相。</p>
</div>
<div class='div-commentary'><p style="margin-left:1em">演曰第三釋中有三復次初中分二初正釋後結成此初也此明勝義諦即是蘊處界緣起食諦三十七品一味真如相無別異相下一味言亦准此釋。</p>
</div>
<div class='div-orig'><p>論是故善現至一味相。</p>
</div>
<div class='div-commentary'><p style="margin-left:1em">演曰後結成前義。</p>
</div>
<div class='div-orig'><p>論復次善現至審察趣證。</p>
</div>
<div class='div-commentary'><p style="margin-left:1em">演曰第二復次文分為二初正釋後結成此初也。</p>
</div>
<div class='div-orig'><p>論是故善現至一味相。</p>
</div>
<div class='div-commentary'><p style="margin-left:1em">演曰後結成前義。</p>
</div>
<div class='div-orig'><p>論復次善現至法界安立。</p>
</div>
<div class='div-commentary'><p style="margin-left:1em">演曰第三復次文分為二初正釋後結成此初也。</p>
</div>
<div class='div-orig'><p>論是故善現至一味相。</p>
</div>
<div class='div-commentary'><p style="margin-left:1em">演曰後結成前義。</p>
</div>
<div class='div-orig'><p>論善現譬如至異性異相。</p>
</div>
<div class='div-commentary'><p style="margin-left:1em">演曰後舉喻以明文中有二先喻後合此初也猶如虛空遍諸色類喻彼真如通諸法類也。</p>
</div>
<div class='div-orig'><p>論一切法中至當知亦然。</p>
</div>
<div class='div-commentary'><p style="margin-left:1em">演曰後合可知。</p>
</div>
<div class='div-orig'><p>論尒時世尊至依上慢。</p>
</div>
<div class='div-commentary'><p style="margin-left:1em">演曰後以頌結成文意可解。</p>
</div></div>
<div class='div-other'><a id='mulu54' />
<p class='h1'>論卷第七十六　攝決擇分中菩薩地之五</p>
<div class='div-orig'><p>論復次心意識相。</p>
</div>
<div class='div-commentary'><p style="margin-left:1em">演曰第二辯心意識文中分二初標後釋此初也。</p>
</div>
<div class='div-orig'><p>論當知如解深密經中。</p>
</div>
<div class='div-commentary'><p style="margin-left:1em">演曰後釋中分二先標說處後引經釋此初也。</p>
</div>
<div class='div-orig'><p>論廣慧菩薩至說是語<span class='corr'>已</span>。</p>
</div>
<div class='div-commentary'><p style="margin-left:1em">演曰後引經釋文分為二初長行廣辯後以頌結成初中分二初問後荅此初問意如世尊說乃至於心意識秘密善巧菩薩者齊何位次得名為於心意識秘密善巧菩薩如來齊何位次施設建立彼為於心意識秘密善巧菩薩。</p>
</div>
<div class='div-orig'><p>論尒時世尊至密秘義。</p>
</div>
<div class='div-commentary'><p style="margin-left:1em">演曰後荅之中文分為二初讚問許說後依義辯明此初也。</p>
</div>
<div class='div-orig'><p>論廣慧當知至不具二種。</p>
</div>
<div class='div-commentary'><p style="margin-left:1em">演曰後依義辯明文中分三一彰其法說二舉喻以明三正荅前問初中有三一依阿陁那解釋其義二依阿陁那通異名妨三依阿陁那建立六識此初也梵云阿陁那此云執持亦云執受若望種子即名執持令種不失無覺受故色根依處名為執受令根不壞生覺受故論據通言揔云執受亦不違也。</p>
</div>
<div class='div-orig'><p>論復次廣慧至滋長故。</p>
</div>
<div class='div-commentary'><p style="margin-left:1em">演曰二依阿陁那通異名妨問此第八識但名阿賴耶如何亦名阿陁那識及名心耶論主通云此識亦名阿陁那識其三種識中各有標徵釋也梵云阿賴耶識唐言藏識識能含藏法種故又此賴耶具三藏義能藏所藏執藏義故與雜染法㸦為緣故有情執為自內我故梵云質多此名心也攝論第一云由種種法積集種子等即積集義是心義集起義是心義以能集生多種子故或能熏種於此識中既積集<span class='corr'>已</span>後起諸法故說此識名為心義此中雖舉三名而宗辯阿陁那識故論但標阿陁那識為其依止建立六識故後頌中亦但標其阿陁那識意同此也。</p>
</div>
<div class='div-orig'><p>論復次廣慧至意識轉。</p>
</div>
<div class='div-commentary'><p style="margin-left:1em">演曰三依阿陁那建立六識文分為二初明諸識意識俱轉後辯諸識意俱唯一此初也此中有識者眼及色等有能執受阿陁那識故云有識。</p>
</div>
<div class='div-orig'><p>論廣慧至同所行。</p>
</div>
<div class='div-commentary'><p style="margin-left:1em">演曰後辯諸識意俱唯。</p>
</div>
<div class='div-orig'><p>論廣慧譬如至滅盡可得。</p>
</div>
<div class='div-commentary'><p style="margin-left:1em">演曰二舉喻以明文中有二初舉喻後法合此初也。</p>
</div>
<div class='div-orig'><p>論如是廣慧至五識身轉。</p>
</div>
<div class='div-commentary'><p style="margin-left:1em">演曰後合。</p>
</div>
<div class='div-orig'><p>論廣慧如是至善巧菩薩。</p>
</div>
<div class='div-commentary'><p style="margin-left:1em">演曰三正荅前問文中分二初正釋後結成此初也若諸菩薩於內各別如實不見阿陁那者不見用也不見阿陁那識者不見體也餘句例然即證真如時不見諸法是名勝義善巧菩薩。</p>
</div>
<div class='div-orig'><p>論廣慧齊此至善巧菩薩。</p>
</div>
<div class='div-commentary'><p style="margin-left:1em">演曰後結成。</p>
</div>
<div class='div-orig'><p>論尒時世尊至執為我。</p>
</div>
<div class='div-commentary'><p style="margin-left:1em">演曰後以頌結成准唯識論解此頌云以能執持諸法種子及能執受色根依處亦能執取結生相續故說此識名阿陁那無姓有情不能窮底故說甚深趣寂種姓不能通達故名甚細是一切法真實種子緣擊便生轉識波浪恒無間斷猶如暴流凡即無姓愚即趣寂恐彼於此起分別執墮諸惡趣障生聖道故我世尊不為開演頌中從本為論故不言意識二也。</p>
</div>
<div class='div-orig'><p>論復次一切法相。</p>
</div>
<div class='div-commentary'><p style="margin-left:1em">演曰第三彰一切法文中分二初標後釋此初也。</p>
</div>
<div class='div-orig'><p>論當知如解深密經中。</p>
</div>
<div class='div-commentary'><p style="margin-left:1em">演曰後釋中分二先標說處後引經釋此初也。</p>
</div>
<div class='div-orig'><p>論德本菩薩至說是語<span class='corr'>已</span>。</p>
</div>
<div class='div-commentary'><p style="margin-left:1em">演曰後引經釋文分為二初長行廣辯後以頌結成初中分二初問後荅此初問也。</p>
</div>
<div class='div-orig'><p>論尒時世尊至諸法相。</p>
</div>
<div class='div-commentary'><p style="margin-left:1em">演曰後荅之中文分為二讚問許說後依義辯明此初也。</p>
</div>
<div class='div-orig'><p>論謂諸法相略有三種。</p>
</div>
<div class='div-commentary'><p style="margin-left:1em">演曰後依義辯明文中分二初以六復次明三性法後結牒後三正荅前問初中有四一摽二徵三列四釋此初標也。</p>
</div>
<div class='div-orig'><p>論何等為三。</p>
</div>
<div class='div-commentary'><p style="margin-left:1em">演曰二徵也。</p>
</div>
<div class='div-orig'><p>論一者遍計至圓成實相。</p>
</div>
<div class='div-commentary'><p style="margin-left:1em">演曰三列也。</p>
</div>
<div class='div-orig'><p>論云何諸法至計所執相。</p>
</div>
<div class='div-commentary'><p style="margin-left:1em">演曰四釋之中文分為三一明遍計二明依他三明圓成初中有二初徵後釋此初徵也。</p>
</div>
<div class='div-orig'><p>論謂一切法至隨起言說。</p>
</div>
<div class='div-commentary'><p style="margin-left:1em">演曰後釋可知。</p>
</div>
<div class='div-orig'><p>論云何諸法依他起相。</p>
</div>
<div class='div-commentary'><p style="margin-left:1em">演曰二明依他文復分二初徵後釋此初徵也。</p>
</div>
<div class='div-orig'><p>論謂一切法至純大苦蘊。</p>
</div>
<div class='div-commentary'><p style="margin-left:1em">演曰後釋也。</p>
</div>
<div class='div-orig'><p>論何諸法圓成實相。</p>
</div>
<div class='div-commentary'><p style="margin-left:1em">演曰三明圓成文亦分二初徵後釋此初徵也。</p>
</div>
<div class='div-orig'><p>論謂一切法至方證圓滿。</p>
</div>
<div class='div-commentary'><p style="margin-left:1em">演曰後釋也。</p>
</div>
<div class='div-orig'><p>論復次德本至當知亦尒。</p>
</div>
<div class='div-commentary'><p style="margin-left:1em">演曰第二復次文中分三一明遍計二明依他三明圓成此初分二初喻後合如文可知問眩翳是因緣法正是依他云何喻遍計所執耶荅舉能起眩翳依他之法顯所起毛輪喻遍計所執約返顯說理亦無違。</p>
</div>
<div class='div-orig'><p>論如眩翳人至當知亦尒。</p>
</div>
<div class='div-commentary'><p style="margin-left:1em">演曰二明依他文中分二初喻後合此所起毛輪遍計之法顯能起眩翳喻依他起性餘如前說。</p>
</div>
<div class='div-orig'><p>論如淨退人至當知亦尒。</p>
</div>
<div class='div-commentary'><p style="margin-left:1em">演曰三明圓成文亦分二初喻後如淨眼人見法本性喻根本智證圓成實。</p>
</div>
<div class='div-orig'><p>論復次德本至當知亦尒。</p>
</div>
<div class='div-commentary'><p style="margin-left:1em">演曰第三復次文中有三一明遍計二明依他三明圓成初中文二初喻後合頗胝迦者三藏云此處無名可飜似水精白珠無定色與四色合即似四色影像惑亂有情邪心執實帝青大青末尼寶像者梵云因陁羅此云帝釋也此即帝釋青摩尼珠西方有青珠色似帝釋青珠故遂以名也此是青中淺青色梵云摩何尼羅此云大青即是紺青色末尼者梵語即珠之通名末羅羯多者此間無名可飜如彼清淨頗胝迦乃至習氣當知亦尒者此合能執習氣所執為遍計也。</p>
</div>
<div class='div-orig'><p>論如彼清淨至當知亦尒。</p>
</div>
<div class='div-commentary'><p style="margin-left:1em">演曰二明依他文中有二初喻後合即以頗胝迦寶合依他也。</p>
</div>
<div class='div-orig'><p>論如彼清淨至當知亦尒。</p>
</div>
<div class='div-commentary'><p style="margin-left:1em">演曰三明圓成文亦有二初喻後合文易可解。</p>
</div>
<div class='div-orig'><p>論復次德本至而可了知。</p>
</div>
<div class='div-commentary'><p style="margin-left:1em">演曰第四復次文中分三一明遍計二明依他三明圓成此初也由計相名所詮能詮定相屬著以為緣故即遍計所執相而可了知。</p>
</div>
<div class='div-orig'><p>論依他起相至而可了知。</p>
</div>
<div class='div-commentary'><p style="margin-left:1em">演曰二明依他由能遍計所執相執以為緣故即依他起相而可了知。</p>
</div>
<div class='div-orig'><p>論依他起相至而可了知。</p>
</div>
<div class='div-commentary'><p style="margin-left:1em">演曰三明圓成由依他上遍計所執相無執以為緣故即圓成實相而可了知。</p>
</div>
<div class='div-orig'><p>論復次德本至無相之法。</p>
</div>
<div class='div-commentary'><p style="margin-left:1em">演曰第五復次文分為三一明遍計二明依他三明圓成此初也。</p>
</div>
<div class='div-orig'><p>論若諸菩薩至雜染相法。</p>
</div>
<div class='div-commentary'><p style="margin-left:1em">演曰二明依他。</p>
</div>
<div class='div-orig'><p>論若諸菩薩至清淨相法。</p>
</div>
<div class='div-commentary'><p style="margin-left:1em">演曰三明圓成明知三性勝利了知圓成即能了知一切清淨相法。</p>
</div>
<div class='div-orig'><p>論復次德本至清淨相法。</p>
</div>
<div class='div-commentary'><p style="margin-left:1em">演曰第六復次明遍計依他圓成三性如次此明斷證勝利若能於依他上了知無相故即能斷染及證於淨。</p>
</div>
<div class='div-orig'><p>論如是德本至善巧菩薩。</p>
</div>
<div class='div-commentary'><p style="margin-left:1em">演曰後結牒後三正荅前問此中結文但牒後三復次荅前所問逐義便故或文略故不牒前三。</p>
</div>
<div class='div-orig'><p>論尒時世尊至可怜愍。</p>
</div>
<div class='div-commentary'><p style="margin-left:1em">演曰後以頌結成頌中初一頌結後二復次意令了遍計無斷依他染證圓成淨不尒成過後一頌上半若觀諸行預防眾過始得無咎不尒便成損害有情下半頌言懈怠者正障精進不能修定住法者是禪定動法者是散亂無者無其禪定有者有其散亂失壞者失壞善法由懈怠故無上住法禪定有上動法散亂失壞善法沉墮惡道智者傷哉可怜愍矣。</p>
</div>
<div class='div-orig'><p>論復次諸法無自性相。</p>
</div>
<div class='div-commentary'><p style="margin-left:1em">演曰第四明無自性文分為二初摽後釋此初也。</p>
</div>
<div class='div-orig'><p>論當知如解深密經中。</p>
</div>
<div class='div-commentary'><p style="margin-left:1em">演曰後釋之中文分為二先標說處後引經釋此初也。</p>
</div>
<div class='div-orig'><p>論勝義生至說是語<span class='corr'>已</span>。</p>
</div>
<div class='div-commentary'><p style="margin-left:1em">演曰後引經釋文分為五一問荅密意二領解讚嘆三辯教優劣四請立經名五時眾得益初中分二初長行廣辯後以頌結成初中復二初問後荅此初問云世尊以無量門曾說諸蘊所有自相生相滅相永斷遍知等世尊後時復說一切諸法皆無自性無生無滅本來寂靜自性涅盤前後既乃相違未審世尊依何密意作如是說乃至所有密意。</p>
</div>
<div class='div-orig'><p>論尒時世尊至所有密意。</p>
</div>
<div class='div-commentary'><p style="margin-left:1em">演曰後荅之中文分為二初讚問許說後依義辯明此初也。</p>
</div>
<div class='div-orig'><p>論勝義生至皆無自性。</p>
</div>
<div class='div-commentary'><p style="margin-left:1em">演曰後依義辯明文中分五一明諸法皆無自性二明立三無性因緣三明觀機說三無性四明秘密說一乘意五明密教有了不了初中分二初明無自性後辯無生滅初中分三一彰其法說二舉喻以明三結荅前問初中有三一標二列三釋此初標也。</p>
</div>
<div class='div-orig'><p>論謂相無自性至無自性性。</p>
</div>
<div class='div-commentary'><p style="margin-left:1em">演曰二列也。</p>
</div>
<div class='div-orig'><p>論善男子至無自性性。</p>
</div>
<div class='div-commentary'><p style="margin-left:1em">演曰三釋之中文分為三一明相無自性性二明生無自性性三明勝義無自性性初中有五一問二荅三徵四釋五結次第如文。</p>
</div>
<div class='div-orig'><p>論云何諸法至無自性性。</p>
</div>
<div class='div-commentary'><p style="margin-left:1em">演曰二明生無自性性文亦分五一問二荅三徵四釋五結。</p>
</div>
<div class='div-orig'><p>論云何諸法至無自性性。</p>
</div>
<div class='div-commentary'><p style="margin-left:1em">演曰三明勝義無自性性文中分二初約依他名勝義無自性性後依圓成名勝義無自性性初中分二初正釋後通妨此初也問生無自性即是緣生如何得名勝義無性舉論荅云。</p>
</div>
<div class='div-orig'><p>論即緣生法至無自性性。</p>
</div>
<div class='div-commentary'><p style="margin-left:1em">演曰後通妨文中分三一正荅二復徵三釋成。</p>
</div>
<div class='div-orig'><p>論復有諸法至無自性性。</p>
</div>
<div class='div-commentary'><p style="margin-left:1em">演曰後依圓成名勝義無自性性文中分四一標二徵三釋四結一切諸法法無我性名為勝義者不以無我即為圓成實體圓成實體乃是真如然由無我門顯故從能顯說云無我名為勝義真如是諸法勝義諦體由無相性門之所顯故說勝義名為無性。</p>
</div>
<div class='div-orig'><p>論善男子至當知亦尒。</p>
</div>
<div class='div-commentary'><p style="margin-left:1em">演曰二舉喻以明文分為三一喻相無自性性二喻生無自性性三喻勝義無自性性初中分二初喻後合。</p>
</div>
<div class='div-orig'><p>論譬如幻像至當知亦尒。</p>
</div>
<div class='div-commentary'><p style="margin-left:1em">演曰二喻生無自性性文中有二初喻後合此中一分喻依他生無自性性一分喻勝義生無自性性。</p>
</div>
<div class='div-orig'><p>論譬如虛空至遍一切故。</p>
</div>
<div class='div-commentary'><p style="margin-left:1em">演曰三喻勝義無自性性文中有三一喻二合三結。</p>
</div>
<div class='div-orig'><p>論善男子至皆無自性。</p>
</div>
<div class='div-commentary'><p style="margin-left:1em">演曰三結荅前問。</p>
</div>
<div class='div-orig'><p>論勝義生至般涅盤故。</p>
</div>
<div class='div-commentary'><p style="margin-left:1em">演曰後辯無生滅文中分二初依遍計明無生滅後依圓成明無生滅初中分二初釋歸涅盤後結荅前問初中分三一依相義解二徵其所以三釋成涅盤。</p>
</div>
<div class='div-orig'><p>論是故我依至自性涅盤。</p>
</div>
<div class='div-commentary'><p style="margin-left:1em">演曰後結荅前問。</p>
</div>
<div class='div-orig'><p>論善男子至自性涅盤。</p>
</div>
<div class='div-commentary'><p style="margin-left:1em">演曰後依圓成明無生滅文中分二初釋歸涅盤後結荅前問初中分三一依義正解二徵其所以三釋成涅盤。</p>
</div>
<div class='div-orig'><p>論是故我依至自性涅盤。</p>
</div>
<div class='div-commentary'><p style="margin-left:1em">演曰後結荅前問。</p>
</div>
<div class='div-orig'><p>論復次勝義至無自性性。</p>
</div>
<div class='div-commentary'><p style="margin-left:1em">演曰二明立三無性因緣文中分三一明建立三無性因二明起執皆由遍計三結成過六趣無休此初也。</p>
</div>
<div class='div-orig'><p>論由遍計所執至自性相。</p>
</div>
<div class='div-commentary'><p style="margin-left:1em">演曰二明起執皆由遍計或由言說隨覺者即是了別名言眾生起遍計執或由言說隨眠者即是不了名言眾生如嬰兒等任運分別熏種力故亦起於執。</p>
</div>
<div class='div-orig'><p>論如如執著至受諸苦惱。</p>
</div>
<div class='div-commentary'><p style="margin-left:1em">演曰三結成過六趣無休。</p>
</div>
<div class='div-orig'><p>論復次勝義生至二種資粮。</p>
</div>
<div class='div-commentary'><p style="margin-left:1em">演曰三明觀機說三無性文中分二初唯說生無自性性法後通說餘二無自性法初中分三一明所被之機二明能被之教三明聞法得益此初也所被機者從未種善根乃至未集福慧二種資粮人也。</p>
</div>
<div class='div-orig'><p>論我為被故至宣說諸法。</p>
</div>
<div class='div-commentary'><p style="margin-left:1em">演曰二明能被之教佛為未種善根乃至未集福慧二種資粮之人說生無自性性緣生之法意令了達無常修集福慧二資粮也。</p>
</div>
<div class='div-orig'><p>論彼聞是<span class='corr'>已</span>至二種資粮。</p>
</div>
<div class='div-commentary'><p style="margin-left:1em">演曰三明聞法得益。</p>
</div>
<div class='div-orig'><p>論然於生無至諸生雜染。</p>
</div>
<div class='div-commentary'><p style="margin-left:1em">演曰後通餘二無自性性法文亦分三一明所被之機二明能被之教三明聞法得益此初也所被機者雖聞生無自性性法解了無常修集福慧二資粮然於生無自性性中未能如實了知相無自性性及二種勝義無自性性乃至未遍解脫煩惱雜染。</p>
</div>
<div class='div-orig'><p>論如來為彼至生雜染故。</p>
</div>
<div class='div-commentary'><p style="margin-left:1em">演曰二明能被之教如來為彼<span class='corr'>已</span>修福慧資粮菩薩更說相無自性性及勝義無自性性欲令於一切行能正猒故乃至超過一切生雜染故。</p>
</div>
<div class='div-orig'><p>論彼聞如是至三種雜染。</p>
</div>
<div class='div-commentary'><p style="margin-left:1em">演曰三明聞法得益彼聞法<span class='corr'>已</span>從初資粮進入加行乃至見道通達位中獲斯益故餘義可知。</p>
</div>
<div class='div-orig'><p>論復次勝義至更無第二。</p>
</div>
<div class='div-commentary'><p style="margin-left:1em">演曰四明秘密說一乘意文中分二初明密意說唯一乘後明有情根性差別初中有二初正釋後結成此初也此明三乘人同依一清淨道證得涅盤故云一切聲聞獨覺菩薩皆共此一妙清淨道等。</p>
</div>
<div class='div-orig'><p>論我依此故至唯有一乘。</p>
</div>
<div class='div-commentary'><p style="margin-left:1em">演曰後結成密意說唯一乘。</p>
</div>
<div class='div-orig'><p>論非於一切至有情差別。</p>
</div>
<div class='div-commentary'><p style="margin-left:1em">演曰後明有情根性差別文中分二初揔標舉後各別明此初也揔中意者非於一切有情界中無有種種下中上根三乘差別也。</p>
</div>
<div class='div-orig'><p>論善男子至正等菩提。</p>
</div>
<div class='div-commentary'><p style="margin-left:1em">演曰後各別明文中分二初明定性聲聞後明不定性聲聞初中分三一標舉二徵詰三釋成此初也。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二徵詰也。</p>
</div>
<div class='div-orig'><p>論由彼本來至趣寂聲聞。</p>
</div>
<div class='div-commentary'><p style="margin-left:1em">演曰三釋成文中分二初正釋後結成。</p>
</div>
<div class='div-orig'><p>論若迴向菩提至說為菩薩。</p>
</div>
<div class='div-commentary'><p style="margin-left:1em">演曰後明不定性聲聞文中分三一標舉二徵詰三釋成此初標舉若廻向菩提聲聞種姓補特伽羅我亦異門說為菩薩者如舍利弗等。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二徵詰。</p>
</div>
<div class='div-orig'><p>論彼既解脫至聲聞種姓。</p>
</div>
<div class='div-commentary'><p style="margin-left:1em">演曰三釋成文分為二初正釋後結成。</p>
</div>
<div class='div-orig'><p>論復次勝義至自性涅盤。</p>
</div>
<div class='div-commentary'><p style="margin-left:1em">演曰五明密教有了不了文中分三一揔標二別釋三結成此初也。</p>
</div>
<div class='div-orig'><p>論於是經中至現正等覺。</p>
</div>
<div class='div-commentary'><p style="margin-left:1em">演曰二別釋文分為四一解佛密意深生淨信二無力能解然生淨信三雖生信解於義執著四轉聽悞傳起見同異此初也。</p>
</div>
<div class='div-orig'><p>論若諸有情至亦能成熟。</p>
</div>
<div class='div-commentary'><p style="margin-left:1em">演曰二無力能解然生淨信。</p>
</div>
<div class='div-orig'><p>論若諸有情至無量善法。</p>
</div>
<div class='div-commentary'><p style="margin-left:1em">演曰三雖生信解於義執著。</p>
</div>
<div class='div-orig'><p>論復有有情至退失善法。</p>
</div>
<div class='div-commentary'><p style="margin-left:1em">演曰四轉聽悞傳起見同異文中分二初隨其師見同失善法後不隨師見言非佛語此初也。</p>
</div>
<div class='div-orig'><p>論若有有情至大業障故。</p>
</div>
<div class='div-commentary'><p style="margin-left:1em">演曰二不隨師見言非佛語。</p>
</div>
<div class='div-orig'><p>論善男子至差別可得。</p>
</div>
<div class='div-commentary'><p style="margin-left:1em">演曰三結成。</p>
</div>
<div class='div-orig'><p>論尒時世尊至謂常樂。</p>
</div>
<div class='div-commentary'><p style="margin-left:1em">演曰後以頌結成第一頌頌前第一段文第二頌頌前第二第三第五叚文第三第四第五頌頌前第四叚文密說一乘雖說諸法無性意明遍計所執諸法無性不說依圓無性無相之理非凡能了名為微妙難思無漏界也三乘聖人同證此理故言於中解脫等無差由證圓成名一切義成斷彼依他名離惑苦此圓成實即是有餘無餘二種涅盤以涅盤之體由離惑故名常由離苦故稱樂即涅盤體上說此常樂二種異名故云二種異說謂常樂。</p>
</div>
<div class='div-orig'><p>論尒時勝義至最難通達。</p>
</div>
<div class='div-commentary'><p style="margin-left:1em">演曰二領解讚嘆文分為二初勝義領解後世尊讚嘆初文分二初讚佛密意甚深難通後述<span class='corr'>己</span>投誠聞法領解此初也。</p>
</div>
<div class='div-orig'><p>論如是我今至無自性性。</p>
</div>
<div class='div-commentary'><p style="margin-left:1em">演曰後述<span class='corr'>己</span>投誠聞法領解文中有二初彰其法說後舉喻以明初中分三一依五蘊明三無性二依四諦明三無性三依正定明三無性初中分二初依色蘊明三無性後例餘法明三無性初中分三一明遍計無性二明依他無性三明圓成無性此初也。</p>
</div>
<div class='div-orig'><p>論若即分別至無自性性。</p>
</div>
<div class='div-commentary'><p style="margin-left:1em">演曰二明依他無性。</p>
</div>
<div class='div-orig'><p>論如是我今至無自性性。</p>
</div>
<div class='div-commentary'><p style="margin-left:1em">演曰三明圓成無性。</p>
</div>
<div class='div-orig'><p>論如於色蘊至皆應廣說。</p>
</div>
<div class='div-commentary'><p style="margin-left:1em">演曰後例餘法明三無性文中有二初正例餘四蘊後兼例處等法此初也。</p>
</div>
<div class='div-orig'><p>論如於諸蘊至皆應廣說。</p>
</div>
<div class='div-commentary'><p style="margin-left:1em">演曰後兼例處等法。</p>
</div>
<div class='div-orig'><p>論如是我今至無自性性。</p>
</div>
<div class='div-commentary'><p style="margin-left:1em">演曰二依四諦明三無性文中有二初依苦諦明三無性後例餘法明三無性初中分三一明遍計無性二明依他無性三明圓成無性此初也。</p>
</div>
<div class='div-orig'><p>論若即分別至無自性性。</p>
</div>
<div class='div-commentary'><p style="margin-left:1em">演曰二明依他無性。</p>
</div>
<div class='div-orig'><p>論如是我今至無自性性。</p>
</div>
<div class='div-commentary'><p style="margin-left:1em">演曰三明圓成無性。</p>
</div>
<div class='div-orig'><p>論如於苦諦至皆應廣說。</p>
</div>
<div class='div-commentary'><p style="margin-left:1em">演曰後例餘法明三無性文中分二初正例餘三諦後兼例念住等此初也。</p>
</div>
<div class='div-orig'><p>論如於聖諦至皆應廣說。</p>
</div>
<div class='div-commentary'><p style="margin-left:1em">演曰後兼例念住等。</p>
</div>
<div class='div-orig'><p>論如是我今至無自性性。</p>
</div>
<div class='div-commentary'><p style="margin-left:1em">演曰三依正定明三無性文中分三一明遍計無性二明依他無性三明圓成無性此初也。</p>
</div>
<div class='div-orig'><p>論若即分別至無自性性。</p>
</div>
<div class='div-commentary'><p style="margin-left:1em">演曰二明依他無性。</p>
</div>
<div class='div-orig'><p>論如是我今至無自性性。</p>
</div>
<div class='div-commentary'><p style="margin-left:1em">演曰三明圓成無性。</p>
</div>
<div class='div-orig'><p>論世尊譬如至皆應安處。</p>
</div>
<div class='div-commentary'><p style="margin-left:1em">演曰後舉喻以明文分為四一毗濕縛藥喻二如彩畫地喻三熟酥勝味喻四虛空能遍喻初中分二初舉喻後法合此初也梵云毗濕縛唐云有功能一切散藥仙藥方中有此藥者皆有功能皆應安處此藥平穩調和諸藥一切丸散皆安此味。</p>
</div>
<div class='div-orig'><p>論如是世尊至皆應安處。</p>
</div>
<div class='div-commentary'><p style="margin-left:1em">演曰後法合依此諸法皆無自性者依此諸法皆無遍計自性不無依圓既說遍計是無依圓是有名了義言教應以了義言教遍於一切不了義經故云皆應安處。</p>
</div>
<div class='div-orig'><p>論世尊如彩至彩畫事業。</p>
</div>
<div class='div-commentary'><p style="margin-left:1em">演曰二如彩畫地喻文中分二初舉喻後法合此初也如欲彩畫先安白粉為地遍於一切彩畫事業復能顯發彩畫事業儀相分明。</p>
</div>
<div class='div-orig'><p>論如是世尊至所不了義。</p>
</div>
<div class='div-commentary'><p style="margin-left:1em">演曰後法合如前可知。</p>
</div>
<div class='div-orig'><p>論世尊譬如至更生勝味。</p>
</div>
<div class='div-commentary'><p style="margin-left:1em">演曰三熟酥勝味喻文中分二初舉喻後法合此初也。</p>
</div>
<div class='div-orig'><p>論如是世尊至生勝歡喜。</p>
</div>
<div class='div-commentary'><p style="margin-left:1em">演曰後法合。</p>
</div>
<div class='div-orig'><p>論世尊譬如至所作事業。</p>
</div>
<div class='div-commentary'><p style="margin-left:1em">演曰四虛空能遍喻文中分二初舉喻後法合此初也如空遍滿一切色處不障一切所作事業。</p>
</div>
<div class='div-orig'><p>論如是世尊至說是語<span class='corr'>已</span>。</p>
</div>
<div class='div-commentary'><p style="margin-left:1em">演曰後法合。</p>
</div>
<div class='div-orig'><p>論尒時世尊至汝應受持。</p>
</div>
<div class='div-commentary'><p style="margin-left:1em">演曰後世尊讚嘆。</p>
</div>
<div class='div-orig'><p>論勝義生至安足處所。</p>
</div>
<div class='div-commentary'><p style="margin-left:1em">演曰第三辯教優劣文中分二初明三時教優劣後明持經福優劣此初也世尊初於一時在婆羅痆斯仙人墮處施鹿林中唯為發趣聲聞乘者轉四諦輪說阿笈摩除我有執令小根等斷登聖位彼聞四諦唯斷我愚而於諸法迷執實有雖是甚奇甚為希有一切世間諸天人等先無有能如法轉者而於彼時所轉法輪有上有容是未了義是諸諍論安足處所世尊為除彼法有執第二時中於其鷲嶺唯為發趣修大乘者說諸法空依一切法皆無自性無生無滅本來寂靜自性涅盤所謂摩訶般若經等令中根品捨小趣大彼聞世尊以隱密相轉正法輪說無破有便撥二諦性相皆空為無上理雖更甚奇甚為希有而於彼時所轉法輪亦是有上有所容受猶未了義是諸諍論安足處所世尊為除此有空二執於第三時中普為發趣一切乘者依一切法皆無自性無生無滅本來寂靜自性涅盤無自性性即是此經以顯了相轉正法輪說一切法唯有識等心外法無破初有執非無內識遣後執空離有無邊正處中道於真諦理悟證有方於俗諦中妙能留捨第一甚奇最為希有于今世尊所轉法輪無上無容是真了義非諸諍論安足處所。</p>
</div>
<div class='div-orig'><p>論世尊若善男子至說是語<span class='corr'>已</span>。</p>
</div>
<div class='div-commentary'><p style="margin-left:1em">演曰後明持經福優劣文中分二初勝義問後世尊荅此初也。</p>
</div>
<div class='div-orig'><p>論尒時世尊至說是語<span class='corr'>已</span>。</p>
</div>
<div class='div-commentary'><p style="margin-left:1em">演曰後世尊荅也。</p>
</div>
<div class='div-orig'><p>論勝義生至云何奉持。</p>
</div>
<div class='div-commentary'><p style="margin-left:1em">演曰第四請立經名文中分二初問後荅此初問也。</p>
</div>
<div class='div-orig'><p>論佛告勝義至汝當奉持。</p>
</div>
<div class='div-commentary'><p style="margin-left:1em">演曰後荅可知。</p>
</div>
<div class='div-orig'><p>論說此勝義至無生法忍。</p>
</div>
<div class='div-commentary'><p style="margin-left:1em">演曰第五時眾得益六百千眾生等者由聞了義教時發菩提心得至十信也三百千聲聞等者由智慧劣故雖聞了義但得小乘初果法忍永離煩惱名為遠塵法智永斷障垢故云離垢見法明白故稱眼淨一百五十千聲聞等者永除三漏故稱永盡諸漏言三漏者一欲漏二有漏三無明漏欲漏者欲界九使除無明是欲漏體所謂身見邊見見取戒取邪見貪嗔慢疑也有漏者色無色界八使除無明及嗔名有漏體謂五見貪慢疑也無明漏者三界無明使也所以名欲漏者欲界諸煩惱於五塵中而生漏故名為欲漏有漏者色無色界諸煩惱於有身中而生漏故名為有漏無明漏者自性愚癡即無明是漏故名無明漏證無學智心慧無㝵名心得解脫七十五千菩薩等者七十五千菩薩聞此了義教時即證初地無生忍忍性即是無分別慧於無生法情安忍可名無生忍問世尊但說一了義教何故獲益三乘不同荅佛以一音演法眾生聞者各解不同明佛巧化各得異受欲別修行獲其利者獲其異利故維摩經云佛以一音演說法眾生各各隨所解普得受行獲其利正與此同。</p>
</div></div>
<div class='div-other'><a id='mulu55' />
<p class='h1'>論卷第七十七　攝決擇分中菩薩地第十一之六</p>
<div class='div-orig'><p>論復次至舍那道。</p>
</div>
<div class='div-commentary'><p style="margin-left:1em">演曰第五分別瑜伽文中分二初摽後釋此初標也。</p>
</div>
<div class='div-orig'><p>論當知如解深密經中。</p>
</div>
<div class='div-commentary'><p style="margin-left:1em">演曰後釋中分二初摽說處後引經釋此初也。</p>
</div>
<div class='div-orig'><p>論慈氏菩薩至毗鉢舍那。</p>
</div>
<div class='div-commentary'><p style="margin-left:1em">演曰後引經釋文分為三一明止觀義二請立經名三時眾得益初中分二初長行廣辯後以頌結成初文復二初諸門解釋後讚述勸學初中分為二十六門一止觀依住門二所緣境事門三求善止觀門四止觀方便門五止觀一異門六止觀單雙門七法數同異門八隨法信行門九緣法別惣門十有尋等三門十一止等三相門十二知法知義門十三三慧差別門十四智見差別門十五遣相方便門十六依空遣相門十七能攝勝定門十八止觀因果門十九止觀作業門二十止觀惑障門二十一圓滿清淨門二十二止觀散動門二十三止觀治障門二十四修證菩提門二十五引發威德門二十六涅盤滅受門初門有二初慈氏問後如來荅此初問也。</p>
</div>
<div class='div-orig'><p>論佛告慈氏至毗鉢舍那。</p>
</div>
<div class='div-commentary'><p style="margin-left:1em">演曰後如來荅。</p>
</div>
<div class='div-orig'><p>論世尊如說至所緣境事。</p>
</div>
<div class='div-commentary'><p style="margin-left:1em">演曰二所緣境事門文中分二初問後荅此初問也。</p>
</div>
<div class='div-orig'><p>論善男子至所作成辦。</p>
</div>
<div class='div-commentary'><p style="margin-left:1em">演曰後荅易知。</p>
</div>
<div class='div-orig'><p>論世尊云何至毗鉢舍那。</p>
</div>
<div class='div-commentary'><p style="margin-left:1em">演曰三求善止觀門文中分二初問後荅此初問也。</p>
</div>
<div class='div-orig'><p>論善男子至見善通達。</p>
</div>
<div class='div-commentary'><p style="margin-left:1em">演曰後荅分二初明所說之法後辯能受之心此初也。</p>
</div>
<div class='div-orig'><p>論即於如所至捨離心相。</p>
</div>
<div class='div-commentary'><p style="margin-left:1em">演曰後辯能受之心文中分二初辯求止後明善觀此初也。</p>
</div>
<div class='div-orig'><p>論即於如是至毗鉢舍那。</p>
</div>
<div class='div-commentary'><p style="margin-left:1em">演曰後明善觀。</p>
</div>
<div class='div-orig'><p>論世尊若諸至當名何等。</p>
</div>
<div class='div-commentary'><p style="margin-left:1em">演曰四止觀方便門文分為二初明求止方便後辯求觀方便初中分二初問後荅此初問也。</p>
</div>
<div class='div-orig'><p>論善男子至相應作意。</p>
</div>
<div class='div-commentary'><p style="margin-left:1em">演曰後荅緣聞思心相續見分尒時非止但是隨順奢摩他相應作意為求止方便門也。</p>
</div>
<div class='div-orig'><p>論世尊若諸至當名何等。</p>
</div>
<div class='div-commentary'><p style="margin-left:1em">演曰後辯求觀方便文中分二初問後荅此初也。</p>
</div>
<div class='div-orig'><p>論善男子至相應作意。</p>
</div>
<div class='div-commentary'><p style="margin-left:1em">演曰後荅聞思二慧思惟諸法影像相時但隨順觀相應作意求觀方便而非觀體以所辯觀是修慧故。</p>
</div>
<div class='div-orig'><p>論世尊奢摩至當言無異。</p>
</div>
<div class='div-commentary'><p style="margin-left:1em">演曰五止觀一異門文中分三一明止觀自性一異二明止觀見相一異三明散心見相一異初中分二初問後荅此初問也。</p>
</div>
<div class='div-orig'><p>論善男子至非所緣故。</p>
</div>
<div class='div-commentary'><p style="margin-left:1em">演曰後荅意云據本質說止觀同緣一境故言非有異約影像論止緣無分別影像觀緣有分別影像即有分別影像非止所緣故云非無異。</p>
</div>
<div class='div-orig'><p>論世尊諸毗至當言無異。</p>
</div>
<div class='div-commentary'><p style="margin-left:1em">演曰二明止觀見相一異文中分二初問後荅此初問也。</p>
</div>
<div class='div-orig'><p>論善男子至識所現故。</p>
</div>
<div class='div-commentary'><p style="margin-left:1em">演曰後荅分二初依法說後舉喻明初中分二初明無異後通妨難此初也文有標徵釋三意可解也。</p>
</div>
<div class='div-orig'><p>論世尊若彼至還見此心。</p>
</div>
<div class='div-commentary'><p style="margin-left:1em">演曰後通妨難文分為二初申妨後通釋此初也。</p>
</div>
<div class='div-orig'><p>論善男子至影像顯現。</p>
</div>
<div class='div-commentary'><p style="margin-left:1em">演曰後通釋。</p>
</div>
<div class='div-orig'><p>論善男子至影像顯現。</p>
</div>
<div class='div-commentary'><p style="margin-left:1em">演曰後舉喻明。</p>
</div>
<div class='div-orig'><p>論世尊若諸至亦無異耶。</p>
</div>
<div class='div-commentary'><p style="margin-left:1em">演曰三明散心見相一異文中分二初問後荅此初問也。</p>
</div>
<div class='div-orig'><p>論善男子至作顛倒解。</p>
</div>
<div class='div-commentary'><p style="margin-left:1em">演曰後荅可知。</p>
</div>
<div class='div-orig'><p>論世尊齊何至思惟心相。</p>
</div>
<div class='div-commentary'><p style="margin-left:1em">演曰六止觀單雙門文中分二初依單雙問荅後約單雙徵釋初中分三一單問荅觀二單問荅止三雙問荅二此初也。</p>
</div>
<div class='div-orig'><p>論世尊齊何至惟無間心。</p>
</div>
<div class='div-commentary'><p style="margin-left:1em">演曰二單問荅止。</p>
</div>
<div class='div-orig'><p>論世尊齊何至心一境性。</p>
</div>
<div class='div-commentary'><p style="margin-left:1em">演曰三雙問荅二。</p>
</div>
<div class='div-orig'><p>論世尊云何至舍那所緣。</p>
</div>
<div class='div-commentary'><p style="margin-left:1em">演曰後約單雙徵釋文中分三一單徵釋觀二單徵釋止三雙徵釋二此初也。</p>
</div>
<div class='div-orig'><p>論世尊云何至他所緣。</p>
</div>
<div class='div-commentary'><p style="margin-left:1em">演曰二單徵釋止。</p>
</div>
<div class='div-orig'><p>論世尊云何至思惟如性。</p>
</div>
<div class='div-commentary'><p style="margin-left:1em">演曰三雙徵釋二。</p>
</div>
<div class='div-orig'><p>論世尊毗鉢至有幾種。</p>
</div>
<div class='div-commentary'><p style="margin-left:1em">演曰七法數同異門文中分二初問觀後明止初中分二初問後荅此初問也。</p>
</div>
<div class='div-orig'><p>論善男子至毗鉢舍那。</p>
</div>
<div class='div-commentary'><p style="margin-left:1em">演曰後荅分三一標二列三釋此初二也。</p>
</div>
<div class='div-orig'><p>論云何有相毗鉢舍那。</p>
</div>
<div class='div-commentary'><p style="margin-left:1em">演曰三釋文中復分為三一釋有相二釋尋求三釋伺察初中有二初徵後釋此初徵也。</p>
</div>
<div class='div-orig'><p>論謂純思惟至毗鉢舍那。</p>
</div>
<div class='div-commentary'><p style="margin-left:1em">演曰後釋謂純思惟分別影像相分名有相毗鉢舍那。</p>
</div>
<div class='div-orig'><p>論云何尋求毗鉢舍那。</p>
</div>
<div class='div-commentary'><p style="margin-left:1em">演曰二釋尋求文中分二初徵後釋此初徵也。</p>
</div>
<div class='div-orig'><p>論謂由慧故至毗鉢舍那。</p>
</div>
<div class='div-commentary'><p style="margin-left:1em">演曰後釋可解。</p>
</div>
<div class='div-orig'><p>論云何伺察毗鉢舍那。</p>
</div>
<div class='div-commentary'><p style="margin-left:1em">演曰三釋伺察文中分二初徵後釋此初徵也。</p>
</div>
<div class='div-orig'><p>論謂由慧故至毗鉢舍那。</p>
</div>
<div class='div-commentary'><p style="margin-left:1em">演曰後釋易知。</p>
</div>
<div class='div-orig'><p>論世尊至凡有幾種。</p>
</div>
<div class='div-commentary'><p style="margin-left:1em">演曰後明止中文分為二初問後荅此初問也。</p>
</div>
<div class='div-orig'><p>論善男子至亦有三種。</p>
</div>
<div class='div-commentary'><p style="margin-left:1em">演曰後荅之中文分為三一約三種釋二約八種釋三約四種釋此初也。</p>
</div>
<div class='div-orig'><p>論復有八種至奢摩他故。</p>
</div>
<div class='div-commentary'><p style="margin-left:1em">演曰二約八種釋。</p>
</div>
<div class='div-orig'><p>論復有四種至奢摩他故。</p>
</div>
<div class='div-commentary'><p style="margin-left:1em">演曰三約四種釋。</p>
</div>
<div class='div-orig'><p>論世尊如說至名不依法。</p>
</div>
<div class='div-commentary'><p style="margin-left:1em">演曰八隨法信行門文中分三一問二荅三結此初也。</p>
</div>
<div class='div-orig'><p>論善男子至名不依法。</p>
</div>
<div class='div-commentary'><p style="margin-left:1em">演曰二荅。</p>
</div>
<div class='div-orig'><p>論由依止法至是鈍根性。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論世尊說緣至毗鉢舍那。</p>
</div>
<div class='div-commentary'><p style="margin-left:1em">演曰九緣法別揔門文中分四一明緣別緣揔得名之因由二明緣小緣大緣無量揔法三明齊幾何緣名得緣揔法四明從何名通達從何名得初中分二初問後荅此初問也。</p>
</div>
<div class='div-orig'><p>論善男子至毗鉢舍那。</p>
</div>
<div class='div-commentary'><p style="margin-left:1em">演曰後荅意云若諸菩薩緣於十二分教各別契經等法於所受所思惟法修其止觀是名緣別法止觀若諸菩薩即緣一切契經等法即是揔緣十二分教乃至如是思惟修其止觀是名緣揔法止觀聞慧名隨順真如思慧名趣向真如修慧名臨入真如即臨入初地也。</p>
</div>
<div class='div-orig'><p>論世尊如說至毗鉢舍那。</p>
</div>
<div class='div-commentary'><p style="margin-left:1em">演曰二明緣小緣大緣無量揔法文中分二初問後荅此初問也。</p>
</div>
<div class='div-orig'><p>論善男子至毗鉢舍那。</p>
</div>
<div class='div-commentary'><p style="margin-left:1em">演曰後荅。</p>
</div>
<div class='div-orig'><p>論世尊菩薩至毗鉢舍那。</p>
</div>
<div class='div-commentary'><p style="margin-left:1em">演曰三明齊幾何緣名得緣揔法文中分二初問後荅此初問也。</p>
</div>
<div class='div-orig'><p>論善男子至轉勝妙因。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊此緣至從何名得。</p>
</div>
<div class='div-commentary'><p style="margin-left:1em">演曰四明從何名通達從何名得文中分二初問後荅此初問也。</p>
</div>
<div class='div-orig'><p>論善男子至不應懈廢。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊是奢至三摩地。</p>
</div>
<div class='div-commentary'><p style="margin-left:1em">演曰十有尋等三門文中分二初問後荅此初問也。</p>
</div>
<div class='div-orig'><p>論善男子至三摩地。</p>
</div>
<div class='div-commentary'><p style="margin-left:1em">演曰後荅之中有二復次釋如文易知。</p>
</div>
<div class='div-orig'><p>論世尊云何至云何捨相。</p>
</div>
<div class='div-commentary'><p style="margin-left:1em">演曰十一止等三相門文中分二初問後荅此初問也。</p>
</div>
<div class='div-orig'><p>論善男子至是名捨相。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至云何知義。</p>
</div>
<div class='div-commentary'><p style="margin-left:1em">演曰十二知法知義門文中分二初問後荅此初也。</p>
</div>
<div class='div-orig'><p>論善男子至五者知揔。</p>
</div>
<div class='div-commentary'><p style="margin-left:1em">演曰後荅之中文分為二初明知法後辯知義初中有三一標列揔荅二依標別釋三結荅前問此即初也。</p>
</div>
<div class='div-orig'><p>論云何為名至想假施設。</p>
</div>
<div class='div-commentary'><p style="margin-left:1em">演曰二依標別釋文分為五一釋知名二釋知句三釋知文四釋知別五釋知揔初中分二初徵後釋。</p>
</div>
<div class='div-orig'><p>論云何為句至依持建立。</p>
</div>
<div class='div-commentary'><p style="margin-left:1em">演曰二釋知句文中有二初徵後釋。</p>
</div>
<div class='div-orig'><p>論云何為文至所依止字。</p>
</div>
<div class='div-commentary'><p style="margin-left:1em">演曰三釋知文於中有二初徵後釋。</p>
</div>
<div class='div-orig'><p>論云何於彼至所緣作意。</p>
</div>
<div class='div-commentary'><p style="margin-left:1em">演曰四釋知別文中有二初徵後釋。</p>
</div>
<div class='div-orig'><p>論云何於彼至所緣作意。</p>
</div>
<div class='div-commentary'><p style="margin-left:1em">演曰五釋知揔文亦有二初徵後釋。</p>
</div>
<div class='div-orig'><p>論如是一切至菩薩知法。</p>
</div>
<div class='div-commentary'><p style="margin-left:1em">演曰三結荅前問。</p>
</div>
<div class='div-orig'><p>論善男子至知清淨義。</p>
</div>
<div class='div-commentary'><p style="margin-left:1em">演曰後辯知義文中有四一知十種義二知五種義三知四種義四知三種義初中分三一標列揔荅二依標別釋三結荅前問此即初也。</p>
</div>
<div class='div-orig'><p>論善男子至如是一切。</p>
</div>
<div class='div-commentary'><p style="margin-left:1em">演曰二依標別釋文有其十一釋盡所有性二釋如所有性三釋能取義四釋所取義五釋建立義六釋受用義七釋顛倒義八釋無倒義九釋雜染義十釋清淨義此即初也。</p>
</div>
<div class='div-orig'><p>論如所有性至平等平等。</p>
</div>
<div class='div-commentary'><p style="margin-left:1em">演曰二釋如所有性。</p>
</div>
<div class='div-orig'><p>論能取義者至及諸心法。</p>
</div>
<div class='div-commentary'><p style="margin-left:1em">演曰三釋能取義。</p>
</div>
<div class='div-orig'><p>論所取義者至亦所取義。</p>
</div>
<div class='div-commentary'><p style="margin-left:1em">演曰四釋所取義。</p>
</div>
<div class='div-orig'><p>論建立義者至諸器世界。</p>
</div>
<div class='div-commentary'><p style="margin-left:1em">演曰五釋建立義。</p>
</div>
<div class='div-orig'><p>論受用義者至攝受資具。</p>
</div>
<div class='div-commentary'><p style="margin-left:1em">演曰六釋受用義。</p>
</div>
<div class='div-orig'><p>論顛倒義者至心倒見倒。</p>
</div>
<div class='div-commentary'><p style="margin-left:1em">演曰七釋顛倒義。</p>
</div>
<div class='div-orig'><p>論無倒義者至應知其相。</p>
</div>
<div class='div-commentary'><p style="margin-left:1em">演曰八釋無倒義。</p>
</div>
<div class='div-orig'><p>論雜染義者至生雜染。</p>
</div>
<div class='div-commentary'><p style="margin-left:1em">演曰九釋雜染義。</p>
</div>
<div class='div-orig'><p>論清淨義者至菩提分法。</p>
</div>
<div class='div-commentary'><p style="margin-left:1em">演曰十釋清淨義。</p>
</div>
<div class='div-orig'><p>論善男子至一切諸義。</p>
</div>
<div class='div-commentary'><p style="margin-left:1em">演曰三結荅前問。</p>
</div>
<div class='div-orig'><p>論復次善男子至於此覺了。</p>
</div>
<div class='div-commentary'><p style="margin-left:1em">演曰二知五種義文中有三一標列揔荅二依標別釋三結荅前問此即初也。</p>
</div>
<div class='div-orig'><p>論善男子至如是一切。</p>
</div>
<div class='div-commentary'><p style="margin-left:1em">演曰二依標別釋文中有五一釋遍知事二釋遍知義三釋其遍知四釋遍知果五釋此覺了此即初也。</p>
</div>
<div class='div-orig'><p>論遍知義者至名遍知義。</p>
</div>
<div class='div-commentary'><p style="margin-left:1em">演曰二釋遍知義。</p>
</div>
<div class='div-orig'><p>論言遍知者至或正斷等。</p>
</div>
<div class='div-commentary'><p style="margin-left:1em">演曰三釋其遍知。</p>
</div>
<div class='div-orig'><p>論得遍知果至於彼作證。</p>
</div>
<div class='div-commentary'><p style="margin-left:1em">演曰四釋遍知果。</p>
</div>
<div class='div-orig'><p>論於此覺了至宣揚開示。</p>
</div>
<div class='div-commentary'><p style="margin-left:1em">演曰五釋此覺了。</p>
</div>
<div class='div-orig'><p>論善男子至一切諸義。</p>
</div>
<div class='div-commentary'><p style="margin-left:1em">演曰三結荅前問。</p>
</div>
<div class='div-orig'><p>論復次善男子至名為知義。</p>
</div>
<div class='div-commentary'><p style="margin-left:1em">演曰三知四種義文中分四一標二徵三釋四結此初也。</p>
</div>
<div class='div-orig'><p>論何等四義。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一者心執至清淨義。</p>
</div>
<div class='div-commentary'><p style="margin-left:1em">演曰三釋。</p>
</div>
<div class='div-orig'><p>論善男子至一切諸義。</p>
</div>
<div class='div-commentary'><p style="margin-left:1em">演曰四結。</p>
</div>
<div class='div-orig'><p>論復次善男子至三者界義。</p>
</div>
<div class='div-commentary'><p style="margin-left:1em">演曰四知三種義文中分三一標列揔荅二依標別釋三結荅前問此即初也。</p>
</div>
<div class='div-orig'><p>論善男子至謂名身等。</p>
</div>
<div class='div-commentary'><p style="margin-left:1em">演曰二依標別釋文中有三一釋文義二釋義義三釋界義此即初也。</p>
</div>
<div class='div-orig'><p>論義義至功德相。</p>
</div>
<div class='div-commentary'><p style="margin-left:1em">演曰二釋義義。</p>
</div>
<div class='div-orig'><p>論言界義者至方便界。</p>
</div>
<div class='div-commentary'><p style="margin-left:1em">演曰三釋界義。</p>
</div>
<div class='div-orig'><p>論善男子至一切諸義。</p>
</div>
<div class='div-commentary'><p style="margin-left:1em">演曰三結荅前問。</p>
</div>
<div class='div-orig'><p>論世尊至此何差別。</p>
</div>
<div class='div-commentary'><p style="margin-left:1em">演曰十三三慧差別門文中分二初問後荅此初問也。</p>
</div>
<div class='div-orig'><p>論善男子至成解脫義。</p>
</div>
<div class='div-commentary'><p style="margin-left:1em">演曰後荅分二初正釋三慧差別後結成三慧差別此即初也此中說三慧皆緣名義初於聽聞以文為先而觀義者名為聞慧次依思慮以義為先而觀文者名為思慧次依於修俱於文義證解明了名為修慧此在因位八地<span class='corr'>已</span>上一體義分七地<span class='corr'>已</span>前各有別體在佛位中無未曾得都無聞思唯有修慧然諸聖教隨彼所冝相增別說緣名義異理實如是。</p>
</div>
<div class='div-orig'><p>論善男子至知義差別。</p>
</div>
<div class='div-commentary'><p style="margin-left:1em">演曰後結成三慧差別。</p>
</div>
<div class='div-orig'><p>論世尊至云何為見。</p>
</div>
<div class='div-commentary'><p style="margin-left:1em">演曰十四智見差別門文中分二初問後荅此初也。</p>
</div>
<div class='div-orig'><p>論善男子至是名為見。</p>
</div>
<div class='div-commentary'><p style="margin-left:1em">演曰後荅。</p>
</div>
<div class='div-orig'><p>論世尊至除遣諸相。</p>
</div>
<div class='div-commentary'><p style="margin-left:1em">演曰十五遣相方便門於中有三一明作意除相二辯真如無相三釋經中妨難初中分二初問後荅問中有三一問修止觀菩薩由何作意二問修止觀時除何等相三問云何觀行除遣諸相。</p>
</div>
<div class='div-orig'><p>論善男子至如是除遣。</p>
</div>
<div class='div-commentary'><p style="margin-left:1em">演曰後荅分二初正荅後例荅此初荅中文亦有三一修止觀菩薩由真如作意荅初問也二修止觀時除遣法相及與義相即證真如時除遣影像似真如相三先於地前尋思如實種種推求知名等假今入見道證真如時境智平等無分別行不得名之所依之相故云若於其名及名自性無所得時亦不觀彼所依之相如是除遣。</p>
</div>
<div class='div-orig'><p>論如於其名至如是除遣。</p>
</div>
<div class='div-commentary'><p style="margin-left:1em">演曰後例荅如於其名句等例准故云當知亦尒乃至於界亦同於名例釋可知。</p>
</div>
<div class='div-orig'><p>論世尊至餘所能伏。</p>
</div>
<div class='div-commentary'><p style="margin-left:1em">演曰二辯真如無相於中有二初問後荅如文可知。</p>
</div>
<div class='div-orig'><p>論世尊至而作是說。</p>
</div>
<div class='div-commentary'><p style="margin-left:1em">演曰三釋經中妨難文中有二初問後荅此初問也。</p>
</div>
<div class='div-orig'><p>論善男子至作如是說。</p>
</div>
<div class='div-commentary'><p style="margin-left:1em">演曰後荅易知。</p>
</div>
<div class='div-orig'><p>論世尊至誰能除遣。</p>
</div>
<div class='div-commentary'><p style="margin-left:1em">演曰十六依空遣相門於中有二初明別空遣相後辯揔空遣相初中分二初就增勝說一空治一相後據盡理論一空治諸相初中分二初明空除遣相後辯空所得果初中分二初問後荅問中有二一問有幾種難可除遣二問誰能除遣。</p>
</div>
<div class='div-orig'><p>論善男子至空能除遣。</p>
</div>
<div class='div-commentary'><p style="margin-left:1em">演曰後荅有二初揔後別揔中有二初有十種相荅第一問後空能除遣荅第二問。</p>
</div>
<div class='div-orig'><p>論何等為十。</p>
</div>
<div class='div-commentary'><p style="margin-left:1em">演曰二別荅中文分為二初徵後釋此初徵也。</p>
</div>
<div class='div-orig'><p>論一者了知至能正除遣。</p>
</div>
<div class='div-commentary'><p style="margin-left:1em">演曰後釋有十一者了知法義故有種種文字相荅第一問此由一切法空能正除遣荅第二問此一既尒餘九例然皆有二荅准前應釋。</p>
</div>
<div class='div-orig'><p>論世尊至而得解脫。</p>
</div>
<div class='div-commentary'><p style="margin-left:1em">演曰二辯空所得果文中分二初問後荅此初問也。</p>
</div>
<div class='div-orig'><p>論善男子至彼亦除遣。</p>
</div>
<div class='div-commentary'><p style="margin-left:1em">演曰後荅可解。</p>
</div>
<div class='div-orig'><p>論善男子至治一切相。</p>
</div>
<div class='div-commentary'><p style="margin-left:1em">演曰後據盡理論一空治諸相於中有三一法二喻三合此初法說也。</p>
</div>
<div class='div-orig'><p>論譬如無明至親近緣故。</p>
</div>
<div class='div-commentary'><p style="margin-left:1em">演曰二喻況也。</p>
</div>
<div class='div-orig'><p>論此中道理當知亦尒。</p>
</div>
<div class='div-commentary'><p style="margin-left:1em">演曰三法合也。</p>
</div>
<div class='div-orig'><p>論世尊至離增上慢。</p>
</div>
<div class='div-commentary'><p style="margin-left:1em">演曰後辯揔空遣相文中分二初問後荅此初問也。</p>
</div>
<div class='div-orig'><p>論尒時世尊至揔空性相。</p>
</div>
<div class='div-commentary'><p style="margin-left:1em">演曰後荅分二初讚問許說後正荅所問此初也。</p>
</div>
<div class='div-orig'><p>論善男子至揔空性相。</p>
</div>
<div class='div-commentary'><p style="margin-left:1em">演曰後正荅所問言揔空者對別立名約別而說前云一切法空乃至空空名為別空據揔而論此言依他及圓成實一切品類雜染清淨遍計所執畢竟遠離及於此中都無所得名為揔空若了此空<span class='corr'>已</span>即有二利一無失正行二離增上慢。</p>
</div>
<div class='div-orig'><p>論世尊至三摩地。</p>
</div>
<div class='div-commentary'><p style="margin-left:1em">演曰十七能攝勝定門文中有二初問後荅此初問也。</p>
</div>
<div class='div-orig'><p>論善男子至皆此所攝。</p>
</div>
<div class='div-commentary'><p style="margin-left:1em">演曰後荅可知。</p>
</div>
<div class='div-orig'><p>論世尊至以何為因。</p>
</div>
<div class='div-commentary'><p style="margin-left:1em">演曰十八止觀因果門文中分二初明其因後辯其果初中分二初問後荅此初問也。</p>
</div>
<div class='div-orig'><p>論善男子至以為其因。</p>
</div>
<div class='div-commentary'><p style="margin-left:1em">演曰後荅學地止觀以清淨尸羅清淨聞思所成正見以為其因此是緣因若止觀種子以為正因。</p>
</div>
<div class='div-orig'><p>論世尊至以何為果。</p>
</div>
<div class='div-commentary'><p style="margin-left:1em">演曰後辯其果文中有二初問後荅此初問也。</p>
</div>
<div class='div-orig'><p>論善男子至所得之果。</p>
</div>
<div class='div-commentary'><p style="margin-left:1em">演曰後荅以佛地善清淨心善清淨慧以為其果又無學聲聞及如來等所有世出世閒一切善法皆是學地止觀所得之果。</p>
</div>
<div class='div-orig'><p>論世尊至能作何業。</p>
</div>
<div class='div-commentary'><p style="margin-left:1em">演曰十九止觀作業門文分為二初問後荅此初問也。</p>
</div>
<div class='div-orig'><p>論善男子至及麤重縛。</p>
</div>
<div class='div-commentary'><p style="margin-left:1em">演曰後荅意云此止觀能解脫相縛及麤重縛為業。</p>
</div>
<div class='div-orig'><p>論世尊至幾是俱障。</p>
</div>
<div class='div-commentary'><p style="margin-left:1em">演曰二十止觀惑障門於中分二初明五繫中障後辯五盖中障初中分二初問後荅此初問也。</p>
</div>
<div class='div-orig'><p>論善男子至不到究竟。</p>
</div>
<div class='div-commentary'><p style="margin-left:1em">演曰後荅如文易知。</p>
</div>
<div class='div-orig'><p>論世尊至幾是俱障。</p>
</div>
<div class='div-commentary'><p style="margin-left:1em">演曰後辯五盖中障文分為二初問後荅此初問也。</p>
</div>
<div class='div-orig'><p>論善男子至當知俱障。</p>
</div>
<div class='div-commentary'><p style="margin-left:1em">演曰後荅可解。</p>
</div>
<div class='div-orig'><p>論世尊至圓滿清淨。</p>
</div>
<div class='div-commentary'><p style="margin-left:1em">演曰二十一圓滿清淨門於中有二初明止後辯觀初中分二初問後荅此初問也。</p>
</div>
<div class='div-orig'><p>論善男子至圓滿清淨。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至圓滿清淨。</p>
</div>
<div class='div-commentary'><p style="margin-left:1em">演曰後辯觀中文亦分二初問後荅此初問也。</p>
</div>
<div class='div-orig'><p>論善男子至圓滿清淨。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至心散動法。</p>
</div>
<div class='div-commentary'><p style="margin-left:1em">演曰二十二止觀散動門文中有二初問後荅此初問也。</p>
</div>
<div class='div-orig'><p>論善男子至麤重散動。</p>
</div>
<div class='div-commentary'><p style="margin-left:1em">演曰後荅分二初標列揔荅後依標別釋此即初也。</p>
</div>
<div class='div-orig'><p>論善男子至作意散動。</p>
</div>
<div class='div-commentary'><p style="margin-left:1em">演曰後依標別釋文中有五一釋作意散動二釋外心散動三釋內心散動四釋相散動五釋麤重散動此即初也。</p>
</div>
<div class='div-orig'><p>論若於其外至外心散動。</p>
</div>
<div class='div-commentary'><p style="margin-left:1em">演曰二釋外心散動。</p>
</div>
<div class='div-orig'><p>論若由惽沉至內心散動。</p>
</div>
<div class='div-commentary'><p style="margin-left:1em">演曰三釋內心散動。</p>
</div>
<div class='div-orig'><p>論若依外相至名相散動。</p>
</div>
<div class='div-commentary'><p style="margin-left:1em">演曰四釋相散動。</p>
</div>
<div class='div-orig'><p>論若內作意至麤重散動。</p>
</div>
<div class='div-commentary'><p style="margin-left:1em">演曰五釋麤重散動。</p>
</div>
<div class='div-orig'><p>論世尊至對治何障。</p>
</div>
<div class='div-commentary'><p style="margin-left:1em">演曰二十三止觀治障門文中分二初問後荅此初問也。</p>
</div>
<div class='div-orig'><p>論善男子至身證得障。</p>
</div>
<div class='div-commentary'><p style="margin-left:1em">演曰後荅文中對治惡趣等十一障即是下說二十二愚如彼廣辯更不預述文中分二初明菩薩地對治障後辯如來地對治障此即初也。</p>
</div>
<div class='div-orig'><p>論善男子至清淨法身。</p>
</div>
<div class='div-commentary'><p style="margin-left:1em">演曰後辯如來地對治障。</p>
</div>
<div class='div-orig'><p>論世尊至三菩提。</p>
</div>
<div class='div-commentary'><p style="margin-left:1em">演曰二十四修證菩提門文中分二初問後荅此初問也。</p>
</div>
<div class='div-orig'><p>論善男子至何況麤相。</p>
</div>
<div class='div-commentary'><p style="margin-left:1em">演曰後荅有三一標二釋三結此初標也。</p>
</div>
<div class='div-orig'><p>論善男子至作意思惟。</p>
</div>
<div class='div-commentary'><p style="margin-left:1em">演曰二釋有二初依法說後舉喻明此初也有為異相者色心等異故有為同相者苦無常等同故或知一切等者知一切法既是一切<span class='corr'>已</span>即有一切相也由得奢摩他等者由得止觀故<span class='corr'>已</span>得二種所緣謂有分別影像所緣及無分別影像所緣此二所緣皆是地前止觀所緣彼於今時得見道故更證得第三事邊際所緣以彼真如遍諸事法名事邊際復於後後等者此明修道復於見道之後後九地中進修修道即於如是前來三種所緣作意思惟。</p>
</div>
<div class='div-orig'><p>論譬如有人至出於麤楔。</p>
</div>
<div class='div-commentary'><p style="margin-left:1em">演曰後舉喻明文中分二初喻後合此初喻也。</p>
</div>
<div class='div-orig'><p>論如是菩薩至成滿所緣。</p>
</div>
<div class='div-commentary'><p style="margin-left:1em">演曰後合之中如是菩薩依此喻中以其細楔出於麤楔合中以其方便遣內細相故一切隨順雜染心相皆悉除遣由細相除遣故麤重亦遣永害一切相麤重故漸次於彼後後地中如鍊金法陶鍊其心乃至證得無上菩提又得所作成滿所緣者地前<span class='corr'>已</span>得初二所緣見道方得事邊際所緣佛地則得所作成滿所緣。</p>
</div>
<div class='div-orig'><p>論善男子至三菩提。</p>
</div>
<div class='div-commentary'><p style="margin-left:1em">演曰三結也。</p>
</div>
<div class='div-orig'><p>論世尊至廣大威德。</p>
</div>
<div class='div-commentary'><p style="margin-left:1em">演曰二十五引發威德門文中分二初問後荅此初問也。</p>
</div>
<div class='div-orig'><p>論善男子至善知方便。</p>
</div>
<div class='div-commentary'><p style="margin-left:1em">演曰後荅分三一標列揔荅二依標別釋三結引發時此即初也。</p>
</div>
<div class='div-orig'><p>論云何善知心生。</p>
</div>
<div class='div-commentary'><p style="margin-left:1em">演曰二依標別釋文分為六一釋善知心生二釋善知心住三釋善知心出四釋善知心增五釋善知心減六釋善知方便此初有二初徵後釋此初也。</p>
</div>
<div class='div-orig'><p>論謂如實知至善知心生。</p>
</div>
<div class='div-commentary'><p style="margin-left:1em">演曰後釋分二初揔標釋後別牒釋。</p>
</div>
<div class='div-orig'><p>論十六行心至不相應識。</p>
</div>
<div class='div-commentary'><p style="margin-left:1em">演曰後別牒釋一者不可覺知堅住者謂賴耶行相難知名不可覺知相續不斷而住名為堅住能變能緣外器世界名為器識謂阿陁那如前<span class='corr'>已</span>釋二者種種行相所緣識等者即第六意識隨作一種行解頓取諸法故言種種行相所緣識生謂頓取一切色等境界分別意識言及頓取內外境界覺受者身識頓取內外觸境而生覺受言或頓於一念等者此據大地菩薩後得智在定見多佛等故云分別意識三四小大相所緣識生謂欲色繫識據緣二界內身故有小大五六七三緣四無色八者無相識生等者謂無漏識無七種相名無相識及緣滅識者緣滅定識也九至十三明三受俱行識十四至十六辯染淨無記識。</p>
</div>
<div class='div-orig'><p>論云何善知心住至了別真如。</p>
</div>
<div class='div-commentary'><p style="margin-left:1em">演曰二釋善知心住文具徵釋。</p>
</div>
<div class='div-orig'><p>論云何善知心出至從如是出。</p>
</div>
<div class='div-commentary'><p style="margin-left:1em">演曰三釋善知心出文具徵釋如前可知。</p>
</div>
<div class='div-orig'><p>論云何善知心增至名善知心增。</p>
</div>
<div class='div-commentary'><p style="margin-left:1em">演曰四釋善知心增具徵釋結。</p>
</div>
<div class='div-orig'><p>論云何善知心減至名善知減。</p>
</div>
<div class='div-commentary'><p style="margin-left:1em">演曰五釋善知心減具徵釋結。</p>
</div>
<div class='div-orig'><p>論云何善知方便至或修或遣。</p>
</div>
<div class='div-commentary'><p style="margin-left:1em">演曰六釋善知方便文具徵釋。</p>
</div>
<div class='div-orig'><p>論善男子至或現引發。</p>
</div>
<div class='div-commentary'><p style="margin-left:1em">演曰三結引發時。</p>
</div>
<div class='div-orig'><p>論世尊至於此永滅。</p>
</div>
<div class='div-commentary'><p style="margin-left:1em">演曰二十六涅盤滅受門文中分二初問後荅此初問也。</p>
</div>
<div class='div-orig'><p>論善男子至境界受。</p>
</div>
<div class='div-commentary'><p style="margin-left:1em">演曰後荅有二初明所依麤重彼果境界二種之受後辯有餘無餘涅盤界中滅受多少初中有二初標列揔荅後依標別釋此即初也。</p>
</div>
<div class='div-orig'><p>論所依麤重至未來因受。</p>
</div>
<div class='div-commentary'><p style="margin-left:1em">演曰後依標別釋文中有二初釋所依麤重受後釋彼果境界受此即初也所依麤重者謂內六根生受名為所依體是有漏由有煩惱麤重不調柔性之所隨逐名所依麤重受當知有四種一者有色所依受即五識受二者無色所依受即意識受三者果<span class='corr'>已</span>成滿麤重受謂現在苦受四者果未成滿麤重受謂業煩惱是未來因受。</p>
</div>
<div class='div-orig'><p>論彼果境界至[(厂@((既-旡)-日+口))*頁]戀受。</p>
</div>
<div class='div-commentary'><p style="margin-left:1em">演曰後釋彼果境界受者謂外五塵由內五根勢力引生即是內根之果是故說名彼果境界受亦有四種一者依持受謂器世界是依持緣法之所生受名依持受二者資具受可知三者受用受即前二受受用器界及以資具名受用受四者[(厂@((既-旡)-日+口))*頁]戀受即[(厂@((既-旡)-日+口))*頁]戀財物之受。</p>
</div>
<div class='div-orig'><p>論於有餘依至無餘永滅。</p>
</div>
<div class='div-commentary'><p style="margin-left:1em">演曰後辯有餘無餘涅槃界中滅受多少。</p>
</div>
<div class='div-orig'><p>論尒時世尊至當正修學。</p>
</div>
<div class='div-commentary'><p style="margin-left:1em">演曰後讚述勸學如文易知。</p>
</div>
<div class='div-orig'><p>論尒時世尊至汝當學。</p>
</div>
<div class='div-commentary'><p style="margin-left:1em">演曰後以頌結成言於法假立至得大覺者此初一頌結前長行第一門云善男子當知菩薩法假安立及不捨無上正等覺願為依為住於大乘中修奢摩他毗鉢舍那違之即失於大義順之乃大覺得成第二頌教修無相自利之行見有所得無相不成第三頌教修無相利他之行第四頌染心說法虛損其功第五頌勸捨戲論修學瑜伽。</p>
</div>
<div class='div-orig'><p>論尒時慈氏至云何奉持。</p>
</div>
<div class='div-commentary'><p style="margin-left:1em">演曰二請立經名文中有二初問後荅此初問也。</p>
</div>
<div class='div-orig'><p>論佛告慈氏至汝當奉持。</p>
</div>
<div class='div-commentary'><p style="margin-left:1em">演曰後荅。</p>
</div>
<div class='div-orig'><p>論說此瑜伽至瑜伽作意。</p>
</div>
<div class='div-commentary'><p style="margin-left:1em">演曰三時眾得益發菩提心得法眼淨心得解脫等如前<span class='corr'>已</span>釋更不繁述。</p>
</div></div>
<div class='div-other'><a id='mulu56' />
<p class='h1'>論卷第七十八　攝決擇分中菩薩地之七</p>
<div class='div-orig'><p>論復次依乘至如實大乘。</p>
</div>
<div class='div-commentary'><p style="margin-left:1em">演曰第六如實大乘文中分二初標後釋此初也。</p>
</div>
<div class='div-orig'><p>論當知如解深密經中。</p>
</div>
<div class='div-commentary'><p style="margin-left:1em">演曰後釋中分二初標說處後引經釋此初也。</p>
</div>
<div class='div-orig'><p>論觀自在菩薩至幾分所攝。</p>
</div>
<div class='div-commentary'><p style="margin-left:1em">演曰後引經釋文中分三一辯諸地義二請立經名三時眾得益初中分二初長行廣辯後以頌結成初復分四一辯諸地清淨攝義二彰地中所有學法三明地中所有煩惱四釋唯說一乘密意初中分六一辯諸地清淨攝義二釋諸地得名因由三明地中所對治法四彰諸地清淨通德五說四緣菩薩生勝六顯菩薩行諸大願初中復二初問後荅此初申其二問一問諸地幾種清淨二問諸地幾分所攝梵云阿縛盧枳帝濕伐邏耶此云觀自在觀三業歸依而拔眾苦略云觀音。</p>
</div>
<div class='div-orig'><p>論佛告觀自在至十一分攝。</p>
</div>
<div class='div-commentary'><p style="margin-left:1em">演曰後荅分二初標數揔荅後依標別釋此初也。</p>
</div>
<div class='div-orig'><p>論云何四種清淨能攝諸地。</p>
</div>
<div class='div-commentary'><p style="margin-left:1em">演曰後依標別釋文分為二初釋四種清淨後釋十一分攝初中分三一徵二釋三結此初徵也。</p>
</div>
<div class='div-orig'><p>論謂增上意至乃至佛地。</p>
</div>
<div class='div-commentary'><p style="margin-left:1em">演曰二釋也。</p>
</div>
<div class='div-orig'><p>論善男子至普攝諸地。</p>
</div>
<div class='div-commentary'><p style="margin-left:1em">演曰三結荅可知。</p>
</div>
<div class='div-orig'><p>論云何十一至能攝諸地。</p>
</div>
<div class='div-commentary'><p style="margin-left:1em">演曰後釋十一分攝文中分三一徵二釋三結此初徵也。</p>
</div>
<div class='div-orig'><p>論謂諸菩薩至猶未圓滿。</p>
</div>
<div class='div-commentary'><p style="margin-left:1em">演曰後釋十一分攝十一地一一地中皆有二分一自分圓滿二勝進分未圓滿文中分為十一叚此第一分攝初地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第二分攝二地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第三分攝三地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第四分攝四地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第五分攝五地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第六分攝六地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第七分攝七地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第八分攝八地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第九分攝九地。</p>
</div>
<div class='div-orig'><p>論為令此分至猶未圓滿。</p>
</div>
<div class='div-commentary'><p style="margin-left:1em">演曰第十分攝十地。</p>
</div>
<div class='div-orig'><p>論為令此分至皆得圓滿。</p>
</div>
<div class='div-commentary'><p style="margin-left:1em">演曰第十一分攝十一地。</p>
</div>
<div class='div-orig'><p>論善男子至普攝諸地。</p>
</div>
<div class='div-commentary'><p style="margin-left:1em">演曰三結荅可知。</p>
</div>
<div class='div-orig'><p>論世尊至說名佛地。</p>
</div>
<div class='div-commentary'><p style="margin-left:1em">演曰二釋諸地得名因由文中分二初問後荅此初問也。</p>
</div>
<div class='div-orig'><p>論善男子至名極喜地。</p>
</div>
<div class='div-commentary'><p style="margin-left:1em">演曰後荅文中分十一叚此即第一極喜地也具證二空能益自他名成就大義初獲大士聖性名得未曾得出世間心從上三因生大歡喜是故最初名極喜地唯識論云一極喜地初獲聖性具證二空能益自他生大喜故。</p>
</div>
<div class='div-orig'><p>論遠離一切至名離垢地。</p>
</div>
<div class='div-commentary'><p style="margin-left:1em">演曰二離垢地此由具淨尸羅遠離一切微細犯戒因此彰名為離垢地唯識論云二離垢地具淨尸羅遠離能起微細毀犯煩惱垢故。</p>
</div>
<div class='div-orig'><p>論由彼所得至名發光地。</p>
</div>
<div class='div-commentary'><p style="margin-left:1em">演曰三發光地三地菩薩成就勝定及聞持陁羅尼能為無量智光依止從此得名為發光地唯識論云三發光地成就勝定大法揔持能發無邊妙慧光故。</p>
</div>
<div class='div-orig'><p>論由彼所得至名熖慧地。</p>
</div>
<div class='div-commentary'><p style="margin-left:1em">演曰四熖慧地四地所得菩提分法以慧熖火燒煩惱薪由此立名為熖慧地唯識論云四熖慧地安住最勝菩提分法燒煩惱薪慧熖增故。</p>
</div>
<div class='div-orig'><p>論由即於彼至極難勝地。</p>
</div>
<div class='div-commentary'><p style="margin-left:1em">演曰五極難勝地真俗兩智行相㸦違合令相應最極艱難即一念中二智並起真俗雙照名曰相應從此彰名極難勝地唯識論云五極難勝地真俗兩智行相㸦違合令相應極難勝故。</p>
</div>
<div class='div-orig'><p>論現前觀察至名現前地。</p>
</div>
<div class='div-commentary'><p style="margin-left:1em">演曰六現前地由現前加行智先觀諸行流轉又於無相多修作意引生無分別智方現在前因此立名為現前地唯識論云六現前地住緣起智引無分別最勝般若令現前故。</p>
</div>
<div class='div-orig'><p>論能遠證入至名遠行地。</p>
</div>
<div class='div-commentary'><p style="margin-left:1em">演曰七遠行地謂從初地至於七地經一僧祇修無相行方得無閒證入無相與第八清淨地共相隣接由此彰名為遠行地唯識論云七遠行地至無相住功用後邊出過世閒二乘道故。</p>
</div>
<div class='div-orig'><p>論由於無相至名不動地。</p>
</div>
<div class='div-commentary'><p style="margin-left:1em">演曰八不動地真智得無功用不為功用所動俗智雖有功用不為現行煩惱所動從此彰名為不動地唯識論云八不動地無分別智任運相續相用煩惱不能動故。</p>
</div>
<div class='div-orig'><p>論於一切種至名善慧地。</p>
</div>
<div class='div-commentary'><p style="margin-left:1em">演曰九善慧地成就微妙四無礙解於一切種善達機冝說法自在獲得無量廣大智慧由此立名為善慧地唯識論云九善慧地成就微妙四無礙解能遍十方善說法故。</p>
</div>
<div class='div-orig'><p>論麤重之身至名法雲地。</p>
</div>
<div class='div-commentary'><p style="margin-left:1em">演曰十法雲地無邊煩惱所知障體所有隨眠不調柔性名麤重身廣如虛空十地所證法身圓滿皆能遍覆如空麤重從此彰名為法雲地唯識論云十法雲地大法智雲含眾德水蔽如空麤重充滿法身故。</p>
</div>
<div class='div-orig'><p>論永斷最極至說名佛地。</p>
</div>
<div class='div-commentary'><p style="margin-left:1em">演曰十一佛地釋得名因文顯易知。</p>
</div>
<div class='div-orig'><p>論世尊至為所對治。</p>
</div>
<div class='div-commentary'><p style="margin-left:1em">演曰三明地中所對治法文分為四一觀音請問二如來酬荅三結成前義四讚所得果此初問也。</p>
</div>
<div class='div-orig'><p>論善男子至為所對治。</p>
</div>
<div class='div-commentary'><p style="margin-left:1em">演曰二如來酬荅文中有二初標數揔荅後依標別釋此即初也。</p>
</div>
<div class='div-orig'><p>論謂於初地至為所對治。</p>
</div>
<div class='div-commentary'><p style="margin-left:1em">演曰後依摽別釋文中分十一段一明初地二愚一麤重一者執著補特伽羅及法愚癡即是我法二執二者惡趣雜染愚癡即彼惡趣諸業果及無想天北俱盧州等問何故業果亦名為愚荅准唯識通云應知愚品惣說為愚後准此釋論<span class='corr'>主</span>意云諸業果等雖體非愚業是愚所起果是愚所感愚之品故亦名為愚後諸地言愚准於此解如第二地業趣愚非體是愚故又初執著我法愚中亦有貪見等體非是愚亦愚之品故下准此知及彼麤重論有二釋一云顯彼二種即二愚種子名為麤重二云或二所起無堪任性即二愚習氣名為麤重後十麤重皆有二釋准此應知。</p>
</div>
<div class='div-orig'><p>論於第二地至為所對治。</p>
</div>
<div class='div-commentary'><p style="margin-left:1em">演曰二明二地二愚一麤重一者微細誤犯愚癡謂所知障中俱生一分能發三業所知障也二者種種業趣愚癡即所起三業是愚品故亦得愚名。</p>
</div>
<div class='div-orig'><p>論於第三地至為所對治。</p>
</div>
<div class='div-commentary'><p style="margin-left:1em">演曰三明三地二愚一麤重一者欲貪愚癡由貪妙欲多住散亂能障於定及障修慧以修慧與定相隣近故偏說障修非不障於聞思二慧問何以得知欲貪愚癡障定及修荅唯識論云一欲貪愚即是此中能障勝定及修慧者問欲貪乃是煩惱之名如何所知障中名為欲貪荅彼所知障多與煩惱中欲貪俱故名欲貪愚癡非所知障體名為欲貪今得勝定及修所成彼所知障為本既斷煩惱是末而亦隨伏何所以耶以此煩惱無始<span class='corr'>已</span>來依所知障而方起故唯識論云彼昔多與欲貪俱故名欲貪愚今得勝定及修所成彼既永断欲貪隨伏此無始來依彼轉故二者圓滿聞持陁羅尼愚癡此障揔持及聞思二慧以聞思二慧與彼聞持相隣近故偏說為障非不障修。</p>
</div>
<div class='div-orig'><p>論於第四地至為所對治。</p>
</div>
<div class='div-commentary'><p style="margin-left:1em">演曰四明四地二愚一麤重一者等至愛愚癡二者法愛愚癡第三地中於定及法猶染著故即與內證菩提分法特相違害入四地時便能永斷唯識論云身見等言亦攝無始所知障攝定愛法愛彼定法愛三地尚增入四地時方能永斷菩提分法特違彼故。</p>
</div>
<div class='div-orig'><p>論於第五地至為所對治。</p>
</div>
<div class='div-commentary'><p style="margin-left:1em">演曰五明五地二愚一麤重一者一向作意棄背生死愚癡二者一向作意趣向涅槃愚癡謂所知障中俱生一分令猒生死樂趣涅盤同下二乘猒苦欣滅此地真如名無差別故緣彼道名無差別生死涅盤既無差別何得有猒復有欣耶唯識。</p>
</div>
<div class='div-orig'><p>論云彼障五地無差別道入五地時便能永斷論於第六地至為所對治。</p>
</div>
<div class='div-commentary'><p style="margin-left:1em">演曰六明六地二愚一麤重一者現前觀察諸行流轉愚癡即觀苦集流轉染相二者相多現行愚癡即觀滅道還滅淨相由前地中觀四諦故有二染二淨故障六地無染淨道此地真如無染淨故緣彼之道名無染淨唯識論云謂所知障中俱生一分執有染淨麤相現行彼障六地無染淨道入六地時便能永斷。</p>
</div>
<div class='div-orig'><p>論於第七地至為所對治。</p>
</div>
<div class='div-commentary'><p style="margin-left:1em">演曰七明七地二愚一麤重一者微細相現行愚癡即是此中執有生者猶取流轉細生相故據實具執生滅二相恐濫還滅故但說生非不執滅二者一向無相作意方便愚癡即是此中執有滅者尚取還滅細滅相故唯識論云謂所知障中俱生一分執有生滅細相現行彼障七地妙無相道入七地時便能永斷。</p>
</div>
<div class='div-orig'><p>論於第八地至為所對治。</p>
</div>
<div class='div-commentary'><p style="margin-left:1em">演曰八明八地二愚一麤重一者於無相作功用愚癡二者於相自在愚癡唯識論云謂所知障中俱生一分令無相觀不任運起乃至由無相中有加行故未能任運現相及土如是加行障八地中無功用道故若得入八地時便能永斷彼永斷故得二自在。</p>
</div>
<div class='div-orig'><p>論於第九地至為所對治。</p>
</div>
<div class='div-commentary'><p style="margin-left:1em">演曰九明九地二愚一麤重一者於無量說法無量法句文字後後慧辯陁羅尼自在愚癡於無量說法陁羅尼自在者謂義無礙解即於所詮揔持自在於一義中現一切義故於無量法句文字陁羅尼自在者謂法無礙解即於能詮揔持在於一名句字中現一切名字故於後後慧辯陁羅尼自在者謂詞無礙解即於言音展轉訓釋揔持自在於一音聲中現一切音聲故二者辯才自在愚癡辯才自在者謂辯無礙解善達機冝巧為說故愚能障此四種自在皆是此中第九障攝。</p>
</div>
<div class='div-orig'><p>論於第十地至為所對治。</p>
</div>
<div class='div-commentary'><p style="margin-left:1em">演曰十明十地二愚一麤重一者大神通愚癡即是此中障所起事業者二者悟入微細秘密愚癡即是此中障大法智雲及所含藏者唯識論云謂所知障中俱生一分令於諸法不得自在彼障十地大法智雲及所含藏所起事業入十地時便能永斷。</p>
</div>
<div class='div-orig'><p>論於如來地至為所對治。</p>
</div>
<div class='div-commentary'><p style="margin-left:1em">演曰十一明如來地二愚一麤重一者於一切所知境界極微細著愚癡即是此中微所知障二者極微細礙愚癡即是此中一切任運煩惱障種唯識論云此地於法雖得自在而有餘障未名最極謂有俱生微所知障及有任運煩惱障種金剛喻定現在前時彼皆頓斷入如來地故集論說得菩提時頓斷煩惱及所知障成阿羅漢及成如來證大涅槃大菩提故。</p>
</div>
<div class='div-orig'><p>論善男子至離彼繫縛。</p>
</div>
<div class='div-commentary'><p style="margin-left:1em">演曰三結成前義。</p>
</div>
<div class='div-orig'><p>論世尊至三菩提。</p>
</div>
<div class='div-commentary'><p style="margin-left:1em">演曰四讚所得果。</p>
</div>
<div class='div-orig'><p>論世尊至之所安立。</p>
</div>
<div class='div-commentary'><p style="margin-left:1em">演曰四彰諸地清淨通德文中分三一問二荅三結此初問也。</p>
</div>
<div class='div-orig'><p>論善男子至威德清淨。</p>
</div>
<div class='div-commentary'><p style="margin-left:1em">演曰二荅。</p>
</div>
<div class='div-orig'><p>論善男子至當知無上。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論世尊至最為殊勝。</p>
</div>
<div class='div-commentary'><p style="margin-left:1em">演曰五說四緣菩薩生勝文中分二初問後荅此初問也。</p>
</div>
<div class='div-orig'><p>論善男子至除他染故。</p>
</div>
<div class='div-commentary'><p style="margin-left:1em">演曰後荅。</p>
</div>
<div class='div-orig'><p>論世尊至妙願勝願。</p>
</div>
<div class='div-commentary'><p style="margin-left:1em">演曰六顯菩薩行諸大願文中分二初問後荅此初問也。</p>
</div>
<div class='div-orig'><p>論善男子至妙願勝願。</p>
</div>
<div class='div-commentary'><p style="margin-left:1em">演曰後荅發廣大心為欲利益諸有情故處長時大苦名廣大願修一切善故名妙願斷一切惡故名勝願。</p>
</div>
<div class='div-orig'><p>論世尊至所應學事。</p>
</div>
<div class='div-commentary'><p style="margin-left:1em">演曰二彰地中所有學法文有二十三叚一明六度為所學事於中分二初問後荅此初問也。</p>
</div>
<div class='div-orig'><p>論善男子至慧到彼岸。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至慧學所攝。</p>
</div>
<div class='div-commentary'><p style="margin-left:1em">演曰二明三學六度相攝文中有二初問後荅此初問也。</p>
</div>
<div class='div-orig'><p>論善男子至遍於一切。</p>
</div>
<div class='div-commentary'><p style="margin-left:1em">演曰後荅可知。</p>
</div>
<div class='div-orig'><p>論世尊至資粮所攝。</p>
</div>
<div class='div-commentary'><p style="margin-left:1em">演曰三明福慧六度相攝文中分二初問後荅此初問也。</p>
</div>
<div class='div-orig'><p>論善男子至遍於一切。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至應當修學。</p>
</div>
<div class='div-commentary'><p style="margin-left:1em">演曰四明修學由五種相文中分二初問後荅此初問也。</p>
</div>
<div class='div-orig'><p>論善男子至勒修善品。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至但有六數。</p>
</div>
<div class='div-commentary'><p style="margin-left:1em">演曰五明六度數無增減文中分二初問後荅此初問也。</p>
</div>
<div class='div-orig'><p>論善男子至一切煩惱。</p>
</div>
<div class='div-commentary'><p style="margin-left:1em">演曰後荅分二初標數揔荅後依標別釋此初也。</p>
</div>
<div class='div-orig'><p>論前三饒益至饒益有情。</p>
</div>
<div class='div-commentary'><p style="margin-left:1em">演曰後依標別釋文中分二初牒釋前三後牒釋後三此即初也。</p>
</div>
<div class='div-orig'><p>論後三對治至永害隨眠。</p>
</div>
<div class='div-commentary'><p style="margin-left:1em">演曰後牒釋後三。</p>
</div>
<div class='div-orig'><p>論世尊至但有四數。</p>
</div>
<div class='div-commentary'><p style="margin-left:1em">演曰六明後四數無增減文中分二初問後荅此初問也。</p>
</div>
<div class='div-orig'><p>論善男子至為助伴故。</p>
</div>
<div class='div-commentary'><p style="margin-left:1em">演曰後荅分二初揔標後別釋此即初也。</p>
</div>
<div class='div-orig'><p>論謂諸菩薩至而為助伴。</p>
</div>
<div class='div-commentary'><p style="margin-left:1em">演曰後別釋分四一釋方便二釋願度三釋力度四釋智度此即初也。</p>
</div>
<div class='div-orig'><p>論若諸菩薩至而為助伴。</p>
</div>
<div class='div-commentary'><p style="margin-left:1em">演曰二釋願度。</p>
</div>
<div class='div-orig'><p>論若諸菩薩至而為助伴。</p>
</div>
<div class='div-commentary'><p style="margin-left:1em">演曰三釋力度。</p>
</div>
<div class='div-orig'><p>論若諸菩薩至而為助伴。</p>
</div>
<div class='div-commentary'><p style="margin-left:1em">演曰四釋智度。</p>
</div>
<div class='div-orig'><p>論世尊至如是次第。</p>
</div>
<div class='div-commentary'><p style="margin-left:1em">演曰七明六度次第因由文中分二初問後荅此初問也。</p>
</div>
<div class='div-orig'><p>論善男子至如是次第。</p>
</div>
<div class='div-commentary'><p style="margin-left:1em">演曰後荅也。</p>
</div>
<div class='div-orig'><p>論世尊至品類差別。</p>
</div>
<div class='div-commentary'><p style="margin-left:1em">演曰八明六度品類差別文中分二初問後荅此初問也。</p>
</div>
<div class='div-orig'><p>論善男子至有情慧。</p>
</div>
<div class='div-commentary'><p style="margin-left:1em">演曰後荅。</p>
</div>
<div class='div-orig'><p>論世尊至波羅蜜多。</p>
</div>
<div class='div-commentary'><p style="margin-left:1em">演曰九明彼岸得名因緣文中分二初問後荅此初問也。</p>
</div>
<div class='div-orig'><p>論善男子至正廻向故。</p>
</div>
<div class='div-commentary'><p style="margin-left:1em">演曰後荅分二初標列揔荅後依標別釋此即初也。</p>
</div>
<div class='div-orig'><p>論無染著者至大菩提果。</p>
</div>
<div class='div-commentary'><p style="margin-left:1em">演曰後依標別釋攝大乘說於世閒二乘施等最勝能得彼岸故通言波羅蜜多對法十一說由與十二種最勝相應故名波羅蜜多一廣大最勝不求一切世間樂故又最上故二長時最勝經三大劫阿僧企耶所積習故三所為最勝為利益安樂一切有情故四無盡最勝由迴向大菩提究竟無盡故五無間最勝由得自他平等勝解令諸有情於施等波羅密多速圓滿故六無難最勝唯由隨喜他所行施等令波羅蜜多速圓滿故七大自在最勝由得虛空藏等諸三摩地令布施等波羅蜜多速圓滿故八攝受最勝無分別智所攝受故九發起最勝謂解行地中上品忍位所行施等波羅蜜多十證得最勝謂初地中所得施等波羅多十一等流最勝謂餘八地中所行施等波羅蜜多十二圓滿最勝謂第十地及如來地所行施等波羅蜜多如其次第菩薩圓滿故佛圓滿故若闕一種非波羅蜜多復次最勝所作故最勝所至故名波羅蜜多一切佛菩薩所為所到故波羅所作所至義蜜多能作能至義復次到所知彼岸故名波羅蜜多安住佛性故波羅是所知彼岸義蜜多是到義復次濟度自他最極災橫故名波羅蜜多能令自他越度生死大苦海故此亦兼解六揔名訖。</p>
</div>
<div class='div-orig'><p>論世尊至諸相違事。</p>
</div>
<div class='div-commentary'><p style="margin-left:1em">演曰十明六度六相違事文中分二初問後荅此初問也。</p>
</div>
<div class='div-orig'><p>論善男子至及與勝利。</p>
</div>
<div class='div-commentary'><p style="margin-left:1em">演曰後荅如文。</p>
</div>
<div class='div-orig'><p>論世尊至何果異熟。</p>
</div>
<div class='div-commentary'><p style="margin-left:1em">演曰十一明六度各所得果文中分二初問後荅此初問也。</p>
</div>
<div class='div-orig'><p>論善男子至有大宗葉。</p>
</div>
<div class='div-commentary'><p style="margin-left:1em">演曰後荅對法云能捨施者當來貧苦能捨受者現在熱惱故名為施能令諸根永寂靜故能趣清淨諸善趣故能為清涼所依處故說名為戒隨其次第能引守護諸根門故是徃清淨善趣因故能為無悔等漸次乃至涅槃所依故遠離一切忿熱灰故遠離不捨怨害心故顯發損者常安隱故說名為忍怨害心者謂起報怨心不捨者謂不棄此心能壞怨心名為損者顯此無畏故名顯發損者常安隱故損害生長作用相應故名精進損害作用相應者謂前二正斷以能損害大善法故生長作用相應者謂後二正斷以能生長諸善法故能持能息能靜能調又能引發故名靜慮能持者謂於境繫心能息者謂息諸散亂能靜者謂令心寂靜能調者謂制伏諸纏能引發者謂能引發自在作用他所發智故內證智故種別智故得寂靜智故勝德智故故名為慧他所發智者謂從他言音所生慧及如理作意相應慧內證智者謂出世閒慧種別智者謂出世間後所得慧得寂靜智者謂修道中治煩惱慧勝德智者謂能引發勝功德慧此亦兼解別名訖。</p>
</div>
<p class='juan'>瑜伽師地論義演卷第三十一</p></div>
</div><!-- end of div[@id='body'] -->
</body></html>