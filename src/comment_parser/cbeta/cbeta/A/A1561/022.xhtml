<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>瑜伽師地論義演</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu70' /><p>【原經卷殘缺一版】</p>
<p>三釋此初也。</p>

<div class='div-orig'><p>論。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論決擇說者至滅除疑惑。</p>
</div>
<div class='div-commentary'><p style="margin-left:1em">演曰三釋文中分二一釋決擇說二釋直言說此初也。</p>
</div>
<div class='div-orig'><p>論直言說者至宣說正法。</p>
</div>
<div class='div-commentary'><p style="margin-left:1em">演曰二釋直言說。</p>
</div>
<div class='div-orig'><p>論又由四相至教授教誡。</p>
</div>
<div class='div-commentary'><p style="margin-left:1em">演曰三釋名能隨順教授教誡文中分三一標二列三釋此初也。</p>
</div>
<div class='div-orig'><p>論一能分析至見清淨故。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論此中分析至正見清淨。</p>
</div>
<div class='div-commentary'><p style="margin-left:1em">演曰三釋文中分四一釋能析諸受得無我智見清淨二釋離增上慢最極寂靜清淨三釋能超越未來諸苦見清淨四釋能超越現在諸苦見清淨此初也。</p>
</div>
<div class='div-orig'><p>論如明依燈至正見清淨。</p>
</div>
<div class='div-commentary'><p style="margin-left:1em">演曰二釋離增上慢最極寂靜清淨。</p>
</div>
<div class='div-orig'><p>論於現法中至正見清淨。</p>
</div>
<div class='div-commentary'><p style="margin-left:1em">演曰三釋能超越未來諸苦見清淨。</p>
</div>
<div class='div-orig'><p>論顯示遍於至正見清淨。</p>
</div>
<div class='div-commentary'><p style="margin-left:1em">演曰四釋能超越現在諸苦見清淨。</p>
</div>
<div class='div-orig'><p>論復次有諸至受二種苦。</p>
</div>
<div class='div-commentary'><p style="margin-left:1em">演曰三釋苦住文中分二一釋不守根者所有過患二釋守護根者所有功德初中分五一標二列三徵四釋五結此初也。</p>
</div>
<div class='div-orig'><p>論一者麤重至所作苦。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰三徵。</p>
</div>
<div class='div-orig'><p>論由彼方便至所作苦。</p>
</div>
<div class='div-commentary'><p style="margin-left:1em">演曰四釋文中分二一釋麤重所作苦二釋於諸法中疑惑所作苦此初也。</p>
</div>
<div class='div-orig'><p>論輕安闕故至所作苦。</p>
</div>
<div class='div-commentary'><p style="margin-left:1em">演曰二釋於諸法中疑惑所作苦。</p>
</div>
<div class='div-orig'><p>論由此二種至所有過患。</p>
</div>
<div class='div-commentary'><p style="margin-left:1em">演曰五結。</p>
</div>
<div class='div-orig'><p>論與此相違至所有功德。</p>
</div>
<div class='div-commentary'><p style="margin-left:1em">演曰二釋守護根者所有功德。</p>
</div>
<div class='div-orig'><p>論復次有諸至伏諸煩惱。</p>
</div>
<div class='div-commentary'><p style="margin-left:1em">演曰四釋觀察五位斷證分別文中分二一觀察初二位二觀察後三位初中分三一標二徵三釋此初也。</p>
</div>
<div class='div-orig'><p>論作是思惟至為無有耶。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論乃以淨相至亦有退失。</p>
</div>
<div class='div-commentary'><p style="margin-left:1em">演曰三釋。</p>
</div>
<div class='div-orig'><p>論由觀察故至是故不退。</p>
</div>
<div class='div-commentary'><p style="margin-left:1em">演曰二觀察後三位文中分二一唯釋通達位二合釋後二位初中分二一法二喻此初也。</p>
</div>
<div class='div-orig'><p>論如修方便為離欲貪。</p>
</div>
<div class='div-commentary'><p style="margin-left:1em">演曰二喻。</p>
</div>
<div class='div-orig'><p>論於餘上位至當知亦尒。</p>
</div>
<div class='div-commentary'><p style="margin-left:1em">演曰二合釋後二位文中分二一標二釋此初也。</p>
</div>
<div class='div-orig'><p>論若猛利見至超過覺地。</p>
</div>
<div class='div-commentary'><p style="margin-left:1em">演曰二釋文中分三一法二喻三合此初也。</p>
</div>
<div class='div-orig'><p>論猶如大王至魔羅聚落。</p>
</div>
<div class='div-commentary'><p style="margin-left:1em">演曰二喻。</p>
</div>
<div class='div-orig'><p>論證得究竟至梵行圓滿。</p>
</div>
<div class='div-commentary'><p style="margin-left:1em">演曰三合。</p>
</div>
<div class='div-orig'><p>論復次於其至三種苦果。</p>
</div>
<div class='div-commentary'><p style="margin-left:1em">演曰五釋引發文中分二一釋五不寂靜攝受三種苦果二釋五寂靜相攝受三苦滅果初中分二一標二釋此初也五寂靜相者一善調二善覆三善守四善護五善修如前九十廣說。</p>
</div>
<div class='div-orig'><p>論謂現法中至亦名為苦。</p>
</div>
<div class='div-commentary'><p style="margin-left:1em">演曰二釋三苦者一謂現法中至現法眾苦二又受當來至種種諸苦三又受當來至亦名為苦。</p>
</div>
<div class='div-orig'><p>論與此相違至三苦滅果。</p>
</div>
<div class='div-commentary'><p style="margin-left:1em">演曰二釋五寂靜相攝受三苦滅果。</p>
</div>
<div class='div-orig'><p>論復次略有至不應供養。</p>
</div>
<div class='div-commentary'><p style="margin-left:1em">演曰六釋不應供文中分二一釋世俗梵志二釋勝義梵志初中分二一標二釋此初也。</p>
</div>
<div class='div-orig'><p>論一者從他至無有差別。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論住正法者至勝義梵志。</p>
</div>
<div class='div-commentary'><p style="margin-left:1em">演曰二釋勝義梵志。</p>
</div>
<div class='div-orig'><p>論復次此正至非利益他。</p>
</div>
<div class='div-commentary'><p style="margin-left:1em">演曰七釋明解脫文中分二一釋外道說法無利二釋如來說法有利此初也。</p>
</div>
<div class='div-orig'><p>論諸佛如來至四種修道。</p>
</div>
<div class='div-commentary'><p style="margin-left:1em">演曰二釋如來說法有利文中分二一釋修根等四二釋修行次第初中分二一略二廣初中分三一標二列三釋此初也。</p>
</div>
<div class='div-orig'><p>論謂修根故至能修心慧。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論此中修根復有三種。</p>
</div>
<div class='div-commentary'><p style="margin-left:1em">演曰三釋文中分二一釋世間等三二釋所引等三初中分二一正釋修根二例釋餘三初中分三一標二列三釋此初也。</p>
</div>
<div class='div-orig'><p>論一世間修至三無學修。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論若思擇力至是世閒修。</p>
</div>
<div class='div-commentary'><p style="margin-left:1em">演曰三釋文中分三一釋世間修二釋有學修三釋無學修此初也。</p>
</div>
<div class='div-orig'><p>論若於聖諦至是有學修。</p>
</div>
<div class='div-commentary'><p style="margin-left:1em">演曰二釋有學修。</p>
</div>
<div class='div-orig'><p>論若即此心至善淨修根。</p>
</div>
<div class='div-commentary'><p style="margin-left:1em">演曰三無學修。</p>
</div>
<div class='div-orig'><p>論當知修戒至三種亦尒。</p>
</div>
<div class='div-commentary'><p style="margin-left:1em">演曰二例釋餘三。</p>
</div>
<div class='div-orig'><p>論此中最初至第三所引。</p>
</div>
<div class='div-commentary'><p style="margin-left:1em">演曰二釋所引等三文中分二一正釋修根二例釋餘三此初也此中最初者即指前修戒修心修慧三修中修戒是最初也是初修根所引者謂修戒是四修中初修根所引第二是第二所引者謂三修中第二修心是四修中第二修戒所引第三是第三所引者謂三修中第三修慧是四修中第三修心所引。</p>
</div>
<div class='div-orig'><p>論修戒修心至當知亦尒。</p>
</div>
<div class='div-commentary'><p style="margin-left:1em">演曰二例釋餘三修戒三種所引者謂修心修慧修根修心三種所引者謂修慧修根修戒修慧三種所引者謂修根修戒修心。</p>
</div>
<div class='div-orig'><p>論此中可意至相雜差別。</p>
</div>
<div class='div-commentary'><p style="margin-left:1em">演曰二廣文中分三一釋可意等二釋現當過患三釋修念住初中分二一揔標列二別解釋此初也。</p>
</div>
<div class='div-orig'><p>論可意不可至少分不可意。</p>
</div>
<div class='div-commentary'><p style="margin-left:1em">演曰二別解釋文中分五一釋可意不可意境界差別二釋有恩有怨有情差別三釋功德過失相應有情差別四釋所愛非所愛有情差別五釋過患等三差別此初也。</p>
</div>
<div class='div-orig'><p>論如是有情至恩怨相雜。</p>
</div>
<div class='div-commentary'><p style="margin-left:1em">演曰三釋有恩有怨有情差別。</p>
</div>
<div class='div-orig'><p>論或一向有至德失俱備。</p>
</div>
<div class='div-commentary'><p style="margin-left:1em">演曰三釋功德過失相應有情差別。</p>
</div>
<div class='div-orig'><p>論若於有情至愛非所愛。</p>
</div>
<div class='div-commentary'><p style="margin-left:1em">演曰四釋所愛非所愛有情差別。</p>
</div>
<div class='div-orig'><p>論由如是等至有其差別。</p>
</div>
<div class='div-commentary'><p style="margin-left:1em">演曰五釋適意等三差別。</p>
</div>
<div class='div-orig'><p>論又於惡行至修習妙行。</p>
</div>
<div class='div-commentary'><p style="margin-left:1em">演曰二釋現當過患文中分二一標二釋此初也。</p>
</div>
<div class='div-orig'><p>論若於六處至所有過患。</p>
</div>
<div class='div-commentary'><p style="margin-left:1em">演曰二釋文中分二一揔釋二種二別釋誹毀此初也。</p>
</div>
<div class='div-orig'><p>論此中為他至即如所說。</p>
</div>
<div class='div-commentary'><p style="margin-left:1em">演曰二別釋誹謗。</p>
</div>
<div class='div-orig'><p>論又此中言至棄捨迴向。</p>
</div>
<div class='div-commentary'><p style="margin-left:1em">演曰三釋修念住。</p>
</div>
<div class='div-orig'><p>論又諸苾蒭至修行次第。</p>
</div>
<div class='div-commentary'><p style="margin-left:1em">演曰二釋修行次第守護諸根者修根也修習妙行者修戒也心得正定者修心也能見如實者修慧也。</p>
</div>
<div class='div-orig'><p>論復次有一至善修諸根。</p>
</div>
<div class='div-commentary'><p style="margin-left:1em">演曰八釋修文中分二一釋不善修根二釋善修諸根初中分二一釋不善修根二釋不修正行此初也。</p>
</div>
<div class='div-orig'><p>論又亦不為至及以邪慢。</p>
</div>
<div class='div-commentary'><p style="margin-left:1em">演曰二釋不修正行。</p>
</div>
<div class='div-orig'><p>論諸佛如來至善修諸根。</p>
</div>
<div class='div-commentary'><p style="margin-left:1em">演曰二釋善修諸根文中分三一略二廣三結此初也。</p>
</div>
<div class='div-orig'><p>論又此修根至五轉差別。</p>
</div>
<div class='div-commentary'><p style="margin-left:1em">演曰二廣文中分四一釋五轉差別二釋三種對治三釋無學修根四釋有學修根初中分三一標二列三釋此初也。</p>
</div>
<div class='div-orig'><p>論謂佛世尊至第五品眾。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論此中如來至無上修根。</p>
</div>
<div class='div-commentary'><p style="margin-left:1em">演曰三釋觀第一眾生起恱意者謂始終行正行人也觀第二眾生不恱意者謂始終行邪行人也觀第三眾生起恱意生不恱意者謂始善終惡觀第四眾生不恱意生起恱意者謂初惡後善觀第五眾生起恱意生不恱意者謂一行正行生起恱意一行放逸生不恱意亦復生起恱不恱意者一行一分或時放逸生不恱意或不放逸生起恱意。</p>
</div>
<div class='div-orig'><p>論又於如是至三種對治。</p>
</div>
<div class='div-commentary'><p style="margin-left:1em">演曰二釋三種對治文中分三一標二列三釋此初也。</p>
</div>
<div class='div-orig'><p>論一無常想至三無想定。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論如是三種至當知其相。</p>
</div>
<div class='div-commentary'><p style="margin-left:1em">演曰三釋一者恱意即第一全後三一分二者不恱意第二全後三一分三者恱不恱意後三一分於第一人以無常想對治不起貪愛於第二人以慈心對治不起瞋恚於第三人以無相對治不起貪恚。</p>
</div>
<div class='div-orig'><p>論又佛世尊至名善修根。</p>
</div>
<div class='div-commentary'><p style="margin-left:1em">演曰三無學修根。</p>
</div>
<div class='div-orig'><p>論若諸有學至名正行者。</p>
</div>
<div class='div-commentary'><p style="margin-left:1em">演曰四釋有學修根。</p>
</div>
<div class='div-orig'><p>論如是當知至能修正行。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論復次無我至正所作事。</p>
</div>
<div class='div-commentary'><p style="margin-left:1em">演曰九釋無我論文中分三一標二徵三釋此初也。</p>
</div>
<div class='div-orig'><p>論何等為三。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論謂於苦集至正所作事。</p>
</div>
<div class='div-commentary'><p style="margin-left:1em">演曰三釋文中分三一釋第一正所作事二釋第二正所作事三釋第三正所作事此初也。</p>
</div>
<div class='div-orig'><p>論復於無我至正所作事。</p>
</div>
<div class='div-commentary'><p style="margin-left:1em">演曰二釋第二正所作事。</p>
</div>
<div class='div-orig'><p>論復於諸行至正所作事。</p>
</div>
<div class='div-commentary'><p style="margin-left:1em">演曰三釋第三正所作事。</p>
</div>
<div class='div-orig'><p>論復次於其至稱讚利益。</p>
</div>
<div class='div-commentary'><p style="margin-left:1em">演曰十釋定文中分三一標二徵三釋此初也。</p>
</div>
<div class='div-orig'><p>論何等為五。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論謂彼第一至稱讚利益。</p>
</div>
<div class='div-commentary'><p style="margin-left:1em">演曰三釋文中分五一釋第一殊勝二釋第二殊勝三釋第三殊勝四釋第四殊勝五釋第五殊勝初中分二一釋加行果二釋過患因此初也。</p>
</div>
<div class='div-orig'><p>論又彼第一至過患所觸。</p>
</div>
<div class='div-commentary'><p style="margin-left:1em">演曰二釋過患因文中分四一標二徵三列四釋此初也。</p>
</div>
<div class='div-orig'><p>論何等為三。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一受雜染至所作過患。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論當知此中至所隨眠故。</p>
</div>
<div class='div-commentary'><p style="margin-left:1em">演曰四釋文中分三一釋受雜染所作過患二釋世雜染所作過患三釋現法後法雜染所作過患此初也。</p>
</div>
<div class='div-orig'><p>論世雜染所作至有繫心縛。</p>
</div>
<div class='div-commentary'><p style="margin-left:1em">演曰二釋世雜染所作過患。</p>
</div>
<div class='div-orig'><p>論現法後法至作過患者。</p>
</div>
<div class='div-commentary'><p style="margin-left:1em">演曰三釋現法後法雜染所作過患文中分二一揔牒二別釋此初也。</p>
</div>
<div class='div-orig'><p>論謂彼如是至現法過患。</p>
</div>
<div class='div-commentary'><p style="margin-left:1em">演曰二別釋文中分二一釋現法過患二釋後法過患此初也。</p>
</div>
<div class='div-orig'><p>論若即由彼至後法過患。</p>
</div>
<div class='div-commentary'><p style="margin-left:1em">演曰二釋後法過患。</p>
</div>
<div class='div-orig'><p>論第二心定至餘如前說。</p>
</div>
<div class='div-commentary'><p style="margin-left:1em">演曰二釋第二殊勝。</p>
</div>
<div class='div-orig'><p>論又彼第一至餘如前說。</p>
</div>
<div class='div-commentary'><p style="margin-left:1em">演曰三釋第三殊勝。</p>
</div>
<div class='div-orig'><p>論又彼第二至餘如前說。</p>
</div>
<div class='div-commentary'><p style="margin-left:1em">演曰四釋第四殊勝。</p>
</div>
<div class='div-orig'><p>論又彼第二至正修<span class='corr'>已</span>修。</p>
</div>
<div class='div-commentary'><p style="margin-left:1em">演曰五釋第五殊勝。</p>
</div>
<div class='div-orig'><p>論復次有二法見。</p>
</div>
<div class='div-commentary'><p style="margin-left:1em">演曰十一釋法見文中分三一標二列三釋此初也。</p>
</div>
<div class='div-orig'><p>論一有為至無為法見。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論有為法見至皆如實知。</p>
</div>
<div class='div-commentary'><p style="margin-left:1em">演曰三釋文中分二一釋有為法見二釋無為法見初中分三一標二釋三結此初也。</p>
</div>
<div class='div-orig'><p>論云何名為諦所依處。</p>
</div>
<div class='div-commentary'><p style="margin-left:1em">演曰二釋文中分二一釋諦所依二釋諦自性初中分二一徵二釋此初也。</p>
</div>
<div class='div-orig'><p>論謂名色至有情數物。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論云何為諦。</p>
</div>
<div class='div-commentary'><p style="margin-left:1em">演曰二釋諦自性文中分二一徵二釋此初也。</p>
</div>
<div class='div-orig'><p>論謂至諦。</p>
</div>
<div class='div-commentary'><p style="margin-left:1em">演曰二釋有二一揔標二別釋此初也。</p>
</div>
<div class='div-orig'><p>論云何世俗諦。</p>
</div>
<div class='div-commentary'><p style="margin-left:1em">演曰二釋有二一釋世俗諦二釋勝義諦初中分二一徵二釋此初也。</p>
</div>
<div class='div-orig'><p>論謂即於彼至名世俗諦。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論云何勝義諦。</p>
</div>
<div class='div-commentary'><p style="margin-left:1em">演曰二釋勝義諦文中分二一徵二釋此初也。</p>
</div>
<div class='div-orig'><p>論謂即於彼至如前廣說。</p>
</div>
<div class='div-commentary'><p style="margin-left:1em">演曰二釋文中分二一正釋無常性二例釋苦等性此初也。</p>
</div>
<div class='div-orig'><p>論如無常性至當知亦尒。</p>
</div>
<div class='div-commentary'><p style="margin-left:1em">演曰二例釋苦等性。</p>
</div>
<div class='div-orig'><p>論若於如是至有為法見。</p>
</div>
<div class='div-commentary'><p style="margin-left:1em">演曰三結文中分二一依法結二依人結此初也。</p>
</div>
<div class='div-orig'><p>論若有成就至言說滿足。</p>
</div>
<div class='div-commentary'><p style="margin-left:1em">演曰二依人結。</p>
</div>
<div class='div-orig'><p>論云何名為無為法見。</p>
</div>
<div class='div-commentary'><p style="margin-left:1em">演曰二釋無為法見文中分二一第一番釋二第二番釋初中分三一徵二釋三結此初也。</p>
</div>
<div class='div-orig'><p>論謂即於彼至乃至解脫。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論如是名為無為法見。</p>
</div>
<div class='div-commentary'><p style="margin-left:1em">演曰三結文中分二一依法結二依人結此初也。</p>
</div>
<div class='div-orig'><p>論若有成就至言說滿足。</p>
</div>
<div class='div-commentary'><p style="margin-left:1em">演曰二依人結。</p>
</div>
<div class='div-orig'><p>論又此法見至皆得成就。</p>
</div>
<div class='div-commentary'><p style="margin-left:1em">演曰二第二番釋文中分二一摽二釋此初也。</p>
</div>
<div class='div-orig'><p>論一者異生至諸漏永盡。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論復次若有至二種過患。</p>
</div>
<div class='div-commentary'><p style="margin-left:1em">演曰十二釋苦文中分四一標二徵三列四釋此初也。</p>
</div>
<div class='div-orig'><p>論何等為二。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一者煩惱至所生眾苦。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論云何煩惱所生眾苦。</p>
</div>
<div class='div-commentary'><p style="margin-left:1em">演曰四釋文中分二一釋人天二種過患二釋如來超過二種過患初中分二一釋煩惱所生眾苦二釋無常所生眾苦初中分三一徵二釋三結此初也。</p>
</div>
<div class='div-orig'><p>論謂於人天至所有眾苦。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論是名生起至眾苦過患。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何無常所生眾苦。</p>
</div>
<div class='div-commentary'><p style="margin-left:1em">演曰二釋無常所生眾苦文中分三一徵二釋三結此初也。</p>
</div>
<div class='div-orig'><p>論謂順樂處至有滅壞苦。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論當知是名至所作眾苦。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論中此如來至知樂方便。</p>
</div>
<div class='div-commentary'><p style="margin-left:1em">演曰二釋如來超過二種過患文中分二一標二釋此初也。</p>
</div>
<div class='div-orig'><p>論云何為樂。</p>
</div>
<div class='div-commentary'><p style="margin-left:1em">演曰二釋文中分二一釋樂二釋方便初中分二一徵二釋此初也。</p>
</div>
<div class='div-orig'><p>論謂一切境至般涅槃界。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論云何方便。</p>
</div>
<div class='div-commentary'><p style="margin-left:1em">演曰二釋方便文中分二一徵二釋此初也。</p>
</div>
<div class='div-orig'><p>論謂如前說至亦自欺誑。</p>
</div>
<div class='div-commentary'><p style="margin-left:1em">演曰二釋於五種受發起五轉等者即於五種受發起五種妙智故云五轉。</p>
</div>
<div class='div-orig'><p>論復次嗢柁至二圓滿。</p>
</div>
<div class='div-commentary'><p style="margin-left:1em">演曰四有一頌半釋揔中第四後多住等文中分二一以頌揔列二長行別釋此初也。</p>
</div>
<div class='div-orig'><p>論由二因緣至有第二住。</p>
</div>
<div class='div-commentary'><p style="margin-left:1em">演曰二長行別釋文分十三一釋一住二釋遠涅盤三釋略說四釋內所證五釋辯一切六釋知相七釋捨所學八釋業九釋等十釋空十一釋隨行十二釋恒住十三釋師第二圓滿初中分二一釋有第二住二釋無第二住初中分三一標二列三釋此初也。</p>
</div>
<div class='div-orig'><p>論謂有愛故至次生起故。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論云何有愛。</p>
</div>
<div class='div-commentary'><p style="margin-left:1em">演曰三釋文中分二一釋有愛二釋生起第二自體初中分三一徵二釋三結此初也。</p>
</div>
<div class='div-orig'><p>論謂諸可愛至名有染著。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論如是名為第二差別。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何生起第二自體。</p>
</div>
<div class='div-commentary'><p style="margin-left:1em">演曰二釋生起第二自體文中分二一徵二釋此初也。</p>
</div>
<div class='div-orig'><p>論謂喜樂等至眾苦生起。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論與此相違至無第二住。</p>
</div>
<div class='div-commentary'><p style="margin-left:1em">演曰二釋無第二住。</p>
</div>
<div class='div-orig'><p>論復次有二種法更㸦相違。</p>
</div>
<div class='div-commentary'><p style="margin-left:1em">演曰二釋遠涅槃文中分二一釋退道緣二釋進道緣初中分二一釋二法㸦違二釋六種鄙碎初中分二一標二釋此初也。</p>
</div>
<div class='div-orig'><p>論一者煩惱至去涅槃遠。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論復次有六種至鄙碎行相。</p>
</div>
<div class='div-commentary'><p style="margin-left:1em">演曰二釋六種鄙碎文中分二一標二釋此初也。</p>
</div>
<div class='div-orig'><p>論一者性多至而生喜足。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論由二因緣至倍令增長。</p>
</div>
<div class='div-commentary'><p style="margin-left:1em">演曰二釋進道緣文中分四一標二徵三列四釋此初也。</p>
</div>
<div class='div-orig'><p>論何等為二。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一者忍辱二者柔和。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論言忍辱者至性不惱他。</p>
</div>
<div class='div-commentary'><p style="margin-left:1em">演曰四釋。</p>
</div>
<div class='div-orig'><p>論復次至說無界教。</p>
</div>
<div class='div-commentary'><p style="margin-left:1em">演曰三釋略說文中分二一釋略依二種說無界教二釋略有三種念力強因初中分三一標二列三釋此初也。</p>
</div>
<div class='div-orig'><p>論一者說有至涅槃界教。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論若由如是至涅槃界教。</p>
</div>
<div class='div-commentary'><p style="margin-left:1em">演曰三釋文中分二一說有餘依涅槃界教二說無餘依涅槃界教此初也。</p>
</div>
<div class='div-orig'><p>論若由如是不至涅槃界教。</p>
</div>
<div class='div-commentary'><p style="margin-left:1em">演曰二說無餘依涅槃界教。</p>
</div>
<div class='div-orig'><p>論略有三種念力強因。</p>
</div>
<div class='div-commentary'><p style="margin-left:1em">演曰二釋略有三種念力強因文中分二一標二釋此初也。</p>
</div>
<div class='div-orig'><p>論一由其年至現法數習。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論復次由五至是內證法。</p>
</div>
<div class='div-commentary'><p style="margin-left:1em">演曰四釋內所證文中分二一標二釋此初也五種相者一於現法煩惱有無善分別故名為現見二能令煩惱得離繫故名無熾然三若行若住若坐若臥一切時中皆可修習易修習故名為應時四導涅槃故名為引導五不共一切諸外道故名唯此見。</p>
</div>
<div class='div-orig'><p>論謂離信故至有及非有。</p>
</div>
<div class='div-commentary'><p style="margin-left:1em">演曰二釋謂遠離信他欣樂行相周遍尋思隨聞所起見審察忍唯自證故名內所證如九十說。</p>
</div>
<div class='div-orig'><p>論復次由三至無上菩提。</p>
</div>
<div class='div-commentary'><p style="margin-left:1em">演曰五釋辯一切文中分三一標二釋三結此初也。</p>
</div>
<div class='div-orig'><p>論一者覺了至一切法故。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論是故他於至請問世尊。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論復次諸有至邪取分別。</p>
</div>
<div class='div-commentary'><p style="margin-left:1em">演曰六釋知相文中分二一弟子心迷二如來開示此初也。</p>
</div>
<div class='div-orig'><p>論是故如來至真實相故。</p>
</div>
<div class='div-commentary'><p style="margin-left:1em">演曰二如來開示文中分三一令悟實相二於自無欺三於他無畏此初也。</p>
</div>
<div class='div-orig'><p>論又為於自無欺誑故。</p>
</div>
<div class='div-commentary'><p style="margin-left:1em">演曰二於自無欺。</p>
</div>
<div class='div-orig'><p>論又為於他至正記別故。</p>
</div>
<div class='div-commentary'><p style="margin-left:1em">演曰三於他無畏。</p>
</div>
<div class='div-orig'><p>論復次諸出至[(厂@((既-旡)-日+口))*頁]戀境界。</p>
</div>
<div class='div-commentary'><p style="margin-left:1em">演曰七釋捨所學文中分三一第一番釋二第二番釋三第三番釋此初也。</p>
</div>
<div class='div-orig'><p>論又出家者至無堪能義。</p>
</div>
<div class='div-commentary'><p style="margin-left:1em">演曰二第二番釋。</p>
</div>
<div class='div-orig'><p>論又即由此至心株覆事。</p>
</div>
<div class='div-commentary'><p style="margin-left:1em">演曰三第三番釋。</p>
</div>
<div class='div-orig'><p>論復若於至污染作意。</p>
</div>
<div class='div-commentary'><p style="margin-left:1em">演曰八釋業文中分二一標二釋此初也。</p>
</div>
<div class='div-orig'><p>論即此作意至六處坐起。</p>
</div>
<div class='div-commentary'><p style="margin-left:1em">演曰二釋文中分二一順次釋二逆次釋初中分二一正釋二結成此初也。</p>
</div>
<div class='div-orig'><p>論如是名為順次道理。</p>
</div>
<div class='div-commentary'><p style="margin-left:1em">演曰二結成。</p>
</div>
<div class='div-orig'><p>論逆次第者至當知亦尒。</p>
</div>
<div class='div-commentary'><p style="margin-left:1em">演曰二逆次第釋。</p>
</div>
<div class='div-orig'><p>論復次由二至不言隨愛。</p>
</div>
<div class='div-commentary'><p style="margin-left:1em">演曰九釋等文中分二一申正義二釋外妨此初也。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二釋外妨文中分二一徵二釋此初也。</p>
</div>
<div class='div-orig'><p>論略有三愛至三無色愛。</p>
</div>
<div class='div-commentary'><p style="margin-left:1em">演曰二釋文中分二一揔標列二別解釋此初也。</p>
</div>
<div class='div-orig'><p>論此中欲愛至非染性愛。</p>
</div>
<div class='div-commentary'><p style="margin-left:1em">演曰二別解釋文中分二一釋欲界隨業不隨愛妨二釋上二界隨業不隨愛妨此初也此說引果業能親引愛踈助引今從親論故不隨愛餘如文說。</p>
</div>
<div class='div-orig'><p>論又若此愛至不言隨愛。</p>
</div>
<div class='div-commentary'><p style="margin-left:1em">演曰二釋上二界隨業不隨愛妨。</p>
</div>
<div class='div-orig'><p>論復次於外至或時不空。</p>
</div>
<div class='div-commentary'><p style="margin-left:1em">演曰十釋空文中分二一釋世俗諦空二釋勝義諦空初中分二一釋二結初中分二一正釋二例釋此初也。</p>
</div>
<div class='div-orig'><p>論如果受至當知亦尒。</p>
</div>
<div class='div-commentary'><p style="margin-left:1em">演曰二例釋。</p>
</div>
<div class='div-orig'><p>論如是至非勝義空。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論若說恒時至勝義諦空。</p>
</div>
<div class='div-commentary'><p style="margin-left:1em">演曰二釋勝義諦空文中分二一略二廣此初也。</p>
</div>
<div class='div-orig'><p>論應知此空復有七種。</p>
</div>
<div class='div-commentary'><p style="margin-left:1em">演曰二廣文中分三一標二列三釋此初也。</p>
</div>
<div class='div-orig'><p>論一後際空至七作者空。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論當知此中至名後際空。</p>
</div>
<div class='div-commentary'><p style="margin-left:1em">演曰三釋文中分二一別釋前三空二例釋後四空初中分三一釋後際空二釋前際空三釋中際空此初也。</p>
</div>
<div class='div-orig'><p>論又無諸行至名前際空。</p>
</div>
<div class='div-commentary'><p style="margin-left:1em">演曰二釋前際空。</p>
</div>
<div class='div-orig'><p>論又於剎那至名中際空。</p>
</div>
<div class='div-commentary'><p style="margin-left:1em">演曰三釋中際空。</p>
</div>
<div class='div-orig'><p>論當亦是至能生彼法。</p>
</div>
<div class='div-commentary'><p style="margin-left:1em">演曰二例釋後四空。</p>
</div>
<div class='div-orig'><p>論復次由五至福非福行。</p>
</div>
<div class='div-commentary'><p style="margin-left:1em">演曰十一釋隨行文中分二一釋五相隨行二釋五相差別初中分二一正釋喜受隨行二例釋憂捨隨行此初也五種相者一深心喜樂二不如正理執取其相三發生貪欲四多起尊思方便求覔五因此廣行福非福行。</p>
</div>
<div class='div-orig'><p>論如能順喜至當知亦尒。</p>
</div>
<div class='div-commentary'><p style="margin-left:1em">演曰二例釋憂捨隨行。</p>
</div>
<div class='div-orig'><p>論其差別者至餘如前說。</p>
</div>
<div class='div-commentary'><p style="margin-left:1em">演曰二辯五相差別。</p>
</div>
<div class='div-orig'><p>論復次有諸至說名恒住。</p>
</div>
<div class='div-commentary'><p style="margin-left:1em">演曰十二釋恒住文中分四一依自位釋二通前品釋三約難行釋四指如前釋此初也謂於六境喜憂不生恒常捨心名為恒住如五十廣說。</p>
</div>
<div class='div-orig'><p>論彼隨行品至亦無是事。</p>
</div>
<div class='div-commentary'><p style="margin-left:1em">演曰二通前品釋。</p>
</div>
<div class='div-orig'><p>論又彼恒住至應當奉請。</p>
</div>
<div class='div-commentary'><p style="margin-left:1em">演曰三約難行釋。</p>
</div>
<div class='div-orig'><p>論乃至廣說至攝異門分。</p>
</div>
<div class='div-commentary'><p style="margin-left:1em">演曰四指如前釋。</p>
</div>
<div class='div-orig'><p>論復次於善至其德圓滿。</p>
</div>
<div class='div-commentary'><p style="margin-left:1em">演曰十三釋師第二圓滿文中分二一正釋二結勸初中分二一第一番釋二第二番釋初中分二一揔標二別釋此初也。</p>
</div>
<div class='div-orig'><p>論云何二相至其德圓滿。</p>
</div>
<div class='div-commentary'><p style="margin-left:1em">演曰二別釋文中分二一釋大師二德圓滿二釋弟子二德圓滿初中分二一徵二釋此初也。</p>
</div>
<div class='div-orig'><p>論謂依利他至師德圓滿。</p>
</div>
<div class='div-commentary'><p style="margin-left:1em">演曰二釋文中分二一釋第一師德圓滿二釋第二師德圓滿此初也。</p>
</div>
<div class='div-orig'><p>論又依自利至師德圓滿。</p>
</div>
<div class='div-commentary'><p style="margin-left:1em">演曰二釋第二師德圓滿。</p>
</div>
<div class='div-orig'><p>論云何二相至其德圓滿。</p>
</div>
<div class='div-commentary'><p style="margin-left:1em">演曰二釋弟子二德圓滿文中分二一徵二釋此初也。</p>
</div>
<div class='div-orig'><p>論謂於如來至其德圓滿。</p>
</div>
<div class='div-commentary'><p style="margin-left:1em">演曰二釋文中分二一釋第一諸弟子眾其德圓滿二釋第二諸弟子眾其德圓滿此初也。</p>
</div>
<div class='div-orig'><p>論如是修行至其德圓滿。</p>
</div>
<div class='div-commentary'><p style="margin-left:1em">演曰二釋第二諸弟子眾其德圓滿。</p>
</div>
<div class='div-orig'><p>論復次於善至其德圓滿。</p>
</div>
<div class='div-commentary'><p style="margin-left:1em">演曰二第二番釋文中分二一揔標二別釋此初也。</p>
</div>
<div class='div-orig'><p>論云何三相至其德圓滿。</p>
</div>
<div class='div-commentary'><p style="margin-left:1em">演曰二別釋文中分二一釋大師三德圓滿二釋弟子二德圓滿初中分二一徵二釋此初也。</p>
</div>
<div class='div-orig'><p>論謂佛世尊至師德圓滿。</p>
</div>
<div class='div-commentary'><p style="margin-left:1em">演曰二釋文中分三一釋第一師德圓滿二釋第二師德圓滿三釋第三師德圓滿此初也。</p>
</div>
<div class='div-orig'><p>論又於聖教至師德圓滿。</p>
</div>
<div class='div-commentary'><p style="margin-left:1em">演曰二釋第二師德圓滿。</p>
</div>
<div class='div-orig'><p>論又於聖教至師德圓滿。</p>
</div>
<div class='div-commentary'><p style="margin-left:1em">演曰三釋第三師德圓滿文中分二一釋師德滿二明四攝法此初也。</p>
</div>
<div class='div-orig'><p>論云何名為四種法攝。</p>
</div>
<div class='div-commentary'><p style="margin-left:1em">演曰二明四攝法文中分二一徵二釋此初也。</p>
</div>
<div class='div-orig'><p>論一於秘密至常無懈廢。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論云何二相至其德圓滿。</p>
</div>
<div class='div-commentary'><p style="margin-left:1em">演曰二釋弟子二德圓滿文中分二一徵二釋此初也。</p>
</div>
<div class='div-orig'><p>論謂諸弟子至其德圓滿。</p>
</div>
<div class='div-commentary'><p style="margin-left:1em">演曰二釋文中分二一釋第一諸弟子眾其德圓滿二釋第二諸弟子眾其德圓滿此初也。</p>
</div>
<div class='div-orig'><p>論又彼於見至其德圓滿。</p>
</div>
<div class='div-commentary'><p style="margin-left:1em">演曰二釋第二諸弟子眾其德圓滿。</p>
</div>
<div class='div-orig'><p>論如是大師至之所歸趣。</p>
</div>
<div class='div-commentary'><p style="margin-left:1em">演曰二結勸。</p>
</div></div>
<div class='div-other'><a id='mulu71' />
<p class='h1'>論卷第九十三　論攝事分中契經事緣起食諦界擇攝第三之一</p>
<div class='div-orig'><p>論如是<span class='corr'>已</span>說至我今當說。</p>
</div>
<div class='div-commentary'><p style="margin-left:1em">演曰三釋緣起食諦界擇文中分二一結前生後二依生正釋此初也。</p>
</div>
<div class='div-orig'><p>論揔嗢拕南至後如理等。</p>
</div>
<div class='div-commentary'><p style="margin-left:1em">演曰二依生正釋文中分二一釋揔頌中一頌二釋揔頌中半頌初中分二一釋惣頌二釋別頌此初也此中有六一立等二二諦等三以觸為緣等四有滅等五食等六如理等前四釋緣起後二釋四諦。</p>
</div>
<div class='div-orig'><p>論別嗢拕南至後甚深。</p>
</div>
<div class='div-commentary'><p style="margin-left:1em">演曰二釋別頌文中分六一有一頌釋揔中第一立等二有一頌釋揔中第二二諦等三有一頌釋揔中第三以觸為緣等四有一頌釋揔中第四有滅等五有一頌釋揔中第五食等六有一頌釋揔中第六如理等初中分二一以頌揔列二長行別釋此初也。</p>
</div>
<div class='div-orig'><p>論略由三相至及趣清淨。</p>
</div>
<div class='div-commentary'><p style="margin-left:1em">演曰二長行別釋文中分九一釋立二釋苦聚三釋諦觀四釋攝聖教五釋微智六釋思量際七釋觀察八釋上慢九釋甚深初中分三一揔標列二別解釋三惣結前此初也。</p>
</div>
<div class='div-orig'><p>論此中云何至生<span class='corr'>已</span>隨轉。</p>
</div>
<div class='div-commentary'><p style="margin-left:1em">演曰二別解釋文中分二一釋從前際中際得生於中際生<span class='corr'>已</span>隨轉二釋從中際後際得生由不生故證清淨初中分二一申問荅二辯同異初中分三一問二荅三結此初申其二問也。</p>
</div>
<div class='div-orig'><p>論謂如有一至無明為緣。</p>
</div>
<div class='div-commentary'><p style="margin-left:1em">演曰二荅文中分四一釋能引二明所引三辯能生四辯所生初中分二一釋無明二釋行支此初釋無明闇於前際世俗勝義二苦之義謂易了知者名世俗苦即三塗等苦彼不了故造非福行難了知者名勝義苦即人天善趣勝義道理體皆是苦世俗難了謂為善勝迷之故造福不動也。</p>
</div>
<div class='div-orig'><p>論造作增長至身語意業。</p>
</div>
<div class='div-commentary'><p style="margin-left:1em">演曰二釋行支罪即非福謂迷俗無明發非福行迷勝義者發福不動。</p>
</div>
<div class='div-orig'><p>論由此為緣至續生識因。</p>
</div>
<div class='div-commentary'><p style="margin-left:1em">演曰二明所引所引有五今但言識識為本故舉本攝末隨業行識者識名言種雖<span class='corr'>已</span>熏習未知生處因業招集生五趣果果因業集當現得生名隨業轉雖有處云業種名識今文不尒業熏習<span class='corr'>已</span>所熏集種乃至前世身命不絕能為中際現續識因顯識等支體是種子對彼前際名為後也。</p>
</div>
<div class='div-orig'><p>論如是展轉至現前而起。</p>
</div>
<div class='div-commentary'><p style="margin-left:1em">演曰三辯能生前識等生中際現識等時自無其力要待他助是以前際由迷內異熟果無明不知二苦故隨所應造三種行為增上緣引起當來生老死位識等五果因緣種<span class='corr'>已</span>復依迷外增上果愚以境界受為緣發起貪愛煩惱緣愛復生欲等四取此愛取二和合潤能引之中業及所引因識等五種轉名為有何以名有此六俱能近有生等後有果故即能生中具明三也。</p>
</div>
<div class='div-orig'><p>論既命終<span class='corr'>已</span>至自體得生。</p>
</div>
<div class='div-commentary'><p style="margin-left:1em">演曰四辯所生文中分二一明生死二辯識與名色㸦依初中分三一揔明生二別顯相三結與果此初也中有本有揔名生也。</p>
</div>
<div class='div-orig'><p>論生<span class='corr'>已</span>漸次至乃至衰老。</p>
</div>
<div class='div-commentary'><p style="margin-left:1em">演曰二別顯相唯取阿賴耶識親因緣種為體名為因識謂於母腹中因識為緣續生果識隨轉不絕任持所有羯邏藍等非餘七識隨轉不絕能任持故。</p>
</div>
<div class='div-orig'><p>論又即此識至與異熟果。</p>
</div>
<div class='div-commentary'><p style="margin-left:1em">演曰三結與果。</p>
</div>
<div class='div-orig'><p>論異熟生識至六轉依故。</p>
</div>
<div class='div-commentary'><p style="margin-left:1em">演曰二辯識與名色㸦依文中分三一識依名色二名色依識三舉喻結成初中分三一識依名色二引教證成三釋名色義此初也。</p>
</div>
<div class='div-orig'><p>論由是說言名色緣識。</p>
</div>
<div class='div-commentary'><p style="margin-left:1em">演曰二引教證成第九論云是故經言名色緣識謂名色為緣識方得起名為緣識。</p>
</div>
<div class='div-orig'><p>論俱生五根至數數隨轉。</p>
</div>
<div class='div-commentary'><p style="margin-left:1em">演曰三釋名色義有兩番釋初依六根分名色二而約與識為所依故故不取餘。</p>
</div>
<div class='div-orig'><p>論又五色根至及諸餘名。</p>
</div>
<div class='div-commentary'><p style="margin-left:1em">演曰後依五蘊以分名色根處者根扶塵也根及扶塵各有四大並名為色所餘四蘊揔為名也。</p>
</div>
<div class='div-orig'><p>論由彼執持至隨轉依止。</p>
</div>
<div class='div-commentary'><p style="margin-left:1em">演曰二名色依識由彼執持者由第八識執持根等相續流轉不絕故此名之與色二種揔名隨轉依止於識故第九論云故此二種依止於識相續不斷。</p>
</div>
<div class='div-orig'><p>論由是故言至乃至壽住。</p>
</div>
<div class='div-commentary'><p style="margin-left:1em">演曰三舉喻結成問生老之位具識等五何故但顯識與名色荅有二釋一據相依觸受等法不說與識定相依故二從寬名說名色位寬攝餘支故。</p>
</div>
<div class='div-orig'><p>論如是名為至生<span class='corr'>已</span>隨轉。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論當知此中至說轉次第。</p>
</div>
<div class='div-commentary'><p style="margin-left:1em">演曰二辯同異文中分三一四生同異二三界差別三三業有殊初中分三一辯胎生二明卵濕三彰化生此初也。</p>
</div>
<div class='div-orig'><p>論卵生至有餘差別。</p>
</div>
<div class='div-commentary'><p style="margin-left:1em">演曰二明卵濕濕生無母卵生在胎不同胎生有五位別故此二生皆除母腹。</p>
</div>
<div class='div-orig'><p>論有色有情至與差別。</p>
</div>
<div class='div-commentary'><p style="margin-left:1em">演曰三彰化生諸根頓具故與前差明昧用殊如次分為名色六處。</p>
</div>
<div class='div-orig'><p>論在無色界至此中差別。</p>
</div>
<div class='div-commentary'><p style="margin-left:1em">演曰二三界差別前之二界四生名色色有現行今此唯種故與前別種亦是識所緣之境故名識依初剎那識但名識支次後名意昧明異故。</p>
</div>
<div class='div-orig'><p>論由福業故至生色無色。</p>
</div>
<div class='div-commentary'><p style="margin-left:1em">演曰三三業有殊此福等三皆據引業以彼滿業非行支故故不取也所以言福生欲人天非福招惡若據滿業即應各言生五趣也。</p>
</div>
<div class='div-orig'><p>論云何名為至證得清淨。</p>
</div>
<div class='div-commentary'><p style="margin-left:1em">演曰二釋從中際後際得生由不生故證得清淨文中分二一問二荅此初申二問也。</p>
</div>
<div class='div-orig'><p>論謂彼如是至受增上果。</p>
</div>
<div class='div-commentary'><p style="margin-left:1em">演曰二荅文中分二一明流轉二明還滅初中分二一釋二結初中分二一顯起因二所起相初中分二一明現果二辯起愚此初也謂承先因中際生<span class='corr'>已</span>便受二果內身為異熟果外塵為增上果舉受顯境境名增上果非取所生受名果也。</p>
</div>
<div class='div-orig'><p>論彼由聽聞至發起愚癡。</p>
</div>
<div class='div-commentary'><p style="margin-left:1em">演曰二辯起愚謂此有情聞不正法等於前二果不了知故起愚迷執名於二種果發起愚癡。</p>
</div>
<div class='div-orig'><p>論彼由於內至後有生苦。</p>
</div>
<div class='div-commentary'><p style="margin-left:1em">演曰二所起相文中分二一明引因二辯生因初中分二一釋二結初中分二一明能引二明所引初中分二一辯無明二彰行體此初也由迷現在異熟內果故於當苦昧而不知。</p>
</div>
<div class='div-orig'><p>論由此前際至增長諸行。</p>
</div>
<div class='div-commentary'><p style="margin-left:1em">演曰二彰行體福等三業名為諸行。</p>
</div>
<div class='div-orig'><p>論由此新業至隨業而行。</p>
</div>
<div class='div-commentary'><p style="margin-left:1em">演曰二明所引文中分二一明識支二名色等初中分二一正釋二會違初中分二一識隨業行二因攝當果此初也由依新業熏變識故於現法中識種隨業而行。</p>
</div>
<div class='div-orig'><p>論如是無明至諸識果故。</p>
</div>
<div class='div-commentary'><p style="margin-left:1em">演曰二因攝當果識體即賴耶種名為因性能生當現名攝識果轉變者生義即行令識生約增上名生非親辦體名為生也問若唯取賴耶為識支者何故此論第九卷末以六識為識支此於欲界具足六種色界唯四無色唯一下論會云。</p>
</div>
<div class='div-orig'><p>論約就一切至說六識身。</p>
</div>
<div class='div-commentary'><p style="margin-left:1em">演曰二會違此論第九說揔依一切識說六識身者約就二乘等一切身語彼不立有第八識故又一身中約一切識相續為名說言六識其實唯取阿賴耶識果報主故識與名色㸦為緣故乃至命終恒隨轉故。</p>
</div>
<div class='div-orig'><p>論又即此識至種子隨逐。</p>
</div>
<div class='div-commentary'><p style="margin-left:1em">演曰二名色等前為後依故云隨逐依當起等說為次第故成唯識論第八云識等五種由業熏發雖實同時而依主伴揔別勝劣因果相異故諸聖教假說前後或依當來現起分位有次第故說有前後在因種時實無次第。</p>
</div>
<div class='div-orig'><p>論當知是名至後有引因。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論由識為先至引後有<span class='corr'>已</span>。</p>
</div>
<div class='div-commentary'><p style="margin-left:1em">演曰二辯生因文中分三一結前生後二正辯生因三結生次第此初也由此二支能引識等故能所引惣名引因異熟果愚彰能引也。</p>
</div>
<div class='div-orig'><p>論復由第二至既命終<span class='corr'>已</span>。</p>
</div>
<div class='div-commentary'><p style="margin-left:1em">演曰正辯生因文中分二一明能生因二辯所生果此初也祈生三界名求欲求有體即愛支取欲取等名為取支除業種外愛取和合等名為有支成唯識云能生支謂愛取有近生當來生老死故。</p>
</div>
<div class='div-orig'><p>論如其引因至或復頓生。</p>
</div>
<div class='div-commentary'><p style="margin-left:1em">演曰二辯所生果有漸頓者四生生異思之可知成唯識云所生支謂生老死是愛取有近所生故。</p>
</div>
<div class='div-orig'><p>論如是應知至種子隨逐。</p>
</div>
<div class='div-commentary'><p style="margin-left:1em">演曰三結生次第於現法中者生欲色界種子隨逐者生無色界色支但據色種說故。</p>
</div>
<div class='div-orig'><p>論如是中際至緣起諸行。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論若現法中至<span class='corr'>已</span>集資粮。</p>
</div>
<div class='div-commentary'><p style="margin-left:1em">演曰二明還滅釋前不生證得清淨文中有二一明不生二明清淨由前生死流轉不生故得後時還滅清淨不生之理漸次伏除漸次之門蓋由五道此當第一資粮道也。</p>
</div>
<div class='div-orig'><p>論由彼為因至若趣滅行。</p>
</div>
<div class='div-commentary'><p style="margin-left:1em">演曰二加行道由前從他善友聞法及先世<span class='corr'>已</span>集資粮為因名由彼為因生老死支名為二果二果揔以五蘊為體名為諸行即苦諦也彼因集諦彼滅滅諦滅行道諦於此四諦及前聞法皆生如理作意故。</p>
</div>
<div class='div-orig'><p>論如理作意至發生正見。</p>
</div>
<div class='div-commentary'><p style="margin-left:1em">演曰三見道真相見道本後皆起名生正見。</p>
</div>
<div class='div-orig'><p>論又諸於諦至清淨智見。</p>
</div>
<div class='div-commentary'><p style="margin-left:1em">演曰四修道五無學道二合明也。</p>
</div>
<div class='div-orig'><p>論彼由如是至亦後隨斷。</p>
</div>
<div class='div-commentary'><p style="margin-left:1em">演曰二明清淨由得不生故證清淨文中有二一還二滅初中分二一明不生二明清淨此初也愛斷之言亦攝於取即內異熟及增上果名為所緣愚二果故名不實知由愛二一故受亦隨斷。</p>
</div>
<div class='div-orig'><p>論由此斷故至證慧解脫。</p>
</div>
<div class='div-commentary'><p style="margin-left:1em">演曰二明清淨文中分二一明慧淨二明心淨此初也謂有漏觸所生諸受受二果時於所緣境不如實知由此為緣發生煩惱發業潤生由斷此受無所依故無明亦滅由此無明能障慧性能障既除慧得清淨名為解脫。</p>
</div>
<div class='div-orig'><p>論又無明觸至證心解脫。</p>
</div>
<div class='div-commentary'><p style="margin-left:1em">演曰二明心淨即相應心不為貪等之所繫縛名心解脫。</p>
</div>
<div class='div-orig'><p>論又即由彼至成不生法。</p>
</div>
<div class='div-commentary'><p style="margin-left:1em">演曰二滅文分為二一有餘依果二無餘依果初中分三一後果不生二現因永滅三正住圓寂初中分二一辯不生二引教證此初也。</p>
</div>
<div class='div-orig'><p>論是故說言至諸受隨滅。</p>
</div>
<div class='div-commentary'><p style="margin-left:1em">演曰二引教證。</p>
</div>
<div class='div-orig'><p>論又現法中至愛亦隨滅。</p>
</div>
<div class='div-commentary'><p style="margin-left:1em">演曰二現因永滅文中分二一辯因亡二引教證此初也由無明滅故現在順無明觸受等滅六處等已有非由現無明有故不說無明滅六處等滅其觸受等隨無明生觸說隨彼滅由此所依滅故能依受等皆亦隨滅。</p>
</div>
<div class='div-orig'><p>論由愛滅故至皆不流轉。</p>
</div>
<div class='div-commentary'><p style="margin-left:1em">演曰二引教證。</p>
</div>
<div class='div-orig'><p>論不流轉故至現法涅槃。</p>
</div>
<div class='div-commentary'><p style="margin-left:1em">演曰三正住圓寂文中分二一明得理二辯有餘此初也。</p>
</div>
<div class='div-orig'><p>論彼於尒時至恒相續住。</p>
</div>
<div class='div-commentary'><p style="margin-left:1em">演曰二辯有餘業惑雖盡所依身在名有餘依無染法故名清淨鮮白不唯無漏離繫之言亦同清淨身由業感隨業短長未殞滅來名恒相續住。</p>
</div>
<div class='div-orig'><p>論壽量若盡至都無所有。</p>
</div>
<div class='div-commentary'><p style="margin-left:1em">演曰二無餘依果文中分二一釋二結初中分二一身命現亡二識因皆滅此初也滅<span class='corr'>已</span>不續名無餘永滅。</p>
</div>
<div class='div-orig'><p>論又彼諸識至亦無餘滅。</p>
</div>
<div class='div-commentary'><p style="margin-left:1em">演曰二識因皆滅。</p>
</div>
<div class='div-orig'><p>論由此道理至熟修梵行。</p>
</div>
<div class='div-commentary'><p style="margin-left:1em">演曰二結一究竟寂靜二常住妙跡三常隨涅槃四涅槃究竟滅諦果滿五熟修梵行道諦因圓具此五義皆是無餘。</p>
</div>
<div class='div-orig'><p>論是名廣說至流轉清淨。</p>
</div>
<div class='div-commentary'><p style="margin-left:1em">演曰三揔結前。</p>
</div>
<div class='div-orig'><p>論復次安立至能生當有。</p>
</div>
<div class='div-commentary'><p style="margin-left:1em">演曰二釋苦聚文中分二一揔標二別釋此初也九相者即十二支中前七支及後二支成其相為後有苦樹愛取有三支為滋生如第十論釋。</p>
</div>
<div class='div-orig'><p>論謂有世閒至所造新業。</p>
</div>
<div class='div-commentary'><p style="margin-left:1em">演曰二別釋文中分二一釋所造新業如小苦樹二釋所造先業如大苦樹初中分二一明凡造二明聖除初中分二一法二喻此初也。</p>
</div>
<div class='div-orig'><p>論如小苦樹。</p>
</div>
<div class='div-commentary'><p style="margin-left:1em">演曰二喻文中分二一標二釋此初也。</p>
</div>
<div class='div-orig'><p>論若彼世間至轉更增長。</p>
</div>
<div class='div-commentary'><p style="margin-left:1em">演曰二釋文中分二一令因增長二令果圓滿此初也。</p>
</div>
<div class='div-orig'><p>論此非聦慧至漸次圓滿。</p>
</div>
<div class='div-commentary'><p style="margin-left:1em">演曰二令果圓滿。</p>
</div>
<div class='div-orig'><p>論若有多聞至不令增長。</p>
</div>
<div class='div-commentary'><p style="margin-left:1em">演曰二明聖除文中分二一令業不增長二使愛水消散此初也。</p>
</div>
<div class='div-orig'><p>論使其愛水至後更增長。</p>
</div>
<div class='div-commentary'><p style="margin-left:1em">演曰二使愛水消散。</p>
</div>
<div class='div-orig'><p>論復更有一至說名後有。</p>
</div>
<div class='div-commentary'><p style="margin-left:1em">演曰二釋所造先業如大苦樹文中分二一明凡造二明聖除初中分三一法二喻三結此初也。</p>
</div>
<div class='div-orig'><p>論如大苦樹。</p>
</div>
<div class='div-commentary'><p style="margin-left:1em">演曰二喻文中分二一標二釋此初也前說新業如小苦樹者如新生樹其樹即小後說先業如大苦樹者如久生樹其樹即大。</p>
</div>
<div class='div-orig'><p>論若於能順至令樹欝茂。</p>
</div>
<div class='div-commentary'><p style="margin-left:1em">演曰二釋文中分二一令樹欝茂二令樹潤澤此初也。</p>
</div>
<div class='div-orig'><p>論於現法中至住於名色。</p>
</div>
<div class='div-commentary'><p style="margin-left:1em">演曰二令樹潤澤。</p>
</div>
<div class='div-orig'><p>論如是苦樹至展轉滋茂。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論此中白品如前應知。</p>
</div>
<div class='div-commentary'><p style="margin-left:1em">演曰二明聖除如前所明更不繁說。</p>
</div>
<div class='div-orig'><p>論復次世尊至起正觀察。</p>
</div>
<div class='div-commentary'><p style="margin-left:1em">演曰三釋諦觀有兩復次初中分二一揔標二別釋此初也。</p>
</div>
<div class='div-orig'><p>論尒時為欲至如理觀察。</p>
</div>
<div class='div-commentary'><p style="margin-left:1em">演曰二別釋分二一釋苦等四諦二釋苦集二諦初中分二一釋苦集二諦二釋滅道二諦初中分二一約法釋二舉喻釋初中分三一標二列三釋此初也。</p>
</div>
<div class='div-orig'><p>論一者觀察至非不定故。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論感生因緣至麤生為因。</p>
</div>
<div class='div-commentary'><p style="margin-left:1em">演曰三釋文中分三一正釋二例釋三結成初中分三一釋觀察細因緣故二釋觀察麤因緣故三釋觀察非不定故此初二合明也。</p>
</div>
<div class='div-orig'><p>論云何名為非不決定。</p>
</div>
<div class='div-commentary'><p style="margin-left:1em">演曰三釋觀察非不定故文中分二一徵二釋此初也。</p>
</div>
<div class='div-orig'><p>論謂即除彼至與老死果。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論如觀老死至當知亦尒。</p>
</div>
<div class='div-commentary'><p style="margin-left:1em">演曰二例釋生等四支。</p>
</div>
<div class='div-orig'><p>論如是名為至緣起道理。</p>
</div>
<div class='div-commentary'><p style="margin-left:1em">演曰三結成。</p>
</div>
<div class='div-orig'><p>論應知此中至燒然長世。</p>
</div>
<div class='div-commentary'><p style="margin-left:1em">演曰二舉喻釋業順集諦猶如燈炷惑即集諦如膏油等苦諦類燈謂燈從炷油生苦諦從業惑生此約惑業苦三揔攝十二有支。</p>
</div>
<div class='div-orig'><p>論當知白品至觀滅道諦。</p>
</div>
<div class='div-commentary'><p style="margin-left:1em">演曰二釋滅道二諦。</p>
</div>
<div class='div-orig'><p>論復次二種補特伽羅。</p>
</div>
<div class='div-commentary'><p style="margin-left:1em">演曰二釋苦集二諦文中分三一標二徵三釋此初也。</p>
</div>
<div class='div-orig'><p>論何等為二。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一唯行自至相續久住。</p>
</div>
<div class='div-commentary'><p style="margin-left:1em">演曰三釋文中分二一釋唯行自非利益行二釋兼行自他非利益行此初也。</p>
</div>
<div class='div-orig'><p>論二復有餘至無有斷絕。</p>
</div>
<div class='div-commentary'><p style="margin-left:1em">演曰二釋兼行自他非利益行即外道中無量大眾自作教他然大苦火。</p>
</div>
<div class='div-orig'><p>論復次世尊至乃至其愛。</p>
</div>
<div class='div-commentary'><p style="margin-left:1em">演曰後復次釋文中分三一別觀四諦二揔觀四諦三釋前觀義初中分二一觀前三諦二觀後一諦初中分二一觀苦集二觀滅諦初中分二一引經二論釋初中分二一逆次觀後際苦諦及後際苦諦所有集諦二逆次觀後際集諦現在苦諦所有此初也依緣起門逆次而入先緣後際老死苦諦乃至者超越之詞即越其生支謂緣老死<span class='corr'>已</span>次緣後際生支苦諦又越其有取二支至其愛支即次緣後際有取愛是後際苦諦所有集諦。</p>
</div>
<div class='div-orig'><p>論如是觀察至名色與識。</p>
</div>
<div class='div-commentary'><p style="margin-left:1em">演曰二逆次觀後際集諦現在苦諦所有。</p>
</div>
<div class='div-orig'><p>論當知此中至是當集諦。</p>
</div>
<div class='div-commentary'><p style="margin-left:1em">演曰二論釋文中分三一釋後際苦諦及後際苦諦所有集諦二釋後際集諦現在苦諦所有三釋後際苦集依處此初也未來苦者即後際苦是當苦諦者即後際苦諦觀彼集因是當集諦者觀彼後際苦諦所有集因是後際集諦。</p>
</div>
<div class='div-orig'><p>論觀未來世苦至現法苦有。</p>
</div>
<div class='div-commentary'><p style="margin-left:1em">演曰二釋後際集諦現在苦諦所有文中分三一正釋二通妨三引證此初也未來世苦之集諦者即後際苦諦所有後際集先者前也識為邊際者謂苦集之觀逆推至識支為邊際現法苦有者觀後際苦諦所有後際集諦由誰有知由從前際集諦所生現識苦諦所有問所生起現識由誰而有。</p>
</div>
<div class='div-orig'><p>論既知從先至此云何有。</p>
</div>
<div class='div-commentary'><p style="margin-left:1em">演曰二通妨既知現從先集所生起不應復觀此現識云何有是故逆觀但至於識。</p>
</div>
<div class='div-orig'><p>論是故世尊至而復轉還。</p>
</div>
<div class='div-commentary'><p style="margin-left:1em">演曰三引證世尊昔菩薩時為觀當來所有苦集觀現在老死苦諦乃至於識而復轉還問菩薩逆觀老死至識却迴不至餘位何所意耶荅由此二支更㸦為緣故如識緣名色如是名色亦緣識是故觀心至識轉還於餘支中無有如是轉還道理於此一處顯示更㸦為緣道理故名轉還。</p>
</div>
<div class='div-orig'><p>論又為漸次至復還順上。</p>
</div>
<div class='div-commentary'><p style="margin-left:1em">演曰三釋後際苦集依處後際苦諦依處即是後際集諦依處更無異故乃至者超越之詞謂從老死逆觀至識復從識還順觀至老死故云乃至識復還順上。</p>
</div>
<div class='div-orig'><p>論如是順逆至乃至無明。</p>
</div>
<div class='div-commentary'><p style="margin-left:1em">演曰二觀滅諦文中分二一釋逆次過識所以二釋現苦盡滅妨難初中分二一正釋義二徵所以此初也如是順逆觀緣起苦集<span class='corr'>已</span>從此無閒為觀滅諦逆觀所滅老死由誰滅謂由生乃至行由誰滅謂由無明。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二徵所以問何故苦集之觀至識而還滅諦之觀越識至於無明荅苦集相續一周便還滅諦斷除所以至於無明。</p>
</div>
<div class='div-orig'><p>論觀察如是至皆悉盡滅。</p>
</div>
<div class='div-commentary'><p style="margin-left:1em">演曰二釋現苦盡滅妨難文中分二一問二荅此初也。</p>
</div>
<div class='div-orig'><p>論謂不造作至新業行故。</p>
</div>
<div class='div-commentary'><p style="margin-left:1em">演曰二荅。</p>
</div>
<div class='div-orig'><p>論如是歷觀至而能證得。</p>
</div>
<div class='div-commentary'><p style="margin-left:1em">演曰二觀後一諦文中分二一結前問後二依問為通此初也。</p>
</div>
<div class='div-orig'><p>論由如前說至同所遊處。</p>
</div>
<div class='div-commentary'><p style="margin-left:1em">演曰二依問為通。</p>
</div>
<div class='div-orig'><p>論如是但以至歷觀四諦。</p>
</div>
<div class='div-commentary'><p style="margin-left:1em">演曰二揔觀四諦文中分二一約有漏正見以明四諦二約無漏正見以明四諦此初也。</p>
</div>
<div class='div-orig'><p>論又以正見至善淨智見。</p>
</div>
<div class='div-commentary'><p style="margin-left:1em">演曰二約無漏正見以明四諦。</p>
</div>
<div class='div-orig'><p>論為此義故至令生等覺。</p>
</div>
<div class='div-commentary'><p style="margin-left:1em">演曰三釋前觀義。</p>
</div>
<div class='div-orig'><p>論復次世尊教三處所攝。</p>
</div>
<div class='div-commentary'><p style="margin-left:1em">演曰四釋攝聖教文中分二一釋教三門二釋經諸句初中分四一標二徵三列四釋此初也。</p>
</div>
<div class='div-orig'><p>論何等為三。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一善建立至自利行故。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論此中善建至無作用故者。</p>
</div>
<div class='div-commentary'><p style="margin-left:1em">演曰四釋文中分三一釋善建立諸緣生法無作用故二釋彼為依利他行故三釋彼為依自利行故初中分二一釋緣生無用二釋無用所以初中分三一牒二釋三結此初也。</p>
</div>
<div class='div-orig'><p>論謂從後際至識緣名色。</p>
</div>
<div class='div-commentary'><p style="margin-left:1em">演曰二釋文中分三一法二喻三合此初也。</p>
</div>
<div class='div-orig'><p>論譬如束蘆至而得住立。</p>
</div>
<div class='div-commentary'><p style="margin-left:1em">演曰二喻。</p>
</div>
<div class='div-orig'><p>論於其中閒至非無因生。</p>
</div>
<div class='div-commentary'><p style="margin-left:1em">演曰三合。</p>
</div>
<div class='div-orig'><p>論如是至無作用故。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二釋無用所以文中分三一徵二釋三結此初也。</p>
</div>
<div class='div-orig'><p>論無常諸行至如實無倒。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論是故說此名善建立。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論即依如是善建立性。</p>
</div>
<div class='div-commentary'><p style="margin-left:1em">演曰二釋彼為依利他行故文中分三一標二釋三結此初也。</p>
</div>
<div class='div-orig'><p>論依諸緣起至聖諦法教。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論名彼為依利他行故。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論即此為依。</p>
</div>
<div class='div-commentary'><p style="margin-left:1em">演曰三釋彼為依自利行故文中分三一標二釋三結此初也。</p>
</div>
<div class='div-orig'><p>論自能趣入至現法涅盤。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論當知是名至自利行故。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論又先積集至具足安住。</p>
</div>
<div class='div-commentary'><p style="margin-left:1em">演曰二釋經諸句。</p>
</div>
<div class='div-orig'><p>論復次有諸至未解脫。</p>
</div>
<div class='div-commentary'><p style="margin-left:1em">演曰五釋微智文中分二一釋外道觀緣起麤智二釋諸聖觀緣起微智初中分三一標二徵三釋此初也。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論由於彼彼至不善巧故。</p>
</div>
<div class='div-commentary'><p style="margin-left:1em">演曰三釋。</p>
</div>
<div class='div-orig'><p>論諸聖弟子至識無常性。</p>
</div>
<div class='div-commentary'><p style="margin-left:1em">演曰二釋諸聖觀緣起微智文中分三一標二徵三釋此初也。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論四大種身至難可入故。</p>
</div>
<div class='div-commentary'><p style="margin-left:1em">演曰三釋文中分二一釋難入所以二釋悟入因由初中分三一標二徵三釋此初也。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論唯是慧眼至緣起善巧。</p>
</div>
<div class='div-commentary'><p style="margin-left:1em">演曰三釋。</p>
</div>
<div class='div-orig'><p>論諸聖弟子至識無常性。</p>
</div>
<div class='div-commentary'><p style="margin-left:1em">演曰二釋悟入因由文中分二一明能證因二辯所證果此初也。</p>
</div>
<div class='div-orig'><p>論彼既成就至二涅盤界。</p>
</div>
<div class='div-commentary'><p style="margin-left:1em">演曰二辯所證果。</p>
</div>
<div class='div-orig'><p>論復次於緣至正能盡苦。</p>
</div>
<div class='div-commentary'><p style="margin-left:1em">演曰六釋思量際文中分二一釋三相三際二釋四言三量初中分二一揔標二別釋此初也。</p>
</div>
<div class='div-orig'><p>論云何三相。</p>
</div>
<div class='div-commentary'><p style="margin-left:1em">演曰二別釋文中分二一略二廣初中分二一釋三相二釋三際初中分三一徵二釋三結此初也。</p>
</div>
<div class='div-orig'><p>論一苦依處至因緣依處。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論是名三相。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何三際。</p>
</div>
<div class='div-commentary'><p style="margin-left:1em">演曰二釋三際文中分三一徵二釋三結此初也。</p>
</div>
<div class='div-orig'><p>論一者中際至三未來際。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論是名三際。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論當知此中至之所依處。</p>
</div>
<div class='div-commentary'><p style="margin-left:1em">演曰二廣文中分二一釋三相二釋三際初中分三一釋苦依處二釋苦因緣三釋苦因緣依處初中分二一內苦依處二外苦依處初中分三一標二徵三釋此初也。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論由此故至彼得生故。</p>
</div>
<div class='div-commentary'><p style="margin-left:1em">演曰三釋。</p>
</div>
<div class='div-orig'><p>論外父母等至之所依處。</p>
</div>
<div class='div-commentary'><p style="margin-left:1em">演曰二外苦依處文中分三一標二徵三釋此初也。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論如前說故。</p>
</div>
<div class='div-commentary'><p style="margin-left:1em">演曰三釋如前說云由有此故於所依身彼得生故。</p>
</div>
<div class='div-orig'><p>論此二種依至名苦因緣。</p>
</div>
<div class='div-commentary'><p style="margin-left:1em">演曰二釋苦因緣。</p>
</div>
<div class='div-orig'><p>論又即此愛至因緣依處。</p>
</div>
<div class='div-commentary'><p style="margin-left:1em">演曰三釋苦因緣依處。</p>
</div>
<div class='div-orig'><p>論又諸所有至由是遂飲。</p>
</div>
<div class='div-commentary'><p style="margin-left:1em">演曰二釋三際文中分二一別釋二揔結初中分三一釋中際二釋過去際三釋未來際初中分二一釋二結初中分三一法二喻三合此初也。</p>
</div>
<div class='div-orig'><p>論譬如雜毒可樂妙色。</p>
</div>
<div class='div-commentary'><p style="margin-left:1em">演曰二喻。</p>
</div>
<div class='div-orig'><p>論所緣境界至便有眾苦。</p>
</div>
<div class='div-commentary'><p style="margin-left:1em">演曰三合。</p>
</div>
<div class='div-orig'><p>論如是當知至名為趣死。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論即由如是至去來道理。</p>
</div>
<div class='div-commentary'><p style="margin-left:1em">演曰二釋過去際三釋未來際二叚合明。</p>
</div>
<div class='div-orig'><p>論當知是名至中去來際。</p>
</div>
<div class='div-commentary'><p style="margin-left:1em">演曰二揔結。</p>
</div>
<div class='div-orig'><p>論又即依止至所依三量。</p>
</div>
<div class='div-commentary'><p style="margin-left:1em">演曰二釋四言三量文中分二一揔標二別釋此初也。</p>
</div>
<div class='div-orig'><p>論若見若知至是依現量。</p>
</div>
<div class='div-commentary'><p style="margin-left:1em">演曰二別釋文中分三一釋現量二釋比量三釋至教量此初也。</p>
</div>
<div class='div-orig'><p>論若覺言說是依比量。</p>
</div>
<div class='div-commentary'><p style="margin-left:1em">演曰二釋比量。</p>
</div>
<div class='div-orig'><p>論若聞言說依至教量。</p>
</div>
<div class='div-commentary'><p style="margin-left:1em">演曰三釋至教量。</p>
</div>
<div class='div-orig'><p>論復次由五至能作苦邊。</p>
</div>
<div class='div-commentary'><p style="margin-left:1em">演曰七釋觀察文中分四一標二徵三列四釋此初也。</p>
</div>
<div class='div-orig'><p>論何等為五。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一者觀察至離增上慢。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論如是至修習正行。</p>
</div>
<div class='div-commentary'><p style="margin-left:1em">演曰四釋文中分二一釋前四二釋第五初中分二一揔二別此初也。</p>
</div>
<div class='div-orig'><p>論謂由二相至果有。</p>
</div>
<div class='div-commentary'><p style="margin-left:1em">演曰二別中有兩番釋初番釋後番釋初中分四一觀察諸緣生法生起因緣二觀察彼滅因緣三如實了知能趣彼滅正行四修行法隨法行此初也。</p>
</div>
<div class='div-orig'><p>論因無故果無。</p>
</div>
<div class='div-commentary'><p style="margin-left:1em">演曰二觀察彼滅因緣。</p>
</div>
<div class='div-orig'><p>論既觀察<span class='corr'>已</span>至由修正行。</p>
</div>
<div class='div-commentary'><p style="margin-left:1em">演曰三如實了知能趣彼滅正行。</p>
</div>
<div class='div-orig'><p>論既通達<span class='corr'>已</span>至法隨法行。</p>
</div>
<div class='div-commentary'><p style="margin-left:1em">演曰四修行法隨法行。</p>
</div>
<div class='div-orig'><p>論又正觀察至果識等有。</p>
</div>
<div class='div-commentary'><p style="margin-left:1em">演曰後番釋文亦分四一觀察諸緣生法生起因緣。</p>
</div>
<div class='div-orig'><p>論彼非有故此亦非有。</p>
</div>
<div class='div-commentary'><p style="margin-left:1em">演曰二觀察彼滅因緣。</p>
</div>
<div class='div-orig'><p>論既觀察<span class='corr'>已</span>至及正修行。</p>
</div>
<div class='div-commentary'><p style="margin-left:1em">演曰三如實了知能趣彼滅正行。</p>
</div>
<div class='div-orig'><p>論正修行時至道果涅盤。</p>
</div>
<div class='div-commentary'><p style="margin-left:1em">演曰四修行法隨法行文中分三一唯約法釋二法喻合釋三喻合別釋此初也。</p>
</div>
<div class='div-orig'><p>論彼於尒時至煩惱烝熱。</p>
</div>
<div class='div-commentary'><p style="margin-left:1em">演曰二法喻合釋。</p>
</div>
<div class='div-orig'><p>論又令如瓦。</p>
</div>
<div class='div-commentary'><p style="margin-left:1em">演曰三喻合別釋文中分二一喻二合此初也。</p>
</div>
<div class='div-orig'><p>論有識身攝至無明緣行。</p>
</div>
<div class='div-commentary'><p style="margin-left:1em">演曰二合。</p>
</div>
<div class='div-orig'><p>論云何於證離增上慢。</p>
</div>
<div class='div-commentary'><p style="margin-left:1em">演曰二釋第五於證離增上慢文中分二一徵二釋此初也。</p>
</div>
<div class='div-orig'><p>論謂彼尒時至彼彼法滅。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論復次略有二種增上慢者。</p>
</div>
<div class='div-commentary'><p style="margin-left:1em">演曰八釋上慢文中分二一正釋起處二重釋甚深初中有四番釋初番中分四一標二列三釋四結此初也。</p>
</div>
<div class='div-orig'><p>論一於有學至增上慢者。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論若於有學至一切見趣。</p>
</div>
<div class='div-commentary'><p style="margin-left:1em">演曰三釋文中分二一釋有學二釋無學此初也。</p>
</div>
<div class='div-orig'><p>論若於無學至我皆<span class='corr'>已</span>作。</p>
</div>
<div class='div-commentary'><p style="margin-left:1em">演曰二釋無學。</p>
</div>
<div class='div-orig'><p>論如是至或緣涅盤。</p>
</div>
<div class='div-commentary'><p style="margin-left:1em">演曰四結或依緣起者我<span class='corr'>已</span>通達緣起法也或依涅槃者我<span class='corr'>已</span>證得涅槃果也。</p>
</div>
<div class='div-orig'><p>論又依聖說至亦生猶豫。</p>
</div>
<div class='div-commentary'><p style="margin-left:1em">演曰二番釋文中分三一標二徵三釋此初也。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論由於有學至便告於他。</p>
</div>
<div class='div-commentary'><p style="margin-left:1em">演曰三釋文中分二一釋有學二釋無學此初也。</p>
</div>
<div class='div-orig'><p>論又於無學至起增上慢。</p>
</div>
<div class='div-commentary'><p style="margin-left:1em">演曰二釋無學。</p>
</div>
<div class='div-orig'><p>論又於無學至起增上慢。</p>
</div>
<div class='div-commentary'><p style="margin-left:1em">演曰三番釋文中分三一標二徵三釋此初也。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論非彼相續至速能遠離。</p>
</div>
<div class='div-commentary'><p style="margin-left:1em">演曰三釋。</p>
</div>
<div class='div-orig'><p>論又彼如是至獲大衰損。</p>
</div>
<div class='div-commentary'><p style="margin-left:1em">演曰四番釋。</p>
</div>
<div class='div-orig'><p>論云何如前聖說甚深。</p>
</div>
<div class='div-commentary'><p style="margin-left:1em">演曰二重釋甚深文中分二一問二荅此初也。</p>
</div>
<div class='div-orig'><p>論謂能開示至聖說甚深。</p>
</div>
<div class='div-commentary'><p style="margin-left:1em">演曰二荅。</p>
</div>
<div class='div-orig'><p>論復次緣起至二因緣故。</p>
</div>
<div class='div-commentary'><p style="margin-left:1em">演曰九釋甚深文中分二一釋一能令淺二釋四相甚深初中分三一標二釋三指此初也。</p>
</div>
<div class='div-orig'><p>論一由大師至是諸句義。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論應知如前攝異門分。</p>
</div>
<div class='div-commentary'><p style="margin-left:1em">演曰三指如八十三說。</p>
</div>
<div class='div-orig'><p>論當知此中至最極甚深。</p>
</div>
<div class='div-commentary'><p style="margin-left:1em">演曰二釋四相甚深文中分五一標二徵三列四釋五結此初也。</p>
</div>
<div class='div-orig'><p>論何等為四。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一由微細至難了知故。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論云何至難可了知。</p>
</div>
<div class='div-commentary'><p style="margin-left:1em">演曰四釋文中分四一由微細因果難了知故二由無我難了知故三由離繫有情而有繫縛難了知故四由有繫有情而離繫縛難了知故初中分三一徵二釋三結此初也。</p>
</div>
<div class='div-orig'><p>論謂依觀察至有緣體性。</p>
</div>
<div class='div-commentary'><p style="margin-left:1em">演曰二釋有二一揔二別此初也。</p>
</div>
<div class='div-orig'><p>論云何名為有緣體性。</p>
</div>
<div class='div-commentary'><p style="margin-left:1em">演曰二別文中分二一徵二釋此初也。</p>
</div>
<div class='div-orig'><p>論謂於是中至有緣體性。</p>
</div>
<div class='div-commentary'><p style="margin-left:1em">演曰二釋文中分六一生緣老死二愛緣取三受緣愛四觸緣受五合六處為名色緣觸六識緣名色初中分二一正釋生支二例釋有取此初也。</p>
</div>
<div class='div-orig'><p>論如說生支至當知亦尒。</p>
</div>
<div class='div-commentary'><p style="margin-left:1em">演曰二例釋有取文中分二一正例二支二釋取差別此初也。</p>
</div>
<div class='div-orig'><p>論取差別者至安立有四。</p>
</div>
<div class='div-commentary'><p style="margin-left:1em">演曰二釋取差別貪體無四名無差別取差別有四者一欲取二見取三戒取四我語取。</p>
</div>
<div class='div-orig'><p>論如是愛支至發起諸業。</p>
</div>
<div class='div-commentary'><p style="margin-left:1em">演曰二愛緣取或者不定之詞謂愛若求欲等四取名求欲門相應無明發起諸業愛取合潤能引業種及所引因轉名為有若約此義復說此愛名求有門相應無明發起諸業。</p>
</div>
<div class='div-orig'><p>論此二業門至愛非愛受。</p>
</div>
<div class='div-commentary'><p style="margin-left:1em">演曰三受緣愛文中分二一揔標二別釋此初也。</p>
</div>
<div class='div-orig'><p>論又即此愛至為緣故轉。</p>
</div>
<div class='div-commentary'><p style="margin-left:1em">演曰二別釋文中分二一釋受是愛緣二釋受非愛緣此初也謂無明觸所生受是愛緣。</p>
</div>
<div class='div-orig'><p>論復有餘受至觸所生。</p>
</div>
<div class='div-commentary'><p style="margin-left:1em">演曰二釋受非愛緣謂明觸及非明非無明觸所生受非此愛緣。</p>
</div>
<div class='div-orig'><p>論又即此受至觸為其緣。</p>
</div>
<div class='div-commentary'><p style="margin-left:1em">演曰四觸緣受文中分二一正釋二通妨此初也謂所生受似能生觸如子似父故云用相似觸為其緣。</p>
</div>
<div class='div-orig'><p>論此復云何。</p>
</div>
<div class='div-commentary'><p style="margin-left:1em">演曰二通妨文中分二一申難二會通此初也外人難云何故不以明無明相應觸及非明非無明觸為其緣耶。</p>
</div>
<div class='div-orig'><p>論謂明無明至是有對觸。</p>
</div>
<div class='div-commentary'><p style="margin-left:1em">演曰二會通謂明無明相應是增語觸諸名以為其緣非受為其緣非明非無明是有對觸內外諸色為緣亦非受為其緣故受但用相似觸為其緣也。</p>
</div>
<div class='div-orig'><p>論又此明觸至名色緣觸。</p>
</div>
<div class='div-commentary'><p style="margin-left:1em">演曰五名色緣觸文中分二一正釋二通妨此初也問何故不說六處緣觸而越彼取名色耶。</p>
</div>
<div class='div-orig'><p>論又即六處至說名為色。</p>
</div>
<div class='div-commentary'><p style="margin-left:1em">演曰二通妨六處略為二分意處非色與餘非色諸法相應揔為一分說名為名諸餘色處揔為一分說名為色是知六處即是名色故不別說。</p>
</div>
<div class='div-orig'><p>論又此名色至令不散壞。</p>
</div>
<div class='div-commentary'><p style="margin-left:1em">演曰六識與名色更㸦為緣文中分二一釋二結初中分二一識緣名色二名色緣識此初也。</p>
</div>
<div class='div-orig'><p>論又即此識至名色為緣。</p>
</div>
<div class='div-commentary'><p style="margin-left:1em">演曰二名色緣識。</p>
</div>
<div class='div-orig'><p>論應知先業至展轉為緣。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論如是當至最極甚深。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何無我難可了知。</p>
</div>
<div class='div-commentary'><p style="margin-left:1em">演曰二由無我難了知故文中分三一徵二釋三結此初也。</p>
</div>
<div class='div-orig'><p>論謂諸因果至無容得生。</p>
</div>
<div class='div-commentary'><p style="margin-left:1em">演曰二釋即此增語應知是路者語是名句所依之路多聞持國增長醜目如次是北方東方南方西方四天王名也梵云蘇跋陁羅唐言極賢善給孤獨者是蘇達多長者此云善施善施仁而且睿積而能散[木*丞]濟貧乏哀恤孤老時人美其德号給孤獨梵云悉達多唐言一切義成即太子名也。</p>
</div>
<div class='div-orig'><p>論當知是名至難可了知。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何離繫至難了知性。</p>
</div>
<div class='div-commentary'><p style="margin-left:1em">演曰三由離繫有情有而繫縛難了知故文中分二一徵二釋此初也。</p>
</div>
<div class='div-orig'><p>論謂如外道至起見施設。</p>
</div>
<div class='div-commentary'><p style="margin-left:1em">演曰二釋文中分二一釋外道二釋內法初中分二一敘計破二反顯破初中分二一敘彼宗計二破彼計非初中分二一標宗二敘計此初也。</p>
</div>
<div class='div-orig'><p>論云何三門。</p>
</div>
<div class='div-commentary'><p style="margin-left:1em">演曰二敘計文中分二一徵二敘此初也。</p>
</div>
<div class='div-orig'><p>論一於欲界至起見施設。</p>
</div>
<div class='div-commentary'><p style="margin-left:1em">演曰二敘文中分三一敘第一門二敘第二門三敘第三門此初也為受者性者計受是我為能受者分別有我起見施設。</p>
</div>
<div class='div-orig'><p>論二於欲界至領納其受。</p>
</div>
<div class='div-commentary'><p style="margin-left:1em">演曰二敘第二門謂即此我是有受法者我能領受等。</p>
</div>
<div class='div-orig'><p>論三於第三至起見施設。</p>
</div>
<div class='div-commentary'><p style="margin-left:1em">演曰三敘第三門。</p>
</div>
<div class='div-orig'><p>論如是一切至皆不應理。</p>
</div>
<div class='div-commentary'><p style="margin-left:1em">演曰二破彼計非文中分二一總非二別破此初也。</p>
</div>
<div class='div-orig'><p>論所以者何。</p>
</div>
<div class='div-commentary'><p style="margin-left:1em">演曰二別破文中分二一徵二破此初也。</p>
</div>
<div class='div-orig'><p>論以三種受至不應道理。</p>
</div>
<div class='div-commentary'><p style="margin-left:1em">演曰二破文中分三一破第一門二破第二門三破第三門此初也。</p>
</div>
<div class='div-orig'><p>論又於第四至不應道理。</p>
</div>
<div class='div-commentary'><p style="margin-left:1em">演曰二破第二門。</p>
</div>
<div class='div-orig'><p>論又於第四至亦不應理。</p>
</div>
<div class='div-commentary'><p style="margin-left:1em">演曰三破第三門。</p>
</div>
<div class='div-orig'><p>論當知是中至妄計失壞。</p>
</div>
<div class='div-commentary'><p style="margin-left:1em">演曰二反顯破。</p>
</div>
<div class='div-orig'><p>論內法多聞至諸法無我。</p>
</div>
<div class='div-commentary'><p style="margin-left:1em">演曰二釋內法文中分三一標二釋三結此初也。</p>
</div>
<div class='div-orig'><p>論彼於世俗至心得解脫。</p>
</div>
<div class='div-commentary'><p style="margin-left:1em">演曰二釋文中分四一善離四句心得解脫二知彼問非而不記別三外多妄見唯一我見隨眠所繫四外由劣道離縛猶名繫縛此初也。</p>
</div>
<div class='div-orig'><p>論設有來問至而不記別。</p>
</div>
<div class='div-commentary'><p style="margin-left:1em">演曰二知彼問非而不記別文中分二一由妙智為先而不記別二謗無知不記極大邪見初中分二一正明不記二結成不記此初也。</p>
</div>
<div class='div-orig'><p>論如是彼由至而不記別。</p>
</div>
<div class='div-commentary'><p style="margin-left:1em">演曰二結成不記。</p>
</div>
<div class='div-orig'><p>論或有謂言至極大邪見。</p>
</div>
<div class='div-commentary'><p style="margin-left:1em">演曰二謗無知不記極大邪見謂前所問如是為有等而不記別外有謗言是無知故不能記別者當知此人是極大無智極大邪見也。</p>
</div>
<div class='div-orig'><p>論又彼如是至起見施設。</p>
</div>
<div class='div-commentary'><p style="margin-left:1em">演曰三外多妄見唯一我見隨眠所繫文中分二一明前外道現法妄見二辯攝多為一隨眠所繫初中分二一正釋現在起見二例釋當來起見此初也。</p>
</div>
<div class='div-orig'><p>論如是當來至當知亦尒。</p>
</div>
<div class='div-commentary'><p style="margin-left:1em">演曰二例釋當來起見。</p>
</div>
<div class='div-orig'><p>論雖有多種至未斷彼故。</p>
</div>
<div class='div-commentary'><p style="margin-left:1em">演曰二辯攝多為一隨眠所繫。</p>
</div>
<div class='div-orig'><p>論雖由下劣至猶名繫縛。</p>
</div>
<div class='div-commentary'><p style="margin-left:1em">演曰四外由劣道離縛猶名繫縛。</p>
</div>
<div class='div-orig'><p>論如是名為至難了知性。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何名為至難了知性。</p>
</div>
<div class='div-commentary'><p style="margin-left:1em">演曰四由有繫有情而離繫縛難了知故文中分三一徵二釋三結此初也。</p>
</div>
<div class='div-orig'><p>論謂有多聞至靜慮等至。</p>
</div>
<div class='div-commentary'><p style="margin-left:1em">演曰二釋文中分二一正釋二通妨此初也七識住者俱舍論第八頌云。</p>
<p style="margin-left:0em;text-indent:0em;" class="lg-abnormal"><div class='lg-row'>身異及想異　身異同一想　翻此身想一　并無色下三</div>
</p><p>故識住有七餘非有損壞及於二處者於前七識住更取有頂及無想二處即是九有情居故俱舍頌云。</p>
<p style="margin-left:0em;text-indent:0em;" class="lg-abnormal"><div class='lg-row'>應知兼有頂　及無想有情　是九有情居　餘非不樂住</div>
</p><p>揔意謂有多聞諸聖弟子觸對明觸乃至彼於七識住及於有頂無想二處九有情居以諸緣起聖諦道理如實觀時成阿羅漢或慧解脫或俱解脫具八解脫靜慮等至有情而離繫縛問彼於現法現見有生老死領納諸受有識名色有繫有情何故言離繫縛耶。</p>
</div>
<div class='div-orig'><p>論彼於現法至而得離繫。</p>
</div>
<div class='div-commentary'><p style="margin-left:1em">演曰二通妨。</p>
</div>
<div class='div-orig'><p>論如是名為至難了知性。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論由此四相至最極甚深。</p>
</div>
<div class='div-commentary'><p style="margin-left:1em">演曰五結。</p>
</div>
<div class='div-orig'><p>論復次嗢拕至自作為其後。</p>
</div>
<div class='div-commentary'><p style="margin-left:1em">演曰二有一頌釋揔中第二二諦等文中分二一以頌揔列二長行別釋此初也。</p>
</div>
<div class='div-orig'><p>論於此正法至大有差別。</p>
</div>
<div class='div-commentary'><p style="margin-left:1em">演曰二長行別釋文中分七一釋異二釋世俗勝義三釋法尒四釋此作等五釋大空六釋分別七釋自作初中分二一揔標二別釋此初也二種根本煩惱者一無明二愛。</p>
</div>
<div class='div-orig'><p>論當知此中至此二皆斷。</p>
</div>
<div class='div-commentary'><p style="margin-left:1em">演曰二別釋文中分三一釋中際差別二釋後際差別三釋前際差別此初也。</p>
</div>
<div class='div-orig'><p>論斷此二故至後際差別。</p>
</div>
<div class='div-commentary'><p style="margin-left:1em">演曰二釋後際差別文中分二一正釋二問荅此初也。</p>
</div>
<div class='div-orig'><p>論問何緣智者成智者性。</p>
</div>
<div class='div-commentary'><p style="margin-left:1em">演曰二問荅文中分二一問二荅此初也。</p>
</div>
<div class='div-orig'><p>論荅於現法中至皆離繫故。</p>
</div>
<div class='div-commentary'><p style="margin-left:1em">演曰二荅。</p>
</div>
<div class='div-orig'><p>論問何緣愚者成愚性。</p>
</div>
<div class='div-commentary'><p style="margin-left:1em">演曰三釋前際差別文中分二一釋二結初中分二一問二荅此初也。</p>
</div>
<div class='div-orig'><p>論荅於斷彼至彼相違故。</p>
</div>
<div class='div-commentary'><p style="margin-left:1em">演曰二荅。</p>
</div>
<div class='div-orig'><p>論當知是名至前際差別。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論復次於諸至為我我所。</p>
</div>
<div class='div-commentary'><p style="margin-left:1em">演曰二釋世俗勝義文中分二一揔二別此初也。</p>
</div>
<div class='div-orig'><p>論由於勝義至煩惱離繫。</p>
</div>
<div class='div-commentary'><p style="margin-left:1em">演曰二別文中分二一正釋二諦二兼釋餘義初中分二一釋勝義諦二釋世俗諦此初也。</p>
</div>
<div class='div-orig'><p>論由於世俗至能隨悟入。</p>
</div>
<div class='div-commentary'><p style="margin-left:1em">演曰二釋世俗諦。</p>
</div>
<div class='div-orig'><p>論又於識觸至歷觀為苦。</p>
</div>
<div class='div-commentary'><p style="margin-left:1em">演曰二兼釋餘義文中分四一釋苦集二諦二釋盡如所有三釋聞思趣等正法四釋學無學初中分二一釋所了諦二釋能了智初中分二一釋苦諦二釋集諦此初也文略不舉名色及六處也。</p>
</div>
<div class='div-orig'><p>論又於愛身至觀察集諦。</p>
</div>
<div class='div-commentary'><p style="margin-left:1em">演曰二釋集諦。</p>
</div>
<div class='div-orig'><p>論彼於二諦至如其所滅。</p>
</div>
<div class='div-commentary'><p style="margin-left:1em">演曰二釋能了智由集生故苦生由集滅故苦滅。</p>
</div>
<div class='div-orig'><p>論謂由定地至名善思惟。</p>
</div>
<div class='div-commentary'><p style="margin-left:1em">演曰二釋盡如所有文中分二一釋二結初中分二一釋盡所有二釋如所有此初也。</p>
</div>
<div class='div-orig'><p>論今於聖諦至亦名善達。</p>
</div>
<div class='div-commentary'><p style="margin-left:1em">演曰二釋如所有。</p>
</div>
<div class='div-orig'><p>論由盡所有至隨其次第。</p>
</div>
<div class='div-commentary'><p style="margin-left:1em">演曰二結。</p>
</div>
<div class='div-orig'><p>論彼於尒時至名證正法。</p>
</div>
<div class='div-commentary'><p style="margin-left:1em">演曰三釋聞思趣等正法文中分二一釋趣等正法二釋趣等源底此初也。</p>
</div>
<div class='div-orig'><p>論又由趣至遍到源底。</p>
</div>
<div class='div-commentary'><p style="margin-left:1em">演曰二釋趣等源底。</p>
</div>
<div class='div-orig'><p>論又有學慧至名決擇慧。</p>
</div>
<div class='div-commentary'><p style="margin-left:1em">演曰四釋學無學文中分二一釋有學妙慧二釋無學正道此初也。</p>
</div>
<div class='div-orig'><p>論彼既成就至所有正道。</p>
</div>
<div class='div-commentary'><p style="margin-left:1em">演曰二釋無學正道。</p>
</div>
<div class='div-orig'><p>論復次至差別道理。</p>
</div>
<div class='div-commentary'><p style="margin-left:1em">演曰三釋法尒文中分三一約由二因緣　約二種善巧釋三約因果相續釋初中分二一揔　二別釋此初也十二支揔名緣起亦名緣生五十　云因名緣起果名緣生此論第十云由煩惱繫縛徃諸趣中數數生起故名緣起五十六云謂無主宰無有作者無有受者無自作用不得自在從因而生託眾緣轉本無而有有<span class='corr'>已</span>散滅唯法所顯唯法能潤唯法所潤墮在相續名為緣生。</p>
</div>
<div class='div-orig'><p>論謂如所流轉故。</p>
</div>
<div class='div-commentary'><p style="margin-left:1em">演曰二別釋文中分二一略二廣初中分二一釋二分二釋差別初中分二一如所流轉二諸所流轉此初也。</p>
</div>
<div class='div-orig'><p>論及諸所流轉故。</p>
</div>
<div class='div-commentary'><p style="margin-left:1em">演曰二諸所流轉。</p>
</div>
<div class='div-orig'><p>論當知至差別流轉。</p>
</div>
<div class='div-commentary'><p style="margin-left:1em">演曰二釋差別。</p>
</div>
<div class='div-orig'><p>論彼復如其至次第流轉。</p>
</div>
<div class='div-commentary'><p style="margin-left:1em">演曰二廣文中分二一釋如所流轉二釋諸所流轉此初也。</p>
</div>
<div class='div-orig'><p>論又此稱理至順次第性。</p>
</div>
<div class='div-commentary'><p style="margin-left:1em">演曰二釋諸所流轉。</p>
</div>
<div class='div-orig'><p>論又此二種善巧。</p>
</div>
<div class='div-commentary'><p style="margin-left:1em">演曰二約二種善巧釋文中分二一正釋其義二指如前說初中分二一標二釋此初也。</p>
</div>
<div class='div-orig'><p>論多聞諸聖至非理作意。</p>
</div>
<div class='div-commentary'><p style="margin-left:1em">演曰二釋文中分二一於三世遠離非理等善巧二於諸諦能入現觀等善巧此初也。</p>
</div>
<div class='div-orig'><p>論於諸聖諦至能得離繫。</p>
</div>
<div class='div-commentary'><p style="margin-left:1em">演曰二於諸諦能入現觀等善巧。</p>
</div>
<div class='div-orig'><p>論如前趣等廣說應知。</p>
</div>
<div class='div-commentary'><p style="margin-left:1em">演曰二指如前說。</p>
</div>
<div class='div-orig'><p>論又彼緣起至非生非作。</p>
</div>
<div class='div-commentary'><p style="margin-left:1em">演曰三約因果相續釋文中分二一正釋二結釋此初也。</p>
</div>
<div class='div-orig'><p>論當知至種性依處。</p>
</div>
<div class='div-commentary'><p style="margin-left:1em">演曰二結釋。</p>
</div>
<div class='div-orig'><p>論復次由二至不應記別。</p>
</div>
<div class='div-commentary'><p style="margin-left:1em">演曰四釋此作等文中分二一不應記別二正應記別初中分二一揔標二別破此初也。</p>
</div>
<div class='div-orig'><p>論云何為二。</p>
</div>
<div class='div-commentary'><p style="margin-left:1em">演曰二別破文中分二一徵二破此初也。</p>
</div>
<div class='div-orig'><p>論一者因果至不可得故。</p>
</div>
<div class='div-commentary'><p style="margin-left:1em">演曰二破文中分二一破此作此受二破餘作餘受二文合也。</p>
</div>
<div class='div-orig'><p>論若於此論至亦無過失。</p>
</div>
<div class='div-commentary'><p style="margin-left:1em">演曰二正應記別。</p>
</div>
<div class='div-orig'><p>論復次一切至及法無我。</p>
</div>
<div class='div-commentary'><p style="margin-left:1em">演曰五釋大空文中分二一依無我明空二依二諦明空初中分三一揔標二別釋三揔結此初也。</p>
</div>
<div class='div-orig'><p>論補特伽羅至不可得故。</p>
</div>
<div class='div-commentary'><p style="margin-left:1em">演曰二別釋文中分二一依人無我明空二依法無我明空此初也。</p>
</div>
<div class='div-orig'><p>論法無我者至是無常故。</p>
</div>
<div class='div-commentary'><p style="margin-left:1em">演曰二依法無我明空。</p>
</div>
<div class='div-orig'><p>論如是二種至名為大空。</p>
</div>
<div class='div-commentary'><p style="margin-left:1em">演曰二揔結。</p>
</div>
<div class='div-orig'><p>論謂若有至屬彼。</p>
</div>
<div class='div-commentary'><p style="margin-left:1em">演曰二依二諦明空文中分二一依世俗明空二依勝義明空初中分二一離二見邊二名中道行初中分二一依初空所治見二依第二空所治見初中分三一敘計二正破三出理此初也。</p>
</div>
<div class='div-orig'><p>論此依妄見非住梵行。</p>
</div>
<div class='div-commentary'><p style="margin-left:1em">演曰二正破。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰三出理文中分二一徵二釋此初也。</p>
</div>
<div class='div-orig'><p>論由如是見至所治見轉。</p>
</div>
<div class='div-commentary'><p style="margin-left:1em">演曰二釋文中分二一明空所治見二明除見解脫此初也。</p>
</div>
<div class='div-orig'><p>論非此見者應解脫故。</p>
</div>
<div class='div-commentary'><p style="margin-left:1em">演曰二明除見解脫非者除也除此見者應解脫故。</p>
</div>
<div class='div-orig'><p>論或復即依至乃至廣說。</p>
</div>
<div class='div-commentary'><p style="margin-left:1em">演曰二依第二空所治見文中分三一敘計二正破三出理此初也如前說三種妄見者即前謂有別物異緣生法等三也。</p>
</div>
<div class='div-orig'><p>論如是亦非安住梵行。</p>
</div>
<div class='div-commentary'><p style="margin-left:1em">演曰二正破。</p>
</div>
<div class='div-orig'><p>論何以故。</p>
</div>
<div class='div-commentary'><p style="margin-left:1em">演曰三出理文中分二一徵二釋此初也。</p>
</div>
<div class='div-orig'><p>論由如是見至所治見轉。</p>
</div>
<div class='div-commentary'><p style="margin-left:1em">演曰二釋文中分二一明空所治見二明除見解脫此初也。</p>
</div>
<div class='div-orig'><p>論非此見者應解脫故。</p>
</div>
<div class='div-commentary'><p style="margin-left:1em">演曰二明除見解脫非者除也釋義同前。</p>
</div>
<div class='div-orig'><p>論遠離如是至諸行属彼。</p>
</div>
<div class='div-commentary'><p style="margin-left:1em">演曰二名中道行能知真如無倒性者則無分別智知如無倒。</p>
</div>
<div class='div-orig'><p>論若依勝義至若滅若斷。</p>
</div>
<div class='div-commentary'><p style="margin-left:1em">演曰二依勝義文中分二一明一切行空二明二種行空此初也。</p>
</div>
<div class='div-orig'><p>論云何可說至或行屬彼。</p>
</div>
<div class='div-commentary'><p style="margin-left:1em">演曰二明二種行空文中分二一徵二釋此初也。</p>
</div>
<div class='div-orig'><p>論由於尒時至不可得故。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論復次由二至或別分別。</p>
</div>
<div class='div-commentary'><p style="margin-left:1em">演曰六釋分別文中分五一標二徵三列四釋五結此初也。</p>
</div>
<div class='div-orig'><p>論云何為二。</p>
</div>
<div class='div-commentary'><p style="margin-left:1em">演曰二徵。</p>
</div>
<div class='div-orig'><p>論一如所有至所有性。</p>
</div>
<div class='div-commentary'><p style="margin-left:1em">演曰三列。</p>
</div>
<div class='div-orig'><p>論云何如所有性。</p>
</div>
<div class='div-commentary'><p style="margin-left:1em">演曰四釋文中分二一釋如所有性二釋盡所有性初中分三一徵二釋三結此初也。</p>
</div>
<div class='div-orig'><p>論謂無明等至未斷果生。</p>
</div>
<div class='div-commentary'><p style="margin-left:1em">演曰二釋。</p>
</div>
<div class='div-orig'><p>論如是名為如所有性。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論云何盡所有性。</p>
</div>
<div class='div-commentary'><p style="margin-left:1em">演曰二釋盡所有性文中分三一徵二釋三結此初也。</p>
</div>
<div class='div-orig'><p>論謂無明等至差別體相。</p>
</div>
<div class='div-commentary'><p style="margin-left:1em">演曰二釋文中分二一正釋其義二指如前說此初也。</p>
</div>
<div class='div-orig'><p>論廣分別名至如前應知。</p>
</div>
<div class='div-commentary'><p style="margin-left:1em">演曰二指如前說。</p>
</div>
<div class='div-orig'><p>論如是名為盡所有性。</p>
</div>
<div class='div-commentary'><p style="margin-left:1em">演曰三結。</p>
</div>
<div class='div-orig'><p>論即依如是至說名分別。</p>
</div>
<div class='div-commentary'><p style="margin-left:1em">演曰五結。</p>
</div>
<div class='div-orig'><p>論復次由二因緣。</p>
</div>
<div class='div-commentary'><p style="margin-left:1em">演曰七釋自作文中分二一離二邊因二修中道行初中分二一略破二廣破初中分二一揔標二別破此初也。</p>
</div>
<div class='div-orig'><p>論自作苦樂至不可記別。</p>
</div>
<div class='div-commentary'><p style="margin-left:1em">演曰二別破文中分二一正破自作一因二例破他作等三因此初也。</p>
</div>
<div class='div-orig'><p>論如是他作至當知亦尒。</p>
</div>
<div class='div-commentary'><p style="margin-left:1em">演曰二例破他作等三因。</p>
</div>
<div class='div-orig'><p>論云何為二。</p>
</div>
<div class='div-commentary'><p style="margin-left:1em">演曰二廣破文中分三一徵二列三破此初也。</p>
</div>
<div class='div-orig'><p>論一者諸行至不可得故。</p>
</div>
<div class='div-commentary'><p style="margin-left:1em">演曰二列。</p>
</div>
<div class='div-orig'><p>論此中諸行至不應道理。</p>
</div>
<div class='div-commentary'><p style="margin-left:1em">演曰三破文中分二一破諸行無作用二破有餘作者有情不可得此初也。</p>
</div>
<div class='div-orig'><p>論又彼有餘至不應道理。</p>
</div>
<div class='div-commentary'><p style="margin-left:1em">演曰二破有餘作者有情不可得文中分三一破他作二破俱作三破無因此初也。</p>
</div>
<div class='div-orig'><p>論受所渴愛至亦不應理。</p>
</div>
<div class='div-commentary'><p style="margin-left:1em">演曰二破俱作攝受他受者影攝自受既名俱作故攝自他。</p>
</div>
<div class='div-orig'><p>論有諸緣故至亦不應理。</p>
</div>
<div class='div-commentary'><p style="margin-left:1em">演曰三破無因。</p>
</div>
<div class='div-orig'><p>論是故遠離至能盡眾苦。</p>
</div>
<div class='div-commentary'><p style="margin-left:1em">演曰二修中道行前之三種惡因論者一自作二他作三俱作後之一種無因論者即前四句中第四俱非所作無因而生最居後故此自作等離緣生外妄執四因輪迴受苦如來愍斯迷路開示真門是故令遠離二邊覺了中道勤修正行能盡眾苦。</p>
</div>
<p class='juan'>瑜伽師地論義演卷第三十八</p></div>
</div><!-- end of div[@id='body'] -->
</body></html>