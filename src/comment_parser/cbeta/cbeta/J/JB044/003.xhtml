<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>諸經日誦集要</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu99' />
<p class='juan'>諸經日誦集要卷下</p>
<div class='div-other'><a id='mulu100' />
<div class='div-other'><a id='mulu101' />
<p class='h2'>大佛頂首楞嚴咒<span class='note-inline'>(晨朝課誦)</span></p><p>南無楞嚴會上佛菩薩！<span class='note-inline'>(三稱)</span></p>

<div class="lg regular"><div class='lg-row'>妙湛總持不動尊，　首楞嚴王世希有；</div>
<div class='lg-row'>銷我億劫顛倒想，　不歷僧祗獲法身。</div>
<div class='lg-row'>願今得果成寶王，　還度如是恒沙眾；</div>
<div class='lg-row'>將此深心奉塵剎，　是則名為報佛恩。</div>
<div class='lg-row'>伏請世尊為證明，　五濁惡世誓先入；</div>
<div class='lg-row'>如一眾生未成佛，　終不於此取泥洹。</div>
<div class='lg-row'>大雄大力大慈悲，　希更審除微細惑；</div>
<div class='lg-row'>令我早登無上覺，　於十方界坐道場；</div>
<div class='lg-row'>舜若多性可銷亡，　爍迦羅心無動轉。</div>
<div class='lg-row'>南無常住十方佛，　南無常住十方法，</div>
<div class='lg-row'>南無常住十方僧，　南無釋迦牟尼佛，</div>
<div class='lg-row'>南無佛頂首楞嚴，　南無觀世音菩薩，</div>
<div class='lg-row'>南無金剛藏菩薩。</div>
</div><p>爾時世尊從肉髻中涌百寶光，光中涌出千葉寶蓮，有化如來坐寶華中，頂放十道百寶光明，一一光明皆遍示現十恒河沙金剛蜜跡，擎山持杵遍虛空界。大眾仰觀，畏愛兼抱，求佛哀祐，一心聽佛，無見頂相，放光如來，宣說神咒。　第一會：</p>
<div><img src='../images/J19p0166_01.gif' alt='J19p0166_01.gif' /></div>
<div><img src='../images/J19p0167_01.gif' alt='J19p0167_01.gif' /></div>
<div><img src='../images/J19p0167_02.gif' alt='J19p0167_02.gif' /></div>
<div><img src='../images/J19p0167_03.gif' alt='J19p0167_03.gif' /></div>
<div><img src='../images/J19p0168_01.gif' alt='J19p0168_01.gif' /></div>
<div><img src='../images/J19p0168_02.gif' alt='J19p0168_02.gif' /></div>
<div><img src='../images/J19p0168_03.gif' alt='J19p0168_03.gif' /></div>
<div><img src='../images/J19p0169_01.gif' alt='J19p0169_01.gif' /></div>
<div><img src='../images/J19p0169_02.gif' alt='J19p0169_02.gif' /></div>
<div><img src='../images/J19p0169_03.gif' alt='J19p0169_03.gif' /></div>
<div><img src='../images/J19p0170_01.gif' alt='J19p0170_01.gif' /></div>
<div><img src='../images/J19p0170_02.gif' alt='J19p0170_02.gif' /></div>
</div>
<div class='div-other'><a id='mulu102' />
<p class='h2'>千手千眼無礙大悲陀羅尼</p><p class="dharani">南無喝囉怛那哆囉夜耶　南無阿唎耶　婆盧羯帝燥缽囉耶　菩提薩埵婆耶　摩訶薩埵婆耶　摩訶迦盧尼迦耶　唵　薩皤囉罰曳　數怛那怛寫　南無悉吉㗚埵伊蒙阿唎耶　婆盧吉帝室佛囉楞馱婆　南無那囉謹墀　醯唎摩訶皤哆沙咩　薩婆阿他豆輸朋　阿逝孕　薩婆薩哆那摩婆伽　摩罰特豆　怛姪他　唵阿婆盧醯　盧迦帝　迦盧帝　夷醯唎　摩訶菩提薩埵　薩婆薩婆　摩囉摩囉　摩醯摩醯唎馱孕　俱盧俱盧羯蒙　度盧度盧罰闍耶帝　摩訶罰闍耶帝　陀羅陀羅　地唎尼　室佛囉耶　遮囉遮囉　麼麼罰摩囉　穆帝隸　伊醯伊醯　室那室那　阿囉嘇佛囉舍利　罰沙罰嘇　佛囉舍耶　呼盧呼盧摩囉　呼盧呼盧醯唎　娑囉娑囉　悉唎悉唎　蘇嚧蘇嚧菩提夜菩提夜　菩馱夜菩馱夜　彌帝利夜　那囉謹墀　地利瑟尼那　婆夜摩那　娑婆訶　悉陀夜　娑婆訶　摩訶悉陀夜　娑婆訶　悉陀喻藝　室皤囉耶　娑婆訶　那囉謹墀　娑婆訶　摩囉那囉娑婆訶　悉囉僧阿穆佉耶　娑婆訶　娑婆摩訶阿悉陀夜　娑婆訶　者吉囉阿悉陀夜　娑婆訶波陀摩羯悉陀夜　娑婆訶　那囉謹墀皤伽囉耶　娑婆訶　摩婆利勝羯囉夜　娑婆訶</p>
<p class="dharani">南無喝囉怛那哆囉夜耶　南無阿利耶　婆羅吉帝　爍皤囉夜　娑婆訶　唵悉殿都　漫多囉　跋陀耶　娑婆訶</p>
<p class="dharani">金剛勝莊嚴娑婆訶　摩羯勝莊嚴娑婆訶　唵跋闍囉室利曳娑婆訶</p>
</div>
<div class='div-other'><a id='mulu103' />
<p class='h2'>如意寶輪王陀羅尼</p><p class="dharani">南無佛陀耶　南無達摩耶　南摩僧伽耶　南無觀自在菩薩摩訶薩　具大悲心者　怛姪他唵斫揭囉伐底　震多末尼　摩訶　缽蹬謎　嚕嚕嚕嚕　底瑟吒　爍囉阿揭利　沙夜吽　癹莎訶　唵　缽蹋摩　震多末尼　爍囉吽　唵缽刺陀　缽亶迷吽</p>
</div>
<div class='div-other'><a id='mulu104' />
<p class='h2'>消災吉祥神咒</p><p class="dharani">曩謨三滿哆　母馱喃　阿缽囉底　賀多舍　娑曩喃　怛姪他　唵　佉佉　佉呬　佉呬　吽吽　入嚩囉　入嚩囉　缽囉入嚩囉　缽囉入嚩囉　底瑟奼底瑟奼　瑟致哩瑟致哩　娑癹吒娑癹吒　扇底迦　室哩曳　娑嚩訶</p>
</div>
<div class='div-other'><a id='mulu105' />
<p class='h2'>功德寶山神咒</p><p class="dharani">南無佛陀耶　南無達摩耶　南無僧伽耶　唵　悉帝護嚕嚕　悉都嚕　只利波　吉利婆　悉達哩　布嚕哩　娑嚩訶</p>
</div>
<div class='div-other'><a id='mulu106' />
<p class='h2'>佛母準提神咒</p>
<div class="lg regular"><div class='lg-row'>稽首皈依蘇悉帝，　頭面頂禮七俱胝；</div>
<div class='lg-row'>我今稱讚大準提，　惟願慈悲垂加護。</div>
</div><p class="dharani">南無薩哆喃　三藐三菩陀　俱胝喃　怛姪他　唵折隸主隸　準提　娑婆訶</p>
</div>
<div class='div-other'><a id='mulu107' />
<p class='h2'>聖無量壽決定光明王陀羅尼</p><p class="dharani">唵　捺摩巴葛瓦帝　阿巴囉蜜沓　阿優哩阿納蘇必你　實執沓　牒左囉宰也　怛塔哿達也　阿囉訶帝　三藥三不達也　怛你也塔　唵　薩哩巴桑斯葛哩　叭哩述沓　達囉馬帝　哿哿捺　桑馬兀哿帝　莎巴瓦　比述帝　馬喝捺也　叭哩瓦哩莎喝</p>
</div>
<div class='div-other'><a id='mulu108' />
<p class='h2'>藥師灌頂真言</p><p class="dharani">南無薄伽伐帝　鞞殺社　窶嚕薜琉璃　缽刺婆喝囉闍也　怛他揭多耶　阿囉喝帝　三藐三勃陀耶　怛姪他　唵　鞞殺逝　鞞殺逝　鞞殺社　三沒揭帝莎訶</p>
</div>
<div class='div-other'><a id='mulu109' />
<p class='h2'>觀音感應真言</p><p class="dharani">唵　嘛呢叭[口*彌]吽　麻曷倪牙納　積都特巴達　積特些納　微達哩葛　薩而斡而塔　卜哩悉塔葛納補囉納　納卜哩　丟忒班納　哪麻嚧吉　說囉耶莎訶</p>
</div>
<div class='div-other'><a id='mulu110' />
<p class='h2'>七佛滅罪真言</p><p class="dharani">離婆離婆帝　求訶求訶帝　陀羅尼帝　尼訶囉帝　毗黎你帝　摩訶伽帝　真陵乾帝　莎婆訶</p>
<p>　　　　解冤結咒</p>
<p class="dharani">唵　齒臨金吒　金吒僧金吒　吾今為汝解金吒　終不為汝結金吒　唵　強中強　吉中吉　波羅會裏有殊利　一切怨家離我身　摩訶般若波羅蜜</p>
</div>
<div class='div-other'><a id='mulu111' />
<p class='h2'>往生淨土神咒</p><p class="dharani">曩謨阿彌多婆夜　哆他伽哆夜　哆地夜他　阿彌唎都婆毗　阿彌唎哆悉耽　婆毗　阿彌唎哆毗迦蘭帝　阿彌唎哆毗迦蘭哆　伽彌膩　伽伽那　枳多迦隸　娑婆訶</p>
</div>
<div class='div-other'><a id='mulu112' />
<p class='h2'>善天女咒</p><p>南無佛陀　南無達磨　南無僧伽　南無室利　摩訶提鼻耶　怛你也他　波利富樓那　遮利三曼陀　達舍尼　摩訶毗訶羅伽帝三曼陀　毗尼伽帝　摩訶迦利野　波禰波囉　波禰　薩利嚩栗他　三曼陀　脩缽黎帝富隸那　阿夜那　達摩帝　摩訶毗鼓畢帝　摩訶彌勒帝　婁簸僧祗帝　醯帝簁　僧祗醯帝　三曼陀　阿他阿㝹　婆羅尼<span class='note-inline'>(諷心經畢稱)</span>摩訶般若波羅蜜多<span class='note-inline'>(三聲)</span>。</p>
</div>
<div class='div-other'><a id='mulu113' />
<div class="lg regular"><div class='lg-row'>上來現前清淨眾，　諷誦楞嚴諸品咒；</div>
<div class='lg-row'>回向三寶眾龍天，　守護<span class='note-inline'>(伽藍家堂)</span>諸聖造。</div>
<div class='lg-row'>三塗八難俱離苦，　四恩三有盡霑恩；</div>
<div class='lg-row'>國界安寧兵革銷，　風調雨順民安樂。</div>
<div class='lg-row'>一眾熏修希勝進，　十地頓超無難事；</div>
<div class='lg-row'><span class='note-inline'>(三門鎮靜道場光顯)</span>絕非虞，　檀信歸依增福慧。</div>
<div class='lg-row'>阿彌陀佛身金色，　相好光明無等倫；</div>
<div class='lg-row'>白毫宛轉五須彌，　紺目澄清四大海。</div>
<div class='lg-row'>光中化佛無數億，　化菩薩眾亦無邊；</div>
<div class='lg-row'>四十八願度眾生，　九品咸令登彼岸。</div>
</div></div>
<div class='div-other'><a id='mulu114' />
<ul class="">
<li>南無西方極樂世界，三十六萬億一十一萬九千五百同名同號大慈大悲本師和尚阿彌陀佛、</li>

<li>南無阿彌陀佛<span class="note-inline">(或百聲千聲)</span>，畢稱南無觀世音菩薩<span class="note-inline">(十聲)</span>，</li>

<li>南無大勢至菩薩<span class="note-inline">(十聲)</span>，</li>

<li>南無清淨大海眾菩薩<span class="note-inline">(十聲畢)</span>。</li>
</ul></div>
<div class='div-other'><a id='mulu115' /><p>念佛功德，不可思議，法界普光輝，三有同攝，四恩總利，上祝皇帝聖壽萬歲，法界有情，同生極樂國，普願同生極樂國<span class='note-inline'>(隨意誦文畢回向)</span>。</p>
</div>
<div class='div-other'><a id='mulu116' />
<div class="lg regular"><div class='lg-row'>我此普賢殊勝行，　無邊勝福皆回向；</div>
<div class='lg-row'>普願沉溺諸眾生，　速往無量光佛剎。</div>
<div class='lg-row'>以上因緣三世佛，　文殊普賢觀自在；</div>
<div class='lg-row'>諸尊菩薩摩訶薩，　摩訶般若波羅蜜。</div>
</div></div>
<div class='div-other'><a id='mulu117' />
<p class='h2'>清晨普願偈</p><p>四生九有，同登華藏玄門；八難三塗，共入毘盧性海。</p>
</div>
<div class='div-other'><a id='mulu118' /><p>南無娑婆世界，三界大師，四生慈父，人天教主，千百億化身本師和尚釋迦牟尼佛</p>
</div><p>朝課<span class='note-inline'>(終)</span></p>
</div>
<div class='div-other'><a id='mulu119' />
<p class='h1'>暮時課誦</p>
<div class='div-other'><a id='mulu120' /><p>南無蓮池海會佛菩薩<span class='note-inline'>(三稱舉)</span>。</p>
</div>
<div class='div-other'><a id='mulu121' />
<p class='h2'>佛說阿彌陀經</p><p class="byline">姚秦三藏法師鳩摩羅什譯</p><p>如是我聞：一時佛在舍衛國祗樹給孤獨園，與大比丘僧千二百五十人俱，皆是大阿羅漢，眾所知識：長老舍利弗、摩訶目犍連、摩訶迦葉、摩訶迦旃延、摩訶俱絺羅、離婆多、周利槃陀伽、難陀、阿難陀、羅睺羅、憍梵波提、賓頭盧頗羅墯、迦留陀夷、摩訶劫賓那、薄拘羅、阿㝹樓馱，如是等諸大弟子，并諸菩薩摩訶薩：文殊師利法王子、阿逸多菩薩、乾陀訶提菩薩、常精進菩薩，與如是等諸大菩薩，及釋提桓因等無量諸天大眾俱。</p>
<p>爾時，佛告長老舍利弗：「從是西方過十萬億佛土，有世界名曰極樂，其土有佛，號阿彌陀，今現在說法。舍利弗！彼土何故名為極樂？其國眾生無有眾苦但受諸樂，故名極樂。</p>
<p>「又舍利弗！極樂國土，七重欄楯、七重羅網、七重行樹，皆是四寶周匝圍遶，是故彼國名為極樂。</p>
<p>「又舍利弗！極樂國土有七寶池，八功德水充滿其中，池底純以金沙布地。四邊階道，金、銀、琉璃、玻璃合成。上有樓閣，亦以金、銀、琉璃、玻璃、硨磲、赤珠、瑪瑙而嚴飾之。池中蓮華大如車輪，青色青光，黃色黃光，赤色赤光，白色白光，微妙香潔。舍利弗！極樂國土成就如是功德莊嚴。</p>
<p>「又舍利弗！彼佛國土常作天樂，黃金為地，晝夜六時雨天曼陀羅華，其土眾生常以清旦，各以衣裓盛眾妙華，供養他方十萬億佛；即以食時，還到本國，飯食經行。舍利弗！極樂國土成就如是功德莊嚴。</p>
<p>「復次舍利弗！彼國常有種種奇妙雜色之鳥：白鶴、孔雀、鸚鵡、舍利、迦陵頻伽、共命之鳥。是諸眾鳥，晝夜六時出和雅音，其音演暢五根、五力、七菩提分、八聖道分如是等法。其土眾生聞是音<span class='corr'>已</span>，皆悉念佛、念法、念僧。舍利弗！汝勿謂此鳥實是罪報所生。所以者何？彼佛國土無三惡道。舍利弗！其佛國土尚無<span class='corr'>三</span>惡道之名，何況有實？是諸眾鳥皆是阿彌陀佛欲令法音宣流變化所作。</p>
<p>「舍利弗！彼佛國土，微風吹動，諸寶行樹及寶羅網出微妙音，譬如百千種樂同時俱作，聞是音者自然皆生念佛、念法、念僧之心。舍利弗！其佛國土成就如是功德莊嚴。</p>
<p>「舍利弗！於汝意云何？彼佛何故號阿彌陀？舍利弗！彼佛光明無量，照十方國無所障礙，是故號為阿彌陀。</p>
<p>「又舍利弗！彼佛壽命及其人民，無量無邊阿僧祗劫，故名阿彌陀。舍利弗！阿彌陀佛成佛<span class='corr'>已</span>來，於今十劫。</p>
<p>「又舍利弗！彼佛有無量無邊聲聞弟子，皆阿羅漢，非是筭數之所能知；諸菩薩眾亦復如是。舍利弗！彼佛國土成就如是功德莊嚴。</p>
<p>「又舍利弗！極樂國土眾生生者，皆是阿鞞跋致。其中多有一生補處，其數甚多，非是筭數所能知之，但可以無量無邊阿僧祗說。</p>
<p>「舍利弗！眾生聞者，應當發願，願生彼國。所以者何？得與如是諸上善人俱會一處。舍利弗！不可以少善根福德因緣得生彼國。</p>
<p>「舍利弗！若有善男子善女人，聞說阿彌陀佛，執持名號，若一日、若二日、若三日、若四日、若五日、若六日、若七日一心不亂，其人臨命終時，阿彌陀佛與諸聖眾現在其前。是人終時心不顛倒，即得往生阿彌陀佛極樂國土。舍利弗！我見是利故說此言，若有眾生聞是說者，應當發願生彼國土。</p>
<p>「舍利弗！如我今者讚歎阿彌陀佛不可思議功德之利。東方亦有阿閦鞞佛、須彌相佛、大須彌佛、須彌光佛、妙音佛，如是等恒河沙數諸佛，各於其國出廣長舌相，遍覆三千大千世界，說誠實言：『汝等眾生當信是稱讚不可思議功德，一切諸佛所護念經。』</p>
<p>「舍利弗！南方世界有日月燈佛、名聞光佛、大燄肩佛、須彌燈佛、無量精進佛，如是等恒河沙數諸佛，各於其國出廣長舌相，遍覆三千大千世界，說誠實言：『汝等眾生當信是稱讚不可思議功德，一切諸佛所護念經。』</p>
<p>「舍利弗！西方世界有無量壽佛、無量相佛、無量幢佛、大光佛、大明佛、寶相佛、淨光佛，如是等恒河沙數諸佛，各於其國出廣長舌相，遍覆三千大千世界，說誠實言：『汝等眾生當信是稱讚不可思議功德，一切諸佛所護念經。』</p>
<p>「舍利弗！北方世界有燄肩佛、最勝音佛、難沮佛、日生佛、網明佛，如是等恒河沙數諸佛，各於其國出廣長舌相，遍覆三千大千世界，說誠實言：『汝等眾生當信是稱讚不可思議功德，一切諸佛所護念經。』</p>
<p>「舍利弗！下方世界有師子佛、名聞佛、名光佛、達磨佛、法幢佛、持法佛，如是等恒河沙數諸佛，各於其國出廣長舌相，遍覆三千大千世界，說誠實言：『汝等眾生當信是稱讚不可思議功德，一切諸佛所護念經。』</p>
<p>「舍利弗！上方世界有梵音佛、宿王佛、香上佛、香光佛、大燄肩佛、雜色寶華嚴身佛、娑羅樹王佛、寶華德佛、見一切義佛、如須彌山佛，如是等恒河沙數諸佛，各於其國出廣長舌相，遍覆三千大千世界，說誠實言：『汝等眾生當信是稱讚不可思議功德，一切諸佛所護念經。』</p>
<p>「舍利弗！於汝意云何？何故名為一切諸佛所護念經？舍利弗！若有善男子善女人聞是經受持者及聞諸佛名者，是諸善男子善女人皆為一切諸佛之所護念，皆得不退轉於阿耨多羅三藐三菩提。是故舍利弗！汝等皆當信受我語及諸佛所說。</p>
<p>「舍利弗！若有人<span class='corr'>已</span>發願、今發願、當發願，欲生阿彌陀佛國者，是諸人等皆得不退轉於阿耨多羅三藐三菩提，於彼國土若<span class='corr'>已</span>生、若今生、若當生。是故舍利弗！諸善男子、善女人若有信者，應當發願生彼國土。</p>
<p>「舍利弗！如我今者稱讚諸佛不可思議功德，彼諸佛等亦稱讚我不可思議功德，而作是言：『釋迦牟尼佛能為甚難希有之事，能於娑婆國土五濁惡世，劫濁、見濁、煩惱濁、眾生濁、命濁中，得阿耨多羅三藐三菩提，為諸眾生說是一切世間難信之法。』舍利弗！當知我於五濁惡世行此難事，得阿耨多羅三藐三菩提，為一切世間說此難信之法是為甚難。」</p>
<p>佛說此經<span class='corr'>已</span>，舍利弗及諸比丘，一切世間天、人、阿脩羅等，聞佛所說，歡喜信受，作禮而去。</p>
<p>佛說阿彌陀經</p>
</div>
<div class='div-other'><a id='mulu122' />
<p class='h2'>拔一切業障根本得生淨土陀羅尼</p><p class="dharani">曩謨阿彌多婆夜　哆他伽跢夜　哆地夜他　阿彌唎都婆毘　阿彌唎哆悉耽婆毘阿彌唎哆毘迦蘭帝阿彌唎哆毘迦蘭哆伽彌膩　伽伽那枳多迦隸　娑婆訶</p>
</div>
<div class='div-other'><a id='mulu123' />
<p class='h2'>三十五佛五十三佛名懺悔經</p>
<div class='div-other'><a id='mulu124' /><p style="margin-left:1em"><span class='note-inline'>(○佛說五十三佛名經云：爾時釋迦牟尼佛告大眾言：「我曾往昔無數劫時，於妙光佛末法之中出家學道，聞是五十三佛名，聞<span class='corr'>已</span>合掌，心生歡喜，復教他人，令得聞持，他人聞<span class='corr'>已</span>展轉相教，乃至三千人，此三千人異口同音稱諸佛名，一心敬禮，如是敬禮諸佛因緣功德力故，即得超越無數億劫生死之罪。初千人者，華光佛為首，下至毘舍浮佛，於莊嚴劫得成為佛，過去千佛是也。其中千人者，拘留孫佛為首，下至樓至佛，於賢劫中次第成佛。後千人者，日光佛為首，下至須彌相佛，於星宿劫中當得成佛。」佛告寶積：「十方現在諸佛、善德如來等，亦曾得聞是五十三佛名故，於十方面各皆成佛。若有眾生欲得除滅四重禁罪、欲得懺悔五逆十惡、欲得除滅無根謗法極重之罪，當勤禮敬五十三佛名號。」)</span></p>

<div class="lg regular"><div class='lg-row'>大慈大悲愍眾生，　大喜大捨濟含識；</div>
<div class='lg-row'>相好光明以自嚴，　眾等志心歸命禮。</div>
</div><p style="margin-left:1em">南無歸依金剛上師！</p>
<p style="margin-left:1em">歸依佛　歸依法　歸依僧</p>
<p>我今發心不為自求人天福報、聲聞、緣覺乃至權乘諸位菩薩，唯依最上乘發菩提心，願與法界眾生，一時同得阿耨多羅三藐三菩提。</p>

<ul class="">
<li>皈依十方盡虛空界一切諸佛！</li>

<li>皈依十方盡虛空界一切尊法！</li>

<li>皈依十方盡虛空界一切賢聖僧！</li>
</ul>
<ul class="">
<li>南無如來、應供、正遍知、明行足、善逝、世間解、無上士、調御丈夫、天人師、佛、世尊！</li>

<li>南無普光佛！</li>

<li>南無普明佛！</li>

<li>南無普淨佛！</li>

<li>南無多摩羅跋栴檀香佛！</li>

<li>南無栴檀光佛！</li>

<li>南無摩尼幢佛！</li>

<li>南無歡喜藏摩尼寶積佛！</li>

<li>南無一切世間樂見上大精進佛！</li>

<li>南無摩尼幢燈光佛！</li>

<li>南無慧炬照佛！</li>

<li>南無海德光明佛！</li>

<li>南無金剛牢強普散金光佛！</li>

<li>南無大強精進勇猛佛！</li>

<li>南無大悲光佛！</li>

<li>南無慈力王佛！</li>

<li>南無慈藏佛！</li>

<li>南無栴檀窟莊嚴勝佛！</li>

<li>南無賢善首佛！</li>

<li>南無善意佛！</li>

<li>南無廣莊嚴王佛！</li>

<li>南無金華光佛！</li>

<li>南無寶蓋照空自在力王佛！</li>

<li>南無虛空寶華光佛！</li>

<li>南無琉璃莊嚴王佛！</li>

<li>南無普現色身光佛！</li>

<li>南無不動智光佛！</li>

<li>南無降伏眾魔王佛！</li>

<li>南無才光明佛！</li>

<li>南無智慧勝佛！</li>

<li>南無彌勒仙光佛！</li>

<li>南無善寂月音妙尊智王佛！</li>

<li>南無世淨光佛！</li>

<li>南無龍種上尊王佛！</li>

<li>南無日月光佛！</li>

<li>南無日月珠光佛！</li>

<li>南無慧幢勝王佛！</li>

<li>南無師子吼自在力王佛！</li>

<li>南無妙音勝佛！</li>

<li>南無常光幢佛！</li>

<li>南無觀世燈佛！</li>

<li>南無慧威燈王佛！</li>

<li>南無法勝王佛！</li>

<li>南無須彌光佛！</li>

<li>南無須摩那華光佛！</li>

<li>南無優曇缽羅華殊勝王佛！</li>

<li>南無大慧力王佛！</li>

<li>南無阿閦毘歡喜光佛！</li>

<li>南無無量音聲王佛！</li>

<li>南無才光佛！</li>

<li>南無金海光佛！</li>

<li>南無山海會自在通王佛！</li>

<li>南無大通光佛！</li>

<li>南無一切法常滿王佛！</li>
</ul></div>
<div class='div-other'><a id='mulu125' />
<p class='h3'>三十五佛</p>
<ul class="">
<li>南無釋迦牟尼佛！</li>

<li>南無金剛不壞佛！</li>

<li>南無寶光佛！</li>

<li>南無龍尊王佛！</li>

<li>南無精進軍佛！</li>

<li>南無精進喜佛！</li>

<li>南無寶火佛！</li>

<li>南無寶月光佛！</li>

<li>南無現無愚佛！</li>

<li>南無寶月佛！</li>

<li>南無無垢佛！</li>

<li>南無離垢佛！</li>

<li>南無勇施佛！</li>

<li>南無清淨佛！</li>

<li>南無清淨施佛！</li>

<li>南無娑留那佛！</li>

<li>南無水天佛！</li>

<li>南無堅德佛！</li>

<li>南無栴檀功德佛！</li>

<li>南無無量掬光佛！</li>

<li>南無光德佛！</li>

<li>南無無憂德佛！</li>

<li>南無那羅延佛！</li>

<li>南無功德華佛！</li>

<li>南無蓮華光遊戲神通佛！</li>

<li>南無財功德佛！</li>

<li>南無德念佛！</li>

<li>南無善名稱功德佛！</li>

<li>南無紅燄帝幢王佛！</li>

<li>南無善遊步功德佛！</li>

<li>南無鬥戰勝佛！</li>

<li>南無善遊步佛！</li>

<li>南無周匝莊嚴功德佛！</li>

<li>南無寶華遊步佛！</li>

<li>南無寶蓮華善住娑羅樹王佛！</li>

<li>南無法界藏身阿彌陀佛！</li>
</ul><p>如是等一切世界諸佛世尊，常住在世，是諸世尊，當慈念我。若我此生、若我前生，從無始生死以來所作眾罪，若自作、若教他作、見作隨喜；若塔、若僧、若四方僧物，若自取、若教他取、見取隨喜；五無間罪，若自作、若教他作、見作隨喜、十不善道，若自作、若教他作、見作隨喜。所作罪障，或有覆藏、或不覆藏，應墮地獄、餓鬼、畜生、諸餘惡趣、邊地下賤及蔑戾車如是等處，所作罪障今皆懺悔。</p>
<p>今諸佛世尊當證知我、當憶念我。我復於諸佛世尊前作如是言：「若我此生、若我餘生，曾行布施或守淨戒，乃至施與畜生一摶之食；或修淨行所有善根；成就眾生所有善根；修行菩提所有善根及無上智所有善根。一切合集，校計籌量，皆悉迴向阿耨多羅三藐三菩提。如過去、未來、現在諸佛所作迴向，我亦如是迴向。」</p>
<p>眾罪皆懺悔，諸福盡隨喜；及請佛功德，願成無上智。去來現在佛，於眾生最勝；無量功德海，我今歸命禮。</p>

<div class="lg regular"><div class='lg-row'>所有十方世界中，　三世一切人師子；</div>
<div class='lg-row'>我以清淨身語意，　一切遍禮盡無餘。</div>
<div class='lg-row'>普賢行願威神力，　普現一切如來前；</div>
<div class='lg-row'>一身復現剎塵身，　一一遍禮剎塵佛。</div>
<div class='lg-row'>於一塵中塵數佛，　各處菩薩眾會中；</div>
<div class='lg-row'>無盡法界塵亦然，　深信諸佛皆充滿。</div>
<div class='lg-row'>各以一切音聲海，　普出無盡妙言詞；</div>
<div class='lg-row'>盡於未來一切劫，　讚佛甚深功德海。</div>
<div class='lg-row'>以諸最勝妙華鬘，　妓樂塗香及傘蓋；</div>
<div class='lg-row'>如是最勝莊嚴具，　我以供養諸如來。</div>
<div class='lg-row'>最勝衣服最勝香，　末香燒香與燈燭；</div>
<div class='lg-row'>一一皆如妙高聚，　我悉供養諸如來。</div>
<div class='lg-row'>我以廣大勝解心，　深信一切三世佛；</div>
<div class='lg-row'>悉以普賢行願力，　普遍供養諸如來。</div>
<div class='lg-row'>我昔所造諸惡業，　皆由無始貪嗔癡；</div>
<div class='lg-row'>從身語意之所生，　一切我今皆懺悔。</div>
<div class='lg-row'>十方一切諸眾生，　二乘有學及無學；</div>
<div class='lg-row'>一切如來與菩薩，　所有功德皆隨喜。</div>
<div class='lg-row'>十方所有世間燈，　最初成就菩提者；</div>
<div class='lg-row'>我今一切皆勸請，　轉於無上妙法輪。</div>
<div class='lg-row'>諸佛若欲示涅槃，　我悉至誠而勸請；</div>
<div class='lg-row'>惟願久住剎塵劫，　利樂一切諸眾生。</div>
<div class='lg-row'>所有禮讚供養福，　請佛住世轉法輪；</div>
<div class='lg-row'>隨喜懺悔諸善根，　迴向眾生及佛道。</div>
<div class='lg-row'>願將以此勝功德，　迴向無上真法界；</div>
<div class='lg-row'>性相佛法及僧伽，　二諦融通三昧印。</div>
<div class='lg-row'>如是無量功德海，　我今皆悉盡迴向；</div>
<div class='lg-row'>所有眾生身口意，　見惑彈謗我法等。</div>
<div class='lg-row'>如是一切諸業障，　悉皆消滅盡無餘；</div>
<div class='lg-row'>念念智周於法界，　廣度眾生皆不退。</div>
<div class='lg-row'>乃至虛空世界盡，　眾生及業煩惱盡；</div>
<div class='lg-row'>如是四法廣無邊，　願今迴向亦如是。</div>
</div><p>南無大行普賢菩薩！<span class='note-inline'>(三稱)</span></p>
</div></div>
<div class='div-other'><a id='mulu126' />
<p class='h2'>蒙山施食文</p>
<div class="lg regular"><div class='lg-row'>猛火燄燄燒鐵城，　鐵城裏面熱孤魂；</div>
<div class='lg-row'>孤魂若要生淨土，　聽誦華嚴半偈經。</div>
</div>
<div class="lg regular"><div class='lg-row'>若人欲了知，　三世一切佛；　應觀法界性，</div>
<div class='lg-row'>一切惟心造。<span class='note-inline'>(三遍)</span></div>
</div>
<div class='div-other'><a id='mulu127' />
<p class='h3'>破地獄真言</p><p class="dharani">唵伽羅帝耶娑婆訶<span class='note-inline'>(三遍)</span></p>
</div>
<div class='div-other'><a id='mulu128' />
<p class='h3'>普召請真言</p><p class="dharani">南無　部部帝唎　伽哩哆唎　怛哆誐哆耶<span class='note-inline'>(三遍)</span></p>
</div>
<div class='div-other'><a id='mulu129' />
<p class='h3'>解冤結真言</p><p class="dharani">唵　三陀囉伽陀　娑婆訶<span class='note-inline'>(三遍)</span></p>
<p>南無大方廣佛華嚴經<span class='note-inline'>(三遍)</span></p>

<ul class="">
<li>南無常住十方佛</li>

<li>南無常住十方法</li>

<li>南無常住十方僧</li>

<li>南無本師釋迦牟尼佛</li>

<li>南無大悲觀世音菩薩</li>

<li>南無冥陽救苦地藏王菩薩</li>

<li>南無啟教阿難陀尊者<span class="note-inline">(三遍)</span></li>
</ul>
<ul class="">
<li>皈依佛　皈依佛兩足尊　皈依佛竟</li>

<li>皈依法　皈依法離欲尊　皈依法竟</li>

<li>皈依僧　皈依僧眾中尊　皈依僧竟</li>
</ul>
<div class="lg regular"><div class='lg-row'><span class='note-inline'>(佛子、有情、孤魂)</span>所造諸惡業，　皆由無始貪瞋癡；</div>
<div class='lg-row'>從身語意之所生，　一切<span class='note-inline'>(佛子、有情、孤魂)</span>皆懺悔。</div>
<div class='lg-row'>眾生無邊誓願度，　煩惱無盡誓願斷；</div>
<div class='lg-row'>法門無量誓願學，　佛道無上誓願成。</div>
<div class='lg-row'>自性眾生誓願度，　自性煩惱誓願斷；</div>
<div class='lg-row'>自性法門誓願學，　自性佛道誓願成。</div>
</div></div>
<div class='div-other'><a id='mulu130' />
<p class='h3'>地藏菩薩滅罪真言</p><p class="dharani">唵缽羅末鄰阤[寧*頁]娑婆訶</p>
</div>
<div class='div-other'><a id='mulu131' />
<p class='h3'>觀音菩薩滅業障真言</p><p class="dharani">唵阿魯勒繼莎婆訶</p>
</div>
<div class='div-other'><a id='mulu132' />
<p class='h3'>開咽喉真言</p><p class="dharani">唵步步底哩伽多哩怛哆誐多耶</p>
</div>
<div class='div-other'><a id='mulu133' />
<p class='h3'>三昧耶戒真言</p><p class="dharani">唵三昧耶薩怛梵<span class='note-inline'>(三遍)</span></p>
</div>
<div class='div-other'><a id='mulu134' />
<p class='h3'>變食真言</p><p class="dharani">南無薩嚩　怛他誐哆嚩　嚕枳帝　唵三跋囉三跋囉　吽<span class='note-inline'>(三遍)</span></p>
</div>
<div class='div-other'><a id='mulu135' />
<p class='h3'>甘露水真言</p><p class="dharani">南無蘇嚕婆耶　怛哆誐多耶　怛姪他　唵　蘇嚕蘇嚕　缽囉蘇嚕　缽囉蘇嚕　莎婆訶<span class='note-inline'>(三遍)</span></p>
</div>
<div class='div-other'><a id='mulu136' />
<p class='h3'>一字水輪咒</p><p class="dharani">唵鍐鍐鍐鍐鍐<span class='note-inline'>(三遍)</span></p>
</div>
<div class='div-other'><a id='mulu137' />
<p class='h3'>念乳海真言</p><p class="dharani">南無三滿哆　沒馱喃　唵　鍐<span class='note-inline'>(三遍)</span></p>

<ul class="">
<li>南無多寶如來</li>

<li>南無寶勝如來</li>

<li>南無妙色身如來</li>

<li>南無廣博身如來</li>

<li>南無離怖畏如來</li>

<li>南無甘露王如來</li>

<li>南無阿彌陀如來<span class="note-inline">(三遍)</span></li>
</ul>
<div class="lg regular"><div class='lg-row'>神咒加持<span class='note-inline'>(法施食、淨法食、甘露水)</span>，　普施河沙眾<span class='note-inline'>(有情、佛子、孤魂)</span>；</div>
<div class='lg-row'>願皆飽滿捨慳貪，　速脫幽冥生淨土。</div>
<div class='lg-row'>皈依三寶發菩提，　究竟得成無上道；</div>
<div class='lg-row'>功德無邊盡未來，　一切<span class='note-inline'>(有情、佛子、孤魂)</span>同法食。</div>
<div class='lg-row'>汝等<span class='note-inline'>(有情、佛子、孤魂)</span>眾，　我今施汝供；此食遍十方，</div>
<div class='lg-row'>一切<span class='note-inline'>(有情、佛子、孤魂)</span>共。　願以此功德，普及於一切；</div>
<div class='lg-row'>施食與<span class='note-inline'>(有情、佛子、孤魂)</span>，　皆共成佛道。</div>
</div></div>
<div class='div-other'><a id='mulu138' />
<p class='h3'>念施無遮真言</p><p class="dharani">唵穆力陵娑婆訶<span class='note-inline'>(三遍)</span></p>
</div>
<div class='div-other'><a id='mulu139' />
<p class='h3'>念普供養真言</p><p class="dharani">唵　誐誐曩　三婆嚩　伐日囉　解<span class='note-inline'>(三遍)</span></p>
<p style="margin-left:2em">念心經了，往生咒<span class='note-inline'>(三遍)</span>。</p>
</div>
<div class='div-other'><a id='mulu140' />
<p class='h3'>念普迴向真言</p><p class="dharani">唵娑摩囉　娑摩囉　彌摩曩　薩哈囉　摩訶咱哈囉吽<span class='note-inline'>(三遍)</span></p>

<div class="lg regular" style="margin-left:0em;"><div class='lg-row'>願晝吉祥夜吉祥，　晝夜六時恒吉祥；</div>
<div class='lg-row'>一切時中吉祥者，　願諸<span class='note-inline'>(上師哀攝受、三寶哀攝受、護法常擁護)</span>。</div>
</div>
<div class="lg regular" style="margin-left:0em;"><div class='lg-row'>四生登於寶地，　三有托化蓮池；　河沙餓鬼證三賢，</div>
<div class='lg-row'>萬類有情登十地。</div>
</div><p>蒙山施食<span class='note-inline'>(終)</span></p>
</div></div>
<div class='div-other'><a id='mulu141' />
<p class='h2'>念佛緣起</p>
<div class="lg regular"><div class='lg-row'>阿彌陀佛真金色，　相好光明無等倫；</div>
<div class='lg-row'>白毫宛轉五須彌，　紺目澄清四大海。</div>
<div class='lg-row'>光中化佛無數億，　化菩薩眾亦無邊；</div>
<div class='lg-row'>四十八願度眾生，　九品咸令登彼岸。</div>
</div>
<ul class="">
<li>南無西方極樂世界，三十六萬億一十一萬九千五百同名同號大慈大悲本師和尚阿彌陀佛。</li>

<li>南無阿彌陀佛<span class="note-inline">(或百聲或千聲畢稱)</span></li>

<li>南無觀世音菩薩<span class="note-inline">(十聲)</span></li>

<li>南無大勢至菩薩<span class="note-inline">(十聲)</span></li>

<li>南無清淨大海眾菩薩<span class="note-inline">(十聲)</span></li>
</ul></div>
<div class='div-other'><a id='mulu142' />
<p class='h2'>淨土文</p><p class="byline">失譔人名</p><p>仰白彌陀化主、淨土聖賢，願賜慈悲為作證明，弟子某等各為生死事大，無常迅速，代為法界眾生，一心皈命頂禮。</p>
</div>
<div class='div-other'><a id='mulu143' /><p>南無西方極樂世界，毫如五須彌，目如四大海，八萬四千，相好光明，四十八願，攝受十方世界，有緣念佛眾生。大慈大悲大願大力，本師和尚阿彌陀佛。惟願阿彌陀佛以天眼遙觀、天耳遙聞、他心速見，加被我等及與眾生。十二時中願得見阿彌陀佛八萬四千相；於一一相中願得見阿彌陀佛八萬四千隨<span class='corr'>形</span>好；於一一好中願得見阿彌陀佛八萬四千光明；於一一光明之中願見十方世界。願見十方諸佛；願見十方諸大菩薩摩訶薩；願見十方諸大聲聞、緣覺、賢聖僧。令我一切眾生無明頓破、煩惱永忘，法界之門豁然通達、一乘之路卓爾開明；十號俱彰，三身圓顯，分身無量，度脫眾生。願佛慈悲，哀憐攝受。</p>
</div>
<div class='div-other'><a id='mulu144' /><p>十方三世佛，阿彌陀第一；九品度眾生，威德無窮極。我今大皈依，懺悔三業罪；凡有諸福善，志心用回向。願同念佛人，感應隨時現；臨終西方境，分明在目前。見聞皆精進，同生極樂國；見佛了生死，如佛度一切。無邊煩惱斷，無量法門修；誓願度眾生，總願成佛道。虛空有盡，我願無窮；虛空有盡，我願無窮。</p>

<div class="lg regular"><div class='lg-row'>一者禮敬諸佛，　二者稱讚如來，</div>
<div class='lg-row'>三者廣修供養，　四者懺悔業障，</div>
<div class='lg-row'>五者隨喜功德，　六者請轉法輪，</div>
<div class='lg-row'>七者請佛住世，　八者常隨佛學，</div>
<div class='lg-row'>九者恒順眾生，　十者普皆回向。</div>
</div><p>願我在會弟子臨命終時，各願三日<span class='corr'>已</span>後七日<span class='corr'>已</span>前，心不顛倒，意不散亂，無諸痛苦，不受惡纏，預知時至，身心歡喜。或吉祥而逝、或坐脫立亡。阿彌陀佛與觀世音菩薩及大勢至菩薩、無數化佛、百千比丘、聲聞大眾，無量諸天七寶宮殿及金剛臺，天樂迎空，異香滿室，幢幡寶蓋，親垂接引，令諸眾生，見者、聞者生歡喜心，發菩提願，改惡從善，返邪歸正。惟願阿彌陀如來大慈大悲哀憐攝受。</p>

<div class="lg regular"><div class='lg-row'>願生西方淨土中，　上品蓮華為父母；</div>
<div class='lg-row'>華開見佛悟無生，　不退菩薩為伴侶。</div>
</div><p>蓮池海會，彌陀如來，觀音勢至坐蓮臺，接引上金階，大誓弘開，普願離塵埃。</p>

<div class="lg regular"><div class='lg-row'>眾等稱念阿彌陀，　真實功德佛名號；</div>
<div class='lg-row'>惟願慈悲哀攝受，　證知懺悔及所願。</div>
<div class='lg-row'>往昔所造諸惡業，　皆由無始貪瞋癡；</div>
<div class='lg-row'>從身語意之所生，　一切我今皆懺悔。</div>
<div class='lg-row'>願我臨欲命終時，　盡除一切諸障礙；</div>
<div class='lg-row'>面見彼佛阿彌陀，　即得往生安樂剎。</div>
</div>
<div class="lg regular" style="margin-left:0em;"><div class='lg-row'>願以此功德　莊嚴佛淨土　上報四重恩</div>
<div class='lg-row'>下濟三塗苦　若有見聞者　悉發菩提心</div>
<div class='lg-row'>盡此一報身　同生極樂國　十方三世一切佛</div>
<div class='lg-row'>一切菩薩摩訶薩　摩訶般若波羅蜜</div>
</div></div>
<div class='div-other'><a id='mulu145' />
<p class='h2'>晚課　普願警眾偈：</p><p>是日<span class='corr'>已</span>過，命亦隨減，如少水魚，斯有何樂？大眾！當勤精進，如救頭然，但念無常，甚勿放逸。南無西方極樂世界三十六萬億一十一萬九千五百同名同號大慈大悲本師和尚阿彌陀佛<span class='note-inline'>(三稱三禮)</span><span class='note-inline'>(又警眾偈畢或稱三自歸亦得)</span></p>
</div><p>晚課<span class='note-inline'>(終)</span></p>
</div>
<div class='div-other'><a id='mulu146' />
<p class='h1'>雜集</p>
<div class='div-other'><a id='mulu147' />
<p class='h2'>祝延萬壽儀文<span class='note-inline'>(四大節及每月朔望)</span></p><p>寶鼎爇名香，普遍十方，虔誠奉獻法中王，端為皇王祝聖壽，地久天長。　香雲蓋云云。</p>
<p>持諷聖無量壽光明王咒<span class='note-inline'>(三遍)</span>藥師如來<span class='note-inline'>(三稱)</span>皇帝萬歲<span class='note-inline'>(三和畢)</span>祝云：</p>
<p>大圓滿覺，應跡西乾，心包太虛，量週沙界，佛之勝德，難盡贊揚。今據　大清國某處、某府僧綱司下某寺住持某，茲遇<span class='note-inline'>(朔望)</span>旦良辰，謹集闔山僧眾，登臨大雄寶殿，諷演神章，稱揚聖號，所集洪因，端為祝延今上皇帝聖壽萬歲萬歲萬萬歲，皇后齊年，太子千秋，文武官僚高登祿位。欽願堯風永扇，舜日長明，八方歌有道之君，四海樂無虞之化，仰憑眾等同念</p>
<p>金剛無量壽護國仁皇菩薩摩訶薩。</p>
<p>持諷楞嚴神咒<span class='note-inline'>(一遍)</span>　回向：</p>
<p>上來諷咒功德，莊嚴無上佛果菩提，然後四恩普報，三有均資，法界眾生，同圓種智。</p>
</div>
<div class='div-other'><a id='mulu148' />
<p class='h2'>祈禱諸司儀</p>
<div class='div-other'><a id='mulu149' />
<p class='h3'>韋馱</p><p>持諷善天女咒<span class='note-inline'>(三遍)</span><span class='note-inline'>(稱畢)</span>。</p>
<p>南無護法韋馱尊天菩薩<span class='note-inline'>(三稱)</span>。白祝文：</p>
<p>神功叵測，密行難思。示勇健於天倫，摧邪輔正；受遺囑於大覺，護法安僧。仰啟天慈，俯垂明證。<span class='note-inline'>(入貫)</span>茲遇<span class='note-inline'>(朔望)</span>旦良辰，雲集現前僧眾，詣乎祠下，諷演咒章，稱揚嘉號，所集功德，專申祈禱：</p>
<p>三洲感應護法韋馱尊天菩薩，侍從天等，愍念末法僧行，道力衰微，障緣遍熾。惟冀菩薩神力冥資，使法輪轉處，內障外障以潛消；賓主和時，惡友惡魔皆遠離。人人悟毗盧性海；各各入普賢行門。供奉檀那，均霑勝利。</p>
</div>
<div class='div-other'><a id='mulu150' />
<p class='h3'>贊</p><p>菩薩妙應，化現童真，三洲護法顯威神，寶杵鎮波旬，祈禱諄諄，惟願福來臻。</p>
<p>南無普眼菩薩<span class='note-inline'>(三稱)</span>。</p>
</div>
<div class='div-other'><a id='mulu151' />
<p class='h3'>伽藍</p><p>持諷大悲咒<span class='note-inline'>(一遍)</span>。</p>
<p>南無伽藍聖眾菩薩<span class='note-inline'>(三稱)</span>。　白祝文：</p>
<p>神威凜凜、聖德巍巍，常為護法之神、永作伽藍之主。仰冀聖聰，俯垂明鑒。<span class='note-inline'>(入貫)</span>茲遇<span class='note-inline'>(朔望)</span>旦良辰，謹集現前僧眾，詣乎祠下，諷演秘章，稱揚聖號，所集功德，專申祈禱：</p>
<p>當山土地一十八位護法、伽藍神王菩薩、華光藏菩薩、妙吉祥如來、合堂真宰。惟冀山門鎮靜，僧眾咸和，來有力之檀那，去無端之橫擾。</p>
</div>
<div class='div-other'><a id='mulu152' />
<p class='h3'>贊</p><p>伽藍聖眾，護法為心，光明正大破群陰，非橫總無侵，四眾同欽，萬古鎮叢林。</p>
<p>南無常擁護菩薩<span class='note-inline'>(三稱)</span>。</p>
</div>
<div class='div-other'><a id='mulu153' />
<p class='h3'>祖師</p><p>持諷般若心經<span class='note-inline'>(一遍)</span>、往生咒<span class='note-inline'>(三遍，畢稱)</span>。</p>
<p>南無歷代祖師菩薩<span class='note-inline'>(三稱)</span>。　白祝文：</p>
<p>寶明空海，湛生死漩澓之波；大寂定門，融今古去來之相。仰啟真慈，俯垂慧鑒。<span class='note-inline'>(入貫)</span>茲遇<span class='note-inline'>(朔望)</span>旦良辰，謹集現前僧眾，雲集堂上，諷經持咒，化貢金貲，所集功德，一心回向：</p>
<p>廣大真如實際莊嚴無上佛果菩提，法界有情平等三處。次申祈禱：</p>
<p>西天東土歷代祖師、菩提達磨大士、百丈大智禪師、本寺開山和尚。先亡後化，僧行覺靈，仝登彼岸，均證菩提。伏願重持寶印，耀慧日以當空；再整頹綱，扇真風於末運。</p>
</div>
<div class='div-other'><a id='mulu154' />
<p class='h3'>贊</p><p>少林初祖，直指單傳，一花開遍五枝聯，授受絕言詮，應禱隨緣，如月映江天。</p>
<p>南無度人菩薩<span class='note-inline'>(三稱)</span></p>
</div>
<div class='div-other'><a id='mulu155' />
<p class='h3'>監齋</p><p>持諷準提咒<span class='note-inline'>(三遍畢稱)</span>。</p>
<p>南無監齋使者菩薩<span class='note-inline'>(三稱)</span>。　白祝文：天心有格，聖德無私；潔法供以精嚴，率龍神而擁護。仰冀天慈，俯垂明鑒。<span class='note-inline'>(入貫)</span>茲遇<span class='note-inline'>(朔望)</span>旦良辰，謹集現前僧眾，詣乎祠下，諷演秘章，稱揚聖號，化貢山楮，所集功德，專申祈禱：</p>
<p>九天雲廚監齋使者、大聖緊那羅王菩薩部屬等眾。所冀廚堂清潔，齋饌豐饒，香羞廣勝於酥酡，法喜咸資於監督。</p>
</div>
<div class='div-other'><a id='mulu156' />
<p class='h3'>贊</p><p>監齋使者，轄鎮香廚，焦頭爛額禍皆無，六味化醍醐，聖力匡扶，法會協中孚。</p>
<p>南無焰慧地菩薩<span class='note-inline'>(三聲)</span></p>
</div>
<div class='div-other'><a id='mulu157' />
<p class='h3'>井泉</p><p>源源不竭，洛洛而來；穿山透石莫淹流，溪澗豈能留得住？深深鰲國，隱隱龍宮；江河淮濟之神祗，川淵波浪之真宰。仰冀洪慈，俯賜凡情，專申回向：</p>
<p>南無娑竭羅龍王、大海龍王、聖眾菩薩。伏願慈風蕩蕩，法雨霏霏；灑滴滴之甘露，蕩般般之垢濁。如斯祈禱，必蒙感應。</p>
</div>
<div class='div-other'><a id='mulu158' />
<p class='h3'>贊</p><p>龍王聖眾，功德難量，五湖四海散瓊漿，一滴洒清涼，飲者除殃，惟願降吉祥。</p>
<p>南無甘露王菩薩<span class='note-inline'>(三聲)</span></p>
<p style="margin-left:1em">右祈諸司畢，念佛，至大殿或聖僧前</p>
<p>回向云云。</p>
</div></div>
<div class='div-other'><a id='mulu159' />
<p class='h2'>嚴淨儀</p><p>楊枝淨水，遍灑三千，性空八德利人天，餓鬼免針咽，滅罪除愆，火燄化紅蓮<span class='note-inline'>(清涼地菩薩摩訶薩三稱)</span>。持諷大悲咒、青蓮等十咒、心經<span class='note-inline'>(各一遍畢，稱)</span>摩訶般若波羅蜜多<span class='note-inline'>(三稱)</span>。</p>
<p class="dharani">唵　捺麻巴葛瓦帝　阿巴囉蜜沓　阿優哩阿納蘇必你　實執沓　牒左囉宰也　怛塔哿達也　阿囉阿帝　三藥三不達也　怛你也他　唵　薩哩巴桑斯葛哩　叭哩述沓　達囉馬帝　哿哿捺　桑馬瓦哿帝　莎巴瓦　比述帝　馬喝捺也　八哩瓦哩莎喝</p>
<p>願將以此勝功德，祝贊皇帝萬萬歲，聖明君，諸國來朝會，南無無量壽，祝贊皇帝萬萬歲，祝贊皇帝萬萬歲。</p>
<p>以此經咒功德，回向護法龍天；三界嶽瀆靈聰，守護伽藍真宰。祈福保安平善，莊嚴有位先亡；普願法界冤親，共入毘盧性海。</p>
</div>
<div class='div-other'><a id='mulu160' />
<p class='h2'>禮懺起止儀</p>
<div class='div-other'><a id='mulu161' />
<p class='h3'>先舉香贊　次舉普賢章</p><p>有一菩薩，結跏趺坐，名曰普賢。身白玉色，五十種光，光五十種色，以為項光。身諸毛孔，流出金光，其金光端，無量化佛。諸化菩薩，以為眷屬，安祥徐步，雨大寶華，至行者前，其象開口。於象牙上，諸池玉女，鼓樂絃歌，其聲微妙，讚歎大乘，一實之道。行者見<span class='corr'>已</span>，歡喜敬禮，復更讀誦甚深經典，遍禮十方無量諸佛，禮多寶佛塔及釋迦牟尼，并禮普賢、諸大菩薩。發是誓願：「若我宿福，應見普賢，願尊者遍吉，示我身色<span class='note-inline'>(念南無普賢菩薩十聲)</span>。」</p>
</div>
<div class='div-other'><a id='mulu162' />
<p class='h3'>次舉一切恭敬云</p>
<ul class="">
<li>一心頂禮十方法界常住佛！</li>

<li>一心頂禮十方法界常住法！</li>

<li>一心頂禮十方法界常住僧！</li>
</ul><p>是諸眾等，各各胡跪，嚴持香華，如法供養十方法界三寶。</p>
</div>
<div class='div-other'><a id='mulu163' />
<p class='h3'>次舉華默想云</p><p>願此香華遍十方，以為微妙光明臺；諸天音樂天寶香，諸天肴膳天寶衣。不可思議妙法塵，一一塵出一切塵，一一塵出一切法，旋轉無礙互莊嚴，遍至十方三寶前。十方法界三寶前，悉有我身修供養；一一皆悉遍法界，彼彼無雜無障礙。盡未來際作佛事，普熏法界諸眾生；蒙熏皆發菩提心，同入無生證佛智。</p>
</div>
<div class='div-other'><a id='mulu164' />
<p class='h3'>次散華念云</p><p>願此香華雲，遍滿十方界；供養一切佛，尊法諸菩薩，無邊聲聞眾，及一切天仙；亦起光明臺，過於無邊界。無邊佛土中，受用作佛事；普熏諸眾生，皆發菩提心。供養<span class='corr'>已</span>，一切恭敬。</p>
</div>
<div class='div-other'><a id='mulu165' />
<p class='h3'>次舉六根偈云</p><p>若有眼根惡，業障眼不淨；但當誦大乘，思念第一義，是名懺悔眼，盡諸不善業。</p>
<p>耳根聞亂聲，壞亂和合義；由是起狂亂，猶如癡猿猴。但當誦大乘，觀法空無相；永盡一切惡，天耳聞十方。</p>
<p>鼻根著諸香，隨染起諸觸；如此狂惑鼻，隨染生諸塵。若誦大乘經，觀法如實際；永離諸惡業，後世不復生。</p>
<p>舌根起五種，惡口不善業；若欲自調順，應勤修慈心。</p>
<p>思法真寂義，無諸分別相；心想如猿猴，無有暫停時。若欲折伏者，當勤誦大乘；念佛大覺身，力無畏所成。</p>
<p>身為機關主，如塵隨風轉；六賊遊戲中，自在無罣礙。若欲滅此惡，永離諸塵勞；常處涅槃城，安樂心澹泊。當誦大乘經，念諸菩薩母；無量勝方便，從思實相得。</p>
<p>如此等六法，名為六情根；一切業障海，皆從妄想生。若欲懺悔者，端坐念實相；眾罪如霜露，慧日能消除；是故應至心，懺悔六情根。　罪從心起將心懺，懺罪無如心勿起；諦觀心罪本來空，是則名為真懺悔。</p>
</div>
<div class='div-other'><a id='mulu166' />
<p class='h3'>次舉贊佛偈云</p>
<div class="lg regular"><div class='lg-row'>大慈大悲愍眾生，　大喜大捨濟含識；</div>
<div class='lg-row'>相好光明以自嚴，　眾等至心歸命禮。</div>
</div><p>啟建慈悲道場懺法：一心皈命三世諸佛<span class='note-inline'>(云云)</span></p>
<p style="margin-left:1em"><span class='note-inline'>(<span class='corr'>已</span>上文贊偈等乃每日初起懺前稱舉)</span>。</p>
<p style="margin-left:1em"><span class='note-inline'>(<span class='corr'>已</span>下逐卷懺畢時稱舉)</span>。</p>
<p class="dharani">離婆離婆帝　求訶求訶帝　陀羅尼帝　尼訶囉帝　毘黎你帝　摩訶伽帝　真陵乾帝　莎婆訶</p>
</div>
<div class='div-other'><a id='mulu167' />
<p class='h3'>次舉十方三寶七佛諸菩薩云</p>
<ul class="">
<li>南無十方佛</li>

<li>南無十方法</li>

<li>南無十方僧</li>

<li>南無過去毘婆尸佛</li>

<li>南無尸棄佛</li>

<li>南無毘舍浮佛</li>

<li>南無拘那含牟尼佛</li>

<li>南無拘留孫佛</li>

<li>南無迦葉佛</li>

<li>南無本師釋迦牟尼佛</li>

<li>南無當來彌勒尊佛<span class="note-inline">(菩薩隨意稱舉，或舉過去七佛菩薩隨稱)</span></li>

<li>南無過去七佛</li>

<li>南無十方十佛</li>

<li>南無三十五佛</li>

<li>南無五十三佛</li>

<li>南無百七十佛</li>

<li>南無莊嚴劫千佛</li>

<li>南無賢劫千佛</li>

<li>南無星宿劫千佛</li>
</ul><p><span class='note-inline'>(次舉)</span>處世界若虛空，似蓮華不著水；心清淨超於彼，稽首禮無上尊。自歸於佛，當願眾生，體解大道，發無上心；自歸於法，當願眾生，深入經藏，智慧如海；自歸於僧，當願眾生，統理大眾，一切無礙。和南聖眾。</p>
</div></div>
<div class='div-other'><a id='mulu168' />
<p class='h2'>齋佛儀</p>
<ul class="">
<li>南無常住十方佛</li>

<li>南無常住十方法</li>

<li>南無常住十方僧</li>

<li>南無本師釋迦牟尼佛</li>

<li>南無大悲觀世音菩薩</li>

<li>南無護法諸天菩薩</li>

<li>南無伽藍聖眾菩薩<span class="note-inline">(三遍)</span></li>
</ul><p class="dharani">曩謨薩嚩怛嗒耶　多嚩嚧枳諦　唵　三婆囉　三婆囉　吽</p>
<p class="dharani">曩謨蘇嚕婆耶　怛他耶多誐　怛姪他　唵　蘇嚕蘇嚕　缽囉蘇嚕　缽囉蘇嚕　娑婆訶</p>
<p>此食色香味，上供十方佛，中奉諸賢聖，下及六道品，等施無差別，隨願皆飽滿。令今施者得，無量波羅蜜。三德六味，供佛及僧；法界人天，普同供養。</p>
<p class="dharani">唵　誐誐曩　娑婆縛　襪日囉　斛</p>
<p>禪悅酥酡，造出天廚供；成道當初，牧女前來送。老母曾將，托在金盤奉；獻上如來，大覺金仙眾。　禪悅藏菩薩摩訶薩<span class='note-inline'>(三聲)</span>。</p>
</div>
<div class='div-other'><a id='mulu169' />
<p class='h2'>二時臨齋儀</p>
<div class='div-other'><a id='mulu170' />
<p class='h3'>念供養</p><p>供養清淨法身毘盧遮那佛、圓滿報身盧舍那佛、千百億化身釋迦牟尼佛、當來下生彌勒尊佛、十方三世一切諸佛、大智文殊師利菩薩、大行普賢菩薩、大悲觀世音菩薩、諸尊菩薩摩訶薩、摩訶般若波羅蜜。三德六味，供佛及僧，法界人天，普同供養。若飯食時，當願眾生，禪悅為食，法喜充滿。</p>
</div>
<div class='div-other'><a id='mulu171' />
<p class='h3'>出生<span class='note-inline'>(以箸挑飯五七粒，近左手掌中點念云)</span></p><p>法力不思議，大悲無障礙；七粒遍十方，普施周沙界。大鵬金翅鳥、鬼子母、曠野神皆得飽滿　唵<span class='note-inline'>(度利曳沙訶)</span>。</p>
</div>
<div class='div-other'><a id='mulu172' />
<p class='h3'>結齋</p><p>飯食以訖，當願眾生，所作皆辦，具諸佛法。</p>
</div>
<div class='div-other'><a id='mulu173' />
<p class='h3'>粥</p><p>粥有十利，饒益行人；果報無邊，究竟常樂。</p>
</div>
<div class='div-other'><a id='mulu174' />
<p class='h3'>受嚫</p><p>財法二施，等無差別；檀波羅蜜，具足圓滿。</p>
</div></div>
<div class='div-other'><a id='mulu175' />
<p class='h2'>誦藥師經畢咒願解結</p><p>十二藥叉大將，助佛宣弘，五色綵縷結其名，隨願悉圓成，冤業冰清，福壽永康寧。</p>
<p class="dharani">南無薄伽伐帝　鞞殺社　窶嚕薛琉璃　缽喇婆喝囉闍也　怛陀揭多耶　阿囉喝帝　三藐三勃陀耶　怛姪陀　唵　鞞殺逝　鞞殺逝　鞞殺社　三沒揭帝　莎訶</p>

<div class="lg regular"><div class='lg-row'>解結解結解冤結，　解了多生冤和業；</div>
<div class='lg-row'>洗心滌慮發虔成，　今對佛前求解結。</div>
</div>
<ul class="">
<li>藥師佛、</li>

<li>藥師佛，</li>

<li>消災延壽藥師佛</li>

<li>南無消災延壽藥師佛</li>
</ul></div>
<div class='div-other'><a id='mulu176' />
<p class='h2'>誦經略止偈</p><p>菩提妙化遍莊嚴，隨所住處常安樂。</p>
</div>
<div class='div-other'><a id='mulu177' />
<p class='h2'>誦《法華經》畢回向：</p><p>一句染神，咸資彼岸；思惟修習，永用舟航；隨喜見聞，恒為主伴。若取若捨，經耳成緣；或順或違，終因斯脫。願解脫之日，依報正報，常宣妙經；一剎一塵，無非利物。唯願諸佛冥熏加被，一切菩薩密借威靈；在在未說皆為勸請，凡有說處親承供養；一句一偈增進菩提，一色一香永無退轉。</p>
<p>南無護法諸天菩薩<span class='note-inline'>(三稱)</span>。</p>
</div>
<div class='div-other'><a id='mulu178' />
<p class='h2'>華嚴道場字母</p><p>罏香乍爇，法界蒙熏，華嚴海會悉遙聞，隨處結祥雲，誠意方殷，諸佛現全身。<span class='note-inline'>(每日主經出班白云)</span>遮那妙體，遍法界以為身；華藏莊嚴，等大虛而為量。維此法會，不異寂場，極依正以常融；在聖凡而靡間。初成正覺，現神變於菩提場中；再轉法輪，震圓音於普光明殿。遍七處而恒演，歷九會以同宣；敷萬行之因華，嚴一乘之道果。謹遵教典，大啟法筵，仰祝皇圖鞏固，帝道遐昌；佛日增輝，法輪常轉。十方施主，增益福田；法界眾生，同圓種智。</p>
<p style="margin-left:1em">南無華嚴教主盧舍那佛<span class='note-inline'>(三稱)</span><span class='note-inline'>(舉開經偈云)</span>：</p>

<div class="lg regular"><div class='lg-row'>無上甚深微妙法，　百千萬劫難遭遇；</div>
<div class='lg-row'>我今見聞得受持，　願解如來真實義。</div>
</div><p style="margin-left:2em">其一讚佛<span class='note-inline'>(每卷畢舉讚，共有四讚)</span>：</p>
<p>華嚴海會，舍那如來，蓮華藏海坐華臺，諸佛歎奇哉！萬象昭回，幽暗一時開<span class='note-inline'>(一卷之三卷)</span>。</p>
<p style="margin-left:2em">其二法讚：</p>
<p>華嚴海會，寶藏靈文，大千經卷一微塵，剖出在當人，華雨繽紛，法界普熏聞<span class='note-inline'>(四卷之五卷)</span>。</p>
<p style="margin-left:2em">其三海會眾讚：</p>
<p>華嚴海會，十聖三賢，華臺寶座擁諸天，法界廣無邊，助佛弘宣，陸地綻金蓮<span class='note-inline'>(六卷之八卷)</span>。</p>
<p style="margin-left:2em">其四第一會讚：</p>
<p>華嚴海會，覺帝揚靈，菩提場內道初成，夜半睹明星，普救迷情，幽暗悉光明<span class='note-inline'>(九卷之十一卷)</span>。</p>
<p style="margin-left:2em">第二會讚：</p>
<p>普光明殿，大法弘宣，如來名號廣無邊，四諦義幽玄，法炬常然，普獻法王前<span class='note-inline'>(十二卷之十五卷)</span>。</p>
<p style="margin-left:2em">第三會讚：</p>
<p>菩提樹下，不動而升，天王帝釋遠相迎，敷座<span class='corr'>已</span>圓成，覺帝揚聲，萬象悉皆聽<span class='note-inline'>(十六卷之十八卷)</span>。</p>
<p style="margin-left:2em">第四會讚：</p>
<p>波騰行海，雲布慈門，夜摩天上眾雲臻，圍遶法王尊，花雨繽紛，一會儼然存<span class='note-inline'>(十九之二十一卷)</span>。</p>
<p style="margin-left:2em">第五會讚：</p>
<p>率陀天上，慧日舒光，十迴向義廣宣揚，苦海作津梁，化日舒長，華雨散天香<span class='note-inline'>(二十二之二十三卷)</span>。</p>
<p style="margin-left:2em">第六會讚：</p>
<p>高升他化，自在天宮，廣宣十地義無窮，行布盡圓融，慧燄重重，爍破太虛空<span class='note-inline'>(三十四之三十九卷)</span>。</p>
<p style="margin-left:2em">第七會讚：</p>
<p>普光再會，大法重宣，高超十聖與三賢，等覺義幽玄，心月孤圓，究竟離言詮<span class='note-inline'>(四十之五十二卷)</span>。</p>
<p style="margin-left:2em">第八會讚：</p>
<p>普光三會，萬行圓修，普賢瓶瀉二千酬，苦海泛慈舟，一句全收，法義一齊周<span class='note-inline'>(五十三之五十九卷)</span>。</p>
<p style="margin-left:2em">第九會讚：</p>
<p>福城東際，童子南詢，百城煙水渺無垠，知識異常倫，五十三人，一曲和陽春<span class='note-inline'>(六十之八十卷)</span>。</p>
<p style="margin-left:2em">經畢總讚：</p>
<p>普賢行願，功德周圓，普資恩有利人天，福壽廣增延，滅罪無邊，同願禮金仙<span class='note-inline'>(舉讚)</span>。</p>
<p style="margin-left:2em"><span class='note-inline'>(每卷讚畢舉唱)</span>。</p>
<p style="margin-left:1em">華嚴字母，眾藝親宣，善財童子得真傳；秘蜜義幽玄，功德無邊，唱誦利人天<span class='note-inline'>(眾同唱)</span>。</p>

<table>
<tr><td>阿<span class="note-inline">(上聲，後同)</span></td>
<td>佒鞥翁烏爊哀醫因安音諳謳</td>
<td/>
<td>阿</td>
<td/>
</tr>
<tr><td>多</td>
<td>當登東都刀[黑*臺]低顛單○耽兜</td>
<td/>
<td>多</td>
<td/>
</tr>
<tr><td>波</td>
<td>幫崩○逋褒䪹卑賓般○○○</td>
<td/>
<td>波</td>
<td/>
</tr>
<tr><td>左</td>
<td>臧增宗租遭災齎津籛浸簪陬</td>
<td>唱</td>
<td>左</td>
<td>字</td>
</tr>
<tr><td>那</td>
<td>囊能濃奴揉㾍泥年難䛘南㝹</td>
<td/>
<td>那</td>
<td>時</td>
</tr>
<tr><td>邏</td>
<td>郎楞籠盧勞來黎嶙闌林藍婁</td>
<td/>
<td>邏</td>
<td>普</td>
</tr>
<tr><td>柂</td>
<td>唐騰同從陶臺啼田檀○覃頭</td>
<td/>
<td>柂</td>
<td>願</td>
</tr>
<tr><td>婆</td>
<td>傍朋蓬蒲袍牌毗頻槃○[並/足]裒</td>
<td/>
<td>婆</td>
<td>法</td>
</tr>
<tr><td>茶</td>
<td>長澄重除䄻[女*(犀-牛+干)]池陳[狂-王+聯]沉[怡-台+咸]儔</td>
<td/>
<td>茶</td>
<td>界</td>
</tr>
<tr><td>沙</td>
<td>霜生舂疏稍[山*思]詩申山深衫搜</td>
<td/>
<td>沙</td>
<td>眾</td>
</tr>
<tr><td>嚩</td>
<td>忘○犛無○○微文樠○[瑢-口+夕]雺</td>
<td/>
<td>嚩</td>
<td>生</td>
</tr>
<tr><td>哆</td>
<td>鐺燈冬都啁懛堤顛殫○擔侸</td>
<td>唱</td>
<td>哆</td>
<td>入</td>
</tr>
<tr><td>也</td>
<td>陽蠅容余遙○移寅延淫鹽由</td>
<td/>
<td>也</td>
<td>般</td>
</tr>
<tr><td>瑟吒<span class="note-inline">(二合)</span></td>
<td><span class="note-inline">(尸尸書書尸師尸尸師尸師師張微中朱朝梩知珍㣶砧詀輈)</span></td>
<td/>
<td>瑟吒</td>
<td>若</td>
</tr>
<tr><td>迦</td>
<td>岡搄公孤高該雞斤千金甘鉤</td>
<td/>
<td>迦</td>
<td>波</td>
</tr>
<tr><td>娑</td>
<td>桑僧棇甦騷腮西新珊心三涑</td>
<td/>
<td>娑</td>
<td>羅</td>
</tr>
<tr><td>麼</td>
<td>茫瞢蒙模毛埋彌民瞞○姏呣</td>
<td/>
<td>麼</td>
<td>蜜</td>
</tr>
<tr><td>伽</td>
<td>強[歹*堯]窮渠喬○奇勤虔琴鉗求</td>
<td/>
<td>伽</td>
<td>門</td>
</tr>
<tr><td>他</td>
<td>湯鼕通㻌叨胎梯天灘舚貪偷</td>
<td/>
<td>他</td>
<td/>
</tr>
<tr><td>社</td>
<td>常成慵蜍韶○時辰禪諶蟾酬</td>
<td>唱</td>
<td>社</td>
<td/>
</tr>
<tr><td>鎖</td>
<td>顙僧[甬*ㄆ]蘇掃諰洗[占@又]傘罧糝[容-口+夕]</td>
<td/>
<td>鎖</td>
<td/>
</tr>
<tr><td>柂</td>
<td>棠滕筒途桃抬提田壇○談投</td>
<td/>
<td>柂</td>
<td/>
</tr>
<tr><td>奢</td>
<td>傷升春書燒篩尸伸羶琛苫收</td>
<td/>
<td>奢</td>
<td/>
</tr>
<tr><td>佉</td>
<td>康硱空枯尻開欺[(臣*ㄆ)/(禾/(尒-小+(恭-共)))]看欽龕彄</td>
<td/>
<td>佉</td>
<td/>
</tr>
<tr><td>叉</td>
<td>創琤衝初抄釵鴟嗔[彳*軍]眈攙搊</td>
<td/>
<td>叉</td>
<td>字</td>
</tr>
<tr><td>娑多<span class="note-inline">(二合)</span></td>
<td><span class="note-inline">(思思蘇蘇思思西西思西思思當登東都刀懛低顛單○耽兜)</span></td>
<td/>
<td>娑多</td>
<td>時</td>
</tr>
<tr><td>壤</td>
<td>穰仍茸如饒○而仁然任髯柔</td>
<td/>
<td>壤</td>
<td>普</td>
</tr>
<tr><td>曷攞多<span class="note-inline">(二合)</span></td>
<td><span class="note-inline">(亢恒胡胡毫孩奚賢寒○含侯郎楞龍盧勞來黎燐闌林藍婁當登東都刀儓低顛單○耽兜)</span></td>
<td/>
<td>曷攞多</td>
<td>願</td>
</tr>
<tr><td>婆</td>
<td>旁棚髼葡炮排皮貧柈○[並/足]髻</td>
<td/>
<td>婆</td>
<td>法</td>
</tr>
<tr><td>車</td>
<td>昌稱衝樞怊差蚩瞋闡眈[韋*(詹-言+(工/口))]犨</td>
<td/>
<td>車</td>
<td>界</td>
</tr>
<tr><td>娑麼<span class="note-inline">(二合)</span></td>
<td><span class="note-inline">(斯斯蘇蘇思思西西思西思思茫萌蒙模毛埋迷民蠻○[葵-天+ㄆ]謀)</span></td>
<td/>
<td>娑麼</td>
<td>眾</td>
</tr>
<tr><td>訶婆<span class="note-inline">(二合)</span></td>
<td><span class="note-inline">(㰠衡烘呼蒿咍希希頇希含呴旁朋蓬蒲袍排毘貧泮○踅裒)</span></td>
<td>唱</td>
<td>訶婆</td>
<td>生</td>
</tr>
<tr><td>[糸*(前-刖+老)]</td>
<td>喪僧鬆蘇繰腮西辛珊芯糝鎪</td>
<td/>
<td>[糸*(前-刖+老)]</td>
<td>入</td>
</tr>
<tr><td>伽</td>
<td>強擎蛩劬翹○其芹乾禽鍼裘</td>
<td/>
<td>伽</td>
<td>般</td>
</tr>
<tr><td>吒</td>
<td>張徵中豬朝梩知珍㣶砧詀輈</td>
<td/>
<td>吒</td>
<td>若</td>
</tr>
<tr><td>拏</td>
<td>孃[寍-皿+(蠢-春+(立*立))]醲袽嬈樨尼紉然䛘諵羺</td>
<td/>
<td>拏</td>
<td>波</td>
</tr>
<tr><td>娑頗<span class="note-inline">(二合)</span></td>
<td><span class="note-inline">(思思蘇甦思思西西思西思思滂漰[彳*夆]秿胞[岸-干+(酉*巳)]披砏潘○芝桴)</span></td>
<td/>
<td>娑頗</td>
<td>羅</td>
</tr>
<tr><td>娑迦<span class="note-inline">(二合)</span></td>
<td><span class="note-inline">(思思蘇蘇思思西西思西思思岡搄公孤高該雞斤千今甘勾)</span></td>
<td/>
<td>娑迦</td>
<td>蜜</td>
</tr>
<tr><td>也娑<span class="note-inline">(二合)</span></td>
<td><span class="note-inline">(亦亦亦亦亦亦亦亦亦亦亦亦桑僧蜙甦繰腮西辛珊心三[革*(容-口+ㄆ)])</span></td>
<td/>
<td>也娑</td>
<td>門</td>
</tr>
<tr><td>室左<span class="note-inline">(二合)</span></td>
<td><span class="note-inline">(室室束束室室室室瑟室瑟瑟臧增宗租遭災齎津籛浸簪鄒)</span></td>
<td/>
<td>室左</td>
<td/>
</tr>
<tr><td>侘</td>
<td>䓪僜踵攄超搋絺[彳*(聯-丱+廾)]脠琛覘抽</td>
<td/>
<td>侘</td>
<td/>
</tr>
<tr><td>陀</td>
<td>唐滕彤圖韜駘醍田驒○曇骰</td>
<td/>
<td>陀</td>
<td/>
</tr></table><p style="margin-left:3em">字母<span class='note-inline'>(終)</span></p>
<p style="margin-left:2em">後讚</p>
<p>四十二字妙陀羅，字字包含義理多<span class='note-inline'>(阿、多、波、左云云)</span>。</p>
<p style="margin-left:1em">梵韻滿娑婆，功德大，法界沐恩波。</p>
<p>南無華嚴海會佛菩薩<span class='note-inline'>(一聲)</span>。</p>
<p style="margin-left:1em"><span class='note-inline'>(或舉)</span>願以此功德，普及於一切；我等與眾生，皆共成佛道<span class='note-inline'>(或舉)</span>。四生九有，同登華藏玄門；八難三塗，共入毘盧性海。</p>
</div>
<div class='div-other'><a id='mulu179' />
<p class='h2'>禮華嚴文</p><p class="byline">隨州大洪山遂禪師作</p>
<div class="lg regular"><div class='lg-row'>稽首華嚴真性海，　種種光明遍照尊；</div>
<div class='lg-row'>普賢萬行所莊嚴，　一切真如法界藏。</div>
<div class='lg-row'>龍樹龍宮親誦憶，　實叉于闐闡微言；</div>
<div class='lg-row'>一乘圓頓妙法門，　見性成佛真秘典。</div>
<div class='lg-row'>手捧目觀心口誦，　當知夙有大因緣；</div>
<div class='lg-row'>見聞隨喜發菩提，　究竟圓成薩婆若。</div>
</div><p>南無毘盧教主、華藏慈尊，演寶偈之金文，布琅函之玉軸。塵塵混入，剎剎圓融，十兆九萬五千四十八字，一乘圓教《大方廣佛華嚴經》。若人欲了知，三世一切佛；應觀法界性，一切惟心造。常願供養常恭敬，七處九會佛菩薩；常願證入常宣說，五周四分《華嚴經》。常願供養無休歇，九十剎塵菩薩眾；常願悟入常宣說，《大方廣佛華嚴經》。</p>
<p>伏願<span class='note-inline'>(某甲)</span>生生世世，在在處處，眼中常見如是經典；耳中常聞如是經典；口中常誦如是經典；手中常書如是經典；心中常悟如是經典。願生生世世，在在處處，常得親近華藏一切聖賢；常蒙華藏一切聖賢慈悲攝受。如經所說，願悉證明。願如善財菩薩、願如文殊師利菩薩、願如彌勒菩薩、願如普賢菩薩、願如觀世音菩薩、願如毘盧遮那佛。</p>
<p>以此稱經功德、以此發願功德，願與四恩三有法界一切眾生，消無始以來盡法界、虛空界無量罪垢。願與四恩三有法界一切眾生，解無始以來盡法界、虛空界無量冤業。願與四恩三有法界一切眾生，集無始以來，盡法界、虛空界無量福智，同遊華藏莊嚴海；同入菩提大道場。南無《大方廣佛華嚴經》。</p>
<p>華嚴海會佛菩薩<span class='note-inline'>(終)</span></p>
</div>
<div class='div-other'><a id='mulu180' />
<p class='h2'>小淨土文</p><p class="byline">慈雲懺主撰</p><p>一心皈命極樂世界阿彌陀佛，願以淨光照我，慈誓攝我。我今正念稱如來名，為菩提道求生淨土。佛昔本誓：「若有眾生欲生我國，志心信樂乃至十念，若不生者不取正覺。」以此念佛因緣，得入如來大誓海中，承佛慈力眾罪消滅、淨因增長。若臨命終自知時至，身無病苦、心不貪戀、意不顛倒，如入禪定。佛及聖眾，手執金臺來迎接我，於一念頃生極樂國。花開見佛，即聞佛乘，頓開佛慧，廣度眾生滿菩提願，廣度眾生滿菩提願。</p>
</div>
<div class='div-other'><a id='mulu181' />
<p class='h2'>新定西方願文</p><p class="byline">杭雲棲寺株宏撰</p>
<div class="lg regular"><div class='lg-row'>稽首西方安樂國，　接引眾生大導師；</div>
<div class='lg-row'>我今發願願往生，　惟願慈悲哀攝受。</div>
</div><p>弟子<span class='note-inline'>(某甲眾等)</span>普為四恩、三有法界眾生，求於諸佛一乘無上菩提道，故專心持念阿彌陀佛萬德洪名期生淨土；又以業重福輕，障深慧淺，染心易熾，淨德難成。今於佛前，翹勤五體，披瀝一心，投誠懺悔。我及眾生曠劫至今，迷本淨心，縱貪瞋癡，染穢三業無量無邊；從作罪垢無量無邊，所結冤業願悉消滅。從於今日立深誓願，遠離惡法誓不更造；勤修聖道誓不退惰；誓成正覺誓度眾生。阿彌陀佛以慈悲願力，當證知我、當哀憫我、當加被我。願禪觀之中、夢寐之際，得見阿彌陀佛金色之身；得歷阿彌陀佛寶嚴之土；得蒙阿彌陀佛甘露灌頂、光明照身、手摩我頭、衣覆我體，使我宿障自除、善根增長、疾空煩惱、頓破無明，圓覺妙心廓然開悟，寂光真境常得現前。至於臨欲命終預知時至，身無一切病苦厄難；心無一切貪戀迷惑，諸根悅豫，正念分明，捨報安詳，如入禪定。阿彌陀佛與觀音勢至諸聖賢眾，放光接引垂手提攜。樓閣幢幡，異香天樂，西方聖境，昭示目前，令諸眾生，見者聞者，歡喜感歎，發菩提心。</p>
<p>我於爾時乘金剛臺隨從佛後，如彈指頃生極樂國，七寶池內勝蓮華中，華開見佛，見諸菩薩，聞妙法音，獲無生忍。於須臾間，承事諸佛，親蒙授記。得授記<span class='corr'>已</span>，三身四智，五眼六通，無量百千陀羅尼門，一切功德皆悉成就。然後不違安養，回入娑婆，分身無數，遍十方剎，以不可思議自在神力，種種方便度脫眾生，咸令離染還得淨心，同生西方入不退地。如是大願，世界無盡，眾生無盡，業及煩惱一切無盡，我願無盡。願今禮佛、發願、修持功德回施有情，四恩總報，三有齊資，法界眾生，同圓種智。</p>
<p style="margin-left:1em">前淨土文理得而義未周，後淨土文義周而辭太簡。義未周，則往生之意不顯；辭太簡，則悲懇之情不伸。予乃宗以大經、博以諸說、融以事理、貫以果因而成此文。淨業諸上善人如以為可，願廣流通；如謂不然，願承教誨。</p>
</div>
<div class='div-other'><a id='mulu182' />
<p class='h2'>禮佛發願文</p><p class="byline">怡山然禪師撰</p><p>歸命十方調御師，演揚清淨微妙法；三乘四果解脫僧，願賜慈悲哀攝受。但<span class='note-inline'>(其甲)</span>自違真性，枉入迷流，隨生死以飄沉、逐色聲而貪染。十纏十使，積成有漏之因；六根六塵，妄作無邊之罪。迷淪苦海，深溺邪途，著我耽人，舉枉措直。累生業障，一切愆尤，仰三寶以慈悲，瀝一心而懺悔。所願能仁拯拔，善友提攜，出煩惱之深淵，到菩提之彼岸。此世福基命位，各願昌隆；來生智種靈苗，同希增秀。生逢中國，長遇明師；正信出家，童真入道。六根通利，三業純和；不染世緣，常修梵行。執持禁戒，塵業不侵；嚴護威儀，蜎飛無損。不逢八難，不缺四緣；般若智以現前，菩提心而不退。修習正法，了悟大乘，開六度之行門，越三祗之劫海。建法幢於處處，破疑網於重重；降伏眾魔，紹隆三寶。承事十方諸佛，無有疲勞；修學一切法門，悉皆通達。廣作福慧，普利塵沙；得六種之神通，圓一生之佛果。然後不捨法界，遍入塵勞，等觀音之慈心，行普賢之願海。他方此界，逐類隨形；應現色身，演揚妙法。泥犁苦趣，餓鬼道中，或放大光明、或現諸神變。其有見我相，乃至聞我名，皆發菩提心，永出輪迴苦。火鑊冰河之地變作香林，飲銅食鐵之徒化生淨土。披毛戴角，負債含怨，盡罷辛酸，咸霑利樂。疾疫世而現為藥草，救療沉痾；饑饉時而化作稻粱，濟諸貧餒。但有利益，無不興崇。次期累世冤親、現存眷屬，出四生之<span class='corr'>汩</span>沒；捨萬劫之愛纏，等與含生，齊成佛道。虛空有盡，我願無窮；情與無情，同圓種智。</p>
<p style="margin-left:1em">此真大乘菩薩弘誓願也。</p>
</div>
<div class='div-other'><a id='mulu183' />
<p class='h2'>讚觀音文</p><p>南無過去正法明如來、現前觀世音菩薩，成妙功德，具大慈悲。於一身心，現千手眼，照見法界，護持眾生。令發廣大道心，教持圓滿神咒，永離惡道，得生佛前。無間重愆，纏身惡疾，莫能救濟，悉使消除。三昧辯才，現生求願，咸令果遂，決定無疑。能使速獲三乘，早登佛地，威神之力，歎莫能窮，故我一心，歸命頂禮。</p>
</div>
<div class='div-other'><a id='mulu184' />
<p class='h2'>禮觀音文</p><p class="byline">大慧杲禪師撰</p><p>清淨三業，一心五體投地，歸依南無十方慈父廣大靈感觀世音菩薩！我聞菩薩從聞思修入三摩地，得二隨順、四不思議、十四無畏、十九說法、七難二求、三十二應無量功德。興大威力，發大誓願，同流九界，六道四生，生死趣中，興百千萬億無量恒河沙劫數善行方便，救度拔濟，一切眾生，無有休息。我今哀求，必賜加被。伏念<span class='note-inline'>(某甲)</span>，夙生慶幸，得遇佛乘，身雖出家，身不染道<span class='note-inline'>(在家者改作身苦塵緣，心多散亂)</span>，愚癡邪見，諸根昏塞。內外經書，雖於習學，章句妙理，無所通曉。又恐福力淺薄，壽命不長，徒入空門<span class='note-inline'>(在家改作徒得人身)</span>，虛生浪死。我今洗心泣血，稽顙投誠，終日竟夜，存想聖容，受持聖號，禮拜聖像。惟願菩薩，天耳聞聲，悲心救苦，憐愍加被。放大神光，照我身心，傾大甘露，灌我頂門。蕩滌累世怨愆，洗潔千生罪垢，身心清淨，魔障消除。晝夜之間、坐臥之中，觀見菩薩，放大神光，開我慧性，使<span class='note-inline'>(某甲)</span>即時，神通朗發，智慧聰明。一切經書，自然記憶；一切義理，自然通曉。得大辯才、得大智慧、得大壽命、得大安樂。參禪學道，無諸魔障，悟無生忍，世世生生，行菩薩道。四恩總報，三有齊資，法界眾生，同圓種智。</p>
</div>
<div class='div-other'><a id='mulu185' />
<p class='h2'>祈禱觀音文</p><p>聞性空時妙無比，思修頓入三摩地；無緣慈力赴群機，明月影臨千澗水。弟子<span class='note-inline'>(某人)</span>稽首歸命　大慈悲父觀世音菩薩！仰願他心道眼，無礙見聞，動大哀憐，冥熏加被。一者願早斷漏結，速證無生，三業圓明，六根清淨。二者願一聞千悟，獲大總持，具足辯才，四無礙解，凡是聖教，熏習其心，一歷耳根，永無忘失，功德智慧，莊嚴其身，根根塵塵，周遍法界。三者願上求佛果，下度群生，梵行早圓，三輪空寂，直至成佛，於其中間捨身受身常為男子，隨佛出家，發菩提心，自利利他，行願無盡。然後願我臨欲命終時盡除一切諸障礙，面見彼佛阿彌陀！即得往生安樂剎，生彼國土，滿諸大願，足菩薩行，與諸眾生，皆成佛道。</p>
<p>一者禮敬諸佛。二者稱讚如來。三者廣修供養。四者懺悔業障。五者隨喜功德。六者請轉法輪。七者請佛住世。八者常隨佛學。九者恒順眾生。十者普皆回向。無邊煩惱斷，無量法門修，誓願度眾生，皆共成佛道。十方三世一切佛，一切菩薩摩訶薩，摩訶般若波羅蜜。</p>
<p>南無大慈大悲廣大靈感觀世音菩薩<span class='note-inline'>(三稱三拜。凡禮觀音者，先須像前跪念贊觀音文畢，當持大悲咒廿一遍，次當身拜口念禮觀音文；再次當跪念祈禱觀音文回向)</span>。</p>
</div>
<div class='div-other'><a id='mulu186' />
<p class='h2'>在家誦經回向</p>
<div class="lg regular"><div class='lg-row'>上來清淨身語意，　持誦經文祕密咒；</div>
<div class='lg-row'>回向三寶眾龍天，　祝讚家堂諸聖造。</div>
<div class='lg-row'>三塗八難俱離苦，　四恩三有盡資熏；</div>
<div class='lg-row'>國界安寧兵革消，　風調雨順民康樂。</div>
<div class='lg-row'>眾善熏修希勝進，　身位安寧無難事；</div>
<div class='lg-row'>家居吉慶絕非虞，　此世他生增福慧。</div>
<div class='lg-row'>十方三世一切佛！　諸尊菩薩摩訶薩！</div>
<div class='lg-row'>摩訶般若波羅蜜。</div>
</div></div>
<div class='div-other'><a id='mulu187' />
<p class='h2'>六根偈</p>
<div class="lg regular"><div class='lg-row'>若有眼根惡，　業障眼不淨；　但當誦大乘，</div>
<div class='lg-row'>思念第一義，　是名懺悔眼，　盡諸不善業。</div>
<div class='lg-row'>耳根聞亂聲，　壞亂和合義，　由是起狂亂，</div>
<div class='lg-row'>猶如癡猿猴；　但當誦大乘，　觀法空無相，</div>
<div class='lg-row'>永盡一切惡，　天耳聞十方。　鼻根著諸香，</div>
<div class='lg-row'>隨染起諸觸，　如此狂惑鼻，　隨染生諸塵；</div>
<div class='lg-row'>若誦大乘經，　觀法如實際，　永離諸惡業，</div>
<div class='lg-row'>後世不復生。　舌根起五種，　惡口不善業；</div>
<div class='lg-row'>若欲自調順，　應勤修慈心，　思法真寂義，</div>
<div class='lg-row'>無諸分別相。　心想如猿猴，　無有暫停時；</div>
<div class='lg-row'>若欲折伏者，　當勤誦大乘，　念佛大覺身，</div>
<div class='lg-row'>力無畏所成。　身為機關主，　如塵隨風轉，</div>
<div class='lg-row'>六賊遊戲中，　自在無罣礙；　若欲滅此惡，</div>
<div class='lg-row'>永離諸塵勞，　常處涅槃城，　安樂心澹泊，</div>
<div class='lg-row'>當誦大乘經，　念諸菩薩母，　無量勝方便，</div>
<div class='lg-row'>從思實相得。　如此等六法，　名為六情根，</div>
<div class='lg-row'>一切業障海，　皆從妄想生；　若欲懺悔者，</div>
<div class='lg-row'>端坐念實相，　眾罪如霜露，　慧日能消除，</div>
<div class='lg-row'>是故應志心，　懺悔六情根<span class='note-inline'>(六根偈竟)</span>。</div>
</div></div>
<div class='div-other'><a id='mulu188' />
<p class='h2'>法身偈</p><p>諸行無常，是生滅法；生滅滅<span class='corr'>已</span>，寂滅為樂。</p>
</div>
<div class='div-other'><a id='mulu189' />
<p class='h2'>為臨終人念佛式<span class='note-inline'>(靈前通用)</span></p><p>愛河千尺浪，苦海萬重波；欲免輪迴苦，大眾念彌陀　南無阿彌陀佛<span class='note-inline'>(或一百聲、二三百聲，隨意延促)</span>。</p>
<p>南無觀世音菩薩、南無大勢至菩薩、南無清淨大海眾菩薩。</p>
<p>第一大願，觀想彌陀，四十八願度娑婆，九品湧金波，寶綱交羅，度眾生出愛河。</p>

<div class="lg regular"><div class='lg-row'>眾等稱念阿彌陀，　真實功德佛名號；</div>
<div class='lg-row'>惟願慈悲哀攝受，　證知懺悔及所願。</div>
<div class='lg-row'>往昔所造諸惡業，　皆由無始貪瞋癡；</div>
<div class='lg-row'>從身語意之所生，　一切罪根皆懺悔。</div>
<div class='lg-row'>惟願亡靈神不亂，　正念直往生安養；</div>
<div class='lg-row'>面奉彌陀值聖眾，　修行十地勝常樂。</div>
<div class='lg-row'>以上因緣三世佛，　文殊普賢觀自在；</div>
<div class='lg-row'>諸尊菩薩摩訶薩，　摩訶般若波羅蜜。</div>
</div>
<div class="lg regular"><div class='lg-row'>願以此功德，　普及於一切；　我等與眾生，</div>
<div class='lg-row'>皆共成佛道。</div>
</div><p>十方三世一切佛，一切菩薩摩訶薩，摩訶般若波羅蜜<span class='note-inline'>(終)</span>。</p>
</div>
<div class='div-other'><a id='mulu190' />
<p class='h2'>念佛彌陀讚</p><p>志心信禮，西方淨土主，阿彌陀無量壽，因中發弘誓，唵<span class='note-inline'>(啞吽)</span>，接引出娑婆。到西方，不退地，授佛記，上品蓮華生，常聞說法音。七寶池，八功德水，三十六萬億，唵<span class='note-inline'>(啞吽)</span>，同赴蓮池會。若歸依，能消滅，消滅十惡罪；佛子若歸依，能消滅，消滅十惡罪。</p>
</div>
<div class='div-other'><a id='mulu191' />
<p class='h2'>西方淨土讚</p><p>讚禮西方，極樂清涼，蓮池九品華香，寶樹成行，常聞天樂鏗鏘。彌陀佛大放慈光，化導眾生，無量降吉祥，現前眾等歌揚，願生安養。</p>
</div>
<div class='div-other'><a id='mulu192' />
<p class='h2'>晨朝功德讚</p><p>佛功德不可量，祝延萬歲君王，四恩三有盡酬償，怨親俱超往，現前眾等增福慧，臨終正念昭彰，佛垂金手放毫光，同願往西方。</p>
</div>
<div class='div-other'><a id='mulu193' />
<p class='h2'>消災讚</p><p>消災勝會，熾盛光王，十二大願妙難量，滅罪殄災殃，賜福垂祥，諸佛盡稱揚。</p>
</div>
<div class='div-other'><a id='mulu194' />
<p class='h2'>藥師讚</p><p>藥師海會，熾盛光王，八大菩薩降吉祥，七佛助宣揚，日月迴光，福壽永安康。</p>
</div>
<div class='div-other'><a id='mulu195' />
<p class='h2'>佛寶讚</p><p>志心信禮佛陀耶，兩足尊！三覺圓，萬德具，天人調御師<span class='note-inline'>(唵啞吽)</span>，凡聖大慈父。從真界，騰應質，悲化溥，豎窮三際時，弘遍十方處。震法雷，鳴法鼓，廣演權實教<span class='note-inline'>(唵啞吽)</span>，大開方便路。若歸依，能消滅，地獄苦；若歸依，能消滅，地獄苦。</p>
</div>
<div class='div-other'><a id='mulu196' />
<p class='h2'>法寶讚</p><p>志心信禮達摩耶，離欲尊！寶藏收，玉函軸，結集於西域<span class='note-inline'>(唵啞吽)</span>，翻譯傳東土。祖師弘，賢哲判，成章疏，三乘分頓漸，五教定宗趣。鬼神欽，龍天護，導迷摽月指<span class='note-inline'>(唵啞吽)</span>，除熱真甘露。若歸依，能消滅，餓鬼苦；若歸依，能消滅，餓鬼苦。</p>
</div>
<div class='div-other'><a id='mulu197' />
<p class='h2'>僧寶讚</p><p>志心信禮僧伽耶，眾中尊！五德師，六和侶，利生為事業<span class='note-inline'>(唵啞吽)</span>，弘法是家務。避囂塵，常宴坐，寂靜處，遮身服毳衣，充腹採薪薇。缽降龍，錫解虎，法燈常遍照<span class='note-inline'>(唵啞吽)</span>，祖印相傳付。若歸依，能消滅，旁生苦；若歸依，能消滅，旁生苦。</p>
</div>
<div class='div-other'><a id='mulu198' />
<p class='h2'>釋迦讚</p><p>志心信禮釋迦牟尼佛！三界師，四生父，玉毫眉際現<span class='note-inline'>(唵啞吽)</span>，金口談妙語。潤群生，如朽木，霑甘露，八十隨形好，三十二相具。現慈悲，相救諸苦，我今香花請<span class='note-inline'>(唵啞吽)</span>，惟願垂加護。願降臨，無遮會，表施主；願降臨，今時分，表施主。</p>
</div>
<div class='div-other'><a id='mulu199' />
<p class='h2'>觀音讚</p><p>志心信禮觀世音菩薩。現慈悲相光皎潔，眉灣如翠柳<span class='note-inline'>(唵啞吽)</span>，面圓似滿月。隨佛現，化群生，十方剎，瞻禮災殃散，聞名罪消滅。獻香花，星羅列，仙樂從空降<span class='note-inline'>(唵啞吽)</span>，絲竹聲和悅。願降臨，救眾生，歸佛剎；願慈悲，度諸有，生極樂。</p>
</div>
<div class='div-other'><a id='mulu200' />
<p class='h2'>地藏讚</p><p>志心信禮地藏王菩薩！大慈尊，超十地，手持金錫杖<span class='note-inline'>(唵啞吽)</span>，身掛福田衣。掌中珠，照六道，發弘誓，每往閻王殿，親臨地獄內。救諸苦，咸出離，人天生快樂<span class='note-inline'>(唵啞吽)</span>，直至佛菩提。白毫光，常照耀，不思議。願慈悲，臨法會，度群迷。</p>
</div>
<div class='div-other'><a id='mulu201' />
<p class='h2'>熾盛讚</p><p>藥師佛，熾盛玉，光臨水月壇場，悲心救苦降吉祥，除難消災障，懺悔檀那三世罪，願祈福壽綿長。吉星高照沐恩光，如意永安康；吉星高照沐恩光，如意永安康。</p>
</div>
<div class='div-other'><a id='mulu202' />
<p class='h2'>求生西方十六觀門讚</p><p>歸依西方十六觀門！日輪懸鼓暮西沉，水結琉璃，寶地一掌平，七重行樹，八德涼津，寶相巍巍放光明。無量壽佛、勢至、觀音，五色蓮華五車輪，丈六金身顯法身。下品蓮華托質化生，中品羅漢辟支身，上品菩薩十地門，一生補處，妙覺圓明，圓覺亦證悟修心，同圓種智法界真。西方教主，我等慈尊，九蓮臺畔度眾生。大慈彌陀佛，大悲菩薩僧，接引眾生，上品上生。</p>
</div>
<div class='div-other'><a id='mulu203' />
<p class='h2'>送佛讚</p><p>佛慈廣大，感應無差，寂光三昧遍河沙，原不離伽耶，降福齋家，金地湧蓮華。</p>
</div>
<div class='div-w'><p><span class='note-inline'>(浙江嘉興府楞嚴寺般若堂壬寅年　刻此諸經共三卷，居士嚴大參助銀參兩)</span></p>
<p><span class='note-inline'>(康熙元年四月　　　　　日)</span></p>
</div>
<div class='div-other'><a id='mulu204' />
<p class='h2'>溈山大圓禪師警策</p><p>夫業繫受身，未免形累，稟父母之遺體、假眾緣而共成，雖乃四大扶持，常相違背，無常老病，不與人期，朝存夕亡，剎那異世。譬如春霜曉露，倏忽即無，岸樹井藤，豈能長久？念念迅速，一剎那間，轉息即是來生，何乃晏然空過？父母不供甘旨，六親固以棄離；不能安國治邦，家業頓捐繼嗣。緬離鄉黨，剃髮稟師，內勤克念之功；外弘不諍之德。迥脫塵世，冀期出離，何乃纔登戒品，便言我是比丘？檀越所須，喫用常住，不解忖思來處，謂言法爾合供。喫了聚頭喧喧，但說人間雜話，然則一期趁樂，不知樂是苦因。曩劫徇塵，未嘗返省，時光淹沒，歲月蹉跎。受用殷繁，施利濃厚，動經年載，不擬棄離，積聚滋多，保持幻質。導師有敕，戒勗比丘，進道嚴身，三常不足。人多於此，耽味不休，日往月來，颯然白首。後學未聞旨趣，應須博問先知，將謂出家，貴求衣食。</p>
<p>佛先制律，啟創發蒙，軌則威儀，淨如冰雪。止持作犯，束斂初心，微細條章，革諸猥弊。毘尼法席，曾未叨陪，了義上乘，豈能甄別？可惜一生空過，後悔難追；教理未嘗措懷，玄道無因契悟。及至年高臘長，空腹高心；不肯親附良朋，惟知倨傲。未諳法律，戢斂全無，或大語高聲，出言無度，不敬上中下座，婆羅門聚會無殊。碗缽作聲，食畢先起；去就乖角，僧體全無。起坐忪諸，動他心念，不存些些軌則、小小威儀，將何束斂後昆？新學無因倣傚。纔相覺察，便言我是山僧，未聞佛教行持，一向情存粗糙。如斯之見，蓋為初心慵惰，饕餮因循，荏苒人間，遂成疏野，不覺躘踵老朽，觸事面牆。後學咨詢，無言接引，縱有談說，不涉典章。或被輕言，便責後生無禮，瞋心忿起，言語該人。一朝臥疾在床，眾苦縈纏逼迫，曉夕思忖，心裏恛惶，前路茫茫，未知何往？從茲始知悔過，臨渴掘井奚為？自恨蚤不預修，年晚多諸過咎。臨行揮霍怕怖慞惶，縠穿雀飛，識心隨業，如人負債，強者先牽，心緒多端，重處偏墜。無常殺鬼，念念不停，命不可延，時不可待，人天三有，應未免之。如是受身，非論劫數，感傷歎訝，哀哉切心，豈可緘言，遞相警策？所恨同生像季，去聖時遙，佛法生疏，人多懈怠，略伸管見，以曉後來，若不蠲矜，誠難輪逭。</p>
<p>夫出家者！發足超方，心形異俗，紹隆聖種，震懾魔軍，用報四恩，拔濟三有。若不如此，濫廁僧倫，言行荒疏，虛霑信施。昔年行處，寸步不移，恍惚一生，將何憑恃？況乃堂堂僧相，容貌可觀，皆是宿植善根，感斯異報。便擬端然拱手，不貴寸陰，事業不勤，功果無因克就，豈可一生空過？抑亦來業無裨，辭親決志披緇，意欲等超何所？曉夕思忖，豈可遷延過時？心期佛法棟梁，用作後來龜鏡，常以如此，未能少分相應。出言須涉於典章；談說乃傍於稽古。形儀挺特，意氣高閒。遠行要假良朋，數數清於耳目；住止必須擇伴，時時聞於未聞。故云：「生我者父母，成我者朋友。」親附善者，如霧露中行，雖不溼衣，時時有潤；狎習惡者，長惡知見，曉夕造惡，即目交報。歿後沉淪，一失人身萬劫不復，忠言逆耳豈不銘心者哉？便能澡心育德，晦跡韜名，蘊素精神，喧囂止絕。</p>
<p>若欲參禪學道，頓超方便之門。心契玄津，研幾精要，決擇深奧，啟悟真源，博問先知，親近善友。此宗難得其妙，切須子細用心，可中頓悟正因，便是出塵階漸，此則破三界三十五有。內外諸法，盡知不實，從心變起，悉是假名。不用將心湊泊，但情不附物，物豈礙人？任他法性周流，莫斷莫續，聞聲見色，蓋是尋常，遮邊那邊，應用不闕。如斯行止，實不枉披法服，亦乃酬報四恩，拔濟三有。生生若能不退，佛階決定可期；往來三界之賓，出沒為他作則。此之一學最妙最玄，但辦肯心，必不相賺。</p>
<p>若有中流之士，未能頓超，且於教法留心溫存；貝葉精搜義理。傳唱敷揚，接引後來，報佛恩德，時光亦不虛棄。必須以此扶持，住止威儀，便是僧中法器。豈不見倚松之葛，上聳千尋，附託勝因，方能廣益。懇修齋戒，莫謾虧踰，世世生生，殊妙因果。不可等閒過日，兀兀度時，可惜光陰，不求升進，徒消十方信施，亦乃孤負四恩。積累轉深，心塵易壅，觸途成滯，人所輕欺。古云：「彼既丈夫我亦爾！」不應自輕而退屈。若不如此徒在緇門，荏苒一生殊無所益。</p>
<p>伏望興決烈之志，開特達之懷，舉措看他上流，莫擅隨於庸鄙，今生便須決斷，想料不由別人。息意忘緣，不與諸塵作對；心空境寂，只為久滯不通。熟覽斯文，時時警策，強作主宰，莫徇人情，業果所牽，誠難逃避。聲和響順，形直影端，因果歷然，豈無憂懼？故經云：「假使百千劫，所作業不亡；因緣會遇時，果報還自受。」故知三界刑罰，縈絆殺人，努力勤修，莫空過日。深知過患，方乃相勸行持，願百劫千生，處處同為法侶。</p>
<p>乃為銘曰：</p>
<p>幻身夢宅，空中物色；前際無窮，後際寧剋。出此沒彼，升沉疲極；未免三輪，何時休息？貪戀世間，陰緣成質；從生至老，一無所得。根本無明，因茲被惑；光陰可惜，剎那不測。今生空過，來世窒塞；從迷至迷，皆因六賊。六道往還，三界匍匐；早訪明師，親近高德。決擇身心，去其荊棘；世自浮虛，眾緣豈逼？研窮法理，以悟為則；心境俱捐，莫記莫憶。六根怡然，行住寂默；一心不生，萬法俱息。</p>
<p style="margin-left:1em">凡為僧者，宜寫置坐隅，朝夕玩省；初出家人，即令熟讀，毋使遺忘。</p>
</div>
<div class='div-w'><p style="margin-left:1em"><span class='note-inline'>(嘉興府[車*度]轢道人嚴大參助銀參兩)</span></p>
<p style="margin-left:1em"><span class='note-inline'>(康熙元年　月　日　倪君亮刻)</span></p>
</div></div>
</div><!-- end of div[@id='body'] -->
</body></html>