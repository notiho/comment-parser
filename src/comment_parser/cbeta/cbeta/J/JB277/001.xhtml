<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>雲棲法彙</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />
<div class='div-xu'><a id='mulu2' />
<p class='h2'>重刻諸經日誦序</p><p>嘉禾項君。向以坊本百八般經入雲棲。謂是經。僧尼道俗晨夕所持誦。而真偽交雜。識者誚焉。幸為我一甄別之。以式初學。予按其本。勾抹詮次。去偽而存真。復披括經律。及古今人著作。取其最切近者一二。增益之。甫就槁。未較也。以致項君。項君隨付剞劂。而同邑許君。又仍其刻刻焉。予近閱一過。見其錯誤頗眾。乃重加訂正。別為方冊。梓而置之雲棲山中。庶善本流布。終成二君之美。其覽前之二刻者。當以是為左<span class='corr'>券</span>云。</p>
<p>時萬歷二十八年歲次庚子十月既望雲棲<span class='corr'>袾</span>宏識</p>
</div>
<div class='div-other'><a id='mulu3' />
<p class='h2'>諸經日誦集要目錄</p>
<ul class="">
<li>卷上
<ul class="">
<li>總集
<ul class="">
<li>○朝時課誦第一
<ul class="">
<li>大佛頂首楞嚴咒</li>

<li>千手千眼無礙大悲心陀羅尼</li>

<li>如意寶輪王陀羅尼</li>

<li>消災吉祥神咒</li>

<li>功德寶山神咒</li>

<li>佛母準提神咒</li>

<li>聖無量壽決定光明王陀羅尼</li>

<li>藥師灌頂真言</li>

<li>觀音靈感真言</li>

<li>七佛滅罪真言</li>

<li>往生淨土神咒</li>

<li>善天女咒</li>

<li>般若波羅蜜多心經</li>

<li>念佛緣起</li>

<li>回向文<span class="note-inline">(具別集)</span></li>
</ul></li>

<li>○暮時課誦第二
<ul class="">
<li>佛說阿彌陀經</li>

<li>懺悔文</li>

<li>蒙山施食儀</li>

<li>念佛回向<span class="note-inline">(文具別集)</span></li>

<li>三皈依</li>

<li>善導和尚示臨睡入觀文</li>
</ul></li>
</ul></li>
</ul></li>

<li>卷下
<ul class="">
<li>別集
<ul class="">
<li>○經類第一
<ul class="">
<li>華嚴行願品章</li>

<li>楞嚴勢至菩薩念佛章</li>

<li>觀無量壽佛經上品上生章</li>

<li>無量壽經四十八願</li>

<li>觀普賢菩薩經普賢觀章</li>

<li>金光明經空品</li>

<li>梵網經菩薩戒發誓願章</li>
</ul></li>

<li>○咒類第二
<ul class="">
<li>佛頂尊勝大陀羅尼<span class="note-inline">(一二)</span></li>

<li>受戒搭衣咒</li>

<li>般若無盡藏真言</li>

<li>華嚴補闕咒</li>

<li>穢跡金剛神咒</li>

<li>十二因緣咒<span class="note-inline">(附雜咒)</span></li>

<li>補闕真言</li>
</ul></li>

<li>○雜錄第三
<ul class="">
<li>看經警文<span class="note-inline">(保寧勇禪師作)</span></li>

<li>禮華嚴文<span class="note-inline">(隨州大洪山遂禪師作)</span></li>

<li>大慈菩薩發願偈</li>

<li>淨土文</li>

<li>又淨土文<span class="note-inline">(慈雲懺主作)</span></li>

<li>新定西方願文<span class="note-inline">(雲棲<span class="corr">袾</span>宏作)</span></li>

<li>禮佛發願文<span class="note-inline">(怡山然禪師作)</span></li>

<li>禮觀音文</li>

<li>又禮觀音文<span class="note-inline">(大慧杲禪師作)</span></li>

<li>溈山大圓禪師警策文</li>

<li>齋佛儀</li>

<li>二時臨齋儀</li>

<li>祝聖儀</li>

<li>祝韋馱儀</li>

<li>祝伽藍儀</li>

<li>祝祖師儀</li>

<li>祝監齋儀</li>

<li>擊鐘儀</li>

<li>結會念佛儀</li>

<li>香讚</li>

<li>西方讚</li>
</ul></li>
</ul></li>
</ul></li>
</ul></div>
<p class='juan'><a id='mulu4' />諸經日誦集要卷上</p><p class="byline">古杭雲棲寺沙門<span class='corr'>袾</span>宏訂輯</p>
<div class='div-other'><a id='mulu5' /><p style="margin-left:1em">問。舊刻首心經金剛觀音彌陀等。今胡不然。答。為欲以晨昏課誦經。咒。萃為一處。便彼初學隨眾諷演。次第分明故。又金剛等。單本獨行。莫知其數。遍滿世間。不必此中。更煩贅故。又諸全本經大都另刻流布<span class='corr'>已</span>廣。今唯節要。便初學故。</p>
</div>
<div class='div-other'><a id='mulu6' />
<p class='h2'>△總集</p><p style="margin-left:1em">稱總集者。以別集中。分經文咒文雜文。各為一類。此取便於晨昏。乃兼併。間錯。如織錦然。故名為總。</p>

<div class='div-other'><a id='mulu7' />
<p class='h3'>○朝時課誦第一</p>
<div class='div-other'><a id='mulu8' />
<p class='h4'>○大佛頂首楞嚴咒</p>
<div class="lg regular"><div class='lg-row'>妙湛總持不動尊　首楞嚴王世希有</div>
<div class='lg-row'>銷我億劫顛倒想　不歷僧祇獲法身</div>
<div class='lg-row'>願今得果成寶王　還度如是恒沙眾</div>
<div class='lg-row'>將此深心奉塵剎　是則名為報佛恩</div>
<div class='lg-row'>伏請世尊為證明　五濁惡世誓先入</div>
<div class='lg-row'>如一眾生未成佛　終不於此取泥洹</div>
<div class='lg-row'>大雄大力大慈悲　希更審除微細惑</div>
<div class='lg-row'>令我早登無上覺　於十方界坐道場</div>
<div class='lg-row'>舜若多性可銷亡　爍迦羅心無動轉</div>
<div class='lg-row'>南無常住十方佛　南無常住十方法</div>
<div class='lg-row'>南無常住十方僧　南無釋迦牟尼佛</div>
<div class='lg-row'>南無佛頂首楞嚴　南無觀世音菩薩</div>
<div class='lg-row'>南無金剛藏菩薩</div>
</div><p>爾時世尊。從肉髻中。涌百寶光。光中涌出。千葉寶蓮。有化如來。坐寶華中。頂放十道。百寶光明。一一光明。皆遍示現。十恒河沙。金剛密跡。擎山持杵。遍虛空界。大眾仰觀。畏愛兼抱。求佛哀祐。一心聽佛。無見頂相。放光如來。宣說神咒。</p>
<div><img src='../images/J32p0566_01.gif' alt='J32p0566_01.gif' /></div>
<div><img src='../images/J32p0567_01.gif' alt='J32p0567_01.gif' /></div>
<div><img src='../images/J32p0567_02.gif' alt='J32p0567_02.gif' /></div>
<div><img src='../images/J32p0567_03.gif' alt='J32p0567_03.gif' /></div>
<div><img src='../images/J32p0568_01.gif' alt='J32p0568_01.gif' /></div>
<div><img src='../images/J32p0568_02.gif' alt='J32p0568_02.gif' /></div>
<div><img src='../images/J32p0568_03.gif' alt='J32p0568_03.gif' /></div>
<div><img src='../images/J32p0569_01.gif' alt='J32p0569_01.gif' /></div>
<div><img src='../images/J32p0569_02.gif' alt='J32p0569_02.gif' /></div>
<p style="margin-left:1em">此咒排文界線。最便學習。有依經直寫者。蓋不解此意。</p>
</div>
<div class='div-other'><a id='mulu9' />
<p class='h4'>○千手千眼無礙大悲心陀羅尼</p><p class="dharani">南無喝囉怛那哆囉夜耶。南無阿唎耶。婆盧羯帝。爍缽囉耶。菩提薩埵婆耶。摩訶薩埵婆耶。摩訶迦盧尼迦耶。唵。薩皤囉罰曳。數怛那怛寫。南無悉吉㗚埵伊蒙阿唎耶。婆盧吉帝室佛囉楞馱婆。南無那囉謹墀。醯唎摩訶皤哆沙咩<span class='note-inline'>(羊鳴音)</span>。薩婆阿他豆輸朋。阿逝孕。薩婆薩哆那摩婆薩哆<span class='note-inline'>(藏本有此五字)</span>那摩婆伽。摩罰特豆。怛姪他。唵。阿婆盧醯。盧迦帝。迦羅帝。夷醯唎。摩訶菩提。薩埵。薩婆薩婆。摩囉摩囉。摩醯摩醯。唎馱孕。俱盧俱盧羯蒙。度盧度盧罰闍耶帝。摩訶罰闍耶帝。陀羅陀羅。地唎尼。室佛囉耶。遮囉遮囉。麼麼罰摩囉。穆帝隸。伊醯伊醯。室那室那。阿囉嘇。佛囉舍利。罰沙罰嘇。佛囉舍耶。呼盧呼盧摩囉。呼盧呼盧醯利。娑囉娑囉。悉唎悉唎。蘇嚧蘇嚧。菩提夜菩提夜。菩馱夜菩馱夜。彌帝唎夜。那囉謹墀。地利瑟尼那。婆夜摩那娑婆訶。悉陀夜娑婆訶。摩訶悉陀夜娑婆訶。悉陀喻藝室皤囉耶娑婆訶。那囉謹墀娑婆訶。摩囉那囉娑婆訶。悉囉僧阿穆佉耶娑婆訶。娑婆摩訶阿悉陀夜娑婆訶。者吉囉阿悉陀夜娑婆訶。波陀摩羯悉陀夜娑婆訶。那囉謹墀皤伽囉耶娑婆訶。摩婆利勝羯囉夜娑婆訶。南無喝囉怛那哆囉夜耶。南無阿利耶。婆羅吉帝。爍皤囉夜娑婆訶。唵<span class='note-inline'>(藏本有此一字)</span>。悉殿都漫多囉。跋陀耶娑婆訶。</p>
<p style="margin-left:1em">末有金剛勝莊嚴娑婆訶。摩羯勝莊嚴娑婆訶。唵。跋闍囉室利曳娑婆訶。三句古本無之。不知何人所增。有不念者亦得。</p>
</div>
<div class='div-other'><a id='mulu10' />
<p class='h4'>○如意寶輪王陀羅尼</p><p class="dharani">南無佛陀耶。南無達摩耶。南無僧伽耶。南無觀自在菩薩摩訶薩。具大悲心者。怛姪他。唵。斫揭囉伐底。震多末尼。摩訶缽蹬謎。嚕嚕。嚕嚕。底瑟吒。爍囉阿揭利。沙夜吽癹莎訶。唵。缽蹋摩。震多末尼。爍囉吽。唵。缽<span class='corr'>剌</span>陀缽亶謎吽。</p>
</div>
<div class='div-other'><a id='mulu11' />
<p class='h4'>○消災吉祥神咒</p><p class="dharani">曩謨三滿哆。母馱喃。阿缽囉底。賀多舍。娑曩喃。怛姪他。唵。佉。佉。佉呬。佉呬。吽。吽。入[口*縳]囉。入[口*縳]囉。缽囉入[口*縳]囉。缽囉入嚩囉。底瑟奼。底瑟奼。瑟致哩。瑟致哩。娑癹吒。娑癹吒。扇底迦。室哩曳。娑[口*縳]訶。</p>
</div>
<div class='div-other'><a id='mulu12' />
<p class='h4'>○功德寶山神咒</p><p class="dharani">南無佛陀耶。南無達磨耶。南無僧伽耶。唵。悉帝護嚕嚕。悉都嚕。只利波。吉利婆。悉達哩。布嚕哩。娑嚩訶。</p>
</div>
<div class='div-other'><a id='mulu13' />
<p class='h4'>○佛母準提神咒</p>
<div class="lg regular"><div class='lg-row'>稽首皈依蘇悉帝　頭面頂禮七俱胝</div>
<div class='lg-row'>我今稱讚大準提　惟願慈悲垂加護</div>
</div><p class="dharani">南無薩哆喃。三藐三菩陀。俱胝喃怛姪他。唵。折隸主隸準提娑婆訶。</p>
</div>
<div class='div-other'><a id='mulu14' />
<p class='h4'>○聖無量壽決定光明王陀羅尼</p><p class="dharani">唵捺摩巴葛瓦帝。阿巴囉密沓。阿優哩阿納蘇必你實執沓。牒左囉宰也。怛塔哿達也阿囉訶帝。三藥三不達也。怛也塔。唵。薩哩巴。桑斯葛哩。叭哩述沓。達囉馬帝哿哿捺。桑馬兀哿帝。莎巴瓦比述帝。馬喝捺也。叭哩瓦哩莎喝。</p>
</div>
<div class='div-other'><a id='mulu15' />
<p class='h4'>○藥師灌頂真言</p><p class="dharani">南無薄伽伐帝。鞞殺社。窶嚕薜琉璃。缽<span class='corr'>剌</span>婆。喝囉闍也怛他揭多耶。阿囉喝帝三藐三勃陀耶。怛姪他。唵。鞞殺逝。鞞殺逝。鞞殺社。三沒揭帝莎訶。</p>
</div>
<div class='div-other'><a id='mulu16' />
<p class='h4'>○觀音靈感真言</p><p class="dharani">唵。嘛呢叭[口*彌]吽。麻曷倪牙。納積都特。巴達積特些納。微達哩葛。薩而斡。而塔卜哩。悉塔葛納。補囉納納卜哩。丟忒班納。哪麻嚧吉說囉耶莎訶。</p>
</div>
<div class='div-other'><a id='mulu17' />
<p class='h4'>○七佛滅罪真言</p><p class="dharani">離婆離婆帝。求訶求訶帝。陀羅尼帝。尼訶囉帝。毘黎你帝。摩訶伽帝。真陵乾帝。莎婆訶。</p>
<p style="margin-left:1em">問。此有解冤釋結咒。何不錄。</p>
<p style="margin-left:1em">荅。華梵相雜。無此咒體。又無出處。去之。</p>
</div>
<div class='div-other'><a id='mulu18' />
<p class='h4'>○往生淨土神咒</p><p class="dharani">曩謨阿彌跢婆夜。哆他伽哆夜。哆地夜他。阿彌唎都婆毘。阿彌唎哆。悉耽婆毘。阿彌唎哆。毘迦蘭帝。阿彌唎哆。毘迦蘭哆。伽彌膩。伽伽那。枳多迦隸娑婆訶。</p>
</div>
<div class='div-other'><a id='mulu19' />
<p class='h4'>○善天女咒</p><p class="dharani">南無佛陀　南無達摩　南無僧伽　南無室利　摩訶提鼻耶　怛你也他。波利。富樓那。遮利三曼陀。達舍尼　摩訶毘訶羅伽帝　三曼陀。毘尼伽帝　摩訶迦利野　波禰波囉波禰　薩利[口*縳]栗他。三曼陀修缽黎帝　富隸那　阿利那　達摩帝　摩訶毘鼓畢帝　摩訶彌勒帝　婁簸僧祗帝　醯帝簁　僧祗醯帝　三曼陀阿他　阿㝹婆羅尼。</p>
<p style="margin-left:1em">問。普庵二佛咒何不錄。</p>
<p style="margin-left:1em">荅。真言是佛菩薩語。普庵後代高僧。無說咒理。二佛則華梵夾雜。文辭俚俗。皆所宜去。</p>
</div>
<div class='div-other'><a id='mulu20' />
<p class='h4'>○般若波羅蜜多心經</p><p>觀自在菩薩。行深般若波羅蜜多時。照見五蘊皆空。度一切苦厄。舍利子。色不異空。空不異色。色即是空。空即是色。受想行識。亦復如是。舍利子。是諸法空相。不生不滅。不垢不淨。不增不減。是故。空中無色。無受想行識。無眼耳鼻舌身意。無色聲香味觸法。無眼界。乃至無意識界。無無明。亦無無明盡。乃至無老死。亦無老死盡。無苦集滅道。無智亦無得。以無所得故。菩提薩埵。依般若波羅蜜多故。心無罣礙。無罣礙故。無有恐怖。遠離顛倒夢想。究竟涅槃。三世諸佛。依般若波羅蜜多故。得阿耨多羅三藐三菩提。故知般若波羅蜜多。是大神咒。是大明咒。是無上咒。是無等等咒。能除一切苦。真實不虛。故說般若波羅蜜多咒。即說咒曰。</p>
<p class="dharani">揭諦揭諦。波羅揭諦。波羅僧揭諦。菩提薩婆訶。</p>
<p style="margin-left:1em">問。舊有摩訶二字。何以去之。</p>
<p style="margin-left:1em">荅。古本原無故。八部般若中。自有摩訶般若波羅蜜經三十卷。號大品般若故。</p>

<ul class="">
<li>摩訶般若波羅蜜多<span class="note-inline">(三稱)</span><span class="note-inline">(若祝聖即於此句下接起)</span></li>
</ul><p>以此經咒功德。回向三寶龍天。三界嶽瀆靈聰。守護伽藍真宰。祈福保安平善。莊嚴有位先亡。普願法界眾生。共入毘盧性海。</p>
</div>
<div class='div-other'><a id='mulu21' />
<div class="lg regular"><div class='lg-row'>○阿彌陀佛身金色　相好光明無等倫</div>
<div class='lg-row'>白毫宛轉五須彌　紺目澄清四大海</div>
<div class='lg-row'>光中化佛無數億　化菩薩眾亦無邊</div>
<div class='lg-row'>四十八願度眾生　九品咸令登彼岸</div>
</div>
<ul class="">
<li>南無西方極樂世界。大慈大悲。阿彌陀佛</li>
</ul><p style="margin-left:1em">問。舊有三十六萬億等語。今何不錄。</p>
<p style="margin-left:1em">荅。相傳此是佛教一老人念佛。令念少功多。而考之大藏無出。既念少功多。何不取恒沙僧祗等數。為更多耶。又百丈為病僧亡僧念佛儀式。皆如前文。無三十六等語。</p>

<ul class="">
<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩<span class="note-inline">(各十稱)</span></li>
</ul></div>
<div class='div-other'><a id='mulu22' />
<p class='h4'>○回向文<span class='note-inline'>(具別集)</span></p><p style="margin-left:1em">樂簡者。用慈雲小淨土文。樂詳者。用新定西方願文。</p>
</div></div>
<div class='div-other'><a id='mulu23' />
<p class='h3'>○暮時課誦第二</p>
<div class='div-other'><a id='mulu24' />
<p class='h4'>○佛說阿彌陀經</p><p>如是我聞。一時佛在舍衛國。祗樹給孤獨園。與大比丘僧。千二百五十人俱。皆是大阿羅漢。眾所知識。長老舍利弗。摩訶目犍連。摩訶迦葉。摩訶迦旃延。摩訶俱絺羅。離婆多。周利槃陀伽。難陀。阿難陀。羅睺羅。憍梵波提賓頭盧頗羅墯。迦留陀夷。摩訶劫賓那。薄拘羅。阿㝹樓馱。如是等諸大弟子。并諸菩薩摩訶薩。文殊師利法王子。阿逸多菩薩。乾陀訶提菩薩。常精進菩薩。與如是等諸大菩薩。及釋提桓因等。無量諸天大眾俱。爾時佛告長老舍利弗。從是西方過十萬億佛土。有世界名曰極樂。其土有佛。號阿彌陀。今見在說法。舍利弗。彼土何故名為極樂。其國眾生。無有眾苦。但受諸樂。故名極樂。又舍利弗。極樂國土。七重欄楯。七重羅網。七重行樹。皆是四寶。周匝圍繞。是故彼國。名為極樂。又舍利弗。極樂國土。有七寶池。八功德水。充滿其中。池底純以金沙布地。四邊階道。金銀琉璃玻璃合成。上有樓閣。亦以金銀琉璃玻璃車渠赤珠瑪瑙而嚴飾之。池中蓮華。大如車輪。青色青光。黃色黃光。赤色赤光。白色白光。微妙香潔。舍利弗。極樂國土。成就如是功德莊嚴。又舍利弗。彼佛國土。常作天樂。黃金為地。晝夜六時。雨天曼陀羅華。其土眾生常以清旦。各以衣<span class='corr'>裓</span>。盛眾妙華。供養他方。十萬億佛。即以食時。還到本國。飯食經行。舍利弗。極樂國土。成就如是功德莊嚴。復次舍利弗。彼國常有種種奇妙雜色之鳥。白鶴孔雀。鸚鵡舍利。迦陵頻伽。共命之鳥。是諸眾鳥。晝夜六時。出和雅音。其音演暢。五根五力。七菩提分。八聖道分。如是等法。其土眾生。聞是音<span class='corr'>已</span>皆悉念佛念法念僧。舍利弗。汝勿謂此鳥實是罪報所生。所以者何。彼佛國土。無三惡道。舍利弗。其佛國土。尚無惡道之名。何況有實。是諸眾鳥。皆是阿彌陀佛。欲令法音宣流。變化所作。舍利弗。彼佛國土。微風吹動。諸寶行樹。及寶羅網出微妙音。譬如百千種樂同時俱作。聞是音者。自然皆生念佛念法念僧之心。舍利弗。其佛國土。成就如是功德莊嚴。舍利弗。於汝意云何。彼佛何故號阿彌陀。舍利弗。彼佛光明無量照十方國。無所障礙。是故號為阿彌陀。又舍利弗。彼佛壽命。及其人民。無量無邊。阿僧祗劫。故名阿彌陀。舍利弗。阿彌陀佛。成佛以來於今十劫。又舍利弗。彼佛有無量無邊聲聞弟子。皆阿羅漢。非是筭數之所能知。諸菩薩眾。亦復如是。舍利弗。彼佛國土。成就如是功德莊嚴。又舍利弗。極樂國土。眾生生者。皆是阿鞞跋致。其中多有一生補處。其數甚多。非是筭數所能知之。但可以無量無邊阿僧祗說。舍利弗。眾生聞者。應當發願。願生彼國。所以者何。得與如是諸上善人俱會一處。舍利弗。不可以少善根福德因緣得生彼國。舍利弗。若有善男子。善女人。聞說阿彌陀佛。執持名號。若一日。若二日。若三日。若四日。若五日。若六日。若七日。一心不亂。其人臨命終時。阿彌陀佛。與諸聖眾現在其前。是人終時。心不顛倒。即得往生阿彌陀佛極樂國土。舍利弗。我見是利。故說此言。若有眾生。聞是說者。應當發願。生彼國土。舍利弗。如我今者。讚歎阿彌陀佛。不可思議功德之利。東方亦有阿閦鞞佛。須彌相佛。大須彌佛。須彌光佛。妙音佛。如是等恒河沙數諸佛。各於其國出廣長舌相。遍覆三千大千世界。說誠實言。汝等眾生當信是稱讚不可思議功德。一切諸佛所護念經。舍利弗。南方世界。有日月燈佛。名聞光佛。大燄肩佛。須彌燈佛。無量精進佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德。一切諸佛所護念經。舍利弗。西方世界。有無量壽佛。無量相佛。無量幢佛。大光佛。大明佛。寶相佛。淨光佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德。一切諸佛所護念經。舍利弗。北方世界。有燄肩佛。最勝音佛。難沮佛。日生佛。網明佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德。一切諸佛。所護念經。舍利弗。下方世界。有師子佛。名聞佛。名光佛。達磨佛。法幢佛。持法佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德。一切諸佛所護念經。舍利弗。上方世界。有梵音佛。宿王佛。香上佛。香光佛。大燄肩佛。雜色寶華嚴身佛。娑羅樹王佛。寶華德佛。見一切義佛。如須彌山佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德。一切諸佛所護念經。舍利弗。於汝意云何。何故名為一切諸佛所護念經。舍利弗。若有善男子。善女人。聞是經受持者。及聞諸佛名者。是諸善男子。善女人。皆為一切諸佛之所護念。皆得不退轉於阿耨多羅三藐三菩提。是故舍利弗。汝等皆當信受我語。及諸佛所說。舍利弗。若有人<span class='corr'>已</span>發願。今發願。當發願。欲生阿彌陀佛國者。是諸人等皆得不退轉於阿耨多羅三藐三菩提。於彼國土。若<span class='corr'>已</span>生。若今生。若當生。是故舍利弗。諸善男子。善女人。若有信者。應當發願。生彼國土。舍利弗。如我今者。稱讚諸佛。不可思議功德。彼諸佛等。亦稱讚我不可思議功德而作是言。釋迦牟尼佛。能為甚難希有之事。能於娑婆國土。五濁惡世。劫濁。見濁。煩惱濁。眾生濁。命濁中。得阿耨多羅三藐三菩提。為諸眾生。說是一切世間難信之法。舍利弗。當知我於五濁惡世。行此難事。得阿耨多羅三藐三菩提。為一切世間。說此難信之法。是為甚難。佛說此經<span class='corr'>已</span>。舍利弗。及諸比丘。一切世間天人阿修羅等。聞佛所說。歡喜信受。作禮而去。</p>
<p>佛說阿彌陀經</p>
<p style="margin-left:1em">問。時本有於一心不亂下。增專持名號四句。今胡不用。</p>
<p style="margin-left:1em">荅。相傳襄陽石刻上有此。而細玩之。義理不通。前後失體。或當是解經者之言耳。除去為是。</p>
<p>拔一切業障根本得生淨土陀羅尼</p>
<p style="margin-left:1em">即往生咒文見前。</p>
</div>
<div class='div-other'><a id='mulu25' />
<p class='h4'>○懺悔文</p>
<div class="lg regular"><div class='lg-row'>大慈大悲愍眾生　大喜大捨濟含識</div>
<div class='lg-row'>相好光明以自嚴　眾等至心歸命禮</div>
</div>
<ul class="">
<li>南無皈依金剛上師</li>

<li>皈依佛</li>

<li>皈依法</li>

<li>皈依僧</li>
</ul><p>我今發心。不為自求。人天福報。聲聞緣覺。乃至權乘。諸位菩薩。唯依最上乘。發菩提心。願與法界眾生。一時同得。阿耨多羅三藐三菩提。</p>

<ul class="">
<li>南無皈依十方盡虛空界一切諸佛</li>

<li>南無皈依十方盡虛空界一切尊法</li>

<li>南無皈依十方盡虛空界一切賢聖僧</li>

<li>南無如來。應供。正遍知。明行足。善逝。世間解。無上士。調御丈夫。天人師。佛。世尊</li>

<li>南無普光佛</li>

<li>南無普明佛</li>

<li>南無普淨佛</li>

<li>南無多摩羅跋旃檀香佛</li>

<li>南無旃檀光佛</li>

<li>南無摩尼幢佛</li>

<li>南無歡喜藏摩尼寶積佛</li>

<li>南無一切世間樂見上大精進佛</li>

<li>南無摩尼幢燈光佛</li>

<li>南無慧炬照佛</li>

<li>南無海德光明佛</li>

<li>南無金剛牢強普散金光佛</li>

<li>南無大強精進勇猛佛</li>

<li>南無大悲光佛</li>

<li>南無慈力王佛</li>

<li>南無慈藏佛</li>

<li>南無旃檀窟莊嚴勝佛</li>

<li>南無賢善首佛</li>

<li>南無善意佛</li>

<li>南無廣莊嚴王佛</li>

<li>南無金華光佛</li>

<li>南無寶蓋照空自在力王佛</li>

<li>南無虛空寶華光佛</li>

<li>南無琉璃莊嚴王佛</li>

<li>南無普現色身光佛</li>

<li>南無不動智光佛</li>

<li>南無降伏眾魔王佛</li>

<li>南無才光明佛</li>

<li>南無智慧勝佛</li>

<li>南無彌勒仙光佛</li>

<li>南無善寂月音妙尊智王佛</li>

<li>南無世淨光佛</li>

<li>南無龍種上尊王佛</li>

<li>南無日月光佛</li>

<li>南無日月珠光佛</li>

<li>南無慧幢勝王佛</li>

<li>南無師子吼自在力王佛</li>

<li>南無妙音勝佛</li>

<li>南無常光幢佛</li>

<li>南無觀世燈佛</li>

<li>南無慧威燈王佛</li>

<li>南無法勝王佛</li>

<li>南無須彌光佛</li>

<li>南無須摩那華光佛</li>

<li>南無優曇缽羅華殊勝王佛</li>

<li>南無大慧力王佛</li>

<li>南無阿閦毘歡喜光佛</li>

<li>南無無量音聲王佛</li>

<li>南無才光佛</li>

<li>南無金海光佛</li>

<li>南無山海慧自在通王佛</li>

<li>南無大通光佛</li>

<li>南無一切法幢滿王佛</li>

<li>南無釋迦牟尼佛</li>

<li>南無金剛不壞佛</li>

<li>南無寶光佛</li>

<li>南無龍尊王佛</li>

<li>南無精進軍佛</li>

<li>南無精進喜佛</li>

<li>南無寶火佛</li>

<li>南無寶月光佛</li>

<li>南無現無愚佛</li>

<li>南無寶月佛</li>

<li>南無無垢佛</li>

<li>南無離垢佛</li>

<li>南無勇施佛</li>

<li>南無清淨佛</li>

<li>南無清淨施佛</li>

<li>南無娑留那佛</li>

<li>南無水天佛</li>

<li>南無堅德佛</li>

<li>南無旃檀功德佛</li>

<li>南無無量掬光佛</li>

<li>南無光德佛</li>

<li>南無無憂德佛</li>

<li>南無那羅延佛</li>

<li>南無功德華佛</li>

<li>南無蓮華光遊戲神通佛</li>

<li>南無財功德佛</li>

<li>南無德念佛</li>

<li>南無善名稱功德佛</li>

<li>南無紅燄帝幢王佛</li>

<li>南無善遊步功德佛</li>

<li>南無鬥戰勝佛</li>

<li>南無善遊步佛</li>

<li>南無周匝莊嚴功德佛</li>

<li>南無寶華遊步佛</li>

<li>南無寶蓮華善住娑羅樹王佛</li>

<li>南無法界藏身阿彌陀佛<span class="note-inline">(藏字去聲)</span></li>
</ul><p>如是等。一切世界諸佛世尊。常住在世。是諸世尊。當慈念我。若我此生。若我前生。從無始生死以來。所作眾罪。若自作。若教他作。見作隨喜。若塔若僧。若四方僧物。若自取。若教他取。見取隨喜。五無間罪。若自作若教他作。見作隨喜。十不善道。若自作。若教他作。見作隨喜。所作罪障。或有覆藏。或不覆藏。應墮地獄。餓鬼畜生。諸餘惡趣邊地下賤。及蔑戾車。如是等處。所作罪障。今皆懺悔。今諸佛世尊。當證知我。當憶念我。我復於諸佛世尊前。作如是言。若我此生。若我餘生。曾行布施。或守淨戒。乃至施與畜生。一摶之食。或修淨行。所有善根。成就眾生。所有善根。修行菩提。所有善根。及無上智。所有善根。一切合集。較計籌量。皆悉迴向。阿耨多羅三藐三菩提。如過去未來現在諸佛。所作迴向。我亦如是迴向。眾罪皆懺悔。諸福盡隨喜。及請佛功德。願成無上智。去來現在佛。於眾生最勝。無量功德海。我今皈命禮。</p>

<div class="lg regular"><div class='lg-row'>所有十方世界中　三世一切人師子</div>
<div class='lg-row'>我以清淨身語意　一切遍禮盡無餘</div>
<div class='lg-row'>普賢行願威神力　普現一切如來前</div>
<div class='lg-row'>一身復現剎塵身　一一遍禮剎塵佛</div>
<div class='lg-row'>於一塵中塵數佛　各處菩薩眾會中</div>
<div class='lg-row'>無盡法界塵亦然　深信諸佛皆充滿</div>
<div class='lg-row'>各以一切音聲海　普出無盡妙言詞</div>
<div class='lg-row'>盡於未來一切劫　讚佛甚深功德海</div>
<div class='lg-row'>以諸最勝妙華鬘　妓樂塗香及傘蓋</div>
<div class='lg-row'>如是最勝莊嚴具　我以供養諸如來</div>
<div class='lg-row'>最勝衣服最勝香　末香燒香與燈燭</div>
<div class='lg-row'>一一皆如妙高聚　我悉供養諸如來</div>
<div class='lg-row'>我以廣大勝解心　深信一切三世佛</div>
<div class='lg-row'>悉以普賢行願力　普遍供養諸如來</div>
<div class='lg-row'>我昔所造諸惡業　皆繇無始貪瞋癡</div>
<div class='lg-row'>從身語意之所生　一切我今皆懺悔</div>
<div class='lg-row'>十方一切諸眾生　二乘有學及無學</div>
<div class='lg-row'>一切如來與菩薩　所有功德皆隨喜</div>
<div class='lg-row'>十方所有世間燈　最初成就菩提者</div>
<div class='lg-row'>我今一切皆勸請　轉於無上妙法輪</div>
<div class='lg-row'>諸佛若欲示涅槃　我悉至誠而勸請</div>
<div class='lg-row'>惟願久住剎塵劫　利樂一切諸眾生</div>
<div class='lg-row'>所有禮讚供養福　請佛住世轉法輪</div>
<div class='lg-row'>隨喜懺悔諸善根　迴向眾生及佛道</div>
<div class='lg-row'>願將以此勝功德　迴向無上真法界</div>
<div class='lg-row'>性相佛法及僧伽　二諦融通三昧印</div>
<div class='lg-row'>如是無量功德海　我今皆悉盡迴向</div>
<div class='lg-row'>所有眾生身口意　見惑彈謗我法等</div>
<div class='lg-row'>如是一切諸業障　悉皆消滅盡無餘</div>
<div class='lg-row'>念念智周與法界　廣度眾生皆不退</div>
<div class='lg-row'>乃至虛空世界盡　眾生及業煩惱盡</div>
<div class='lg-row'>如是四法廣無邊　願今迴向亦如是</div>
</div>
<ul class="">
<li>南無大行普賢菩薩<span class="note-inline">(三稱)</span></li>
</ul></div>
<div class='div-other'><a id='mulu26' />
<p class='h4'>○蒙山施食儀</p>
<div class="lg regular"><div class='lg-row'>若人欲了知　三世一切佛　應觀法界性</div>
<div class='lg-row'>一切惟心造<span class='note-inline'>(以下俱各三稱)</span></div>
</div><p class="dharani">唵。伽羅帝耶娑婆訶。<span class='note-inline'>(破地獄真言)</span></p>
<p class="dharani">南無部部帝唎伽哩哆哩怛哆誐哆耶。<span class='note-inline'>(普召請真言)</span></p>
<p class="dharani">唵。三陀囉伽陀娑婆訶。<span class='note-inline'>(解冤結真言)</span></p>

<ul class="">
<li>南無大方廣佛華嚴經</li>

<li>南無常住十方佛</li>

<li>南無常住十方法</li>

<li>南無常住十方僧</li>

<li>南無本師釋迦牟尼佛</li>

<li>南無大悲觀世音菩薩</li>

<li>南無冥陽救苦地藏王菩薩</li>

<li>南無啟教阿難陀尊者</li>

<li>歸依佛</li>

<li>歸依法</li>

<li>歸依僧</li>

<li>歸依佛兩足尊</li>

<li>歸依法離欲尊</li>

<li>歸依僧眾中尊</li>

<li>歸依佛竟</li>

<li>歸依法竟</li>

<li>歸依僧竟</li>
</ul>
<div class="lg regular"><div class='lg-row'>○佛子所造諸惡業　皆繇無始貪瞋癡</div>
<div class='lg-row'>從身語意之所生　一切我今皆懺悔</div>
</div>
<div class="lg regular"><div class='lg-row'>○眾生無邊誓願度　煩惱無盡誓願斷</div>
<div class='lg-row'>法門無量誓願學　佛道無上誓願成</div>
</div>
<div class="lg regular"><div class='lg-row'>○自性眾生誓願度　自性煩惱誓願斷</div>
<div class='lg-row'>自性法門誓願學　自性佛道誓願成</div>
</div><p class="dharani">唵。缽羅末鄰陀[寧*頁]娑婆訶。<span class='note-inline'>(滅定業真言)</span></p>
<p class="dharani">唵。阿魯勒繼莎婆訶。<span class='note-inline'>(滅業障真言)</span></p>
<p class="dharani">唵。步步底哩伽哆哩。怛哆誐哆耶。<span class='note-inline'>(開咽喉真言)</span></p>
<p class="dharani">唵。三昧耶薩埵梵。<span class='note-inline'>(三昧耶戒真言)</span></p>
<p style="margin-left:1em">問。有作三昧印者是否。</p>
<p style="margin-left:1em">荅。自有三昧耶印。此是真言。真言口念。印手結故。</p>
<p class="dharani">南無薩[口*縳]怛他誐哆。[口*縳]嚕枳帝。唵。三跋囉。三跋囉。吽。<span class='note-inline'>(變食真言)</span></p>
<p class="dharani">南無蘇嚕婆耶。怛他誐哆耶。怛姪他。唵。蘇嚕。蘇嚕。缽囉蘇嚕。缽囉蘇嚕。莎婆訶。<span class='note-inline'>(甘露水真言)</span></p>
<p class="dharani">唵。鍐。鍐鍐鍐鍐。<span class='note-inline'>(一字水輪真言)</span></p>
<p class="dharani">南無三滿哆。沒馱喃。唵。鍐。<span class='note-inline'>(乳海真言)</span></p>

<ul class="">
<li>南無多寶如來</li>

<li>南無寶勝如來</li>

<li>南無妙色身如來</li>

<li>南無廣博身如來</li>

<li>南無離怖畏如來</li>

<li>南無甘露王如來</li>

<li>南無阿彌陀如來</li>
</ul>
<div class="lg regular"><div class='lg-row'>神咒加持淨法食　普施河沙眾佛子</div>
<div class='lg-row'>願皆飽滿捨慳貪　速脫幽冥生淨土</div>
<div class='lg-row'>皈依三寶發菩提　究竟得成無上道</div>
<div class='lg-row'>功德無邊盡未來　一切佛子同法食</div>
</div><p style="margin-left:1em">問。舊於淨法食下。分三。增法施食。甘露水。於佛子下亦分三。增有情。孤魂。今胡不用。</p>
<p style="margin-left:1em">荅。古本原無故。淨法則具下二句。佛子則該下二種。況瑜伽燄口施食文中。只說佛子。而眾生悉在。若云佛子止屬出家。必下二方足。則何云一切含靈。皆有佛性。</p>
<p style="text-indent:0em" class="lg-abnormal"><div class='lg-row'>汝等佛子眾。我今施汝供。此食遍十方。一切佛子共。願以此功德。普及於一切。我等與眾生。皆共成佛道。</div>
</p><p class="dharani">唵。穆力陵。娑婆訶。<span class='note-inline'>(施無遮食真言)</span></p>
<p class="dharani">唵。誐誐曩。三婆嚩。伐日囉。斛。<span class='note-inline'>(普供養真言畢。念心經一遍。往生咒三遍。)</span></p>
<p class="dharani">唵。娑摩囉。娑摩囉。彌摩曩。薩哈囉。摩訶咱哈囉。吽。<span class='note-inline'>(普回向真言)</span></p>
<div><img src='../images/J32p0573_01.gif' alt='J32p0573_01.gif' /></div>

<div class="lg regular"><div class='lg-row'>四生登於寶地　三有托化蓮池</div>
<div class='lg-row'>河沙餓鬼證三賢　萬類有情登十地</div>
</div></div>
<div class='div-other'><a id='mulu27' />
<p class='h4'>念佛回向<span class='note-inline'>(文具別集)</span></p><p style="margin-left:1em">樂簡樂詳隨意同前。</p>
</div>
<div class='div-other'><a id='mulu28' />
<p class='h4'>○三皈依<span class='note-inline'>(晨昏課畢禮願竟稱)</span></p>
<div class="lg regular"><div class='lg-row'>自皈於佛　當願眾生　體解大道　發無上心</div>
<div class='lg-row'>自皈於法　當願眾生　深入經藏　智慧如海</div>
<div class='lg-row'>自皈於僧　當願眾生　統理大眾　一切無礙</div>
<div class='lg-row'>和南聖眾</div>
</div></div>
<div class='div-other'><a id='mulu29' />
<p class='h4'>○善導和尚示臨睡入觀文</p><p style="margin-left:1em">修淨土人。凡欲入觀。及臨睡時。一心合掌。正面西向。若坐。若立。若跪。十聲念阿彌陀佛。觀音勢至清淨海眾竟。發願云。</p>
<p>弟子<span class='note-inline'>(某甲)</span>。現是生死凡夫。罪障深重。輪迴六道。苦不可言。今遇知識。得聞彌陀名號。本願功德。一心稱念。求願往生。願佛慈悲不捨。哀憐攝受。弟子<span class='note-inline'>(某甲)</span>。不識佛身。相好光明。願佛示現。令我得見。及見觀音勢至諸菩薩眾。彼世界中。清淨莊嚴。光明妙相等。令我了了得見。</p>
<p style="margin-left:1em">發願<span class='corr'>已</span>。正念入觀。或臨睡。則正念而寢。不得雜語。不得雜想。或有正發願時。即得見之。或有睡夢中得見。但辦專志。必如所願。</p>
<p style="margin-left:1em">善導大師。古稱阿彌陀佛化身。今此願文。修淨土人。所宜深信。慎勿以暫時無驗。而輒廢惰。務在久遠行持。必於淨土。功不唐捐矣。</p>
</div></div></div>
<p class='juan'>諸經日誦集要卷之上<span class='note-inline'>(終)</span></p></div>
</div><!-- end of div[@id='body'] -->
</body></html>