<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>雲棲法彙</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu70' />
<div class='div-other'><a id='mulu71' />
<p class='h1'>具戒便蒙</p><p class="byline">菩薩戒弟子雲棲寺沙門<span class='corr'>袾</span>宏輯</p>
<div class='div-other'><a id='mulu72' /><p style="margin-left:2em">大比丘具足戒。若僧祇根本五分四分之類。各不下四十五十餘卷。太繁難通。故譯者各約之而為戒本。鈍者猶以為繁。乃更約之。其辭愈約。而其義則愈明矣。便初學故。非敢減損也。</p>
</div><p class="head2">大比丘具足二百五十戒</p>

<div class='div-other'><a id='mulu73' />
<p class='h2'>△四波羅夷法<span class='note-inline'>(此云棄。又云極惡)</span></p>
<ul class="">
<li><p style="margin-left:1em;text-indent:-1em"><span class="note-inline">(一)</span>犯不淨行。</p>
</li>

<li><p style="margin-left:1em;text-indent:-1em"><span class="note-inline">(二)</span>不與物盜心取。</p>
</li>

<li><p style="margin-left:1em;text-indent:-1em"><span class="note-inline">(三)</span>故斷人命。歎譽快勸人死。</p>
</li>

<li><p style="margin-left:1em;text-indent:-1em"><span class="note-inline">(四)</span>實無所知。自言得上人法。</p>
</li>
</ul><p style="margin-left:2em">比丘犯此四法。不得與諸比丘共住。</p>
</div>
<div class='div-other'><a id='mulu74' />
<p class='h2'>△十三僧伽婆尸沙法<span class='note-inline'>(此云眾殘)</span></p>
<ul class="">
<li><p style="margin-left:1em;text-indent:-1em"><span class="note-inline">(一)</span>故出精。除夢中。</p>
</li>

<li><p style="margin-left:1em;text-indent:-1em"><span class="note-inline">(二)</span>與女人身相觸。</p>
</li>

<li><p style="margin-left:1em;text-indent:-1em"><span class="note-inline">(三)</span>與女人麤惡婬欲語。</p>
</li>

<li><p style="margin-left:1em;text-indent:-1em"><span class="note-inline">(四)</span>教女人以婬欲法供養我。</p>
</li>

<li><p style="margin-left:1em;text-indent:-1em"><span class="note-inline">(五)</span>為男女作媒嫁。</p>
</li>

<li><p style="margin-left:1em;text-indent:-1em"><span class="note-inline">(六)</span>難處。妨處。無主自作屋。不將諸比丘指授處所。過量作。</p>
</li>

<li><p style="margin-left:1em;text-indent:-1em"><span class="note-inline">(七)</span>難處。妨處。有主為<span class="corr">己</span>作大房。不將餘比丘指授處所。</p>
</li>

<li><p style="margin-left:1em;text-indent:-1em"><span class="note-inline">(八)</span>以無根波羅夷法。謗非波羅夷比丘。</p>
</li>

<li><p style="margin-left:1em;text-indent:-1em"><span class="note-inline">(九)</span>以少分無根波羅夷法。謗非波羅夷比丘。</p>
</li>

<li><p style="margin-left:1em;text-indent:-1em"><span class="note-inline">(十)</span>欲破和合僧。受破僧法。三諫不捨。</p>
</li>

<li><p style="margin-left:1em;text-indent:-1em"><span class="note-inline">(十一)</span>黨助破僧者。三諫不捨。</p>
</li>

<li><p style="margin-left:1em;text-indent:-1em"><span class="note-inline">(十二)</span>污他家。行惡行。反謗規正僧。三諫不捨。</p>
</li>

<li><p style="margin-left:1em;text-indent:-1em"><span class="note-inline">(十三)</span>惡性不受人語。三諫不捨。</p>
</li>
</ul><p style="margin-left:2em">比丘犯此十三法。當行六夜摩那多。仍二十僧中出罪。不滿二十眾。罪不得出。</p>
</div>
<div class='div-other'><a id='mulu75' />
<p class='h2'>△二不定法</p>
<ul class="">
<li><p style="margin-left:1em;text-indent:-1em"><span class="note-inline">(一)</span>與女人獨在覆障處。可作婬處坐。說非法語。於波羅夷。僧伽婆尸沙。波逸提。三法中應何法治。</p>
</li>

<li><p style="margin-left:1em;text-indent:-1em"><span class="note-inline">(二)</span>與女人在露現處。不可作婬處坐。說非法語。於僧伽婆尸沙。波逸提。二法中應何法治。</p>
</li>
</ul><p style="margin-left:2em">比丘犯此二法。治罪輕重無定。</p>
</div>
<div class='div-other'><a id='mulu76' />
<p class='h2'>△三十尼薩耆波逸提法<span class='note-inline'>(此云捨墮。言不捨者當墮)</span></p>
<ul class="">
<li><p style="margin-left:1em;text-indent:-1em"><span class="note-inline">(一)</span>畜長衣過十日。</p>
</li>

<li><p style="margin-left:1em;text-indent:-1em"><span class="note-inline">(二)</span>離三衣異處宿。除僧羯磨。</p>
</li>

<li><p style="margin-left:1em;text-indent:-1em"><span class="note-inline">(三)</span>畜非時衣過一月。</p>
</li>

<li><p style="margin-left:1em;text-indent:-1em"><span class="note-inline">(四)</span>取非親里比丘尼衣。除貿易。</p>
</li>

<li><p style="margin-left:1em;text-indent:-1em"><span class="note-inline">(五)</span>使非親里比丘尼浣染打故衣。</p>
</li>

<li><p style="margin-left:1em;text-indent:-1em"><span class="note-inline">(六)</span>從非親里居士居士婦乞衣。除奪衣。失衣。燒衣。漂衣。</p>
</li>

<li><p style="margin-left:1em;text-indent:-1em"><span class="note-inline">(七)</span>如上時。非親里居士居士婦與衣。不知足受。</p>
</li>

<li><p style="margin-left:1em;text-indent:-1em"><span class="note-inline">(八)</span>居士居士婦為比丘具衣價。比丘到其家讚歎為好故。</p>
</li>

<li><p style="margin-left:1em;text-indent:-1em"><span class="note-inline">(九)</span>二家為比丘辦衣價。比丘到二家讚歎為好故。</p>
</li>

<li><p style="margin-left:1em;text-indent:-1em"><span class="note-inline">(十)</span>施主送衣價與比丘執事人。執事人不與。往取過五六。更往求得衣。</p>
</li>

<li><p style="margin-left:1em;text-indent:-1em"><span class="note-inline">(十一)</span>蠶綿作新臥具。</p>
</li>

<li><p style="margin-left:1em;text-indent:-1em"><span class="note-inline">(十二)</span>新純黑羺羊毛作臥具。</p>
</li>

<li><p style="margin-left:1em;text-indent:-1em"><span class="note-inline">(十三)</span>不用二分純黑羊毛三分白。四分尨作新臥具。</p>
</li>

<li><p style="margin-left:1em;text-indent:-1em"><span class="note-inline">(十四)</span>臥具未及<span class="corr">六</span>年。不捨。更作新者。除僧羯磨。</p>
</li>

<li><p style="margin-left:1em;text-indent:-1em"><span class="note-inline">(十五)</span>作新臥具。不取故者縱廣一磔手揲新者上。</p>
</li>

<li><p style="margin-left:1em;text-indent:-1em"><span class="note-inline">(十六)</span>自持羊毛行。過三由旬。</p>
</li>

<li><p style="margin-left:1em;text-indent:-1em"><span class="note-inline">(十七)</span>使非親里比丘尼浣染擘羊毛。</p>
</li>

<li><p style="margin-left:1em;text-indent:-1em"><span class="note-inline">(十八)</span>自手受金銀錢。若使人受。若口可受。</p>
</li>

<li><p style="margin-left:1em;text-indent:-1em"><span class="note-inline">(十九)</span>種種買賣寶物。</p>
</li>

<li><p style="margin-left:1em;text-indent:-1em"><span class="note-inline">(二十)</span>種種販賣。</p>
</li>

<li><p style="margin-left:1em;text-indent:-1em"><span class="note-inline">(二十一)</span>畜長缽過十日。</p>
</li>

<li><p style="margin-left:1em;text-indent:-1em"><span class="note-inline">(二十二)</span>畜缽未滿五綴。更求新缽。</p>
</li>

<li><p style="margin-left:1em;text-indent:-1em"><span class="note-inline">(二十三)</span>自乞縷線。使非親里織師織作衣。</p>
</li>

<li><p style="margin-left:1em;text-indent:-1em"><span class="note-inline">(二十四)</span>人使織師為比丘織衣。比丘到織師家囑託好織。</p>
</li>

<li><p style="margin-left:1em;text-indent:-1em"><span class="note-inline">(二十五)</span>比丘與比丘衣。後悔復奪。不還彼衣。</p>
</li>

<li><p style="margin-left:1em;text-indent:-1em"><span class="note-inline">(二十六)</span>有病。畜酥油生酥蜜石蜜過七日。</p>
</li>

<li><p style="margin-left:1em;text-indent:-1em"><span class="note-inline">(二十七)</span>先春殘一月求雨浴衣。半月前早用。</p>
</li>

<li><p style="margin-left:1em;text-indent:-1em"><span class="note-inline">(二十八)</span>未滿夏受衣。畜過十日前。</p>
</li>

<li><p style="margin-left:1em;text-indent:-1em"><span class="note-inline">(二十九)</span>有疑畏有緣事。離衣宿過六夜。</p>
</li>

<li><p style="margin-left:1em;text-indent:-1em"><span class="note-inline">(三十)</span>知他欲與僧物。自迴入<span class="corr">己</span>。</p>
</li>
</ul><p style="margin-left:2em">比丘犯此三十法。當速向僧中捨。不捨則墮地獄。</p>
</div>
<div class='div-other'><a id='mulu77' />
<p class='h2'>△九十波逸提<span class='note-inline'>(此云墮)</span></p>
<ul class="">
<li><p style="margin-left:1em;text-indent:-1em"><span class="note-inline">(一)</span>知而妄語。</p>
</li>

<li><p style="margin-left:1em;text-indent:-1em"><span class="note-inline">(二)</span>種種毀訾語。</p>
</li>

<li><p style="margin-left:1em;text-indent:-1em"><span class="note-inline">(三)</span>兩舌語。</p>
</li>

<li><p style="margin-left:1em;text-indent:-1em"><span class="note-inline">(四)</span>與婦人同室宿。</p>
</li>

<li><p style="margin-left:1em;text-indent:-1em"><span class="note-inline">(五)</span>與未受大戒人共宿至三夜。</p>
</li>

<li><p style="margin-left:1em;text-indent:-1em"><span class="note-inline">(六)</span>與未受大戒人同誦。</p>
</li>

<li><p style="margin-left:1em;text-indent:-1em"><span class="note-inline">(七)</span>向未受大戒人說比丘麤惡罪。除僧羯磨。</p>
</li>

<li><p style="margin-left:1em;text-indent:-1em"><span class="note-inline">(八)</span>向未受大戒人說過人法。言我知是。我見是。見知實者。</p>
</li>

<li><p style="margin-left:1em;text-indent:-1em"><span class="note-inline">(九)</span>與女人說法過五六語。除有智男子。</p>
</li>

<li><p style="margin-left:1em;text-indent:-1em"><span class="note-inline">(十)</span>自手掘地。若教人掘。</p>
</li>

<li><p style="margin-left:1em;text-indent:-1em"><span class="note-inline">(十一)</span>壞鬼神村。</p>
</li>

<li><p style="margin-left:1em;text-indent:-1em"><span class="note-inline">(十二)</span>妄作異語惱僧。</p>
</li>

<li><p style="margin-left:1em;text-indent:-1em"><span class="note-inline">(十三)</span>嫌罵僧知事者。</p>
</li>

<li><p style="margin-left:1em;text-indent:-1em"><span class="note-inline">(十四)</span>取僧臥具等露地敷。若教人敷。去時不舉。不教人舉。</p>
</li>

<li><p style="margin-left:1em;text-indent:-1em"><span class="note-inline">(十五)</span>僧房內敷僧臥具等。若教人敷。捨去不自舉。不教人舉。</p>
</li>

<li><p style="margin-left:1em;text-indent:-1em"><span class="note-inline">(十六)</span>於他比丘住處強敷臥具。令他避我去。</p>
</li>

<li><p style="margin-left:1em;text-indent:-1em"><span class="note-inline">(十七)</span>於僧房內牽出他比丘。若使人牽。</p>
</li>

<li><p style="margin-left:1em;text-indent:-1em"><span class="note-inline">(十八)</span>重閣上坐臥脫腳繩床<span class="corr">木</span>床。</p>
</li>

<li><p style="margin-left:1em;text-indent:-1em"><span class="note-inline">(十九)</span>用有蟲水澆泥澆草。</p>
</li>

<li><p style="margin-left:1em;text-indent:-1em"><span class="note-inline">(二十)</span>作房舍等覆<span class="corr">苫</span>過二三節。</p>
</li>

<li><p style="margin-left:1em;text-indent:-1em"><span class="note-inline">(二十一)</span>僧不差。自往教授比丘尼。</p>
</li>

<li><p style="margin-left:1em;text-indent:-1em"><span class="note-inline">(二十二)</span>僧差教授比丘尼。乃至日沒。</p>
</li>

<li><p style="margin-left:1em;text-indent:-1em"><span class="note-inline">(二十三)</span>謗教授比丘尼僧為飲食故往教。</p>
</li>

<li><p style="margin-left:1em;text-indent:-1em"><span class="note-inline">(二十四)</span>與非親里比丘尼衣。除貿易。</p>
</li>

<li><p style="margin-left:1em;text-indent:-1em"><span class="note-inline">(二十五)</span>為非親里比丘尼作衣。</p>
</li>

<li><p style="margin-left:1em;text-indent:-1em"><span class="note-inline">(二十六)</span>與比丘尼屏覆處坐。</p>
</li>

<li><p style="margin-left:1em;text-indent:-1em"><span class="note-inline">(二十七)</span>與比丘尼期同道行。除有疑恐怖伴行時。</p>
</li>

<li><p style="margin-left:1em;text-indent:-1em"><span class="note-inline">(二十八)</span>與比丘尼同船。除直渡。</p>
</li>

<li><p style="margin-left:1em;text-indent:-1em"><span class="note-inline">(二十九)</span>知比丘尼讚歎因緣得食。食除施主先有意。</p>
</li>

<li><p style="margin-left:1em;text-indent:-1em"><span class="note-inline">(三十)</span>與婦人期同道行。</p>
</li>

<li><p style="margin-left:1em;text-indent:-1em"><span class="note-inline">(三十一)</span>施一食處過受。</p>
</li>

<li><p style="margin-left:1em;text-indent:-1em"><span class="note-inline">(三十二)</span>展轉食。除病時。施衣時。作衣時。</p>
</li>

<li><p style="margin-left:1em;text-indent:-1em"><span class="note-inline">(三十三)</span>別眾食。除病時。施衣時。作衣時。行道時。船行時。大會時。沙門施食時。</p>
</li>

<li><p style="margin-left:1em;text-indent:-1em"><span class="note-inline">(三十四)</span>檀越請食。無病。過兩三缽受。不分與餘比丘。</p>
</li>

<li><p style="margin-left:1em;text-indent:-1em"><span class="note-inline">(三十五)</span>足食竟或時受請。不作餘食法更食。</p>
</li>

<li><p style="margin-left:1em;text-indent:-1em"><span class="note-inline">(三十六)</span>知他比丘足食竟更受請。不作餘食法。故使食令犯。</p>
</li>

<li><p style="margin-left:1em;text-indent:-1em"><span class="note-inline">(三十七)</span>非時食。</p>
</li>

<li><p style="margin-left:1em;text-indent:-1em"><span class="note-inline">(三十八)</span>食殘宿食。</p>
</li>

<li><p style="margin-left:1em;text-indent:-1em"><span class="note-inline">(三十九)</span>不受食。若藥著口中。除水及楊枝。</p>
</li>

<li><p style="margin-left:1em;text-indent:-1em"><span class="note-inline">(四十)</span>無病。自為<span class="corr">己</span>索好美食。</p>
</li>

<li><p style="margin-left:1em;text-indent:-1em"><span class="note-inline">(四十一)</span>自手與外道男女食。</p>
</li>

<li><p style="margin-left:1em;text-indent:-1em"><span class="note-inline">(四十二)</span>先受請。若前食後食。行詣餘家。不囑餘比丘。除病時。作衣時。施衣時。</p>
</li>

<li><p style="margin-left:1em;text-indent:-1em"><span class="note-inline">(四十三)</span>食家中有寶。強安坐。</p>
</li>

<li><p style="margin-left:1em;text-indent:-1em"><span class="note-inline">(四十四)</span>食家中有寶。在屏處坐。</p>
</li>

<li><p style="margin-left:1em;text-indent:-1em"><span class="note-inline">(四十五)</span>獨與女人露地坐。</p>
</li>

<li><p style="margin-left:1em;text-indent:-1em"><span class="note-inline">(四十六)</span>約比丘同至聚落。竟不教與食。遣使去。</p>
</li>

<li><p style="margin-left:1em;text-indent:-1em"><span class="note-inline">(四十七)</span>無病。四月與藥。過受。除常請。更請。分請。盡形請。</p>
</li>

<li><p style="margin-left:1em;text-indent:-1em"><span class="note-inline">(四十八)</span>往觀軍陣。除時因緣。</p>
</li>

<li><p style="margin-left:1em;text-indent:-1em"><span class="note-inline">(四十九)</span>有因緣至軍中。若過二夜至三夜。</p>
</li>

<li><p style="margin-left:1em;text-indent:-1em"><span class="note-inline">(五十)</span>軍中住二宿三宿。或觀鬥戰。遊軍象馬等。</p>
</li>

<li><p style="margin-left:1em;text-indent:-1em"><span class="note-inline">(五十一)</span>飲酒。</p>
</li>

<li><p style="margin-left:1em;text-indent:-1em"><span class="note-inline">(五十二)</span>水中戲。</p>
</li>

<li><p style="margin-left:1em;text-indent:-1em"><span class="note-inline">(五十三)</span>擊擽他。</p>
</li>

<li><p style="margin-left:1em;text-indent:-1em"><span class="note-inline">(五十四)</span>不受諫。</p>
</li>

<li><p style="margin-left:1em;text-indent:-1em"><span class="note-inline">(五十五)</span>恐怖他比丘。</p>
</li>

<li><p style="margin-left:1em;text-indent:-1em"><span class="note-inline">(五十六)</span>無病。半月沐浴。過受。除熱時。病時。風時。雨時。遠行來時。</p>
</li>

<li><p style="margin-left:1em;text-indent:-1em"><span class="note-inline">(五十七)</span>無病。露地然火。若教人然。除時因緣。</p>
</li>

<li><p style="margin-left:1em;text-indent:-1em"><span class="note-inline">(五十八)</span>藏他比丘衣缽坐具針筒。若自藏。若教人藏。</p>
</li>

<li><p style="margin-left:1em;text-indent:-1em"><span class="note-inline">(五十九)</span>淨施五眾衣。不問主輒著。</p>
</li>

<li><p style="margin-left:1em;text-indent:-1em"><span class="note-inline">(六十)</span>得新衣。不作三種染壞色。青。黑。木蘭。</p>
</li>

<li><p style="margin-left:1em;text-indent:-1em"><span class="note-inline">(六十一)</span>故斷畜生命。</p>
</li>

<li><p style="margin-left:1em;text-indent:-1em"><span class="note-inline">(六十二)</span>故飲用有蟲水。</p>
</li>

<li><p style="margin-left:1em;text-indent:-1em"><span class="note-inline">(六十三)</span>故惱他比丘。乃至少時不樂。</p>
</li>

<li><p style="margin-left:1em;text-indent:-1em"><span class="note-inline">(六十四)</span>知他比丘有麤惡罪。覆藏。</p>
</li>

<li><p style="margin-left:1em;text-indent:-1em"><span class="note-inline">(六十五)</span>年未滿二十。與受大戒。</p>
</li>

<li><p style="margin-left:1em;text-indent:-1em"><span class="note-inline">(六十六)</span>諍事如法滅<span class="corr">已</span>後更發舉。</p>
</li>

<li><p style="margin-left:1em;text-indent:-1em"><span class="note-inline">(六十七)</span>知是賊伴。故與同行。</p>
</li>

<li><p style="margin-left:1em;text-indent:-1em"><span class="note-inline">(六十八)</span>說婬欲非障道法。三諫不捨。</p>
</li>

<li><p style="margin-left:1em;text-indent:-1em"><span class="note-inline">(六十九)</span>如上邪見人。故供給所需。共同羯磨。</p>
</li>

<li><p style="margin-left:1em;text-indent:-1em"><span class="note-inline">(七十)</span>沙彌說婬欲非障道法。被擯。比丘與同一止宿。</p>
</li>

<li><p style="margin-left:1em;text-indent:-1em"><span class="note-inline">(七十一)</span>不受諫。反難持律者。</p>
</li>

<li><p style="margin-left:1em;text-indent:-1em"><span class="note-inline">(七十二)</span>輕呵戒律。</p>
</li>

<li><p style="margin-left:1em;text-indent:-1em"><span class="note-inline">(七十三)</span>不一心聽戒。無知無解。</p>
</li>

<li><p style="margin-left:1em;text-indent:-1em"><span class="note-inline">(七十四)</span>如上比丘。彼親友以僧物與。</p>
</li>

<li><p style="margin-left:1em;text-indent:-1em"><span class="note-inline">(七十五)</span>僧斷事。不與欲而起去。</p>
</li>

<li><p style="margin-left:1em;text-indent:-1em"><span class="note-inline">(七十六)</span>與欲<span class="corr">已</span>後更呵。</p>
</li>

<li><p style="margin-left:1em;text-indent:-1em"><span class="note-inline">(七十七)</span>知他比丘鬥爭。聽此語向彼說。</p>
</li>

<li><p style="margin-left:1em;text-indent:-1em"><span class="note-inline">(七十八)</span>打比丘。</p>
</li>

<li><p style="margin-left:1em;text-indent:-1em"><span class="note-inline">(七十九)</span>手摶比丘。</p>
</li>

<li><p style="margin-left:1em;text-indent:-1em"><span class="note-inline">(八十)</span>以無根僧伽婆尸沙法謗比丘。</p>
</li>

<li><p style="margin-left:1em;text-indent:-1em"><span class="note-inline">(八十一)</span>王未出。未藏寶。入宮門內。</p>
</li>

<li><p style="margin-left:1em;text-indent:-1em"><span class="note-inline">(八十二)</span>自捉寶。及寶莊飾具。若使人捉。除僧伽藍中。及寄宿處。</p>
</li>

<li><p style="margin-left:1em;text-indent:-1em"><span class="note-inline">(八十三)</span>非時入聚落。不囑餘比丘。</p>
</li>

<li><p style="margin-left:1em;text-indent:-1em"><span class="note-inline">(八十四)</span>作床過如來八指。</p>
</li>

<li><p style="margin-left:1em;text-indent:-1em"><span class="note-inline">(八十五)</span>以兜羅綿貯作繩床木床臥具坐褥。</p>
</li>

<li><p style="margin-left:1em;text-indent:-1em"><span class="note-inline">(八十六)</span>以骨牙角作鍼筒。</p>
</li>

<li><p style="margin-left:1em;text-indent:-1em"><span class="note-inline">(八十七)</span>作臥具。長過佛二磔手半。廣過二磔手。</p>
</li>

<li><p style="margin-left:1em;text-indent:-1em"><span class="note-inline">(八十八)</span>作覆瘡衣。長過佛四磔手。</p>
</li>

<li><p style="margin-left:1em;text-indent:-1em"><span class="note-inline">(八十九)</span>作雨浴衣。長過佛六磔手。廣過二磔手半。</p>
</li>

<li><p style="margin-left:1em;text-indent:-1em"><span class="note-inline">(九十)</span>若佛衣等量。長過佛九磔手。廣過六磔手。</p>
</li>
</ul><p style="margin-left:2em">比丘犯此九十法。當墮。</p>
</div>
<div class='div-other'><a id='mulu78' />
<p class='h2'>△四波羅提提舍尼法<span class='note-inline'>(此云向彼悔)</span></p>
<ul class="">
<li><p style="margin-left:1em;text-indent:-1em"><span class="note-inline">(一)</span>無病入村中。從非親里比丘尼自手受食。食。</p>
</li>

<li><p style="margin-left:1em;text-indent:-1em"><span class="note-inline">(二)</span>比丘尼在食家。指示與某甲羹與某甲飯。無比丘在。</p>
</li>

<li><p style="margin-left:1em;text-indent:-1em"><span class="note-inline">(三)</span>無病。自手受學家僧食。食。</p>
</li>

<li><p style="margin-left:1em;text-indent:-1em"><span class="note-inline">(四)</span>阿蘭若反疑怖處。不先語檀越。伽藍外不受食。在伽藍內。無病自手受食。食。</p>
</li>
</ul><p style="margin-left:2em">比丘犯此四法。應向眾僧悔過。</p>
</div>
<div class='div-other'><a id='mulu79' />
<p class='h2'>△一百應當學法<span class='note-inline'>(梵語式叉迦羅尼此云應當學)</span></p>
<ul class="">
<li><p style="margin-left:1em;text-indent:-1em"><span class="note-inline">(一)</span>齊整著內衣。</p>
</li>

<li><p style="margin-left:1em;text-indent:-1em"><span class="note-inline">(二)</span>齊整著三衣。</p>
</li>

<li><p style="margin-left:1em;text-indent:-1em"><span class="note-inline">(三)</span>不得反抄衣入白衣舍。</p>
</li>

<li><p style="margin-left:1em;text-indent:-1em"><span class="note-inline">(四)</span>不得反抄衣白衣舍坐。</p>
</li>

<li><p style="margin-left:1em;text-indent:-1em"><span class="note-inline">(五)</span>不得衣纏頸入白衣舍。</p>
</li>

<li><p style="margin-left:1em;text-indent:-1em"><span class="note-inline">(六)</span>不得衣纏頸白衣舍坐。</p>
</li>

<li><p style="margin-left:1em;text-indent:-1em"><span class="note-inline">(七)</span>不得覆頭入白衣舍。</p>
</li>

<li><p style="margin-left:1em;text-indent:-1em"><span class="note-inline">(八)</span>不得覆頭白衣舍坐。</p>
</li>

<li><p style="margin-left:1em;text-indent:-1em"><span class="note-inline">(九)</span>不得跳行入白衣舍。</p>
</li>

<li><p style="margin-left:1em;text-indent:-1em"><span class="note-inline">(十)</span>不得跳行白衣舍坐。</p>
</li>

<li><p style="margin-left:1em;text-indent:-1em"><span class="note-inline">(十一)</span>不得蹲坐白衣舍內。</p>
</li>

<li><p style="margin-left:1em;text-indent:-1em"><span class="note-inline">(十二)</span>不得叉腰入白衣舍。</p>
</li>

<li><p style="margin-left:1em;text-indent:-1em"><span class="note-inline">(十三)</span>不得叉腰白衣舍坐。</p>
</li>

<li><p style="margin-left:1em;text-indent:-1em"><span class="note-inline">(十四)</span>不得搖身入白衣舍。</p>
</li>

<li><p style="margin-left:1em;text-indent:-1em"><span class="note-inline">(十五)</span>不得搖身白衣舍坐。</p>
</li>

<li><p style="margin-left:1em;text-indent:-1em"><span class="note-inline">(十六)</span>不得掉臂入白衣舍。</p>
</li>

<li><p style="margin-left:1em;text-indent:-1em"><span class="note-inline">(十七)</span>不得掉臂白衣舍坐。</p>
</li>

<li><p style="margin-left:1em;text-indent:-1em"><span class="note-inline">(十八)</span>好覆身入白衣舍。</p>
</li>

<li><p style="margin-left:1em;text-indent:-1em"><span class="note-inline">(十九)</span>好覆身白衣舍坐。</p>
</li>

<li><p style="margin-left:1em;text-indent:-1em"><span class="note-inline">(二十)</span>不得左右顧視入白衣舍。</p>
</li>

<li><p style="margin-left:1em;text-indent:-1em"><span class="note-inline">(二十一)</span>不得左右顧視白衣舍坐。</p>
</li>

<li><p style="margin-left:1em;text-indent:-1em"><span class="note-inline">(二十二)</span>靜默入白衣舍。</p>
</li>

<li><p style="margin-left:1em;text-indent:-1em"><span class="note-inline">(二十三)</span>靜默白衣舍坐。</p>
</li>

<li><p style="margin-left:1em;text-indent:-1em"><span class="note-inline">(二十四)</span>不得戲笑入白衣舍。</p>
</li>

<li><p style="margin-left:1em;text-indent:-1em"><span class="note-inline">(二十五)</span>不得戲笑白衣舍坐。</p>
</li>

<li><p style="margin-left:1em;text-indent:-1em"><span class="note-inline">(二十六)</span>正意受食。</p>
</li>

<li><p style="margin-left:1em;text-indent:-1em"><span class="note-inline">(二十七)</span>平缽受食。</p>
</li>

<li><p style="margin-left:1em;text-indent:-1em"><span class="note-inline">(二十八)</span>平缽受羹。</p>
</li>

<li><p style="margin-left:1em;text-indent:-1em"><span class="note-inline">(二十九)</span>羹飯俱食。</p>
</li>

<li><p style="margin-left:1em;text-indent:-1em"><span class="note-inline">(三十)</span>以次食。</p>
</li>

<li><p style="margin-left:1em;text-indent:-1em"><span class="note-inline">(三十一)</span>不得挑缽中央食。</p>
</li>

<li><p style="margin-left:1em;text-indent:-1em"><span class="note-inline">(三十二)</span>無病。不得為<span class="corr">己</span>索羹飯。</p>
</li>

<li><p style="margin-left:1em;text-indent:-1em"><span class="note-inline">(三十三)</span>不得以飯覆羹。更望得。</p>
</li>

<li><p style="margin-left:1em;text-indent:-1em"><span class="note-inline">(三十四)</span>不得視比座缽中。起嫌心。</p>
</li>

<li><p style="margin-left:1em;text-indent:-1em"><span class="note-inline">(三十五)</span>當繫缽想食。</p>
</li>

<li><p style="margin-left:1em;text-indent:-1em"><span class="note-inline">(三十六)</span>不得大摶飯食。</p>
</li>

<li><p style="margin-left:1em;text-indent:-1em"><span class="note-inline">(三十七)</span>不得張口待飯食。</p>
</li>

<li><p style="margin-left:1em;text-indent:-1em"><span class="note-inline">(三十八)</span>不得含食語。</p>
</li>

<li><p style="margin-left:1em;text-indent:-1em"><span class="note-inline">(三十九)</span>不得摶飯擲口中。</p>
</li>

<li><p style="margin-left:1em;text-indent:-1em"><span class="note-inline">(四十)</span>不得遺落飯食。</p>
</li>

<li><p style="margin-left:1em;text-indent:-1em"><span class="note-inline">(四十一)</span>不得頰飯食。</p>
</li>

<li><p style="margin-left:1em;text-indent:-1em"><span class="note-inline">(四十二)</span>不得嚼飯作聲。</p>
</li>

<li><p style="margin-left:1em;text-indent:-1em"><span class="note-inline">(四十三)</span>不得歙飯食。</p>
</li>

<li><p style="margin-left:1em;text-indent:-1em"><span class="note-inline">(四十四)</span>不得舌舐食。</p>
</li>

<li><p style="margin-left:1em;text-indent:-1em"><span class="note-inline">(四十五)</span>不得振手食。</p>
</li>

<li><p style="margin-left:1em;text-indent:-1em"><span class="note-inline">(四十六)</span>不得手把散飯食。</p>
</li>

<li><p style="margin-left:1em;text-indent:-1em"><span class="note-inline">(四十七)</span>不得污手捉食器。</p>
</li>

<li><p style="margin-left:1em;text-indent:-1em"><span class="note-inline">(四十八)</span>不得洗缽水棄白衣舍內。</p>
</li>

<li><p style="margin-left:1em;text-indent:-1em"><span class="note-inline">(四十九)</span>不得生草上大小便涕唾。除病。</p>
</li>

<li><p style="margin-left:1em;text-indent:-1em"><span class="note-inline">(五十)</span>不得淨水中大小便涕唾。除病。</p>
</li>

<li><p style="margin-left:1em;text-indent:-1em"><span class="note-inline">(五十一)</span>不得立大小便。除病。</p>
</li>

<li><p style="margin-left:1em;text-indent:-1em"><span class="note-inline">(五十二)</span>不得為反抄衣人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十三)</span>不得為衣纏頸人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十四)</span>不得為覆頭人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十五)</span>不得為裹頭人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十六)</span>不得為叉腰人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十七)</span>不得為著革屣人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十八)</span>不得為著木屐人說法。除病。</p>
</li>

<li><p style="margin-left:1em;text-indent:-1em"><span class="note-inline">(五十九)</span>不得為騎乘人說法。除病。</p>
</li>

<li><p style="margin-left:1em;text-indent:-1em"><span class="note-inline">(六十)</span>不得佛塔內宿。除為守護故。</p>
</li>

<li><p style="margin-left:1em;text-indent:-1em"><span class="note-inline">(六十一)</span>不得佛塔內藏寶物。除為堅牢故。</p>
</li>

<li><p style="margin-left:1em;text-indent:-1em"><span class="note-inline">(六十二)</span>不得著革屣入佛塔中。</p>
</li>

<li><p style="margin-left:1em;text-indent:-1em"><span class="note-inline">(六十三)</span>不得捉革屣入佛塔中。</p>
</li>

<li><p style="margin-left:1em;text-indent:-1em"><span class="note-inline">(六十四)</span>不得著革屣繞佛塔行。</p>
</li>

<li><p style="margin-left:1em;text-indent:-1em"><span class="note-inline">(六十五)</span>不得著富羅入佛塔中。</p>
</li>

<li><p style="margin-left:1em;text-indent:-1em"><span class="note-inline">(六十六)</span>不得捉富羅入佛塔中。</p>
</li>

<li><p style="margin-left:1em;text-indent:-1em"><span class="note-inline">(六十七)</span>不得塔下食。留草。及食污地。</p>
</li>

<li><p style="margin-left:1em;text-indent:-1em"><span class="note-inline">(六十八)</span>不得擔死屍從塔下過。</p>
</li>

<li><p style="margin-left:1em;text-indent:-1em"><span class="note-inline">(六十九)</span>不得塔下埋死屍。</p>
</li>

<li><p style="margin-left:1em;text-indent:-1em"><span class="note-inline">(七十)</span>不得塔下燒死屍。</p>
</li>

<li><p style="margin-left:1em;text-indent:-1em"><span class="note-inline">(七十一)</span>不得塔前燒死屍。</p>
</li>

<li><p style="margin-left:1em;text-indent:-1em"><span class="note-inline">(七十二)</span>不得繞塔四邊燒死屍。使臭氣來入。</p>
</li>

<li><p style="margin-left:1em;text-indent:-1em"><span class="note-inline">(七十三)</span>不得持死人衣及床從塔下過。除浣染香熏。</p>
</li>

<li><p style="margin-left:1em;text-indent:-1em"><span class="note-inline">(七十四)</span>不得塔下大小便。</p>
</li>

<li><p style="margin-left:1em;text-indent:-1em"><span class="note-inline">(七十五)</span>不得向塔大小便。</p>
</li>

<li><p style="margin-left:1em;text-indent:-1em"><span class="note-inline">(七十六)</span>不得繞塔四邊大小便。使臭氣來入。</p>
</li>

<li><p style="margin-left:1em;text-indent:-1em"><span class="note-inline">(七十七)</span>不得持佛像至大小便處。</p>
</li>

<li><p style="margin-left:1em;text-indent:-1em"><span class="note-inline">(七十八)</span>不得塔下嚼楊枝。</p>
</li>

<li><p style="margin-left:1em;text-indent:-1em"><span class="note-inline">(七十九)</span>不得向塔嚼楊枝。</p>
</li>

<li><p style="margin-left:1em;text-indent:-1em"><span class="note-inline">(八十)</span>不得繞塔四邊嚼楊枝。</p>
</li>

<li><p style="margin-left:1em;text-indent:-1em"><span class="note-inline">(八十一)</span>不得塔下涕唾。</p>
</li>

<li><p style="margin-left:1em;text-indent:-1em"><span class="note-inline">(八十二)</span>不得向塔涕唾。</p>
</li>

<li><p style="margin-left:1em;text-indent:-1em"><span class="note-inline">(八十三)</span>不得繞塔四邊涕唾。</p>
</li>

<li><p style="margin-left:1em;text-indent:-1em"><span class="note-inline">(八十四)</span>不得向塔舒腳坐。</p>
</li>

<li><p style="margin-left:1em;text-indent:-1em"><span class="note-inline">(八十五)</span>不得安佛在下房。<span class="corr">己</span>在上房住。</p>
</li>

<li><p style="margin-left:1em;text-indent:-1em"><span class="note-inline">(八十六)</span>人坐<span class="corr">己</span>立。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(八十七)</span>人臥<span class="corr">己</span>坐。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(八十八)</span>人在坐。<span class="corr">己</span>在非坐。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(八十九)</span>人在高坐。<span class="corr">己</span>在下坐。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十)</span>人在前行。<span class="corr">己</span>在後行。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十一)</span>人在高經行處。<span class="corr">己</span>在下經行處。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十二)</span>人在道。<span class="corr">己</span>在非道。不得為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十三)</span>不得攜手在道行。</p>
</li>

<li><p style="margin-left:1em;text-indent:-1em"><span class="note-inline">(九十四)</span>不得上樹過人頭。除時因緣。</p>
</li>

<li><p style="margin-left:1em;text-indent:-1em"><span class="note-inline">(九十五)</span>不得絡囊盛缽貫杖頭。置肩上行。</p>
</li>

<li><p style="margin-left:1em;text-indent:-1em"><span class="note-inline">(九十六)</span>人持杖。不應為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十七)</span>人持劍。不應為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十八)</span>人持矛。不應為說法。除病。</p>
</li>

<li><p style="margin-left:1em;text-indent:-1em"><span class="note-inline">(九十九)</span>人持刀。不應為說法。除病。</p>
</li>

<li><p style="margin-left:1em;text-indent:-1em"><span class="note-inline">(一百)</span>人持蓋。不應為說法。除病。</p>
</li>
</ul><p style="margin-left:2em">比丘犯此一百法。名為惡作。</p>
</div>
<div class='div-other'><a id='mulu80' />
<p class='h2'>△七滅諍法</p>
<ul class="">
<li><p style="margin-left:1em;text-indent:-1em"><span class="note-inline">(一)</span>應與現前毗尼。當與現前毗尼。</p>
</li>

<li><p style="margin-left:1em;text-indent:-1em"><span class="note-inline">(二)</span>應與憶念毗尼。當與憶念毗尼。</p>
</li>

<li><p style="margin-left:1em;text-indent:-1em"><span class="note-inline">(三)</span>應與不癡毗尼。當與不癡毗尼。</p>
</li>

<li><p style="margin-left:1em;text-indent:-1em"><span class="note-inline">(四)</span>應與自言治。當與自言治。</p>
</li>

<li><p style="margin-left:1em;text-indent:-1em"><span class="note-inline">(五)</span>應與多覓罪相。當與多覓罪相。</p>
</li>

<li><p style="margin-left:1em;text-indent:-1em"><span class="note-inline">(六)</span>應與覓罪相。當與覓罪相。</p>
</li>

<li><p style="margin-left:1em;text-indent:-1em"><span class="note-inline">(七)</span>應與如草覆地。當與如草覆地。</p>
</li>
</ul><p style="margin-left:2em">比丘有諍事起。當以七法隨而除滅。</p>
</div>
<div class='div-w'><p class="pre">　<span class='note-inline'>(古秀州弟子大勝孫洪基捐資共五兩六錢<br/>　　助鋟<br/>雲棲大師法彙輯古中具戒便蒙沙彌要略誦戒<br/>　式三種少報<br/>佛祖拯度之垂恩并誌<br/>大師維世之遺範末法良猷與願無斁<br/>崇禎庚辰歲孟夏八日佛誕日謹識)</span></p>
</div>
<p class='juan'>具戒便蒙<span class='note-inline'>(終)</span></p></div>
</div><!-- end of div[@id='body'] -->
</body></html>