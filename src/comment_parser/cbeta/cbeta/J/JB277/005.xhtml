<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>雲棲法彙</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu88' />
<div class='div-other'><a id='mulu89' />
<p class='h1'>沙彌尼比丘尼戒錄要</p><p class="byline">菩薩戒弟子雲棲寺沙門袾宏輯</p>
<div class='div-other'><a id='mulu90' />
<p class='h2'>△沙彌尼十戒</p>
<ul class="">
<li><p>一盡形壽不得殺生。</p>
</li>

<li><p>二盡形壽不得偷盜。</p>
</li>

<li><p>三盡形壽不得婬。</p>
</li>

<li><p>四盡形壽不得嫁。</p>
</li>

<li><p>五盡形壽不得妄語。</p>
</li>

<li><p>六盡形壽不得歌舞彈箏。</p>
<p style="margin-left:1em">[○@註]言箏。則簫。笛。琴。箜篌等。可知。</p>
</li>

<li><p>七盡形壽不得著香花脂粉。</p>
</li>

<li><p>八盡形壽不得臥高好刻鏤床上。</p>
</li>

<li><p>九盡形壽不得飲酒。</p>
</li>

<li><p>十盡形壽不得過中食。</p>
<p style="margin-left:1em">[○@註]若不能持過午。當晚食時。須念餓鬼苦。發慈悲心。不美食。不多食。不得碗缽作聲。不得雜話喧笑。</p>
</li>
</ul></div>
<div class='div-other'><a id='mulu91' />
<p class='h2'>△沙彌尼威儀七十<span class='note-inline'>(內錄出少分)</span></p>
<ul class="">
<li><p>不得著繒綵衣。亦不得作繒綵衣送人。</p>
<p style="margin-left:1em">[○@註]謂紗羅綾絹。及紅綠色。艷麗色服。</p>
</li>

<li><p>不得坐他婦女床上。開器視衣。言此好彼惡。</p>
</li>

<li><p>不得受未及十六歲女。作沙彌尼。須素無瑕穢。貞良完具。父母聽許。方可。</p>
</li>

<li><p>不得與比丘僧。同室宿。</p>
<p style="margin-left:1em">[○@註]非但比丘。凡沙彌小兒。年十五以上者。即不可同室宿。</p>
</li>

<li><p>不得手授男子物。當置地令自取。</p>
</li>

<li><p>不得獨至僧房問義。</p>
<p style="margin-left:1em">[○@註]問義者。問佛法也。</p>
</li>

<li><p>不得仰面臥。不得伸腳臥。不得裸臥。</p>
</li>

<li><p>不得於白衣舍。獨行至舍後。</p>
</li>

<li><p>不得與優婆夷共洗浴。不得與婢使共洗浴。不得與小兒共洗浴。</p>
</li>

<li><p>不得直傾洗衣水。於人走路道中。</p>
</li>

<li><p>不得單<span class="corr">己</span>獨行街市。</p>
</li>
</ul></div>
<div class='div-other'><a id='mulu92' />
<p class='h2'>△比丘尼戒本</p><p style="margin-left:1em">[○@註]有八波羅夷法。十七僧伽婆尸沙法。三十尼薩耆波逸提法。一百七十八波逸提法。八悔過法。一百應當學法。七滅諍法<span class='note-inline'>(今錄出少分)</span>。</p>

<ul class="">
<li><p>不得作媒。</p>
</li>

<li><p>不得以無根波羅夷罪。謗清淨比丘尼。</p>
</li>

<li><p>不得惡性。不受人諫語。</p>
</li>

<li><p>不得相親近共作惡行。共相覆罪。</p>
</li>

<li><p>不得畜長衣。</p>
<p style="margin-left:1em">[○@註]長。猶多也。</p>
</li>

<li><p>不得自手捉金銀錢等。</p>
</li>

<li><p>不得販賣。</p>
</li>

<li><p>不得知物向僧。自求入<span class="corr">己</span>。</p>
<p style="margin-left:1em">[○@註]知物向僧者。明知此物施主意在施僧者。而謀求入<span class="corr">己</span>也。</p>
</li>

<li><p>不得以檀越所施物。迴作餘用。</p>
<p style="margin-left:1em">[○@註]如檀越施造經物。止可造經。施齋僧物止可齋僧。不得改易用。如磚錢不買瓦之類。</p>
</li>

<li><p>不得多畜玩器。</p>
<p style="margin-left:1em">[○@註]謂精緻玩好等物。</p>
</li>

<li><p>不得與未受大戒人。說比丘比丘尼過。</p>
</li>

<li><p>不得與男子說法。過五六語。</p>
</li>

<li><p>不得嫌罵人。</p>
</li>

<li><p>不得知水有蟲。故用澆泥。澆草。澆樹。及飲用。</p>
</li>

<li><p>不得作大房。</p>
</li>

<li><p>不得別眾食。</p>
</li>

<li><p>不得觀軍陣。</p>
<p style="margin-left:1em">[○@註]非但謂出兵。如教場操練。霜降迎旗。皆軍陣也。</p>
</li>

<li><p>不得故惱他比丘尼。打他比丘尼。</p>
</li>

<li><p>不得於比丘尼。有重罪者。為覆藏。</p>
</li>

<li><p>不得與男子屏處共立共語。</p>
<p style="margin-left:1em">[○@註]屏處者。靜處也。</p>
</li>

<li><p>不得於同住比丘尼。有病不瞻視。</p>
</li>

<li><p>不得過五日。不搭戒衣。</p>
</li>

<li><p>不得使比丘尼。沙彌尼。摩塗身。及白衣婦女摩塗身。</p>
<p style="margin-left:1em">[○@註]尼僧與婦女尚不可。況男子乎。雖幼童年十歲者。亦不可。</p>
</li>

<li><p>不得畜婦女嚴身具。</p>
<p style="margin-left:1em">[○@註]謂金銀首飾錦繡裙襖等。</p>
</li>

<li><p>不得學世俗伎術。以自活命。</p>
<p style="margin-left:1em">[○@註]謂相面。看命。收驚。占卜等事。</p>
</li>

<li><p>不得安佛在下房。<span class="corr">己</span>在上房。</p>
</li>
</ul></div>
<div class='div-other'><a id='mulu93' />
<p class='h2'>△例補</p><p style="margin-left:1em">[○@註]世律尚有條例。況佛戒乎。禮可義起。因例補之。</p>

<ul class="">
<li><p>不得年少沙彌尼。入白衣舍宿夜。</p>
<p style="margin-left:1em">[○@註]非但宿夜。亦不宜單身到人家。須年近老者方可。</p>
</li>

<li><p>不得習學應院誦經拜懺宣疏鼓樂等。</p>
<p style="margin-left:1em">[○@註]如不禁。漸成赴應。女尼習赴應。大不宜也。</p>
</li>

<li><p>不得招集眾婦女做會。</p>
<p style="margin-left:1em">[○@註]如正月十五。二月十九。四月八。臘月八。做會念佛等事。俱不可作。只靜守為妙。</p>
</li>

<li><p>不得容留年<span class="corr">已</span>長成男在菴中。</p>
<p style="margin-left:1em">[○@註]年十五以上即宜遣。</p>
</li>

<li><p>不得畜養貓犬。</p>
</li>

<li><p>不得容留遠方比丘尼宿夜。</p>
<p style="margin-left:1em">[○@註]止可留飯。不可留宿。切宜守定此規。乃至本地尼僧。年輕不誠篤者。亦不可留宿。</p>
</li>

<li><p>不得惡罵弟子。如俗人法。</p>
</li>

<li><p>不得鞭打弟子。如俗人法。</p>
</li>

<li><p>不得睡在人先。起在人後。</p>
</li>

<li><p>不得洗面多使水。</p>
</li>

<li><p>不得多笑。</p>
</li>

<li><p>不得多言。</p>
</li>

<li><p>不得急走。</p>
</li>

<li><p>不得私取常住一切物。</p>
</li>

<li><p>不得談說白衣家長短好惡。</p>
<p style="margin-left:1em">[○@註]不但俗人家務。即一切世間閒談雜話。與修行人無干者。皆不宜說。</p>
</li>

<li><p>不得因小事爭論。若大事當心平氣和。以理辯明。不可辯明。則辭而去。動氣發麤。非佛弟子。</p>
</li>

<li><p>不得臨食草草念供養。無恭敬心。</p>
</li>

<li><p>不得出生飯過七粒。麵過一寸。饅頭過指甲許。</p>
</li>

<li><p>不得臨睡雜話。</p>
</li>

<li><p>不得碗缽作聲。</p>
</li>

<li><p>不得食畢先起。</p>
</li>

<li><p>不得向禮佛人頭邊過。</p>
<p style="margin-left:1em">[○@註]宜寬步向背後轉。</p>
</li>

<li><p>不得與師並立禮佛。</p>
</li>

<li><p>不得手持經像為人作禮。</p>
</li>

<li><p>不得口吹經上塵。</p>
</li>

<li><p>不得經案上包藏茶果藥物。</p>
</li>

<li><p>不得向閱經人案前當案走過。</p>
</li>

<li><p>不得習學偽造經典。</p>
<p style="margin-left:1em">[○@註]受生經。血盆經。金剛纂等。如諸經日誦中所開。</p>
</li>

<li><p>不得習學宣卷打偈。</p>
</li>

<li><p>不得用不濾過水。凡濾水。須密絹作囊濾之。</p>
</li>

<li><p>不得暑月盆盛水過夜。須倒水。仍覆盆。</p>
<p style="margin-left:1em">[○@註]恐生蟲故。</p>
</li>

<li><p>不得熱湯潑地上。</p>
</li>

<li><p>不得掛鞋襪小衣高過人頭。</p>
</li>

<li><p>不得床上笑語高聲。</p>
</li>

<li><p>不得口吹燈滅。</p>
</li>

<li><p>不得與男僧送禮往來。</p>
</li>

<li><p>不得與比丘沙彌結拜姊妹。</p>
</li>

<li><p>不得與小兒結拜乾娘。</p>
</li>

<li><p>不得無故數數入街市上行。</p>
</li>

<li><p>不得街市上傍視東西行。</p>
</li>

<li><p>不得與沙彌小兒談笑行。</p>
</li>

<li><p>不得與醉人狂人前後互隨行。</p>
</li>

<li><p>不得佇足看唱戲者。說詞話者。爭鬧者。</p>
</li>

<li><p>不得遇官府過。不迴避。</p>
</li>

<li><p>不得不白師受人物。</p>
</li>

<li><p>不得收留有夫婦人出家。</p>
</li>

<li><p>不得夜間有人敲門便開。須仔細審問。的係識熟婦女。方可開門。</p>
</li>

<li><p>不得容納媒婆。賣婆。烏龜筭命婆。相命。收驚。打水碗。伏陰。見神。見鬼。諸婆等。有來者。莫與相見。莫與往來。</p>
</li>

<li><p>不得招接說邪法外道一切男僧女僧。及在家齋婆等。</p>
</li>

<li><p>不得置田討租米。不得置屋討房錢。不得與人家絡絲。褙紙。紡績。扣繡等。</p>
<p style="margin-left:1em">[○@註]田地房產。乃至人間雜務。悉皆累心廢業。招難惹非。如其貧乏。只守佛制。托缽乞食。以支身命。</p>
</li>

<li><p>不得出緣簿募化。</p>
<p style="margin-left:1em">[○@註]廣行募化。興大緣事。自有男僧為之。非尼僧所宜也。</p>
</li>

<li><p>不得晨昏禮誦。懶惰失時。</p>
</li>

<li><p>不得豐富飲食。</p>
<p style="margin-left:1em">[○@註]施主及道友到菴。俱隨常供養。不必過分整治餚饌。喪失道風。</p>
</li>

<li><p>不得普陀天台等處。領眾燒香。及聚集婦女。湖船等處做會。</p>
<p style="margin-left:1em">[○@註]尼僧守身。當比在家女人加倍謹慎。遠出他方。恐招譏謗。成群做會。或起風波。不可不戒。</p>
</li>
</ul></div>
<p class='juan'>尼戒錄要<span class='note-inline'>(終)</span></p></div>
</div><!-- end of div[@id='body'] -->
</body></html>