<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>昭覺竹峰續禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu99' />
<p class='juan'>昭覺竹峰續禪師語錄卷第五</p><p class="byline">嗣法門人<span class='note-inline'>(照隱　法洪)</span>等編</p>
<div class='div-other'><a id='mulu100' />
<p class='h1'>行實</p><p>一日課畢。監院實悟率諸子詣方丈。請開示行腳。師曰。余生來鈍根薄德。豈有行腳事耶。諸子云。從上老古錐於語錄傳記中俱<span class='corr'>已</span>載明。和尚不吝慈悲。悟等願聞其要。師不得<span class='corr'>已</span>而言曰。予乃松州人也。父姓沈。諱綸。母任氏。生於順治十七年庚子四月初八日辰時。當晚母偶得一夢。見大悲菩薩與母言曰。此子非在家根器。不可久留。宜取善名。吾當去也。母覺。常疑在心。余未滿一月。病至旦夕。余<span class='corr'>母</span>對祖<span class='corr'>母</span>云夢中之事。祖<span class='corr'>母</span>詣佛前焚香。默許出家。即日病愈。至週歲。送禮本城妙覺寺如山師為徒。後至生慧和尚座下圓具。一日。受檀越請。念法華經。至父少兒子老。便有疑心。無處請問。遂辭親出松。參昭覺丈師翁。師翁一見。問云。在那裏來。余曰。松州。翁曰。會見智中國師麼。余曰。見。翁曰。與汝說甚麼來。余曰。起居和尚萬福。翁曰。不謬國師之裔苗。余乃禮拜。翁曰。喫茶去。後入方丈請益。命參本來面目。如懷劫石相似。依座一載。辭歸。翁命侍者送字一幅。紫微山下彌陀院。玉壘為距漳臘頭。云是智中國師寺。蘭孫桂子八千秋。於越明年甲子掩關。每看古人公案。如銀山鐵壁一般。三載後復參昭覺。時本師老人主席。余參見。問本來面目。師直打出方丈。一日余汲水。偶見師。師以拄杖橫截路云。挾路相逢時如何。余震威一喝。師連打數棒。余胸中更添一塊頑石相似。遂發願。若不明此大事。至死永不倒單。一夕。五鼓。忽聽報鐘鳴。覺得有些快活。天明入方丈。呈知解。師不顧。余大喝一喝。拂袖便出。師云。只恐不是玉。是玉也大奇。隨後出三則公案驗之。余立領。師然之。解制。出源流拂子。余再三卻辭。師云。此事從上來的。非老僧本意。何得不肯承當。他日支吾道之傾頹。作人天之標榜。余乃受之。老母高年。命胞弟接回。復掩關。三年畢。重興無量禪院。後主雪山法席。於壬午春。本師老人年登耋齡。難以應酬。發正義。實悟。洪演。法洪等不遠千里至松。敦請余主持昭覺祖席。先德云。父召勿諾。君命召。不俟駕而行。隨即莊束。恭趨座右。於佛生日。會集通省當道宰官紳士。諸山檀越。闔堂頭首。撾鼓上堂。主持院事。酸風苦雨。千磨百折。無不經歷。迄今十有餘載。難以枚舉。此是余數十餘年出盡醜態。今日被諸公逼迫。不得<span class='corr'>已</span>自揚家醜。盡情吐露。恐遺笑識者。唐突大方。天寒。毋勞。請各歸堂。</p>
</div>
<div class='div-other'><a id='mulu101' />
<p class='h1'>機緣</p><p>僧問。溪聲盡是廣長舌。且道所談何事。師云。如是我聞。問。山色無非清淨身。祗如無山色時。將甚麼喚作清淨身。答云。海闊從魚躍。天寬任鳥飛。問。夜靜更深。萬籟俱寂。雪山頂上因甚麼鐘鳴鼓響。答云。竹密不妨流水過。山高豈礙白雲飛。僧休去。</p>
<p>問。昨夜三更。禪堂火起。燒卻山僧腳指。既禪堂火起。為甚麼燒卻山僧腳指。眾下語不契。自代云。山僧罪過。</p>
<p>昭覺本師老人除夕問。年盡月盡。日盡時盡。只有一事不盡。莫不是穿衣喫飯。莫不是屙屎放尿麼。請代一語。師云。俱在昭覺裡。復頌云。瞬目揚眉恰是時。生平未了大家知。穿衣喫飯尋常事。款客迎賓更是痴。</p>
<p>問。新年新月。新日新時。說話俱是新的。犯舊者罰。師舉茶盃云。請茶。頌云。春霄一刻直千金。事事拈來格外新。爆竹一聲催臘去。昆虫草木盡知音。</p>
<p>問。守歲至夜。忽聽籠雞一聲呸道。好個消息。竟被伊漏泄了也。若不是被伊漏泄。可稱禪狀元。師打一圓相。於中點一點云。作麼生會。復頌云。</p>
<p>聞聲動我一聲呸。露出元享消息來。遇適東皇傳正令。微微一點露三才。</p>
<p>齋堂粥後。一僧問。若喚作一黃虀。入地獄如箭射。不喚作一黃虀。入地獄如射箭。師云。口是[袖-由+奐]門。</p>
<p>僧問。雪覆千山。因甚麼孤峰不白。師云。瘦處難瞞。</p>
<p>僧問。虎以肉為食。因甚麼不食其子。師云。無他下口處。進云。貓以肉為命。因甚食其子。師云。食得不為冤。進云。魚以水為命。因甚麼死在水中。師云。隨鄉入鄉。晚課後。時寧唐居士進方丈請益。問。今日弟子入山。特請和尚些新鮮佛法。師云。若論新鮮佛法。山僧近來有此三問。請居士道道看。師云。溪聲盡是廣長舌。且道所談何事。士云。隔斷紅塵三十里。白雲秋葉兩悠悠。師云。山色無非清淨身。秪如無山色時。將甚麼喚作清淨身。士云。靈光一點徹太虛。師云。夜靜更深。萬籟俱寂。雪山頂上因甚麼鐘鳴鼓響。士云。人傑地靈。師云。只恐不是玉。是玉也大奇。士拜退。</p>
</div>
<div class='div-other'><a id='mulu102' />
<p class='h1'>分燈</p>
<div class='div-other'><a id='mulu103' />
<p class='h2'>德雲實悟</p><p style="text-indent:0em" class="lg-abnormal"><div class='lg-row'>雪山雪映梅千樹。昭覺滋培萬顆松。吩付闍黎擔荷去。高提祖印闡吾宗。</div>
</p></div>
<div class='div-other'><a id='mulu104' />
<p class='h2'>有堂德紀</p><p style="text-indent:0em" class="lg-abnormal"><div class='lg-row'>當陽一句絕思微。鐵額銅睛莫敢窺。獨許獅兒親見得。等閒撥著奮全威。</div>
</p></div>
<div class='div-other'><a id='mulu105' />
<p class='h2'>敬懷正義</p><p style="text-indent:0em" class="lg-abnormal"><div class='lg-row'>昭覺爐頭烈焰紅。人天魔佛盡潛蹤。機先不讓摩醯眼。聖箭纔施透九重。</div>
</p></div>
<div class='div-other'><a id='mulu106' />
<p class='h2'>洞初照念</p><p style="text-indent:0em" class="lg-abnormal"><div class='lg-row'>驚群出眾個獅兒。佛祖機關分外奇。萬古徽猷從爾振。全彰正令福坤維。</div>
</p></div>
<div class='div-other'><a id='mulu107' />
<p class='h2'>佛旨性惠</p><p style="text-indent:0em" class="lg-abnormal"><div class='lg-row'>金毛獅子出林間。遍界群魔百獸潛。直下承當弘祖道。吾宗千古賴君傳。</div>
</p></div>
<div class='div-other'><a id='mulu108' />
<p class='h2'>自天彌祐</p><p style="text-indent:0em" class="lg-abnormal"><div class='lg-row'>直指單傳佛祖機。拈來覿面付獅兒。此時喜得龍聚。正令全提孰敢欺。</div>
</p></div>
<div class='div-other'><a id='mulu109' />
<p class='h2'>達天彌願</p><p style="text-indent:0em" class="lg-abnormal"><div class='lg-row'>機先覿面法堂前。顯密全彰豈等閒。七尺烏藤吩付汝。羅龍打鳳任君傳。</div>
</p></div>
<div class='div-other'><a id='mulu110' />
<p class='h2'>心一慧性</p><p style="text-indent:0em" class="lg-abnormal"><div class='lg-row'>師資覿面絕商量。時節堪承理自彰。肘後點開宗正眼。徽猷千古振綱常。</div>
</p></div>
<div class='div-other'><a id='mulu111' />
<p class='h2'>大馴教譯</p><p style="text-indent:0em" class="lg-abnormal"><div class='lg-row'>掀翻海獄泄真機。徹底從頭說向伊。歷歷明明分八表。中秋一月任光輝。</div>
</p></div>
<div class='div-other'><a id='mulu112' />
<p class='h2'>多聞心學</p><p style="text-indent:0em" class="lg-abnormal"><div class='lg-row'>宇宙橫身意氣彰。騰騰杲日正當陽。巾缾契悟傳宗旨。裕後光前一瓣香。</div>
</p></div>
<div class='div-other'><a id='mulu113' />
<p class='h2'>雲光照果</p><p style="text-indent:0em" class="lg-abnormal"><div class='lg-row'>昭覺爐頭法戰先。橫身鍊出赤花斑。錦鱗越格超群象。正令全提續祖傳。</div>
</p></div>
<div class='div-other'><a id='mulu114' />
<p class='h2'>尚志惟徹</p><p style="text-indent:0em" class="lg-abnormal"><div class='lg-row'>驀劄相逢執一錐。等閒摸著露全威。分明托出孃生面。鳳子龍孫一派歸。</div>
</p></div>
<div class='div-other'><a id='mulu115' />
<p class='h2'>崑崙寂乾</p><p style="text-indent:0em" class="lg-abnormal"><div class='lg-row'>昭覺出個赤尾鱗。張牙露爪行門深。再來瓦山辟支佛。大振吾曹八百春。</div>
</p></div>
<div class='div-other'><a id='mulu116' />
<p class='h2'>密旨洪演</p><p style="text-indent:0em" class="lg-abnormal"><div class='lg-row'>杲日東昇上碧巔。山河大地盡昭然。元明出格超群象。法令當陽續正傳。</div>
</p></div>
<div class='div-other'><a id='mulu117' />
<p class='h2'>瑩珠照隱</p><p style="text-indent:0em" class="lg-abnormal"><div class='lg-row'>精嚴密行小頭陀。體佛心宗一片婆。七尺烏藤拈付汝。攪渾大海泛紅波。</div>
</p></div>
<div class='div-other'><a id='mulu118' />
<p class='h2'>法燈祖印</p><p style="text-indent:0em" class="lg-abnormal"><div class='lg-row'>杖頭落處雨花飛。瀛得清風當下歸。吩付闍黎收挕住。龍驤虎踞奮全威。</div>
</p></div>
<div class='div-other'><a id='mulu119' />
<p class='h2'>北丹福容</p><p style="text-indent:0em" class="lg-abnormal"><div class='lg-row'>昨夜虛空開口說。梅花幾點泄真機。闍黎獨奮摩霄翊。一翅鵬搏天下知。</div>
</p></div>
<div class='div-other'><a id='mulu120' />
<p class='h2'>常潤奇育周居士</p><p style="text-indent:0em" class="lg-abnormal"><div class='lg-row'>烜赫圓明六不收。輝天鑑地諳群儔。輕輕點著騰霄漢。一翅鵬搏天下周。</div>
</p></div>
<div class='div-other'><a id='mulu121' />
<p class='h2'>遍空法性</p><p style="text-indent:0em" class="lg-abnormal"><div class='lg-row'>選佛堂前驗<span class='corr'>己</span>躬。闍黎薦地亦非同。人天眾前親吩付。堪與吾曹立正宗。</div>
</p></div>
<div class='div-other'><a id='mulu122' />
<p class='h2'>曆山明宇</p><p style="text-indent:0em" class="lg-abnormal"><div class='lg-row'>鄭洲蘿蔔過錢塘。蜀地生薑滋味長。吩付闍黎收挕住。崢嶸頭角驗諸方。</div>
</p></div>
<div class='div-other'><a id='mulu123' />
<p class='h2'>國寧常靜</p><p style="text-indent:0em" class="lg-abnormal"><div class='lg-row'>巾缾念載拂勤勞。薦地精明露赤稍。甘露門開撾毒。鼓銀河玉浪泊天高。</div>
</p></div>
<div class='div-other'><a id='mulu124' />
<p class='h2'>性一照空</p><p style="text-indent:0em" class="lg-abnormal"><div class='lg-row'>一句分明道得真。新羅鷂子過南宸。等閒摸著孃生面。特地清風肘腋驚。</div>
</p></div>
<div class='div-other'><a id='mulu125' />
<p class='h2'>雲芝妙福</p><p style="text-indent:0em" class="lg-abnormal"><div class='lg-row'>指揮正令坐重圍。夜月當空處處輝。㘞地一聲心膽碎。個中消息許誰知。</div>
</p></div>
<div class='div-other'><a id='mulu126' />
<p class='h2'>奇彰福印</p><p style="text-indent:0em" class="lg-abnormal"><div class='lg-row'>昭覺堂前赤尾鱗。櫛風沐雨出魚津。有時騰濟青霄外。指日人天共仰欽。</div>
</p></div>
<div class='div-other'><a id='mulu127' />
<p class='h2'>國璽常胤</p><p style="text-indent:0em" class="lg-abnormal"><div class='lg-row'>隨侍老僧<span class='corr'>已</span>有年。赤膽忠心行門堅。法身邊事親擔荷。千古芳名上祖傳。</div>
</p></div>
<div class='div-other'><a id='mulu128' />
<p class='h2'>便聞普學</p><p style="text-indent:0em" class="lg-abnormal"><div class='lg-row'>昨夜峨嵋笑滿腮。闍黎功行立三才。磨磚句子親吩付。一箭當陽遍九垓。</div>
</p></div>
<div class='div-other'><a id='mulu129' />
<p class='h2'>常毓聯登方居士</p><p style="text-indent:0em" class="lg-abnormal"><div class='lg-row'>幾向叢林共寂寥。忽將<span class='corr'>己</span>事囑英豪。芳名<span class='corr'>已</span>著祖圖上。他日吾曹起鳳毛。</div>
</p></div>
<div class='div-other'><a id='mulu130' />
<p class='h2'>悟參性德</p><p style="text-indent:0em" class="lg-abnormal"><div class='lg-row'>痛棒打人寒徹骨。曹源水泛一溪冰。滿天星月分明照。露出金毛匝地施。</div>
</p></div>
<div class='div-other'><a id='mulu131' />
<p class='h2'>常齡應高喬居士</p><p style="text-indent:0em" class="lg-abnormal"><div class='lg-row'>無文句子<span class='corr'>羨</span>芳名。壽等吾儕渤海深。選佛堂前親授記。蘭孫桂子八千春。</div>
</p></div>
<div class='div-other'><a id='mulu132' />
<p class='h2'>國鑑照緒</p><p style="text-indent:0em" class="lg-abnormal"><div class='lg-row'>叢林重務爾能持。生怕逸麼日用時。放下身心勤苦行。龍天一定不相欺。</div>
</p></div>
<div class='div-other'><a id='mulu133' />
<p class='h2'>潛修勝悅</p><p style="text-indent:0em" class="lg-abnormal"><div class='lg-row'>春雷一震露全身。頭角崢嶸紹祖燈。吩咐闍黎親剔起。高懸祖印接群生。</div>
</p></div>
<div class='div-other'><a id='mulu134' />
<p class='h2'>常明國鄉沈居士</p><p style="text-indent:0em" class="lg-abnormal"><div class='lg-row'>赤尾金鱗鼓浪傾。綸音敕上九重城。靈山有約堪承授。大起曹源繼祖燈。</div>
</p></div>
<div class='div-other'><a id='mulu135' />
<p class='h2'>軒然照玉</p><p style="text-indent:0em" class="lg-abnormal"><div class='lg-row'>琉璃缾子佇朝陽。薦過磨磚瞌睡玉。喜得東風生肘腋。一燈千古永傳芳。</div>
</p></div>
<div class='div-other'><a id='mulu136' />
<p class='h2'>靜山海福</p><p style="text-indent:0em" class="lg-abnormal"><div class='lg-row'>中興句子囑獅兒。保壽生薑莫放逸。探得梅花開嶺上。芳名千古立弘規。</div>
</p></div>
<div class='div-other'><a id='mulu137' />
<p class='h2'>壽昌通福</p><p style="text-indent:0em" class="lg-abnormal"><div class='lg-row'>昭覺出個赤眼鯉。張牙露爪絕人疑。有時獨步鰲頭上。攪得長河現綠龜。</div>
</p></div>
<div class='div-other'><a id='mulu138' />
<p class='h2'>大仁常懷居士</p><p style="text-indent:0em" class="lg-abnormal"><div class='lg-row'>多年昭覺佈精微。養就含元伏鼎威。莫教等閒時放過。芳名千古入傳燈。</div>
</p></div>
<div class='div-other'><a id='mulu139' />
<p class='h2'>明璽法光</p><p style="text-indent:0em" class="lg-abnormal"><div class='lg-row'>透網金鱗密大機。龍驤虎驟雨風馳。老僧略露鋒鋩句。覷破闍黎鐵面門。</div>
</p></div>
<div class='div-other'><a id='mulu140' />
<p class='h2'>悉聞芳靜</p><p style="text-indent:0em" class="lg-abnormal"><div class='lg-row'>指揮如意天花落。號令人天佛祖機。吩咐闍黎親薦得。個中消息許誰知。</div>
</p></div>
<div class='div-other'><a id='mulu141' />
<p class='h2'>覺先靈悟</p><p style="text-indent:0em" class="lg-abnormal"><div class='lg-row'>父母未生鼻孔兒。子宜的的驗精微。有時拈向人前覷。不與世間分外奇。</div>
</p></div>
<div class='div-other'><a id='mulu142' />
<p class='h2'>靈默法洪</p><p style="text-indent:0em" class="lg-abnormal"><div class='lg-row'>楊岐盞子明千古。保壽生薑辣萬年。昭覺堂前獅子子。逢人不讓老東山。</div>
</p></div>
<div class='div-other'><a id='mulu143' />
<p class='h2'>燦然教慧</p><p style="text-indent:0em" class="lg-abnormal"><div class='lg-row'>嶺南一句傳千古。昭覺時拈接象龍。收得五湖風月盡。憑撾毒鼓恁之謼。</div>
</p></div>
<div class='div-other'><a id='mulu144' />
<p class='h2'>隱菴智曇</p><p style="text-indent:0em" class="lg-abnormal"><div class='lg-row'>岷峰突兀萬山巔。挨落天邊月一圓。吩咐隱菴曇上座。好生收起掛堂前。</div>
</p></div>
<div class='div-other'><a id='mulu145' />
<p class='h2'>如水證智</p><p style="text-indent:0em" class="lg-abnormal"><div class='lg-row'>吾年半百收英豪。種草分明起鳳毛。莫道老僧心眼毒。從來佛法不相饒。</div>
</p></div>
<div class='div-other'><a id='mulu146' />
<p class='h2'>從聞道慧</p><p style="text-indent:0em" class="lg-abnormal"><div class='lg-row'>二千六百餘年事。囑子明明契祖機。更有一番新氣象。高懸赤幟闡吾規。</div>
</p></div>
<div class='div-other'><a id='mulu147' />
<p class='h2'>明旨嚴通</p><p style="text-indent:0em" class="lg-abnormal"><div class='lg-row'>金剛王劍露吹毛。拈向人前顯六韜。若個知音能薦得。安心法要囑英豪。</div>
</p></div>
<div class='div-other'><a id='mulu148' />
<p class='h2'>圓一普休</p><p style="text-indent:0em" class="lg-abnormal"><div class='lg-row'>大智原來顯大機。師資妙契芥投錐。安心句子親拈示。堪與吾曹立聖基。</div>
</p></div>
<div class='div-other'><a id='mulu149' />
<p class='h2'>聞旨覺福</p><p style="text-indent:0em" class="lg-abnormal"><div class='lg-row'>一聲雷動泄真機。報道闍黎鼻孔知。不是老僧唇舌特。弘開大冶育群迷。</div>
</p></div>
<div class='div-other'><a id='mulu150' />
<p class='h2'>玉如慧明</p><p style="text-indent:0em" class="lg-abnormal"><div class='lg-row'>法王法令吼如雷。祖道全憑八面威。從上事兒親囑付。一天星月燦坤維。</div>
</p></div>
<div class='div-other'><a id='mulu151' />
<p class='h2'>岷松常岫</p><p style="text-indent:0em" class="lg-abnormal"><div class='lg-row'>駟馬橋頭浪泊天。魚龍跳躍出波瀾。鯨鱗養就摩霄翊。乘勢高飛八大淵。</div>
</p></div>
<div class='div-other'><a id='mulu152' />
<p class='h2'>恒安福清</p><p style="text-indent:0em" class="lg-abnormal"><div class='lg-row'>威鳳山前鼓笛高。聲聲韻出鳳凰巢。承虛接嚮弘吾道。莫負深淵上九霄。</div>
</p></div>
<div class='div-other'><a id='mulu153' />
<p class='h2'>建菴照鼎</p><p style="text-indent:0em" class="lg-abnormal"><div class='lg-row'>昭覺中興法戰場。子宜的的叩心王。南詢句子親吩咐。指日聲名四海揚。</div>
</p></div>
<div class='div-other'><a id='mulu154' />
<p class='h2'>抱拙照本</p><p style="text-indent:0em" class="lg-abnormal"><div class='lg-row'>昭覺堂前舞赤梢。未曾點額氣翀霄。老僧不是閒狼藉。喫著令人骨格高。</div>
</p></div>
<div class='div-other'><a id='mulu155' />
<p class='h2'>古樵實學</p><p style="text-indent:0em" class="lg-abnormal"><div class='lg-row'>清霜徹骨不同常。薦出元初一點光。探得梅花香嶺上。山河大地盡回陽。</div>
</p></div>
<div class='div-other'><a id='mulu156' />
<p class='h2'>乾輝印朗</p><p style="text-indent:0em" class="lg-abnormal"><div class='lg-row'>雙桂馨馨吐遠香。奇風拂電展經邦。分心句子親拈付。指日聲名韻八荒。</div>
</p></div>
<div class='div-other'><a id='mulu157' />
<p class='h2'>鑑輝印寬</p><p style="text-indent:0em" class="lg-abnormal"><div class='lg-row'>曹溪正脈囑兒孫。歷代冤讎理不伸。從上來源親托付。子宜的的振家聲。</div>
</p></div>
<div class='div-other'><a id='mulu158' />
<p class='h2'>林菴海圓</p><p style="text-indent:0em" class="lg-abnormal"><div class='lg-row'>虛空得得口喃喃。報道闍黎鼻孔穿。大地山河分八表。森羅萬象盡昭然。</div>
</p></div>
<div class='div-other'><a id='mulu159' />
<p class='h2'>常虞席居士</p><p style="text-indent:0em" class="lg-abnormal"><div class='lg-row'>頻吞氣宇大雄場。天眷麟兒五福彰。秀出宗猷能丕振。如天化育自芬芳。</div>
</p></div>
<div class='div-other'><a id='mulu160' />
<p class='h2'>恒容通智</p><p style="text-indent:0em" class="lg-abnormal"><div class='lg-row'>精誠一念振宗風。格外提持迥不同。祖佛家私親吩咐。逢龍遇虎播吾宗。</div>
</p></div>
<div class='div-other'><a id='mulu161' />
<p class='h2'>可雲海福</p><p style="text-indent:0em" class="lg-abnormal"><div class='lg-row'>闍黎骨格迥非同。氣節昂昂啟桂叢。從上事兒親托付。芳聲千古振宗風。</div>
</p></div>
<div class='div-other'><a id='mulu162' />
<p class='h2'>金緣本來</p><p style="text-indent:0em" class="lg-abnormal"><div class='lg-row'>高懸古鏡鑑群雄。萬象臨筵仰正宗。佛祖鉗鎚親囑付。紹隆聖運繼真風。</div>
</p></div>
<div class='div-other'><a id='mulu163' />
<p class='h2'>印芳明長</p><p style="text-indent:0em" class="lg-abnormal"><div class='lg-row'>參禪學道緊施功。薦出磨磚過量翁。時節堪承酬法乳。吾宗法道賴流通。</div>
</p></div>
<div class='div-other'><a id='mulu164' />
<p class='h2'>全慧圓偈</p><p style="text-indent:0em" class="lg-abnormal"><div class='lg-row'>分明的事赤條條。囑付麟兒薦六韜。踏著龍頭即虎尾。搖風簸雨始稱豪。</div>
</p></div>
<div class='div-other'><a id='mulu165' />
<p class='h2'>天文通徹</p><p style="text-indent:0em" class="lg-abnormal"><div class='lg-row'>昭覺英才氣相先。老僧鞭逼向人前。臨機撥著鐘何魯。雙桂家聲韻八寰。</div>
</p></div>
<div class='div-other'><a id='mulu166' />
<p class='h2'>松谷普慧</p><p style="text-indent:0em" class="lg-abnormal"><div class='lg-row'>鐵牛奮迅出玄關踏遍溪山得飽眠昭覺爐頭親煆鍊家私露出幾多般</div>
</p></div>
<div class='div-other'><a id='mulu167' />
<p class='h2'>燦文照全</p><p style="text-indent:0em" class="lg-abnormal"><div class='lg-row'>燈籠[跳-兆+孛]跳舞三台。露柱聲聲讚善哉。喚起東村王大伯。揚聲天外鴈飛來。</div>
</p></div>
<div class='div-other'><a id='mulu168' />
<p class='h2'>祥臨普慶</p><p style="text-indent:0em" class="lg-abnormal"><div class='lg-row'>金剛圈兒纔拋起。網得闍黎鼻孔疼。九上三登梅子熟。拈來猶許個中人。</div>
</p></div>
<div class='div-other'><a id='mulu169' />
<p class='h2'>通傳達本</p><p style="text-indent:0em" class="lg-abnormal"><div class='lg-row'>拆腳鐺安三個石。地爐搰拙響青天。老僧日用尋常事。吩咐闍黎接半肩。</div>
</p></div>
<div class='div-other'><a id='mulu170' />
<p class='h2'>素修照誠</p><p style="text-indent:0em" class="lg-abnormal"><div class='lg-row'>紹祖山前銕鷂飛。四來狐兔盡藏威。金剛王劍親拈遞。殺喝臨施佛祖機。</div>
</p></div>
<div class='div-other'><a id='mulu171' />
<p class='h2'>慧然普福</p><p style="text-indent:0em" class="lg-abnormal"><div class='lg-row'>錦浪回文韻八荒。九重春色占朝陽。闍黎得得行將去。遇子時拈耳順香。</div>
</p></div>
<div class='div-other'><a id='mulu172' />
<p class='h2'>普霞慶註</p><p style="text-indent:0em" class="lg-abnormal"><div class='lg-row'>烜赫圓明六不收。金剛王劍驗群雄。老僧拈柄銕如意。立必生蛇化毒龍。</div>
</p></div>
<div class='div-other'><a id='mulu173' />
<p class='h2'>見性心明</p><p style="text-indent:0em" class="lg-abnormal"><div class='lg-row'>東山鐘鼓響乾坤。昭覺爐頭著一丁。大好向前雄獨步。揚聲天外鬼神驚。</div>
</p></div>
<div class='div-other'><a id='mulu174' />
<p class='h2'>非相達性</p><p style="text-indent:0em" class="lg-abnormal"><div class='lg-row'>春風舞起巖南花。獨許靈雲見處嘉。吩咐闍黎親探得。滿天星月照中華。</div>
</p></div>
<div class='div-other'><a id='mulu175' />
<p class='h2'>秀雲如春</p><p style="text-indent:0em" class="lg-abnormal"><div class='lg-row'>銕笛數聲滄海震。長天一色秀雲騰。寒山滴雪梅花放。識道闍黎時是興。</div>
</p></div>
<div class='div-other'><a id='mulu176' />
<p class='h2'>朗徹興照</p><p style="text-indent:0em" class="lg-abnormal"><div class='lg-row'>霜衣雪鎧念餘年。喜個人來接一肩。紹祖家私親托付。堅修密行妙中玄。</div>
</p></div>
<div class='div-other'><a id='mulu177' />
<p class='h2'>祥旨覺瑞</p><p style="text-indent:0em" class="lg-abnormal"><div class='lg-row'>峨眉山月照錢塘。錦水清流萬古香。吩咐堂前獅子子。收來立極展經邦。</div>
</p></div>
<div class='div-other'><a id='mulu178' />
<p class='h2'>慧如明通</p><p style="text-indent:0em" class="lg-abnormal"><div class='lg-row'>爐頭獨坐默無言。忽聽堂前報板傳。問是阿誰那一個。明通點額上長安。</div>
</p></div>
<div class='div-other'><a id='mulu179' />
<p class='h2'>沖石真閏</p><p style="text-indent:0em" class="lg-abnormal"><div class='lg-row'>禾山卓鼓響青天。保壽生薑辣萬年。珍重闍黎莫放過。燈籠[跳-兆+孛]跳露三玄。</div>
</p></div>
<div class='div-other'><a id='mulu180' />
<p class='h2'>德容普宣</p><p style="text-indent:0em" class="lg-abnormal"><div class='lg-row'>冰清玉潔個頭陀。肘後神符薦出鵝。探得嶺南梅子熟。翻身直入鳳凰窩。</div>
</p></div>
<div class='div-other'><a id='mulu181' />
<p class='h2'>蒼雲清福</p><p style="text-indent:0em" class="lg-abnormal"><div class='lg-row'>蒼雲出岫佐南宸。子夜星垣拱北溟。吩咐青巖福上座。好生接物利群生。</div>
</p></div>
<div class='div-other'><a id='mulu182' />
<p class='h2'>恒璧如固</p><p style="text-indent:0em" class="lg-abnormal"><div class='lg-row'>佛祖家私親托付。時時如固眼中珠。子能的的弘勤業。遞代冤讎藉祖圖。</div>
</p></div>
<div class='div-other'><a id='mulu183' />
<p class='h2'>月輪登佑</p><p style="text-indent:0em" class="lg-abnormal"><div class='lg-row'>穩坐蒲團現月輪。清登直上九重城。鳳凰山裏無毛鷂。拍翅高飛入帝京。</div>
</p></div>
<div class='div-other'><a id='mulu184' />
<p class='h2'>心一意定</p><p style="text-indent:0em" class="lg-abnormal"><div class='lg-row'>代吾說法利群生。珍重芳名入祖燈。柱杖橫施三五略。嘉州大象血淋淋。</div>
</p></div>
<div class='div-other'><a id='mulu185' />
<p class='h2'>畸賓福煓</p><p style="text-indent:0em" class="lg-abnormal"><div class='lg-row'>生薑公案效前賢。莫當尋常赤肉團。苦辣酸酣分付汝。四來龍象任同參。</div>
</p></div>
<div class='div-other'><a id='mulu186' />
<p class='h2'>天仞普鑑</p><p style="text-indent:0em" class="lg-abnormal"><div class='lg-row'>師資默契奮全提。直旨單傳向上機。大渡河頭垂釣。西天東土盡鈴窺。</div>
</p></div>
<div class='div-other'><a id='mulu187' />
<p class='h2'>百川常容</p><p style="text-indent:0em" class="lg-abnormal"><div class='lg-row'>闍黎獨得行門堅。隨侍老僧<span class='corr'>已</span>有年。昭覺火爐頭子。好生珍重繼吾傳。</div>
</p></div>
<div class='div-other'><a id='mulu188' />
<p class='h2'>參徹玄極</p><p style="text-indent:0em" class="lg-abnormal"><div class='lg-row'>侍吾辛苦效前賢。薦過盧能壁上言。選佛場中鯉。興波濯浪驗人天。</div>
</p></div>
<div class='div-other'><a id='mulu189' />
<p class='h2'>莊嚴真壽</p><p style="text-indent:0em" class="lg-abnormal"><div class='lg-row'>嶺南葦屣傳千古。濟北佳聲諦萬年。昭覺一枝正法眼。彌牟陣上接人天。</div>
</p></div>
<div class='div-other'><a id='mulu190' />
<p class='h2'>盡知普智</p><p style="text-indent:0em" class="lg-abnormal"><div class='lg-row'>大愚肘後還拳事。昭覺時拈接象龍。分付盡知智上座。燒吾香代立宗風。</div>
</p></div>
<div class='div-other'><a id='mulu191' />
<p class='h2'>東傳祖佑</p><p style="text-indent:0em" class="lg-abnormal"><div class='lg-row'>西乾一句鳴千古。昭覺爐頭煉赤斑。更喜龍門騰躍疾。吾家宗譜屬東傳。</div>
</p></div></div>
<p class='juan'>昭覺竹峰續禪語錄卷第五終</p>
</div><!-- end of div[@id='body'] -->
</body></html>