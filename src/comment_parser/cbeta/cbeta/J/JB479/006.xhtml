<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>昭覺竹峰續禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu192' />
<p class='juan'>昭覺竹峰續禪師語錄卷第六</p><p class="byline">嗣法門人<span class='note-inline'>(智曇　洪演　照本)</span>等編</p>
<div class='div-other'><a id='mulu193' />
<p class='h1'>詩偈</p>
<div class='div-other'><a id='mulu194' />
<p class='h2'>和永吉賈公題古松十景韻</p>
<div class='div-other'><a id='mulu195' />
<p class='h3'>大悲曉鐘</p><p style="text-indent:0em" class="lg-abnormal"><div class='lg-row'>忽聽蒲牢震梵宮。清音驚起月朦朧。曇摩泛海波澄靜。空谷傳聲嗅醒聾。</div>
</p></div>
<div class='div-other'><a id='mulu196' />
<p class='h3'>赤松仙蹟</p><p style="text-indent:0em" class="lg-abnormal"><div class='lg-row'>何年仙子駐松洲。直至於今話未休。羨爾乘雲何處去。尚留空閣待王侯。</div>
</p></div>
<div class='div-other'><a id='mulu197' />
<p class='h3'>江水靈源</p><p style="text-indent:0em" class="lg-abnormal"><div class='lg-row'>潺潺江水勝叮嚀。滴滴靈源吐梵音。星宿一泓開鼻祖。岷江萬派會同津。</div>
</p></div>
<div class='div-other'><a id='mulu198' />
<p class='h3'>戌樓暮煙</p><p style="text-indent:0em" class="lg-abnormal"><div class='lg-row'>長庚初現暮雲遮。玉壘煙籠古樹鴉。鞏固松維盤石穩。景星高拱映三巴。</div>
</p></div>
<div class='div-other'><a id='mulu199' />
<p class='h3'>金蓬夕照</p><p style="text-indent:0em" class="lg-abnormal"><div class='lg-row'>形勝盤龍萬仞丘。不知名播幾千秋。地靈常款高賢樂。夕照斜陽適意洲。</div>
</p></div>
<div class='div-other'><a id='mulu200' />
<p class='h3'>風動秋聲</p><p style="text-indent:0em" class="lg-abnormal"><div class='lg-row'>孤峰嶮<span class='corr'>巇</span><span class='corr'>颺</span>風勻。六月飛霜不遇春。怪石參天聯碧漢。未曾涉歷便驚人。</div>
</p></div>
<div class='div-other'><a id='mulu201' />
<p class='h3'>雪欄霽色</p><p style="text-indent:0em" class="lg-abnormal"><div class='lg-row'>雪映千松玉色瑩。遠山堆疊翠嵐屏。層巒日涉江心渺。目極平川四野青。</div>
</p></div>
<div class='div-other'><a id='mulu202' />
<p class='h3'>古橋春漲</p><p style="text-indent:0em" class="lg-abnormal"><div class='lg-row'>岷嶺融和花正開。錦江一派自西來。桃紅浪漲春三月。躍起魚龍任往回。</div>
</p></div>
<div class='div-other'><a id='mulu203' />
<p class='h3'>泮水清風</p><p style="text-indent:0em" class="lg-abnormal"><div class='lg-row'>旭日東昇麗景新。風雲會聚湧波輕。潛龍奮意騰霄漢。共沐恩波兆晏清。</div>
</p></div>
<div class='div-other'><a id='mulu204' />
<p class='h3'>龍潭夜月</p><p style="text-indent:0em" class="lg-abnormal"><div class='lg-row'>天空明月臥龍灘。蕩漾光華得一看。亦任眠波千載沐。澄清宇宙盡蘇難。</div>
</p></div></div>
<div class='div-other'><a id='mulu205' />
<p class='h2'>望雪寶頂寄惠宗禪德</p><p style="text-indent:0em" class="lg-abnormal"><div class='lg-row'>岷峰卓立萬山巔。銀色平鋪別一天。玉樹奇葩聯北極。天然不更四時鮮。</div>
</p></div>
<div class='div-other'><a id='mulu206' />
<p class='h2'>登西崇山</p><p style="text-indent:0em" class="lg-abnormal"><div class='lg-row'>崇山天際白雲飛。岷嶺峰高聳四圍。疊嶂巍峨環綠水。清流千古映光輝。</div>
</p></div>
<div class='div-other'><a id='mulu207' />
<p class='h2'>中秋同公緡李貢元賞月<span class='note-inline'>(諱煜)</span></p><p style="text-indent:0em" class="lg-abnormal"><div class='lg-row'>蟾光隱隱透窗西。<span class='corr'>佳</span>節時臨景更奇。鴈入梧桐驚客夢。風飄黃葉過東籬。林間晏坐悲秋晚。菊徑逢人憶昔時。此日與君同再約。一回及節一題詩。</div>
</p></div>
<div class='div-other'><a id='mulu208' />
<p class='h2'>九日同天綱郭先生登高</p><p style="text-indent:0em" class="lg-abnormal"><div class='lg-row'>邀朋徐步蹈深溪。限韻頻敲坐澗西。風迥偶然驚落帳。天寒忽聽隔林雞。閒花片片和煙碧。錦水滔滔帶露齊。此日欣然同翫賞。松梢月掛鳥還啼。</div>
</p></div>
<div class='div-other'><a id='mulu209' />
<p class='h2'>達高鎮臺</p><p style="text-indent:0em" class="lg-abnormal"><div class='lg-row'>時清道泰暢奇哉。化洽華夷拱外來。松塞景星閒繫馬。邊陲甲冑奉瓊杯。長江泛水龍形現。怪石蹲踞虎勢開。翊衛皇圖千萬載。恩孚黎庶育瓊苔。</div>
</p></div>
<div class='div-other'><a id='mulu210' />
<p class='h2'>登七層樓和卓鎮臺韻</p><p style="text-indent:0em" class="lg-abnormal"><div class='lg-row'>層樓翠靄若天台。紺殿荊扉向日開。清磬一聲雲外賞。鳴鐘數下眾徘徊。團圞共話無生曲。聚石高登說法臺。此日拈題元不爽。臨場奪卻羨英才。</div>
</p></div>
<div class='div-other'><a id='mulu211' />
<p class='h2'>中秋同又廉楊貢元玩月<span class='note-inline'>(諱繼震)</span></p><p style="text-indent:0em" class="lg-abnormal"><div class='lg-row'>零零花影實堪奇。娛目賞心興不移。談笑語聲喧北極。忘情賓主醉東籬。白雲片片浮青嶂。冷露涓涓墮葉稀。欲得騷人重再玩。仰瞻明月賦新詩。</div>
</p></div>
<div class='div-other'><a id='mulu212' />
<p class='h2'>達古松眾文學原韻</p><p style="text-indent:0em" class="lg-abnormal"><div class='lg-row'>曲星昨夜襲禪廊。借彼群英悉舉揚。玉帶不妨垂勝績。芳聲自此永昌昌。</div>
</p></div>
<div class='div-other'><a id='mulu213' />
<p class='h2'>慈氏樓同子儀楊春元賞雪<span class='note-inline'>(諱蕃)</span></p><p style="text-indent:0em" class="lg-abnormal"><div class='lg-row'>彤雲昨夜掩嬋娟。銀色平鋪景更妍。岩挂鵝毛舒錦繡。山披鶴氅映珠簾。森森碧樹凝霜露。疊疊層樓樂自然。極目今朝觀六出。挑燈靜夜把詩聯。</div>
</p></div>
<div class='div-other'><a id='mulu214' />
<p class='h2'>山中四威儀</p><p style="text-indent:0em" class="lg-abnormal"><div class='lg-row'>山中行。拄杖緊隨身。過橋來。驚起隴頭人。</div>
</p><p style="text-indent:0em" class="lg-abnormal"><div class='lg-row'>山中住。長年不出戶。渾忘矣。不知春幾度。</div>
</p><p style="text-indent:0em" class="lg-abnormal"><div class='lg-row'>山中坐。細草為茵褥。剛揖眸。猿猴攜子過。</div>
</p><p style="text-indent:0em" class="lg-abnormal"><div class='lg-row'>山中臥。衲被蒙頭裹。纔伸腳。好處都蹬破。</div>
</p></div>
<div class='div-other'><a id='mulu215' />
<p class='h2'>題雪山四景</p>
<div class='div-other'><a id='mulu216' />
<p class='h3'>碧霞池</p><p style="text-indent:0em" class="lg-abnormal"><div class='lg-row'>石瘦苔封映碧砂。池中紫霧湧丹沙。波澄月靜空張影。轉盻晴雲覆彩霞。</div>
</p></div>
<div class='div-other'><a id='mulu217' />
<p class='h3'>水源洞</p><p style="text-indent:0em" class="lg-abnormal"><div class='lg-row'>水晶噴出老龍涎。響徹青霄格外天。萬派淵深從此出。更於何處聽流泉。</div>
</p></div>
<div class='div-other'><a id='mulu218' />
<p class='h3'>梅花松</p><p style="text-indent:0em" class="lg-abnormal"><div class='lg-row'>玉質蒼枝總不催。馨香馥馥暗飛來。平生不借東皇力。天然秉賦暢優哉。</div>
</p></div>
<div class='div-other'><a id='mulu219' />
<p class='h3'>湧珠泉</p><p style="text-indent:0em" class="lg-abnormal"><div class='lg-row'>疏林湧出一珠泉。萬斛明珠賽月圓。更有曠觀分外別。始知僊跡不虛傳。</div>
</p></div></div>
<div class='div-other'><a id='mulu220' />
<p class='h2'>和鎮臺周護法遊雪山寺</p><p style="text-indent:0em" class="lg-abnormal"><div class='lg-row'>誰向岷巔闢洞天。四時花雨遍山川。晴開野壑千峰秀。泉湧波翻五色蓮。眺望頻瞻銀海近。沉吟微覺白雲連。塵寰莫謂無仙跡。步到黃龍信有傳。</div>
</p></div>
<div class='div-other'><a id='mulu221' />
<p class='h2'>遊金華寺三峨和尚丈中</p><p style="text-indent:0em" class="lg-abnormal"><div class='lg-row'>修竹喬松接綠陰雲霾澗底有人行牡丹檻外如相識搖拽輕風笑不禁</div>
</p></div>
<div class='div-other'><a id='mulu222' />
<p class='h2'>次摩提法弟牡丹韻</p><p style="text-indent:0em" class="lg-abnormal"><div class='lg-row'>獨坐招提監法幢蓉城日晚燕成行仙源品格連珠玉國色清奇蔭碧窗綠葉芳菲彰錦繡青枝初綻壯名邦滿斛金珠難約價惟將一曲和仙腔</div>
</p></div>
<div class='div-other'><a id='mulu223' />
<p class='h2'>次倚天法第牡丹韻</p><p style="text-indent:0em" class="lg-abnormal"><div class='lg-row'>天然國色興偏多占斷煙波賽薜蘿眼底朱顏光燦爛枝頭玉露影婆娑曾經風月元如洗落照媸妍豈礙磨勝日不常重再玩高歌一曲訊如何</div>
</p></div>
<div class='div-other'><a id='mulu224' />
<p class='h2'>夜雨懷舊</p><p style="text-indent:0em" class="lg-abnormal"><div class='lg-row'>淋漓靜夜洒床頭尋思鄉關旅夢稠半浸芭蕉來上客情偏向世中周</div>
</p></div>
<div class='div-other'><a id='mulu225' />
<p class='h2'>一松呤寄贈如桂李護法<span class='note-inline'>(諱永秀)</span></p><p style="text-indent:0em" class="lg-abnormal"><div class='lg-row'>獨<span class='corr'>羨</span>山中掃雪人結茆相伴爾為鄰多年長就參天勢直向煙霞接紫宸</div>
</p></div>
<div class='div-other'><a id='mulu226' />
<p class='h2'>題雙松贈松潘衛劉護法<span class='note-inline'>(諱印祁)</span></p><p style="text-indent:0em" class="lg-abnormal"><div class='lg-row'>茂密巍峨分外幽參差劍閣接煙浮根深固結虯勢幹古天然飛鳳頭湛湛甘霖添沼碧<span class='corr'>嗈</span><span class='corr'>嗈</span>琴韻吼春秋思君不畏嚴霜逼幰蓋施張映帝州</div>
</p></div>
<div class='div-other'><a id='mulu227' />
<p class='h2'>錦江思歸</p><p style="text-indent:0em" class="lg-abnormal"><div class='lg-row'>黃鸝協雨啼深谷紫燕啣泥薄暮飛花綻春風雲冉冉晴連芳草冷依依身悲澗道垂憐少名薄錦江達者稀不識天涯寥落客松門歌鼓幾時揮</div>
</p></div>
<div class='div-other'><a id='mulu228' />
<p class='h2'>自勵</p><p style="text-indent:0em" class="lg-abnormal"><div class='lg-row'>寄錫閻浮五十春塵頭土面罕知聞佩懸祖印評宗旨欲望承先啟後恩片片白雲浮碧嶂行行野鳥噪嘉音錦江對卓頻拈舉那管前生與後生</div>
</p></div>
<div class='div-other'><a id='mulu229' />
<p class='h2'>題通天神樹寄奇育周護<span class='note-inline'>(諱瑛)</span></p><p style="text-indent:0em" class="lg-abnormal"><div class='lg-row'>堂堂突出採月霞翠色蒼蒼錦繡賒月泊通身披玉鎧風騷遍地展英華長懷報國芳名遠卓立參天泛碧槎幾歷烽煙猶不改凌霄氣志總無斜</div>
</p></div>
<div class='div-other'><a id='mulu230' />
<p class='h2'>訪金繩靈樞和尚</p><p style="text-indent:0em" class="lg-abnormal"><div class='lg-row'>策杖穿幽徑林豐信步遲流泉凝欲斷岩掛玉藤藜薄霧和雲宿璣珠伴鳥棲精舍猶隔遠雞犬<span class='corr'>已</span>聞知</div>
</p></div>
<div class='div-other'><a id='mulu231' />
<p class='h2'>訪文玉白檀越</p><p style="text-indent:0em" class="lg-abnormal"><div class='lg-row'>用袂會經數十年西林皓月復重圓三空及第潛幽谷一字全無石上鐫語笑聲從雲外樂詩成意向雨中聯雍容丹鳳藏梧樹何日騰霄啜醴泉</div>
</p></div>
<div class='div-other'><a id='mulu232' />
<p class='h2'>除夕</p><p style="text-indent:0em" class="lg-abnormal"><div class='lg-row'>轉盻斜陽三百六須臾<span class='corr'>已</span>過又重添林間幽興宜偏賞客舍臨筵起慕煙四海雍熙歌有道萬家燈火樂餘年今宵抖擻枯腸也寫罷重題賦一聯</div>
</p></div>
<div class='div-other'><a id='mulu233' />
<p class='h2'>宿草堂寺吼一和尚丈中</p><p style="text-indent:0em" class="lg-abnormal"><div class='lg-row'>數里松陰夾路生空山雨歇晚煙輕疏鐘隱隱敲殘葉月到芸窗分外明</div>
</p></div>
<div class='div-other'><a id='mulu234' />
<p class='h2'>題桂花寄侄沈公亮<span class='note-inline'>(諱國卿)</span></p><p style="text-indent:0em" class="lg-abnormal"><div class='lg-row'>暫借西風薄暮煙臨空紫萼木天然輕搖細細花苔軟卻恐人言道別傳</div>
</p></div>
<div class='div-other'><a id='mulu235' />
<p class='h2'>寄子晉胡檀越<span class='note-inline'>(諱世芳)</span></p><p style="text-indent:0em" class="lg-abnormal"><div class='lg-row'>時到魚腹枉施功幾度追思蹈蓽蓬手扎半聯隨世轉故人猶憶陌衢東聚頭始悟多生約解袂難分拂影蹤等閒嗢噱冰衷冷是夕音書附遠鴻</div>
</p></div>
<div class='div-other'><a id='mulu236' />
<p class='h2'>思親</p><p style="text-indent:0em" class="lg-abnormal"><div class='lg-row'>涉歷優遊為本支幾經風雨未承時慧刀欲斷三生愛陋質憑添兩鬢絲彷彿無由揮緬想依稀何以慰幽思當年自信逃禪誤憶毋膏<span class='corr'>肓</span>不再醫</div>
</p></div>
<div class='div-other'><a id='mulu237' />
<p class='h2'>尋梅寄丹景山石梅和尚</p><p style="text-indent:0em" class="lg-abnormal"><div class='lg-row'>見說梅花彭邑好不辭策杖蹈東林幽人雨後慵拖履高士風前懶抱琴一曲閒吟香撲面幾家還共玉為鄰此回難盡探奇興他日邀朋再水濱</div>
</p></div>
<div class='div-other'><a id='mulu238' />
<p class='h2'>插秧口占賦寄清渤戒徒</p><p style="text-indent:0em" class="lg-abnormal"><div class='lg-row'>時當清泰兆豐年細草初肥帶曉煙手撒秧針針白日足登水面面青天周旋不駐情偏曠俯仰猶期興轉便及致臨塍聊一望雖居後面在人先</div>
</p></div>
<div class='div-other'><a id='mulu239' />
<p class='h2'>早春寄東輝法第</p><p style="text-indent:0em" class="lg-abnormal"><div class='lg-row'>群鴉共噪庭前柏報到南都氣象新幾樹梅花香襲襲滿天瑞靄羨松勻</div>
</p></div>
<div class='div-other'><a id='mulu240' />
<p class='h2'>友人見訪</p><p style="text-indent:0em" class="lg-abnormal"><div class='lg-row'>歲月居諸幾驗韶惟將病骨傲塵囂何期秩秩鸞儔至道蹸翩翩聲價饒共話窗前如幻夢寫情言外樂風霄優遊逸興忘晨旦未擬江皋鶴唳遙</div>
</p></div>
<div class='div-other'><a id='mulu241' />
<p class='h2'>祈晴</p><p style="text-indent:0em" class="lg-abnormal"><div class='lg-row'>頻瞻霢霂苦淋漓海宇桑田若飲醾播耨尟能持耒耜甕飧須折炊扊扅乾元幹九多逾律坤后含生屢越時半稔盈流無間歇蒼靈何處控無私</div>
</p></div>
<div class='div-other'><a id='mulu242' />
<p class='h2'>謝晴</p><p style="text-indent:0em" class="lg-abnormal"><div class='lg-row'>陰捲陽舒六極和漁樵共賦彩雲歌藍田玉粒含芳碧青幹奇葩展綠蘿燮理四時忻讓畔無虞八表偃干戈群黎贊育忘私畝化日均霑頌蓼莪</div>
</p></div>
<div class='div-other'><a id='mulu243' />
<p class='h2'>元旦值雪</p><p style="text-indent:0em" class="lg-abnormal"><div class='lg-row'>凜凜寒風遂霰飄琅玕歷落勢撐霄至哉六瑞宜天塹偉矣八延織錦袍一日舒成周海嶽群黎欽仰語聲高如斯花甲從頭數稽首偕將帝闕朝</div>
</p></div>
<div class='div-other'><a id='mulu244' />
<p class='h2'>遊峨眉山宿洪椿坪</p><p style="text-indent:0em" class="lg-abnormal"><div class='lg-row'>勢結生成別一支層岩聳翠野雲披石花有趣陳苔砌山脈無情斷雪肌素壁餘塵風自埽疏窗駒隙月來晞柴扉大啟頻邀客我亦登臨醉酒卮</div>
</p></div>
<div class='div-other'><a id='mulu245' />
<p class='h2'>春日自嘆</p><p style="text-indent:0em" class="lg-abnormal"><div class='lg-row'>自嘆浮華四十春每逢惆悵意國循桃花凝露香案柳絮牽風影拂塵一片閒情同寂寞數莖修竹共身貧幾回欲向青陰裏尚待林梢月掛新</div>
</p></div>
<div class='div-other'><a id='mulu246' />
<p class='h2'>宿法藏寺</p><p style="text-indent:0em" class="lg-abnormal"><div class='lg-row'>策杖來峰頂登臨眼界寬霞峰積翠色古木繫晴嵐山寂多猿嘯澗寒少客攀追思猶尚在令我幾盤桓</div>
</p></div>
<div class='div-other'><a id='mulu247' />
<p class='h2'>除夕</p><p style="text-indent:0em" class="lg-abnormal"><div class='lg-row'>一刻分新舊何云鎮夜眠疏鐘敲殘歲爆竹響青天井藥沉蘇酒椒花墜錦箋傳梅催羯鼓一律<span class='corr'>羨</span>韶年</div>
</p></div>
<div class='div-other'><a id='mulu248' />
<p class='h2'>御書樓</p><p style="text-indent:0em" class="lg-abnormal"><div class='lg-row'>危樓高紫極陟彼曠懷生目縱天涯遠心含太古清香雲凝野翠月影映江明靜睹天顏襲嵩呼萬萬聲</div>
</p></div>
<div class='div-other'><a id='mulu249' />
<p class='h2'>中秋同玉泉融徹和尚玩月</p><p style="text-indent:0em" class="lg-abnormal"><div class='lg-row'>鄉關隔數里<span class='corr'>佳</span>節孰同歡桂子烹茗酌天香入座繁溪深流月過衣薄覺秋寒感慨情無盡敲詩永夜看</div>
</p></div>
<div class='div-other'><a id='mulu250' />
<p class='h2'>懷問海禪師</p><p style="text-indent:0em" class="lg-abnormal"><div class='lg-row'>客歲分襟榴火天今朝幸遇中和節依依憶我折梅人不覺心思唇齒熱</div>
</p></div>
<div class='div-other'><a id='mulu251' />
<p class='h2'>喜雲樵法第詩</p><p style="text-indent:0em" class="lg-abnormal"><div class='lg-row'>昨度禪房話片時仰承筆底賦新詩嘉章百讀情何好愧我才疏學步遲</div>
</p></div>
<div class='div-other'><a id='mulu252' />
<p class='h2'>閱浩生法第來詩</p><p style="text-indent:0em" class="lg-abnormal"><div class='lg-row'>獨坐芸窗日<span class='corr'>已</span>遲三唐評詠憶君詩<span class='corr'>佳</span>山一片風雲際仰賴調羹大有時</div>
</p></div>
<div class='div-other'><a id='mulu253' />
<p class='h2'>懷法旨法第</p><p style="text-indent:0em" class="lg-abnormal"><div class='lg-row'>憶昔承君折柳枝近來又是暮春時幾回蝶夢臨書帳為甚雲山路轉迷</div>
</p></div>
<div class='div-other'><a id='mulu254' />
<p class='h2'>懷海月禪師</p><p style="text-indent:0em" class="lg-abnormal"><div class='lg-row'>兀坐軒窗憶昔時堤邊依舊柳垂絲傾懷難罄瀟湘水直至於今覺有思</div>
</p></div>
<div class='div-other'><a id='mulu255' />
<p class='h2'>夜雨懷胞弟青永茂</p><p style="text-indent:0em" class="lg-abnormal"><div class='lg-row'>志老天涯蝶夢清微風動處柳煙輕撥爐卻憶同胞友厭聽床頭漏滴明</div>
</p></div>
<div class='div-other'><a id='mulu256' />
<p class='h2'>待舟晴川閣</p><p style="text-indent:0em" class="lg-abnormal"><div class='lg-row'>為尋野寺過晴川落日江頭問渡船聽得幾回歌舞處漁人晒網夕陽邊</div>
</p></div>
<div class='div-other'><a id='mulu257' />
<p class='h2'>苦雨口占</p><p style="text-indent:0em" class="lg-abnormal"><div class='lg-row'>經旬冷雨暗身凄靜夜愁聞杜宇啼故國思成千里恨何時得到斷橋西</div>
</p></div>
<div class='div-other'><a id='mulu258' />
<p class='h2'>題庭桃賦首座遂菴法弟</p><p style="text-indent:0em" class="lg-abnormal"><div class='lg-row'>名園百卉未競開獨羨桃顏笑滿腮艷麗夭夭添喜興含煙縷縷倩誰開奔[絳-糸+虫]有憶忙沾絮蛺蝶尋源繞綠苔任是東皇催太促一枝偏待故人來</div>
</p></div>
<div class='div-other'><a id='mulu259' />
<p class='h2'>題秋蟬賦西堂紫成法弟</p><p style="text-indent:0em" class="lg-abnormal"><div class='lg-row'>暫棲綠柳不停機盡日臨風雙影微幽永欲裁遷樹賦殘聲猶憶別枝肥披雲帶霧吟何切飲露餐霞曲調稀每值夕陽音正茂松梢月上冷依依</div>
</p></div>
<div class='div-other'><a id='mulu260' />
<p class='h2'>題秋蚊賦悟月法弟</p><p style="text-indent:0em" class="lg-abnormal"><div class='lg-row'>鎮日嗡嗡未息機生涯只在一針微早從芳草埋形跡夜暮梅花帳裡飛心慮煙蒸雙翅掩身寒露重五更肥看伊冷落秋風後快便<span class='corr'>佳</span>人夢不歸</div>
</p></div>
<div class='div-other'><a id='mulu261' />
<p class='h2'>題秋鴻賦青松法弟</p><p style="text-indent:0em" class="lg-abnormal"><div class='lg-row'>空齋兀兀自忘機鴻度幽庭西掩微鄉國書來秋正好湖山霜落月初飛食殘沙岸栖寒近夢入蘆汀宿影稀表格為儀憐旅邸故園遙寄一音歸</div>
</p></div>
<div class='div-other'><a id='mulu262' />
<p class='h2'>題秋螢賦慈恩知藏</p><p style="text-indent:0em" class="lg-abnormal"><div class='lg-row'>囊螢稚子浸投機個個幽陽出翠微雨歇飄飄穿竹徑風輕鬱鬱傍人飛更沉起伏隨高下曉唱栖遲出四園自是堪憐秋盡後不知何地好知歸</div>
</p></div>
<div class='div-other'><a id='mulu263' />
<p class='h2'>送文煒法弟還錦城</p><p style="text-indent:0em" class="lg-abnormal"><div class='lg-row'>無限驅馳意若何旅情又和唱行歌知君欲翫錦江月莫厭松州山水多</div>
</p></div>
<div class='div-other'><a id='mulu264' />
<p class='h2'>春日晚眺</p><p style="text-indent:0em" class="lg-abnormal"><div class='lg-row'>柳拂依依繞寺門梨花夾蝶染苔痕日斜風迅聞鴉噪見得孤幡過遠村</div>
</p></div>
<div class='div-other'><a id='mulu265' />
<p class='h2'>青山一片雲</p><p style="text-indent:0em" class="lg-abnormal"><div class='lg-row'>極目蒸煙迥雲封幽谷中松聲疑詠遠鶴唳似鳴鴻雲霽舒玄妙晴深贊化工每值和風作花笑影重重</div>
</p></div>
<div class='div-other'><a id='mulu266' />
<p class='h2'>書扇寄古樵</p><p style="text-indent:0em" class="lg-abnormal"><div class='lg-row'>侍子攜籃採蕨莖林端狎虎卻無驚嶔嶇忽轉平臺上一望山河大地清</div>
</p></div>
<div class='div-other'><a id='mulu267' />
<p class='h2'>寄贊廷余檀越<span class='note-inline'>(諱之佐)</span></p><p style="text-indent:0em" class="lg-abnormal"><div class='lg-row'>馳驅衡雪足如珂碧樹懸泉陡澗多朝暮嚶呀來百鳥一庵頻插鳳兒窩</div>
</p></div>
<div class='div-other'><a id='mulu268' />
<p class='h2'>密旨西堂</p><p style="text-indent:0em" class="lg-abnormal"><div class='lg-row'>蛇虎縱橫攜兔角醯雞[跳-兆+孛]跳拂龜毛秪緣碌碌錐禪子攙撥須宜手眼高</div>
</p></div>
<div class='div-other'><a id='mulu269' />
<p class='h2'>酬奇育周護法</p><p style="text-indent:0em" class="lg-abnormal"><div class='lg-row'>探梅高誼詠東風照映愈輝卒歲功雲護石床蒼翠合客遊亭閣興猶同名花夕翫圖南圃新筍春生舍北叢一學坡仙留玉帶且憑詩酒醉山中</div>
</p></div>
<div class='div-other'><a id='mulu270' />
<p class='h2'>遊峨眉山次可聞和尚韻</p><p style="text-indent:0em" class="lg-abnormal"><div class='lg-row'>登陟頻移杖微茫汗漫傾燈傳更漏靜光放霅時晴靘冷停蒼雪茶香煮瀑鐙都來明旨趣岩畔禮空生</div>
</p></div>
<div class='div-other'><a id='mulu271' />
<p class='h2'>登峨山極頂次懶石和尚韻</p><p style="text-indent:0em" class="lg-abnormal"><div class='lg-row'>極頂還餘雪漫空積地存夢魂清到底塵事勿須論竹折禽喧雜廚香虎共蹲詩題休冷落蘚石去苔痕</div>
</p></div>
<div class='div-other'><a id='mulu272' />
<p class='h2'>遊嘉州大佛寺</p><p style="text-indent:0em" class="lg-abnormal"><div class='lg-row'>嘉陽門對岸大佛頂凌雲江急灘聲遠峰高天際分鳥鳴三匝樹魚躍一池沄彈指雍邪正何須著六群</div>
</p></div>
<div class='div-other'><a id='mulu273' />
<p class='h2'>上中岩寺次竹鏡和尚韻</p><p style="text-indent:0em" class="lg-abnormal"><div class='lg-row'>驀上中岩寺江山一覽窮觀心舁佛祖拊掌躍魚龍鳥唱伽陀韻身居般若叢優遊天一角石筍插雲中</div>
</p></div>
<div class='div-other'><a id='mulu274' />
<p class='h2'>賦寄瓊目和尚</p><p style="text-indent:0em" class="lg-abnormal"><div class='lg-row'>帶得餘香繞萬年嵯峨風色景宜便花陰鳥度雲來處樓外人歌落日邊短杖放蛟騰白水重岩垂瀑掛青天推輪此際堪題柱祖席無湮啟別傳</div>
</p></div>
<div class='div-other'><a id='mulu275' />
<p class='h2'>次文睿和尚牡丹韻</p><p style="text-indent:0em" class="lg-abnormal"><div class='lg-row'>結搆春晴翫賞時乾坤何物不幽思易常弗變煙中色迥絕那堪雨後姿詠托清芬瞻日月賽教素艷亞麟麒日斜醉倚闌干夢未讓蓬萊宮闕肢</div>
</p></div>
<div class='div-other'><a id='mulu276' />
<p class='h2'>次琳睿和尚牡丹韻</p><p style="text-indent:0em" class="lg-abnormal"><div class='lg-row'>越世名葩更可論瑤階得句絕紛紜未前載筆開香粉<span class='corr'>已</span>到傳書潑墨雲多謂<span class='corr'>佳</span>聲原自古頻將逸色卻無群晴窗共客天回轉一座留觴把韻分</div>
</p></div>
<div class='div-other'><a id='mulu277' />
<p class='h2'>寄古松諸山法友並眾鄉耆</p><p style="text-indent:0em" class="lg-abnormal"><div class='lg-row'>藜杖移幢十載過相將無奈祖庭何鹽梅日逐陪迎送禪衲時敲苦切磋萬派山光藏佛眼一腔心血洗天河迴環不斷常留夢豈是忘機上釣蓑</div>
</p></div>
<div class='div-other'><a id='mulu278' />
<p class='h2'>贈振聲任護法<span class='note-inline'>(諱大成)</span></p><p style="text-indent:0em" class="lg-abnormal"><div class='lg-row'>草苑遲遊懶逐情豈留詩句寄高明傾香不勝春風貯世際山林爽氣清</div>
</p></div>
<div class='div-other'><a id='mulu279' />
<p class='h2'>贈慰然任護法<span class='note-inline'>(諱勷宅)</span></p><p style="text-indent:0em" class="lg-abnormal"><div class='lg-row'>山家何快復何便生愛桃花滿莢邊萬木招提何處是此心青嶂獨回天</div>
</p></div>
<div class='div-other'><a id='mulu280' />
<p class='h2'>寄國生楊檀越<span class='note-inline'>(諱景)</span></p><p style="text-indent:0em" class="lg-abnormal"><div class='lg-row'>尚餘清譽暢幽齋童子推窗日進來爐內不燒蒼朮火竟無白[嘆-口+白]上衣堆</div>
</p></div>
<div class='div-other'><a id='mulu281' />
<p class='h2'>喜堂弟君瑞沈護法至<span class='note-inline'>(諱祥)</span></p><p style="text-indent:0em" class="lg-abnormal"><div class='lg-row'>翠疊連峰擁碧空茆亭高會辨[仁-二+渠]儂勳猷遺蹟傳東閣日影花含落澗中</div>
</p></div>
<div class='div-other'><a id='mulu282' />
<p class='h2'>閒韻賦瓊韶智檀越<span class='note-inline'>(諱復先)</span></p><p style="text-indent:0em" class="lg-abnormal"><div class='lg-row'>天高風急萬家砧誰念蹉跎歲月深休沐雲陰迷洞口秪愁改鬢暗霜侵</div>
</p></div>
<div class='div-other'><a id='mulu283' />
<p class='h2'>寄表弟泰來李文學<span class='note-inline'>(諱乾庚)</span></p><p style="text-indent:0em" class="lg-abnormal"><div class='lg-row'>金函玉匣醉漫漫誰謂岩前下視觀坐對不知高北斗一庭香月擁欄干</div>
</p></div>
<div class='div-other'><a id='mulu284' />
<p class='h2'>賦嵩少法弟</p><p style="text-indent:0em" class="lg-abnormal"><div class='lg-row'>異峰天外憩頻仍四面窗寒飄夜燈客問住山何久遠近來猿鶴兩無心</div>
</p></div>
<div class='div-other'><a id='mulu285' />
<p class='h2'>壽杲憲劉大護法</p><p style="text-indent:0em" class="lg-abnormal"><div class='lg-row'>朝昏不到律條繁儘有蘇黃活計看官級崔嵬容眺遠法如峭壁欲攀難綱維肅靜天人界蓮社薰修佛祖壇屈指年華千百項青松素色悉栴檀</div>
</p></div>
<div class='div-other'><a id='mulu286' />
<p class='h2'>贈化雨和尚馬覺講經</p><p style="text-indent:0em" class="lg-abnormal"><div class='lg-row'>剝盡玄微呷盡殘渾如掘地覓青天庭前明月譚知<span class='corr'>己</span>檻外鶯花遞遠傳事理融來非異志吾人忘去是同年花開又到枝頭冷惱恨清光收未全</div>
</p></div>
<div class='div-other'><a id='mulu287' />
<p class='h2'>吼山法弟住凌雲</p><p style="text-indent:0em" class="lg-abnormal"><div class='lg-row'>玉壘風清與日長錦江春色倍芬芳爐煙飄緲堪盈座道契前賢任主張難弟難兄情更遠攸仁攸德為敷揚白蓮潭映垂今昔法令我時瓦礫光</div>
</p></div>
<div class='div-other'><a id='mulu288' />
<p class='h2'>送鴻</p><p style="text-indent:0em" class="lg-abnormal"><div class='lg-row'>惆悵南遊未易還惟將片紙繫多般紛紛遙望吳山紫渺渺難羈蜀水班海闊任從舒羽翼天空隨儗泊塵寰為憐寒暑分時序萬里雲程幾越關</div>
</p></div>
<div class='div-other'><a id='mulu289' />
<p class='h2'>夏雲多奇峰</p><p style="text-indent:0em" class="lg-abnormal"><div class='lg-row'>天襲文明景物華地凝芳翠足交加情懷頓覺餘疏散儓甸無由度碧沙搖拽山川疑入畫卷舒林壑任周遮時經雨霽青霄外獨立南屏映日斜</div>
</p></div>
<div class='div-other'><a id='mulu290' />
<p class='h2'>送客回里</p><p style="text-indent:0em" class="lg-abnormal"><div class='lg-row'>坦率風流四十秋時而雪夜懶添裘書翻桐葉分今昔筆掃峨雲任去留明月湖邊檣影動紫微山下浪仙儔笛聲吹醒平羌霧一葉扁舟天上遊</div>
</p></div>
<div class='div-other'><a id='mulu291' />
<p class='h2'>題百結花復法眷喬秉瑞</p><p style="text-indent:0em" class="lg-abnormal"><div class='lg-row'>不以葉為茂惟餘花自芳冰肌千古秀寒骨一枝香槐國夢餗遠桃園幽意長清貞風味別枕石傲嚴霜</div>
</p></div>
<div class='div-other'><a id='mulu292' />
<p class='h2'>題白碧桃贈逾松李檀越</p><p style="text-indent:0em" class="lg-abnormal"><div class='lg-row'>之子于歸正適時滿園珠玉向誰施風流不盡佳人首卻倚雲窗掛別籬</div>
</p></div>
<div class='div-other'><a id='mulu293' />
<p class='h2'>口占白碧桃寄應麟趙常玉</p><p style="text-indent:0em" class="lg-abnormal"><div class='lg-row'>一樹花開萬樹新紛紛桃蕊吐星辰香風吹作霞千片誰信靈雲見處真</div>
</p></div>
<div class='div-other'><a id='mulu294' />
<p class='h2'>哭昭覺師翁</p><p style="text-indent:0em" class="lg-abnormal"><div class='lg-row'>倏忽賓鴻報訃來潘江兩岸鳥啼哀津梁法海傾頹<span class='corr'>已</span>濟道寥寥孰可裁</div>
</p></div>
<div class='div-other'><a id='mulu295' />
<p class='h2'>哭本師佛老人</p><p style="text-indent:0em" class="lg-abnormal"><div class='lg-row'>禹甸悠悠聲價饒天荒地老恨難消仰瞻慈範躬高厚幸托<span class='corr'>佳</span>聲不寂寥</div>
</p></div>
<div class='div-other'><a id='mulu296' />
<p class='h2'>哭業師訃至</p><p style="text-indent:0em" class="lg-abnormal"><div class='lg-row'>落草承歡五十零愧無菽水奉慈仁師資淚血關山迥常寂光中鑑遠音</div>
</p></div>
<div class='div-other'><a id='mulu297' />
<p class='h2'>哭法叔問潮和尚</p><p style="text-indent:0em" class="lg-abnormal"><div class='lg-row'>潸然法叔契雲堂悅豫心傷送夕陽老恨慈舟幡影折獨憐落日墜山崗</div>
</p></div>
<div class='div-other'><a id='mulu298' />
<p class='h2'>挽萬福瓊和尚</p><p style="text-indent:0em" class="lg-abnormal"><div class='lg-row'>昨夜峨眉月影斜虛空卜落雨天花瓊翁卓處超調御不露鋒鋩始作家</div>
</p></div>
<div class='div-other'><a id='mulu299' />
<p class='h2'>挽太虛和尚</p><p style="text-indent:0em" class="lg-abnormal"><div class='lg-row'>虛空昨夜口喃喃話道禪翁證涅槃丈室煙消清晝永頻拈短句奉慈顏</div>
</p></div>
<div class='div-other'><a id='mulu300' />
<p class='h2'>吊海月禪師</p><p style="text-indent:0em" class="lg-abnormal"><div class='lg-row'>霅然遠訃<span class='corr'>已</span>攸遊維水無聲溺法舟鶴唳九天霜葉重奔遲匝地祖燈秋孑身江海無書到長夜山房有夢留鴈罷西崇山畔月空懷寒影露雲頭</div>
</p></div>
<div class='div-other'><a id='mulu301' />
<p class='h2'>吊蜜宣法兄</p><p style="text-indent:0em" class="lg-abnormal"><div class='lg-row'>吾兄淹萃任經遊錦水清流載法舟毒鼓未撾星月冷龜毛高豎法垂秋雲山隔斷龐公案崎徑空懸兩逗留淚滴碧霞池畔月青山綠水共源頭</div>
</p></div>
<div class='div-other'><a id='mulu302' />
<p class='h2'>吊法旨禪師</p><p style="text-indent:0em" class="lg-abnormal"><div class='lg-row'>潸然法弟越先遊逝水無情淹法舟野外猿啼松月冷祗園鶴唳慧燈秋不聞一繫空惆悵長聽西風語夢留望罷古龍潭底月白花叢裏活從頭</div>
</p></div>
<div class='div-other'><a id='mulu303' />
<p class='h2'>吊月池監院</p><p style="text-indent:0em" class="lg-abnormal"><div class='lg-row'>倏然話別數年遊不意報緣卸法舟白業孤高無彼約一生清節幾經秋數回欲得同聚首莫柰君行無計留聊具一律酬院苦再來石上話圞頭</div>
</p></div>
<div class='div-other'><a id='mulu304' />
<p class='h2'>吊湛清禪師</p><p style="text-indent:0em" class="lg-abnormal"><div class='lg-row'>淚雨潸潸泣畫梁慈容不緬恨天荒三生石上空惆悵一榻翛然<span class='corr'>已</span>夕陽</div>
</p></div>
<div class='div-other'><a id='mulu305' />
<p class='h2'>悼雪山囪門和尚</p><p style="text-indent:0em" class="lg-abnormal"><div class='lg-row'>昭覺叢中絕等彝歸來念載雪山棲豎窮三際人天徹覽盡五經草木期坐脫世緣滋泮渙杖挑雙履莫遲疑音容宛爾歸何處綠水青山恁所之</div>
</p></div>
<div class='div-other'><a id='mulu306' />
<p class='h2'>悼文英胡善士</p><p style="text-indent:0em" class="lg-abnormal"><div class='lg-row'>數十餘年同故里團圞共話無多子<span class='corr'>羨</span>君措手追無盡不改滄桑能有幾</div>
</p></div>
<div class='div-other'><a id='mulu307' />
<p class='h2'>悼誕登禪德</p><p style="text-indent:0em" class="lg-abnormal"><div class='lg-row'>落花風送訃音來逝水無聲一旦灰猿協青山空墮淚鳥啼花落葉殘摧半生事業皆如此四十餘年安在哉獨對松間秋月冷寒光一片照丹臺</div>
</p></div>
<div class='div-other'><a id='mulu308' />
<p class='h2'>挽泐潭湛修和尚</p><p style="text-indent:0em" class="lg-abnormal"><div class='lg-row'>霅然遠訃<span class='corr'>已</span>今週楚水無情溺法舟鶴唳九天霜葉重[休*馬]奔匝地祖燈秋孑身江海無書到長夜山房有夢留寫罷望州亭畔月空懷寒影亂雲頭</div>
</p></div>
<div class='div-other'><a id='mulu309' />
<p class='h2'>挽瞿也和尚</p><p style="text-indent:0em" class="lg-abnormal"><div class='lg-row'>髮寸如雲至皤斑揫然八十遊幽關明投暗合全機用九上三登借路攀日照霜花貽瘦影風颼古木卻凋刪區區若謂愉兜率好向銀河一舸還</div>
</p></div>
<div class='div-other'><a id='mulu310' />
<p class='h2'>挽天湛和尚</p><p style="text-indent:0em" class="lg-abnormal"><div class='lg-row'>悅豫當年契雲堂芙蓉瓶錫越星霜獨憐落日山光遠老恨慈舟幡影長數載真衷情念別雙眸痕淚意心傷翻思轉擬追前後緒事如麻亂一筐</div>
</p></div>
<div class='div-other'><a id='mulu311' />
<p class='h2'>山居閒韻</p><p style="text-indent:0em" class="lg-abnormal"><div class='lg-row'>挑雲重踏雪輕披星戴月坐巖林朝陽謾把衲頭補對月深談無字經</div>
</p><p style="text-indent:0em" class="lg-abnormal"><div class='lg-row'>師黃石友竹梅枕石高眠任鳥飛一身清淨是非外做個閒人繼祖規</div>
</p><p style="text-indent:0em" class="lg-abnormal"><div class='lg-row'>溪聲緩山色均一任疏窗漏月明照見本來真面目當陽殺活故家人</div>
</p><p style="text-indent:0em" class="lg-abnormal"><div class='lg-row'>穿林過鳥不驚燕語鶯啼共一村自古道高龍虎伏兼修德重鬼神欽</div>
</p><p style="text-indent:0em" class="lg-abnormal"><div class='lg-row'>巴歌曲和鹿鳴爐中煙盡又重熏無孔笛兒長生韻未識時人聽不聽</div>
</p><p style="text-indent:0em" class="lg-abnormal"><div class='lg-row'>穿草履挂棕衣短杖隨身過沙溪忽然計覷娘生面遼天鼻孔喚祖禰</div>
</p><p style="text-indent:0em" class="lg-abnormal"><div class='lg-row'>時客至敘寒溫勝日少會絕疏親分付山童煮瀑泉不是塵中七濁腥</div>
</p><p style="text-indent:0em" class="lg-abnormal"><div class='lg-row'>展荊棘掩柴門漏戶疏窗半月明無位真人同結伴時能道我主中賓</div>
</p><p style="text-indent:0em" class="lg-abnormal"><div class='lg-row'>我愛山家樂有餘飲清泉餐柏枝獨坐忘言絕世疑</div>
</p><p style="text-indent:0em" class="lg-abnormal"><div class='lg-row'>我愛山家樂有餘煨紫芋煮黃虀一飽無餘且便宜</div>
</p><p style="text-indent:0em" class="lg-abnormal"><div class='lg-row'>我愛山家樂有餘修松竹植梅枝三支為鄰世罕稀</div>
</p><p style="text-indent:0em" class="lg-abnormal"><div class='lg-row'>我愛山家樂有餘親野鳥牧黃鸝虎鹿為鄰結伴奇</div>
</p><p style="text-indent:0em" class="lg-abnormal"><div class='lg-row'>我愛山家樂有餘翻貝葉韻長生大展荊扉月作燈</div>
</p><p style="text-indent:0em" class="lg-abnormal"><div class='lg-row'>我愛山家樂有餘伸腳睡枕手心鼻吸如雷到天明</div>
</p><p style="text-indent:0em" class="lg-abnormal"><div class='lg-row'>可憐莫奈世情何送去迎來苦逐磨要得身心齊放下除非自入活埋窩</div>
</p><p style="text-indent:0em" class="lg-abnormal"><div class='lg-row'>可憐莫奈行門何不參不悟為甚麼渴飲饑餐誰個識一身跳出利名窩</div>
</p><p style="text-indent:0em" class="lg-abnormal"><div class='lg-row'>可憐莫奈眾生何教化如筏誰煉磨只要黃金過北斗不題生死葬山窩</div>
</p><p style="text-indent:0em" class="lg-abnormal"><div class='lg-row'>可憐莫奈修葺何祖佛門庭日日磨非是吾儕強拈出天王華屋<span class='corr'>已</span>成窩</div>
</p><p style="text-indent:0em" class="lg-abnormal"><div class='lg-row'>可憐莫奈饑寒何寒則寒兮饑則磨運水搬柴齊著力大家扶起破沙窩</div>
</p><p style="text-indent:0em" class="lg-abnormal"><div class='lg-row'>可憐莫奈入纏何動靜營為百費磨戴月披星隨出入不知那日出塵窩</div>
</p><p style="text-indent:0em" class="lg-abnormal"><div class='lg-row'>可憐莫奈钁頭何種月鋤雲薦琢磨翻轉山河平大地虛空現出白雲窩</div>
</p><p style="text-indent:0em" class="lg-abnormal"><div class='lg-row'>可憐莫奈自身何翻覆娑婆歷劫磨今日方知燈是火翻身直入鳳兒窩</div>
</p><p style="text-indent:0em" class="lg-abnormal"><div class='lg-row'>可憐莫奈戶門何客至恭倍熱亂磨蠶老麥黃秧上節不知時誤到寒窩</div>
</p><p style="text-indent:0em" class="lg-abnormal"><div class='lg-row'>可憐莫奈做人何好歹憑他這等磨不怒不嗔不我慢恁他車馬踐山窩</div>
</p></div></div>
<div class='div-other'><a id='mulu312' />
<p class='h1'>詩偈</p>
<div class='div-other'><a id='mulu313' />
<p class='h2'>得禪字六首</p><p style="text-indent:0em" class="lg-abnormal"><div class='lg-row'>慧日長明卻是禪開弓直射白雲間紅心裏內討分曉得意風波起杖藍</div>
</p><p style="text-indent:0em" class="lg-abnormal"><div class='lg-row'>這個疑團卻是禪囫圇盡在我山間有時劈碎毫光現入聖超凡脫綱藍</div>
</p><p style="text-indent:0em" class="lg-abnormal"><div class='lg-row'>默然靜座非無禪離相絕非何有間無縫鎖開金索斷返身一步脫塵藍</div>
</p><p style="text-indent:0em" class="lg-abnormal"><div class='lg-row'>海裏藏身就是禪無形無影在人間聞聲只見隨風轉喜氣彌陀出鬧藍</div>
</p><p style="text-indent:0em" class="lg-abnormal"><div class='lg-row'>萬事糊塗有甚禪安心且住白雲間有時頓破於諸劫撒手歸來出垢藍</div>
</p><p style="text-indent:0em" class="lg-abnormal"><div class='lg-row'>萬物歸來亦似禪蘆花明月滿溪間時時應現青霄外處處光輝錦繡藍</div>
</p></div>
<div class='div-other'><a id='mulu314' />
<p class='h2'>五七言雜詩</p><p style="text-indent:0em" class="lg-abnormal"><div class='lg-row'>羅潭深水泣朝陽小雨沾花午夢長忽聽黃鶯聲嚦嚦偶拈句子綠蒲香</div>
</p><p style="text-indent:0em" class="lg-abnormal"><div class='lg-row'>砵盂三度口喃喃兩眼無聲受熱瞞珍重耳根親薦得珊瑚枝上一輪圓</div>
</p><p style="text-indent:0em" class="lg-abnormal"><div class='lg-row'>可憐莫奈一身何業債犁耙項上拖要得身心無罣礙除非石臼念摩訶</div>
</p><p style="text-indent:0em" class="lg-abnormal"><div class='lg-row'>披荊削<span class='corr'>刺</span>念年零業債犁耙不暫停藉得龍天出雙手大家扶起破砂盆</div>
</p><p style="text-indent:0em" class="lg-abnormal"><div class='lg-row'>枯木寒巖是若何分明見處卻淆訛人天眾集親分付不讓當年龐道婆</div>
</p><p style="text-indent:0em" class="lg-abnormal"><div class='lg-row'>年垂六十有餘香半葉成文覆錦江拍轉健軀堪可用霜天雪月正朝陽</div>
</p><p style="text-indent:0em" class="lg-abnormal"><div class='lg-row'>吾年老大一無能業債犁耙項上沉傲雪凌霜憑薄鑑鋤雲摘月效餘生摩眉擊轂閒藏拙拽後攙前振舊林檢點芒鞋勞掌管魔宮虎穴恁遊行</div>
</p><p style="text-indent:0em" class="lg-abnormal"><div class='lg-row'>香智國王產禍胎東西獨步嘆奇哉老僧說與曹公薦大地山河口一開</div>
</p><p style="text-indent:0em" class="lg-abnormal"><div class='lg-row'>老心不歇住閻浮那日纔將業識除但得龍天伸背項大都祖院亦恢弘</div>
</p><p style="text-indent:0em" class="lg-abnormal"><div class='lg-row'>老心不歇住林間未得心閑半個天業債犁耙何日了安心法要幾時完</div>
</p><p style="text-indent:0em" class="lg-abnormal"><div class='lg-row'>老心不歇住叢林拙斧芒鞋不暫停佛法原無分內外還須日用自推尋</div>
</p><p style="text-indent:0em" class="lg-abnormal"><div class='lg-row'>老心不歇效先賢運瓦搬磚糶飯錢坐消信食終何益龍天推我向人前</div>
</p><p style="text-indent:0em" class="lg-abnormal"><div class='lg-row'>老心不歇住巖間撥火拈香樂眾緣但得一些超無漏米蟲嘴底上花班</div>
</p><p style="text-indent:0em" class="lg-abnormal"><div class='lg-row'>我家門住北隅東十指焚檀祝聖容四海九州歌大有山間林下樂堯風</div>
</p><p style="text-indent:0em" class="lg-abnormal"><div class='lg-row'>汾陽茶飯飽諸方佇望闍黎仔細嘗呷著些些容易可不知滋味落前贓</div>
</p><p style="text-indent:0em" class="lg-abnormal"><div class='lg-row'>但得一些快活處話長語短說週遮知音問道無為句撫掌傍觀笑傲賒</div>
</p><p style="text-indent:0em" class="lg-abnormal"><div class='lg-row'>清旦平明展舊荒是誰茆塞是誰光兩輪相照乾坤老一法流來天地長</div>
</p><p style="text-indent:0em" class="lg-abnormal"><div class='lg-row'>萬年池下水潺潺太白峰頭起暮煙西蜀一燈超列譜正傳祖印接人天</div>
</p><p style="text-indent:0em" class="lg-abnormal"><div class='lg-row'>日暖風和柳眼睜梅花嶺上笑迎春一陽未肇先呈瑞大地山河宇宙分</div>
</p><p style="text-indent:0em" class="lg-abnormal"><div class='lg-row'>朔風吹葉落前溪驚起魚龍拍翅飛直到洞庭點額後大精小怪盡攢眉</div>
</p><p style="text-indent:0em" class="lg-abnormal"><div class='lg-row'>磨煙寫竹話無生說起無生吃一驚有句不藏無句裏西來大意個中尋</div>
</p><p style="text-indent:0em" class="lg-abnormal"><div class='lg-row'>葉從雙桂飄香遠昭覺門楣萬顆松遁代兒孫光祖業高風千古鎮閻浮</div>
</p><p style="text-indent:0em" class="lg-abnormal"><div class='lg-row'>優曇不與世花同價直娑婆第一峰昔日然燈曾授記人前切莫露真蹤</div>
</p><p style="text-indent:0em" class="lg-abnormal"><div class='lg-row'>優曇花發一千年善慧因緣莫等閒今日老僧開正眼蘇多仙女賣花完</div>
</p><p style="text-indent:0em" class="lg-abnormal"><div class='lg-row'>香巖樹下問西來只在鋒芒語默臺未上樹時親註腳虛空笑得嘴唇歪</div>
</p><p style="text-indent:0em" class="lg-abnormal"><div class='lg-row'>貓兒生得十分全遇著南泉一命完縱使草鞋能救得到來水落數丘田</div>
</p><p style="text-indent:0em" class="lg-abnormal"><div class='lg-row'>春王節令換新符卮酒高吟舊歲除爆竹一聲通帝座梅花數點壯皇都</div>
</p><p style="text-indent:0em" class="lg-abnormal"><div class='lg-row'>三陽開泰喜同春六合通和萬象新野老謳歌欽聖範群黎悉讓樂堯仁</div>
</p><p style="text-indent:0em" class="lg-abnormal"><div class='lg-row'>載陽春令屬坤符水運金生戴虎虖元老聲聲歌大有芒神攜履謹三呼</div>
</p><p style="text-indent:0em" class="lg-abnormal"><div class='lg-row'>一陽未兆百靈先袖裏乾坤顛倒顛六個三三消息至大家攜手上長安</div>
</p><p style="text-indent:0em" class="lg-abnormal"><div class='lg-row'>挑燈說話韻三玄棒喝門庭亦任談只要兒孫行得去百千三昧掌中觀</div>
</p><p style="text-indent:0em" class="lg-abnormal"><div class='lg-row'>嘉眉邛雅屬南遊歷有三蘇不入流行到水窮山盡處桑榆梓里<span class='corr'>羨</span>嘉儔</div>
</p><p style="text-indent:0em" class="lg-abnormal"><div class='lg-row'>黃龍三關驗諸方佛手驢腳八面張遇著東村瓦罐漢和盤托出正當陽</div>
</p><p style="text-indent:0em" class="lg-abnormal"><div class='lg-row'>一花五葉遍人間不是知音不與談但得一絲針線處拈來無不是心言</div>
</p><p style="text-indent:0em" class="lg-abnormal"><div class='lg-row'>德山棒兒兩頭齊豬狗人來一例施但得知音分真偽大家性命一時離</div>
</p><p style="text-indent:0em" class="lg-abnormal"><div class='lg-row'>雲門糊餅的榴圓包括三千並大千誠者應須囫圇嚥旁觀舌底水潮天</div>
</p><p style="text-indent:0em" class="lg-abnormal"><div class='lg-row'>趙州八十遊行腳略杓當機報不平昭覺與伊通口氣二王稽首共相迎</div>
</p><p style="text-indent:0em" class="lg-abnormal"><div class='lg-row'>鼓腹興嗟<span class='corr'>已</span>有年磬懸民室轉凄然忻<span class='corr'>逢</span>甘雨頻天降滌滌山川靜萬緣</div>
</p><p style="text-indent:0em" class="lg-abnormal"><div class='lg-row'>威鳳高棲第一峰不分平地與西東薄酬親拈蓮池上謾道逢人露曉風</div>
</p><p style="text-indent:0em" class="lg-abnormal"><div class='lg-row'>除夕今宵煮瀑泉松花竹葉共爐煙倒身九禮酬三有一句無文說聖篇</div>
</p><p style="text-indent:0em" class="lg-abnormal"><div class='lg-row'>戴月披星負苦咨龍天默鑒盡遙知悲哉少遇知心友終歲勤勞訴與誰</div>
</p><p style="text-indent:0em" class="lg-abnormal"><div class='lg-row'>豐年樂業氓綿綿仰藉吾皇一統乾老稚聲聲歌大有八方鼓腹頌堯篇</div>
</p><p style="text-indent:0em" class="lg-abnormal"><div class='lg-row'>除夕張燈韻酒卮深煨紫芋煮黃虀時人莫笑吾儕樂枕石高眠日落西</div>
</p><p style="text-indent:0em" class="lg-abnormal"><div class='lg-row'>磨煙寫竹韻詩黃太古清音振八方薦出三才中故事筆尖頭上露清香</div>
</p><p style="text-indent:0em" class="lg-abnormal"><div class='lg-row'>月影峨眉映華塘蜀山吳水寫文章挑燈句子分心要韻出松濤梅竹香</div>
</p><p style="text-indent:0em" class="lg-abnormal"><div class='lg-row'>出入常持不語經<span class='corr'>己</span>躬下事細追尋逢人止說三分話切莫全拋一片心</div>
</p><p style="text-indent:0em" class="lg-abnormal"><div class='lg-row'>錦浪回文佇八筵長天日色任摶鸞饒君八萬四千里不出闍黎鼻孔邊</div>
</p><p style="text-indent:0em" class="lg-abnormal"><div class='lg-row'>雲門餅子趙州茶信口親嘗百味嘉識得箇中真旨趣階前不語樂無涯</div>
</p><p style="text-indent:0em" class="lg-abnormal"><div class='lg-row'>浴日榮輝福慧明挑燈寫到旭東昇百年三萬六千日那討餘生樂寸陰</div>
</p><p style="text-indent:0em" class="lg-abnormal"><div class='lg-row'>三不是兮六不收放去卷來得自由山僧妙用無人識一飽無餘百事休</div>
</p><p style="text-indent:0em" class="lg-abnormal"><div class='lg-row'>石邊流出冷花裏過來香二句都非是鼻尖吐出霜鐵關不下馬泥牛入海藏牧童攜著鼻牽來共較量萬年池畔鶴獨立不知秋惟有潭頭月與君共漫流七尺烏藤柺常拈報不平祖師藏鼻孔處處野猢驚一口無底缽三度濕衣襟何日口朝天高懸倚北宸一領破衲襖綱綱重七斤包藏屎尿桶伴我了餘生一品無孔笛聲聲韻九韶五音和六律不與個中調一盞無油燈光明處處騰三途與六道遍界仰升恒雞鳴日正午林鳥鬥聲稀敲韻分新句個中識了疑紫氣凝霄漢寒光射斗牛太阿橫宇宙兔角映江流白蓮池畔叟履杖過魚橋前指沙村柳親手插柔條松竹梅三友凌霜日日森標清同應柏風雨溢精神百花紛鳥語山路伴猿行我本無心顧因之兩不驚</div>
</p></div>
<div class='div-other'><a id='mulu315' />
<p class='h2'>韻新春元旦</p><p style="text-indent:0em" class="lg-abnormal"><div class='lg-row'>東皇啟瑞煦三巴風景清奇萬彙嘉椒酒懽吟調玉燭嘉珍喜宴賞新花春風幃幙鶯聲巧綠柳芬芳燕語賒野老謳歌霑化日時豐歲稔享年華</div>
</p></div>
<div class='div-other'><a id='mulu316' />
<p class='h2'>秋雨有懷</p><p style="text-indent:0em" class="lg-abnormal"><div class='lg-row'>彤雲映日落淋津半濕山河半濕人昨夜銀河生瑞色今宵乾象謁花神庭前翠竹佩珠玉隴外蒼松戴綠蘋洗得一天星月現依然旭日又東旻</div>
</p></div>
<div class='div-other'><a id='mulu317' />
<p class='h2'>祈晴感興</p><p style="text-indent:0em" class="lg-abnormal"><div class='lg-row'>頻瞻銀海泛瑤池里甸桑麻息釀之野外不聞花鳥鬥隔林只聽雨聲資天心憫恤逾淫律帝德抒暘百穗宜萬物豐盈沾化育群黎踵額頌堯詩</div>
</p></div>
<div class='div-other'><a id='mulu318' />
<p class='h2'>懷浩生禪師</p><p style="text-indent:0em" class="lg-abnormal"><div class='lg-row'>一脈清懷萬里長山環水秀印當陽拈提祖令高揮拂寄錫禪燈遠襲香白業凌霄貽爽氣清風高節豈蒼茫彼來未法承弘護堪謂曹源豎紀綱</div>
</p></div>
<div class='div-other'><a id='mulu319' />
<p class='h2'>懷寄惠禪師</p><p style="text-indent:0em" class="lg-abnormal"><div class='lg-row'>滿放枝頭久幹臨偏多野興足高吟每披玉莢舒君意鴣立庭前似我心點破樨香明北嶪踢開溺器憶東林秋晴共得清機活好聽丘隅語雜音</div>
</p></div>
<div class='div-other'><a id='mulu320' />
<p class='h2'>懷問海禪師</p><p style="text-indent:0em" class="lg-abnormal"><div class='lg-row'>一律微吟寄遠從愧余寡學愧余慵情牽月霽幽齋冷且喜松芸滿徑封秪儗無人貽別偈應懷有義肅雍容相歡遠晤多如許聊寄枯腸紙一丰</div>
</p></div>
<div class='div-other'><a id='mulu321' />
<p class='h2'>和八首韻</p><p style="text-indent:0em" class="lg-abnormal"><div class='lg-row'>金泓綠水吐[泳-永+宜]溪石女含笙過澗西綠繡玲瓏冠禮樂竹床漏月聽寒雞匏宜萬物豐家國土厚榮生百卉齊革固邦畿中外吉木承巽位鷓鴣啼</div>
</p></div>
<div class='div-other'><a id='mulu322' />
<p class='h2'>回文二律</p><p style="text-indent:0em" class="lg-abnormal"><div class='lg-row'>芳芬馥桂子生香蕊放枝頭點翠蒼羌外蜣飛鸞鳳舞颺風拂麗艷春萇</div>
</p><p style="text-indent:0em" class="lg-abnormal"><div class='lg-row'>紅花綠葉葉飄風綠水隨聲入桂叢狨攜子啼猿抱子風梳葉落葉聲窮</div>
</p></div>
<div class='div-other'><a id='mulu323' />
<p class='h2'>暮雨思親</p><p style="text-indent:0em" class="lg-abnormal"><div class='lg-row'>秋雨西風淚濕巾胡天不佑我雙親庭前墨畫塵封鎖階下兒孫失綵新斑衣架上懸蛛綱椒[醠-央+水]盤中滴未伸九我深恩何日永羹墻大啟享千春</div>
</p></div>
<div class='div-other'><a id='mulu324' />
<p class='h2'>中秋賞月</p><p style="text-indent:0em" class="lg-abnormal"><div class='lg-row'>瑤池昨夜晏群仙未得蟾宮月已圓今夕太華光海岳明朝星象列乾天根藤懸角家家熱高厚升恒處處然里頌村歌中外厚萬民樂業祝堯篇</div>
</p></div>
<div class='div-other'><a id='mulu325' />
<p class='h2'>和靈默禪師桂花韻</p><p style="text-indent:0em" class="lg-abnormal"><div class='lg-row'>桂花香馥遍枝頭時把清風送小樓十里長亭親面晤百花叢裏不垂秋紛紛惹得遊蜂嚷點點偏令逸士求珍重花童休折損留來滿院作圍周</div>
</p></div></div>
<div class='div-other'><a id='mulu326' />
<div class='div-other'><a id='mulu327' />
<p class='h2'>八仙總贊</p><p style="text-indent:0em" class="lg-abnormal"><div class='lg-row'>道人家說長生蓬萊三島信腳行有時騎鶴上青霄有時葫蘆裏出神饑來時持缽鐸拐杖隨身行出谷望煙乞食向前村一飽無餘真快活暇來時遊山嶽十洲三島憑出沒任他風雨一齊吹冰肌玉骨頻頻過渴來時長生藥玉液瓊槳真甘露崑崙頂上湧清泉十二重樓直透過醉來時伸足臥枕高眠星斗出狂歌一曲醉扶歸任他旁人道強弱悶來時品玉簫聲聲韻出山坡調笑傲煙霞歸去來三山五嶽隨我到醒來時桑田熟處處歌懽好晚禾長嘯一聲天地間倒跨神駒入大羅咄不是昭覺門庭高殘處怎生容你住眾仙長家不序長再莫回顧咄咄咄</div>
</p></div>
<div class='div-other'><a id='mulu328' />
<p class='h2'>自贊</p><p style="text-indent:0em" class="lg-abnormal"><div class='lg-row'>紹祖山前個漢一任人天讚嘆有時種月鋤雲有時清風結伴這樣人兒少有請去川北供獻阿呵呵不是賓頭盧大德原是昭覺竹和尚咄</div>
</p></div>
<div class='div-other'><a id='mulu329' />
<p class='h2'>定空和尚像讚</p><p style="text-indent:0em" class="lg-abnormal"><div class='lg-row'>古松西岷妙覺堂上歷有老僧不通提唱不重機鋒不拈拄杖一柄钁頭七十餘光問是阿誰定空和尚</div>
</p></div></div>
<p class='juan'>昭覺竹峰續禪師語錄卷第六終</p>
<div class='div-w'><a id='mulu330' />
<p class='h1'>昭覺德雲悟禪師語錄</p><p>乙未年冬月初一日奉本師老人命秉拂上堂詣座云這片地這張床是則現前親到始得便登此一瓣香豎窮三際橫遍十虛爇向爐中祝延當今聖主萬壽無疆儲君天眷安如盤石此一瓣香奉為本省當道文武尊官祝願股肱王室共沐堯仁此瓣香巾缾一十五載不曾動著毫芒今命秉拂不敢違諾向獨王頂上信手拈來爇向爐中供養現昭覺堂上本師上竹下峰老和尚用酬法乳深恩上首拍搥竟問今日陞堂即不問如何是法王法令師云舉頭天外看誰是我般人進云如何是舊家風師云三門八字石獅子進云新舊一句作麼生委息師云八兩是半斤問鐘鼓交加空谷傳聲人天普集十方諦聽即不問西來意旨是如何師云兩眼對兩眼進云拈花嫡旨少室單傳別有商量麼師云有乃云威鳳山前獅子吼乾坤失色鬼神愁恁他八面四方來肘後靈符懸北斗一十五年醜拙今朝舉驗人天有時拖泥帶水有時敲星摘月有時鐵眼銅睛有時自救不得雖然如是也要大家知委卓柱杖咄云不是諸方五味禪眉間寶劍吞皓月復打圓相云月<span class='note-inline'>(下座)</span>。</p>
<p class="head2">丁酉年正月十五解制上堂</p>
<p>祖代相傳鐘鼓交接五十餘年鉗鎚未歇二時粥飯日日精潔這個消息體效先哲柱杖未動是事體秩今朝上堂對眾弄拙直直承當且道承當個甚麼卓柱杖云眾弟兄們今朝解制著卻草鞋擔卻擔子便為行動殊不知昭覺這裏日日著草鞋朝朝擔擔子未嘗向諸人道會得不煩久立安身脫或躊躇昭覺一偈頌出慶賀元宵月正圓明明歷歷透三玄春風吟動柏松子喜笑梅花遍界鮮下座。</p>
<p class="head2">戊<span class='corr'>戌</span>年正月十五日解制上堂法語</p>
<p>天關纔轉地軸始回山川獻天然圖畫草木吐本地風光換卻天下人眼睛透徹衲僧家巴鼻即今正當十五晴暖春風襲襲觸目無礙法門大家一時及第大眾山僧與麼判斷且道向這裏還委悉麼若知委者不妨久立三條椽下七尺單前饑來吃飯困來眠其或不然山僧與伊別通個消息跳出昭覺門庭一恁東覷西覷下座。</p>
<p>昭覺德雲悟禪師語錄終</p>
<p style="margin-left:9em">嗣法門徒性滿等編</p>
</div>
<div class='div-w'><p class="pre">　　<span class='note-inline'>(康熙四十九年庚寅孟冬月南旋刊錄入<br/>　　　藏門人洪演　　　徒　　印寬<br/>　　　　　　彌祐　　　徒　　智愷<br/>　　　　　　彌願　　　徒　　智亮<br/>　　康熙六十年歲在辛丑增補入藏嗣法門<br/>　　　人法洪　　普休　　普福　　祖佑<br/>　　　語錄計六卷共一百六十頁板存嘉興<br/>　　　楞嚴寺經坊流通　　　張舒瞻刻)</span></p>
</div>
</div><!-- end of div[@id='body'] -->
</body></html>