<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大方禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu80' />
<p class='juan'>大方禪師禪燈語錄卷五</p><p class="byline">嗣法門人超鳴編</p>
<div class='div-other'><a id='mulu81' />
<p class='h1'>偈下</p>
<div class='div-other'><a id='mulu82' />
<p class='h2'>訪雙林山幢大師讀弘覺老人留題和韻</p><p style="text-indent:0em" class="lg-abnormal"><div class='lg-row'>高人貴隱最危峰久闊疏來猶疊重千里同風常覿面萬途合轍沒遮桻生擒帶角青山虎活捉含珠碧海龍秋月後臨丹桂淡小陽前至菊方穠</div>
</p></div>
<div class='div-other'><a id='mulu83' />
<p class='h2'>安三世佛座</p><p style="text-indent:0em" class="lg-abnormal"><div class='lg-row'>坐斷崑崙第一功毘盧頂上稱英雄普天匝地威風廣始可全提正脈通</div>
</p></div>
<div class='div-other'><a id='mulu84' />
<p class='h2'>圓通應化入藏</p><p style="text-indent:0em" class="lg-abnormal"><div class='lg-row'>塵塵實際本和同運出諸檀信手中千眼豁開皆普現玲瓏活鱍妙無窮</div>
</p></div>
<div class='div-other'><a id='mulu85' />
<p class='h2'>示參禪四首</p><p style="text-indent:0em" class="lg-abnormal"><div class='lg-row'>參禪須鐵漢提起吹毛劍截斷死生關突出本來面</div>
</p><p style="text-indent:0em" class="lg-abnormal"><div class='lg-row'>參禪須真參悟須要實悟迷悟俱打脫豁然超佛祖</div>
</p><p style="text-indent:0em" class="lg-abnormal"><div class='lg-row'>參禪無別說生死須要切踏破上頭關獨證無生滅</div>
</p><p style="text-indent:0em" class="lg-abnormal"><div class='lg-row'>參禪最直徑掇出軒轅鏡好醜自皆知明心達本性</div>
</p></div>
<div class='div-other'><a id='mulu86' />
<p class='h2'>又示參禪四首</p><p style="text-indent:0em" class="lg-abnormal"><div class='lg-row'>參禪朴實要真參參到無參絕往還一念不生當體現頓然直透祖師關</div>
</p><p style="text-indent:0em" class="lg-abnormal"><div class='lg-row'>參禪奮志貴新鮮抖搜精神絕蓋纏返照迴光終看破始知父母未生前</div>
</p><p style="text-indent:0em" class="lg-abnormal"><div class='lg-row'>參禪切忌去貪眠剔起眉毛捏兩拳憤到懸崖方撒手翻身打破趙州關</div>
</p><p style="text-indent:0em" class="lg-abnormal"><div class='lg-row'>參禪直下了無生踏著無生生不生了了明明明了了毘盧頂上任君行</div>
</p></div>
<div class='div-other'><a id='mulu87' />
<p class='h2'>西徑山八景</p>
<div class='div-other'><a id='mulu88' />
<p class='h3'>天掌峰</p><p style="text-indent:0em" class="lg-abnormal"><div class='lg-row'>如天普蓋迥群峰大地山河掌握中整舊巋然成寶殿重新托出鎮長空</div>
</p></div>
<div class='div-other'><a id='mulu89' />
<p class='h3'>雲筆峰</p><p style="text-indent:0em" class="lg-abnormal"><div class='lg-row'>筆尖鋒利寫青雲五色霞光分不分文彩縱橫舒妙用虛空圖滿點無痕</div>
</p></div>
<div class='div-other'><a id='mulu90' />
<p class='h3'>峨眉峰</p><p style="text-indent:0em" class="lg-abnormal"><div class='lg-row'>峨眉額上有明珠突出高摽耀古途開合自由惟在爾遙觀曠劫後來蘇</div>
</p></div>
<div class='div-other'><a id='mulu91' />
<p class='h3'>萬菊軒</p><p style="text-indent:0em" class="lg-abnormal"><div class='lg-row'>萬菊重栽脫體彰風從花裏過來香象王室內誰賓主獅子軒中孰舉揚</div>
</p></div>
<div class='div-other'><a id='mulu92' />
<p class='h3'>浣雲池</p><p style="text-indent:0em" class="lg-abnormal"><div class='lg-row'>輝天鑑地盡圓通合水和泥印碧空萬壑拱朝如海納千年常住翠微中</div>
</p></div>
<div class='div-other'><a id='mulu93' />
<p class='h3'>驪珠峰</p><p style="text-indent:0em" class="lg-abnormal"><div class='lg-row'>布雨興雲起臥龍珠輪撥轉半空中當陽獨露無遮覆亙古彌今獻梵宮</div>
</p></div>
<div class='div-other'><a id='mulu94' />
<p class='h3'>迎暉亭</p><p style="text-indent:0em" class="lg-abnormal"><div class='lg-row'>大地漫漫慧日昇山河燦燦悉皆明森羅萬象容交徹月白風清若個迎</div>
</p></div>
<div class='div-other'><a id='mulu95' />
<p class='h3'>鰲魚石</p><p style="text-indent:0em" class="lg-abnormal"><div class='lg-row'>金鰲騰躍體剛堅獨臥雙林更不遷燦爛峰頭吞日月眼空四海鼻撩天</div>
</p></div></div>
<div class='div-other'><a id='mulu96' />
<p class='h2'>和曹溪憨大師韻</p><p style="text-indent:0em" class="lg-abnormal"><div class='lg-row'>滴水源同海千途迥化城天高星影淡地曠月光明懶睹有為法勤看無字經塵塵俱了達半偈證無生</div>
</p></div>
<div class='div-other'><a id='mulu97' />
<p class='h2'>示老不回頭</p><p style="text-indent:0em" class="lg-abnormal"><div class='lg-row'>雪屋離披破漏舟東坍西倒處風流迷雲覆蓋千生夢障霧含藏萬劫秋鶴髮婦人速歇腳霜鬚男子快回頭雪山諸獄寒冰地慧日能消頃刻傳</div>
</p></div>
<div class='div-other'><a id='mulu98' />
<p class='h2'>示眾</p><p style="text-indent:0em" class="lg-abnormal"><div class='lg-row'>撩亂天花汩沒舟塵緣瀰滿不通流貪嗔未了天長夢解脫空無地久秋鶴髮老翁好住腳鷺眉長者早回頭高超十地真豪傑越格英靈獨步儔</div>
</p></div>
<div class='div-other'><a id='mulu99' />
<p class='h2'>過臨安訪楊懷眉明府喜建新署</p><p style="text-indent:0em" class="lg-abnormal"><div class='lg-row'>光明百里眾宣揚勿用公家一粒糧堂閣重重新畫彩樓臺疊疊體全彰安邦越格民無恙定國超群士有望千載留題碑載道君臣底句意偏長</div>
</p></div>
<div class='div-other'><a id='mulu100' />
<p class='h2'>祝徑山費老和尚六秩</p><p style="text-indent:0em" class="lg-abnormal"><div class='lg-row'>金剛齊壽並師肩師比金剛壽愈堅無我無人超四相有權有實越三賢諸天共集看揮麈七眾俱臨奏沒絃大地兒孫同慶頌當軒踞坐老金仙</div>
</p></div>
<div class='div-other'><a id='mulu101' />
<p class='h2'>付觀察大可錢</p><p style="text-indent:0em" class="lg-abnormal"><div class='lg-row'>一條拄杖贈英雄二諦融通大可翁捩轉天關無上下掀翻地軸沒西東發揮臨濟三玄要鏟蕩汾陽十智同打盡聖凡誰敵手全提正令闡綱宗</div>
</p></div>
<div class='div-other'><a id='mulu102' />
<p class='h2'>和張拙秀才見道韻</p><p style="text-indent:0em" class="lg-abnormal"><div class='lg-row'>無邊真照遍恒沙情與無情共我家九有四生同一體六通三昧迥無遮靈機活潑忘高下妙道縱橫沒正邪世出世間無罣礙真如佛性眼中華</div>
</p></div>
<div class='div-other'><a id='mulu103' />
<p class='h2'>奉慰王書翁護法時在佛山二首</p><p style="text-indent:0em" class="lg-abnormal"><div class='lg-row'>絕後甦來事事餘始知身外盡空諸突然驚散羅浮夢杲日當空照雪書</div>
</p><p style="text-indent:0em" class="lg-abnormal"><div class='lg-row'>權宜方便示多門入理深談翁獨尊離合悲歡推歲月清晨日午又黃昏</div>
</p></div>
<div class='div-other'><a id='mulu104' />
<p class='h2'>顧仰溪居士持祗園魯公見道偈次韻四首</p><p style="text-indent:0em" class="lg-abnormal"><div class='lg-row'>一擊超方忘所知渾然覿體有何疑大圓寶鏡懸空挂歷歷孤明照不欺</div>
</p><p style="text-indent:0em" class="lg-abnormal"><div class='lg-row'>月映千江印水湍汪洋湖海九洲寬海底泥牛吞日月拈起牛頭尾上安</div>
</p><p style="text-indent:0em" class="lg-abnormal"><div class='lg-row'>平沉大地原非水白浪滔天沒點痕臨濟三拳踞返擲雲門一棒報師恩</div>
</p><p style="text-indent:0em" class="lg-abnormal"><div class='lg-row'>古今好本大多同赤白青黃共紫紅始顯五宗通合轍和盤托出現金容</div>
</p></div>
<div class='div-other'><a id='mulu105' />
<p class='h2'>維摩曉日</p><p style="text-indent:0em" class="lg-abnormal"><div class='lg-row'>曉出扶桑海底紅騰今耀古振長空十方沙界維摩座百億須彌一榻中</div>
</p></div>
<div class='div-other'><a id='mulu106' />
<p class='h2'>山居口占二首</p><p style="text-indent:0em" class="lg-abnormal"><div class='lg-row'>山居百事不干懷早去鋤園晚拾柴趺坐起來閑補衲饑餐渴飲自徘徊</div>
</p><p style="text-indent:0em" class="lg-abnormal"><div class='lg-row'>山居日用懶修行步入雲霄一坦平是聖是凡渾不管呼魔喚佛任他爭</div>
</p></div>
<div class='div-other'><a id='mulu107' />
<p class='h2'>贈太平寺祥符關主出關</p><p style="text-indent:0em" class="lg-abnormal"><div class='lg-row'>掉臂竟行非好手關前罷問未為能天然一種平常事踏著平常還未曾</div>
</p></div>
<div class='div-other'><a id='mulu108' />
<p class='h2'>贈澄菴關主出關</p><p style="text-indent:0em" class="lg-abnormal"><div class='lg-row'>有理無言何處伸敲枷打鎖出關津機先若問關中事畢竟將何指示人</div>
</p></div>
<div class='div-other'><a id='mulu109' />
<p class='h2'>王俊翁居士呈偈荅之</p><p style="text-indent:0em" class="lg-abnormal"><div class='lg-row'>一點靈光個個同多因迷失在其中若能返照通無夢彼岸親登這老翁</div>
</p></div>
<div class='div-other'><a id='mulu110' />
<p class='h2'>示本弘菴主</p><p style="text-indent:0em" class="lg-abnormal"><div class='lg-row'>凈極圓明獨露真翻天覆地播家珍頭頭法法皆真現正體堂堂沒腳伸</div>
</p></div>
<div class='div-other'><a id='mulu111' />
<p class='h2'>示獨覺二首</p><p style="text-indent:0em" class="lg-abnormal"><div class='lg-row'>雪滿長空不見舟微塵國土任縱流平沉死水浮游夢性海掀翻正值秋匝地寒風浸兩腳普天浩月廓人頭琉璃殿上無知識瑪瑙階前有應酬</div>
</p><p style="text-indent:0em" class="lg-abnormal"><div class='lg-row'>天共白雲個曉舟水含明月兩和流掀翻本地風光夢迥出先天皎潔秋半個蒲團安我腳一條拄杖過人頭高提正印憑拈弄手眼通身恁麼儔</div>
</p></div>
<div class='div-other'><a id='mulu112' />
<p class='h2'>天童師翁密老和尚題金山和韻</p><p style="text-indent:0em" class="lg-abnormal"><div class='lg-row'>白浪滔天迥出頭洪波浩蕩截中流古今度盡人無數獨坐江心覷小舟</div>
</p></div>
<div class='div-other'><a id='mulu113' />
<p class='h2'>祝雪竇石奇老和尚壽</p><p style="text-indent:0em" class="lg-abnormal"><div class='lg-row'>虛空同壽本齊年極目遙觀孰在先明覺家風重話振天童正脈賴師傳</div>
</p></div>
<div class='div-other'><a id='mulu114' />
<p class='h2'>贈錢履卿護法</p><p style="text-indent:0em" class="lg-abnormal"><div class='lg-row'>隨緣放曠不知旬物外應知大地春明月清風常作伴世間世出一閒人</div>
</p></div>
<div class='div-other'><a id='mulu115' />
<p class='h2'>隨費老人住維摩偶成</p><p style="text-indent:0em" class="lg-abnormal"><div class='lg-row'>獨坐虞山第一峰大觀江海沸重淙播揚解惑弘嚴統流注真常演濟宗樹古普天人浩仰林新匝地儘歸從默然一榻俱收盡翅轉鵬摶不見龍</div>
</p></div>
<div class='div-other'><a id='mulu116' />
<p class='h2'>侍老人過溧陽萬古寺</p><p style="text-indent:0em" class="lg-abnormal"><div class='lg-row'>脫體無依本自圓單提直指利人天慈雲彌布千峰外法雨均霑一著先電激雷轟全正令旁敲正打廓塵緣大家共唱無生曲覿面堂堂出格禪</div>
</p></div>
<div class='div-other'><a id='mulu117' />
<p class='h2'>和百峰兄禮祖塔韻</p><p style="text-indent:0em" class="lg-abnormal"><div class='lg-row'>巍巍寶塔插高岑欲禮從教步翠林佇立纔思遠祖跡低徊忽送幾松音堆珠似拜鵬摶下明月如懷晏坐深歷歷孤明誰昧得天長地久覆群陰</div>
</p></div>
<div class='div-other'><a id='mulu118' />
<p class='h2'>警同衣二首</p><p style="text-indent:0em" class="lg-abnormal"><div class='lg-row'>欲見靈機破本參本參一破始深諳當人任性當人委自肯泯心自肯甘覿體全空正法眼寸絲不掛別何談本來無物曹溪旨萬古宗風顯嶺南</div>
</p><p style="text-indent:0em" class="lg-abnormal"><div class='lg-row'>禪心全放亦全收順逆高低普應酬凡聖二途俱不立古今一道儘風流掀天揭地誰為伴捉象擒龍縱意求若有這般真妙手毘盧頂上任君遊</div>
</p></div>
<div class='div-other'><a id='mulu119' />
<p class='h2'>示頂覺</p><p style="text-indent:0em" class="lg-abnormal"><div class='lg-row'>雪滿長空懶放舟和光任運不隨流金輪天子寰中旨鐵甲將軍塞外秋瑪瑙階前親下腳琉璃殿上獨昂頭君臣道合猶賓主野老謳歌絕唱酬</div>
</p></div>
<div class='div-other'><a id='mulu120' />
<p class='h2'>和瑞洪禪師遊五臺山韻</p>
<div class='div-other'><a id='mulu121' />
<p class='h3'>翠岩南臺</p><p style="text-indent:0em" class="lg-abnormal"><div class='lg-row'>南臺擁翠迥群峰亙古彌今獻梵宮萬載無移恒不二千年圍護主人公</div>
</p></div>
<div class='div-other'><a id='mulu122' />
<p class='h3'>挂月西臺</p><p style="text-indent:0em" class="lg-abnormal"><div class='lg-row'>峨嵋挂月照西臺白象雲端睹未來鼻孔撩天誰肯薦青毛抖搜笑顏開</div>
</p></div>
<div class='div-other'><a id='mulu123' />
<p class='h3'>協斗北臺</p><p style="text-indent:0em" class="lg-abnormal"><div class='lg-row'>斗轉星移萬仞峰天關地軸野奇逢高賢到此休停腳就路還家遇祖翁</div>
</p></div>
<div class='div-other'><a id='mulu124' />
<p class='h3'>錦繡中臺</p><p style="text-indent:0em" class="lg-abnormal"><div class='lg-row'>中臺錦繡暢奇哉帝釋天宮奉獻來七佛之師全體現驚群獅子口長開</div>
</p></div></div>
<div class='div-other'><a id='mulu125' />
<p class='h2'>和雪萍法師念佛四首</p><p style="text-indent:0em" class="lg-abnormal"><div class='lg-row'>生緣何必苦奔忙忙裏抽閒至佛堂一句彌陀通凈土六方盡是我家鄉</div>
</p><p style="text-indent:0em" class="lg-abnormal"><div class='lg-row'>老年無事一閒身身外無餘休問津自性彌陀當體現人間天上是能仁</div>
</p><p style="text-indent:0em" class="lg-abnormal"><div class='lg-row'>病因貪愛縱嗔成三業堅牢是苦情一念回頭全體佛總教四海盡澄清</div>
</p><p style="text-indent:0em" class="lg-abnormal"><div class='lg-row'>死死生生念不忘一尊古佛要承當從知夢幻多圓覺頓發心蓮撲鼻香</div>
</p></div>
<div class='div-other'><a id='mulu126' />
<p class='h2'>種樹成林</p><p style="text-indent:0em" class="lg-abnormal"><div class='lg-row'>寶樹成行現剎前斬新條令迥天然根盤劫外靈枝茂葉覆娑婆蓋大千</div>
</p></div>
<div class='div-other'><a id='mulu127' />
<p class='h2'>和雪竇石老和尚韻</p><p style="text-indent:0em" class="lg-abnormal"><div class='lg-row'>撲鼻馨香不自誇一枝獨秀足生涯昔年太白人瞻仰今日重開優缽花</div>
</p></div>
<div class='div-other'><a id='mulu128' />
<p class='h2'>宸安護法至菴[言*奉]經</p><p style="text-indent:0em" class="lg-abnormal"><div class='lg-row'>忙裏抽閑真道場殷勤頂禮法中王千華臺上黃金相箇是蓮邦脫體彰</div>
</p></div>
<div class='div-other'><a id='mulu129' />
<p class='h2'>贈陸伯貞居士</p><p style="text-indent:0em" class="lg-abnormal"><div class='lg-row'>寶杵全提大有威魔軍膽喪避如飛奉公不二扶三寶行所難行世上稀</div>
</p></div>
<div class='div-other'><a id='mulu130' />
<p class='h2'>贈石君用居士</p><p style="text-indent:0em" class="lg-abnormal"><div class='lg-row'>春風夏雨果因中七寶蓮開燦子隆宿世栽培今又勝功圓瞥地豁然通</div>
</p></div>
<div class='div-other'><a id='mulu131' />
<p class='h2'>贈顧君常居士</p><p style="text-indent:0em" class="lg-abnormal"><div class='lg-row'>似天普蓋獨君常一念迴光迥十方諸上善人常聚會灼然世世福無疆</div>
</p></div>
<div class='div-other'><a id='mulu132' />
<p class='h2'>贈穆瑞芝居士</p><p style="text-indent:0em" class="lg-abnormal"><div class='lg-row'>聰明世諦占鰲頭順逆波中能放收識得源頭無別水縱橫自在任悠悠</div>
</p></div>
<div class='div-other'><a id='mulu133' />
<p class='h2'>贈倪仁毓居士</p><p style="text-indent:0em" class="lg-abnormal"><div class='lg-row'>舌利心慈絕異同人天叢裏獨英雄春回斗轉知端的任運騰騰顯汝功</div>
</p></div>
<div class='div-other'><a id='mulu134' />
<p class='h2'>示世愚癡</p><p style="text-indent:0em" class="lg-abnormal"><div class='lg-row'>終朝情切喚頻頻昧卻靈山箇本人口氣不來空兩手百般惟有業隨身</div>
</p></div>
<div class='div-other'><a id='mulu135' />
<p class='h2'>示劉奉泉預修</p><p style="text-indent:0em" class="lg-abnormal"><div class='lg-row'>齋主告虔還受生一舖功德謹隨身當來欲證無生果直下須除有漏因他化天宮休錯認親登寶所在斯人從來佛法無多子一片婆心為汝陳</div>
</p></div>
<div class='div-other'><a id='mulu136' />
<p class='h2'>過建平訪石丰法兄</p><p style="text-indent:0em" class="lg-abnormal"><div class='lg-row'>報恩別後各西東此地今朝又得逢片片慈雲傾大雨冷冷甘露洒長空高低普熟人情舊培植多收祖道隆老我不吹無孔笛相看合掌異中同</div>
</p></div>
<div class='div-other'><a id='mulu137' />
<p class='h2'>贈頤陳禪師</p><p style="text-indent:0em" class="lg-abnormal"><div class='lg-row'>霜凝冰潔白雲堆錦上鋪花浪湧催月照樓臺頻豎塵光臨殿角疊浮杯登堂言句分明舉入室機緣勿用猜四海英靈憑去住龍池獨步任從來</div>
</p></div>
<div class='div-other'><a id='mulu138' />
<p class='h2'>和錢維宇居士</p><p style="text-indent:0em" class="lg-abnormal"><div class='lg-row'>凡聖都來掌上揮星移斗轉看流輝枯藤作杖青龍活爛草成鞋白象威正打令行誰肯覺旁敲驀地孰知非如君不媿參禪客九上天童喚不歸</div>
</p></div>
<div class='div-other'><a id='mulu139' />
<p class='h2'>和瑞光笠雲禪師扇頭韻</p><p style="text-indent:0em" class="lg-abnormal"><div class='lg-row'>大唐闊步絕無儔踏倒須彌百億州迥脫無依開正眼清風明月兩相酬</div>
</p></div>
<div class='div-other'><a id='mulu140' />
<p class='h2'>贈張敬泉居士</p><p style="text-indent:0em" class="lg-abnormal"><div class='lg-row'>諸天三寶常恭敬福海長流無盡泉順逆滔滔曾不間縱橫活潑任方圓</div>
</p></div>
<div class='div-other'><a id='mulu141' />
<p class='h2'>贈陳君偉居士</p><p style="text-indent:0em" class="lg-abnormal"><div class='lg-row'>君偉大事信多年忙裏抽身不著邊獨顯赤心常片片看來真種火中蓮</div>
</p></div>
<div class='div-other'><a id='mulu142' />
<p class='h2'>贈張瑞甫居士</p><p style="text-indent:0em" class="lg-abnormal"><div class='lg-row'>唯我知君不外求聽天株守是根由光陰不換寸金去有好兒孫何用謀</div>
</p></div>
<div class='div-other'><a id='mulu143' />
<p class='h2'>贈張吉甫居士</p><p style="text-indent:0em" class="lg-abnormal"><div class='lg-row'>寬然厚道與人周性海無風舟自流渡盡我人登彼岸一輪明月碧波浮</div>
</p></div>
<div class='div-other'><a id='mulu144' />
<p class='h2'>示明法</p><p style="text-indent:0em" class="lg-abnormal"><div class='lg-row'>明法因由為汝宣迴光自覺速須研唯心三界憑君往作佛當前總寂然</div>
</p></div>
<div class='div-other'><a id='mulu145' />
<p class='h2'>贈項秀南居士</p><p style="text-indent:0em" class="lg-abnormal"><div class='lg-row'>法門梁棟顯奇功拄地掌天振八風這裏若還搖不動當來般若智無窮</div>
</p></div>
<div class='div-other'><a id='mulu146' />
<p class='h2'>贈慧生耆宿</p><p style="text-indent:0em" class="lg-abnormal"><div class='lg-row'>慧日高懸耀我晴普天匝地悟無生玄通法法隨心印無礙頭頭似掌平能破千軍諸室暗普同萬載犬光明遍周沙界全身露百億須彌覿面呈</div>
</p></div>
<div class='div-other'><a id='mulu147' />
<p class='h2'>送蒼霞法兄住牛頭塢</p><p style="text-indent:0em" class="lg-abnormal"><div class='lg-row'>孤峰頂上獨為尊楖栗橫擔不顧人雙徑難藏千古月一輪易覆萬山春牛頭祖父從來舊馬足兒孫又復新共氣連枝呈好手三玄三要本同真</div>
</p></div>
<div class='div-other'><a id='mulu148' />
<p class='h2'>和青龍和尚扇頭韻</p><p style="text-indent:0em" class="lg-abnormal"><div class='lg-row'>溪山各異錦重重雲月雖同映梵宮合飲建平甘露水同彰廣德播宗風曇華彌滿龍山座優缽江陵豁達通共氣報恩為晚渡連枝祖道日東紅</div>
</p></div>
<div class='div-other'><a id='mulu149' />
<p class='h2'>贈錢佩玉居士</p><p style="text-indent:0em" class="lg-abnormal"><div class='lg-row'>千華臺上光明藏現卻靈山那一尊去歲殷勤今又猛始知辦道久長心</div>
</p></div>
<div class='div-other'><a id='mulu150' />
<p class='h2'>贈超出</p><p style="text-indent:0em" class="lg-abnormal"><div class='lg-row'>踏著方知得自由無憂無慮度春秋雖然舊閣閑田地幾個親曾到地頭</div>
</p></div>
<div class='div-other'><a id='mulu151' />
<p class='h2'>李欽安居士</p><p style="text-indent:0em" class="lg-abnormal"><div class='lg-row'>當體全空不假名色空明暗掌中擎乾坤日月憑收放活脫縱橫自在行</div>
</p></div>
<div class='div-other'><a id='mulu152' />
<p class='h2'>朱君昭居士</p><p style="text-indent:0em" class="lg-abnormal"><div class='lg-row'>毫端點出迥丹青手手玲瓏日月明法盡融通能普利和光無處不縱橫</div>
</p></div>
<div class='div-other'><a id='mulu153' />
<p class='h2'>贈公安張居士</p><p style="text-indent:0em" class="lg-abnormal"><div class='lg-row'>行無住坐無止行住坐臥忘彼此彼此不分絕去來孤明歷歷廓終始始終不二自閒閒獨坐當陽無個事見也麼咄覿面全提惟直指</div>
</p></div>
<div class='div-other'><a id='mulu154' />
<p class='h2'>示姚敬泉居士</p><p style="text-indent:0em" class="lg-abnormal"><div class='lg-row'>普應高低種福田善栽一切眾龍天四聖六凡波羅蜜兩足齊尊一並肩</div>
</p></div>
<div class='div-other'><a id='mulu155' />
<p class='h2'>朱伯卿居士</p><p style="text-indent:0em" class="lg-abnormal"><div class='lg-row'>密行潛修世莫知檀波功德起人思知因識果龍天祐兩足齊登達正基</div>
</p></div>
<div class='div-other'><a id='mulu156' />
<p class='h2'>羅奉泉居士</p><p style="text-indent:0em" class="lg-abnormal"><div class='lg-row'>為人朴實是修行夢幻空花須自評聖號賢名權借用南山紫氣慶長生</div>
</p></div>
<div class='div-other'><a id='mulu157' />
<p class='h2'>龔蔚彝居士</p><p style="text-indent:0em" class="lg-abnormal"><div class='lg-row'>妙湛圓明在未生未生面目廓然明只消彈指功夫到突出摩醯正眼睛</div>
</p></div>
<div class='div-other'><a id='mulu158' />
<p class='h2'>李瑞雲居士</p><p style="text-indent:0em" class="lg-abnormal"><div class='lg-row'>學道由來澹利名直教心死道方明室中有伴常精進得本還源顯大英</div>
</p></div>
<div class='div-other'><a id='mulu159' />
<p class='h2'>聞孟卿居士</p><p style="text-indent:0em" class="lg-abnormal"><div class='lg-row'>不二堂前萬古同普天匝地扇仁風靈山一會依然在迥出扶桑日正紅</div>
</p></div>
<div class='div-other'><a id='mulu160' />
<p class='h2'>贈濟宇陳居士</p><p style="text-indent:0em" class="lg-abnormal"><div class='lg-row'>道本恒常貴在仁菩提一會道方親依然殊勝觀音力微妙莊嚴遍剎塵</div>
</p></div>
<div class='div-other'><a id='mulu161' />
<p class='h2'>贈曹奕芳同俊明喬梓</p><p style="text-indent:0em" class="lg-abnormal"><div class='lg-row'>維摩室裏欣今日格外知音空合空三萬二千同一榻恒河沙數共禪宮</div>
</p></div>
<div class='div-other'><a id='mulu162' />
<p class='h2'>朱君令居士</p><p style="text-indent:0em" class="lg-abnormal"><div class='lg-row'>蜜雲堆裏駕孤舟水底青天翠欲流月載滿船光皎潔風恬浪靜碧潭秋</div>
</p></div>
<div class='div-other'><a id='mulu163' />
<p class='h2'>贈見月禪德</p><p style="text-indent:0em" class="lg-abnormal"><div class='lg-row'>一輪皎潔普天輝體露金風匝地歸萬里碧波含有象千江翠色洞無依澄澄湛湛超三際歷歷明明越四維一目了然收攝盡殊塗合轍迥全威</div>
</p></div>
<div class='div-other'><a id='mulu164' />
<p class='h2'>示信甫郜居士</p><p style="text-indent:0em" class="lg-abnormal"><div class='lg-row'>明珠一道耀滄州懷抱高超越格流世世永離三界苦生生常住一輪秋未登寶所休停腳直造毘盧頂上頭一念萬年恒自在西來直指別無儔</div>
</p></div>
<div class='div-other'><a id='mulu165' />
<p class='h2'>贈南山李茂初居士</p><p style="text-indent:0em" class="lg-abnormal"><div class='lg-row'>福海滔滔唯茂初生來性稟智無更魏魏氣宇齊瞻仰卓卓端方貴在行出入融通真道德縱橫無礙顯斯人夙承道愛殷勤甚千里同風效我誠</div>
</p></div>
<div class='div-other'><a id='mulu166' />
<p class='h2'>陳敬元居士</p><p style="text-indent:0em" class="lg-abnormal"><div class='lg-row'>齋僧塑佛龍天喜造殿修橋神鬼歡念念迴光開信地如君不肯自心謾</div>
</p></div>
<div class='div-other'><a id='mulu167' />
<p class='h2'>汪侍蘭居士</p><p style="text-indent:0em" class="lg-abnormal"><div class='lg-row'>西來的意自評評直指無言當下明列祖相傳無實法覓心不得即無生</div>
</p></div>
<div class='div-other'><a id='mulu168' />
<p class='h2'>張尚公居士</p><p style="text-indent:0em" class="lg-abnormal"><div class='lg-row'>本來無佛無眾生取捨之心正眼睛眼裏蓬塵著不得不消一句了然明</div>
</p></div>
<div class='div-other'><a id='mulu169' />
<p class='h2'>徐胤蕃居士</p><p style="text-indent:0em" class="lg-abnormal"><div class='lg-row'>學道無難貴老成萬年一念再無更靈靈不昧常安樂了了恒知證不生</div>
</p></div>
<div class='div-other'><a id='mulu170' />
<p class='h2'>示王明伯居士</p><p style="text-indent:0em" class="lg-abnormal"><div class='lg-row'>古聖從來不自求先賢克<span class='corr'>己</span>伏人愁自他俱利稱豪傑越古超今出眾流</div>
</p></div>
<div class='div-other'><a id='mulu171' />
<p class='h2'>示聞悟</p><p style="text-indent:0em" class="lg-abnormal"><div class='lg-row'>若能轉物即如來一念回頭信地開聞悟了然恒湛湛寶華王座妙蓮臺</div>
</p></div>
<div class='div-other'><a id='mulu172' />
<p class='h2'>示超功</p><p style="text-indent:0em" class="lg-abnormal"><div class='lg-row'>安居無事好修行勿負前因昧此生順逆風來吹不動菩提顯現自然成</div>
</p></div>
<div class='div-other'><a id='mulu173' />
<p class='h2'>示大坤</p><p style="text-indent:0em" class="lg-abnormal"><div class='lg-row'>道在身邊不用尋舉止動念與拈鍼卒然<span class='corr'>刺</span>著娘生面始信從前錯用心</div>
</p></div>
<div class='div-other'><a id='mulu174' />
<p class='h2'>示超佑</p><p style="text-indent:0em" class="lg-abnormal"><div class='lg-row'>參禪學道要堅心莫昧靈感觀世音歲歲殷勤今又猛始知大地是黃金</div>
</p></div>
<div class='div-other'><a id='mulu175' />
<p class='h2'>示永覺</p><p style="text-indent:0em" class="lg-abnormal"><div class='lg-row'>請君學道早修行返照迴光須自評父母未生何面目頓然獨脫了無生</div>
</p></div>
<div class='div-other'><a id='mulu176' />
<p class='h2'>示汪應鳳居士</p><p style="text-indent:0em" class="lg-abnormal"><div class='lg-row'>及時耕種及時收急裏抽身急裏修果滿功圓時節至融通二諦逞風流</div>
</p></div>
<div class='div-other'><a id='mulu177' />
<p class='h2'>嘆世</p><p style="text-indent:0em" class="lg-abnormal"><div class='lg-row'>茫無本據使神通晝夜奔求錯用功名利鬧場休久戀請君莫昧主人公</div>
</p></div>
<div class='div-other'><a id='mulu178' />
<p class='h2'>謝眾檀信</p><p style="text-indent:0em" class="lg-abnormal"><div class='lg-row'>一喝當陽應萬機諸檀福慧等天齊聲聲哮吼超三界覿面全提迥悟迷</div>
</p></div>
<div class='div-other'><a id='mulu179' />
<p class='h2'>詣南和尚辭院</p><p style="text-indent:0em" class="lg-abnormal"><div class='lg-row'>濟北寥寥意在秋嶺南列派更綢繆弘宗得髓人天慶宴坐調心大地酬雲散日輪真體露水含明月不同流光揚祖道斯為首說法婁東第一儔</div>
</p></div>
<div class='div-other'><a id='mulu180' />
<p class='h2'>贈齊葵林居士</p><p style="text-indent:0em" class="lg-abnormal"><div class='lg-row'>無邊真照迥葵林撥轉靈機耀古今貧道自慚無可贈聊拈短句謝知音</div>
</p></div>
<div class='div-other'><a id='mulu181' />
<p class='h2'>和管有葵居士韻</p><p style="text-indent:0em" class="lg-abnormal"><div class='lg-row'>愛河竭盡不須舟苦海掀翻絕點流任性逍遙忘歲月隨緣放曠度春秋玄通殿上初行腳無礙堂前正起頭諸佛三千齊合掌即今諸佛共同酬</div>
</p></div>
<div class='div-other'><a id='mulu182' />
<p class='h2'>悼香林佛古和尚</p><p style="text-indent:0em" class="lg-abnormal"><div class='lg-row'>道化婁東志未休法幢高豎播神洲宗風大闡長安地貌古曾承天子眸跨步蹋翻波底月舌端吐露海中漚綸竿罷釣英賢<span class='corr'>已</span>賴有兒孫普應酬</div>
</p></div>
<div class='div-other'><a id='mulu183' />
<p class='h2'>初夏偶成</p><p style="text-indent:0em" class="lg-abnormal"><div class='lg-row'>綠樹蔭濃覆夕陽小菴倒卓影池塘南來荷葉微風動當體清涼一段香</div>
</p></div>
<div class='div-other'><a id='mulu184' />
<p class='h2'>秋思二首</p><p style="text-indent:0em" class="lg-abnormal"><div class='lg-row'>心同孤月普天秋曠野遙觀大地愁盡說死生皆有分看來那個肯回頭</div>
</p><p style="text-indent:0em" class="lg-abnormal"><div class='lg-row'>幽鳥棲林不記秋井梧葉落始知愁潑天潑地騰空去何故諸人不轉頭</div>
</p></div>
<div class='div-other'><a id='mulu185' />
<p class='h2'>除夕</p><p style="text-indent:0em" class="lg-abnormal"><div class='lg-row'>鑼鼓喧闐送臘神不知此夜孰為真圍爐共說無生話擊竹惟憑有主人一體同觀三昧火無心不落萬般塵瓶梅未藉東風力預掇枝頭幾點春</div>
</p></div>
<div class='div-other'><a id='mulu186' />
<p class='h2'>元旦</p><p style="text-indent:0em" class="lg-abnormal"><div class='lg-row'>妙手全彰臂未伸展開大地古今春老梅遇雪誰賓主嫩蕊逢霜孰主賓百寶光中顏不改千華臺上色更新掀翻宇宙須知<span class='corr'>已</span>笑傲閻浮過量人</div>
</p></div>
<div class='div-other'><a id='mulu187' />
<p class='h2'>付監院朗真徒</p><p style="text-indent:0em" class="lg-abnormal"><div class='lg-row'>一條拄杖撥微塵撥盡微塵獨朗真耀古輝今恒不絕喧天震地播家珍咄全機大用提新令濟北宗風賴子振</div>
</p></div>
<div class='div-other'><a id='mulu188' />
<p class='h2'>付盛夫人<span class='note-inline'>(法名超祖)</span></p><p style="text-indent:0em" class="lg-abnormal"><div class='lg-row'>祖道當興一輩雄女中豪傑顯威風圓通寶殿千年盛無礙堂前萬載隆</div>
</p></div>
<div class='div-other'><a id='mulu189' />
<p class='h2'>贈超凡優婆夷</p><p style="text-indent:0em" class="lg-abnormal"><div class='lg-row'>山僧最怕嘴盧都兄弟聯芳意不殊共氣連枝咸個體一條拄杖兩人扶</div>
</p></div>
<div class='div-other'><a id='mulu190' />
<p class='h2'>精進堂滿七</p><p style="text-indent:0em" class="lg-abnormal"><div class='lg-row'>一二三四五六七羅紋結角在今日箇中切莫自瞞盰那事如何得的實</div>
</p></div>
<div class='div-other'><a id='mulu191' />
<p class='h2'>示朗月</p><p style="text-indent:0em" class="lg-abnormal"><div class='lg-row'>朗月孤圓不住工光明爍破太虛空普天匝地超凡聖耀古騰今越始終豁達威音個面目融通那畔主人公大千沙界毫端現百億須彌掌握中</div>
</p></div>
<div class='div-other'><a id='mulu192' />
<p class='h2'>示普蓋沙彌</p><p style="text-indent:0em" class="lg-abnormal"><div class='lg-row'>一點無明俱普蓋慈雲彌布不通風豁然覿體薰風至殿角微涼徹<span class='corr'>己</span>躬</div>
</p></div>
<div class='div-other'><a id='mulu193' />
<p class='h2'>贈張仁甫居士</p><p style="text-indent:0em" class="lg-abnormal"><div class='lg-row'>超宗越格不他同從此歸心善始終一切周全常道愛法中弘護賴吾翁</div>
</p></div>
<div class='div-other'><a id='mulu194' />
<p class='h2'>與普擎禪德</p><p style="text-indent:0em" class="lg-abnormal"><div class='lg-row'>一切多來是普擎云何覿面不舒呈頭頭物物澄澄露剎剎塵塵湛湛明句裏超宗弘祖道言前達本顯無生縱橫順逆皆方便手眼通身絕愛憎</div>
</p></div>
<div class='div-other'><a id='mulu195' />
<p class='h2'>卓菴禪德呈偈荅之</p><p style="text-indent:0em" class="lg-abnormal"><div class='lg-row'>攔腮一摑迥千秋直下能消萬劫愁這裏若然親薦得波翻浪湧出人頭</div>
</p></div>
<div class='div-other'><a id='mulu196' />
<p class='h2'>示恒一師</p><p style="text-indent:0em" class="lg-abnormal"><div class='lg-row'>牢關把住不通風內外中間絕始終信腳踏翻關捩子古今恒一老禪宗</div>
</p></div>
<div class='div-other'><a id='mulu197' />
<p class='h2'>示融和</p><p style="text-indent:0em" class="lg-abnormal"><div class='lg-row'>如來妙道本融和堪笑時人錯過多兩眼分明無別物請君薦取莫懡㦬</div>
</p></div>
<div class='div-other'><a id='mulu198' />
<p class='h2'>徐君選居士</p><p style="text-indent:0em" class="lg-abnormal"><div class='lg-row'>知君不被愛情纏寶劍橫拈直向前揮盡塵緣須自肯是名精進佛齊肩</div>
</p></div>
<div class='div-other'><a id='mulu199' />
<p class='h2'>示洞然</p><p style="text-indent:0em" class="lg-abnormal"><div class='lg-row'>學道先知忘我人我人不立道方親洞然突出娘生面物物頭頭是本真</div>
</p></div>
<div class='div-other'><a id='mulu200' />
<p class='h2'>示普明</p><p style="text-indent:0em" class="lg-abnormal"><div class='lg-row'>浩然不動契無生若入無生無不生蕩得胸中憎愛盡普明即是月孤明</div>
</p></div>
<div class='div-other'><a id='mulu201' />
<p class='h2'>贈超覺</p><p style="text-indent:0em" class="lg-abnormal"><div class='lg-row'>父母非親那個親半生為道究前因當陽點出其中意直下知歸脫體人</div>
</p></div>
<div class='div-other'><a id='mulu202' />
<p class='h2'>示普信</p><p style="text-indent:0em" class="lg-abnormal"><div class='lg-row'>一切同天俱普信十方共日要知因長年努力時時究每月精勤日日新禮拜殷勤求出世汗勞忍苦顯斯人功圓行滿離三界果熟香飄脫六塵佛界魔宮憑汝意人間天上自為珍</div>
</p></div>
<div class='div-other'><a id='mulu203' />
<p class='h2'>為菴主出關語</p><p style="text-indent:0em" class="lg-abnormal"><div class='lg-row'>渠年三十一回頭六六為僧作比丘懺法三時勤發露華嚴八部誦無休經書舒寫真圓妙秘密全彰輥芥投把住玄關忘去住放行鳥道沒蹤繇宗親一一俱超往伴侶雙雙樂自由地軸掀翻無上士天關撥轉顯高流三年行滿功無關千日重輝無不周一切諸檀通報荅十方信施悉皆酬人天入室開雙眼佛祖臨門展兩眸全始全終全意氣虎頭虎尾一齊收且道收放縱橫一句作麼生道聻問取關中主</div>
</p></div></div>
<p class='juan'>大方禪師禪燈語錄卷五終</p>
</div><!-- end of div[@id='body'] -->
</body></html>