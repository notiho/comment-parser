<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>德風禪師般若語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu110' />
<p class='juan'>德風禪師語錄卷六</p>
<div class='div-other'><a id='mulu111' />
<p class='h1'>佛事</p>
<div class='div-other'><a id='mulu112' />
<p class='h2'>哭百癡先師</p><p>師翁化道至華亭搖動璜溪徹底清不是兒孫追憶著令人千古想儀形。</p>
</div>
<div class='div-other'><a id='mulu113' />
<p class='h2'>薦雲宇了緣</p><p>了緣脫卻父娘衣呼不回頭怎奈伊直至如今無信息行雲必定覓山歸。</p>
</div>
<div class='div-other'><a id='mulu114' />
<p class='h2'>薦惺如</p><p>忽悟惺如面目真相隨山野幾年春五日以前辭歸去單留一偈上傳燈。</p>
</div>
<div class='div-other'><a id='mulu115' />
<p class='h2'>薦衍慧</p><p>虛度浮生七九年誰知人換幾千番江山風月常如此紅焰光中放寶蓮。</p>
</div>
<div class='div-other'><a id='mulu116' />
<p class='h2'>薦衍曾</p><p>雅音演暢出娑婆再不來兮怎奈何慈航輕泛蓮花國端的巍巍坐寶陀。</p>
</div>
<div class='div-other'><a id='mulu117' />
<p class='h2'>薦衍文</p><p>花甲重增幾載餘光明常載水流溪我徒一去無消息但看天邊落日栖。</p>
</div>
<div class='div-other'><a id='mulu118' />
<p class='h2'>為印文舉火</p><p>師指云此物生在華亭死在當湖波浪掀天阿誰攔阻文印印空粲然可睹大眾還見麼便燒。</p>
</div>
<div class='div-other'><a id='mulu119' />
<p class='h2'>為衍明舉火</p><p>衍明衍明何不早行又待山僧舉火方省白雲重重流水冷冷遂擊火炬云從此翻身去何處不稱尊。</p>
</div>
<div class='div-other'><a id='mulu120' />
<p class='h2'>為金池師舉火</p><p>禪人出世上洋東隨水飄颻至浙中分手福涼成話柄大地時人盡著忙不著忙明明顯露沒遮藏且道遮藏個甚麼咦從轉身成露布火裡蓮花朵朵紅。</p>
</div>
<div class='div-other'><a id='mulu121' />
<p class='h2'>為鳴岐舉火</p><p>世事浮花如夢人間幻境何存靈明一點不昧試看月破黃昏舉火云鳴岐從此翻身去更于何處不稱尊。</p>
</div>
<div class='div-other'><a id='mulu122' />
<p class='h2'>為鍾門沈氏安葬</p><p>師指云則這一個棺木能動地放光隨處安歇且道安歇後如何咦坐斷千差路長年永不遷。</p>
</div>
<div class='div-other'><a id='mulu123' />
<p class='h2'>為王門張氏舉火</p><p>善人善人轉大法輪興雲佈月可達靈文咦個段消息重剖露分明親見火中蓮便燒。</p>
</div>
<div class='div-other'><a id='mulu124' />
<p class='h2'>掩棺</p><p>隱蓮脫落破布衫安付福良莫亂拈不是而今重舉起此番那免這重關露重關逍遙快樂且安閑。</p>
</div>
<div class='div-other'><a id='mulu125' />
<p class='h2'>引棺</p><p>法名實懃隨處而行山僧指汝逍遙路腳下蓮花步步生。</p>
</div>
<div class='div-other'><a id='mulu126' />
<p class='h2'>按棺</p><p>借路徑行此處可存不是饒舌得停且停噫一生之事如此為寧。</p>
</div>
<div class='div-other'><a id='mulu127' />
<p class='h2'>為亡徒隱蓮舉火</p><p>隱蓮映蓮早<span class='corr'>已</span>昇天何必舉火卻又忙然昂然諸仁者還會麼噫火焰裡轉身佛國處同閑。</p>
</div>
<div class='div-other'><a id='mulu128' />
<p class='h2'>為書記無著掩龕</p><p>無著無著到處弗著南北不怕東西閃爍獨坐巍巍阿誰搜索咦我徒一去無消息但看天邊落日栖。</p>
</div>
<div class='div-other'><a id='mulu129' />
<p class='h2'>掩棺</p><p>元甫脫落破布衫分付兒孫莫亂拈不是而今重舉起此番那免這重關露重關逍遙快樂且安閒。</p>
</div></div>
<div class='div-other'><a id='mulu130' />
<p class='h1'>行繇</p><p>眾再三懇請說行繇余無行繇不必說太饒舌醜拙一場無收煞放倒一齊無提起般般有余上洋人氏爛淈左顧氏子父號悅溪母陸氏懷余在腹十六月至壬戌九月初四丑時出世生下時光沖如火相近遠鄰哀聲相救及至門首如白日相似不及一月火盜官非傾家飄蕩隨母舅居父母俱集種田將三歲父染瘋疾遍體流紅三人無奈實難料理我父另生計策有湯姓者止生一女父因病篤自立主意余年五歲不開言不移步正值蒲月五日有鄰人相報我父不明而逝遂放聲大哭挺身便行苦哉苦哉余念生不能養死不能葬其年十三自立煙爨傭工度日百般做過至十八歲將至畢姻自覺惶恐撇地而走至華亭所傭工度日其年乙酉將至國變忽有出家之念偶因承知師引至福田寺禮祛非和尚吃茶次手拈圓果一枚云此物用肉用殼余答用中間的祛云這小老到有些骨氣方可出家余云欲求出家只少盤費祛云有願必成從容次第余作禮回家其年七月三十日投禮福田寺定生師不及五天業師回俗相隨過經師慧然轉禮心融師處作務未至三月遇世大亂竟往金澤禪堂求戒勝師習經未經半載又不棲身春至四明禪院作務一載想念父母劬勞<span class='corr'>刺</span>血寫經酬答又往陶里永壽一十八月竟往雲間跟隨初明法主聽教三期至太倉放生池聽講楞嚴經有空如來藏之句頓起疑情遂往龍華參韜明和尚經半月余問尋常作用事如何韜默然不啟即往甪直見具德和尚次便問作何行事余云特來禮拜和尚具拈拄杖余云切莫動著動即成乖具微微而笑余便禮拜就往魏塘同道友四人共建叢林忽遇本師至余呈偈頌師一一觀過便云還有麼余云只此一是實餘二則非真師云也要問過始得余便禮拜遂同本師到護國禪院請上堂余問護國庵中請師陞座還是護佛耶護國耶師云理事全彰余云腳踏實地頭頂青天師云腳跟下有紅線在余於此不能轉身便起疑情默默自究遂辭本師往蘆溪建庵住靜晝夜不放參於三載不能了手壬辰歲至南翔白鶴寺參恒和尚次問踏破草鞋無覓處個中能有幾人知余云疑情不起求和尚開示恒云既疑情不起有恁麼示開余於下豁然曰奇哉奇哉總是現成公案自生疑惑恒便扭住云又道疑情不起汝具個甚麼眼目便與麼道余隨聲便與恒一掌恒拓開請坐吃茶去余云殘羹餿飯不勞拈出便行至玄墓隨眾圓戒畢一日剖和尚下堂因僧敲板剖便問是甚麼響余云不可喚板響剖云不是不是二龍爭珠誰是得者余云總瞞渠不得剖云禮拜著余云此處不著便剖云休去余遂往魏塘結茅守靜三載有戒兄至邀余同往棲真參純朴和尚次問德風師仙鄉何處余云上洋純云在何方所余云川沙純云以何為界余云雞向五更鳴純云本分現成道將一句來余云朔風吹過棲真寺踏斷風橋大地沈純云莫隨他去好余云和尚話頭也不領純笑吃茶去余便作禮而出遂往雲間超果禮上百下癡和尚奉師命持書過江南尋本師到大珠鑑河呼渡師偶在外便問云不涉舟車作麼生登得大珠門余云今日親見和尚師云登得大珠門入得大珠室腳跟下好與一頓且道是賞是罰余云恩大難酬至晚師又問向這裡道一句來余云大風吹倒大珠殿抹過蘆峰沒處藏師云本分親切事作麼生余云分明禮拜師乃微笑丙申冬十二月立春日丁酉正月初三拜辭過江北眾請住鵡湖般若開法乃作頌曰劫劫波波幾十年今朝剖露眾人前莫笑山僧貧與貴一番提起一番鮮。</p>
</div>
<div class='div-other'><a id='mulu131' />
<p class='h1'>警世</p><p style="text-indent:0em" class="lg-abnormal"><div class='lg-row'>虛撐浮世至時忙帶雪披霜不久長思衣想食難描畫賓主分離夢一場指磬為言遊佛國明臨派裂句中藏勿留形跡他人念風掃骨飛莫用藏</div>
</p></div>
<div class='div-w'><p>　　　　　　　李紫隅　　許君祥</p>
<p class="pre">　　　　　　　朱耀泉　　吳尚宛<br/>　　　　　　　王君節　　何耀初<br/>　　　　　　　金禹公　　謝振山<br/>　　　　　　　　　共助刻弟子<span class='note-inline'>(照寔　照傳)</span></p>
</div>
</div><!-- end of div[@id='body'] -->
</body></html>