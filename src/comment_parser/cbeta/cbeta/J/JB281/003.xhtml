<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>壇溪梓舟船禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu22' />
<p class='juan'>梓舟船禪師襄陽檀溪語錄卷之三</p><p class="byline">侍者<span class='note-inline'>(明恆明惺)</span>編次</p>
<div class='div-other'><a id='mulu23' />
<p class='h1'>聯芳</p>
<div class='div-other'><a id='mulu24' />
<p class='h2'>與首座天德</p><p style="text-indent:0em" class="lg-abnormal"><div class='lg-row'>透海江天泛莫窮吞龍掣電正吾宗燈燈續燄堪成侶收盡英雄雪嶺峰</div>
</p></div>
<div class='div-other'><a id='mulu25' />
<p class='h2'>與盛德都監</p><p style="text-indent:0em" class="lg-abnormal"><div class='lg-row'>重建闢荒晉漢常玄峰穩坐正當陽寧臨指竟吾宗樹撲地白牛汝可張</div>
</p></div>
<div class='div-other'><a id='mulu26' />
<p class='h2'>與仲德侍者</p><p style="text-indent:0em" class="lg-abnormal"><div class='lg-row'>仲德識侍老僧機拄杖隨身左右攜撥開臨濟正法眼始知個裏續曹溪</div>
</p></div>
<div class='div-other'><a id='mulu27' />
<p class='h2'>與書記竟德</p><p style="text-indent:0em" class="lg-abnormal"><div class='lg-row'>心通無心徹底源琴音密付續綿綿汝今深入吾中窟展拓騰輝第一玄</div>
</p></div>
<div class='div-other'><a id='mulu28' />
<p class='h2'>與監院常德</p><p style="text-indent:0em" class="lg-abnormal"><div class='lg-row'>當家種草行常年露地白牛吼碧天全身爪牙分付汝頭角崢嶸動大千</div>
</p></div>
<div class='div-other'><a id='mulu29' />
<p class='h2'>與副寺永德</p><p style="text-indent:0em" class="lg-abnormal"><div class='lg-row'>即心非心永正宗分付銅頭鐵鷂雄充勝行藏湖海內全提白棒收無窮</div>
</p></div>
<div class='div-other'><a id='mulu30' />
<p class='h2'>與素樸維羅</p><p style="text-indent:0em" class="lg-abnormal"><div class='lg-row'>離吾下南十有年別峰相見德雲川初機掣電和盤授溪月兒孫轟汝天</div>
</p></div>
<div class='div-other'><a id='mulu31' />
<p class='h2'>與王吉臣隱居士</p><p style="text-indent:0em" class="lg-abnormal"><div class='lg-row'>龐老崗鸞吸盡儔獨泛淵湖明月舟溪水杖敲無隱樹那龍烈虎任君收</div>
</p></div>
<div class='div-other'><a id='mulu32' />
<p class='h2'>與明本徐居士</p><p style="text-indent:0em" class="lg-abnormal"><div class='lg-row'>藏身覓跡本來宗天地同根萬象同一吸西江向道汝充天毒氣收無窮</div>
</p></div>
<div class='div-other'><a id='mulu33' />
<p class='h2'>與明乘劉居士</p><p style="text-indent:0em" class="lg-abnormal"><div class='lg-row'>生死兩頭齊坐斷法王百劫亦難逢聞思乘道鹽官扇放出月明天外風</div>
</p></div></div>
<div class='div-other'><a id='mulu34' />
<p class='h1'>請藏檀越王居士請留行實</p><p>余四川成都府直隸童川州父姓何母姓李生於<span class='corr'>己</span>未年三月十六日辰時至庚辰歲發心拜白蓮庵映春和尚出家以報父母求脫生死立定參究本分映曰如何是汝本心師云不識映曰我也不識見受庵和尚受指師見雪門和尚壬午歲納戒遊榮華山住茅禮拜法華經華嚴經共三載脅不至席明末遭寇饑饉死活幾番時念觀世音菩薩忽聞聲救故遊南海至保寧府於順治二年又遇大兵盤詰幸有在道官府送至湖省過江西見翠巖寺得本分又至宜興見萬如至浙省湖州報恩見玉琳徑山見費隱天童見牧雲靈隱見具德又天童見木陳三塔見自閒并諸大老共九載語句不錄至華亭船子法忍寺見本師二隱和尚問聞得上座在三塔事如何師云與和尚不別隱曰如何是不別底師便展兩手隱云那容得你便打師一喝隱復打師禮拜隱誕日眾請上堂師出問能為萬象主不逐四時凋如何有生有死隱云如何是你不生不死底師便提起具云者個慶無生隱云無生豈有慶耶師云慶一無生隱便打師禮拜一日隱在方丈因打知客師外進云和尚打他為何事隱拍面一棒師悶死於地隱云一向受棒這番氣息也無師忽起身失笑隱云這一死也難得活師云說甚麼死活隱一笑時有四載每受痛棒毒氣入深憤感難酬故隱古心庵遇檀越王公及眾居士送入隱關供養三載時二隱老人住荊溪保安寺庚子歲招至隱老人云出關一句道來師云破時老人遂上堂對眾付拂并偈補都監執辭後隱廬山楚地眾耆德請住襄州鹿門寺二載後護法副府呂公山主柯公宋公吳曹眾居士耆德等敦請重開檀溪古寺不覺數載忽聞二隱先和尚乙巳年六月二十八日說偈投筆而逝故往下南掃塔至嘉興府問候檀越王公時公遂發大願捐貲一百六十兩請全藏經送至湖廣襄陽府檀溪寺永鎮山門眾居士沐手請識。</p>
</div>
<div class='div-other'><a id='mulu35' />
<div class='div-other'><a id='mulu36' />
<p class='h2'>重建大雄寶殿引</p><p>襄州西門三里許有古剎焉名馬躍檀溪寺漢王仲宣之捨宅也玄德曾有賜額晉代曾有敕柏二株多歷年所道安祖師創於前曇翼祖師繼其後當時象龍雜遝獅子嚬呻迨至明末法序久虛妖氛疊作重樓傑閣盡淪草莽唯老宿檀越口記傾危只存殿基握地忽有鐵身羅漢顯現發心善信穿金光輝已畢且新結茅屋數間到這裏退身不得欲還舊制聿新覓個知音有分今資捨有待尚冀貴官哲士茂德仁人歡喜同施鼎力扶起歷朝梵剎成就自<span class='corr'>己</span>莊嚴。</p>
</div>
<div class='div-other'><a id='mulu37' />
<p class='h2'>掃塔拈香法語</p><p>四千餘里到來今已一週無縫塔前如何趨敬不肖拈瓣死貓頭爇向爐中薰透先師鼻孔表祝哀靈我本師兮拂拂授授臨濟正傳入髓兮出世天台法祥棲真船子三塔保安六處名藍大闡爐開兮權衡電轟情與無情利益兮龍驤虎驟永決慈垂接兮空期未滿百年萬人仰企兮古杭城內擲筆大笑兮頓超佛祖格外無窮正法眼兮住世少延我不肖子輩兮恩過太嶽慧如海兮我身無帖愚濁兮不肖哀靈塔下罪莫上饗。</p>
</div></div>
<div class='div-other'><a id='mulu38' />
<div class='div-other'><a id='mulu39' />
<p class='h2'>宜興芙蓉寺十二景</p>
<div class='div-other'><a id='mulu40' />
<p class='h3'>銅棺疊翠</p><p style="text-indent:0em" class="lg-abnormal"><div class='lg-row'>遙望銅峰護碧雲霜花幾朵插晴曛寒光萬頃開林壑石壁層層織翠紋</div>
</p></div>
<div class='div-other'><a id='mulu41' />
<p class='h3'>睡虎隱石</p><p style="text-indent:0em" class="lg-abnormal"><div class='lg-row'>萬山露出石粼粼睡虎崖藏雪覆身蹤跡不妨隨處現爪牙不動暗驚人</div>
</p></div>
<div class='div-other'><a id='mulu42' />
<p class='h3'>二桂流芳</p><p style="text-indent:0em" class="lg-abnormal"><div class='lg-row'>桂熟香飄秋正昌金風花落樹生涼祗園芳跡名垂遠翠葉扶疏覆四方</div>
</p></div>
<div class='div-other'><a id='mulu43' />
<p class='h3'>屏風曉嶂</p><p style="text-indent:0em" class="lg-abnormal"><div class='lg-row'>鷲嶺西風隱翠屏鴉鳴鵲噪韻初成清風萬古摩青嶂無限風光俱有情</div>
</p></div>
<div class='div-other'><a id='mulu44' />
<p class='h3'>獅崖晚眺</p><p style="text-indent:0em" class="lg-abnormal"><div class='lg-row'>未別臺山已自馴何勞月下臥風塵金毛不比諸群獸獨踞東山共日春</div>
</p></div>
<div class='div-other'><a id='mulu45' />
<p class='h3'>象鼻留雲</p><p style="text-indent:0em" class="lg-abnormal"><div class='lg-row'>影藏韜跡臥芙蓉舒捲從容聽梵鐘露地白牛無覓處生涯今在大悲松</div>
</p></div>
<div class='div-other'><a id='mulu46' />
<p class='h3'>雙橋鎖翠</p><p style="text-indent:0em" class="lg-abnormal"><div class='lg-row'>雙溪會處鎖雙把家聲繼古標寶所不遙須進步春山煙柳轉豐饒</div>
</p></div>
<div class='div-other'><a id='mulu47' />
<p class='h3'>三到龐公</p><p style="text-indent:0em" class="lg-abnormal"><div class='lg-row'>三到名留久憶公心空及第了無窮潺湲韻入長松下標榜叢林南國中</div>
</p></div>
<div class='div-other'><a id='mulu48' />
<p class='h3'>來來舊跡</p><p style="text-indent:0em" class="lg-abnormal"><div class='lg-row'>誰來誰去復逢誰楚水荊溪話道奇一片白雲峰頂上隔林幽鳥和新詩</div>
</p></div>
<div class='div-other'><a id='mulu49' />
<p class='h3'>蒼松夾道</p><p style="text-indent:0em" class="lg-abnormal"><div class='lg-row'>行吟古道聽溪聲數樹青松萬古名高聳雲峰青嶂外森森堪護法王城</div>
</p></div>
<div class='div-other'><a id='mulu50' />
<p class='h3'>卓錫清泉</p><p style="text-indent:0em" class="lg-abnormal"><div class='lg-row'>卓錫飛來聲自猿雲騰露浥滴寒泉老龍穩臥忘蹤跡流水滔滔浪拍天</div>
</p></div>
<div class='div-other'><a id='mulu51' />
<p class='h3'>洞裏乾坤</p><p style="text-indent:0em" class="lg-abnormal"><div class='lg-row'>未分混沌占機先洞裏乾坤洞裏天塵市不知仙隱處了無名姓落陲塵</div>
</p></div></div>
<div class='div-other'><a id='mulu52' />
<p class='h2'>門外濤井</p><p style="text-indent:0em" class="lg-abnormal"><div class='lg-row'>手把坤維自絕塵日前覿面一回清深深溪井寒千尺月湧鯤鯨玉浪新</div>
</p></div>
<div class='div-other'><a id='mulu53' />
<p class='h2'>樹上搭蓬</p><p style="text-indent:0em" class="lg-abnormal"><div class='lg-row'>當門盤結鳥窠禪個事從教一著先栗棘蓬中親下手西來祖意布毛穿</div>
</p></div>
<div class='div-other'><a id='mulu54' />
<p class='h2'>採龐榛果無米</p><p style="text-indent:0em" class="lg-abnormal"><div class='lg-row'>名流龐榛古今傳拾來不值半文錢忽逢多口毗耶漢咬著空心舌柱天</div>
</p></div>
<div class='div-other'><a id='mulu55' />
<p class='h2'>同眾遊山</p><p style="text-indent:0em" class="lg-abnormal"><div class='lg-row'>萬仞千峰赤手提銀山坐斷鐵山摧當陽一覽乾坤小鐵鷂無毛天上飛</div>
</p></div>
<div class='div-other'><a id='mulu56' />
<p class='h2'>元宵坐月</p><p style="text-indent:0em" class="lg-abnormal"><div class='lg-row'>不繼無油薪夜燈一輪孤月照寒冰此中獨露風塵客渺渺滄溟野衲心</div>
</p></div>
<div class='div-other'><a id='mulu57' />
<p class='h2'>葵花亭崖</p><p style="text-indent:0em" class="lg-abnormal"><div class='lg-row'>亭亭一朵聳危崖獨露全身向日開孤月影流無面背頭頭宛轉逞奇才</div>
</p></div>
<div class='div-other'><a id='mulu58' />
<p class='h2'>和雲峰雪厂兄韻三首</p><p style="text-indent:0em" class="lg-abnormal"><div class='lg-row'>自休自歇了無哀一道靈光古鏡臺寶樹幾行鳴梵韻入林何必問天台</div>
</p><p style="text-indent:0em" class="lg-abnormal"><div class='lg-row'>果熟香飄出錦林杖藜欲到翠微岑千山引領尋高頂撥碎雲峰幾片心</div>
</p><p style="text-indent:0em" class="lg-abnormal"><div class='lg-row'>春月臨灘幾度來故人何事豈勞哉手把金針雲霧裏鳳麟齊現翠微臺</div>
</p></div>
<div class='div-other'><a id='mulu59' />
<p class='h2'>別一融法兄</p><p style="text-indent:0em" class="lg-abnormal"><div class='lg-row'>春寒到處雨風暖百花幽帆落舟臨岸杖停山到頭不二泥河水何妨結勝儔君談山中事落葉始知秋</div>
</p></div>
<div class='div-other'><a id='mulu60' />
<p class='h2'>贈嵩岳兄</p><p style="text-indent:0em" class="lg-abnormal"><div class='lg-row'>萬水千山步不離人牛不見又何時夜闌鼓角聲俱寂孤月同風好和詩</div>
</p></div>
<div class='div-other'><a id='mulu61' />
<p class='h2'>贈太吉兄</p><p style="text-indent:0em" class="lg-abnormal"><div class='lg-row'>遙望青山一目收客心何事憶扁舟一帆風月橫江上別有生涯在釣鉤</div>
</p></div>
<div class='div-other'><a id='mulu62' />
<p class='h2'>贈龍淵慈朗兄二首</p><p style="text-indent:0em" class="lg-abnormal"><div class='lg-row'>高步坤維自絕塵塔前一見一回親深深淵底溶千丈誰道吾兄玉浪新</div>
</p><p style="text-indent:0em" class="lg-abnormal"><div class='lg-row'>鷲嶺峰頭曉磬鳴由來大隱更高清轉輪閣峻摩青嶂海外笻孤一點心</div>
</p></div>
<div class='div-other'><a id='mulu63' />
<p class='h2'>則融法兄往蜀</p><p style="text-indent:0em" class="lg-abnormal"><div class='lg-row'>溶溶玉浪吼山川出海獰龍勢接天且喜春風多意氣聲光處處射塵寰</div>
</p></div>
<div class='div-other'><a id='mulu64' />
<p class='h2'>贈梅竹庵瑞初禪師</p><p style="text-indent:0em" class="lg-abnormal"><div class='lg-row'>梅峰高隱竹林庵緣影漪漪映碧潭空缽一圓無可贈金毛突出獸群參</div>
</p></div>
<div class='div-other'><a id='mulu65' />
<p class='h2'>遇雲間善來老宿原韻二首</p><p style="text-indent:0em" class="lg-abnormal"><div class='lg-row'>撩天鼻孔氣充懷沒量大人何用猜電捲孤峰殘月盡和泥合水入胞胎</div>
</p><p style="text-indent:0em" class="lg-abnormal"><div class='lg-row'>敲動髑髏粉碎禪不容擬議與誰傳是凡是聖曾供養信手拈來自歌歡</div>
</p></div>
<div class='div-other'><a id='mulu66' />
<p class='h2'>海月堂法主瑞雲師</p><p style="text-indent:0em" class="lg-abnormal"><div class='lg-row'>雲間海月喜逢君翠滴霜花共日曛片片瑞雲峰頂臥樓臺璧玉吼經文</div>
</p></div>
<div class='div-other'><a id='mulu67' />
<p class='h2'>贈祖裔法姪</p><p style="text-indent:0em" class="lg-abnormal"><div class='lg-row'>祖裔分座侍師勞授受乾坤登步高此去毗耶開大口船頭三點月中篙</div>
</p></div>
<div class='div-other'><a id='mulu68' />
<p class='h2'>示茂枝徒</p><p style="text-indent:0em" class="lg-abnormal"><div class='lg-row'>覿面一掌識得渠未生面目本來無不移一念全體現擬議喪身休問吾</div>
</p></div>
<div class='div-other'><a id='mulu69' />
<p class='h2'>掩關隱居二首</p><p style="text-indent:0em" class="lg-abnormal"><div class='lg-row'>隱居度歲自心庵無憂無喜道者寬內外隨緣納些些檀那喜助日三餐</div>
</p><p style="text-indent:0em" class="lg-abnormal"><div class='lg-row'>不行善惡古心庵我伴虛空不二三踏轉乾坤清切句一灣秋月浸寒潭</div>
</p></div>
<div class='div-other'><a id='mulu70' />
<p class='h2'>赴齋口占</p><p style="text-indent:0em" class="lg-abnormal"><div class='lg-row'>乞士赴齋非有才尤然虛納信奇哉迅雷一震風雲化布袋隨身笑滿街</div>
</p></div>
<div class='div-other'><a id='mulu71' />
<p class='h2'>示雪浪禪人持經</p><p style="text-indent:0em" class="lg-abnormal"><div class='lg-row'>心知雪浪不尋常每每持經行道場誠實用心無染處一缾一缽一株香</div>
</p></div>
<div class='div-other'><a id='mulu72' />
<p class='h2'>同眾禪觀燈</p><p style="text-indent:0em" class="lg-abnormal"><div class='lg-row'>一年一度上元燈海闊山遙徹底清萬象頭頭真識面雷音震動氣吞星</div>
</p></div>
<div class='div-other'><a id='mulu73' />
<p class='h2'>示心宇鄭居士</p><p style="text-indent:0em" class="lg-abnormal"><div class='lg-row'>夜睹明星道本圓世人要識自身全森羅物物頭頭現覿面無心自了然</div>
</p></div>
<div class='div-other'><a id='mulu74' />
<p class='h2'>示心持周居士</p><p style="text-indent:0em" class="lg-abnormal"><div class='lg-row'>起心脫死要心持了了分明自覺知出入遊行忘舊路為人難得在斯時</div>
</p></div>
<div class='div-other'><a id='mulu75' />
<p class='h2'>西蜀僧請藏送別</p><p style="text-indent:0em" class="lg-abnormal"><div class='lg-row'>楞嚴三藏已敷揚慧命流通照十方東震西乾無別路法界同歸般若場</div>
</p></div>
<div class='div-other'><a id='mulu76' />
<p class='h2'>遊石傘峰</p><p style="text-indent:0em" class="lg-abnormal"><div class='lg-row'>巨石峰頭現本源任他雨露灑身邊若人得用全遮體入水入泥豈有偏</div>
</p></div>
<div class='div-other'><a id='mulu77' />
<p class='h2'>示僧住蓬崖</p><p style="text-indent:0em" class="lg-abnormal"><div class='lg-row'>結茅崖畔度芳年窮漢家私不值錢破衲渾身俱是結那分冬夏與寒暄</div>
</p></div>
<div class='div-other'><a id='mulu78' />
<p class='h2'>辭屺山老和尚二首</p><p style="text-indent:0em" class="lg-abnormal"><div class='lg-row'>數載老梅帶雪枝頭頭風月繼坤維雖經鐵漢含春像夜聽松聲花滿衣</div>
</p><p style="text-indent:0em" class="lg-abnormal"><div class='lg-row'>屺嶺峰頭行不休沖天毒氣幾經秋長安雖是我王地絕頂留雲入斗牛</div>
</p></div>
<div class='div-other'><a id='mulu79' />
<p class='h2'>眾戒子請偈</p><p style="text-indent:0em" class="lg-abnormal"><div class='lg-row'>孤笻留別踏霜峰路峽芒鞋水月通上座師容山嶽盡獰龍出海化無窮</div>
</p></div>
<div class='div-other'><a id='mulu80' />
<p class='h2'>留別眾禪友</p><p style="text-indent:0em" class="lg-abnormal"><div class='lg-row'>此回分袂入山茨杖子隨身四海施寄跡老梅方吐蕊依然春色鳥聲催</div>
</p></div>
<div class='div-other'><a id='mulu81' />
<p class='h2'>贈芝崖兄</p><p style="text-indent:0em" class="lg-abnormal"><div class='lg-row'>昔日金車句未圓屺峰八面起雲煙杖頭放出湖山月紫金光聚照百川</div>
</p></div>
<div class='div-other'><a id='mulu82' />
<p class='h2'>贈耕雲法姪</p><p style="text-indent:0em" class="lg-abnormal"><div class='lg-row'>把月林間第一魁布毛未動出胡胎春風意氣摩青嶂一曲村歌滿袖來</div>
</p></div>
<div class='div-other'><a id='mulu83' />
<p class='h2'>和語松法兄韻</p><p style="text-indent:0em" class="lg-abnormal"><div class='lg-row'>雨點松花蘸碧灘驚聞玉浪水潺潺洗月江南泉真潔翛然如步柳煙灣</div>
</p></div>
<div class='div-other'><a id='mulu84' />
<p class='h2'>贈幼葵王公京試</p><p style="text-indent:0em" class="lg-abnormal"><div class='lg-row'>北斗曾將入棘闈毫端一點快如飛手攀丹桂乘<span class='corr'>佳</span>趣四海欣聞及第歸</div>
</p><p style="text-indent:0em" class="lg-abnormal"><div class='lg-row'>松簷竹瓦臥雲紗且喜文章滿目華日暮山中叢桂湧金風初放葉如花</div>
</p></div>
<div class='div-other'><a id='mulu85' />
<p class='h2'>示千江禪師</p><p style="text-indent:0em" class="lg-abnormal"><div class='lg-row'>千江月映映千江海底泥牛吼動邦電捲胡疑風浪盡明明眼下鼻頭雙</div>
</p></div>
<div class='div-other'><a id='mulu86' />
<p class='h2'>示千峰禪師</p><p style="text-indent:0em" class="lg-abnormal"><div class='lg-row'>興然吸盡出江西舉目陽春萬派齊山水可觀湖月地幽幽一笑勝匡廬</div>
</p></div>
<div class='div-other'><a id='mulu87' />
<p class='h2'>贈純然師</p><p style="text-indent:0em" class="lg-abnormal"><div class='lg-row'>偶然喜逢數月餘談心分袂各東西春風鼓舞乾坤闊舉目雲天萬物依</div>
</p></div>
<div class='div-other'><a id='mulu88' />
<p class='h2'>送浣風法兄</p><p style="text-indent:0em" class="lg-abnormal"><div class='lg-row'>久聞聲振在吳山格外玄關萬古傳能向個中開正眼偶然相聚望留篇</div>
</p></div>
<div class='div-other'><a id='mulu89' />
<p class='h2'>鹿門寺十二景</p>
<div class='div-other'><a id='mulu90' />
<p class='h3'>靈溢泉</p><p style="text-indent:0em" class="lg-abnormal"><div class='lg-row'>靈泉盛溢眾僧得每夜聲聲月自來隱顯不知誰變幻水光閃逗影連臺</div>
</p></div>
<div class='div-other'><a id='mulu91' />
<p class='h3'>霸王山</p><p style="text-indent:0em" class="lg-abnormal"><div class='lg-row'>霸王孤立亂雲中擬是當年振主翁眾足臺巔兩相望不知何處是真容</div>
</p></div>
<div class='div-other'><a id='mulu92' />
<p class='h3'>香爐山</p><p style="text-indent:0em" class="lg-abnormal"><div class='lg-row'>雨灑新芬煥澗川不須拈火自生煙崑崙塞斷無窮路永祝延齡億載傳</div>
</p></div>
<div class='div-other'><a id='mulu93' />
<p class='h3'>獅子山</p><p style="text-indent:0em" class="lg-abnormal"><div class='lg-row'>五峰不異鹿門山把斷要津吞玉還寶劍全提當面擲誰知高臥祖師間</div>
</p></div>
<div class='div-other'><a id='mulu94' />
<p class='h3'>三高祠</p><p style="text-indent:0em" class="lg-abnormal"><div class='lg-row'>德公皮孟三高賢殿閣幽叢灰幾年詩韻薜蘿誰自昧山空道闊幾經千</div>
</p></div>
<div class='div-other'><a id='mulu95' />
<p class='h3'>丹霞洞</p><p style="text-indent:0em" class="lg-abnormal"><div class='lg-row'>幽奇古洞幾人遊石蓋天庭能眼休誰識噴開丹霞面雲飄杖笠樂山丘</div>
</p></div>
<div class='div-other'><a id='mulu96' />
<p class='h3'>青龍繞塔</p><p style="text-indent:0em" class="lg-abnormal"><div class='lg-row'>青山不昧照靈光八面全身墮草鄉仔細看來無縫隙那分日夜拜當陽</div>
</p></div>
<div class='div-other'><a id='mulu97' />
<p class='h3'>修竹花斑</p><p style="text-indent:0em" class="lg-abnormal"><div class='lg-row'>花斑修竹古藏文日掃階痕絕點分葉上莫經風雨過森森堪護梵王曛</div>
</p></div>
<div class='div-other'><a id='mulu98' />
<p class='h3'>流泉影池</p><p style="text-indent:0em" class="lg-abnormal"><div class='lg-row'>寺換幾番獨剩池水清湧湛碧光詩高賢絕韻無腔調皎月遙觀遠念師</div>
</p></div>
<div class='div-other'><a id='mulu99' />
<p class='h3'>江鎖鹿門</p><p style="text-indent:0em" class="lg-abnormal"><div class='lg-row'>江深無底蓄清寒卻自荊門理釣竿遯世埜人時欲見明星相接水中天</div>
</p></div>
<div class='div-other'><a id='mulu100' />
<p class='h3'>鹿門山居</p><p style="text-indent:0em" class="lg-abnormal"><div class='lg-row'>歷載居山無利益秖贏一著最幽深門前池水波濤靜屋後青峰聳萬尋</div>
</p></div>
<div class='div-other'><a id='mulu101' />
<p class='h3'>遠眺煙村</p><p style="text-indent:0em" class="lg-abnormal"><div class='lg-row'>煙村遠眺古叢林物外幽人日訪尋極目青山連碧水秋風九月燦黃金</div>
</p></div></div>
<div class='div-other'><a id='mulu102' />
<p class='h2'>檀溪寺八景<span class='note-inline'>(次佛冤兄韻)</span></p>
<div class='div-other'><a id='mulu103' />
<p class='h3'>馬躍檀溪</p><p style="text-indent:0em" class="lg-abnormal"><div class='lg-row'>漢時盧的楚天秋已露沙盤到嶺頭何似棘林神力祐茅廬千古萬山收</div>
</p></div>
<div class='div-other'><a id='mulu104' />
<p class='h3'>王燦古井</p><p style="text-indent:0em" class="lg-abnormal"><div class='lg-row'>鑿井險幽石占先寒光千尺水涵天留名雖燦山河舍一點沾唇透骨遄</div>
</p></div>
<div class='div-other'><a id='mulu105' />
<p class='h3'>晉柏遺風</p><p style="text-indent:0em" class="lg-abnormal"><div class='lg-row'>晉柏軒中製不群劫遺僧坐復垂雲靈根香色仍如舊留與溪翁大地分</div>
</p></div>
<div class='div-other'><a id='mulu106' />
<p class='h3'>屏峰鎖翠</p><p style="text-indent:0em" class="lg-abnormal"><div class='lg-row'>白雲露出鎖峰低雨過青青碧玉齊前後看來誰可伴鴉鳴疊翠嶺橫西</div>
</p></div>
<div class='div-other'><a id='mulu107' />
<p class='h3'>雙堤繫州</p><p style="text-indent:0em" class="lg-abnormal"><div class='lg-row'>舟橫鴨綠接鄖襄二水雙收臥壟場移下江聲成鶴唳南山雲起北山香</div>
</p></div>
<div class='div-other'><a id='mulu108' />
<p class='h3'>平橋日渡</p><p style="text-indent:0em" class="lg-abnormal"><div class='lg-row'>相君上下入雲頭宮閣盈門橋與舟隨處情懷分半興度年度日過公侯</div>
</p></div>
<div class='div-other'><a id='mulu109' />
<p class='h3'>真武鉉峰</p><p style="text-indent:0em" class="lg-abnormal"><div class='lg-row'>鉉峰掛劍繼雲臺日度仙家遠近來雨滴長松頻放翠巖崖風急雁飛回</div>
</p></div>
<div class='div-other'><a id='mulu110' />
<p class='h3'>晴湖夜月</p><p style="text-indent:0em" class="lg-abnormal"><div class='lg-row'>晴空夜月穿龍蛇塘水連湘柳近斜忽見一帆來作伴聲高曲落蕩萍花</div>
</p></div></div>
<div class='div-other'><a id='mulu111' />
<p class='h2'>贈梵林法主</p><p style="text-indent:0em" class="lg-abnormal"><div class='lg-row'>經律論開大梵林出塵真是報生身渠龍影水多得月不負南山萬壽春</div>
</p></div>
<div class='div-other'><a id='mulu112' />
<p class='h2'>示啟方戒子</p><p style="text-indent:0em" class="lg-abnormal"><div class='lg-row'>年去年來卻啟方萌芽寒徹自春香為僧持得衣缽事體露如年戒定香</div>
</p></div>
<div class='div-other'><a id='mulu113' />
<p class='h2'>為淨覺師</p><p style="text-indent:0em" class="lg-abnormal"><div class='lg-row'>春至淨覺出翠微時來步雪踏霜希入林雖得師垂手報爾生身任意歸</div>
</p></div>
<div class='div-other'><a id='mulu114' />
<p class='h2'>為默識師四旬</p><p style="text-indent:0em" class="lg-abnormal"><div class='lg-row'>北斗南星默識真門前碧水透琴音月光童子擊便後可壽如來古佛心</div>
</p></div>
<div class='div-other'><a id='mulu115' />
<p class='h2'>示典座禪人</p><p style="text-indent:0em" class="lg-abnormal"><div class='lg-row'>溈山典座一頭牛列聖叢中誰謂收不少鹽醬些些味芒鞋腳底在心頭</div>
</p></div>
<div class='div-other'><a id='mulu116' />
<p class='h2'>示恆清禪人</p><p style="text-indent:0em" class="lg-abnormal"><div class='lg-row'>眼下恆清對面開入門無處笑徘徊草色全經細雨潤杖頭一點與春雷</div>
</p></div>
<div class='div-other'><a id='mulu117' />
<p class='h2'>示杲輝禪人</p><p style="text-indent:0em" class="lg-abnormal"><div class='lg-row'>杲輝日夜已皎然雖要分明得本圓立定腳跟星斗現水清透出月輪才</div>
</p></div>
<div class='div-other'><a id='mulu118' />
<p class='h2'>同眾舂米</p><p style="text-indent:0em" class="lg-abnormal"><div class='lg-row'>千搥百拶何存價從來白嘴自生花但得腳跟紅線斷不須岐路口吧吧</div>
</p></div>
<div class='div-other'><a id='mulu119' />
<p class='h2'>示眾募衣單</p><p style="text-indent:0em" class="lg-abnormal"><div class='lg-row'>寒衣不假復春秋募化檀那似莊修雖助貧僧衣掛體一毛頭上蓋青州</div>
</p></div>
<div class='div-other'><a id='mulu120' />
<p class='h2'>人</p><p style="text-indent:0em" class="lg-abnormal"><div class='lg-row'>人人枉在世生死空自忙何勞者些子眉毛七尺長</div>
</p></div>
<div class='div-other'><a id='mulu121' />
<p class='h2'>生</p><p style="text-indent:0em" class="lg-abnormal"><div class='lg-row'>生看無用漢理事孰知音仍易三歲子蒙生不老春</div>
</p></div>
<div class='div-other'><a id='mulu122' />
<p class='h2'>在</p><p style="text-indent:0em" class="lg-abnormal"><div class='lg-row'>在在空掛日行動無偏僻然雖不識面全聲體俱寂</div>
</p></div>
<div class='div-other'><a id='mulu123' />
<p class='h2'>世</p><p style="text-indent:0em" class="lg-abnormal"><div class='lg-row'>世善最為寶冷熱自知道得脫了生世永不受煩惱</div>
</p></div>
<div class='div-other'><a id='mulu124' />
<p class='h2'>四威儀</p><p style="text-indent:0em" class="lg-abnormal"><div class='lg-row'>山中行腳跟點白雲衣糞掃南山石鼓鳴</div>
</p><p style="text-indent:0em" class="lg-abnormal"><div class='lg-row'>山中住舉目青翠樹這楖栗橫敲撥雲霧</div>
</p><p style="text-indent:0em" class="lg-abnormal"><div class='lg-row'>山中坐鐵面娘生墮休妄想花從風裏過</div>
</p><p style="text-indent:0em" class="lg-abnormal"><div class='lg-row'>山中臥風捲殘雲過遶繩床幾人能得和</div>
</p></div>
<div class='div-other'><a id='mulu125' />
<p class='h2'>贈雪廠兄回浙</p><p style="text-indent:0em" class="lg-abnormal"><div class='lg-row'>客囊無可贈把袂意偏長杖子隨君手靈符濟世航黃鸝枝上語碧草澗邊香風月今猶在孤光祖道匡</div>
</p></div>
<div class='div-other'><a id='mulu126' />
<p class='h2'>示沈居士護關</p><p style="text-indent:0em" class="lg-abnormal"><div class='lg-row'>自在白雲間識得自心安下溪須策杖上嶺捉藤攀相伴春風裏門前看石斑閒閒非不佛念念護心關</div>
</p></div>
<div class='div-other'><a id='mulu127' />
<p class='h2'>祖道吟五首</p><p style="text-indent:0em" class="lg-abnormal"><div class='lg-row'>祖道原來行實地無生無滅無為起一圓空缽隨分具入林幽鳥聽聲語鵲噪翠閃電飛日夜忙忙有何利</div>
</p><p style="text-indent:0em" class="lg-abnormal"><div class='lg-row'>直指當陽道非易誰秉慧燈燈寶積婆心化道許流傳象王行處絕狐跡陞其堂入其室高掛缽囊樹下笛</div>
</p><p style="text-indent:0em" class="lg-abnormal"><div class='lg-row'>瞬息光陰暗逼事轉眼於茲來生已枝頭葉落聲蕭瑟慚愧未能酬心肺也無憂也無累鏡形水月無可拘</div>
</p><p style="text-indent:0em" class="lg-abnormal"><div class='lg-row'>黃虀淡飯生活計石虎崖畔去栽芋相念相思無別圖萬疊雲山有本據雨飄飄風颯颯孤峰頂上那堪立</div>
</p><p style="text-indent:0em" class="lg-abnormal"><div class='lg-row'>林啼雲鳥皆遊戲情與無情齊出世隨分納些天地寬無根滋味觸生鼻百草頭祖師意硬掌麤拳隨分示</div>
</p></div>
<div class='div-other'><a id='mulu128' />
<p class='h2'>文學俞公同觀泉</p><p style="text-indent:0em" class="lg-abnormal"><div class='lg-row'>山栖性寂靜榮辱本無驚綠水巖邊坐偶君不憚臨孔孟老瞿曇梅放煮雲英滌盡煩空習悠哉遠護情</div>
</p></div>
<div class='div-other'><a id='mulu129' />
<p class='h2'>遊天童太白峰</p><p style="text-indent:0em" class="lg-abnormal"><div class='lg-row'>雲摩日月樹摩巔下視群峰數點煙行在其中誰是峻翛然獨步我偏先芒鞋踢碎虛空髓無限風光落眼前橫身露布威音外卻似攜笻過九天</div>
</p></div>
<div class='div-other'><a id='mulu130' />
<p class='h2'>不凡李公過訪二番偶偈二首</p><p style="text-indent:0em" class="lg-abnormal"><div class='lg-row'>瀟灑胸襟自不凡才高無處處廊巖蒲團坐冷風敲竹蕭寺吟殘月共杉髮短漫添新蓆帽骨剛衣舊舊褊衫乘時好躡無蹤路仍取傳燈第一函</div>
</p><p style="text-indent:0em" class="lg-abnormal"><div class='lg-row'>偶逢江上楚重緣把袂依依各一天驅出鐵牛吞日月擎來石虎吼山川柳絮春摶空中雪風生含翠吐青煙試問三台星斗燦不知聚首在何年</div>
</p></div>
<div class='div-other'><a id='mulu131' />
<p class='h2'>次雲峰雪厂兄原韻</p><p style="text-indent:0em" class="lg-abnormal"><div class='lg-row'>雲峰露布接龍淵渺渺煙霞覆蓋天何事法幢臨華戶驚動泥牛吼嶽川名藍遠掛松杉月曲徑時穿綠竹煙為問高賢泉石韻誰知物外日如年</div>
</p></div>
<div class='div-other'><a id='mulu132' />
<p class='h2'>贈石劍師</p><p style="text-indent:0em" class="lg-abnormal"><div class='lg-row'>城闉未盡忽田家心遠雲閒近不賒往事仍栽青竹柳故人分袂洛陽花看山移杖常年話佛石開尊駐晚霞莫道曹源窮似畢更勞風月送霜花</div>
</p></div>
<div class='div-other'><a id='mulu133' />
<p class='h2'>贈樹影師</p><p style="text-indent:0em" class="lg-abnormal"><div class='lg-row'>船子琴音曾把篙蘆花煙水出身撓江城海月仍君踏渺沒清萍碧波淘玉浪鯨鱗隨處去峰巒最會白雲挑多年掛錫靈崖臥石筍抽條分外高</div>
</p></div>
<div class='div-other'><a id='mulu134' />
<p class='h2'>佛冤法兄<span class='corr'>佳</span>章次韻贈二首</p><p style="text-indent:0em" class="lg-abnormal"><div class='lg-row'>浙江別後發孤蓬和雨和風百草香疊疊亂山迷望目微茫忽遇見<span class='corr'>佳</span>章鐘聲敲破幽人夢荒步柴門話遠長碧浪溪邊留似景卻堪蹤跡轉生光</div>
</p><p style="text-indent:0em" class="lg-abnormal"><div class='lg-row'>出峽翩翩登浪頭任君一片烘爐收峰高典得青山在白石滔天不屬秋指鶴巢兮何拘束看雲無意得悠悠須擔楖櫟誰回顧放去收來不斷流</div>
</p></div>
<div class='div-other'><a id='mulu135' />
<p class='h2'>贈牧翁法弟</p><p style="text-indent:0em" class="lg-abnormal"><div class='lg-row'>樹大新枝以掌擎春深茅舍自雲英青衣拂座竹千古翠色金星日轉盈躍浪錦鱗機活潑啼花鶯鳥唱空聲吾師沙盆吾弟起乘月攜舟釣碧嚶</div>
</p></div>
<div class='div-other'><a id='mulu136' />
<p class='h2'>贈次梅白公留夜</p><p style="text-indent:0em" class="lg-abnormal"><div class='lg-row'>先生道骨本先流山水清涼結勝儔曾憶鹿門共夜月師吟千里送襄州其中尋舊隱泉石雨底蓬窗茗碗幽乍日清談我若記種梅千樹老林丘</div>
</p></div>
<div class='div-other'><a id='mulu137' />
<p class='h2'>化油供佛</p><p style="text-indent:0em" class="lg-abnormal"><div class='lg-row'>檀溪空掛碧琉璃一點輝煌聚勝因要得徹明塵世界人人出手續心燈經行打坐自家事撥火燒香供佛僧步步仍知渠面目無時剔起燄騰騰</div>
</p></div>
<div class='div-other'><a id='mulu138' />
<p class='h2'>檀溪募緣偈</p><p style="text-indent:0em" class="lg-abnormal"><div class='lg-row'>重建檀溪不存糧惟我山中分外荒只謂口頭貪些味登門助道便成當須然粒米無邊界一口吞盡般若香捨也風光不捨也風光乾坤之內作福為常</div>
</p></div>
<div class='div-other'><a id='mulu139' />
<p class='h2'>護法王居士及耆宿等請師出關</p><p style="text-indent:0em" class="lg-abnormal"><div class='lg-row'>王公今日貴延請道山僧出關提起青州布裰信心福壽如山遠近耆翁光賁春風一動破顏吾愧有何長處惟恐推動人間</div>
</p></div>
<div class='div-other'><a id='mulu140' />
<p class='h2'>吼松師來韻</p><p style="text-indent:0em" class="lg-abnormal"><div class='lg-row'>尋蹤覓跡露曹溪道與名流四海齊高插情懷雲外客杖挑日月赤手提相期其話春風裏蕭寺松聲應節梨碧水溪邊留玉過梅吞片雪布天躋</div>
</p></div>
<div class='div-other'><a id='mulu141' />
<p class='h2'>贈洞宗梅雪大師壽</p><p style="text-indent:0em" class="lg-abnormal"><div class='lg-row'>雪裏梅峰徹骨仙萬山拱首慶長年白牛露地人間嚼語密相逢玉線玄佛日時開三雙眼松風蘿月影寒煙襄南石徑輝今古濟洞溪聲水一連</div>
</p></div>
<div class='div-other'><a id='mulu142' />
<p class='h2'>鐘樓寺清白禪師請贊文殊菩薩</p><p style="text-indent:0em" class="lg-abnormal"><div class='lg-row'>臺山未別到鐘樓王舍城中得自由眼底晶光空色相手中清白振閻浮一心度眾能傳後七佛之師迥出頭不二法門為弟子敲風弄月影襄州</div>
</p></div>
<div class='div-other'><a id='mulu143' />
<p class='h2'>法兄古宿和尚來韻復贈</p><p style="text-indent:0em" class="lg-abnormal"><div class='lg-row'>一片孤雲遇故鄉偶來草舍伴同堂樹稀時有幽鸞宿地湧何妨煙水忙擊竹峰頭光瑞益玉毫天眼盡翻章此中箇是留蹤跡莫謂人間洗換腸</div>
</p></div>
<div class='div-other'><a id='mulu144' />
<p class='h2'>府戎彭法兄</p><p style="text-indent:0em" class="lg-abnormal"><div class='lg-row'>楚國為民母賢愚頌德風傾誠行聖化垂手續心宗道價超居易嘉聲逾蘊空武林三佛地示獲現神龍</div>
</p></div>
<div class='div-other'><a id='mulu145' />
<p class='h2'>江西提督嚴護法</p><p style="text-indent:0em" class="lg-abnormal"><div class='lg-row'>萬水督洪州悠然布楚風魔銷士相樂道泰擊神鐘佛日飛鸞接桃林燦錦紅春清四海地千古<span class='corr'>羨</span>嘉豐</div>
</p></div>
<div class='div-other'><a id='mulu146' />
<p class='h2'>讚柯老居士</p><p style="text-indent:0em" class="lg-abnormal"><div class='lg-row'>獨眾孤笻現赤心維摩資任立叢林古今梵剎文星照荒徑野人依舊新溪水波中明月現浚雲透海泛高岑掀天北斗從君起七尺烏籐消灑襟</div>
</p></div>
<div class='div-other'><a id='mulu147' />
<p class='h2'>復韻笠庵</p><p style="text-indent:0em" class="lg-abnormal"><div class='lg-row'>未睹容光今已穿同風忽至始怡然灰心雖是林添翠道譽禪流白浪天獅子遊行聲吼地起寧往解復垂煙一枝出蓋無餘事萬派全歸大振邊</div>
</p></div>
<div class='div-other'><a id='mulu148' />
<p class='h2'>丙子別吉臣王公八載和韻一首</p><p style="text-indent:0em" class="lg-abnormal"><div class='lg-row'>古心重聚佛緣長今昔何殊入法堂雖是江天堪共月與君搖影一葦檣</div>
</p></div>
<div class='div-other'><a id='mulu149' />
<p class='h2'>王居士請藏</p><p style="text-indent:0em" class="lg-abnormal"><div class='lg-row'>般若流通選佛場發心得寶共天堂西來大意無窮極海內名留振楚襄</div>
</p></div>
<div class='div-other'><a id='mulu150' />
<p class='h2'>佛像送至檀溪</p><p style="text-indent:0em" class="lg-abnormal"><div class='lg-row'>世代虔心敬佛身名藍香像出輝塵雖然充滿其中現到處隨緣轉法輪</div>
</p></div>
<div class='div-other'><a id='mulu151' />
<p class='h2'>鹿門寺景</p><p style="text-indent:0em" class="lg-abnormal"><div class='lg-row'>山高平處與人何煙雨林涇湧佛陀如是境中真可面相聞不意脫心魔</div>
</p></div>
<div class='div-other'><a id='mulu152' />
<p class='h2'>檀溪寺景</p><p style="text-indent:0em" class="lg-abnormal"><div class='lg-row'>古剎檀溪遠境何當年馬踏印毗盧至今漢跡名垂遠幸有文星轉佛圖</div>
</p></div>
<div class='div-other'><a id='mulu153' />
<p class='h2'>荊南道前兵部職方司良範孟公遊檀溪和韻<span class='note-inline'>(三首)</span></p><p style="text-indent:0em" class="lg-abnormal"><div class='lg-row'>君臨草舍午鐘鳴誰肯甘心到此行頭角明珠拳在手不分星夜照前程</div>
</p><p style="text-indent:0em" class="lg-abnormal"><div class='lg-row'>孟老瞿隆未接楫毫端拈出鳳林歇即攀丹桂承佳句任是銅頭天上月</div>
</p><p style="text-indent:0em" class="lg-abnormal"><div class='lg-row'>山空樹老古幽泉一點波心沖大千聖世求賢忠砥柱滔天白浪浸無邊</div>
</p><p style="text-indent:0em" class="lg-abnormal"><div class='lg-row'>奚君步登溪林中雲生路幸得岸頭去聲名何須渡</div>
</p></div>
<div class='div-other'><a id='mulu154' />
<p class='h2'>孟公春去秋來</p><p style="text-indent:0em" class="lg-abnormal"><div class='lg-row'>彈指春秋去復來旌旗化雨潑天開九重簡在頒榮詔一束腰金億萬猜</div>
</p></div>
<div class='div-other'><a id='mulu155' />
<p class='h2'>贈秀野法姪住西來寺</p><p style="text-indent:0em" class="lg-abnormal"><div class='lg-row'>梅魂放雪仍風霜花映瀟湘四海香雲水玲瓏多得月隔江招手燄流方</div>
</p></div>
<div class='div-other'><a id='mulu156' />
<p class='h2'>戒子明舌請示</p><p style="text-indent:0em" class="lg-abnormal"><div class='lg-row'>舌頭無骨露真乘涉出真乘行不輕如是覓心了可得不枉持戒若為僧</div>
</p></div>
<div class='div-other'><a id='mulu157' />
<p class='h2'>贈大智壽</p><p style="text-indent:0em" class="lg-abnormal"><div class='lg-row'>南山星斗慶圓通誰把家聲繼古風大智解開生藥舖單單只賣死苗頭</div>
</p></div>
<div class='div-other'><a id='mulu158' />
<p class='h2'>贈二眉修仙<span class='note-inline'>(住在鸚鵡山夫子閣朱曙先)</span></p><p style="text-indent:0em" class="lg-abnormal"><div class='lg-row'>眉峰鸚鵡聚靈仙洞口白雲疊翠連夫子昔年文太過從今不鍊汞中田</div>
</p></div>
<div class='div-other'><a id='mulu159' />
<p class='h2'>募建大殿偈</p><p style="text-indent:0em" class="lg-abnormal"><div class='lg-row'>檀溪久廢復垂雲梁棟施成佛日熏一笠曾將轉帝位信心一念善為君</div>
</p></div>
<div class='div-other'><a id='mulu160' />
<p class='h2'>郡侯鹿門法兄</p><p style="text-indent:0em" class="lg-abnormal"><div class='lg-row'>大道分明無二人赤心一片再君親靈山示現佛之師拈出叢中萬古春</div>
</p></div>
<div class='div-other'><a id='mulu161' />
<p class='h2'>示徒天德做庫頭維那火頭共四載偈二首</p><p style="text-indent:0em" class="lg-abnormal"><div class='lg-row'>出家戒定露天機火燄了眉鏡裏欺縱使杖敲真舍利不如灶傲放薪枝</div>
</p><p style="text-indent:0em" class="lg-abnormal"><div class='lg-row'>庫中事繁折柴好三載始終漁父道堂奧維那須領略跪門燒火服其勞</div>
</p></div>
<div class='div-other'><a id='mulu162' />
<p class='h2'>蓉城法姪止竟</p><p style="text-indent:0em" class="lg-abnormal"><div class='lg-row'>蓉城大道正當陽光燄傳燈五色彰毫法拈縱他處覓英靈止竟本施張</div>
</p></div>
<div class='div-other'><a id='mulu163' />
<p class='h2'>祝梵大師</p><p style="text-indent:0em" class="lg-abnormal"><div class='lg-row'>海底雲生不可測襄州水濟通途轍濤聲梵唄碧峰頭朗月一輪明皎潔</div>
</p></div>
<div class='div-other'><a id='mulu164' />
<p class='h2'>示徒德唯</p><p style="text-indent:0em" class="lg-abnormal"><div class='lg-row'>六十餘年齋戒佛前持誦禮拜僧心久<span class='corr'>已</span>僧體如願如前不退</div>
</p></div>
<div class='div-other'><a id='mulu165' />
<p class='h2'>實琴請像讚</p><p style="text-indent:0em" class="lg-abnormal"><div class='lg-row'>實琴信心請藏寫拙問是阿誰梓舟老說現個叟像無人可悅</div>
</p></div>
<div class='div-other'><a id='mulu166' />
<p class='h2'>結冬掛鐘板</p><p style="text-indent:0em" class="lg-abnormal"><div class='lg-row'>祖佛號令內外安寧清淨本然勇猛精勤且道如何是號令一句開爐容留真鐵漢唱歌須是牧牛兒</div>
</p></div>
<div class='div-other'><a id='mulu167' />
<p class='h2'>募化千佛寶懺偈</p><p style="text-indent:0em" class="lg-abnormal"><div class='lg-row'>佛日空懸地將心悔竟聞洗滅萬劫罪錫振雨花芬喜助含寶月潔出青襯雲慈音何處是拜禮千聖名</div>
</p></div>
<div class='div-other'><a id='mulu168' />
<p class='h2'>募茶引偈</p><p style="text-indent:0em" class="lg-abnormal"><div class='lg-row'>世人多飲茶良緣結萬家好事因中果冷熱便用他喜心徑路渴如添甘露涯何愁不成佛遇澤昔開花</div>
</p></div>
<div class='div-other'><a id='mulu169' />
<p class='h2'>自歎二十首</p></div>
<div class='div-other'><a id='mulu170' />
<p class='h2'>度日</p><p style="text-indent:0em" class="lg-abnormal"><div class='lg-row'>歲月人間過煙霞雲雨多殷勤步溪寺更得六波羅</div>
</p>
<div class='div-other'><a id='mulu171' />
<p class='h3'>荒居</p><p style="text-indent:0em" class="lg-abnormal"><div class='lg-row'>荒山秋夜月獨上楚襄州如何得真處清白自心頭</div>
</p></div>
<div class='div-other'><a id='mulu172' />
<p class='h3'>自愧</p><p style="text-indent:0em" class="lg-abnormal"><div class='lg-row'>虛度過殘日容別此何時期伴黃山道孤頂風月思</div>
</p></div>
<div class='div-other'><a id='mulu173' />
<p class='h3'>居山</p><p style="text-indent:0em" class="lg-abnormal"><div class='lg-row'>山陰橫嶺秀青疊白雲勘林輝光燦色個中豈顢頇</div>
</p></div>
<div class='div-other'><a id='mulu174' />
<p class='h3'>祖道</p><p style="text-indent:0em" class="lg-abnormal"><div class='lg-row'>日用何所見明明百草頭可歎無知己滿船載空舟</div>
</p></div>
<div class='div-other'><a id='mulu175' />
<p class='h3'>相見</p><p style="text-indent:0em" class="lg-abnormal"><div class='lg-row'>德雲高飛進孤光獨照閒看驗賓主句兩手不分班</div>
</p></div>
<div class='div-other'><a id='mulu176' />
<p class='h3'>待茶</p><p style="text-indent:0em" class="lg-abnormal"><div class='lg-row'>萬派一浮漚鐵船水上浮相逢若知<span class='corr'>己</span>和盤托明珠</div>
</p></div>
<div class='div-other'><a id='mulu177' />
<p class='h3'>步香</p><p style="text-indent:0em" class="lg-abnormal"><div class='lg-row'>堂前明月光露地腳一雙踏破澄潭月管他屋上霜</div>
</p></div>
<div class='div-other'><a id='mulu178' />
<p class='h3'>留雲</p><p style="text-indent:0em" class="lg-abnormal"><div class='lg-row'>雲堂聚賢愚虛空進何極日月穿雲過往來去不息</div>
</p></div>
<div class='div-other'><a id='mulu179' />
<p class='h3'>行敬</p><p style="text-indent:0em" class="lg-abnormal"><div class='lg-row'>不動行千里天地無一言乾坤須闊氣虛空總包元</div>
</p></div>
<div class='div-other'><a id='mulu180' />
<p class='h3'>茅舍</p><p style="text-indent:0em" class="lg-abnormal"><div class='lg-row'>碧玉無瑕白水清澗底然風笑殘月盡入林和常年</div>
</p></div>
<div class='div-other'><a id='mulu181' />
<p class='h3'>山景</p><p style="text-indent:0em" class="lg-abnormal"><div class='lg-row'>日夜在寒山誰肯獨往還惟有松柏操石徑且留閒</div>
</p></div>
<div class='div-other'><a id='mulu182' />
<p class='h3'>進山</p><p style="text-indent:0em" class="lg-abnormal"><div class='lg-row'>聞名登高去回頭將何來目觀無思至收放寶滿懷</div>
</p></div>
<div class='div-other'><a id='mulu183' />
<p class='h3'>話頭</p><p style="text-indent:0em" class="lg-abnormal"><div class='lg-row'>古今不相識共住亦無名趙州洗缽去佛也著一驚</div>
</p></div>
<div class='div-other'><a id='mulu184' />
<p class='h3'>坐參</p><p style="text-indent:0em" class="lg-abnormal"><div class='lg-row'>銀山與鐵壁露柱問燈籠送君任舊跡萬里鼻頭通</div>
</p></div>
<div class='div-other'><a id='mulu185' />
<p class='h3'>尋山</p><p style="text-indent:0em" class="lg-abnormal"><div class='lg-row'>樹湧千枝秀鴻鳴鵲噪詩泉石文太過芙[卄/蹀]蓋須彌</div>
</p></div>
<div class='div-other'><a id='mulu186' />
<p class='h3'>本懷</p><p style="text-indent:0em" class="lg-abnormal"><div class='lg-row'>土面灰頭度打開布袋口與君作往還恩養無一畝</div>
</p></div>
<div class='div-other'><a id='mulu187' />
<p class='h3'>垂手</p><p style="text-indent:0em" class="lg-abnormal"><div class='lg-row'>既為佛子住江山作留人黃金如糞土四大假合成</div>
</p></div>
<div class='div-other'><a id='mulu188' />
<p class='h3'>灰心</p><p style="text-indent:0em" class="lg-abnormal"><div class='lg-row'>祖父不出門掀倒琉璃缾風旛自不歇一句了心純</div>
</p></div>
<div class='div-other'><a id='mulu189' />
<p class='h3'>返本</p><p style="text-indent:0em" class="lg-abnormal"><div class='lg-row'>水落歸滄海波萍野衲心縱然翻玉浪梵音海潮音</div>
</p></div></div></div>
<div class='div-other'><a id='mulu190' />
<p class='h1'>佛事</p>
<div class='div-other'><a id='mulu191' />
<p class='h2'>為吳國傑居士舉火</p><p>師云鐵面鐵心急死急生雪片送汝恁麼轉身且道轉個甚麼炬火云一把烈火獨露橫空震威一喝便勒火。</p>
</div>
<div class='div-other'><a id='mulu192' />
<p class='h2'>戒子德安舉火</p><p>師云德安德安送汝把火竟到長安如何長安底事喝一喝云一股清煙透物外。</p>
</div>
<div class='div-other'><a id='mulu193' />
<p class='h2'>屺山老和尚訃音至懸真上供云</p><p>先師出世六處名藍施棒海內垂鉤釣得泥牛不免失卻鼻孔雖是拏龍捉虎的手段且置秖如金剛潭底臥龍飛踏碎毗盧頂巍巍獨坐保安堂上然雖恁麼不肖忤逆尚饗展具九拜。</p>
</div>
<div class='div-other'><a id='mulu194' />
<p class='h2'>為知聖居士舉火</p><p>知聖甚得乾坤七尺身不容擬議尋思直下與你安身立命喝一喝云河流源在水猛火烈星飛。</p>
</div>
<div class='div-other'><a id='mulu195' />
<p class='h2'>為向官府居士舉火</p><p>師舉火炬云者個向官府送爾一把火爾向我我向汝一句作麼生道烈焰橫空難栖魄火裏蓮花為父母。</p>
</div>
<div class='div-other'><a id='mulu196' />
<p class='h2'>為普陀庵主舉火</p><p>師舉起炬云普陀庵主生死海中如何轉身助汝把火若是恁麼觀世音菩薩將錢買餬餅放下手來卻是瞞頭。</p>
</div>
<div class='div-other'><a id='mulu197' />
<p class='h2'>鄧善人舉火</p><p>紅塵堆裏善始善終須得安樂惹得毒手火來逼身蓮華朵朵眾舉彌陀接引垂手擸下炬喝一喝。</p>
</div>
<div class='div-other'><a id='mulu198' />
<p class='h2'>性普禪人舉火</p><p>禪人性普還會性麼生也恁麼死也恁麼生生死死恁麼恁麼且道恁個甚麼便入火云急須著眼無處生爾。</p>
</div>
<div class='div-other'><a id='mulu199' />
<p class='h2'>為破石禪師舉火云</p><p>正乃端陽節龍吟虎嘯歇七十餘秋歸真已畢歸真已畢且置烈燄亙空難愁魄脫身一句正恁麼時作麼生道便一喝云髑髏粉碎灰飛煙得便烈火。</p>
</div></div>
<p class='juan'><a id='mulu200' />檀溪梓舟船禪師語錄卷之三</p><p class="byline">侍者　　編次</p>
<div class='div-other'><a id='mulu201' /><p>結制大光禪德領漳邑眾居士請上堂維那白椎畢僧問遍界山河雪覆藏紅爐一點事如何師云孤峰不白問黃蘗佛法無多子如何最上一乘師云腦後看取進一喝師打問朔風浩浩正是衲子家風結集一句意旨如何師云猶是第二句進云落花片片墜冰心何是學人翻身一句師云虧汝露出進云內中有過量人通箇消息雲面揭開紅日眼山眉愁斷白花香豈不是常住師打進云一棒痛喫師復打問今日結制即不問未結前事若何師云進出無管待進云結制後如何師云請坐進云不結不解如何師云逢春不下種定是略虛漢乃云自性臨檀結冬低頭撞倒須彌橫身坐臥虛空日月恒明不異若然如是和泥合水所以大光禪德領漳邑眾居士設齋聖眾安禪和眾霜華翠竹與爾等發機發機且置如何是安禪底事溪水絲綸擲下垂水清魚現月相隨任觀白浪從天湧雪裏歌歸普應知震威一喝下座。</p>
<p>周張項領眾居士設齋請上堂問上上宗乘即不問如何檀溪露孤峰師良久云爾又作麼生進云果然露孤峰師打乃云若論箇事開佛知見悟佛知見示佛知見入佛知見如是開示悟入則竟周張項與諸大眾等為者一著子不遠而來到於彼岸豎拂云且道如何是彼岸底事卓拄杖下座。</p>
<p>戎府許公進忠劉居士生辰資薦先考請上堂僧問懺法蓮經最上一乘將何報答師云天上有星皆拱北世間無水不朝東進云恁麼不得師豎拂僧禮拜士出眾打圓相云此一瓣香爇向爐中供養和尚伏願方廣座上劈開面門放出演揚造像偈示與大眾師云誰是箇中人士顧左右師云二邊不著士云滿目師僧師云著士一喝師打問盡大地眾生造一切業向三寶求懺悔內中有呵佛罵祖者向甚麼處懺悔師云跛鱉出頭來僧喝師打問本來一物放光明。</p>
<p>師舉拂子云者是甚麼光僧無語乃云大善積力處處承祥十方講演楞嚴淨信敷揚妙法者裏槌鐘法鼓演大法儀<span class='corr'>已</span>竟如何烹佛烹祖爐鞴鉗鎚煆凡煉聖若有箇漢出來向拄杖頭上開隻眼呵佛罵祖吞吐乾坤一與人天為師二與正法開眼三與四生六道同超十地許公劉居士生辰遇說戒設齋資薦還有利益無利益若道有利益風清月白若道無利益色裏膠青如何是資薦底事溪聲引動梅風力抱露含霜舜日輝復舉六祖偈曰一切無心自性戒一切無礙自性慧不增不退自金剛身去身來本三昧師云雖然六祖進出無礙船上座不然卓拄杖云水面上看取下座。</p>
<p>天培李公領眾護法居士及鐘樓合寺耆德心公等設齋請上堂僧問今日世尊成道鐘鳴鼓響向甚麼處去師以拄杖左點進云鼓又鳴師以拄杖右點進云鐘鼓鼕鼕師打乃云老僧拙性愚鹵一無所用陶李二公并僧首心公等慶賀瞿曇夜睹明星普天下人人具足物物體露全彰舉拂子云者箇是瞿曇面目放大光明若然如是露地白牛開大口鴨綠瀟湘兩岸清復舉臨濟祖上堂云赤肉團上有一無位真人在汝等面門出入未證據者看看時有僧出眾云如何是無位真人濟下禪床把住云道道僧擬議濟拓開云無位真人是甚麼乾屎橛師云臨濟出言吐氣如雷轟電掣盡大地人箇箇驚惺經行林中然雖如是嗣祖船上座即不然若道無位真人矢上加尖下座。</p>
<p>元旦上堂僧問昨日庚戌去今日辛亥來弟子者一拜慶賀又作麼生師云白雲生嶺上有月落波心進云請師道一句師云好與三十棒僧問夜半烏雞穿靴走天明石女帶帽歸今日凡聖未開口如何是元旦事師云半夜雞子鳴進云元旦後如何師云三更雞子跳進云橫枝鴨綠襄江上引得魚龍上下忙師打云少不得乃云非煙非爐亦非香遍地萌芽萬象新普願堯豐弘聖道祝延寶鼎賀天星林中剛骨無窮盡處處祥雲紫氣生金闕應身恩重力八方歌道聖明君下座。</p>
<p>上元玉芝劉居士設齋請上堂問梅柳正放胎紅杏出墻來元宵即不問如何是佳節景師云出墻來進云景後如何師云好生收搖進云不消供養師云獻後如何師打問法王正座事如何師云棒頭有眼明如日進云撥著箇甚麼師打問有一則奇特事舉似師昨日劉鐵磨從臺山來今日有齋師云東處西沒進云溈山作臥勢鐵磨便出意旨如何師云自領去進云今日陞座是同是別師云同則同別則別進云恁麼缽來香積飯熟靈山師打問檀溪一隻虎截斷往來人如何是一隻虎師云門外大打開士云如何是截斷往來人師云六門緊閉士云機莫測也師打問三心不問如何是大意師云頭角未具氣衝天進云八方風流師云學語之流問佛住舍衛國現聲聞圓覺是凡是聖師云無凡無聖進云作麼師云汝莫眼花進喝師打乃云數載留雲空寂鋤破遍界乾坤縱奪殺活正眼覿體妙用全彰上元到處新燈光吐流芳良久云本是釣魚船洪波湧浪撈摝蝦蟹魚龍吞吐分明承當且置玉芝劉居士并諸大眾上元與汝等賜福紫微大帝中元與汝等赦罪清虛大帝下元與汝等解厄洞陰大帝三元賜福赦罪解厄了也且道三元在甚麼處諸大眾見麼若見得如是若見不得振拄杖云向者裏看取下座。</p>
<p>結制上堂僧問有一物明歷歷向甚麼處薦師云葉落寒風颼進云飛花過涇事如何師云楚山疊翠進云何似奇特師云賞罰分明問大冶爐開即不問高提祖印事如何師云兩眼對兩眼進云恁麼則把住牢關乾坤失色放開一線大地回春師云恁麼人見得僧擬議師打乃云聖制九旬禁足撅斷塵埃入金剛智直見無位主人公幸皇風永蕩瑞日騰輝如是伴者佛祖興隆所以大光禪德行不輕因領漳邑眾居士千針萬線助隻履特為雲蹬個個踏碎鼻孔始道宗風不墜且道結制一句作麼生道豎拂云拂子頭上四海闊放開玉浪盡霑滋下座。</p>
<p>樊城馬登雲居士設齋請上堂僧問觀世音菩薩能現千手眼未審那是正法眼師云普現千手眼進云假若有明眼人到此作麼生出師打大慈問昔日釋迦陞座文殊白椎今日和尚陞座弟子白椎白椎且止即今將何法示人師云拄杖挑開正法眼進云還有性理也無師云滿目全彰進云因甚得與師云你未曾見得進云從者裏見師打進展兩手問凡聖交參即不問君臣五位請師宣師云列位進云如何是正中偏師云左眼半斤進云如何是偏中正師云右眼八兩進云如何是兼中至師以拄杖左側進云如何是兼中倒師以杖正中進云君臣以蒙師指示師云指示箇甚麼進云因齋慶讚師打僧喝師掩耳示之乃云今乃冬月十五個個烹爐煖火不存一點柴炭晝夜經行打坐且止火煉點點分明幸有和盤托出須是供養大眾且道如何下口南堤石虎吞吐北堤鐵牛卓杖下座。</p>
<p>造大佛迦葉阿難功德主十八位開光請上堂師云此瓣香無窮有盡全機發現寓白馬遺跡道安祖地闢草重建至今七載幸襄郡諸大檀越捐金刻造丈六金軀及迦葉阿難二尊者爇向爐中供養釋迦牟尼如來并二尊者所為開闡無遮利益有情無情悉皆普度<span class='corr'>斂</span>衣就座維那白椎畢僧問大道非物外物外非大道如何是物外底大道師云滿目全彰華藏界進云者是物裏事師云上座作麼生進禮拜問從上機緣即不問今日開光事如何師云水流明月現進云正恁麼時則開光竟師云上座見光麼進喝師打問鍾停鼓歇龍像交參云何忽生山河大地師云山河大地進云師吞卻師云如是奚有問開光即不問如何是佛師以杖振禪床進云如何是法師便卓拄杖進云如何是乾屎橛師云好臭問擊鼓陞堂人天聚會如何是接物利生底事師以杖示之進云從上古錐開五位善接郡機如何是君師云爾問我答進云如何是臣師云道爾是誰進云如何是臣向君師云左耳半斤進云如何是君視臣師云右耳八兩進云如何是君臣道合師云歷然還有道合也無進一喝師云未曾道合問一句截流削萬機親疏不變驀頭錐通身手眼生慚愧八臂那吒失卻威如何是截流一句師云襄江水逆流進云如何是削萬機句師云清波無透路進云與麼道師云強出頭士拂袖師云果然問此光無明無闇如何開師云放大光明進云光在何處師打乃豎拂子云黃面老子來也威坐真武玄峰南至檀嶺彌布面向萬山拱手北至青龍遶嶂且道其中聚集箇甚麼聚集且止十八應真資助圓滿紫磨金色之身若然如是開光一句作麼生道拈筆勢云一點三雙開法眼大千沙界海中漚復偈云九龍齊出湧金容圓滿光中八寶全命匠如來仍舊面是凡是聖體同觀發心信願果成佛覿體分明極樂天布髮掩泥須是澤紫金光聚照長年下座。</p>
<p>明充明戒二大德設齋請上堂僧問昔日世尊靈山冷座商人供養世尊施戒與商人今日和尚住山居士供養和尚施戒與居士是同是別師云不同不別進云為甚麼如此師云不勞錦上添花士問鐵蛇橫古路切忌莫當頭今日當頭事如何師云打作兩橛進云一等毒氣師云切須忌取問如來莊嚴具足分賓分主變解親疏師云疏親進云賓主兩忘色相俱離如何是主中主師打乃云洞山云五臺山頂雲蒸飯佛殿前頭狗屎天剎竿頭上煎堆子三箇猢孫夜簸錢石霜云風吹石臼爭哮吼泥捏夜又空裏走趯翻海月亂波生驚起土星犯南斗道吾云三面狸奴手捉月兩頭白牯腳拏煙戴冠碧兔立庭柏脫殼烏龜飛上天師云此三頌一與佛祖為師一驗衲僧眼目一與人天作榜樣若定當得許具缽盂口吞珠震威一喝下座。</p>
<p>元旦上堂祀聖畢僧問萬山峰頂千點雪鐵牛吐出珊瑚枝師云家家有路透長安進云好箇消息師云在那裏僧喝師云舉頭天外看問世尊拈花迦葉微笑且道世尊不拈花迦葉笑箇甚麼師云薄處先穿進喝師云迦葉微笑又作麼生僧擬議師打乃云若道箇是世尊拈花阿難慧如山海直者迦葉微笑正是正法眼藏達磨到此土遇講不契面壁九年慧可斷臂安心始至馬祖一喝百丈耳聾三日百丈一舉黃蘗吐舌所以正法眼藏靈根不墜良久云還有不墜者麼維那便出眾師便下座。</p>
<p>解制眾請師上堂僧問世尊出世一手指天一手指地且道未離母胎指箇甚麼師云泥裏有刺進云那裏見得師云見箇甚麼僧喝師打問古人解制指示學人向萬里無寸草處去和尚解制有何分付師云步步踏地進云與麼有佛處不得住無佛處急走過是何心行師云淹殺闍黎進云恁麼則功不浪施去也師云未曾浪施乃云本無解結理事現成佛法無多子久長難得人桃花處處紅靈雲親見底須經雪霜過始知松柏青草履觔踏斷全憑柱杖力振威一喝下座。</p>
<p>師誕日樊城國泰登選一騜學貴眾居士等請上堂問日月兩行燭須彌一炷香祝延法王壽地久與天長如何是地久天長底師云鐵牛吞卻嘉州大象問離四句絕百非請師開示師云果然絕百非問今日之事獨露真祥有一軸子請師展開師云照破面皮進云請收師卓拄杖云見麼問弟子供養和尚云何超拔阿母之恩師云相對不識進云碧玉臺前觀佛母師云恁麼觀進云露柱掛燈籠師云黑瞞瞞問登山須到頂入海須到底參要參到佛祖不到處若不到佛祖不到處盡是倚草附木精靈如何是佛祖不到處師云一口吞卻進云吞卻甚麼師云當面掛唇皮士禮拜師打乃云六九<span class='corr'>己</span>未年<span class='corr'>己</span>未戊辰<span class='corr'>己</span>亥戊辰右石丫下北溝跳蹬仔人可為天十八子為地本命元辰舉似大眾慶賀無生無生慶賀有生有生且置既是無生又作麼生慶賀大千沙界在其中一任出入雖然如是還出得者箇麼且道是那個聻卓拄杖打圓相復一點下座。</p>
<p>明祿明宣披剃請上堂僧問塵埃以出法眼沾身寶座重登有何垂示師云二俱不識進云世外明機親切句請師拈來與人看師云賓主分明進云謝師答話師云謝後如何問此山一所默然識之呼不應擊不響無佛無人和尚道此若何師云對面相看進云看個甚麼師云從來面不識進喝師云落在何處進云獨露師打乃云往來留雲十八子是鐵漢光剃頭絕承當父母未生淨裸裸既生明歷歷赤裸裸明歷歷世出世法所以雲門餅趙州茶馬祖喝臨濟棒金牛飯和盤托出者些老漢世諦流布舉僧問浮山遠禪師如何是佛遠云大者如兄小者如弟即今若有人問如何是佛師云一對露柱如何是兄弟阿難與迦葉黃面老子說道治世語言資生業等皆語實相無相不相違背師云且道恁麼不背石虎原來是大蟲振拄杖下座。</p>
<p>河南南陽府鄧州天乘馨若二禪德設齋請上堂僧問如來說孝名為戒因甚麼和尚呵佛罵祖師云知恩有分進云第一不得殺生因甚歸宗斬蛇南泉斬貓師云青山綠水進云還有依此行得也無師云誰人行得進云鐵牛不怕獅子吼師打問達磨西來一字無全憑心地用工夫今日新戒辦齋請和尚說箇甚麼師云托缽去進云好個心地用工夫師打問昔日世尊陞座拈花迦葉破顏微笑請問和尚笑個甚麼師云照破面皮進云在那裏師打乃舉高沙彌初參藥山山問甚麼處來彌云南嶽來山曰何處去彌云江陵受戒去山曰受戒圖甚麼彌曰圖免生死山曰有一人不受戒亦無生死可免你還信否彌云恁麼則佛戒何用山曰者沙彌猶掛唇齒在彌禮拜而退一日辭山山曰甚麼處去彌云且往路邊結個茅庵接待往來去山曰生死事大何不受戒去彌云知得者般事便休更喚甚麼作戒師云三藏十二部一切修多羅了義之說高沙彌因甚知得便休更喚甚麼作戒爾等信否若知重說偈言若不知不免布個縵天網老僧不然與你等指出卓拄杖一畫下座。</p>
<p>佛誕日河南鄧州尼福如請上堂問汝等受佛戒即入諸佛位但解法師語真是諸佛子時如何師左右顧視進云三十年前說個甚麼師云爾在恁麼處問昔日世尊波羅提木乂至今和尚陞座是同是別師云非同非別進云既無同別陞座作麼師打乃云世尊初生一手指天一手指地目顧四方云天上天下惟吾獨尊雲門云當時若見一棒打殺與狗子吃何故貴圖天下太平瑯琊云雲門老漢將此身心奉塵剎是則名為報佛恩若人如是高沙彌未登壇授具足戒丹霞選官不如選佛剃頭時石頭云汝還受戒否霞便掩耳而出頭云汝真得戒也師云丹霞如龍得水拄杖頭上收取舍利所以雲門拄杖知恩報恩收舍利者些老古錐在船上座拄杖頭上口喃喃爾等若會腳跟點地若不會依舊黑漫漫振拄杖下座。</p>
<p>解制大眾請上堂僧問晉柏垂蔭千枝茂溪聲分派萬流芳流芳且止如何是檀溪事師云白馬留跡進云如何至理師云如何是理進云果然是理分明師打云截斷葛藤問凡聖交參是眾生娛樂展眼翻身衲子境界請問和尚如何是翻身一句師云鐵帽山勢險進云如何是名像相牽師云眼花不少問獅子林中無異獸師云弗遇奇人僧喝師打乃云去歲結縵天網蓋大千世界今歲解縵天網開大千世界此個事人人圓滿體露所謂相公不出門知道天下事衲僧不出門透得無私智逼的白汗流滿口嚼生鐵若是個漢解結分明土面灰頭亦能自在若不如是天晴兩腳灰下雨泥裏刺撞著嶺頭雲覿面難迴避惡風暴雨相聚著有眼如是黑漆漆下座。</p>
<p>晚參師云今日初一明朝初二眨眼便是來生諸兄弟位中若是鐵腳漢放下雲頭剔起眉毛本自現成無可擬議若然如是把手共行盡成般若若不如是粒米難消莫道野鶴無糧快活只恐撞著鐵鷂也須失命眾作禮下座。</p>
<p>修大佛迦葉阿難功德主賈鄒黃王淮泉居士等十八位領襄樊眾信設齋請小參師舉拂子云若向者裏請出相見堂主出一喝云湛然不動如何是紫磨妙尊師豎拂子進云南贍部州人將佈施為求福且道功德有幾許師伸手云用多少進云福不可計師云道著問世上將錢買不得龍女獻一寶珠世尊納受龍女成正等覺現前眾善是同是別師打問巍巍正座滿乾坤照徹十方處處明師云不勞讚嘆問得意忘法意向何處師云問從何出進無語師打乃云四眾雲集看來原是舊時人所謂辦供豎拂子云到來靈山一會若然如是天上有星皆拱北人間無水不朝東昔日龍女獻一寶珠世尊納受有箇傍不肯底漢道他有漏垢穢不淨忽然女獻南方無垢世界坐寶蓮華今日眾信過渡須到彼岸且道是同是別復舉拂子云<span class='corr'>已</span>竟船上座卓拄杖云若道者個福不可量下座。</p>
<p>除夕晚參舉道吾見南泉泉曰名甚麼吾云宗智泉曰智不到處宗個甚麼吾云切忌道著泉曰灼然道著即頭角生師云今晚有人向者裏下得一語老僧與他帽子著維那出云智不及處明個甚麼師云與你帽子著雖然如是衲被縵頭蓋直到天明暗嗟呼下座。</p>
<p>大眾請小參師舉羅山問巖頭起滅不停事如何頭云是誰起滅羅山當下大悟師云巖頭答處體露全彰羅山悟入死水不藏龍雖然如是船上座不然為大眾打三又落二落三且道恁麼是不落底竹篦上看取。</p>
<p>小參落堂考工云為生死做工夫且實說來一一問了爾等做處不許落空不許安靜不許妄想不許見聞意思不許無事不許雜談混日上不得下不得左不得右不得覺來不得一念無有所為十方坐斷便歸方丈。</p>
<p>結制大光知浴設齋請上堂僧問人人有個摩尼珠因甚埋沒多年師云插竿頭上風車子進以手一張師云失卻寶珠問如何是賓中主師云從恁麼處來進云如何是主中賓師云從甚麼處去進云如何是賓中賓師云雲留不停進云如何是主中主師云是賓是主進喝師打問設齋供眾且道如何是結制底事師云紅爐焰裏雪花飛進云四方雲集特為甚麼師云經行打坐僧擬議師云羅公照鏡乃云舉個古人絡索晉秦元始道安祖師在此有異僧寄宿從窗隙出入安見驚起禮訊問其來意答曰相為而來安曰自惟罪深詎可度脫答曰甚可度耳然須更浴聖僧惟願必果具示浴法安後營浴眾同見有非常小兒伴侶數十入寺就浴果是聖應今乃大光禪德三載勤勞知浴有浴無池大眾浴法向甚麼處下手若下得手靜沐微塵爐焰開若下手不得且道凡聖在甚麼處溪聲碧玉露玄風打坐經行內外宗般若爐中燃炬火牛頭馬面盡銷鎔下座。</p>
<p>北極張居士誕日請上堂問法華云無量珍寶不求自得師云一邊漢僧擬議師打問如何是了然一句師云第二句了問真武峰事千聖不能傳如何是千聖不傳底事師云老僧耳聾進云某甲喚啞師打乃云昨夜三更拂子跳上三十三天請益帝釋是那一星斗入我善法堂中帝釋曰恭喜賀喜南閻浮提內人人俱有星斗有敬信三寶者得生我天拂子云若然如是恭喜賀喜閻羅王聞得出來道你二老雖然讚嘆我曹賞善罰惡帝釋曰豈不聞世尊道南閻浮提有敬信三寶持五戒修十善者得生三十三天耶閻羅王曰果然如是希有希有船上座云三位老漢雖然讚嘆賞善罰惡豈不聞一念間了然一句超調御徹見未生方始終復偈曰張公七十有三旬供佛及僧自皈依朔日重陽香滿地回光星斗照天梯襄州龐老今猶在洞裏藏身訪故知隨任世緣無罣礙延生壽量證菩提下座。</p>
<p>閔玉融月庵弟子設齋請上堂僧問昔日達磨到此土直指人心不假方便指個甚麼師云古柏已飛香氣在進云果是心源師打問阿難是破戒比丘因甚與佛同居師云無邪不顯正進云摩登伽女最淫為何證阿羅漢果師云汝不唧溜進云文殊師利法王子因甚為七佛之師師云末位前行僧禮拜師打問昔日道安祖師橫拈日月與眾生結盡業債即今和尚倒挂須彌同四眾交參說戒底意旨如何師云井底撈月進云曹溪水與檀溪水是同是別師云舉頭天外看進云不是棒頭開正眼怎得虛空碎朦朧師打僧作禮問法座高陞古鏡重懸照徹十方並無凡聖如何是戒師云有水皆含月無山不帶雲進云六門皎潔全體現萬法無為不須參如何是定師卓拄杖正中進云鵲噪忘五蘊身在其中總不知如何是慧師橫拄杖進云戒定慧且止句裏分明事如何打云者個是幾句進云滴水成水窮閱盡更有桃花笑轉春師云不須重舉露問父母未生前因甚命根不斷師云滾湯潑雪進擬議師打問善才參處請師指路師云後面看進云那一路師打乃云道則玄機古今體露門外溪水遶冰清玉潔冷灰撥薪火個個烹紅爐所謂閩地之人楚溪法蠟大家團圞頭同受比丘法精進持淨戒猶如護明珠精進且置明珠在甚麼處豎拂云者裏看取偈曰心地戒光珠人人本具足未生前面目山門對露柱一喝下座。</p>
<p>佛成道日張太和居士設齋請上堂問世尊初生一手指天一手指地周行七步目顧四方云天上天下惟吾獨尊因甚雪山六載所為何事師云立雪齊腰進云年年此日昔昔今朝師云了不可得進云一朝雪消盡自有春到來師云雪消且止如何是春進擬議師打乃云日前太和居士許設齋供眾求牛[牛*皇]菩薩果勝力充然雖如是夜來三更夢見一牯牛氣勝如王船上座與他一棒牛兒奮迅向前船上座忽然驚惺向日與居士道及世尊成道五百乘車過此林畔二牛阻滯問曰甚奇怪虛空答曰有聖人成道應當供養二商人林中果見樹下獨坐商人作禮世尊微笑傍有頌曰世尊微笑舉袈裟禮拜商人也作家四十九日不吃米苦哉錯認佛陀呀然須世尊成道人天供養且道佛陀呀在甚麼處良久云大力菩薩橫擔一粒下座。</p>
<p>玉帝降誕體源庵主壽設齋請上堂僧問龍女獻一寶珠世尊納受今日庵主設齋請和尚陞座得個甚麼師打問云何忽生山河大地師云腳跟下看取進云一口吸盡西江水師云還我水來進喝師打乃云去年九月十五晴今年正月初五雨一百一十日有情來下種因地果還生無情既無種無性亦無生六祖恁麼道船上座亦恁麼道然雖如是道太清平安樂世一番提起一番新復偈曰紫微大帝燈燈照歷歷孤明北斗藏長壽金剛如是賀有情無情正當陽下座。</p>
<p>玄居士壽設齋請上堂問風雨下來天地暗杲日如何把持師云公對文章展白眉復云一瓢飲士禮拜問佛未出世祖未西來且道有禪也無師云汝道看進云威音那畔方知師云還我腳跟來進無語乃云十五日前不先十五過不後正十五日不中先後中間定不得惟有者個轉光新豎拂云拂子絲絲銀世界雷音震動澤荒坵祖翁一片閒田地忙裏偷閒念彌陀葛藤窠中長生路酬天謝地保安康供佛及僧掀寶藏江天皓月湧清波洞口白雲山市叟孤峰頂上演摩訶萬象森羅齊拱手桃花依舊笑春風且道玄居士夫婦母難之日三載設齋供眾圓滿佛事週隆承當一念信心現青山盡是百草頭卓拄杖下座。</p>
<p>解制都監同眾請小參僧問昔日達磨與神光安心且道即今心在甚麼處師云正當陽進云學人有一心請師不荅師云還吃飯麼進喝師打問一切有為法且道如何是無為法師云滿目青山連天色進無語乃云九旬禁足克<span class='corr'>己</span>復禮結解圓明恭喜賀喜舉拄杖云拄杖子不屬解結獨立孤峰赤條條頭頂天腳踏地可謂和光混俗若是常住真心殺活自在性靜明體縱橫自在吞吐乾坤如龍置水你有拄杖子與你拄杖子你無拄杖子奪你拄杖子所以海底紅塵與波作浪拄杖臨頭開正眼鐵船滿載夜明珠五湖四海桃花浪不動清波意自殊若向者裏定當打開門外湧山河。</p>
<p>禮千佛圓滿侍者明惺楊居士等送子出家請上堂。</p>
<p>僧問諷經禮懺人人超薦父母事如何師云白鷺下田千點雪黃鶯上樹一枝花進云薦後如何師打問弓弦走馬未是作家劍刀翻身亦非妙用如何是奇特事師云寒冰穿雲過進云穿後作麼生師打問如何是宗風顯露師云春風鼓舞乾坤闊三千古佛臨壇豎拂子云諸大眾見麼若見得東君每照益若不見春風垂地澤見與不見還識拂子頭上麼雖然如是拂子[跳-兆+孛]跳上三十三天恁麼在船長老手裏若然如是惺侍者三年為眾耽心並楊居士捨子出家以報佛恩帶累宗親得生長安長安且置復舉文悅禪師親近大愚芝芝曰有何所求悅曰求心地法芝曰若道心地法不怕爛卻且為眾乞米去悅便領果然便去乞米回又便教為眾乞炭乞炭歸芝曰堂中謂乏人你且去與我領眾悅恨不樂坐于後架桶<span class='corr'>箍</span>忽報悅走見芝芝曰恭賀還我心地法來悅大笑而出師曰雖然文悅大悟真乃供養諸佛報荅恩者若道船上座則不然何故久受勤苦乃可得成復有偈云化道長生不老春三年無改果圓成盆中那粒高登祿萬戶千門種善根卓杖下座。</p>
</div>
<div class='div-other'><a id='mulu202' />
<p class='h1'>垂問機緣</p><p>四大部洲齊打鼓楚山巖覓覓星燈溪聲便是廣長舌覿面相逢不見伊且道恁麼人相伴僧進師問一口吸盡西江水汝見麼進云昨夜三更普潤師云潤個甚麼僧無語師便打顧居士進師問膈河渡水來作甚麼士云覓佛師云在那裡士云毛上看取師云死了燒了覓個甚麼士擬議師便僧進師問如何是無盡底事進云請師開示師云無盡僧擬議師便打僧又擬議師云與抖灰了也僧師問如何是老老大大底事進一喝師云喝恁麼擬議師打僧入門便禮拜拂袖便出師云忙殺闍僧進師問是第一是第二進云萬法歸一師云歸了便打僧進師伸手僧亦伸手師云我伸手是恁麼意僧擬議師便打出盛庵主問如何是大地山河師云向汝一口吞卻主一喝師便豎起拳主頓足一下師便打士呈帽進方丈云和尚作麼生會師一掌士云和尚光明無量遍照十方亦無遮礙將者個戴上是一是二師云被汝籠絡士擬議堂主云不成妙供師云不是汝底。</p>
<p>師云如何是趙州蘿蔔頭寂朗荅云到處重開始見香後堂云滿口嚼脆梨師不契堂復問如何是趙州蘿蔔頭師云滿口嚼冰霜進禮拜。</p>
</div>
<div class='div-other'><a id='mulu203' />
<p class='h1'>聯芳</p>
<div class='div-other'><a id='mulu204' />
<p class='h2'>與大慈維那</p><p style="text-indent:0em" class="lg-abnormal"><div class='lg-row'>兔角杖頭付大慈龜毛拂子玉麒麟蹋翻南北騰雲地四海興龍續正因</div>
</p></div>
<div class='div-other'><a id='mulu205' />
<p class='h2'>與月菴維那</p><p style="text-indent:0em" class="lg-abnormal"><div class='lg-row'>今朝大覺舌廣長一言保任候龍天藏頭露角分付汝原在青黃在月菴</div>
</p></div>
<div class='div-other'><a id='mulu206' />
<p class='h2'>與淮泉王居士</p><p style="text-indent:0em" class="lg-abnormal"><div class='lg-row'>淮泉可謂得瞿濃定把<span class='corr'>佳</span>聲向爾通受手曹源機潤澤杖頭敲月蓋英雄</div>
</p></div></div>
<div class='div-other'><a id='mulu207' />
<p class='h1'>詩偈讚</p>
<div class='div-other'><a id='mulu208' />
<p class='h2'>城西鐵佛</p><p style="text-indent:0em" class="lg-abnormal"><div class='lg-row'>鐵漢空懸照慈容世地遊那藏萬物合綠水隱襄州古剎城西外高臺勝接樓街前歌不歇誰覺此中幽</div>
</p></div>
<div class='div-other'><a id='mulu209' />
<p class='h2'>鷲嶺甘泉</p><p style="text-indent:0em" class="lg-abnormal"><div class='lg-row'>滴滴無窮盡根源透九宮山山靈鷲脈十萬八千通亭高泉湧翠杖笠掛雲峰片石滋僧坐冰清醉老翁</div>
</p></div>
<div class='div-other'><a id='mulu210' />
<p class='h2'>鳳山延慶</p><p style="text-indent:0em" class="lg-abnormal"><div class='lg-row'>鳳山接翠雲慶寺映斜新樹帶閑枝葉惟涼古鏡碑林從幽嶂裡水向石邊清檀度尋樂處烹茶敬天星</div>
</p></div>
<div class='div-other'><a id='mulu211' />
<p class='h2'>朝陽疊翠</p><p style="text-indent:0em" class="lg-abnormal"><div class='lg-row'>層巒疊翠處石石積成堆溪望高低應登雲露天臺東君歸屋者樵過洞門開客尋崖阿上清風送往懷</div>
</p></div>
<div class='div-other'><a id='mulu212' />
<p class='h2'>洞山峴石</p><p style="text-indent:0em" class="lg-abnormal"><div class='lg-row'>洞外一拳石聞名自古磯片雲馳帶雨半閣坐迎暉碧壑流精澗林花送果衣幽哉閑共語拔萃月明歸</div>
</p></div>
<div class='div-other'><a id='mulu213' />
<p class='h2'>萬山幽蘭</p><p style="text-indent:0em" class="lg-abnormal"><div class='lg-row'>萬山峰頂望別是一湖天眼底千波湧幽蘭一色吞東南餘有戶月映一無門反本尋落處得知不盡根</div>
</p></div>
<div class='div-other'><a id='mulu214' />
<p class='h2'>北堤鴨綠</p><p style="text-indent:0em" class="lg-abnormal"><div class='lg-row'>堤徑和歌歸幽林萬葉開沉沉一片綠埂埂密神臺紫蓋憑頻入帆飛到岸來誰知塵世外長安共徘徊</div>
</p></div>
<div class='div-other'><a id='mulu215' />
<p class='h2'>南堤楚山</p><p style="text-indent:0em" class="lg-abnormal"><div class='lg-row'>層層風雨潤花飛滿石臺巒巒呈秀色萬戶對奇才樹老發新枝溪上送綠來登臨多少客個裡此幽哉</div>
</p></div>
<div class='div-other'><a id='mulu216' />
<p class='h2'>谷隱寺</p><p style="text-indent:0em" class="lg-abnormal"><div class='lg-row'>祖庭谷隱水閣鳳自回頭峰頂有時望鹿門對山丘池管堂外樂徑道得安休寺幽雲臥石高士昔曾遊</div>
</p></div>
<div class='div-other'><a id='mulu217' />
<p class='h2'>鐘樓寺</p><p style="text-indent:0em" class="lg-abnormal"><div class='lg-row'>鐘樓聲自遠蜜佛有靈空閣閣鳴如玉風涼活似龍登雲多勝喜對月話玲瓏不是尋常寺層層岫嶺中</div>
</p></div>
<div class='div-other'><a id='mulu218' />
<p class='h2'>仁皇寺</p><p style="text-indent:0em" class="lg-abnormal"><div class='lg-row'>仁皇千古月常映萬人舟殿閣輝巖秀門開疊岫峰諸公乘有興攜詩任往留衲多宛然在聲嘯露舌頭</div>
</p></div>
<div class='div-other'><a id='mulu219' />
<p class='h2'>鳳凰亭</p><p style="text-indent:0em" class="lg-abnormal"><div class='lg-row'>鳳閣展翅上白雲任往還嶂開水底滑嵒秀玉生斑碧浪橫山過龍飛臥水淵鮮鱗意變得路步振湖山</div>
</p></div>
<div class='div-other'><a id='mulu220' />
<p class='h2'>羊侯廟</p><p style="text-indent:0em" class="lg-abnormal"><div class='lg-row'>襄郡侯公廟龍隱片雲底黃山開碧眼雲霞掛錦衣筆峰無盡處千靈動活機往來進不穴萬代卻心歸</div>
</p></div>
<div class='div-other'><a id='mulu221' />
<p class='h2'>眾居士發心刻佛請偈</p><p style="text-indent:0em" class="lg-abnormal"><div class='lg-row'>萬善同緣成佛身分文聚積永長春生生恩會無窮盡個個承當共一尊八大菩薩信願力微塵功德與君頻如然出手不空過金像栴檀昔日因</div>
</p></div>
<div class='div-other'><a id='mulu222' />
<p class='h2'>都監天德請像讚</p><p style="text-indent:0em" class="lg-abnormal"><div class='lg-row'>坐斷葛藤定是梓舟本無讚毀待人須惡白棒臨頭口似烈灼鹵拙剛柔獨泛襄江任是銅頭鐵額好與三十棒</div>
</p></div>
<div class='div-other'><a id='mulu223' />
<p class='h2'>贈水月林芝巖法弟</p><p style="text-indent:0em" class="lg-abnormal"><div class='lg-row'>顯化荊南月映林喝行師道不曾離屺峰立雪慈恩力東西二溪溢有淄深憶遺留資寶座時添義氣掛玲瓏往來覓跡誰言道惟有堂分第一芝</div>
</p></div>
<div class='div-other'><a id='mulu224' />
<p class='h2'>贈鳳山廬庵法弟壽</p><p style="text-indent:0em" class="lg-abnormal"><div class='lg-row'>移杖雲留露孤峰鳳凰展翅蓋無窮山南星斗吾宗現喜及瀑布勝九宮只此天臺猶在目應知個裡瑞光中襄州罕遇生荊棘不望餘歸獨望公</div>
</p></div>
<div class='div-other'><a id='mulu225' />
<p class='h2'>贈榮公護法壽</p><p style="text-indent:0em" class="lg-abnormal"><div class='lg-row'>錦彩華誕登上方芝蘭臺艷澗花香爐煙拈祝蟠桃壽奇瑞展開相國光欽柱德風林秀鶴陵岡鳳尾蓋雲彰青天水底皆含月此日松高聲更長</div>
</p></div>
<div class='div-other'><a id='mulu226' />
<p class='h2'>贈徐相公</p><p style="text-indent:0em" class="lg-abnormal"><div class='lg-row'>若知檀溪與曹溪龐老襄州鴨綠棲無影樹頭春色現儼然面目不曾移</div>
</p></div>
<div class='div-other'><a id='mulu227' />
<p class='h2'>示恒見</p><p style="text-indent:0em" class="lg-abnormal"><div class='lg-row'>見見知時非是見轉身猶未翻身迷恒天格外無情句直指而今更不疑</div>
</p></div>
<div class='div-other'><a id='mulu228' />
<p class='h2'>贈靜庵姪</p><p style="text-indent:0em" class="lg-abnormal"><div class='lg-row'>金地遙招暗點頭三登九上續宗猷舌頭露出玲瓏子吞盡西江一月收</div>
</p></div>
<div class='div-other'><a id='mulu229' />
<p class='h2'>贈謝居士壽</p><p style="text-indent:0em" class="lg-abnormal"><div class='lg-row'>奮得驪龍珠方依佛祖決古今超賢士塵世盡彌勒長壽金剛眼閻羅鏡不得杖挑布袋口吞盡西江月</div>
</p></div>
<div class='div-other'><a id='mulu230' />
<p class='h2'>太和居士請偈</p><p style="text-indent:0em" class="lg-abnormal"><div class='lg-row'>未生前面目太虛一毫端來去無生路靈機格外仙山河及大地不覺色塵煙歌唄原無量明心天外天</div>
</p></div>
<div class='div-other'><a id='mulu231' />
<p class='h2'>贈知黔維那</p><p style="text-indent:0em" class="lg-abnormal"><div class='lg-row'>知道知時戒可通前承不問後成功若能赤心行將去萬物如龍定慧宗</div>
</p></div>
<div class='div-other'><a id='mulu232' />
<p class='h2'>示子梅居士</p><p style="text-indent:0em" class="lg-abnormal"><div class='lg-row'>子梅徹骨發新枝露地頂天掛錦衣歲盡寒霜中有興果顏靈鷲得心希</div>
</p></div>
<div class='div-other'><a id='mulu233' />
<p class='h2'>貴州七位居士請偈</p><p style="text-indent:0em" class="lg-abnormal"><div class='lg-row'>貴省黔豐德近天梵音乃遇七真仙三千內外常安樂直指毘盧在目前</div>
</p></div>
<div class='div-other'><a id='mulu234' />
<p class='h2'>春日觀山</p><p style="text-indent:0em" class="lg-abnormal"><div class='lg-row'>山高月小楚乾磯正初登雲東北依足下石琳重疊翠萬綠從地湧襄溪</div>
</p></div>
<div class='div-other'><a id='mulu235' />
<p class='h2'>送大慈西堂太行峰</p><p style="text-indent:0em" class="lg-abnormal"><div class='lg-row'>盡情吐露滿乾坤秦水無魚鼻孔生垂手絲綸當面擲靈機掣電用雙行</div>
</p></div>
<div class='div-other'><a id='mulu236' />
<p class='h2'>贈法姪全機住高山寺</p><p style="text-indent:0em" class="lg-abnormal"><div class='lg-row'>群峰卓立勝高山面目全然眾可攀問道渠龍山是叟分燈祖院穀城間</div>
</p></div>
<div class='div-other'><a id='mulu237' />
<p class='h2'>贈寶林南極大師</p><p style="text-indent:0em" class="lg-abnormal"><div class='lg-row'>寶林丈室同攜手兄弟呼笻登北山帆訊江中近寶所炎天稽首拜雲端</div>
</p></div>
<div class='div-other'><a id='mulu238' />
<p class='h2'>贈大光禪師</p><p style="text-indent:0em" class="lg-abnormal"><div class='lg-row'>本光清淨法開光一片閑田謂可當仍復來源忘舊路須知腳下是真常</div>
</p></div>
<div class='div-other'><a id='mulu239' />
<p class='h2'>贈漢水楊公</p><p style="text-indent:0em" class="lg-abnormal"><div class='lg-row'>西湖咫尺楚山溪二水分明文筆歸如此情懷塵世外楊公登綠岸題詩</div>
</p></div>
<div class='div-other'><a id='mulu240' />
<p class='h2'>月菴上座</p><p style="text-indent:0em" class="lg-abnormal"><div class='lg-row'>臨流尋古蹟溪聲缽帶腰中茅舍興幽僻雲房喜可度耳聾舌底續分明</div>
</p></div>
<div class='div-other'><a id='mulu241' />
<p class='h2'>空如侍者</p><p style="text-indent:0em" class="lg-abnormal"><div class='lg-row'>東西空如齊坐斷鼻頭尖底路相通出身須得真人體覿面相逢任爾洪</div>
</p></div>
<div class='div-other'><a id='mulu242' />
<p class='h2'>監院仲如請像讚</p><p style="text-indent:0em" class="lg-abnormal"><div class='lg-row'>創建檀溪大覺隱靜撞著個漢五十七歲白棒在手不容擬議放些毒氣且道是個什麼面孔祖佛到來描畫不見若是當家種草身披忍辱行端表正咄業鏡臺前一擊粉碎</div>
</p></div>
<div class='div-other'><a id='mulu243' />
<p class='h2'>自讚</p><p style="text-indent:0em" class="lg-abnormal"><div class='lg-row'>祖濟三十三拙漢梓舟船重開檀溪寺脈通鷲嶺山獨露孤峰頂杖子隨身邊便插一莖草雖將無米飯與天下衲僧一飽更不饑彼汝描畫轉見不堪喚作重建即錯不喚作重建猶非萬世傳罵留與兒孫路見不平</div>
</p></div></div>
<div class='div-other'><a id='mulu244' />
<div class='div-other'><a id='mulu245' />
<p class='h2'>書</p>
<div class='div-other'><a id='mulu246' />
<p class='h3'>與鹿門彭法兄書</p><p>法席鞏固全賴法兄捐金布地從昔以來金湯續燄古今實際地果然具足可見法兄庶古蹟重光萬代不墜矣弟仰沾洪慈傾注拙錄刻入楞嚴藏庫豈非兄之遐齡齒祿也弟遙拈香謝謝須任暫停無時晨昏祝願福祿高登亨遷又忽勞盛价至荒山弟一一問候合府官眷福祉安祥喜甚喜甚不然乘此機選官不如選佛明珠在掌無時不照帶弟靈山把手呵呵何如率此訊候啟上。</p>
</div>
<div class='div-other'><a id='mulu247' />
<p class='h3'>芝崖和尚書</p><p>昨歲錫臨襄州晤對把臂猶如舊日荒山失款簡褻諒不我罪猊座翩帆月林福履駢臻愚兄當走候丈室歌曲徘徊茲因事羈未如其願擬議間有靜上首至問候法體幸甚敘其來意道及尋茅結居方知未獲面辭法座時置隆冬豈可以不辭任意遠離愚言加謹勸斗膽屈留歸侍左右愚之願也萬望老弟恩深慈容莫能測焉況有荊城眾居士書請回剎亦是吾宗幸甚恭惟老弟容喜續焰流輝愚兄有玷慚惶懇恕上首恩澤無量鄙言不盡上啟猊座鑑照。</p>
</div></div>
<div class='div-other'><a id='mulu248' />
<p class='h2'>佛事</p><p class="head3">二月楊公請為誥封祖夫人舉火</p>
<p>今乃孟夏廿八司馬夫人遷化無種靈根火裏栽鐵華指向樹頭開驀然得個菩提果脫卻凡身即聖來即聖且置祖夫人面目在甚麼處一喝便烈火。</p>
<p class="head3">為實念舉火</p>
<p>實念實念本無一念雖然五載勤勞供眾之念節蒙聖諭乃地藏菩薩降誕之辰與汝判斷且道斷個甚麼卓炬云火光三昧裡看取。</p>
<p class="head3">為達初禪人火</p>
<p>身從東南來還歸西北去送汝一把火速往極樂地如何安身火裡蓮花西方淨土猛燄光中飛雪片。</p>
<p class="head3">為曹善人火</p>
<p>曹善人聽吾偈今日清明往西去苦身脫卻恁麼行無悠無拘無生世咦烈火光中化紅蓮剎剎塵塵登雲地一喝炬火。</p>
<p>香嚴寺宕法叔塔前上供拈香云出身東南化道西北重建香嚴宏輝祖燄達磨不往東土神光不往西天。</p>
<p>宕老法叔太白分燈白崖山中寂滅那伽流芳威音今對塔前如何奉奠一片栴檀常寂光中趨敬便爇香云五百餘里到來是吾法叔創業容易守業難今<span class='corr'>已</span>十周即見我蜀兄守塔萬古一新便展拜。</p>
<p class="head3">為實勤舉火</p>
<p>鹿門出家檀溪落地隨侍師公十二載今<span class='corr'>已</span>寂滅真乃九月花香且道如何得果送汝把火紅新新裏種紅新便烈火。</p>
<p>黃龍山主習思常張星明張九經習思時鞏世華等併本寺嗣法侄明亮等恭請師為本師起龕入塔師云躲開躲開多寶現前若然如是請兄觀定又入塔云正二梅花燦褁衣道駕空裏欲碎時一枝忽飄春信立金毛隻履仗雄威恭惟我。</p>
<p>奇然法兄和尚通玄一脈共處襄州重興黃龍千眾玲瓏圍繞建法幢廿有餘載轟雷掣電所為一雨普潤萬指歸從遺留者個塔樣且道阿誰行染是我法兄既然如是入塔一句又作麼生道四海浪平龍瑞隱天搖地震滿長安喝一喝云奈我法兄惹得拖泥帶水以拄杖指塔云既是無縫塔前如何趨敬四方八面一任永遠供養。</p>
<p class="head3">為戶部管大護法舉火</p>
<p>師云今乃正端陽雲龍空裡接大人登到岸寶印天邊月超離權衡外薰風送北極碧潭霄漢語相助無為力雖然如是即今管老先生在甚麼處安身振威一喝云臨飛得甘露脫塵遇金仙擸火炬云寂光三昧紅蓮社滿目青天玉麒麟便入火。</p>
</div></div>
<div class='div-other'><a id='mulu249' />
<p class='h1'>大覺庵梓舟船禪師語錄</p><p>山主李祥宇請師進庵禮佛偈。</p>
<p>師云從西過東大覺相近雖是安心此方慶幸且道如何興慶底隱靜雖是者個一喝便作禮。</p>
<p>當日阮應富等設齋請上堂梅雪大師白槌畢維那問嫩桂久昌法輪運轉現寶王剎於一毫端且置因什麼檀溪水向大覺海中流出去也師云腳踏兩邊分進云如何是徹底根源師云上座從那裡見得進云當堂舉似師打進云者一棒落在什麼處師云果然露出問打開布袋口放出劫外風推倒山岳粉碎虛空諸人何處安身師云拶破面門鼻頭尖底下種進云分明獨露描畫難成師云者個阿誰進一喝師打云一擊粉碎乃云觸處逢渠大覺示戒全彰正體不涉春秋亙古亙今所以麗珠騰輝然雖道人人腳跟下要取分明斬斷塵勞頓脫生死者個劣虛漢刱入李荒村八條崗裏好下田下座。</p>
<p>淨信庵南嵩師同破有師請師傳戒恒順設齋請上堂主問淨信一聲獅子吼昭明樓上聽知音且道有多少知音者師云請上前來進云毘婆尸佛早留心直至而今不得妙師打進喝云土曠人稀師云遍地生荊棘問古人以砂供佛福滿輪王今恒順設齋請上座且道得個甚麼師云你道個甚麼進云向上一著事如何師打云一雜粉碎問佛出世一手指天一乎指地捏破虛空何處安身師打進喝師云落在甚麼處進云此處安身師云向汝道亦無安身處乃云淨信戒壇闡開爐鞴雨洒珠光報達有分恁麼見得語默動靜誰知<span class='corr'>已</span>根盤大地淨無生振威一喝下座。</p>
<p>鄒德宇等設齋請上堂梵座主白槌畢座主問黃蘗未出世不用棒喝將何法接引師云座主向前主云達磨未來天下太平老賊過東攪亂天下將何處之師云面壁有分主豎拳師云虧爾出手主便禮拜問一真不昧萬法全彰如何是戒師振杖進云二諦圓明坐斷兩頭如何是定師卓拄杖進云三心不了全無慚愧如何是慧師云滿目生輝進云戒定慧且置句裏分明事如何師打云親言出親口進云者一棒落在甚麼處師云處處分明問佛出世時以佛為師佛滅度後以戒為師如何是五宗師云一一問將來進云如何是臨濟宗師云棒頭有眼進云如何是曹洞宗師云眉毛眼上橫進云如何是雲門宗師云別是一家風進云如何是法眼宗師云徹底融通進云如何是溈仰宗師云照破面皮進云五家宗派蒙師指見性成佛事如何師云你見麼士禮拜問有一大將臨陣通身不掛寸絲鎗刀來時如何躲避師云陋巷不騎金色馬回頭卻披破藍衫進云果然天下太平師打云喪身失命乃云學佛貴於出家為僧重於進戒淨信者缽盂裡安柄橫挑一粒盡乘般若故我大覺世尊入泥入水屎尿臭處砙礫生輝未信者蜣蜋諸虫而集其上所為六年苦行得體忘軀入舍城中攪亂豎拂子云者個漢坐斷葛藤窩裡事果是將軍定太平下座。</p>
<p>紅花園觀音庵慧融上座請傳大戒襄樊二城眾居士淮泉等設齋請上堂僧問僧俗聚會選佛場開和尚有何指示師云上座遠來進云舉眼足下看師云恁麼去進禮拜師打問爐鞴洪開人天交接還有賓主也無師云覿面相提進云如何是賓中賓師云東西相對進云如何是賓中主師云杲日當空照進云如何是主中賓師振拄杖進云如何是主中主師云目下無人喜進云賓主蒙師指當陽一句請師宣師云何須重舉似進云千峰勢倒崖邊止萬派聲歸海上消師云珊瑚枝上兩莖眉僧無語師打問云何得無漏廣為利人天師云漢水兩岸清問如何是接初機句師云一雨普潤進云如何是辯衲僧句師云波吒進云如何是正令行的句師云寒梅枝上露紅光進云如何是定乾坤句師打問欣齋即不問放下手卻是甚麼師云打開方知進云人人本有因甚麼不識師展手進禮拜師云好個饅頭乃云昔日祗園精舍說法今朝紅花園裡陞座長者金磚布地府主鼎修金地所以弘戒毘尼個個得戒披衣若不信者步步踏著若有信者虛空著楔雖然如是功不浪施者些說話正是三家村裡麤漢豎拂子云若論者個拂子頭上報春枝下座。</p>
</div>
<div class='div-other'><a id='mulu250' />
<p class='h1'>鷲嶺甘泉梓舟船禪師語錄</p><p>內辰仲冬月十五日本寺雲杲耆舊同襄樊二城眾居士等請。</p>
<p>住鷲嶺甘泉師至山門云昔日鷲嶺今日嶺鷲釋迦不前彌勒不後坐斷兩頭便開門路振威一喝拽杖便八佛殿云東也撞著西也撞著行住坐臥處處撞著且道撞著個甚麼殿裏底一喝便作禮韋馱殿云真實普眼行化三洲應感金湯無我不成無爾不就據室云三處茅室虛空為丈歷代祖師領受痛棒便入。</p>
<p>當日設齋請陞座師至座前指座云這個獅座牙爪露佈咦便登座師拈香云此一瓣香根透四海枝覆蒼天熱向爐中端為祝延今上皇帝聖躬萬歲萬歲萬萬歲伏願鎮統乾坤沾恩普潤次一瓣香日月同明槁木生輝熱向爐中供養滿朝文武本郡尊官各衙勳貴金湯湧沸輔鎮江河再一瓣香威音未至格外提持熱向爐中供養檀溪法弟芝崖和尚并襄樊二城文學檀越居士本寺耆舊等悟入無生同登華藏又拈香云光吞宇宙奉絕諸塵第二回拈出供養江南常州府荊溪保安堂上傳臨濟正宗第三十二世上二下隱先老和尚用酬法乳之恩<span class='corr'>斂</span>衣就座檀溪和尚白椎畢師揮拂云吞吐獅王請出相見僧問三千諸佛與和尚同入甘泉法身自現即不問如何是過去蹤跡師打進云如何是現在蹤跡師振杖進云如何是未來蹤跡師云你見麼進云三千諸佛蒙師指月到十五正團圓師云你道記得熟檀溪監院問道安古佛地和尚又重興老龍送水將何物接待師打進喝師云落在甚麼處進云一聲霹靂毛孔豎萬道金光灼面皮師打云躲跟漢雪庵問掛劍平揮群妖息鷲嶺獨露玉欄杆萬象森羅一口吞即不問吞後事如何師云同一鼻孔進云若恁麼道高建法幢續祖燈去也師云虧你承當笑庵問紫霧盤旋到甘泉長風玉樹月灣灣略施倒嶽傾湫手摩過須彌山外山即不問一念未生事如何師云滿山怪石獰似虎進云徹體本空了然無掛師云如何是你不掛士無語師云獨露慧庵問甘泉獅子吼震動太虛空四眾皆瞻仰好音個個同今日和尚陞座未審將何法示人師云一點水墨兩處成龍進云既然如是大家有分師云要你承當嵩庵問昔亞仙捨曹溪與六祖羲之施廬山與歸宗今日雲杲將甘泉請和尚且道是何意旨師云沒奈你何進云若恁麼道大家俱證宗風去也師云如何是汝宗風進云不識師云好個不識問觀音院裡觀音閣勢至樓前勢至臺若識兩忘空色相觀音那裡出頭來即不問舊殿新開事如何師云此事且置婆子燒庵好個消息進云賊是小人智過君子師云好個俗漢餘庵問超越萬法者是甚麼人師云覿面不識進云畢竟是個甚麼人師打訊庵問前有臥佛把門後有鳳凰展翅左有龍王送水右有峴山疊翠雲集重興甘泉即不問如何是萬壽無疆師云晴明光照進云一言忝華囑十方普皈依師打乃云一言不出諸聖側耳若出一言塞滿虛空若然如是隨出一言合道真如句中無私全彰大用眉毛尖上三千界日月同明共一家為人不行無相寺別尋一路眾君知所謂襄樊二城諸大檀越本寺耆舊兼檀溪法弟和尚專請船上座特演真乘山頭鼓浪鷲嶺至平地陸行無船頭頭盡是玲瓏志清水獨露現真容珍重持行佛制永祝皇王與天齊下座<span class='note-inline'>(檀溪監院盛德徒請)</span>。</p>
</div>
</div><!-- end of div[@id='body'] -->
</body></html>