<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>破山禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu462' />
<p class='juan'>破山禪師語錄卷第十四</p><p class="byline">當陽玉泉嗣法門人印正等編</p>
<div class='div-other'><a id='mulu463' />
<p class='h1'>示偈一</p>
<div class='div-other'><a id='mulu464' />
<p class='h2'>示融一禪人</p><p style="text-indent:0em" class="lg-abnormal"><div class='lg-row'>人無遠計，德無全合。水和泥，了飯錢，不意當<span class='corr'>年</span>濟北老，大愚脅下任還拳。</div>
</p></div>
<div class='div-other'><a id='mulu465' />
<p class='h2'>示須石禪人</p><p style="text-indent:0em" class="lg-abnormal"><div class='lg-row'>深山不隱隱谿口，相共漁樵雪一蓑，雖未登臺作釣叟，魚龍莫敢往來過。</div>
</p></div>
<div class='div-other'><a id='mulu466' />
<p class='h2'>示蕊蓮禪人</p><p style="text-indent:0em" class="lg-abnormal"><div class='lg-row'>箇事從來不可把，頭頭物物任瀟灑，百千三昧問將來，老大麤拳驀口打。</div>
</p></div>
<div class='div-other'><a id='mulu467' />
<p class='h2'>示慧理禪人</p><p style="text-indent:0em" class="lg-abnormal"><div class='lg-row'>東塔眉毛不易窺，長長短短涉離微，有時㪬瞎狸奴眼，不許黃頭問路歸。</div>
</p></div>
<div class='div-other'><a id='mulu468' />
<p class='h2'>示達愚禪人</p><p style="text-indent:0em" class="lg-abnormal"><div class='lg-row'>鼻祖西來謂別傳，賺人特地起[糸*廉]纖，已知濟北風顛漢，拄杖頭邊自豁然。</div>
</p></div>
<div class='div-other'><a id='mulu469' />
<p class='h2'>示靜涵禪人</p><p style="text-indent:0em" class="lg-abnormal"><div class='lg-row'>山橫五六路羊腸，驀直去來荊棘昂，忽地與君通一線，艸鞋腳底盡生光。</div>
</p></div>
<div class='div-other'><a id='mulu470' />
<p class='h2'>示毒風禪人</p><p style="text-indent:0em" class="lg-abnormal"><div class='lg-row'>幾度曾遭義虎來，縱然有口也難開，老僧不是閑相識，痛棒當頭百念灰。</div>
</p></div>
<div class='div-other'><a id='mulu471' />
<p class='h2'>示威力禪人</p><p style="text-indent:0em" class="lg-abnormal"><div class='lg-row'>當<span class='corr'>年</span>行腳怨路滑，而今行腳怨自家，一口沙糖一口屎，橫拈拄杖遍天涯。</div>
</p></div>
<div class='div-other'><a id='mulu472' />
<p class='h2'>示剔眉禪人居山</p><p style="text-indent:0em" class="lg-abnormal"><div class='lg-row'>行腳居山各有時，莫將容易縛茅茨，人來不是輕回話，急欲當機剔起眉。</div>
</p></div>
<div class='div-other'><a id='mulu473' />
<p class='h2'>示渙如上人</p><p style="text-indent:0em" class="lg-abnormal"><div class='lg-row'>幾度扶笻過小橋，為尋知識共雲飄，偶然談及無生句，亂墜空華破六鼇。</div>
</p></div>
<div class='div-other'><a id='mulu474' />
<p class='h2'>示里巷禪人</p><p style="text-indent:0em" class="lg-abnormal"><div class='lg-row'>蹋破芒鞋伎倆窮，倒身應笑少林宗，遲機只為分皮髓，賺我雲山千萬重。</div>
</p></div>
<div class='div-other'><a id='mulu475' />
<p class='h2'>示靈隱禪人</p><p style="text-indent:0em" class="lg-abnormal"><div class='lg-row'>末後如何吐露渠？攔腮劈脊痛嗟噓，機前薦得非三聖，錯恨當年訶瞎驢。</div>
</p></div>
<div class='div-other'><a id='mulu476' />
<p class='h2'>示自若侍者</p><p style="text-indent:0em" class="lg-abnormal"><div class='lg-row'>三度尋師三度打，一番呼喚一番新，有時摸著牛兒也，騎向街頭滿世驚。</div>
</p></div>
<div class='div-other'><a id='mulu477' />
<p class='h2'>示朗愚侍者</p><p style="text-indent:0em" class="lg-abnormal"><div class='lg-row'>二六時中豎起眉，直教覷破話頭疑，師承喚處急須薦，莫待隨聲逐色迷。</div>
</p></div>
<div class='div-other'><a id='mulu478' />
<p class='h2'>示得元關主</p><p style="text-indent:0em" class="lg-abnormal"><div class='lg-row'>箇裏工夫勿論休，惟憑捏定死蛇頭，只遭一口通身徹，毒氣賁賁射斗牛。</div>
</p></div>
<div class='div-other'><a id='mulu479' />
<p class='h2'>示述明典座</p><p style="text-indent:0em" class="lg-abnormal"><div class='lg-row'>變生作熟承誰力？土面灰頭只自知，染就通身油膩氣，放收不下溈山師。</div>
</p></div>
<div class='div-other'><a id='mulu480' />
<p class='h2'>示牛山見斯禪人</p><p style="text-indent:0em" class="lg-abnormal"><div class='lg-row'>來到牛山不見牛，煙雲影裏恣優游，鼻頭拽轉渾無事，拍手童兒始自由。</div>
</p></div>
<div class='div-other'><a id='mulu481' />
<p class='h2'>示純一禪人</p><p style="text-indent:0em" class="lg-abnormal"><div class='lg-row'>立地死漢幾時活？夢眼開兮始行腳，蹋遍雲山應自知，艸鞋不問腳頭闊。</div>
</p></div>
<div class='div-other'><a id='mulu482' />
<p class='h2'>示直指菴了塵主人</p><p style="text-indent:0em" class="lg-abnormal"><div class='lg-row'>鼻祖曾來此岸頭，家風賣盡冷如秋，兒孫幸得霑春力，五葉一華開未休。</div>
</p></div>
<div class='div-other'><a id='mulu483' />
<p class='h2'>示正元禪人</p><p style="text-indent:0em" class="lg-abnormal"><div class='lg-row'>喫緊工夫在<span class='corr'>己</span>躬，何須華浪待春風？灼然是箇金鱗子，安到龍門掌握中。<span class='note-inline'>(時師住龍門)</span></div>
</p></div>
<div class='div-other'><a id='mulu484' />
<p class='h2'>示文光禪人</p><p style="text-indent:0em" class="lg-abnormal"><div class='lg-row'>禪客豫章來錦江，艸鞋錢盡可承當，老僧拄杖對君說，血滴滴時雪上霜。</div>
</p></div>
<div class='div-other'><a id='mulu485' />
<p class='h2'>示玉光禪人</p><p style="text-indent:0em" class="lg-abnormal"><div class='lg-row'>萬峰山裏去逃禪，蛇虎相忘一枕眠，彼此了無生死夢，更容何夢夢驢年？</div>
</p></div>
<div class='div-other'><a id='mulu486' />
<p class='h2'>示無漏禪人</p><p style="text-indent:0em" class="lg-abnormal"><div class='lg-row'>福城一蹋絕荊棘，負痛應知丈扭鼻，野鴨不曾飛去來，空將羅網張天地。</div>
</p></div>
<div class='div-other'><a id='mulu487' />
<p class='h2'>示興渭成居士</p><p style="text-indent:0em" class="lg-abnormal"><div class='lg-row'>就中一句要君知，待客迎賓箇是誰？忽地蹋翻滑石子，頭頭物物不須疑。</div>
</p></div>
<div class='div-other'><a id='mulu488' />
<p class='h2'>示成居士</p><p style="text-indent:0em" class="lg-abnormal"><div class='lg-row'>不將色見與聲求，箇裏如何始徹頭？試問耳聞及目睹，谿聲山色自悠悠。</div>
</p></div>
<div class='div-other'><a id='mulu489' />
<p class='h2'>示茂瞿向居士</p><p style="text-indent:0em" class="lg-abnormal"><div class='lg-row'>五龍谿詠有聯詩，沒箇人來讀斷時，怒起老僧施一喝，與君決破死生疑。</div>
</p></div>
<div class='div-other'><a id='mulu490' />
<p class='h2'>示瑞環陳居士</p><p style="text-indent:0em" class="lg-abnormal"><div class='lg-row'>僊儒業滿陳君志，下手工夫眼最明，惟恐乘雲跨鶴去，題詩留伴老僧行。</div>
</p></div>
<div class='div-other'><a id='mulu491' />
<p class='h2'>示君實蒲居士</p><p style="text-indent:0em" class="lg-abnormal"><div class='lg-row'>茶酒筵中興不同，一般喫到淡和濃，各人肚飽尋歸處，笑指谿山落日紅。</div>
</p></div>
<div class='div-other'><a id='mulu492' />
<p class='h2'>示繪先黃居士</p><p style="text-indent:0em" class="lg-abnormal"><div class='lg-row'>汝非三十年前事，戒酒除葷骨不凡，更向箇中知痛癢，棒頭喝下長優曇。</div>
</p></div>
<div class='div-other'><a id='mulu493' />
<p class='h2'>示棘生白居士</p><p style="text-indent:0em" class="lg-abnormal"><div class='lg-row'>吾將水艸按牛頭，一度生懽一度愁，只待芒繩爛卻鼻，蘆華明月任沉浮。</div>
</p></div>
<div class='div-other'><a id='mulu494' />
<p class='h2'>示鐵壁黃居士</p><p style="text-indent:0em" class="lg-abnormal"><div class='lg-row'>身如鐵壁意如山，一點迷雲任往還，㘞地聲開星月朗，照來明暗不相干。</div>
</p></div>
<div class='div-other'><a id='mulu495' />
<p class='h2'>示桂宇張居士</p><p style="text-indent:0em" class="lg-abnormal"><div class='lg-row'>指君父母未生前，面目本來如儼然，青則青兮白則白，更無一處不生妍。</div>
</p></div>
<div class='div-other'><a id='mulu496' />
<p class='h2'>示心宇胡居士</p><p style="text-indent:0em" class="lg-abnormal"><div class='lg-row'>鼻祖西來意若何？一江星月鼓風波，蘆華未向枝頭洩，<span class='corr'>已</span>到魚龍脊上過。</div>
</p></div>
<div class='div-other'><a id='mulu497' />
<p class='h2'>示德宇萬居士</p><p style="text-indent:0em" class="lg-abnormal"><div class='lg-row'>觸背關頭一點疑，直教透過始應知，聲前不許容無物，處處逢渠卻是誰？</div>
</p></div>
<div class='div-other'><a id='mulu498' />
<p class='h2'>示瑞華李居士</p><p style="text-indent:0em" class="lg-abnormal"><div class='lg-row'>先入玄門後釋門，二家活計不須論，就中若也知端的，鼻孔依然搭上唇。</div>
</p></div>
<div class='div-other'><a id='mulu499' />
<p class='h2'>示玉所班居士</p><p style="text-indent:0em" class="lg-abnormal"><div class='lg-row'>阿誰拖汝死屍來？口不開兮眼不開，為要與些酸子話，石頭瓦礫笑吾儕。</div>
</p></div>
<div class='div-other'><a id='mulu500' />
<p class='h2'>示仁吾陳居士</p><p style="text-indent:0em" class="lg-abnormal"><div class='lg-row'>金剛會裏金剛種，萬億佛前結下來，更把話頭空四相，任從馬腹與驢胎。</div>
</p></div>
<div class='div-other'><a id='mulu501' />
<p class='h2'>示聘吾黃居士</p><p style="text-indent:0em" class="lg-abnormal"><div class='lg-row'>白業紅塵盡不開，道人無事只閒閒，老僧覿面無閒話，幾箇金剛圈跳難？</div>
</p></div>
<div class='div-other'><a id='mulu502' />
<p class='h2'>示廓宇黃居士禮峨眉</p><p style="text-indent:0em" class="lg-abnormal"><div class='lg-row'>艸鞋得得上峨眉，為睹賢師白象兒，覿面已知成妄想，原來輸與萬峰騎。</div>
</p></div>
<div class='div-other'><a id='mulu503' />
<p class='h2'>示誾所班居士禮法華</p><p style="text-indent:0em" class="lg-abnormal"><div class='lg-row'>萬仞崖前禮法華，一行一字白牛車，生公昔日曾拈此，頑石點頭始到家。</div>
</p></div>
<div class='div-other'><a id='mulu504' />
<p class='h2'>示周居士</p><p style="text-indent:0em" class="lg-abnormal"><div class='lg-row'>生死不明發一問，山僧只對不明明，有時明得不明處，半夜烏雞雪上行。</div>
</p></div>
<div class='div-other'><a id='mulu505' />
<p class='h2'>示默石禪人<span class='note-inline'>(師示眾說偈，命眾續後句，凡有續者，師復聯而示之，此紀其七。)</span></p><p style="text-indent:0em" class="lg-abnormal"><div class='lg-row'>生死已盡，還續甚麼？雖有見諦，啞人哩囉。咦！更向烏龜前作揖，不妨拍手笑呵呵。</div>
</p></div>
<div class='div-other'><a id='mulu506' />
<p class='h2'>示唯心禪人</p><p style="text-indent:0em" class="lg-abnormal"><div class='lg-row'>山水依然是故鄉，草鞋錢盡可承當，祖翁一片閒田地，幾度耕來幾度荒。</div>
</p></div>
<div class='div-other'><a id='mulu507' />
<p class='h2'>示心融禪人</p><p style="text-indent:0em" class="lg-abnormal"><div class='lg-row'>露出摩醯眼放光，破沙盆是雪加霜，此回不遇盧醫手，金屑依然成翳瘡。</div>
</p></div>
<div class='div-other'><a id='mulu508' />
<p class='h2'>示師中禪人</p><p style="text-indent:0em" class="lg-abnormal"><div class='lg-row'>者點靈光不覆藏，輝天鑑地露堂堂，老僧不識狸奴面，誤認師姑是阿孃。</div>
</p></div>
<div class='div-other'><a id='mulu509' />
<p class='h2'>示大疑禪人</p><p style="text-indent:0em" class="lg-abnormal"><div class='lg-row'>萬古長輝不夜光，兩眉中處盡全彰，貧兒不識在衣裏，乞食沿門道短長。</div>
</p></div>
<div class='div-other'><a id='mulu510' />
<p class='h2'>示南詢禪人</p><p style="text-indent:0em" class="lg-abnormal"><div class='lg-row'>惟有清風明月長，驚人無事下禪床，孃生面孔纔輕觸，幾點寒梅白曉窗。</div>
</p></div>
<div class='div-other'><a id='mulu511' />
<p class='h2'>示遍拙禪人</p><p style="text-indent:0em" class="lg-abnormal"><div class='lg-row'>瓦礫石頭皆放光，無遍無正絕商量，有時變作崖前虎，威距峨眉白象王。</div>
</p></div>
<div class='div-other'><a id='mulu512' />
<p class='h2'>示雪臂巒禪人</p><p style="text-indent:0em" class="lg-abnormal"><div class='lg-row'>破衲頭陀不會詩，顛拈倒弄自呈癡，筆尖點盡天中影，豈許馬師笑簸箕？</div>
</p><p style="text-indent:0em" class="lg-abnormal"><div class='lg-row'>猗猗翠竹任疏狂，落節招人截短長，養就雄才堪敵國，算來無處可承當。</div>
</p></div>
<div class='div-other'><a id='mulu513' />
<p class='h2'>示唯也禪人</p><p style="text-indent:0em" class="lg-abnormal"><div class='lg-row'>堪笑今時逐塊流，妄將水艸按牛頭，老僧不是成閒管，恐擬真金溷作鋀。</div>
</p></div>
<div class='div-other'><a id='mulu514' />
<p class='h2'>示蒼松禪人</p><p style="text-indent:0em" class="lg-abnormal"><div class='lg-row'>毒中當<span class='corr'>年</span>一禍胎，而今拽杖走雲崖，忽然撞著瞎驢也，劈脊攔腮夢眼開。</div>
</p></div>
<div class='div-other'><a id='mulu515' />
<p class='h2'>示壽山禪人</p><p style="text-indent:0em" class="lg-abnormal"><div class='lg-row'>乘雲忽地步孤峰，快得杖藜卻化龍，盡夜怒雷風雨作，曉來紅日又當空。</div>
</p></div>
<div class='div-other'><a id='mulu516' />
<p class='h2'>示靈隱禪人</p><p style="text-indent:0em" class="lg-abnormal"><div class='lg-row'>靈隱山中靈隱堂，為人不徹露鋒鋩，老僧非是成閒管，總要渠儂得所長。</div>
</p></div>
<div class='div-other'><a id='mulu517' />
<p class='h2'>示慧心禪人</p><p style="text-indent:0em" class="lg-abnormal"><div class='lg-row'>道人無事隱江干，夜月當空心膽寒，不識就中端的旨，揮毫珍重莫瞞頇。</div>
</p><p style="text-indent:0em" class="lg-abnormal"><div class='lg-row'>行腳住山心未了，卻來者裏落荒艸，艸深無處覓龍蛇，無奈我家中毒早。</div>
</p><p style="text-indent:0em" class="lg-abnormal"><div class='lg-row'>秖有一張無用紙，卻來教我寫新詩，忽然想得無交涉，也是心空及第兒。</div>
</p></div>
<div class='div-other'><a id='mulu518' />
<p class='h2'>示靈木禪人</p><p style="text-indent:0em" class="lg-abnormal"><div class='lg-row'>推蓬月下弄鉤竿，負命金鱗任往還，若得煙輕風浪盡，始敲漁火過巴關。</div>
</p></div>
<div class='div-other'><a id='mulu519' />
<p class='h2'>示微言關主</p><p style="text-indent:0em" class="lg-abnormal"><div class='lg-row'>曾將伎倆弄關頭，今對老僧無所酬，古德尚遺磚鏡喻，車牛不活打車牛。</div>
</p></div>
<div class='div-other'><a id='mulu520' />
<p class='h2'>示靜虛禪人</p><p style="text-indent:0em" class="lg-abnormal"><div class='lg-row'>拳頭巴掌活當機，活得當機覓指歸，滿肚荒荊不解薦，疑心疑性落依俙。</div>
</p></div>
<div class='div-other'><a id='mulu521' />
<p class='h2'>示心田戒子</p><p style="text-indent:0em" class="lg-abnormal"><div class='lg-row'>老僧不戒戒初機，正欲初機入理微，皎若冰霜佛所印，菩提心地戒光飛。</div>
</p></div>
<div class='div-other'><a id='mulu522' />
<p class='h2'>示無著禪人居山</p><p style="text-indent:0em" class="lg-abnormal"><div class='lg-row'>鋤頭高閣白雲中，不掘西來便掘東，翻出玄沙枯榾柮，劃開腳指笑虛空。</div>
</p></div>
<div class='div-other'><a id='mulu523' />
<p class='h2'>示六疑禪人</p><p style="text-indent:0em" class="lg-abnormal"><div class='lg-row'>疑盡淨兮釋六疑，竿頭進步少人知，有時識得玄沙虎，便是西河師子兒。</div>
</p></div>
<div class='div-other'><a id='mulu524' />
<p class='h2'>示復源沙彌</p><p style="text-indent:0em" class="lg-abnormal"><div class='lg-row'>學道英資在少年，身強力健道心堅，豁然得見自家底，始信如來不妄言。</div>
</p></div>
<div class='div-other'><a id='mulu525' />
<p class='h2'>示悅可禪人</p><p style="text-indent:0em" class="lg-abnormal"><div class='lg-row'>一重山又一重山，竹杖芒鞋不得閒，送往迎來無別旨，都盧只為鐵蛇關。</div>
</p></div>
<div class='div-other'><a id='mulu526' />
<p class='h2'>示悅心禪者</p><p style="text-indent:0em" class="lg-abnormal"><div class='lg-row'>山重重處水重重，就裏渾無一竅通，惟有天涯雲路別，時時縹緲帶長虹。</div>
</p></div>
<div class='div-other'><a id='mulu527' />
<p class='h2'>示不我禪人</p><p style="text-indent:0em" class="lg-abnormal"><div class='lg-row'>與吾相住不曾疏，總為江山間隔殊，若得就中分不隔，何天令我不毘盧？</div>
</p></div>
<div class='div-other'><a id='mulu528' />
<p class='h2'>示大慈禪人</p><p style="text-indent:0em" class="lg-abnormal"><div class='lg-row'>相伴吾儕數十年，钁頭邊事可如前，一鋤曲蟺兩頭動，試問那頭便豁然。</div>
</p></div>
<div class='div-other'><a id='mulu529' />
<p class='h2'>示半偈飯頭</p><p style="text-indent:0em" class="lg-abnormal"><div class='lg-row'>幾度不知飯熟否，一回喫到肚皮空，飽餐只賸些些意，留與山童瞌睡濃。</div>
</p></div>
<div class='div-other'><a id='mulu530' />
<p class='h2'>示龍淵禪者</p><p style="text-indent:0em" class="lg-abnormal"><div class='lg-row'>獨坐蒲團歲月悠，牢牢捏定死蛇頭，有時毒氣一聲發，衝倒東山石牯牛。</div>
</p></div>
<div class='div-other'><a id='mulu531' />
<p class='h2'>示得中施居士</p><p style="text-indent:0em" class="lg-abnormal"><div class='lg-row'>與君覿面痛加掌，打破虛空沒伎倆，撒手只教血濺天，饅頭鐵餡令人想。</div>
</p></div>
<div class='div-other'><a id='mulu532' />
<p class='h2'>示唯然禪人</p><p style="text-indent:0em" class="lg-abnormal"><div class='lg-row'>唯佛與佛皆印道，應知此道絕言詮，老僧到此云不識，試問達磨傳不傳？</div>
</p></div>
<div class='div-other'><a id='mulu533' />
<p class='h2'>示崑源孫居士</p><p style="text-indent:0em" class="lg-abnormal"><div class='lg-row'>不見一法即如來，扇頭驀豎何其獃？根源徹處翻迷跡，夢眼重重撥不開。</div>
</p></div>
<div class='div-other'><a id='mulu534' />
<p class='h2'>示無宗禪人</p><p style="text-indent:0em" class="lg-abnormal"><div class='lg-row'>火爐頭句口頻開，為我同門久措懷，分袂留題標梵閣，風雲無日不徘徊。</div>
</p></div>
<div class='div-other'><a id='mulu535' />
<p class='h2'>示梅熟禪人</p><p style="text-indent:0em" class="lg-abnormal"><div class='lg-row'>梅子熟兮堪正味，隨風飄落濫泥地，拾來顆顆甚馨香，只恐逢人百雜碎。</div>
</p></div>
<div class='div-other'><a id='mulu536' />
<p class='h2'>示快雪禪人</p><p style="text-indent:0em" class="lg-abnormal"><div class='lg-row'>雙桂堂中住兩年，腳跟未穩強參前，老僧不問路頭事，瓦塊石峰解荅禪。</div>
</p></div>
<div class='div-other'><a id='mulu537' />
<p class='h2'>示心宗知客</p><p style="text-indent:0em" class="lg-abnormal"><div class='lg-row'>沿途荊棘說來麼？腳下芒鞋笑口多，驀直路頭須照管，到家終不問如何。</div>
</p><p style="text-indent:0em" class="lg-abnormal"><div class='lg-row'>老僧一墨盡渠勞，始信千山雲霧高，珍重腳頭腳底下，艸鞋破處恨聲號。</div>
</p></div>
<div class='div-other'><a id='mulu538' />
<p class='h2'>示仁安禪宿</p><p style="text-indent:0em" class="lg-abnormal"><div class='lg-row'>七十七翁病復蘇，純鋼打就箇頭盧，有時撞破天邊月，大地風光何處無？</div>
</p></div>
<div class='div-other'><a id='mulu539' />
<p class='h2'>示道雅典座</p><p style="text-indent:0em" class="lg-abnormal"><div class='lg-row'>殷勤事眾福如山，漫莫將心當等閒，非是老僧妄註腳，六<span class='corr'>年</span>苦行得人難。</div>
</p></div>
<div class='div-other'><a id='mulu540' />
<p class='h2'>示了宗禪人</p><p style="text-indent:0em" class="lg-abnormal"><div class='lg-row'>無吾宗嗣無可了，了得如如向上宗，試問箇中何可了？不勞彈指笑虛空。</div>
</p></div>
<div class='div-other'><a id='mulu541' />
<p class='h2'>示東也禪者</p><p style="text-indent:0em" class="lg-abnormal"><div class='lg-row'>此來忽地遇東風，得意濃時便轉蓬，若還風力不到處，生死存亡不異宗。</div>
</p></div>
<div class='div-other'><a id='mulu542' />
<p class='h2'>示空如監院</p><p style="text-indent:0em" class="lg-abnormal"><div class='lg-row'>漫道空空空如也，于中有箇不空者，試將返境入空時，亦是鑽龜並打瓦。</div>
</p></div>
<div class='div-other'><a id='mulu543' />
<p class='h2'>示瑞雲禪者</p><p style="text-indent:0em" class="lg-abnormal"><div class='lg-row'>扶笻直上翠微巔，滿目風聲颯颯然，路上許多荊棘<span class='corr'>刺</span>，與君說出我逃禪。</div>
</p></div>
<div class='div-other'><a id='mulu544' />
<p class='h2'>示二隱禪人</p><p style="text-indent:0em" class="lg-abnormal"><div class='lg-row'>佛祖機鋒動靜中，開田拽石不他宗，雖然種艸一般別，受用初無有異同。</div>
</p></div>
<div class='div-other'><a id='mulu545' />
<p class='h2'>示空谷禪人</p><p style="text-indent:0em" class="lg-abnormal"><div class='lg-row'>萬籟傳聲應谷響，千崖靈竅日嘶風，若將耳聽誠難會，始信巫山十二峰。</div>
</p></div>
<div class='div-other'><a id='mulu546' />
<p class='h2'>示印中趙居士</p><p style="text-indent:0em" class="lg-abnormal"><div class='lg-row'>東西南北杳無際，若有纖毫即是塵，兩眼相逢對兩眼，箇中誰是出頭人？</div>
</p></div>
<div class='div-other'><a id='mulu547' />
<p class='h2'>示雙谿楊居士</p><p style="text-indent:0em" class="lg-abnormal"><div class='lg-row'>曹源一滴落雙谿，問是三家村阿誰？珍重清風握在手，東搖西擲任施為。</div>
</p></div>
<div class='div-other'><a id='mulu548' />
<p class='h2'>示觀生行者</p><p style="text-indent:0em" class="lg-abnormal"><div class='lg-row'>變生作熟為人勤，業盡福增覺道成，始信凡情情斷處，別無聖解與渠論。</div>
</p></div>
<div class='div-other'><a id='mulu549' />
<p class='h2'>示易菴西堂</p><p style="text-indent:0em" class="lg-abnormal"><div class='lg-row'>萬竹山中無賸言，擬開口處便還拳，連連打徹自家底，勝過諸方五味禪。</div>
</p><p style="text-indent:0em" class="lg-abnormal"><div class='lg-row'>相逢不謂道和難，只在工夫密密間，非是老僧慳吝法，棒頭落處月星寒。</div>
</p></div>
<div class='div-other'><a id='mulu550' />
<p class='h2'>示石幢首座</p><p style="text-indent:0em" class="lg-abnormal"><div class='lg-row'>禪堂四面盡皆田，夜夜蝦蟆宇宙喧，子細聽來無別語，聲聲啼破葛藤禪。</div>
</p></div>
<div class='div-other'><a id='mulu551' />
<p class='h2'>示勒石禪宿</p><p style="text-indent:0em" class="lg-abnormal"><div class='lg-row'>老不歇心心不歇，打坐坐禪禪不徹，擬欲深山埋著頭，只恐撞破天邊月。</div>
</p><p style="text-indent:0em" class="lg-abnormal"><div class='lg-row'>雙桂堂中坐一夏，無端惹得老僧罵，從教鼻孔自遼天，嗅落枝頭華雨下。</div>
</p></div>
<div class='div-other'><a id='mulu552' />
<p class='h2'>示明璽禪者</p><p style="text-indent:0em" class="lg-abnormal"><div class='lg-row'>學道如撐逆水舟，愈撐愈退不回頭，機關用盡渾無得，撥轉從教直直流。</div>
</p></div>
<div class='div-other'><a id='mulu553' />
<p class='h2'>示觀宇禪人</p><p style="text-indent:0em" class="lg-abnormal"><div class='lg-row'>善法堂前擬聖流，凄涼蜀地祖燈秋，閑拈拄杖敲霜月，萬朵青山嘯點頭。</div>
</p></div>
<div class='div-other'><a id='mulu554' />
<p class='h2'>示惺幻禪宿</p><p style="text-indent:0em" class="lg-abnormal"><div class='lg-row'>牛首山中老比丘，洞明<span class='corr'>己</span>事到竿頭，應知艸足牛淳也，露地眠雲不計秋。</div>
</p></div>
<div class='div-other'><a id='mulu555' />
<p class='h2'>示雲嶠禪人</p><p style="text-indent:0em" class="lg-abnormal"><div class='lg-row'>欲向高梁未得來，而今夢眼醒卻開，急將一句活頭語，痛為賢徒莫亂猜。</div>
</p></div>
<div class='div-other'><a id='mulu556' />
<p class='h2'>示繼竹法孫</p><p style="text-indent:0em" class="lg-abnormal"><div class='lg-row'>雖是少年有大志，進堂出入非容易，忽然蹋得艸鞋穿，始信腳跟得點地。</div>
</p></div>
<div class='div-other'><a id='mulu557' />
<p class='h2'>示燕石法孫</p><p style="text-indent:0em" class="lg-abnormal"><div class='lg-row'>相逢相別十餘秋，未恰老僧拄杖頭，試問何時知痛癢？白雲天際任風流。</div>
</p></div>
<div class='div-other'><a id='mulu558' />
<p class='h2'>示吼雪禪人</p><p style="text-indent:0em" class="lg-abnormal"><div class='lg-row'>相逢相別十餘<span class='corr'>年</span>，箇裏如何得悄然？今日扇頭書一語，雪華飄落梅華前。</div>
</p></div>
<div class='div-other'><a id='mulu559' />
<p class='h2'>示當臺禪人</p><p style="text-indent:0em" class="lg-abnormal"><div class='lg-row'>中道機開誰箇知？如人飲水自相宜，老僧非是閒錐劄，不惜憐兒老面皮。</div>
</p><p style="text-indent:0em" class="lg-abnormal"><div class='lg-row'>倒拈祖印印森森，萬壑千崖定腳跟，珍重隨緣堪挂錫，漫教獨覺惹人爭。</div>
</p></div>
<div class='div-other'><a id='mulu560' />
<p class='h2'>示四聰禪人</p><p style="text-indent:0em" class="lg-abnormal"><div class='lg-row'>天然種艸不須論，動靜渾忘物外人，今日臨行書一偈，何殊箇裏絕疏親？</div>
</p></div>
<div class='div-other'><a id='mulu561' />
<p class='h2'>示笑白禪人</p><p style="text-indent:0em" class="lg-abnormal"><div class='lg-row'>名山高出有名人，隨處相將淡世情，惟有破山伎倆別，頭頭物物是嘉珍。</div>
</p></div>
<div class='div-other'><a id='mulu562' />
<p class='h2'>示大素禪人</p><p style="text-indent:0em" class="lg-abnormal"><div class='lg-row'>曾聞山上佛現鳥，聲到耳邊不復聞，始信返聞聞自性，普賢白象獨為尊。</div>
</p></div>
<div class='div-other'><a id='mulu563' />
<p class='h2'>示洞初禪人</p><p style="text-indent:0em" class="lg-abnormal"><div class='lg-row'>佛現鳥聲日日啼，人人頑聽力猶疲，相逢漫道前村好，尚有前村隔遠谿。</div>
</p></div>
<div class='div-other'><a id='mulu564' />
<p class='h2'>示雲嶠監院</p><p style="text-indent:0em" class="lg-abnormal"><div class='lg-row'>曾聞古德輔叢林，逆順機緣無易心，自此任教肝膽碎，終身相繼意深深。</div>
</p></div>
<div class='div-other'><a id='mulu565' />
<p class='h2'>示策眉禪宿</p><p style="text-indent:0em" class="lg-abnormal"><div class='lg-row'>適到老僧方丈中，開言吐語盡同風，剛剛只有無情棒，要打山前老凍儂。</div>
</p></div>
<div class='div-other'><a id='mulu566' />
<p class='h2'>示無息禪人</p><p style="text-indent:0em" class="lg-abnormal"><div class='lg-row'>沿途荊棘對渠說，只是渠儂總不知，始信玄沙不過嶺，腳跟未動正相宜。</div>
</p></div>
<div class='div-other'><a id='mulu567' />
<p class='h2'>示再三禪人</p><p style="text-indent:0em" class="lg-abnormal"><div class='lg-row'>三番四復到吾堂，搜盡枯腸念未忘，珍重沙灘滑石子，有時腳底放毫光。</div>
</p></div>
<div class='div-other'><a id='mulu568' />
<p class='h2'>示隱玄禪者</p><p style="text-indent:0em" class="lg-abnormal"><div class='lg-row'>艸鞋莫問石頭滑，行到山窮與水窮，試聽崖前猛虎過，一聲哮吼盡家風。</div>
</p></div>
<div class='div-other'><a id='mulu569' />
<p class='h2'>示宏悌葉孝子割股愈親</p><p style="text-indent:0em" class="lg-abnormal"><div class='lg-row'>割股愈親雖丈夫，愈親豈在臭皮膚？聖賢命脈合如是，大道幾乎溷小途。</div>
</p></div>
<div class='div-other'><a id='mulu570' />
<p class='h2'>示秋水西堂</p><p style="text-indent:0em" class="lg-abnormal"><div class='lg-row'>老僧示病卻沉屙，一日三時問者多，惟有闍黎高著眼，佛頭潑糞是如何？</div>
</p></div>
<div class='div-other'><a id='mulu571' />
<p class='h2'>示密旨法孫</p><p style="text-indent:0em" class="lg-abnormal"><div class='lg-row'>沿途荊棘萬千言，說盡清涼枯木禪，只好往來留箇跡，漫將口耳誤相傳。</div>
</p></div>
<div class='div-other'><a id='mulu572' />
<p class='h2'>示朴存禪人</p><p style="text-indent:0em" class="lg-abnormal"><div class='lg-row'>往往來來遇老僧，拳頭巴掌未曾伸，試將此語對君說，痛癢何如徹死生？</div>
</p></div>
<div class='div-other'><a id='mulu573' />
<p class='h2'>示懋弼火頭</p><p style="text-indent:0em" class="lg-abnormal"><div class='lg-row'>勞筋苦骨壞僧衣，飯熟羹濃住火歸，撒手不知身力倦，只愁沒箇火星飛。</div>
</p></div>
<div class='div-other'><a id='mulu574' />
<p class='h2'>示明暉禪人</p><p style="text-indent:0em" class="lg-abnormal"><div class='lg-row'>來來去去路頭長，帶累艸鞋腳下忙，忽地蹋翻滑石子，轉身依舊看斜陽。</div>
</p></div>
<div class='div-other'><a id='mulu575' />
<p class='h2'>示慈容上人</p><p style="text-indent:0em" class="lg-abnormal"><div class='lg-row'>萬般無如出家好，出家決定沒煩惱，縱有機境不相投，渾如晴空一電埽。</div>
</p></div>
<div class='div-other'><a id='mulu576' />
<p class='h2'>示唯唯禪人</p><p style="text-indent:0em" class="lg-abnormal"><div class='lg-row'>舉筆欲拈新句子，依然還落舊家風，若將短杖探溝壑，疑是深雲起臥龍。</div>
</p></div>
<div class='div-other'><a id='mulu577' />
<p class='h2'>示穎凡禪人</p><p style="text-indent:0em" class="lg-abnormal"><div class='lg-row'>一箇蒲團一座山，經行坐臥得心安，<span class='corr'>㲯</span>毿破衲蒙頭睡，一任佛來天地間。</div>
</p></div>
<div class='div-other'><a id='mulu578' />
<p class='h2'>示九彥禪人</p><p style="text-indent:0em" class="lg-abnormal"><div class='lg-row'>萬竹山中百日期，蒲團坐破猛提撕，忽然驚起梁間燕，痛語喃喃釋所疑。</div>
</p></div>
<div class='div-other'><a id='mulu579' />
<p class='h2'>示無私維那</p><p style="text-indent:0em" class="lg-abnormal"><div class='lg-row'>竹林忽出參天筍，勢欲吞雲吐霧來，逐雨隨風多變態，渾然如醉聽春雷。</div>
</p></div>
<div class='div-other'><a id='mulu580' />
<p class='h2'>示淡月行人</p><p style="text-indent:0em" class="lg-abnormal"><div class='lg-row'>老牛耕破妙高峰，不許和犁當一工，今日白雲橫谷口，藤華野鳥鬧叢叢。</div>
</p></div>
<div class='div-other'><a id='mulu581' />
<p class='h2'>示四可禪人</p><p style="text-indent:0em" class="lg-abnormal"><div class='lg-row'>老僧力倦與神疲，書字無心筆筆奇，珍重帶歸他日後，石頭瓦塊尚生疑。</div>
</p></div>
<div class='div-other'><a id='mulu582' />
<p class='h2'>示先開禪者</p><p style="text-indent:0em" class="lg-abnormal"><div class='lg-row'>一隊芒鞋獰似虎，遼天拄杖活如龍，相逢漫道雲遊者，箇裏機關迥不同。</div>
</p></div>
<div class='div-other'><a id='mulu583' />
<p class='h2'>示機樞禪人</p><p style="text-indent:0em" class="lg-abnormal"><div class='lg-row'>與吾相伴幾經秋，眼老昏華不濟頭，只得為君通一線，南山雲起北山憂。</div>
</p><p style="text-indent:0em" class="lg-abnormal"><div class='lg-row'>老僧棕履舊家風，一世眼高不與同，今日送君歸故里，蹋翻波底日輪紅。</div>
</p></div>
<div class='div-other'><a id='mulu584' />
<p class='h2'>示伴石禪者</p><p style="text-indent:0em" class="lg-abnormal"><div class='lg-row'>忽起一番行腳事，蒲團拄杖並芒鞋，前途蹋破極頑石，開口呵呵笑我儕。</div>
</p></div>
<div class='div-other'><a id='mulu585' />
<p class='h2'>示心源禪者</p><p style="text-indent:0em" class="lg-abnormal"><div class='lg-row'>曹谿一片墜腰石，千古令人想不來，珍重心源如是作，管教碓觜覺華開。</div>
</p></div>
<div class='div-other'><a id='mulu586' />
<p class='h2'>示南枝禪人</p><p style="text-indent:0em" class="lg-abnormal"><div class='lg-row'>從來臨濟白拈賊，偷人鼻孔喫人血，無端鼓起大波瀾，魚龍攪動只教徹。</div>
</p></div>
<div class='div-other'><a id='mulu587' />
<p class='h2'>示常然禪人</p><p style="text-indent:0em" class="lg-abnormal"><div class='lg-row'>忽然行腳來三教，撞著盲龜開眼睛，木孔值浮天地外，棒頭消息恰山僧。</div>
</p></div>
<div class='div-other'><a id='mulu588' />
<p class='h2'>示心止禪人</p><p style="text-indent:0em" class="lg-abnormal"><div class='lg-row'>香爐山上香爐峰，日有煙雲繞碧空，珍重上天惜鼻孔，莫教觸碎與人同。</div>
</p></div>
<div class='div-other'><a id='mulu589' />
<p class='h2'>示盡浪沙彌</p><p style="text-indent:0em" class="lg-abnormal"><div class='lg-row'>勤習沙彌莫等閒，相隨野叟過梁山，應知別有天然樂，鐘鼓明明示汝安。</div>
</p></div>
<div class='div-other'><a id='mulu590' />
<p class='h2'>示拈笑禪人</p><p style="text-indent:0em" class="lg-abnormal"><div class='lg-row'>參禪學道須年少，色力方剛堪可了，任是楊岐栗棘蓬，吞來數數不知飽。</div>
</p><p style="text-indent:0em" class="lg-abnormal"><div class='lg-row'>大道無門沒奈何，任人穿鑿定干戈，有時摸著乾坤眼，山不開華水不波。</div>
</p></div>
<div class='div-other'><a id='mulu591' />
<p class='h2'>示本空禪人</p><p style="text-indent:0em" class="lg-abnormal"><div class='lg-row'>動亦如如靜亦如，漫言肘後有真符，老僧試問渠儂也，荅我須教一字無。</div>
</p></div>
<div class='div-other'><a id='mulu592' />
<p class='h2'>示三堅禪者</p><p style="text-indent:0em" class="lg-abnormal"><div class='lg-row'>艸鞋只怨路頭長，行盡終無腳放光，惟有枯椿爛榾柮，與人劃血自承當。</div>
</p></div>
<div class='div-other'><a id='mulu593' />
<p class='h2'>示五空圊頭</p><p style="text-indent:0em" class="lg-abnormal"><div class='lg-row'>箇事從來沒覆藏，頓開衣線露堂堂，韶陽老子曾拈出，只是時人逐臭香。</div>
</p></div>
<div class='div-other'><a id='mulu594' />
<p class='h2'>示天鏡侍者</p><p style="text-indent:0em" class="lg-abnormal"><div class='lg-row'>籬菊開時霜正濃，一枝傲出嶺頭松，渾然不怕經寒暑，吐霧吞雲勢若龍。</div>
</p></div>
<div class='div-other'><a id='mulu595' />
<p class='h2'>示尼西宗關主</p><p style="text-indent:0em" class="lg-abnormal"><div class='lg-row'>一半信兮一半疑，三生六十劫還遲，此回若不開心眼，難效當<span class='corr'>年</span>尼總持。</div>
</p></div>
<div class='div-other'><a id='mulu596' />
<p class='h2'>示尼一喝</p><p style="text-indent:0em" class="lg-abnormal"><div class='lg-row'>如何可是沙彌行？向道師姑莫養兒，拄杖昔<span class='corr'>年</span>曾觸忤，及今懷滿肚皮疑。</div>
</p><p style="text-indent:0em" class="lg-abnormal"><div class='lg-row'>幽居常在菜園沱，卻勝中天一大峨，白象有時輸與你，莫將騎去惑檀那。</div>
</p></div>
<div class='div-other'><a id='mulu597' />
<p class='h2'>示尼湛源</p><p style="text-indent:0em" class="lg-abnormal"><div class='lg-row'>一回相見一回新，錦水灘頭釣箇鱗，若也吞雲吐霧去，尚通消息與山僧。</div>
</p></div>
<div class='div-other'><a id='mulu598' />
<p class='h2'>示尼天然</p><p style="text-indent:0em" class="lg-abnormal"><div class='lg-row'>圓頂方袍大丈夫，威儀動靜體如如，時時摸著衣線下，不枉空門續祖圖。</div>
</p></div>
<div class='div-other'><a id='mulu599' />
<p class='h2'>示尼惺默</p><p style="text-indent:0em" class="lg-abnormal"><div class='lg-row'>惺惺寂寂寂惺惺，默默無言始識真，若到語默不到處，始知箇裏即無生。</div>
</p></div>
<div class='div-other'><a id='mulu600' />
<p class='h2'>示尼惺凡</p><p style="text-indent:0em" class="lg-abnormal"><div class='lg-row'>了知世道皆了也，即此了凡即聖因，看盡世間凡與聖，都盧別是一家春。</div>
</p></div>
<div class='div-other'><a id='mulu601' />
<p class='h2'>示尼自惺</p><p style="text-indent:0em" class="lg-abnormal"><div class='lg-row'>若道自惺惺何物？阿誰知是箇中人？經行坐臥渾無事，只在當人一念真。</div>
</p></div>
<div class='div-other'><a id='mulu602' />
<p class='h2'>示尼若玉</p><p style="text-indent:0em" class="lg-abnormal"><div class='lg-row'>承送老僧一隊鞋，半隨赤腳半塵埃，有時踏破腳跟露，始信機鋒不亂來。</div>
</p></div>
<div class='div-other'><a id='mulu603' />
<p class='h2'>示尼林菴主</p><p style="text-indent:0em" class="lg-abnormal"><div class='lg-row'>曾問祖師蜜蜜意，腕頭掐捏甚分明，時人不解當陽薦，錯向籬邊打葛藤。</div>
</p></div>
<div class='div-other'><a id='mulu604' />
<p class='h2'>示尼佛然</p><p style="text-indent:0em" class="lg-abnormal"><div class='lg-row'>肝膽從來不可別，為忠為孝盡於期，老僧為贈臨行句，拄杖頭邊箇是誰？</div>
</p></div>
<div class='div-other'><a id='mulu605' />
<p class='h2'>示印空善人</p><p style="text-indent:0em" class="lg-abnormal"><div class='lg-row'>八歲龍女尚成佛，而今人道豈難為？若然就裏知端的，華笑鳥吟不較遲。</div>
</p></div>
<div class='div-other'><a id='mulu606' />
<p class='h2'>示發閒善人</p><p style="text-indent:0em" class="lg-abnormal"><div class='lg-row'>鳥吟華笑不他宗，只在工夫日用中，忽地蹋翻波是水，了知色色總成空。</div>
</p></div>
<div class='div-other'><a id='mulu607' />
<p class='h2'>示祖聯善人</p><p style="text-indent:0em" class="lg-abnormal"><div class='lg-row'>生死關頭一點疑，終朝念念猛提撕，情忘識盡生荊棘，刺殺山頭老古錐。</div>
</p></div>
<div class='div-other'><a id='mulu608' />
<p class='h2'>示天階秦居士</p><p style="text-indent:0em" class="lg-abnormal"><div class='lg-row'>問君讀盡幾車書？握管文成似有餘。我已搖鞭君信否？歸家應笑倒騎驢。</div>
</p></div>
<div class='div-other'><a id='mulu609' />
<p class='h2'>示劍白黃居士</p><p style="text-indent:0em" class="lg-abnormal"><div class='lg-row'>高梁拔劍出營東，猛烈巍峨氣岸雄，得勝歸來分野戍，惟留玉帶振吾宗。</div>
</p></div>
<div class='div-other'><a id='mulu610' />
<p class='h2'>示桂生秦居士</p><p style="text-indent:0em" class="lg-abnormal"><div class='lg-row'>歲除忽索扇頭詩，滿肚荒荊得句遲，幸有一枝梅伎倆，和風送與桂翁知。</div>
</p></div>
<div class='div-other'><a id='mulu611' />
<p class='h2'>示一吾曹居士</p><p style="text-indent:0em" class="lg-abnormal"><div class='lg-row'>差別階級賢聖位，都盧一法即無為，拈來試問參玄者，眼上生毛兩道眉。</div>
</p></div>
<div class='div-other'><a id='mulu612' />
<p class='h2'>示慶吾陳居士</p><p style="text-indent:0em" class="lg-abnormal"><div class='lg-row'>治亂未定道初行，引得時人生愛憎，狗肉饅頭君既喫，莫教污我破沙盆。</div>
</p></div>
<div class='div-other'><a id='mulu613' />
<p class='h2'>示榮所胡居士</p><p style="text-indent:0em" class="lg-abnormal"><div class='lg-row'>山後山前幾箇松，飛飛拂拂鼓熏風，常臨耳畔通消息，只是無人達此宗。</div>
</p></div>
<div class='div-other'><a id='mulu614' />
<p class='h2'>示紹泉周居士</p><p style="text-indent:0em" class="lg-abnormal"><div class='lg-row'>鐵面閻羅難摸索，銅頭衲子豈能窺？箇中一點真消息，拈向君前漏洩機。</div>
</p></div></div>
<p class='juan'>破山禪師語錄卷第十四</p>
<div class='div-w'><p style="margin-left:0em;text-indent:1em"><span class='note-inline'>(辰州浦峰四世法孫性炅　沅州明山四世法孫惟梁同刻破山和尚語錄第十四卷　堆藍弘禮禪人對　秀水謝文英書　倪君亮子天章刊)</span></p>
<p><span class='note-inline'>(康熙庚申年仲春日，嘉禾楞嚴般若坊附藏流通)</span></p>
</div>
</div><!-- end of div[@id='body'] -->
</body></html>