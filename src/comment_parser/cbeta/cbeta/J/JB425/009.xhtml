<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>即非禪師全錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu209' />
<p class='juan'>即非禪師全錄卷之九</p><p class="byline">門人明洞性安性節明覺明幢仝編</p>
<div class='div-other'><a id='mulu210' />
<p class='h1'>贊</p>
<div class='div-other'><a id='mulu211' />
<p class='h2'>文殊大士<span class='note-inline'>(五首)</span></p><p style="text-indent:0em" class="lg-abnormal"><div class='lg-row'>熱瞞七佛教壞善財被人看破藏身五臺倒跨金毛子天上戲毬來</div>
</p><p style="text-indent:0em" class="lg-abnormal"><div class='lg-row'>截斷維摩舌頭鈍置迦葉槌楗跨金毛遊戲十方原不離靈山會上</div>
</p><p style="text-indent:0em" class="lg-abnormal"><div class='lg-row'>我真文殊非文殊按下獅子如騎驢大智深達法源底南無過去七佛師</div>
</p><p style="text-indent:0em" class="lg-abnormal"><div class='lg-row'>通身是劍通身佛身不可持弒何物一毛頭上億金毛吼破虛空芳艸綠</div>
</p><p style="text-indent:0em" class="lg-abnormal"><div class='lg-row'>若也著色相空花猶未除一切心清淨是真見文殊</div>
</p></div>
<div class='div-other'><a id='mulu212' />
<p class='h2'>普賢大士<span class='note-inline'>(四首)</span></p><p style="text-indent:0em" class="lg-abnormal"><div class='lg-row'>佛口化生華嚴長子行高於山願多於雨毛頭迸出白象王億蘇彌盧在裏許</div>
</p><p style="text-indent:0em" class="lg-abnormal"><div class='lg-row'>以理印行珠圓玉皦經卷不大微塵不小二千缾瀉酬何長咳嗽一聲答<span class='corr'>已</span>了</div>
</p><p style="text-indent:0em" class="lg-abnormal"><div class='lg-row'>何疏普眼何親善財被人檢點峨嵋活埋依然藏不得騎象舞三臺</div>
</p><p style="text-indent:0em" class="lg-abnormal"><div class='lg-row'>謂是菩薩身<span class='corr'>執</span>相總徒然不捨眾生行是名供普賢</div>
</p></div>
<div class='div-other'><a id='mulu213' />
<p class='h2'>維摩大士</p><p style="text-indent:0em" class="lg-abnormal"><div class='lg-row'>大千為榻臥維摩病與眾生不較多三萬二千都拱手瞿曇亦不奈伊何</div>
</p><p style="text-indent:0em" class="lg-abnormal"><div class='lg-row'>獨臥毘耶城目中無聖人一柄龜毛拂掃空諸法塵</div>
</p></div>
<div class='div-other'><a id='mulu214' />
<p class='h2'>觀音大士</p><p style="text-indent:0em" class="lg-abnormal"><div class='lg-row'>稽首過去正法明聲色堆頭觀世音擬對君王親說法一毫頭上現全身</div>
</p><p style="text-indent:0em" class="lg-abnormal"><div class='lg-row'>百千手眼一毫頭個個須開頂上眸覷破自他無相相鐵船沒底也教浮</div>
</p><p style="text-indent:0em" class="lg-abnormal"><div class='lg-row'>身似泰山盤石安中流砥柱截狂瀾海潮音裏宮商別眼聽是名清淨觀</div>
</p><p style="text-indent:0em" class="lg-abnormal"><div class='lg-row'>鸚鵡能說法軍持解知音寒岩觀自在滄海無邊身大哉慈悲父處處度迷津</div>
</p><p style="text-indent:0em" class="lg-abnormal"><div class='lg-row'>三十二應如鏡現形不留朕跡豈涉途程婆心生鐵鑄南無正法明</div>
</p><p style="text-indent:0em" class="lg-abnormal"><div class='lg-row'>眼聽雷鳴耳觀電爛聲色堆頭突出手眼慈悲如水月淨穢皆赴感</div>
</p><p style="text-indent:0em" class="lg-abnormal"><div class='lg-row'>凡夫色礙二乘聲礙耳觀眼聽渾無物是則名為觀自在</div>
</p><p style="text-indent:0em" class="lg-abnormal"><div class='lg-row'>一月現眾水圓明清淨觀大悲千手眼攝在一毫端有意描不成無心畫卻像欲求出世身不離世間相讚歎無量壽現此無邊身承事皆如意還他大福人一滴杏花雨散為楊柳風善財行腳返笑破福城東無作大悲心切切於救世滿目皆男兒幾箇知母意有求皆如意南無觀世音豁開正法眼隨處現婆心忘卻婆心苦為憐赤子歡滄江明月上托出走珠盤淨缾納大海荷葉載三千慈愍眾生苦無時不現前木人見花鳥石女聽雷鳴返聞聞自性是名觀世音智入無邊身慈應河沙國了無淨穢殊如水涵明月去來無轍跡法說有顯密能救世間苦觀音玅智力鏡含菩薩面鐵鑄老婆心婆心如日月光明耀古今福德男智慧女慧如日德似雨菩提逢春花實並舉解眾生縛還佛祖債一物不為縱橫自在</div>
</p><p style="text-indent:0em" class="lg-abnormal"><div class='lg-row'>三十二應十四無畏如月臨川毫力不費</div>
</p><p style="text-indent:0em" class="lg-abnormal"><div class='lg-row'>觀無所觀兀坐蒲團三十二應月蘸秋潭</div>
</p><p style="text-indent:0em" class="lg-abnormal"><div class='lg-row'>黑白分明卷舒自在頂門隻眼普觀沙界</div>
</p><p style="text-indent:0em" class="lg-abnormal"><div class='lg-row'>得大自在證真圓通無剎不現如無邊春</div>
</p><p style="text-indent:0em" class="lg-abnormal"><div class='lg-row'>東土導師西方補處踏斷兩條向甚處去</div>
</p><p style="text-indent:0em" class="lg-abnormal"><div class='lg-row'>千手千眼自覷不見念念觀音時時出現</div>
</p><p style="text-indent:0em" class="lg-abnormal"><div class='lg-row'>滿眼春色滿耳秋聲剎剎塵塵觀世音</div>
</p><p style="text-indent:0em" class="lg-abnormal"><div class='lg-row'>古鏡當臺坐斷去來密移一步大地花開<span class='note-inline'>(立身)</span></div>
</p><p style="text-indent:0em" class="lg-abnormal"><div class='lg-row'>不離谿聲山色處處圓通普門長年巖上閒看瀑欲令眾生識本源<span class='note-inline'>(觀瀑)</span></div>
</p><p style="text-indent:0em" class="lg-abnormal"><div class='lg-row'>大悲海裏立生涯千葉蓮花水面栽為度眾生登九品百千手眼一齊開<span class='note-inline'>(千手千眼)</span></div>
</p></div>
<div class='div-other'><a id='mulu215' />
<p class='h2'>三十二相<span class='note-inline'>(曇瑞上座請)</span></p>
<div class='div-other'><a id='mulu216' />
<p class='h3'>大士因童子請法</p><p style="text-indent:0em" class="lg-abnormal"><div class='lg-row'>大士端立童子胡跪有求赴感願施無畏</div>
</p></div>
<div class='div-other'><a id='mulu217' />
<p class='h3'>大士和南</p><p style="text-indent:0em" class="lg-abnormal"><div class='lg-row'>空垂仰蓮佛坐其上補處現前鞠躬合掌</div>
</p></div>
<div class='div-other'><a id='mulu218' />
<p class='h3'>龍聽法</p><p style="text-indent:0em" class="lg-abnormal"><div class='lg-row'>說不以口聽必以角轉此業身以法為樂</div>
</p></div>
<div class='div-other'><a id='mulu219' />
<p class='h3'>大士坐薝蔔叢中</p><p style="text-indent:0em" class="lg-abnormal"><div class='lg-row'>毛孔吐香化為薝蔔解五濁穢供一切佛</div>
</p></div>
<div class='div-other'><a id='mulu220' />
<p class='h3'>童子倒地作求物勢大士以手招之</p><p style="text-indent:0em" class="lg-abnormal"><div class='lg-row'>以信為母以施為子三輪空寂我方與汝</div>
</p></div>
<div class='div-other'><a id='mulu221' />
<p class='h3'>騎獅子</p><p style="text-indent:0em" class="lg-abnormal"><div class='lg-row'>勇猛難羈柔慈可攝一彈指頃超無量劫</div>
</p></div>
<div class='div-other'><a id='mulu222' />
<p class='h3'>寒潭印月</p><p style="text-indent:0em" class="lg-abnormal"><div class='lg-row'>感必在我信生汝心心心水月在在觀音</div>
</p></div>
<div class='div-other'><a id='mulu223' />
<p class='h3'>籃貯錦鯉</p><p style="text-indent:0em" class="lg-abnormal"><div class='lg-row'>大地魚籃全提不醒一片婆心千江月影</div>
</p></div>
<div class='div-other'><a id='mulu224' />
<p class='h3'>大士端坐蓮花韋馱持杵護侍</p><p style="text-indent:0em" class="lg-abnormal"><div class='lg-row'>蓮花無染慧劍光燄魔外妖邪莫伺其便</div>
</p></div>
<div class='div-other'><a id='mulu225' />
<p class='h3'>大士手捧尊佛</p><p style="text-indent:0em" class="lg-abnormal"><div class='lg-row'>心外無佛佛外無心心佛俱非識取觀音</div>
</p></div>
<div class='div-other'><a id='mulu226' />
<p class='h3'>童子戲鸚</p><p style="text-indent:0em" class="lg-abnormal"><div class='lg-row'>童子戲鸚鸚戲童子戲為佛事大士不語</div>
</p></div>
<div class='div-other'><a id='mulu227' />
<p class='h3'>持蓮行道</p><p style="text-indent:0em" class="lg-abnormal"><div class='lg-row'>大士行道手捧蓮花一塵不染香遍河沙</div>
</p></div>
<div class='div-other'><a id='mulu228' />
<p class='h3'>出神童子作禮</p><p style="text-indent:0em" class="lg-abnormal"><div class='lg-row'>大士假寐神從口出童子惺惺空中禮足</div>
</p></div>
<div class='div-other'><a id='mulu229' />
<p class='h3'>鬼負童子</p><p style="text-indent:0em" class="lg-abnormal"><div class='lg-row'>大慈悲父法王真子不費文錢鬼可役使</div>
</p></div>
<div class='div-other'><a id='mulu230' />
<p class='h3'>童子先大士而行</p><p style="text-indent:0em" class="lg-abnormal"><div class='lg-row'>我坐爾坐我行爾行機先一著不讓當仁</div>
</p></div>
<div class='div-other'><a id='mulu231' />
<p class='h3'>大士坐巨石</p><p style="text-indent:0em" class="lg-abnormal"><div class='lg-row'>佛心體空石心體貞惟貞與空不受纖塵</div>
</p></div>
<div class='div-other'><a id='mulu232' />
<p class='h3'>倚坐荷葉足躡蓮花</p><p style="text-indent:0em" class="lg-abnormal"><div class='lg-row'>花葉有異根本則同躡承匪力佛身如空</div>
</p></div>
<div class='div-other'><a id='mulu233' />
<p class='h3'>手握浮圖童子問訊</p><p style="text-indent:0em" class="lg-abnormal"><div class='lg-row'>七級浮圖猶如提壺道力殊勝童子曩謨</div>
</p></div>
<div class='div-other'><a id='mulu234' />
<p class='h3'>渡蓮舟</p><p style="text-indent:0em" class="lg-abnormal"><div class='lg-row'>為渡群流駕葉蓮舟不施櫓棹直到岸頭</div>
</p></div>
<div class='div-other'><a id='mulu235' />
<p class='h3'>那伽荷載</p><p style="text-indent:0em" class="lg-abnormal"><div class='lg-row'>足躡龍背遨遊法海猛性能馴真觀自在</div>
</p></div>
<div class='div-other'><a id='mulu236' />
<p class='h3'>正几轉視</p><p style="text-indent:0em" class="lg-abnormal"><div class='lg-row'>竟日抱几回顧不<span class='corr'>已</span>童子來也何憂何喜</div>
</p></div>
<div class='div-other'><a id='mulu237' />
<p class='h3'>老翁指顧</p><p style="text-indent:0em" class="lg-abnormal"><div class='lg-row'>汝有所指說盡道理語默雙忘依然不是</div>
</p></div>
<div class='div-other'><a id='mulu238' />
<p class='h3'>曇花現座</p><p style="text-indent:0em" class="lg-abnormal"><div class='lg-row'>坐優曇花手捧其實非其種類瞻嗅不及</div>
</p></div>
<div class='div-other'><a id='mulu239' />
<p class='h3'>籃裝三笊籬手握一木杓</p><p style="text-indent:0em" class="lg-abnormal"><div class='lg-row'>三界有漏一念無為撈得童子日日相隨</div>
</p></div>
<div class='div-other'><a id='mulu240' />
<p class='h3'>古柳為榻童子語鸚</p><p style="text-indent:0em" class="lg-abnormal"><div class='lg-row'>身依古柳靜觀自在童子指鸚汝超三界</div>
</p></div>
<div class='div-other'><a id='mulu241' />
<p class='h3'>手展貝葉</p><p style="text-indent:0em" class="lg-abnormal"><div class='lg-row'>教外別傳法離文字纔涉思惟落第二義</div>
</p></div>
<div class='div-other'><a id='mulu242' />
<p class='h3'>行持甘露缾</p><p style="text-indent:0em" class="lg-abnormal"><div class='lg-row'>攜甘露缾遍蘇熱惱難行能行到所不到</div>
</p></div>
<div class='div-other'><a id='mulu243' />
<p class='h3'>磐石倚竹</p><p style="text-indent:0em" class="lg-abnormal"><div class='lg-row'>貞忘其石幽忘其竹回小向大拗直作曲</div>
</p></div>
<div class='div-other'><a id='mulu244' />
<p class='h3'>置函石上</p><p style="text-indent:0em" class="lg-abnormal"><div class='lg-row'>陰陽匪涉原從化生不無寶卷焉知錚錚</div>
</p></div>
<div class='div-other'><a id='mulu245' />
<p class='h3'>禪定</p><p style="text-indent:0em" class="lg-abnormal"><div class='lg-row'>石頭蠢動皆應得定大士不然禪寂如鏡</div>
</p></div>
<div class='div-other'><a id='mulu246' />
<p class='h3'>乘蓮</p><p style="text-indent:0em" class="lg-abnormal"><div class='lg-row'>渡人自度獨泛蓮舟船頭撥轉海水逆流</div>
</p></div>
<div class='div-other'><a id='mulu247' />
<p class='h3'>海涌金盆</p><p style="text-indent:0em" class="lg-abnormal"><div class='lg-row'>曉日東昇光不汝獨昏雨晦冥眉光交燭</div>
</p></div></div>
<div class='div-other'><a id='mulu248' />
<p class='h2'>枯木大士<span class='note-inline'>(慧覺上人請)</span></p><p style="text-indent:0em" class="lg-abnormal"><div class='lg-row'>惟此真實枝葉自落久臥青山何異鎖骨藏身不密被人摸索具足梵形不假雕琢全木是佛全佛是木救苦尋聲如月赴壑蟻聽以身龍聽以角根根圓通超出五濁佛木假名離真何托返觀遺聞即究竟覺</div>
</p></div>
<div class='div-other'><a id='mulu249' />
<p class='h2'>經繪大士像</p><p style="margin-left:3em"><span class='note-inline'>(三昧禪人瀝指血為墨以普門品寫大士像近視之如蟻陣成行遠視之了無字跡可謂巧心玅手以遊戲為佛事堪種成佛之因倘向筆畫外突開隻眼是深入三昧)</span>。</p>
<p style="text-indent:0em" class="lg-abnormal"><div class='lg-row'>通身是經誰為觀音春回雪裏花滿千林</div>
</p></div>
<div class='div-other'><a id='mulu250' />
<p class='h2'>勢至</p><p style="text-indent:0em" class="lg-abnormal"><div class='lg-row'>彈指裂虛空魔宮皆震動一切自歸正引入蓮花洞</div>
</p></div>
<div class='div-other'><a id='mulu251' />
<p class='h2'>地藏王</p><p style="text-indent:0em" class="lg-abnormal"><div class='lg-row'>不違昔本誓紅日出西方度盡度不盡南無地藏王</div>
</p></div>
<div class='div-other'><a id='mulu252' />
<p class='h2'>十六羅漢</p><p style="text-indent:0em" class="lg-abnormal"><div class='lg-row'>第二門頭開方便各顯神通十八變安禪入定兩尊慈肉眼凡夫覷不見</div>
</p><p style="text-indent:0em" class="lg-abnormal"><div class='lg-row'>見思惑斷證阿羅漢向上一路只得一半那一半如何讚形名未兆時看</div>
</p></div>
<div class='div-other'><a id='mulu253' />
<p class='h2'>降龍</p><p style="text-indent:0em" class="lg-abnormal"><div class='lg-row'>願大滄溟小心空應器寬渾身在裏許切勿弄泥團</div>
</p></div>
<div class='div-other'><a id='mulu254' />
<p class='h2'>伏虎</p><p style="text-indent:0em" class="lg-abnormal"><div class='lg-row'>座下老大虫馴伏同廝養正眼忽觀來也是閒伎倆</div>
</p></div>
<div class='div-other'><a id='mulu255' />
<p class='h2'>十八尊羅漢一軸</p><p style="text-indent:0em" class="lg-abnormal"><div class='lg-row'>十八應真阿羅漢俱是靈山記莂儔為應娑竭羅王供各展神通逐浪遊欲把恆河都一吸恐教海底吼泥牛嚫受驪龍珠一顆至今無價莫能酬</div>
</p></div>
<div class='div-other'><a id='mulu256' />
<p class='h2'>羅漢渡谿</p><p style="text-indent:0em" class="lg-abnormal"><div class='lg-row'>出境渡谿渾身水泥不先自度接人無梯有生可覺我執猶迷四相俱空誰證菩提</div>
</p></div>
<div class='div-other'><a id='mulu257' />
<p class='h2'>十八尊者</p>
<div class='div-other'><a id='mulu258' />
<p class='h3'>布袋</p><p style="text-indent:0em" class="lg-abnormal"><div class='lg-row'>囊藏大地坐斷古今百千日月流出胸襟</div>
</p></div>
<div class='div-other'><a id='mulu259' />
<p class='h3'>入定</p><p style="text-indent:0em" class="lg-abnormal"><div class='lg-row'>正觀無我定者是誰返觀實相無作思惟</div>
</p></div>
<div class='div-other'><a id='mulu260' />
<p class='h3'>持尺</p><p style="text-indent:0em" class="lg-abnormal"><div class='lg-row'>拈起禪尺佛也不識勘驗諸方不留朕蹟</div>
</p></div>
<div class='div-other'><a id='mulu261' />
<p class='h3'>焚香</p><p style="text-indent:0em" class="lg-abnormal"><div class='lg-row'>栴檀玅香不煙自熱鼻觀無聞虛空逼塞</div>
</p></div>
<div class='div-other'><a id='mulu262' />
<p class='h3'>了經</p><p style="text-indent:0em" class="lg-abnormal"><div class='lg-row'>義天朗耀隨讀隨空月輪穿海影過無蹤</div>
</p></div>
<div class='div-other'><a id='mulu263' />
<p class='h3'>揮麈</p><p style="text-indent:0em" class="lg-abnormal"><div class='lg-row'>手內有拂身外無染清淨無瑕拭此一點</div>
</p></div>
<div class='div-other'><a id='mulu264' />
<p class='h3'>補衲</p><p style="text-indent:0em" class="lg-abnormal"><div class='lg-row'>裁荷成痕補雲無蹟密下一鍼思慮不及</div>
</p></div>
<div class='div-other'><a id='mulu265' />
<p class='h3'>閒坐</p><p style="text-indent:0em" class="lg-abnormal"><div class='lg-row'>放卻雙眸接取一足若問春秋盆艸時綠</div>
</p></div>
<div class='div-other'><a id='mulu266' />
<p class='h3'>展卷</p><p style="text-indent:0em" class="lg-abnormal"><div class='lg-row'>尊者此卷不著文字為伊不薦展以開示</div>
</p></div>
<div class='div-other'><a id='mulu267' />
<p class='h3'>如意</p><p style="text-indent:0em" class="lg-abnormal"><div class='lg-row'>恆持如意而作佛事一切眾生俱圓種智</div>
</p></div>
<div class='div-other'><a id='mulu268' />
<p class='h3'>鳴鐸</p><p style="text-indent:0em" class="lg-abnormal"><div class='lg-row'>手動鈴鳴鐸空音息萬法惟心證<span class='corr'>波</span>羅密</div>
</p></div>
<div class='div-other'><a id='mulu269' />
<p class='h3'>敲魚</p><p style="text-indent:0em" class="lg-abnormal"><div class='lg-row'>魚梵清吐聞以眼入一根既返音聞雙寂</div>
</p></div>
<div class='div-other'><a id='mulu270' />
<p class='h3'>結印</p><p style="text-indent:0em" class="lg-abnormal"><div class='lg-row'>以身作觀以手結印咒不言中魔外歸正</div>
</p></div>
<div class='div-other'><a id='mulu271' />
<p class='h3'>降龍</p><p style="text-indent:0em" class="lg-abnormal"><div class='lg-row'>一顆摩尼光吞無際引取獰龍缽中遊戲</div>
</p></div>
<div class='div-other'><a id='mulu272' />
<p class='h3'>伏虎</p><p style="text-indent:0em" class="lg-abnormal"><div class='lg-row'>於菟跳梁尊者善將善機既寂彼惡亦忘</div>
</p></div>
<div class='div-other'><a id='mulu273' />
<p class='h3'>觀蓮</p><p style="text-indent:0em" class="lg-abnormal"><div class='lg-row'>清風在手明月非賒冰心雪質一朵蓮花</div>
</p></div>
<div class='div-other'><a id='mulu274' />
<p class='h3'>安禪</p><p style="text-indent:0em" class="lg-abnormal"><div class='lg-row'>諸漏<span class='corr'>已</span>盡稿木其形不定不亂常寂常惺</div>
</p></div>
<div class='div-other'><a id='mulu275' />
<p class='h3'>長眉</p><p style="text-indent:0em" class="lg-abnormal"><div class='lg-row'>道尊德備臘高眉長不起于座應供十方</div>
</p></div></div>
<div class='div-other'><a id='mulu276' />
<p class='h2'>鉤洗香象</p><p style="text-indent:0em" class="lg-abnormal"><div class='lg-row'>象王威德世間無應世猶如水底烏彼此無瘡安樂甚何勞傷損好皮膚</div>
</p></div>
<div class='div-other'><a id='mulu277' />
<p class='h2'>童子為尊者明耳</p><p style="text-indent:0em" class="lg-abnormal"><div class='lg-row'>耳裏根廛壅幾時疏通幸有小廝兒牙關咬定辭難措癢痛由來當自知</div>
</p></div>
<div class='div-other'><a id='mulu278' />
<p class='h2'>空生尊者</p><p style="text-indent:0em" class="lg-abnormal"><div class='lg-row'>宴坐天雨花空生未作家佛眼覷不見何處攃泥沙</div>
</p></div>
<div class='div-other'><a id='mulu279' />
<p class='h2'>布袋和尚<span class='note-inline'>(十五首)</span></p><p style="text-indent:0em" class="lg-abnormal"><div class='lg-row'>掌示神珠迷者不顧欲落泥中恐成染污待他回心兩手交付一花普春大心獨露</div>
</p><p style="text-indent:0em" class="lg-abnormal"><div class='lg-row'>放下藤條不落照用拋卻扇子不作炎涼為甚把住布袋留取作戲逢場</div>
</p><p style="text-indent:0em" class="lg-abnormal"><div class='lg-row'>特地分身百億囊灰到處成跡好與三十烏藤趁入銀山鐵壁</div>
</p><p style="text-indent:0em" class="lg-abnormal"><div class='lg-row'>布袋拖泥帶水拄杖打雨敲風莫嫌不歸兜率家舍原在途中</div>
</p><p style="text-indent:0em" class="lg-abnormal"><div class='lg-row'>佛祖眼睛穿一串穢土淨邦囊半袋虛空背上立乾坤輸我此時都不會</div>
</p><p style="text-indent:0em" class="lg-abnormal"><div class='lg-row'>自離兜率天分身入肆廛知音猶未遇在處且隨緣</div>
</p><p style="text-indent:0em" class="lg-abnormal"><div class='lg-row'>袋盡大千界依然無一物因我識得汝驢年得成佛</div>
</p><p style="text-indent:0em" class="lg-abnormal"><div class='lg-row'>人為兒女癡爾為眾生癡癡心無日了成佛待何時</div>
</p><p style="text-indent:0em" class="lg-abnormal"><div class='lg-row'>乾坤常自在日月任他忙布袋都放下大地浚囊藏</div>
</p><p style="text-indent:0em" class="lg-abnormal"><div class='lg-row'>知汝厭娑婆相邀出愛河放開三不了把住六波羅</div>
</p><p style="text-indent:0em" class="lg-abnormal"><div class='lg-row'>不行而至無為而成布袋放下坐享太平</div>
</p><p style="text-indent:0em" class="lg-abnormal"><div class='lg-row'>肚寬似海坐儼如山雙眸秋水春風笑顏</div>
</p><p style="text-indent:0em" class="lg-abnormal"><div class='lg-row'>放無量光倒垂隻臂全提眾生阿鞞跋致</div>
</p><p style="text-indent:0em" class="lg-abnormal"><div class='lg-row'>圓滿覺智朗然獨存春風一塵半袋乾坤</div>
</p><p style="text-indent:0em" class="lg-abnormal"><div class='lg-row'>寬著肚皮放下布袋過現未來於法自在</div>
</p><p class="head3">又<span class='note-inline'>(十八子圍繞)</span></p>
<p style="text-indent:0em" class="lg-abnormal"><div class='lg-row'>淨穢收一袋到處生捏怪拋擲百千番展轉無罣礙貪著小兒曹願求各所愛十方八面來空有一齊賽自離兜率宮走遍大千界度盡難度人未還菩薩債當時遇山僧都喚來踏碓約住六門頭一箇不許退然後各賜棒趁入龍華會方知我法王於法得自在</div>
</p></div>
<div class='div-other'><a id='mulu280' />
<p class='h2'>對月了經</p><p style="text-indent:0em" class="lg-abnormal"><div class='lg-row'>月白紙一色眼與墨俱黑玅義箇中圓了亦不可得</div>
</p></div>
<div class='div-other'><a id='mulu281' />
<p class='h2'>朝陽補衲</p><p style="text-indent:0em" class="lg-abnormal"><div class='lg-row'>挑出一輪紅撥開一線路補教無縫時心眼一齊露</div>
</p></div>
<div class='div-other'><a id='mulu282' />
<p class='h2'>二尊者同幀一翻經一補衲</p><p style="text-indent:0em" class="lg-abnormal"><div class='lg-row'>補不完讀不了趁取山月皎東一句西一鍼滴漏知多少線斷眼空紅輪東曉</div>
</p></div>
<div class='div-other'><a id='mulu283' />
<p class='h2'>寶掌</p><p style="text-indent:0em" class="lg-abnormal"><div class='lg-row'>千年願住世為度娑婆人日月互相照是師掌上珍</div>
</p></div>
<div class='div-other'><a id='mulu284' />
<p class='h2'>豐干</p><p style="text-indent:0em" class="lg-abnormal"><div class='lg-row'>這阿師嬾似傲帝王來也不起佛祖薄而不做謂是豐干耶何異眼中著屑謂非豐干耶依然石邊打坐熱瞞多少人阿誰想得到無端饒舌被人窺破</div>
</p><p style="text-indent:0em" class="lg-abnormal"><div class='lg-row'>者箇老豐干機忘心自安晨昏臥猛虎總作石頭看道富德豐菸菟相從頓忘物我如空合空</div>
</p></div>
<div class='div-other'><a id='mulu285' />
<p class='h2'>寒山</p><p style="text-indent:0em" class="lg-abnormal"><div class='lg-row'>無字詩誰沒有不妨和你三兩首紙上描來總非真除卻寒山誰敵手</div>
</p><p style="text-indent:0em" class="lg-abnormal"><div class='lg-row'>了無清夢落人間嬴得浮生一世間不覺天風來檻外一池秋水動寒山<span class='note-inline'>(打睡)</span></div>
</p><p style="text-indent:0em" class="lg-abnormal"><div class='lg-row'>一條鐵楖栗重如須彌山有人扶得起許伊是同參鼓掌狂吟拍拍是令穢土淨邦竹筒貯盡</div>
</p><p style="text-indent:0em" class="lg-abnormal"><div class='lg-row'>狀似癡狂意不顛倒無韻之詩愈讀愈好</div>
</p></div>
<div class='div-other'><a id='mulu286' />
<p class='h2'>拾得</p><p style="text-indent:0em" class="lg-abnormal"><div class='lg-row'>一物也無掃箇甚麼呵呵呵拈起何如放倒放不倒一任掃破太虛空銕帚曇花開朵朵</div>
</p><p style="text-indent:0em" class="lg-abnormal"><div class='lg-row'>至人無夢入夢三昧度顛倒眾出夢想界夢中拾得覺來空開眼應須作夢會<span class='note-inline'>(打睡)</span></div>
</p><p style="text-indent:0em" class="lg-abnormal"><div class='lg-row'>一卷沒字詩開口便成錯有人和得成許伊超無學</div>
</p><p style="text-indent:0em" class="lg-abnormal"><div class='lg-row'>拈起笤帚有用有照冷地看來一場好笑</div>
</p><p style="text-indent:0em" class="lg-abnormal"><div class='lg-row'>掃空佛魔不留朕蹟特地全彰剩卻遍吉</div>
</p><p style="text-indent:0em" class="lg-abnormal"><div class='lg-row'>元無點塵掃個甚麼拂落空花為結實果</div>
</p></div>
<div class='div-other'><a id='mulu287' />
<p class='h2'>寒拾同軸</p><p style="text-indent:0em" class="lg-abnormal"><div class='lg-row'>相逢無半面千里有知音笑破寒山口難描拾得心</div>
</p></div>
<div class='div-other'><a id='mulu288' />
<p class='h2'>四睡</p><p style="text-indent:0em" class="lg-abnormal"><div class='lg-row'>理寂事也寂心空境亦空無夢亦無想坐斷主人翁忽遇大蟲欠伸時如何寒拾拍笑舞春風豐干踏轉一輪紅</div>
</p><p style="text-indent:0em" class="lg-abnormal"><div class='lg-row'>人睡虎亦睡彼此施無畏虎醒人亦醒彼此俱忘形稽首如空合空大哉慈悲至仁</div>
</p></div>
<div class='div-other'><a id='mulu289' />
<p class='h2'>杯渡和尚</p><p style="text-indent:0em" class="lg-abnormal"><div class='lg-row'>腳下不知滄海闊大圓鏡裏日浮杯吸乾巨浪無涓滴戴角金鼇掣得回</div>
</p></div>
<div class='div-other'><a id='mulu290' />
<p class='h2'>金華聖者</p><p style="text-indent:0em" class="lg-abnormal"><div class='lg-row'>亥元如喫木楂羹格外風流過一生不是末梢誇好手賺他個個落深阬</div>
</p></div>
<div class='div-other'><a id='mulu291' />
<p class='h2'>韋馱</p><p style="text-indent:0em" class="lg-abnormal"><div class='lg-row'>摩那天王真子大權菩薩降神十八世曾居將軍之位六九生示現宰輔之身受佛遺囑護轉法輪無邊功德福利天人</div>
</p></div>
<div class='div-other'><a id='mulu292' />
<p class='h2'>關大王</p><p style="text-indent:0em" class="lg-abnormal"><div class='lg-row'>惟義不朽山河共固其心愈赤日月並明挺身護國衛道忘形所以為聰明正直之伽藍神</div>
</p><p style="text-indent:0em" class="lg-abnormal"><div class='lg-row'>配天配帝神祗至尊丹心昭日月正氣塞乾坤</div>
</p></div>
<div class='div-other'><a id='mulu293' />
<p class='h2'>役小角<span class='note-inline'>(靈秀道士請)</span></p><p style="text-indent:0em" class="lg-abnormal"><div class='lg-row'>和州役小角少敏而博學岩居三十年艸食以自樂持咒驅鬼神騰空遊海岳箕而之伽藍神靈難測度</div>
</p></div>
<div class='div-other'><a id='mulu294' />
<p class='h2'>媽祖</p><p style="margin-left:3em"><span class='note-inline'>(永樂己丑正月敕封宋靈惠夫人林氏為護國庇民玅靈昭應弘仁普濟天妃)</span>。</p>
<p style="text-indent:0em" class="lg-abnormal"><div class='lg-row'>懿德天堪配洪恩海共深揚帆登寶所慈愛見婆心</div>
</p></div></div>
</div><!-- end of div[@id='body'] -->
</body></html>