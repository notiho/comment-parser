<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>即非禪師全錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu398' />
<p class='juan'>即非禪師全錄卷之十二</p><p class="byline">門人明洞性安性節明覺明幢仝編</p>
<div class='div-other'><a id='mulu399' />
<p class='h1'>自贊</p>
<div class='div-other'><a id='mulu400' />
<p class='h2'>法雲洞上座請</p><p style="text-indent:0em" class="lg-abnormal"><div class='lg-row'>者個和尚倔倔僵僵打風打雨一條拄杖若非徹骨兒爭敢近傍</div>
</p></div>
<div class='div-other'><a id='mulu401' />
<p class='h2'>曇瑞安上座請</p><p style="text-indent:0em" class="lg-abnormal"><div class='lg-row'>者和尚不著相山為身海為量師黃檗祖百丈教兒孫惟向上接得楊岐真種艸迸出曇花恆供養</div>
</p></div>
<div class='div-other'><a id='mulu402' />
<p class='h2'>柏巖節上座請</p><p style="text-indent:0em" class="lg-abnormal"><div class='lg-row'>者和尚有廉讓得一尺還一丈生平無愧何妨倔強不知我者一任踏在腳下其知我者不勞托在頭上那料柏巖不肖兒描邈高堂為供養</div>
</p></div>
<div class='div-other'><a id='mulu403' />
<p class='h2'>翠峰覺上座請</p><p style="text-indent:0em" class="lg-abnormal"><div class='lg-row'>者個和尚起模畫樣簡點將來好與拄杖且道誰敢下手自有當仁不讓</div>
</p></div>
<div class='div-other'><a id='mulu404' />
<p class='h2'>光巨幢上座請</p><p style="text-indent:0em" class="lg-abnormal"><div class='lg-row'>無端妄起大人相下視威音小兒曹摩裙擦褲二十載學得少林雙眼高</div>
</p></div>
<div class='div-other'><a id='mulu405' />
<p class='h2'>廣壽常住請</p><p style="text-indent:0em" class="lg-abnormal"><div class='lg-row'>虛空一廣壽包括三大千無門與人入有路可通玄佛祖行說不到處普為人天植福田</div>
</p></div>
<div class='div-other'><a id='mulu406' />
<p class='h2'>崇福常住請</p><p style="text-indent:0em" class="lg-abnormal"><div class='lg-row'>這箇和尚未描先像福海壽山一任供養</div>
</p></div>
<div class='div-other'><a id='mulu407' />
<p class='h2'>萬水知客請</p><p style="text-indent:0em" class="lg-abnormal"><div class='lg-row'>執此實相空中閃電捨之無相波心月現踏遍萬水千山聞名不如見面見後作麼生一任翻身看虎變</div>
</p></div>
<div class='div-other'><a id='mulu408' />
<p class='h2'>鐵文上座請</p><p style="text-indent:0em" class="lg-abnormal"><div class='lg-row'>手持無文鐵印印破闍黎面門莫怪山僧粗躁忝為濟下兒孫</div>
</p><p style="text-indent:0em" class="lg-abnormal"><div class='lg-row'>身似山谷口如淵泉曹谿一滴教外別傳娘生半邊鼻千手描不全<span class='note-inline'>(靈泉知客請)</span></div>
</p><p style="text-indent:0em" class="lg-abnormal"><div class='lg-row'>百萬塵勞無非是我見不及處分付長老咄惺惺著莫艸艸<span class='note-inline'>(圓長老請)</span></div>
</p><p style="text-indent:0em" class="lg-abnormal"><div class='lg-row'>呼不起有時夜泛清江裏喚不來踏倒門前明月臺有時伶伶俐俐有時癡癡獃獃相逢無半語觸著吼如雷<span class='note-inline'>(月江禪人請)</span></div>
</p><p style="text-indent:0em" class="lg-abnormal"><div class='lg-row'>一味顢頇半生莽鹵蘸雪喫甜瓜不知黃檗苦如此為人如何做得開山鼻祖咄好副古佛肚腸感得雲龍風虎<span class='note-inline'>(洞監寺請)</span></div>
</p><p style="text-indent:0em" class="lg-abnormal"><div class='lg-row'>不會為師善能轉物鞭虛空落地逼柏樹成佛有人問我得何術嚼碎鎮州大蘿蔔<span class='note-inline'>(節維那請)</span></div>
</p><p style="text-indent:0em" class="lg-abnormal"><div class='lg-row'>五十三年前描不成也畫不就五十三年後頂後圓光輝宇宙那個男兒不丈夫肯學山僧不唧溜<span class='note-inline'>(印光請)</span></div>
</p><p style="text-indent:0em" class="lg-abnormal"><div class='lg-row'>無玄可說平實商量山深水冷雪暖梅香舌頭無骨鼻無竅卻會頭陀別有長<span class='note-inline'>(玄實侍者請)</span></div>
</p><p style="text-indent:0em" class="lg-abnormal"><div class='lg-row'>我坐自在子立安庠兔角拄杖非短非長佛法甚有未許商量十五年後一任舉揚<span class='note-inline'>(節侍者傍)</span></div>
</p><p style="text-indent:0em" class="lg-abnormal"><div class='lg-row'>曇瑞獃子日侍吾傍有甚夢語咄咄商量如意談來閒鹿聽不知旭日耀東方<span class='note-inline'>(安侍者傍立)</span></div>
</p><p style="text-indent:0em" class="lg-abnormal"><div class='lg-row'>汝嗔我喜汝方我圓汝圓汝喜好與粗拳三千八百無改變許汝重來話別傳<span class='note-inline'>(傳禪人請)</span></div>
</p><p style="text-indent:0em" class="lg-abnormal"><div class='lg-row'>提起八面玲瓏放下了無背面佛手摸不著肉眼如何見無影光中突出來留與兒孫作方便<span class='note-inline'>(日禪人請)</span></div>
</p><p style="text-indent:0em" class="lg-abnormal"><div class='lg-row'>我無煩惱不除髮籃裏死蛇弄得活闍黎供養莫燒香觸著鼻孔被咬殺若要燒香不犯渠且念取雪峰大象王菩薩<span class='note-inline'>(碧煙禪人請)</span></div>
</p><p style="text-indent:0em" class="lg-abnormal"><div class='lg-row'>木魚走入滄海缽盂哮吼不徹泥牛忍俊不禁驢腰一齊打折試問闍黎瞥未瞥莫怪山僧輕搖舌<span class='note-inline'>(碧嶂請)</span></div>
</p><p style="text-indent:0em" class="lg-abnormal"><div class='lg-row'>敬也得慢也得者漢生平不受惑參透省行堂裏禪做得人天之標格<span class='note-inline'>(三敬請)</span></div>
</p><p style="text-indent:0em" class="lg-abnormal"><div class='lg-row'>廣壽開山和尚退閒崇福方丈隱顯隨緣如鏡現像汝為求福寫吾真正信德馨為供養<span class='note-inline'>(德馨請)</span></div>
</p><p style="text-indent:0em" class="lg-abnormal"><div class='lg-row'>者個不識羞一喝水逆流石頭聾兩耳伎倆一齊休<span class='note-inline'>(石點請)</span></div>
</p><p style="text-indent:0em" class="lg-abnormal"><div class='lg-row'>手握龜毛拂身披壽嶺霞吾孫來問法覺樹曉開花<span class='note-inline'>(曉覺請)</span></div>
</p><p style="text-indent:0em" class="lg-abnormal"><div class='lg-row'>心如鼻直眼同海碧多少知音覿面不識惟許弘願兒孫供養卻有利益<span class='note-inline'>(宜弘請)</span></div>
</p><p style="text-indent:0em" class="lg-abnormal"><div class='lg-row'>佛祖不供為甚供汝謂汝有道可以學有玄足與語疇知汝口似蛤汝舌如杵禪道了無毫髮許雖然如是別有長處忘言之中能令一切人超佛越祖了脫生死所以道玄信士供養汝<span class='note-inline'>(道玄請)</span></div>
</p><p style="text-indent:0em" class="lg-abnormal"><div class='lg-row'>全領袈裟沒半邊一條白棒打青天當機看破山僧也猶較威音一著先<span class='note-inline'>(機先禪人請)</span></div>
</p><p style="text-indent:0em" class="lg-abnormal"><div class='lg-row'>楖栗挑沙界龜毛繫虛空何道能致此真參累劫中<span class='note-inline'>(紹能請)</span></div>
</p><p style="text-indent:0em" class="lg-abnormal"><div class='lg-row'>禪在口邊月在頂上如摸得著許汝供養<span class='note-inline'>(禪月請)</span></div>
</p><p style="text-indent:0em" class="lg-abnormal"><div class='lg-row'>不<span class='corr'>羨</span>汝英秀惟<span class='corr'>羨</span>汝參究雖然無鼻孔卻解辨香臭<span class='note-inline'>(英秀香燈請)</span></div>
</p><p style="text-indent:0em" class="lg-abnormal"><div class='lg-row'>身外無餘物肚中沒半星承虛生實解接響到于今不期八千里外別有知音<span class='note-inline'>(元音請)</span></div>
</p><p style="text-indent:0em" class="lg-abnormal"><div class='lg-row'>身非我有影自何來頂門著眼雪裏春回<span class='note-inline'>(永亮請)</span></div>
</p><p style="text-indent:0em" class="lg-abnormal"><div class='lg-row'>供養何所為但云福可植山僧則不然向上須努力時至自花開果熟更真實實能飽自他正好覷鐵壁<span class='note-inline'>(道植請)</span></div>
</p><p style="text-indent:0em" class="lg-abnormal"><div class='lg-row'>我無所與汝云何受無取捨中所願成就未生面目急須參究一朝覷透方識廣壽<span class='note-inline'>(道受請)</span></div>
</p><p style="text-indent:0em" class="lg-abnormal"><div class='lg-row'>慶雲捧日忻法輪之常轉瑞鹿銜花歎異施之普霑山中景態忘妍醜世外風光孰減添<span class='note-inline'>(玉水請)</span></div>
</p><p style="text-indent:0em" class="lg-abnormal"><div class='lg-row'>閒跨獅子兒彼此都忘機觸著如雷吼天魔失卻威有此威德自在所以大地歸依<span class='note-inline'>(北垣請)</span></div>
</p><p style="text-indent:0em" class="lg-abnormal"><div class='lg-row'>肚裏無一字說法轉轆轆手裏有金鎞瞎卻人眼目如此為宗師喚作九十六種外的眷屬子細觀來奚啻麻粟幸有寸長人所不知汝若供養卻也有福<span class='note-inline'>(無說禪人請)</span></div>
</p><p style="text-indent:0em" class="lg-abnormal"><div class='lg-row'>心地坦夷行無險阻與物忘懷二空為伍自是散誕之僧錯喚沙門嗣祖<span class='note-inline'>(元德請)</span></div>
</p><p style="text-indent:0em" class="lg-abnormal"><div class='lg-row'>有地位無階級佛不為爹不識擬議不來當頭霹靂<span class='note-inline'>(俊禪人請)</span></div>
</p><p style="text-indent:0em" class="lg-abnormal"><div class='lg-row'>獰龍背上敷坐蟭螟眼裏經行闍黎若要親覲盡汝伎倆平生<span class='note-inline'>(以宣請)</span></div>
</p><p style="text-indent:0em" class="lg-abnormal"><div class='lg-row'>居有松竹囊無餘蓄進退以道出處無跡兩字虛名落世間世人錯喚古尊宿<span class='note-inline'>(道嘉請)</span></div>
</p><p style="text-indent:0em" class="lg-abnormal"><div class='lg-row'>掃雕鐫恥奔競為無為定不定勿笑頭陀少動靜淵默雷聲行祖令<span class='note-inline'>(道谷請)</span></div>
</p><p style="text-indent:0em" class="lg-abnormal"><div class='lg-row'>無惡聲可播無美譽可稱讚毀不及處是吾真法身<span class='note-inline'>(道啟請)</span></div>
</p><p style="text-indent:0em" class="lg-abnormal"><div class='lg-row'>謂是即非那有兩個謂非即非爭奈者個者個覷得破佛也不肯做豈肯供養他在堂奧如未覷破切莫蹉過<span class='note-inline'>(慈門禪人請)</span></div>
</p><p style="text-indent:0em" class="lg-abnormal"><div class='lg-row'>青霄喫棒大海汗出未知者漢有何道術闍黎果若不會參問天下古佛<span class='note-inline'>(青海請)</span></div>
</p><p style="text-indent:0em" class="lg-abnormal"><div class='lg-row'>履道端正眾所歸信曇子侍予如鏡照鏡雖影象之忘言猶聲呼而谷應壽山檀越信得及者一任留與有福兒孫日日焚香齊供養<span class='note-inline'>(道正請)</span></div>
</p><p style="text-indent:0em" class="lg-abnormal"><div class='lg-row'>直過東海倒上須彌階梯不立蹈空見奇喚醒大千夢諾諾出格兒<span class='note-inline'>(道諾請)</span></div>
</p><p style="text-indent:0em" class="lg-abnormal"><div class='lg-row'>薑辣子古闍黎描我影請我題會我藏身沒蹤跡任種梧桐引鳳棲<span class='note-inline'>(庫司請)</span></div>
</p></div>
<div class='div-other'><a id='mulu409' />
<p class='h2'>諸緇素請</p><p style="text-indent:0em" class="lg-abnormal"><div class='lg-row'>者狂漢幼曾學畏磨煉怕雕琢實能虛華有朴性似頑口如鐸聞見者皆驚愕供養者難摸索古鏡一照無所遁蹲在東洋西海角</div>
</p><p style="text-indent:0em" class="lg-abnormal"><div class='lg-row'>默而說巧而拙泯千般守一橛更問我如何蝸牛口吐月</div>
</p><p style="text-indent:0em" class="lg-abnormal"><div class='lg-row'>不識經不參禪任拙自天然時至骨自換非佛也成仙</div>
</p><p style="text-indent:0em" class="lg-abnormal"><div class='lg-row'>黃檗枝頭餐蜜果醍醐上味翻毒藥沒底籃兒貯雪峰未到榑桑先鎔卻剩得法性可包虛空那知向上更有一著</div>
</p><p style="text-indent:0em" class="lg-abnormal"><div class='lg-row'>諸方五味壽山一味只此一味飽盡聖賢生歡喜汝能供養福歸有地</div>
</p><p style="text-indent:0em" class="lg-abnormal"><div class='lg-row'>幸不我毀豈可自讚試為山僧簡點看如簡點得出許你是箇擔版漢</div>
</p><p style="text-indent:0em" class="lg-abnormal"><div class='lg-row'>贊之羅剎似神仙毀之佛面成百醜贊毀不及處日輪輝宇宙</div>
</p><p style="text-indent:0em" class="lg-abnormal"><div class='lg-row'>雖乏文殊玅智卻具獅子全威舌罅風雷不動早<span class='corr'>已</span>膽落群機</div>
</p><p style="text-indent:0em" class="lg-abnormal"><div class='lg-row'>入魔宮出佛界者個頭陀甚奇怪摸著腳跟一任頂戴</div>
</p><p style="text-indent:0em" class="lg-abnormal"><div class='lg-row'>發跡雪峰得法黃檗出世崇福開山廣壽若問生緣何處家在福清荔枝林屋後半是青松秀</div>
</p><p style="text-indent:0em" class="lg-abnormal"><div class='lg-row'>者凍儂嬾迎送佛祖來坐不動不睡眠常作夢嚴四大空五蘊自忖道德沒些些怎受人王日日供</div>
</p><p style="text-indent:0em" class="lg-abnormal"><div class='lg-row'>未能為人法子妄稱佛祖之師我自知之不智你畫我之何愚曷若忘形以事我大千何處不逢渠</div>
</p><p style="text-indent:0em" class="lg-abnormal"><div class='lg-row'>弄假像真真卻是假非假非真怎生描寫咄看破汝也</div>
</p><p style="text-indent:0em" class="lg-abnormal"><div class='lg-row'>說雖落人之後行必在乎言前故國胡不歸去此方夙有因緣</div>
</p><p style="text-indent:0em" class="lg-abnormal"><div class='lg-row'>喜則清風明月怒則奔雷閃電道人肝膽一時露現且道喜怒未形如何相見聞名不如見面</div>
</p><p style="text-indent:0em" class="lg-abnormal"><div class='lg-row'>若道即我覿面相瞞若道非我爭奈者個咄渾金璞玉切忌鑿破</div>
</p><p style="text-indent:0em" class="lg-abnormal"><div class='lg-row'>文彩未彰<span class='corr'>已</span>成露布身名纔立特地乖張不用燒檀片春來花自香</div>
</p><p style="text-indent:0em" class="lg-abnormal"><div class='lg-row'>曾向萬人腳下過博得千僧頂上行插漢高樓從地起百川到海自吞聲</div>
</p><p style="text-indent:0em" class="lg-abnormal"><div class='lg-row'>邈得壁間影翻成身外身喜得一枝兔角杖時時點醒世間人</div>
</p><p style="text-indent:0em" class="lg-abnormal"><div class='lg-row'>可傳者影也不可傳者心也倘能因影而會心忘心而契道庶幾見得山僧半邊鼻孔</div>
</p><p style="text-indent:0em" class="lg-abnormal"><div class='lg-row'>道既知尊榮何足恃謙則有光退則無忌誰知退在萬里之外藏羞無地</div>
</p><p style="text-indent:0em" class="lg-abnormal"><div class='lg-row'>口雖不言胸中了了天人散花龍象圍繞子細觀來面皮厚多少</div>
</p><p style="text-indent:0em" class="lg-abnormal"><div class='lg-row'>啞卻我口瞎卻汝眼眼瞎莫看口啞莫讚添取一則公案留與具眼兒孫判斷</div>
</p><p style="text-indent:0em" class="lg-abnormal"><div class='lg-row'>聖壽山中日上堂頭陀跣足踞猊床邦人借問誰家子向道三山林一郎</div>
</p><p style="text-indent:0em" class="lg-abnormal"><div class='lg-row'>即坐即臥非默非語問是阿誰吾不是汝未展以前略較些子眨得眼來白雲萬里</div>
</p><p style="text-indent:0em" class="lg-abnormal"><div class='lg-row'>識予面孔知予名字認著依然猶不是頂門具隻眼許見半邊鼻</div>
</p><p style="text-indent:0em" class="lg-abnormal"><div class='lg-row'>生平不解簸驢脣枯木安禪當輻輪雪裏龜毛猶未展不萌枝上暗藏春</div>
</p><p style="text-indent:0em" class="lg-abnormal"><div class='lg-row'>住眾亞雪峰足蹟過汾陽有問西來意京東出大黃會與不會且禮拜燒香</div>
</p><p style="text-indent:0em" class="lg-abnormal"><div class='lg-row'>開臨濟口出黃檗氣放過一著落在第二雖云照用不同時一會師資全意氣</div>
</p><p style="text-indent:0em" class="lg-abnormal"><div class='lg-row'>子寫我真請記生辰丙辰甲午癸未庚申世世願居知識位那知八字不如人</div>
</p><p style="text-indent:0em" class="lg-abnormal"><div class='lg-row'>心直如隼智暗似桶有時在海面栽花有時向虛空鑿孔自知廾載錯用工將錯就錯非吾種</div>
</p><p style="text-indent:0em" class="lg-abnormal"><div class='lg-row'>不會鏡清有那知趙州無若此為知識奚堪入畫圖咄幸有一焉愛惜常住物如護眼中珠</div>
</p><p style="text-indent:0em" class="lg-abnormal"><div class='lg-row'>生平無固執如日行虛空森羅與萬象都歸一照中子畫吾真請吾贊桶厚面皮添兩重</div>
</p><p style="text-indent:0em" class="lg-abnormal"><div class='lg-row'>因妄名真真無自相從真起妄妄體本空空空亦空無可空優曇突露一枝紅</div>
</p><p style="text-indent:0em" class="lg-abnormal"><div class='lg-row'>侍者道雪求像供養時節若至其理自彰幾番徹骨後梅花雪裏香</div>
</p><p style="text-indent:0em" class="lg-abnormal"><div class='lg-row'>隻葉蓮舟東海遨遊永禪侍從卻是同流同流一句如何舉每見紅輪不記秋</div>
</p><p style="text-indent:0em" class="lg-abnormal"><div class='lg-row'>描得衲僧巴鼻失卻佛祖爪牙子細看來未作家分付高禪眼莫花須認取山僧本來面目勿看身上袈裟</div>
</p><p style="text-indent:0em" class="lg-abnormal"><div class='lg-row'>透出毘盧頂上坐斷報化舌頭伎倆而今<span class='corr'>已</span>盡儼然土捏獮猴有願返棲舊象窟無心振錫上龍樓</div>
</p><p style="text-indent:0em" class="lg-abnormal"><div class='lg-row'>當軒正坐覿面無私離名離相月朗太虛心緣不到處渾如井覷驢</div>
</p><p style="text-indent:0em" class="lg-abnormal"><div class='lg-row'>棒頭眼瞎句外無玄如此知識誤賺英賢正好送在屋壁角再教伊默參三十年</div>
</p><p style="text-indent:0em" class="lg-abnormal"><div class='lg-row'>教理不通宗眼不明不知進退不近人情何故亦有王公長者尊之如佛敬之如神公知之乎道行雖不足以化物惟至誠或可以感人</div>
</p><p style="text-indent:0em" class="lg-abnormal"><div class='lg-row'>者箇笨漢只是好看不可自毀豈可自讚方便為子一揮翰鐵帚花開春爛熳</div>
</p><p style="text-indent:0em" class="lg-abnormal"><div class='lg-row'>道本無形汝云何成疇知見面不如聞名頭陀恰似閒芝艸不涉春秋時自榮</div>
</p><p style="text-indent:0em" class="lg-abnormal"><div class='lg-row'>語是謗默是誑讚毀皆成妄即和尚非和尚描寫太著相不著相虛空同壽量</div>
</p><p style="text-indent:0em" class="lg-abnormal"><div class='lg-row'>目視雲霄口閣壁上福海壽山一任供養供養他何為一與人天作津梁二與兒孫作榜樣</div>
</p><p style="text-indent:0em" class="lg-abnormal"><div class='lg-row'>博之以文事理一貫約之以禮彼此無他海禪描予供養大似水中撈月眼裏著沙如何即得㘞</div>
</p><p style="text-indent:0em" class="lg-abnormal"><div class='lg-row'>見譽如毒聞過則喜廾年參學學此一著始所以于今放得下拈得起自放禪人請我自贊似無愧恥</div>
</p><p style="text-indent:0em" class="lg-abnormal"><div class='lg-row'>道相契機相投雲<span class='corr'>斂</span>跡石點頭主賓明歷歷六耳不同謀</div>
</p><p style="text-indent:0em" class="lg-abnormal"><div class='lg-row'>過去諸佛是吾出世祖襧現在黃檗是吾法身父母未來知識是吾衣缽兒孫十方凡聖是吾菩提眷屬看者不識羞的厚臉嘴莫道未描先像直饒化大地艸木為手眼也搆他不著</div>
</p><p style="text-indent:0em" class="lg-abnormal"><div class='lg-row'>半生不開口佛亦不奈何無端錯轉語流露滿娑婆省初若省最初句恰好燒香供養佗</div>
</p><p style="text-indent:0em" class="lg-abnormal"><div class='lg-row'>罵不嗔讚不喜推不倒扶不起日對有智人不交一言獨許無舌人說盡道理如此為人睦州道底</div>
</p><p style="text-indent:0em" class="lg-abnormal"><div class='lg-row'>三世天台僧今傳黃檗燈誰知盧行者原是嶺南能我自不可得非我何可得欲見吾法身切莫著聲色有身居物外無法與人傳拔卻中心樹乾坤任倒旋禪以戒為基道是福之廬子能如是住方堪供養吾遠唱少林曲近自出誰門黃檗親嫡子天童四葉孫通身肉菡萏時放戒定香嗅著頭腦痛教子莫虛張省覲寓黃檗何心望紫泥庭前栽鳳竹高節拂雲齊拄杖有孔竅拂子沒巴鼻闍黎透得來必為我出氣勸人勿著相如何讚自像格外有知音鏡中任現量侶麋鹿坐白石寫虛空塔作筆閒持如意其樂何極供養者無狀千萬勿孟浪再過二十年與你三十棒頂門添隻眼頷下不栽眉歷年方半百只是小廝兒木從繩則正金就礪則利善師其心方成美器</div>
</p><p style="text-indent:0em" class="lg-abnormal"><div class='lg-row'>滿面塵埃通身泥水大覺場中添箇傀儡</div>
</p><p style="text-indent:0em" class="lg-abnormal"><div class='lg-row'>有相皆幻以何為真點開色相獨露全身</div>
</p><p style="text-indent:0em" class="lg-abnormal"><div class='lg-row'>法界為身虛空為量作如是觀是真供養</div>
</p><p style="text-indent:0em" class="lg-abnormal"><div class='lg-row'>直其未直平取不平不勞斤斧一切現成</div>
</p><p style="text-indent:0em" class="lg-abnormal"><div class='lg-row'>翻轉面皮佛祖罔措頂門隻眼覿面分付</div>
</p><p style="text-indent:0em" class="lg-abnormal"><div class='lg-row'>空王寶殿無作而成有此伎倆坐享太平</div>
</p><p style="text-indent:0em" class="lg-abnormal"><div class='lg-row'>離即離非是即非即離即非是銀山鐵壁</div>
</p><p style="text-indent:0em" class="lg-abnormal"><div class='lg-row'>有問別傳無言可對拈起蒺藜虛空粉碎</div>
</p><p style="text-indent:0em" class="lg-abnormal"><div class='lg-row'>吞卻狗子吐出麒麟為祥為瑞如雷如霆</div>
</p><p style="text-indent:0em" class="lg-abnormal"><div class='lg-row'>雪峰頭陀頤養太和壽山種樹福蔭娑婆</div>
</p><p style="text-indent:0em" class="lg-abnormal"><div class='lg-row'>非心非佛壁立萬仞即心即佛切莫錯認咄</div>
</p><p style="text-indent:0em" class="lg-abnormal"><div class='lg-row'>未生以前是甚模樣如描得出許汝供養</div>
</p><p style="text-indent:0em" class="lg-abnormal"><div class='lg-row'>非僧非俗是魔是佛你覷不破還我尊獨</div>
</p><p style="text-indent:0em" class="lg-abnormal"><div class='lg-row'>不借莖艸能現瓊樓神通玅用還者魔頭</div>
</p></div>
<div class='div-other'><a id='mulu410' />
<p class='h2'>源太守請</p><p style="text-indent:0em" class="lg-abnormal"><div class='lg-row'>源流在手天長地久瑞鹿獻芝白石呈醜日數三三不識九九只者不識分付太守福海澂清一口吞一一毛頭一廣壽</div>
</p></div>
<div class='div-other'><a id='mulu411' />
<p class='h2'>隱元和尚木菴和尚與師同幀<span class='note-inline'>(崎主請)</span></p><p style="text-indent:0em" class="lg-abnormal"><div class='lg-row'>合三為一長江秋水連天碧分一成三金翅鳥王展兩翼欲得無物堪比倫拈卻三兮還卻一崎主邈我師弟兄兩眼依然夾一鼻手執源流問何為舒卷無文效餘力末後一句透重關敢保佛來也不識是即非耶非即非須具頂門眼一隻香象回顧金毛立齊聽吼王聲霹靂</div>
</p></div>
<div class='div-other'><a id='mulu412' />
<p class='h2'>高力居士請</p><p style="text-indent:0em" class="lg-abnormal"><div class='lg-row'>我不似渠渠卻似我欲要真似寒梅一朵原是黃檗廝兒濫廁雪峰長老韓侯不識好惡喚作僧中之寶描入府中供養春風一任包裹</div>
</p></div>
<div class='div-other'><a id='mulu413' />
<p class='h2'>源夫人請</p><p style="text-indent:0em" class="lg-abnormal"><div class='lg-row'>青天為幕大地為榻如意萬年靜定似塔道德全無一毫愚癡多於須髮者樣為人如何感得瑞鹿銜芝白石聽法別有微長且為開豁生平品如壽山之高半百量同福海之闊即今雖現比丘身疇識原是女菩薩</div>
</p></div>
<div class='div-other'><a id='mulu414' />
<p class='h2'>長福院請</p><p style="text-indent:0em" class="lg-abnormal"><div class='lg-row'>崇信壽弟子求像為供養福與海俱長山比壽無量子孫永繁昌布德猶日上</div>
</p></div>
<div class='div-other'><a id='mulu415' />
<p class='h2'>淨信女請</p><p style="text-indent:0em" class="lg-abnormal"><div class='lg-row'>本來面目了無向背描而供之卻成分外且道頭陀有何長石女木童鬥禮拜</div>
</p></div>
<div class='div-other'><a id='mulu416' />
<p class='h2'>畫士元昭請</p><p style="text-indent:0em" class="lg-abnormal"><div class='lg-row'>有相身中無相身更須識取本來人莫將五彩模糊去恐負渠儂一點真</div>
</p></div>
<div class='div-other'><a id='mulu417' />
<p class='h2'>畫士請</p><p style="text-indent:0em" class="lg-abnormal"><div class='lg-row'>未描<span class='corr'>已</span>先像方契本來人認此繪中影重添眼裏塵</div>
</p></div>
<div class='div-other'><a id='mulu418' />
<p class='h2'>斲司請</p><p style="text-indent:0em" class="lg-abnormal"><div class='lg-row'>不因斤斧力怎得棟梁材若問其中主慶雲覆五臺</div>
</p></div>
<div class='div-other'><a id='mulu419' />
<p class='h2'>人鑑請</p><p style="text-indent:0em" class="lg-abnormal"><div class='lg-row'>有眼如盲有口似啞如何讚也如何寫懷中有鑑明如日拔一毛孔若川瀉</div>
</p></div>
<div class='div-other'><a id='mulu420' />
<p class='h2'>優婆夷請</p><p style="text-indent:0em" class="lg-abnormal"><div class='lg-row'>者個野頭陀渾如禪老婆不談真實義愛唱脫空歌吽吽吽唵吽囉囉囉哩囉若能解忌口佛不奈伊何</div>
</p></div>
<div class='div-other'><a id='mulu421' />
<p class='h2'>實善信請</p><p style="text-indent:0em" class="lg-abnormal"><div class='lg-row'>無了可了惟此一實實頭一句子風雷趁不及</div>
</p></div>
<div class='div-other'><a id='mulu422' />
<p class='h2'>道瑄醫士請</p><p style="text-indent:0em" class="lg-abnormal"><div class='lg-row'>昆藥上師能仁隨力利益有情或問教外別傳棒頭一點分明</div>
</p></div>
<div class='div-other'><a id='mulu423' />
<p class='h2'>淨水居士請</p><p style="text-indent:0em" class="lg-abnormal"><div class='lg-row'>半修行全作福貴無求富知足等冤親法眷屬利生心春霢霂優婆塞具眼目無相身圖別幅水一盂爐篆束好供養補處佛</div>
</p></div></div>
</div><!-- end of div[@id='body'] -->
</body></html>