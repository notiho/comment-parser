<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>閱藏知津</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu114' />
<p class='juan'>閱藏知津卷第三十一</p><p class="byline">北天目沙門釋智旭彙輯</p>
<div class='div-other'><a id='mulu115' />
<p class='h1'>小乘經藏之六</p>
<ul class="">
<li><p>佛說解憂經<span class="note-inline">(三紙欠)</span>　<span class="note-inline">(南深北命)</span></p>
<p style="margin-left:3em">宋中印土沙門法天譯</p>
<p style="margin-left:1em">先有偈讚，偈述，次長行，乃佛在祇園，為諸比丘說一切無常，應求解脫。</p>
</li>

<li><p>佛說無上處經<span class="note-inline">(半紙餘)</span>　當</p>
<p style="margin-left:3em">失譯人名附東晉錄</p>
<p style="margin-left:1em">即指三寶，為三無上處。</p>
</li>

<li><p>佛說無常經<span class="note-inline">(一紙欠)</span>　<span class="note-inline">(南當北孝)</span></p>
<p style="margin-left:3em">唐大薦福寺沙門釋義淨譯</p>
<p style="margin-left:1em">說老，病，死，三法不可愛，經前有偈讚，偈述，絕妙，經後有五言偈頌，七言咒願頌，并臨終方訣二紙。</p>
</li>

<li><p>佛說信解智力經<span class="note-inline">(五紙)</span>　<span class="note-inline">(南興北臨)</span></p>
<p style="margin-left:3em">宋中印土沙門釋法賢譯</p>
<p style="margin-left:1em">說佛五力，十力。</p>
</li>

<li><p>佛說四無所畏經<span class="note-inline">(二紙欠)</span>　<span class="note-inline">(南履北臨)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在祇園，說四無畏，及八大眾中無畏。</p>
</li>

<li><p>佛說四品法門經<span class="note-inline">(四紙)</span>　<span class="note-inline">(南思北斯)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在祇園，阿難請問世間所有驚怖等事，愚人所有，智者即無。佛言：愚人不了界法，不了處法，不了緣起法，不了處非處法，智人善了此四品法。</p>
</li>

<li><p>佛說法乘義決定經<span class="note-inline">(上中下合卷)</span>　<span class="note-inline">(南言北之)</span></p>
<p style="margin-left:3em">宋西夏沙門金總持等譯</p>
<p style="margin-left:1em">佛在祇園，有一比丘名甚深勇猛，請問鹿野苑中所說法乘決定之義。佛為廣說五蘊，五取，十二處，十八界，十二緣生，四聖諦，二十二根，五三摩地，四禪，四無色定，四無量心，四三摩地，四念處，四正斷，四神足，五根，五力，七覺支，八聖道，十六心念，四果，十力，四無所畏，四無礙辯，十八不共法，三十二相，及行所感八十種好。</p>
</li>

<li><p>佛說決定義經<span class="note-inline">(九紙半)</span>　<span class="note-inline">(南溫北薄)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在祇園，為諸苾芻說五蘊，五取蘊，十八界，十二處，十二緣生，四聖諦，二十二根，如來十力，四無所畏，四禪定，四無色定，四無量行，四無礙智，四三摩地想，及三十七品。</p>
</li>

<li><p>佛說廣義法門經<span class="note-inline">(八紙欠)</span>　<span class="note-inline">(出中阿含一品)</span>　<span class="note-inline">(南福北緣)</span></p>
<p style="margin-left:3em">陳優禪尼國沙門真諦譯</p>
<p style="margin-left:1em">舍利弗為比丘說十二離難隨順道時，當為如理而說，聽法之人，具十六相，心得清淨，十法成熟般若，十相應法，十四違障不淨想，六障無常苦想，十一障生光明想，三多恩德，十四於不淨觀多恩德，二十勤修障，十一於伏滅障多恩德，二十多恩德，二十二時處當觀，七相能滿，二十種行，未得道者，當為恐意，二十種行，速得依住，十一障礙法為難，十勝智，十三喜樂依止法，依四法行，令五法滿，能滅八<span class="corr">刺</span>，得無學十法。</p>

<ul class="">
<li><p>佛說普法義經<span class="note-inline">(七紙餘)</span>　緣</p>
<p style="margin-left:3em">後漢安息國沙門安世高譯</p>
<p style="margin-left:2em">與上經同，而文苦澀。</p>
</li>
</ul></li>

<li><p>佛說海八德經<span class="note-inline">(二紙餘)</span>　<span class="note-inline">(南尺北璧)</span></p>
<p style="margin-left:3em">姚秦天竺沙門鳩摩羅什譯</p>
<p style="margin-left:1em">因牽犯戒者出，為眾說八法如大海<span class="note-inline">(阿含及律俱有之)</span>。</p>

<ul class="">
<li><p>佛說法海經<span class="note-inline">(二紙半)</span>　仝上</p>
<p style="margin-left:3em">西晉沙門釋法炬譯</p>
<p style="margin-left:2em">與上經同。</p>
</li>
</ul></li>

<li><p>佛說身毛喜豎經<span class="note-inline">(三卷南作卷半北作一卷)</span>　<span class="note-inline">(南馨北夙)</span></p>
<p style="margin-left:3em">宋譯經院沙門惟淨等譯</p>
<p style="margin-left:1em">善星捨離佛法，以多種緣謗佛法僧。舍利子聞之，白佛。佛為廣說佛法，所謂九次第定，十力，四無畏等。及說樹下證果之相，龍護尊者請名奉持。</p>
</li>

<li><p>黑氏梵志經<span class="note-inline">(二紙半)</span>　敬</p>
<p style="margin-left:3em">吳月支國優婆塞支謙譯</p>
<p style="margin-left:1em">閻羅王聽梵志說法，悲其七日當死，死當墮落，梵志懼而見佛證果。</p>
</li>

<li><p>長爪梵志請問經<span class="note-inline">(二紙餘)</span>　當</p>
<p style="margin-left:3em">唐大薦福寺沙門釋義淨譯</p>
<p style="margin-left:1em">佛為梵志，說八支戒所獲佛身果報，梵志遂受八支齋戒。</p>
</li>

<li><p>佛說婦人遇辜經<span class="note-inline">(一紙餘)</span>　孝</p>
<p style="margin-left:3em">乞伏秦沙門釋聖堅譯</p>
<p style="margin-left:1em">婦人親戚一時亡絕，見佛得道。</p>
</li>

<li><p>須摩提長者經<span class="note-inline">(七紙餘)</span>　<span class="note-inline">(一名會諸佛前亦名如來所說示現眾生)</span>　敬</p>
<p style="margin-left:3em">吳月支國優婆塞支謙譯</p>
<p style="margin-left:1em">長者子死痛苦，佛說一切法無常，以開喻之。</p>
</li>

<li><p>盧至長者因緣經<span class="note-inline">(一卷)</span>　當</p>
<p style="margin-left:3em">失譯人名今附東晉錄</p>
<p style="margin-left:1em">長者生平最慳，節會日，飲醉自歌。帝釋化作相似人以惱亂之，乃令見佛，證初果。</p>
</li>

<li><p>佛說耶祇經<span class="note-inline">(一紙半)</span>　<span class="note-inline">(南孝北當)</span></p>
<p style="margin-left:3em">劉宋居士沮渠京聲譯</p>
<p style="margin-left:1em">迦奈國婆羅耶祇，捨外道歸佛，受五戒，不能持，向佛還戒。佛默不答。有五鬼神來競害之。佛放光救令得蘇。懺悔更受戒，即得初果，仍出家，證四果。</p>
</li>

<li><p>佛說貧窮老公經<span class="note-inline">(二紙)</span>　<span class="note-inline">(南尺北敬)</span></p>
<p style="margin-left:3em">劉宋沙門釋慧簡譯</p>
<p style="margin-left:1em">年百二十，而甚貧窮，欲來見佛，釋梵斷之，佛令阿難喚來，說其夙因，出家證果。</p>
</li>

<li><p>佛為阿支羅迦葉說自他作苦經<span class="note-inline">(一紙半)</span>　敬</p>
<p style="margin-left:3em">後漢安息國沙門安世高譯</p>
<p style="margin-left:1em">為說苦非自作，他作，共作，無因作，見諦得道，牛觸死，入滅。</p>
</li>

<li><p>佛說長者音悅經<span class="note-inline">(三紙餘)</span>　<span class="note-inline">(南尺北敬)</span></p>
<p style="margin-left:3em">吳月支國優婆塞支謙譯</p>
<p style="margin-left:1em">長者得四吉祥。佛往歎之，令其植福。後得四不吉祥，尼犍往歎。乃得痛打，佛因說其夙緣。</p>
</li>

<li><p>佛說鬼子母經<span class="note-inline">(三紙欠)</span>　當</p>
<p style="margin-left:3em">失譯人名附西晉錄</p>
<p style="margin-left:1em">鬼子母喜盜食人間兒子。佛令比丘取其多子藏之，化令見佛受法，立願保護世間。</p>
</li>

<li><p>佛說孫多耶致經<span class="note-inline">(二紙欠)</span>　當</p>
<p style="margin-left:3em">吳月支國優婆塞支謙譯</p>
<p style="margin-left:1em">梵志自謂日三浴，噉果，飲水，行勝沙門。佛為說二十一惡行，不得受好衣食，及說洗心垢法。彼即出家得道。</p>
</li>

<li><p>佛說八師經<span class="note-inline">(三紙餘)</span>　<span class="note-inline">(南尺北敬)</span></p>
<p style="margin-left:3em">譯人同上</p>
<p style="margin-left:1em">梵志邪旬問佛何師。佛以八師答之，殺、盜、邪淫、妄語、飲酒、老、病、死。</p>
</li>

<li><p>佛說九橫經<span class="note-inline">(一紙)</span>　當</p>
<p style="margin-left:3em">後漢安息國沙門安世高譯</p>
<p style="margin-left:1em">一不應飯為飯，乃至九可避不避，皆招橫死，慧人當識當避。</p>
</li>

<li><p>佛說沙曷比丘功德經<span class="note-inline">(二紙)</span>　<span class="note-inline">(南孝北當)</span></p>
<p style="margin-left:3em">西晉沙門釋法炬譯</p>
<p style="margin-left:1em">即莎伽陀比丘也，佛讚說其降龍功德，并非實醉，有似大乘發跡顯本之意。</p>
</li>

<li><p>佛說得道梯磴錫杖經<span class="note-inline">(附佛說持錫杖法)</span>　<span class="note-inline">(共五紙欠)</span>　<span class="note-inline">(南尺北敬)</span></p>
<p style="margin-left:3em">失譯人名附東晉錄</p>
<p style="margin-left:1em">此與律制錫杖迥異，<span class="corr">已</span>於毘尼集要杖法中略辯之。</p>
</li>

<li><p>佛說呵鵰阿那含經<span class="note-inline">(一紙半)</span>　孝</p>
<p style="margin-left:3em">東晉西域沙門竺曇無蘭譯</p>
<p style="margin-left:1em">佛讚呵鵰優婆塞有八事，而不欲人知。</p>
</li>

<li><p>佛說燈指因緣經<span class="note-inline">(八紙欠)</span>　孝</p>
<p style="margin-left:3em">姚秦天竺沙門鳩摩羅什譯</p>
<p style="margin-left:1em">說長者子燈指先富中貧，後又大富，皆由宿因。</p>
</li>

<li><p>佛說五無返復經<span class="note-inline">(二紙)</span>　<span class="note-inline">(南孝北當)</span></p>
<p style="margin-left:3em">劉宋居士沮渠京聲譯</p>
<p style="margin-left:1em">羅閱祇梵志遊學舍衛國，見耕者子死，而父不哭，乃至舉家不哭，問佛決疑。</p>

<ul class="">
<li><p>佛說五無返復經<span class="note-inline">(此經與竺本前後異同，義理俱好。故依竺本重出，竹堂講主校定。)</span></p>
</li>
</ul></li>

<li><p>長者子懊惱三處經<span class="note-inline">(二紙餘)</span>　敬</p>
<p style="margin-left:3em">後漢安息國沙門安世高譯</p>
<p style="margin-left:1em">說長者子於天中，人中，龍中，一時令三處哭泣。</p>
</li>

<li><p>五母子經<span class="note-inline">(紙半)</span>　<span class="note-inline">(南善北慶)</span></p>
<p style="margin-left:3em">吳月支國優婆塞支謙譯</p>
<p style="margin-left:1em">沙彌憶五世令母哭事，而笑。</p>

<ul class="">
<li><p>沙彌羅經<span class="note-inline">(一紙餘)</span>　慶</p>
<p style="margin-left:3em">失譯人名　安公云關中異經</p>
<p style="margin-left:2em">與上經同。</p>
</li>
</ul></li>

<li><p>佛說栴檀樹經<span class="note-inline">(二紙)</span>　當</p>
<p style="margin-left:3em">失譯人名附漢錄</p>
<p style="margin-left:1em">窮人依栴檀樹神得活，後報王伐此樹，身死樹下。佛微笑放光，說其夙緣。</p>
</li>

<li><p>佛說佛大僧大經<span class="note-inline">(五紙半)</span>　<span class="note-inline">(南孝北當)</span></p>
<p style="margin-left:3em">劉宋居士沮渠京聲譯</p>
<p style="margin-left:1em">王舍國有富者，名為厲，求生二子，一名佛大，二名僧大，僧大出家，佛大貪其弟婦，弟婦不從。佛大遣賊往殺僧大，僧大臨死，截四肢，得四果，弟婦哭死，得生天，佛大遂墮地獄。</p>
</li>

<li><p>阿鳩留經<span class="note-inline">(三紙)</span>　敬</p>
<p style="margin-left:3em">後漢失譯人名出僧祐錄古典經</p>
<p style="margin-left:1em">賈客阿鳩留不信後世，於曠野樹下得遇豪薜荔，乃深信因果，勤行布施，後得生天，然不如施迦葉者。</p>
</li>

<li><p>佛說頞多和多耆經<span class="note-inline">(一紙餘)</span>　當</p>
<p style="margin-left:3em">失譯人名附西晉錄</p>
<p style="margin-left:1em">栴檀調弗天啟請於佛，佛為諸弟子說布施八事，及說愚人不知布施，有十因緣。</p>
</li>

<li><p>佛說越難經<span class="note-inline">(一紙半)</span>　<span class="note-inline">(南尺北敬)</span></p>
<p style="margin-left:3em">西晉清信士聶承遠譯</p>
<p style="margin-left:1em">越難長者大富而慳，死作盲乞兒，乞食至其家，為子所打，佛因之說偈。</p>
</li>

<li><p>佛說摩訶迦葉度貧母經<span class="note-inline">(四紙欠)</span>　孝</p>
<p style="margin-left:3em">劉宋中天竺沙門求那跋陀羅譯</p>
<p style="margin-left:1em">迦葉度最貧母生天，天帝釋化作貧人以供迦葉。</p>
</li>

<li><p>佛說布施經<span class="note-inline">(二紙)</span>　<span class="note-inline">(南臨北則)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在給孤獨園，說三十七種布施感果不同并為國王說布施及十善法。</p>
</li>

<li><p>佛說五大施經<span class="note-inline">(十行)</span>　<span class="note-inline">(南思北之)</span></p>
<p style="margin-left:3em">宋北印土沙門施護等譯</p>
<p style="margin-left:1em">能持五戒，是為五種大施。</p>
</li>

<li><p>佛說四天王經<span class="note-inline">(二紙欠)</span>　孝</p>
<p style="margin-left:3em">劉宋枳園寺沙門釋智嚴共寶雲譯</p>
<p style="margin-left:1em">說六齋日，四王下巡人間善惡，而生喜慼。</p>
</li>

<li><p>佛說出家緣經<span class="note-inline">(一紙餘)</span>　敬</p>
<p style="margin-left:3em">後漢安息國沙門安世高譯</p>
<p style="margin-left:1em">為難提優婆塞說犯五戒過，前四事各十惡，飲酒三十五惡。</p>
</li>

<li><p>孝子經<span class="note-inline">(二紙欠)</span>　敬</p>
<p style="margin-left:3em">失譯人名</p>
<p style="margin-left:1em">明供養，不若勸親為善去惡。</p>
</li>

<li><p>佛說進學經<span class="note-inline">(大半紙)</span>　<span class="note-inline">(南尺北敬)</span></p>
<p style="margin-left:3em">劉宋居士沮渠京聲譯</p>
<p style="margin-left:1em">一孝順，二仁慈，三惠施，四捨俗。又聖默然，及聖說法，又財法二施，法施為最。</p>
</li>

<li><p>佛說賢者五福經<span class="note-inline">(一紙欠)</span>　當</p>
<p style="margin-left:3em">西晉河內沙門白法祖譯</p>
<p style="margin-left:1em">明說法得五種福，一長壽，二大富，三端正，四名聞，五聰智。并出其因。</p>
</li>

<li><p>佛說解夏經<span class="note-inline">(二紙餘)</span>　<span class="note-inline">(南溫北深)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛向舍利弗等問三業可忍。舍利弗亦向佛求可忍，并為五百比丘求可忍，尊者嚩儗舍說伽陀讚。</p>
</li>

<li><p>佛說蟻喻經<span class="note-inline">(二紙欠)</span>　<span class="note-inline">(南淵北斯)</span></p>
<p style="margin-left:3em">宋北印土沙門施護譯</p>
<p style="margin-left:1em">佛放大光普照，告諸苾芻，於一時中，有諸蟻聚，夜中出煙，晝日火然，婆羅門見，乃作是言。若有執持快利刀者，必能破散其聚。次復見龜，見諸蟲等，皆作是言。乃至最後見一大龍，托一苾芻問我，我為彼言：蟻聚，即是五蘊。煙，即尋伺。火，即身語二業。龜，即五障染法。蟲等，即是忿、恚、慳、嫉、五欲、無明、疑、惑、我慢。龍者，即阿羅漢。婆羅門者，即是如來。快利者，即有智人。刀者，即是智慧。破散者，即發起精進勝行。</p>
</li>

<li><p>佛說自愛經<span class="note-inline">(四紙欠)</span>　<span class="note-inline">(南孝北當)</span></p>
<p style="margin-left:3em">東晉西域沙門竺曇無蘭譯</p>
<p style="margin-left:1em">佛受舍衛國王四街道請，說三種自愛之法。有兩商人見之，一人心念讚佛，一人心念毀佛，毀者，隨即轢死，讚者，尋得作國王。請佛至其國內供養，佛為說最重五罪，一不忠孝，二惡心向羅漢，三謗佛，四破僧，五毀盜三寶物。</p>
</li>

<li><p>佛說罵意經<span class="note-inline">(十三紙餘)</span>　敬</p>
<p style="margin-left:3em">後漢安息國沙門安世高譯</p>
<p style="margin-left:1em">多似律中語，及雜說一切善惡法。</p>
</li>

<li><p>佛說堅意經<span class="note-inline">(一紙餘)</span>　<span class="note-inline">(南尺北當)</span></p>
<p style="margin-left:3em">譯人同上</p>
<p style="margin-left:1em">囑比丘雖受人謗，當如水火。又囑人一心聽經。</p>
</li>

<li><p>佛說佛治身經<span class="note-inline">(一紙欠)</span>　<span class="note-inline">(南宜北既)</span></p>
<p style="margin-left:3em">失譯人名今附西晉錄</p>
<p style="margin-left:1em">說當學工語，不離法行。</p>
</li>

<li><p>佛說佛醫經<span class="note-inline">(三紙餘)</span>　<span class="note-inline">(南終北明)</span></p>
<p style="margin-left:3em">吳天竺沙門竺律炎共支越譯</p>
<p style="margin-left:1em">說人身中四大得病因緣，及九橫，四飯，食多五罪，財屬五家。</p>
</li>

<li><p>佛說治意經<span class="note-inline">(一紙欠)</span>　<span class="note-inline">(南宜北既)</span></p>
<p style="margin-left:3em">失譯人名今附西晉錄</p>
<p style="margin-left:1em">說安般守意。</p>
</li>

<li><p>佛說大魚事經<span class="note-inline">(一紙餘)</span>　孝</p>
<p style="margin-left:3em">東晉西域沙門竺曇無蘭譯</p>
<p style="margin-left:1em">借大魚敕小魚，以喻大比丘囑小比丘，若小比丘不守根門，如彼小魚隨線就死。</p>
</li>

<li><p>佛說法受塵經<span class="note-inline">(半紙餘)</span>　敬</p>
<p style="margin-left:3em">後漢安息國沙門安世高譯</p>
<p style="margin-left:1em">誡諸男勿染女，女勿染男。</p>
</li>

<li><p>佛說阿含正行經<span class="note-inline">(三紙欠)</span>　敬</p>
<p style="margin-left:3em">譯人同上</p>
<p style="margin-left:1em">說五陰為賊，五根相欺，及說十二因緣，誡持五戒，修四念處，得度五道。</p>
</li>

<li><p>佛說所欲致患經<span class="note-inline">(四紙半)</span>　<span class="note-inline">(南尺北敬)</span></p>
<p style="margin-left:3em">西晉月支國沙門竺法護譯</p>
<p style="margin-left:1em">佛為比丘代答外道之問。</p>
</li>

<li><p>佛說八無暇有暇經<span class="note-inline">(三紙餘)</span>　<span class="note-inline">(南當北孝)</span></p>
<p style="margin-left:3em">唐大薦福寺沙門釋義淨譯</p>
<p style="margin-left:1em">有八無暇。一地獄，二餓鬼，三畜生，四長壽天，五邊地，六聾啞，七邪見，八無佛世。惟一有暇，可修道業，誡人勿致後悔也。</p>
</li>

<li><p>佛說譬喻經<span class="note-inline">(一紙)</span>　當</p>
<p style="margin-left:3em">唐大薦福寺沙門釋義淨譯</p>
<p style="margin-left:1em">佛為勝光王說空井，樹根，二鼠，四蛇，毒龍，蜜滴，蜂螫，火燒之喻。</p>
</li>

<li><p>四願經<span class="note-inline">(四紙欠)</span>　敬</p>
<p style="margin-left:3em">吳月支國優婆塞支謙譯</p>
<p style="margin-left:1em">為純陀說人間四願，皆不可保。復說思、想、識，等法門。前後文不相蒙，頗似錯簡。</p>
</li>

<li><p>佛說四自侵經<span class="note-inline">(四紙欠)</span>　<span class="note-inline">(南孝北當)</span></p>
<p style="margin-left:3em">西晉月支國沙門竺法護譯</p>
<p style="margin-left:1em">先說夙夜不學，老不止婬，得財不施，不受佛言，為四自侵。次說一切警策之語。</p>
</li>

<li><p>佛說諸行有為經<span class="note-inline">(一紙餘)</span>　<span class="note-inline">(南力北忠)</span></p>
<p style="margin-left:3em">宋中印土沙門法天譯</p>
<p style="margin-left:1em">佛在給孤獨園說一切行遷流，乃至佛亦不免棄捨此身。</p>
</li>

<li><p>佛說木患經<span class="note-inline">(一紙餘)</span>　當</p>
<p style="margin-left:3em">失譯人名附東晉錄</p>
<p style="margin-left:1em">波琉璃國王，遣使求佛法要。佛示以木患百八，稱佛陀，達磨，僧伽名，并分別功德淺深。</p>
</li>

<li><p>佛說醫喻經<span class="note-inline">(一紙餘)</span>　<span class="note-inline">(南馨北夙)</span></p>
<p style="margin-left:3em">宋北印土沙門施護譯</p>
<p style="margin-left:1em">說醫王有四種，法王亦爾，說四諦法。</p>
</li>

<li><p>佛說中心經<span class="note-inline">(四紙餘)</span>　<span class="note-inline">(與阿含正行經同本別譯)</span>　孝</p>
<p style="margin-left:3em">東晉西域沙門竺曇無蘭譯</p>
<p style="margin-left:1em">先由目連神通，化彼移山梵志，令得信心，佛乃為說五賊五欺諸法。</p>
</li>

<li><p>佛說身觀經<span class="note-inline">(<span class="corr">半紙</span>餘)</span>　<span class="note-inline">(南當北孝)</span></p>
<p style="margin-left:3em">西晉月支國沙門竺法護譯</p>
<p style="margin-left:1em">說身不淨，無可愛樂。後附偈頌，七言七首，五言十首，皆妙絕。</p>
</li>

<li><p>佛說禪行三十七品經<span class="note-inline">(二紙)</span>　仝上</p>
<p style="margin-left:3em">後漢安息國沙門安世高譯</p>
<p style="margin-left:1em">明少時修三十七品，亦非愚癡食人信施，何況能多。</p>
</li>

<li><p>禪行法想經<span class="note-inline">(半紙餘)</span>　敬</p>
<p style="margin-left:3em">譯人同上</p>
<p style="margin-left:1em">一彈指間思惟死想等，不是愚癡食人信施。</p>
</li>

<li><p>佛說新歲經<span class="note-inline">(四紙)</span>　當</p>
<p style="margin-left:3em">東晉西域沙門竺曇無蘭譯</p>
<p style="margin-left:1em">坐夏既畢，佛集眾僧各相懺悔，諸天興供偈歎。</p>
</li>

<li><p>佛說時非時經<span class="note-inline">(二紙)</span>　<span class="note-inline">(南孝北當)</span></p>
<p style="margin-left:3em">西晉外國沙門若羅嚴譯</p>
<p style="margin-left:1em">分別十二月，各有時與非時。</p>
</li>

<li><p>佛說護淨經<span class="note-inline">(二紙)</span>　當</p>
<p style="margin-left:3em">失譯人名附東晉錄</p>
<p style="margin-left:1em">因見大池中蟲，乃說食不淨食之報，并示護淨之法，亦明齋法，得六十萬世餘糧。</p>
<p style="margin-left:2em">似結集家結撮語。</p>
</li>

<li><p>佛說因緣僧護經<span class="note-inline">(一卷)</span>　<span class="note-inline">(南當北竭)</span></p>
<p style="margin-left:3em">失譯人名今附東晉錄</p>
<p style="margin-left:1em">龍變形受具戒，佛遣之歸，五百商人入海，請僧護為說法師，逮至海中，龍王乞去授四龍子四阿含經。商人還時，僧護出海同還，路中相失，見地獄中五十六事。次至五百仙人處，寄宿一夜，度令證果，還來見佛，問佛因緣，佛一一答之。</p>
</li>

<li><p>比丘避女惡名欲自殺經<span class="note-inline">(一紙欠)</span>　<span class="note-inline">(南當北孝)</span></p>
<p style="margin-left:3em">西晉沙門釋法炬譯</p>
<p style="margin-left:1em">比丘因惡名，欲往林中自殺，正住天神說偈曉之，即得道。</p>
</li>

<li><p>阿難同學經<span class="note-inline">(二紙餘)</span>　<span class="note-inline">(南緣北)</span></p>
<p style="margin-left:3em">後漢安息國沙門安世高譯</p>
<p style="margin-left:1em">掘多比丘思返俗，阿難啟佛開示之，證果入滅。</p>
</li>

<li><p>佛說月喻經<span class="note-inline">(二紙欠)</span>　<span class="note-inline">(南馨北夙)</span></p>
<p style="margin-left:3em">宋北印土沙門施護譯</p>
<p style="margin-left:1em">說比丘法，及讚迦葉。</p>
</li>

<li><p>佛說灌頂王喻經<span class="note-inline">(一紙欠)</span>　仝上</p>
<p style="margin-left:3em">譯人同上</p>
<p style="margin-left:1em">說王有三時受灌頂法，常所思念，苾芻於出家，淨法眼，盡漏三時，亦常思念。</p>
</li>

<li><p>佛說比丘聽施經<span class="note-inline">(二紙餘)</span>　當</p>
<p style="margin-left:3em">東晉西域沙門竺曇無蘭譯</p>
<p style="margin-left:1em">聽施比丘不樂法，佛方便為說曉道徑不曉道徑之喻。</p>
</li>

<li><p>佛說見正經<span class="note-inline">(五紙半)</span>　孝</p>
<p style="margin-left:3em">譯人同上</p>
<p style="margin-left:1em">見正比丘疑無後世，佛借大樹作喻說法，乃至為說種種譬喻，除其斷，常，二見。</p>
</li>

<li><p>佛說略教誡經<span class="note-inline">(一紙)</span>　當</p>
<p style="margin-left:3em">唐大薦福寺沙門釋義淨譯</p>
<p style="margin-left:1em">讚少欲，知足，訶惡比丘三種不善思惟。</p>
</li>

<li><p>佛說父母恩難報經<span class="note-inline">(一紙欠)</span>　當</p>
<p style="margin-left:3em">後漢安息國沙門安世高譯</p>
<p style="margin-left:1em">與孝子經大同小異，可並流通。</p>
</li>

<li><p>佛說淨飯王般涅槃經<span class="note-inline">(五紙半)</span>　<span class="note-inline">(南尺北當)</span></p>
<p style="margin-left:3em">劉宋居士沮渠京聲譯</p>
<p style="margin-left:1em">佛及難陀，阿難，羅云，親送淨飯王喪，以彰孝道。</p>
</li>

<li><p>猘狗經<span class="note-inline">(一紙半)</span>　敬</p>
<p style="margin-left:3em">吳月支國優婆塞支謙譯</p>
<p style="margin-left:1em">說受戒而嫉妒其師者，如獅狗還囓其主，及說不如法授戒，反入泥犁。</p>
</li>

<li><p>佛說群牛譬經<span class="note-inline">(一紙餘)</span>　當</p>
<p style="margin-left:3em">西晉沙門釋法炬譯</p>
<p style="margin-left:1em">以群牛譬好比丘，以驢譬惡比丘。</p>
</li>

<li><p>佛為年少比丘說正事經<span class="note-inline">(一紙半)</span>　<span class="note-inline">(南孝北當)</span></p>
<p style="margin-left:3em">西晉沙門釋法炬譯</p>
<p style="margin-left:1em">因上座比丘如法攝受年少比丘，佛讚歎之。</p>
</li>

<li><p>分別經<span class="note-inline">(四紙餘)</span>　敬</p>
<p style="margin-left:3em">西晉月支國沙門竺法護譯</p>
<p style="margin-left:1em">有受戒而得福，有受戒而反墜，有三輩事佛之不同。及說支那國非法者多，翻在魔部等。</p>
</li>

<li><p>佛說阿難七夢經<span class="note-inline">(一紙欠)</span>　孝</p>
<p style="margin-left:3em">東晉西域沙門竺曇無蘭譯</p>
<p>佛為阿難解釋七夢，皆應五濁惡世之事。</p>
</li>

<li><p>阿難四事經<span class="note-inline">(三紙)</span>　敬</p>
<p style="margin-left:3em">吳月支國優婆塞支謙譯</p>
<p style="margin-left:1em">一慈心俯育人畜，二悲心周給窮苦，三不食肉，持五戒，四敬沙門，行此四事，如供佛無異。</p>
</li>

<li><p>佛說五苦章句經<span class="note-inline">(十二紙欠)</span>　<span class="note-inline">(一名淨除罪蓋娛樂佛法經)</span>　<span class="note-inline">(南尺北當)</span></p>
<p style="margin-left:3em">東晉西域沙門竺曇無蘭譯</p>
<p style="margin-left:1em">一說五道苦，二說八惡處，三說十二重城，三棘籬，六賊等，四說諸重擔，五說香臭二木喻，及說四生四諦等，又說五天使者等。</p>
</li>

<li><p>佛說月光菩薩經<span class="note-inline">(五紙欠)</span>　<span class="note-inline">(南臨北盡)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在竹林精舍，因舍利弗，目犍連，先入滅度，為諸比丘說月光王捨頭因緣。</p>
</li>

<li><p>未曾有因緣經<span class="note-inline">(二卷)</span>　<span class="note-inline">(南彼北靡)</span></p>
<p style="margin-left:3em">蕭齊沙門釋曇景譯</p>
<p style="margin-left:1em">舍利弗為和尚，目犍連為阿闍梨，度羅睺羅作沙彌，不樂聽法，因波斯匿王為說野干墮井本緣，明聽法功大，次為王授十善法，次說四擔轝石女往因，次聽五百比丘還戒，次諭羅[目*(危-(夗-夕)+矢)]羅修學智慧，次為祇陀說五戒開遮方便，亦為波斯匿王說末利夫人功德，次教令以十善道展轉教化，如一燈然無量燈，名報師恩，名報三世佛恩。</p>
<p style="margin-left:2em">此經雖說發菩提心，六度，四等，十善化人，無生法忍等事，而依生滅四諦說法，故屬阿含。</p>
</li>

<li><p>除恐災患經<span class="note-inline">(一卷)</span>　<span class="note-inline">(南罔北短)</span></p>
<p style="margin-left:3em">乞伏秦沙門釋聖堅譯</p>
<p style="margin-left:1em">佛住王舍城，維耶離大疫，請佛往救，受才明長者家十六日供，次受奈女供，廣說佛受寶蓋往因，才明眷屬往因，奈女往因。</p>
</li>

<li><p>佛說孛經<span class="note-inline">(一卷)</span>　<span class="note-inline">(亦云孛經抄)</span>　<span class="note-inline">(南忘北彼)</span></p>
<p style="margin-left:3em">吳月支國優婆塞支謙譯</p>
<p style="margin-left:1em">佛住祇園，有孫陀利女之謗，至第八日，卑先匿王察知其情，佛乃為說往昔行菩薩道時，其名曰孛，身為國師，受四臣及夫人謗，久後方明，今復如是。</p>
</li>

<li><p>天王太子辟羅經<span class="note-inline">(二紙)</span>　<span class="note-inline">(南賢北景)</span></p>
<p style="margin-left:3em">安公關中異經今附秦錄</p>
<p style="margin-left:1em">太子自說昔為國王，欲造大鼓，智臣為行施事。</p>
</li>

<li><p>佛說八大靈塔名號經<span class="note-inline">(一紙餘)</span>　<span class="note-inline">(南夙北臨)</span></p>
<p style="margin-left:3em">宋中印土沙門法賢譯</p>
<p style="margin-left:1em">生處。成道處。轉法輪處。現神變處。從忉利下處。化度分別僧處。思念壽量處。入涅槃處。</p>
</li>

<li><p>佛說溫室洗浴眾僧經<span class="note-inline">(三紙欠)</span>　<span class="note-inline">(南莫北短)</span></p>
<p style="margin-left:3em">後漢安息國沙門安世高譯</p>
<p style="margin-left:1em">耆域請佛及僧洗浴，佛言：當用七物，除去七病，得七福報。</p>
</li>

<li><p>諸德福田經<span class="note-inline">(五紙餘)</span>　<span class="note-inline">(南忘北彼)</span></p>
<p style="margin-left:3em">西晉沙門釋法立法炬同譯</p>
<p style="margin-left:1em">帝釋問良田，佛以五淨德名曰福田，即沙彌五德也。又七法廣施，名曰福田，謂興立佛圖等，於是四比丘，一比丘尼，天帝釋，及如來，各說宿行所得果報。</p>
</li>

<li><p>佛為海龍王說法印經<span class="note-inline">(半紙)</span>　<span class="note-inline">(南賢北景)</span></p>
<p style="margin-left:3em">唐大薦福寺沙門釋義淨譯</p>
<p style="margin-left:1em">即無常，苦，無我，寂滅，四印也。</p>
</li>

<li><p>賢愚因緣經<span class="note-inline">(十三卷)</span>　<span class="note-inline">(南誠美北左達)</span></p>
<p style="margin-left:3em">元魏涼州沙門釋慧覺等譯</p>
<p style="margin-left:1em">雜譬喻品第一<span class="note-inline">(梵天請法六事)</span>。摩訶薩埵以身施虎緣品第二。二梵志受齋緣品第三。波羅奈人身貿供養緣品第四。海神難問船人緣品第五。恒伽達緣品第六。須闍提緣品第七。波斯匿王女金剛緣品第八。金財因緣品第九。華天因緣品第十。寶天因緣品第十一。羼提婆羅因緣品第十二。慈力王血施緣品第十三。降六師緣品第十四。鋸陀身施緣品第十五。大光明王始發道心緣品第十六。摩訶斯那優婆夷緣品第十七。出家功德尸利苾提緣品第十八<span class="note-inline">(此云福增其年百歲)</span>。沙彌守戒自殺緣品第十九。長者無耳目舌緣品第二十。貧人夫婦疊施得現報緣品第二十一。迦旃延教老母賣貧緣品第二十二。金天緣品第二十三。重姓緣品第二十四。散檀寧緣品第二十五。月光王頭施緣品第二十六。快目王眼施緣品第二十七。五百盲兒往返逐佛緣品第二十八。富那奇緣品第二十九。尼提度緣品第三十。大劫賓寧緣品第三十一。微妙比丘尼緣品第三十二。梨耆彌七子緣品第三十三。設頭羅健寧緣品第三十四。阿輸迦施土緣品第三十五。七瓶金施緣品第三十六。差摩現報緣品第三十七。蓋事因緣品第三十八<span class="note-inline">(往古王名也)</span>。大施抒海緣品第三十九。阿難總持緣品第四十。優婆斯兄所殺緣品第四十一。兒誤殺父緣品第四十二。須達起精舍緣品第四十三。大光明始發無上心緣品第四十四。勒那闍耶緣品第四十五。迦毘梨百頭緣品第四十六。淨居天請洗浴緣品第四十七。摩訶令奴緣品第四十八。善求惡求緣品第四十九。善事太子入海緣品第五十。無惱指鬘緣品第五十一。檀脂䩭緣品第五十二。貧女難陀緣品第五十三。師質子摩頭羅瑟質緣品第五十四。檀彌離緣品第五十五。象護緣品第五十六。波婆梨緣品第五十七。二鸚鵡聞四諦緣品第五十八。鳥聞比丘說法生天緣品第五十九。五百雁聞佛法生天緣品第六十。堅誓師子緣品第六十一。梵志施佛納衣得授記緣品第六十二。佛始起慈心緣品第六十三。頂生王緣品第六十四。蘇曼女十子緣品第六十五。婆世躓緣品第六十六。優婆鞠提緣品第六十七。汪水中蟲緣品第六十八。沙彌均提緣品第六十九。</p>
</li>

<li><p>雜寶藏經<span class="note-inline">(八卷)</span>　<span class="note-inline">(南業北既)</span></p>
<p style="margin-left:3em">元魏西域沙門吉迦夜共曇曜譯</p>
<p style="margin-left:1em">十奢王緣第一，王子以肉濟父母緣第二，等共集一百二十一緣，勸人作福持戒，出生死，成菩提。</p>
</li>

<li><p>撰集百緣經<span class="note-inline">(十卷)</span>　<span class="note-inline">(南慎北承)</span></p>
<p style="margin-left:3em">吳月支國優婆塞支謙譯</p>
<p style="margin-left:1em">菩薩授記品第一。報應受供養品第二。授記辟支佛品第三。出生菩薩品第四。餓鬼品第五。諸天來下供養品第六。現化品第七。比丘尼品第八。聲聞品第九。諸緣品第十。每品十緣，故有百緣。</p>
</li>

<li><p>賓頭盧突羅闍為優陀延王說法經<span class="note-inline">(七紙欠)</span>　<span class="note-inline">(南甚北墳)</span></p>
</li>
</ul></div>
<div class='div-w'><p class="pre">　　　　<span class='note-inline'>(比丘寂震二兩　寂怡<br/>　　　　　　聞持各助銀一兩<br/>　　　　比丘杜凡助銀四兩)</span></p>
</div>
<p class='juan'>閱藏知津卷第三十一</p>
</div><!-- end of div[@id='body'] -->
</body></html>