<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>閱藏知津</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu126' />
<p class='juan'>閱藏知津卷第三十七</p><p class="byline">北天目沙門釋智旭彙輯</p>
<div class='div-other'><a id='mulu127' />
<p class='h1'>大乘論藏　宗經論第二之一</p>
<ul class="">
<li><p>瑜伽師地論<span class="note-inline">(百卷)</span>　<span class="note-inline">(許敬宗序)</span>　<span class="note-inline">(南節至靜北猶至氣)</span></p>
<p style="margin-left:3em">彌勒菩薩說　唐大慈恩寺沙門釋玄奘譯</p>
<p style="margin-left:1em">本地分第一。一者五識身相應地。二者意地。三者有尋有伺地。四者無尋惟伺地。五者無尋無伺地。六者三摩呬多地。七者非三摩呬多地。八者有心地。九者無心地。十者聞所成地。十一者思所成地。十二者修所成地。十三者聲聞地。十四者獨覺地。十五者菩薩地。十六者有餘依地。十七者無餘依地。如是略說十七，名為瑜伽師地。</p>
<p style="margin-left:1em">五識身相應地第一。謂五識身自性，所依，所緣，助伴，作業、自性。謂了別五塵，所依，謂五淨色根。及前滅意，種子，阿賴耶識，所緣，謂五塵境。助伴，謂相應心所。作業，謂了別自境，自相，現在，一剎那，又隨意識轉，隨善染轉，隨發業轉，又復能取愛非愛果。復次要眼不壞，色現在前，能生作意，正復現起，所生眼識，方乃得生，餘四亦爾。應觀所依如所乘，所緣如所為事，助伴如同侶，業如自功能。又所依如家，所緣如自受用，助伴如僕使，業如作用。</p>
<p style="margin-left:1em">意地第二。意自性，謂心意識，彼所依，謂等無間依，種子依。彼所緣，謂一切法如其所應，彼助伴，謂五十一心所有法。彼作業，謂望餘識身有勝作業，有七種分別所緣<span class="note-inline">(一有相分別，善名言者所起分別。二無相分別，不善名言者所有分別。三任運分別，隨境勢力任運而轉。四尋求分別，五伺察分別。六染汙分別，顧戀過去，希樂未來，執著現在，若欲恚害等，隨一煩惱隨煩惱相應。七不染汙分別，若善，若無記，謂出離分別，無恚分別，無害分別，或隨與一信等善法相應，或威儀路，工巧處，及諸變化，所有分別。如是等類，名分別所緣)</span>，有三種審慮所緣<span class="note-inline">(一如理所引。二不如理所引。三非如理非不如理所引)</span>。若醉若狂，若夢若覺，若悶若醒，若能發身語業，若能離欲，若離欲退，若斷善根，若續善根，若死若生等種子。若煩惱品所攝，名為麤重，亦名隨眠。若異熟所攝，及餘無記品所攝，唯名麤重，不名隨眠。若信等善法品所攝種子，不名麤重，亦非隨眠。法差別分別，有六百六十。</p>
<p style="margin-left:1em">有尋有伺等三地，略以五門施設建立：一界。二相。三如理作意。四不如理作意。五雜染等起。界建立有八相：一數。二處。三有情量。四有情壽。五有情受用。六生。七自體。八因緣果。數者，三界。處所者，欲界三十六處<span class="note-inline">(八大地獄，八寒地獄，餓鬼處，非天處，四大洲，八中洲，六欲天，魔宮，即他化攝。而高勝)</span>。色界十八處<span class="note-inline">(無想，即廣果攝，復有超過淨居大自在住處，十地菩薩得生其中)</span>。無色界四處所，或無處所。相施設建立有七種：一體性。二所緣。三行相。四等起。五差別。六決擇。七流轉。如理作意建立有八種：一依處。二事。三求。四受用。五正行。六聲聞乘資糧方便。七獨覺乘資糧方便。八波羅密引發方便。不如理作意十六種：一因中有果論。二從緣顯了論。三去來實有論。四計我論。五計常論。六宿作因論。七計自在為作者論。八害為正法論。九有邊無邊論。十不死矯亂論。十一無因見論。十二斷見論。十三空見論。十四妄計最勝論。十五妄計清淨論。十六妄計吉祥論。雜染施設建立三種：一煩惱。二業。三生。</p>
<p style="margin-left:1em">三摩呬多地第六。總標故，安立故，作意差別故，相差別故，略攝諸經宗要等故。總標有四：一者靜慮，謂四靜慮，二者解脫，謂八解脫。三者等持，謂空無願無相三。又有尋有伺等三，又小大無量三，又一分修具分修二，又喜俱行樂俱行捨俱行三，又四修定，又五聖智，又聖五支，又有因，有具，聖、正、三摩地，金剛喻三摩地，有學無學非學非無學等三摩地。四者等至，謂五現見三摩缽底，<span class="corr">已</span>見諦者，修此等至，是故名為現見等至。八勝處，十遍處，四無色，無想、滅盡定。安立者，謂唯此等，名等引地，非於欲界心一境性，由此定等無悔歡喜安樂所引。欲界不爾，非欲界中，於法全無審正觀察。作意差別者，謂七種根本作意，及餘四十作意。所緣差別者，略有四相：一所緣相。二因緣相。三應遠離相。四應修習相。由四因緣，入初靜慮，乃至有頂。謂因力，方便力，說力，教授力。</p>
<p style="margin-left:1em">非三摩呬多地第七。略有十二種相。</p>
<p style="margin-left:1em">有心無心二地品第八、第九。一地施設建立門。二心亂不亂建立門<span class="note-inline">(諸倒亂心，名無心地)</span>。三生不生建立門<span class="note-inline">(入因緣故，心或生或不生，名無心地)</span>。四分位建立門<span class="note-inline">(六位無心)</span>。五第一義建立門<span class="note-inline">(唯無餘依涅槃界，名無心地)</span>。</p>
<p style="margin-left:1em">聞所成地第十。謂於五明處，名句文身義中，無倒解了，一內明處<span class="note-inline">(一由事施設建立相。二由想差別施設建立相。三由攝聖教義相。四由佛教所應知處相)</span>。二醫方明處<span class="note-inline">(一於病相善巧。二於病因善巧。三於<span class="corr">已</span>生病斷滅善巧。四於<span class="corr">已</span>斷病後更不生方便善巧)</span>。三因明處<span class="note-inline">(一論體性。二論處所。三論所依。四論莊嚴。五論負墮。六論出離。七論多所作法，體性有六種：一言論。二尚論。三諍論。四毀謗論。五順正論。六教導論。處所亦六種，所依有十種，所成立義有二：一自性。二差別。能成立法有八：一立宗。二辯因。三引喻。四同類。五異類。六現量。七比量。八正教。又同類者復五種：一相狀相似，二自體相似。三業用相似，四法門相似。五因果相似，異類翻此。現量有三種：一非不現見。二非<span class="corr">已</span>思應思。三非錯亂境界。又一色根現量。二意受現量。三世間現量。四清淨現量。比量有五種：一相比量。二體比量。三業比量。四法比量。五因果比量。正教量者：一不違聖言。二能治雜染。三不違法相。莊嚴有五種：一善自他宗。二言具圓滿。三無畏。四敦肅。五應供。負墮有三：一捨言。二言屈。三言過。出離者：一觀察得失。二觀察時眾。三觀察善巧及不善巧。多所作者：一善自他宗故，於一切法能起談論。二勇猛無畏故，處一切眾能起談論。三辯才無竭故，隨所問難能善酬答)</span>。四聲明處<span class="note-inline">(一法施設建立相。二義施設建立相。三補特伽羅施設建立相。四時施設建立相。五數施設建立相。六處所根栽施設建立相)</span>。五工業明處<span class="note-inline">(營農，乃至音樂十二工業)</span>。</p>
<p style="margin-left:1em">思所成地第十一。一由自性清淨故。二由思擇所知故。三由思擇諸法故。</p>
<p style="margin-left:1em">修所成地第十二。一者修處所。二者修因緣。三者修瑜伽。四者修果。如是四處，七支所攝：一生圓滿<span class="note-inline">(依內有五，依外有五)</span>。二聞正法圓滿<span class="note-inline">(若正說法，若正聞法)</span>。三涅槃為上首。四能熟解脫慧之成熟<span class="note-inline">(毘婆舍那支成熟，奢摩他支成熟)</span>。五修習對治。六世間一切種清淨<span class="note-inline">(一得三摩地。二三摩地圓滿。三三摩地自在)</span>。七出世間一切種清淨<span class="note-inline">(一入聖諦現觀。二離諸障礙。三為欲證得速疾通慧，作意思惟諸歡喜事。四修習如所得道。五證得極清淨道，及果功德)</span>。</p>
<p style="margin-left:1em">聲聞地第十三。初瑜伽處種性地品第一<span class="note-inline">(種性自性。種性安立。住種性者所有諸相。住種性補特伽羅)</span>。趣入地品第二<span class="note-inline">(自性。安立。諸相。<span class="corr">已</span>趣入補特伽羅)</span>。出離品第三<span class="note-inline">(由世間道而趣離欲。由出世道而趣離欲。若此二道所有資糧)</span>。第二瑜伽處<span class="note-inline">(補特伽羅品類差別二十八種。由十一差別道理，建立補特伽羅。有四種所緣境事。有四教授。有三勝學。有十種隨順學法，對治十種違逆學法。有四種瑜伽壞。有四瑜伽：一信，二欲，三精進，四方便。有四作意，有四種瑜伽所作。有三種瑜伽師。有二種修：一想修。二菩提分修。有四修果即預流等。有六種補特伽羅異門。略有八種補特伽羅，略有四種建立因緣。略有四魔，有無量種魔所作事。由三因緣發趣，空無有果，一由諸根未積集故。二由教授不隨順故。三由等持力微劣故)</span>。第三瑜伽處<span class="note-inline">(安住正念，往詣師所，師既慶慰，四種審問。四種處所。四種尋求。五處安立。一護養定資糧處，二遠離處。三心一境性處。四障清淨處。五修作意處)</span>。第四瑜伽處<span class="note-inline">(由七作意，離欲界欲。由七作意，證出世果)</span>。</p>
<p style="margin-left:1em">獨覺地第十四。一種性。二道。三習。四住。五行。</p>
<p style="margin-left:1em">菩薩地第十五。初持瑜伽處種性品第一<span class="note-inline">(一持。二相。三分。四增上意樂。五住。六生。七攝受。八地。九行。十建立)</span>。發心品第二<span class="note-inline">(一自性。二行相。三所緣。四功德。五最勝)</span>。自他利品第三<span class="note-inline">(一自利處。二利他處。三真實義處。四威力處。五成熟有情處。六成熟自佛法處。七無上正等菩提處)</span>。真實義品第四<span class="note-inline">(一者依如所有性諸法真實性。二者依盡所有性諸法真實性。復有四種：一世間極成真實。二道理極成真實。三煩惱障淨智所行真實。四所知障淨智所行真實)</span>。威力品第五<span class="note-inline">(一聖威力。二法威力。三俱生威力)</span>。成熟品第六<span class="note-inline">(一成熟自性。二所成熟補特伽羅。三成熟差別。四成熟方便。五能成熟補特伽羅。六<span class="corr">已</span>成熟補特伽羅)</span>。菩提品第七<span class="note-inline">(一煩惱障斷故，畢竟離垢。一切煩惱不隨縛智。二所知障斷故，於一切所知無障無礙智)</span>。力種性品第八<span class="note-inline">(具多勝解。求五明處。求聞正法。法隨法行。於法正修止觀。八種教授。四攝法)</span>。施品第九<span class="note-inline">(一自性施。二一切施。三難行施。四一切門施。五善士施。六一切種施。七遂求施。八此世他世樂施。九清淨施)</span>。戒品第十<span class="note-inline">(一自性戒，至九清淨戒)</span>。忍品第十一<span class="note-inline">(九忍如上)</span>。精進品第十二<span class="note-inline">(九精進如上)</span>。靜慮品第十三<span class="note-inline">(九靜慮如上)</span>。慧品第十四<span class="note-inline">(九慧如上)</span>。攝事品第十五<span class="note-inline">(四攝事亦各九種，如上)</span>。供養親近無量品第十六<span class="note-inline">(一設利羅供養。二制多供養。三現前供養。四不現前供養。五自作供養。六教他供養。七財敬供養。八廣大供養。九無染供養。十正行供養)</span>。成就八支，能為善友，眾相圓滿，具五種相，能為善友，所作不虛。成就五相，令善友性，作信依處，由五種相，於所化生，為善友事，由四種相，方得圓滿親近善友，作五種想。應從善友，聽聞正法，於說法師，由五種處，不作異意。略有三種修四無量：一有情緣無量，二法緣無量，三無緣無量。菩提分品第十七。二種慚愧，二種堅力持性，五因緣故，心無厭倦，善知五明處論，善知世間，修正四依，修四無礙，二種菩提資糧，大乘三十七品。四行名止，四行名觀，十二種善巧方便，四種妙陀羅尼，五種正願，三三摩地，四種法嗢陀南<span class="note-inline">(無常、苦，無我、涅槃寂靜)</span>。菩薩功德品第十八。五希奇法，五不希奇法，而名成就甚希奇法，五種其心平等，五種非饒益事，五種常當欣讚，五加行，五順退分，五順勝法，五種相似相功德，實是過失。五種真實功德，十處無倒調伏有情，六位記別，三種決定。五處定所應作，五處常所應作，十最殊勝，四種施設建立，四種如實遍智，五無量能起善巧作用，說法有五大果勝利，七大性共相應，名為大乘，八法具攝大乘，十種菩薩。第二持隨法瑜伽處菩薩相品第一，有五真實菩薩相。分品第二，一善修事業<span class="note-inline">(六波羅密)</span>。二方便善巧有十種。三饒益於他<span class="note-inline">(依四攝事)</span>。四無倒迴向<span class="note-inline">(以前三門，迴向菩提)</span>。增上意樂品第三。發起七相憐愍：有十五種增上意樂，能作十事。住品第四。一種性住。二勝解行住。三極歡喜住。四增上戒住。五增上心住。六覺分相應增上慧住。七諸諦相應增上慧住。八緣起流轉止息相應增上慧住。九有加行有功用無間缺道運轉無相住。十無加行無功用無間缺道運轉無相住。十一無礙解住。十二最上成滿菩薩住。由能攝持菩薩義故，說名為地，能為受用居處義故，說名為住。第三持究竟瑜伽處生品第一。略有五種，攝一切生：一除災生。二隨類生。三大勢生。四增上生。五最後生。攝受品第二。略有六種：於諸有情無倒攝受。一頓普攝受。二增上攝受。三攝取攝受。四長時攝受。五短時攝受。六最後攝受。地品第三。一種性地。二勝解行地。三淨勝意樂地。四行正行地。五決定地。六決定行地。七到究竟地。行品第四。一波羅密多行，二菩提分法行，三神通行。四成熟有情行。建立品第五。諸佛有百四十不共法<span class="note-inline">(三十二相八十隨好。四一切種清淨。十力、四無所畏、三念住、三不護、大悲、無忘失法、永害習氣、一切種妙智)</span>。第四持次第瑜伽處發正等菩提心品。</p>
<p style="margin-left:1em">有餘依地第十六。一地施設安立。二寂靜施設安立，三依施設安立。</p>
<p style="margin-left:1em">無餘依地第十七。一地施設安立。二寂滅施設安立。三寂滅異門安立。</p>
<p style="margin-left:1em">攝決擇分中，五識身相應地，意地。由八種相，證阿賴耶決定是有。謂若離阿賴耶，則依止執受，最初生起，有明了性，有種子性，業用差別，身受差別，處無心定，命終時識，皆不應理。略說阿賴耶識，由四種相建立流轉，由一種相建立還滅，一建立所緣轉相<span class="note-inline">(了別內執受故，了別外無分別器相故)</span>。二建立相應轉相<span class="note-inline">(與五遍行心法，恒共相應)</span>。三建立互為緣性轉相<span class="note-inline">(阿賴耶識，一為轉識種子。二為轉識所依。又諸轉識：一於現法中能長養阿賴耶種子故。二於後法中，為阿賴耶得生，攝植彼種子故)</span>。四建立識等俱轉轉相<span class="note-inline">(或一俱轉，乃至或七俱轉)</span>。是謂由四種相建立流轉，阿賴耶識，是一切雜染根本，由趣入通達修習作意，建立轉依。是謂由一種相建立還滅。廣明蘊善巧，界善巧，處善巧，緣起善巧，處非處善巧，根善巧。</p>
<p style="margin-left:1em">有尋有伺等三地燄摩，名為法王，由能饒益諸眾生故。煩惱由五種相建立差別。一自性故。二自性差別故。三染淨差別故。四迷斷差別故。五對治差別故。業由五相建立差別：一事。二想。三欲樂。四煩惱。五方便究竟。生雜染義略有十一：一，一向樂生<span class="note-inline">(一分諸天)</span>。二，一向苦生<span class="note-inline">(諸那落迦)</span>。三，苦樂雜生<span class="note-inline">(一分諸天人鬼傍生)</span>。四，不苦不樂生<span class="note-inline">(一分諸天)</span>。五，一向不清淨生<span class="note-inline">(欲界異生)</span>。六，一向清淨生<span class="note-inline">(<span class="corr">已</span>得自在菩薩)</span>。七，清淨不清淨生<span class="note-inline">(色無色界異生)</span>。八，不清淨清淨處生<span class="note-inline">(欲界般涅槃法，有暇處生)</span>。九，清淨不清淨處生<span class="note-inline">(色無色界異生)</span>。十，不清淨不清淨處生<span class="note-inline">(欲界異生，不般涅槃法，設般涅槃法，無暇處生)</span>。十一，清淨清淨處生<span class="note-inline">(色無色界諸有學者)</span>。王過失有十，王功德有十，王衰損門有五，王方便門有五，王可愛法有五，能引王可愛法有五。八苦各由五相。下中上三士差別。</p>
<p style="margin-left:1em">三摩呬多地，多隨煩惱染汙相續，不能正證心一境性<span class="note-inline">(一有諂。二有誑。三有詐。四無慚愧。五不信。六懈怠。七忘念。八不定。九惡慧。十慢緩。十一猥雜。十二趣向前行。十三捨遠離軛。十四於諸學處不甚恭敬。十五不顧沙門。十六唯希活命，不為涅槃而求出家)</span>。釋隨身念經。釋二解脫。釋法因緣經。釋眠纏。五種定相違法：一犯戒、二無無間加行、三無殷重加行、四有沈沒、五他所擾惱。有三種遠離：一住處遠離、二見遠離、三聞遠離。有五厚重過失，能為定障：一忿、二慢、三欲貪、四薩迦耶見、五不能堪忍。四靜慮，各有五種所治：初五支、二四支、三五支、四四支。非三摩呬多地。</p>
<p style="margin-left:1em">有心地諸心差別而轉。略由五相：一由世俗道理建立故。二由勝義道理建立故。三由所依能依建立故。四由俱有建立故。五由染淨建立故。</p>
<p style="margin-left:1em">無心地心不生因，略有七種：一緣闕故。二作意闕故。三未得故。四相違故。五斷故。六滅故。七<span class="corr">已</span>生故。聞所成慧地由五處觀察所歸，乃可歸依。一由身業清淨故。二由語業清淨故。三由意業清淨故。四由於諸有情起大悲故。五由成就無上法故。欲造論者，要具六因：一欲令法義當廣流布。二欲令種種信解有情，由此因緣，隨一當能入正法故。三為令失沒種種義門重開顯故。四為欲略攝廣散義故。五為欲顯發甚深義故。六欲以種種美妙言辭莊嚴法義，生淨信故。</p>
<p style="margin-left:1em">思所成慧地，略說有四種思議：一事思議。二有非有思議。三因果思議。四乘思議。</p>
<p style="margin-left:1em">修所成慧地，略有十六種修：謂聲聞乘相應作意修，大乘相應作意修，影像修，事邊際修，所作成辦修，得修，習修，除去修，對治修，小分修，遍行修，動轉修，有加行修，<span class="corr">已</span>成辦修，非修所成法修，修所成法修。</p>
<p style="margin-left:1em">聲聞地，略有十種聲聞，謂清淨界聲聞，<span class="corr">已</span>遇緣聲聞，雜染界生聲聞，清淨界生聲聞，末法時生聲聞，賢善時生聲聞，未得眼聲聞，<span class="corr">已</span>得眼聲聞，清淨眼聲聞，極清淨眼聲聞。略有七處攝毘奈耶及別解脫：一教敕。二開聽。三制止。四犯處。五有犯。六無犯。七出罪。</p>
<p style="margin-left:1em">菩薩地有十發心，謂世俗受發心，得法性發心，不決定發心，決定發心，不清淨發心，清淨發心，羸劣發心，強盛發心，未成果發心，<span class="corr">已</span>成果發心。</p>
<p style="margin-left:1em">有餘依及無餘依二地。</p>
<p style="margin-left:1em">攝釋分，文是所依，義是能依，文有六種：一名身。二句身。三字身。四語。五行相。六機請。義有十種：一地義。二相義。三作意等義。四依處義。五過患義。六勝利義。七所治義。八能治義。九略義。十廣義。釋略有五：一法。二等起。三義。四釋難。五次第。</p>
<p style="margin-left:1em">攝異門分，言瑜伽者，受持，讀誦，問難，決擇，正修，加行。</p>
<p style="margin-left:1em">攝事分中契經事行擇攝第一。處擇攝第二。緣起食諦界擇攝第三。菩提分法擇攝第四。調伏事總擇攝。本母事序辯攝。</p>

<ul class="">
<li><p>菩薩地持經<span class="note-inline">(八卷)</span>　<span class="note-inline">(南登北安)</span></p>
<p style="margin-left:3em">北涼中天竺沙門曇無讖譯</p>
<p style="margin-left:2em">即瑜伽本地分中，第十五菩薩地異譯，缺第四持，舊在大乘律藏。</p>
</li>

<li><p>決定藏論<span class="note-inline">(三卷)</span>　<span class="note-inline">(南好北性)</span></p>
<p style="margin-left:3em">陳優禪尼國沙門真諦譯</p>
<p style="margin-left:2em">瑜伽決擇分中，五識身相應地意地異譯。</p>
</li>

<li><p>王法正理論<span class="note-inline">(一卷)</span>　<span class="note-inline">(南心北退)</span></p>
<p style="margin-left:3em">唐大慈恩寺沙門釋玄奘譯</p>
<p style="margin-left:2em">瑜伽決擇分中，尋伺地別出。</p>
</li>
</ul></li>

<li><p>顯揚聖教論<span class="note-inline">(此論一部，總二十卷，乃瑜伽師地論之樞要也。)</span>　<span class="note-inline">(南情逸北分切)</span></p>
<p style="margin-left:3em">無著菩薩造　唐大慈恩寺沙門釋玄奘譯</p>
<p style="margin-left:1em">攝事品第一。攝淨義品第二。成善巧品第三<span class="note-inline">(蘊、界、處、緣起、處非處、根、諦)</span>。成無常品第四。成苦品第五。成空品第六<span class="note-inline">(成無性品第七。成現觀品第八)</span>。成瑜伽品第九。成不思議品第十。攝勝決擇品第十一。</p>
</li>

<li><p>顯揚聖教論頌<span class="note-inline">(一卷)</span>　<span class="note-inline">(南心北退)</span></p>
<p style="margin-left:3em">譯人同上</p>
<p style="margin-left:1em">即無著菩薩前論中攝頌。</p>
</li>

<li><p>大乘阿毘達磨集論<span class="note-inline">(七卷)</span>　仝上</p>
<p style="margin-left:3em">無著菩薩造　唐大慈恩寺沙門釋玄奘譯</p>
<p style="margin-left:1em">本事分中：三法品第一，蘊、界、處。攝品第二，有十一種<span class="note-inline">(相、界、種類、分位、伴、方時、一分、具分、更互、勝義)</span>。相應品第三，有六種<span class="note-inline">(不相離、和合、聚集、俱有、作事、同行)</span>。成就品第四，有三種<span class="note-inline">(種子、自在、現行)</span>。決擇分中：諦品第一<span class="note-inline">(四聖諦)</span>。法品第二<span class="note-inline">(十二分聖教)</span>。得品第三<span class="note-inline">(一建立補特伽羅有七種，二建立現觀有十種)</span>。論議品第四，有七種<span class="note-inline">(義、釋、分別顯示、等論、攝、論軌、秘密)</span>。</p>
</li>

<li><p>大乘阿毘達磨雜集論<span class="note-inline">(十六卷)</span>　<span class="note-inline">(南動神北磨箴)</span></p>
<p style="margin-left:3em">譯人同上</p>
<p style="margin-left:1em">安慧菩薩糅前集論。</p>
</li>

<li><p>辯中邊論頌<span class="note-inline">(五紙半)</span>　<span class="note-inline">(南爵北靜)</span></p>
<p style="margin-left:3em">彌勒菩薩說　唐大慈恩寺沙門釋玄奘譯</p>
<p style="margin-left:1em">辯相品第一。辯障品第二。辯真實品第三。辯修對治品第四。辯修分位品第五。辯得果品第六。辯無上乘品第七。</p>
</li>

<li><p>辯中邊論<span class="note-inline">(三卷)</span>　仝上</p>
<p style="margin-left:3em">譯人同上</p>
<p style="margin-left:1em">天親菩薩造論釋前頌。</p>

<ul class="">
<li><p>中邊分別論<span class="note-inline">(三卷)</span>　<span class="note-inline">(南移北情)</span></p>
<p style="margin-left:3em">陳優禪尼國沙門真諦譯</p>
<p style="margin-left:2em">與前本同。</p>
</li>
</ul></li>

<li><p>攝大乘論本<span class="note-inline">(三卷)</span>　仝上</p>
<p style="margin-left:3em">無著菩薩造　唐大慈恩寺沙門釋玄奘譯</p>
<p style="margin-left:1em">總標綱要分第一。標十相殊勝殊勝語。所知依分第二。明阿賴耶識，及意。所知相分第三。明三性相：一依他起相。二遍計所執相。三圓成實相。入所知相分第四。明三種練磨其心，及四尋思，四如實遍智。彼入因果分第五，明六種波羅密多，彼修差別分第六，明菩薩歡喜等十地。增上戒學分第七，明三聚戒。增上心學分第八，明六種差別；一所緣。二種種。三對治。四堪能。五引發。六作業。增上慧學分第九，明無分別智離五種相。果斷分第十，明轉依有六種。彼果智分第十一，明佛三身。</p>

<ul class="">
<li><p>攝大乘論<span class="note-inline">(二卷)</span>　<span class="note-inline">(南物北隱)</span></p>
<p style="margin-left:3em">元魏北天竺沙門佛陀扇多譯</p>
<p style="margin-left:2em">與上同，而不分品。</p>
</li>

<li><p>攝大乘論<span class="note-inline">(三卷)</span>　仝上　<span class="note-inline">(有慧愷序)</span></p>
<p style="margin-left:3em">陳優禪尼國沙門真諦譯</p>
<p style="margin-left:2em">亦與上同。分作十品。</p>
</li>
</ul></li>

<li><p>楞伽經唯識論<span class="note-inline">(十九紙有序一名破色心論)</span>　<span class="note-inline">(南都北靜)</span></p>
<p style="margin-left:3em">天親菩薩造　元魏北天竺沙門菩提留支譯</p>
<p style="margin-left:1em">一立義，二引證。三譬喻。及釋種種外難，成立唯識道理。</p>

<ul class="">
<li><p>大乘唯識論<span class="note-inline">(十紙)</span>　仝上</p>
<p style="margin-left:3em">陳優禪尼國沙門真諦譯</p>
</li>

<li><p>唯識二十論<span class="note-inline">(八紙)</span>　仝上</p>
<p style="margin-left:3em">唐大慈恩寺沙門釋玄奘譯</p>
<p style="margin-left:2em">並同前本。</p>
</li>
</ul></li>

<li><p>唯識三十論<span class="note-inline">(三紙餘)</span>　<span class="note-inline">(南自北沛)</span></p>
<p style="margin-left:3em">世親菩薩造　唐大慈恩寺沙門釋玄奘譯</p>
<p style="margin-left:1em">即成唯識論本頌也。</p>
</li>

<li><p>大乘成業論<span class="note-inline">(一卷)</span>　<span class="note-inline">(南爵北匪)</span></p>
<p style="margin-left:3em">造者譯人皆同上</p>
<p style="margin-left:1em">明身語意三業，及有表無表業，是假非實，唯依思立，及由異熟識受熏持種而得成就。</p>

<ul class="">
<li><p>業成就論<span class="note-inline">(一卷)</span>　仝上</p>
<p style="margin-left:3em">元魏烏萇國沙門毘目智仙譯</p>
<p style="margin-left:2em">與上同本。</p>
</li>
</ul></li>

<li><p>大乘五蘊論<span class="note-inline">(七紙)</span>　<span class="note-inline">(南都北投)</span></p>
<p style="margin-left:3em">世親菩薩造　唐大慈恩寺沙門釋玄奘譯</p>
<p style="margin-left:1em">明五蘊攝九十四法，及十二處十八界總攝百法。對治三種我執：謂一性我執，受者我執，作者我執。如其次第，以蘊、處、界，治之。</p>
</li>

<li><p>因明正理門論本<span class="note-inline">(一卷)</span>　<span class="note-inline">(南爵北匪)</span></p>
<p style="margin-left:3em">大域龍樹菩薩造　唐大慈恩寺沙門釋玄奘譯</p>
<p style="margin-left:1em">為欲簡持能立能破義中真實，故造斯論。</p>

<ul class="">
<li><p>因明正理門論<span class="note-inline">(一卷)</span>　仝上</p>
<p style="margin-left:3em">唐大薦福寺沙門釋義淨譯</p>
<p style="margin-left:2em">與上同本。</p>
</li>
</ul></li>

<li><p>因明入正理論<span class="note-inline">(五紙後序一紙)</span>　<span class="note-inline">(南自北沛)</span></p>
<p style="margin-left:3em">商羯羅主菩薩造　唐大慈恩寺沙門釋玄奘譯</p>
<p style="margin-left:1em">明真能立，真能破，真現量，真比量，及似能立等，共八門，以辯悟他自悟二益。</p>
</li>

<li><p>大乘百法明門論<span class="note-inline">(一紙餘)</span>　<span class="note-inline">(南華北沛)</span></p>
<p style="margin-left:3em">天親菩薩造　唐大慈恩寺沙門釋玄奘譯</p>
<p style="margin-left:1em">瑜伽本事分中，略錄名數。</p>
</li>

<li><p>觀所緣緣論<span class="note-inline">(二紙餘)</span>　<span class="note-inline">(南華北投)</span></p>
<p style="margin-left:3em">陳那菩薩造　唐大慈恩寺沙門釋玄奘譯</p>
<p style="margin-left:1em">立量破斥，外所緣緣非有。次明內所緣緣不無。</p>

<ul class="">
<li><p>無相思塵論<span class="note-inline">(二紙半)</span>　仝上</p>
<p style="margin-left:3em">陳優禪尼國沙門真諦譯</p>
<p style="margin-left:2em">與上本同。</p>
</li>
</ul></li>

<li><p>三無相論<span class="note-inline">(二卷)</span>　<span class="note-inline">(出無性論)</span>　<span class="note-inline">(南邑北沛)</span></p>
<p style="margin-left:3em">譯人同上</p>
<p style="margin-left:1em">為顯法空故，說諸法無自性品，謂依三性，說三無性。</p>
</li>

<li><p>顯識論顯識品<span class="note-inline">(十一紙餘)</span>　<span class="note-inline">(南自北沛)</span>　<span class="note-inline">(從無相論出)</span></p>
<p style="margin-left:3em">譯人同上</p>
<p style="margin-left:1em">明三界但有二種識：一者顯識，即是本識。二者分別識，即是意識。顯識起分別，分別起熏習，熏習起顯識，故生死流轉。又云：一執著分別性熏習，增長阿梨耶識，二觀習真實性熏習，能除執著損壞阿梨耶識<span class="note-inline">(此內以第七名陀那識，執梨耶識作我境故)</span>。</p>
</li>

<li><p>轉識論<span class="note-inline">(六紙)</span>　<span class="note-inline">(南都北沛)</span></p>
<p style="margin-left:3em">譯人同上</p>
<p style="margin-left:1em">明識轉有二種：一轉為眾生，二轉為法，此二實無。但是識轉，作二相貌。次明能緣有三種：一果報識，即阿梨耶，二執識，即阿陀那。三塵識，即六識。及明相應心所等。</p>
</li>

<li><p>大乘起信論<span class="note-inline">(二卷)</span>　<span class="note-inline">(南邑北情)</span></p>
<p style="margin-left:3em">馬鳴菩薩造　唐于闐國沙門實叉難陀譯</p>
<p style="margin-left:1em">一作因分，明造論因緣有八種。二立義分有二：一有法。謂一切眾生心。二法，謂體、相、用三大。三解釋分又三：一顯示實義，依於一心有真如生滅二門。二對治邪執，治人法二種我見。三分別修行正道相：一信成就發心，二解行發心。三證發心。四修信分，謂有四種信：真如及三寶，修五門行。能成此信。一施、二戒、三忍、四精進、五止觀。又明求生淨土，得不退轉。五利益分。</p>
<p style="margin-left:2em">此本比梁譯，文更顯順，余於佛前鬮得，述裂網疏，以正膚謬。</p>

<ul class="">
<li><p>大乘起信論<span class="note-inline">(二卷)</span>　<span class="note-inline">(有智愷序)</span>　仝上</p>
<p style="margin-left:3em">蕭梁優禪尼國沙門真諦譯</p>
<p style="margin-left:2em">與上論同。</p>
</li>
</ul></li>
</ul></div>
<p class='juan'>閱藏知津卷第三十七</p>
</div><!-- end of div[@id='body'] -->
</body></html>