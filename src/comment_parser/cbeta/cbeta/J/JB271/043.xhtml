<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>閱藏知津</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu139' />
<p class='juan'>閱藏知津卷第四十三</p><p class="byline">北天目沙門釋智旭彙輯</p>
<div class='div-other'><a id='mulu140' />
<p class='h1'>雜藏　此方撰述第二之二</p>
<ul class="">
<li><p>諸經要集<span class="note-inline">(二十卷北作三十卷)</span>　<span class="note-inline">(南八縣家給北路俠槐)</span></p>
<p style="margin-left:3em">唐西明寺沙門道世玄惲撰</p>
<p style="margin-left:1em">三寶部第一，敬佛篇六緣，敬法篇八緣，敬僧篇三緣。敬塔部第二，有七緣。攝念部第三，有四緣。入道部第四，有四緣。吹讚部第五，有三緣。香燈部第六，有四緣。受請部第七，有八緣。受齋部第八，有二緣。破齋部第九，有二緣。富貴部第十，有二緣。貧賤部第十一，有五緣。獎導部第十二，有七緣。報恩部第十三。有三緣。放生部第十四，有四緣。興福部第十五，有六緣。擇交部第十六，有五緣。思慎部第十七，有五緣。六度部第十八，布施篇有七緣，持戒篇有二緣，忍辱篇有三緣，精進篇有三緣，禪定篇有二緣，智慧篇有二緣。業因部第十九，有五緣。欲蓋部第二十，有三緣。四生部第二十一，有六緣。受報部第二十二，有九緣。十惡部第二十三，有十緣。詐偽部第二十四，有六緣。惰慢部第二十五，有三緣。酒肉部第二十六，有三緣。占相部第二十七，有三緣。地獄部第二十八，有八緣。送終部第二十九，有九緣。雜要部第三十，有十三緣。</p>
</li>

<li><p>經律異相<span class="note-inline">(五十卷)</span>　<span class="note-inline">(南路至戶北經至相)</span></p>
<p style="margin-left:3em">梁沙門僧旻寶唱等撰</p>
<p style="margin-left:1em">天部上下<span class="note-inline">(一二卷)</span>。地部<span class="note-inline">(三)</span>。應始終佛部第一<span class="note-inline">(四)</span>。應身益物佛部第二<span class="note-inline">(五)</span>。現涅槃後事佛部第三<span class="note-inline">(造佛舍利塔第一、造佛形像第二)</span>。法滅盡第三<span class="note-inline">(六)</span>。外緣佛部第四<span class="note-inline">(七)</span>。自行菩薩部第一<span class="note-inline">(八)</span>。外化菩薩部第二<span class="note-inline">(九)</span>。隨機現身上菩薩部第三<span class="note-inline">(十)</span>。隨機現身下菩薩部第四<span class="note-inline">(十一)</span>。出家菩薩僧部第一<span class="note-inline">(十二)</span>。聲聞無學第一僧部第二<span class="note-inline">(十三)</span>。聲聞無學第二僧部第三<span class="note-inline">(十四)</span>。聲聞無學第三僧部第四<span class="note-inline">(十五)</span>。聲聞無學第四僧部第五<span class="note-inline">(十六)</span>。聲聞無學第五僧部第六<span class="note-inline">(十七)</span>。聲聞無學第六僧部第七<span class="note-inline">(十八)</span>。聲聞不測淺深僧部第八<span class="note-inline">(十九)</span>。聲聞學人僧部第九<span class="note-inline">(二十)</span>。聲聞行惡行僧部第十<span class="note-inline">(二十一)</span>。聲聞無學沙彌僧部第十一<span class="note-inline">(二十二)</span>。聲聞無學尼僧部第十二<span class="note-inline">(二十三)</span>。轉輪聖王諸國王部第一<span class="note-inline">(二十四)</span>。行菩薩道上諸國王部第二<span class="note-inline">(二十五)</span>。行菩薩道下諸國王部第三<span class="note-inline">(二十六)</span>。行聲聞道上諸國王部第四<span class="note-inline">(二十七)</span>。行聲聞道中諸國王部第五<span class="note-inline">(二十八)</span>。行聲聞道下諸國王部第六<span class="note-inline">(二十九)</span>。諸國王夫人部<span class="note-inline">(三十)</span>。行菩薩道諸國王子部上<span class="note-inline">(三十一)</span>。行菩薩道下諸國太子部中<span class="note-inline">(三十二)</span>。學聲聞道諸國太子部下<span class="note-inline">(三十三)</span>。諸國王女部<span class="note-inline">(三十四)</span>。得道長者部上<span class="note-inline">(三十五)</span>。雜行長者部下<span class="note-inline">(三十六)</span>。優婆塞部<span class="note-inline">(三十七)</span>。優婆夷部<span class="note-inline">(三十八)</span>。外道仙人部<span class="note-inline">(三十九)</span>。梵志部<span class="note-inline">(四十)</span>。婆羅門部<span class="note-inline">(四十一)</span>。居士部<span class="note-inline">(四十二)</span>。估客部<span class="note-inline">(四十三)</span>。男庶人部上<span class="note-inline">(四十四)</span>。女庶人部下<span class="note-inline">(四十五)</span>。鬼神部<span class="note-inline">(四十六)</span>。雜獸畜生部上<span class="note-inline">(四十七)</span>。禽畜生部中、蟲畜生部下<span class="note-inline">(四十八)</span>。地獄部上<span class="note-inline">(四十九)</span>。地獄部下<span class="note-inline">(五十)</span>。並引大小諸經中事相，以示勸誡。</p>
</li>

<li><p>法苑珠林<span class="note-inline">(百卷)</span>　<span class="note-inline">(前有李儼字仲思序)</span>　<span class="note-inline">(南勒至時北高至祿)</span></p>
<p style="margin-left:3em">唐西明寺沙門釋道世撰</p>
<p style="margin-left:1em">劫量篇第一。小劫有六部：一述意、二疫病、三刀兵、四饑饉、五相生、六對除。大劫有四部：一時量、二時節、三壞劫、四成劫。</p>
<p style="margin-left:1em">三界篇第二，初明四洲有十二部：述意乃至優劣；次明諸天有二十二部：辨位，乃至送終。</p>
<p style="margin-left:1em">日月篇第三，有十三部：述意，乃至地動。</p>
<p style="margin-left:1em">六道篇第四，諸天四部：述意，至報謝。人道八部：述意，至受苦。脩羅七部：述意，至戰鬥。鬼神十一部：述意，至舍宅。畜生十部：述意，至好醜。地獄八部：述意，至誡勗。</p>
<p style="margin-left:1em">千佛篇第五，七佛九部：述意，至久近。因緣三部：述意、引證、業因。種姓四部：述意，至求婚。降胎六部：述意，至獎導。出胎八部：述意，至校量。侍養三部：述意、養育、善徵。占相八部：述意，至百福。遊學四部：述意，至校量。納妃六部：述意，至神異。厭苦四部：述意，至厭欲。出家十部：述意，至會同。成道十部：述意，至變化。說法三部：述意、赴機、說益。涅槃五部：述意，至弟子。結集二部：述意，結集。</p>
<p style="margin-left:1em">敬佛篇第六，有七部：述意，乃至觀音。於中第四彌陀又六部：述意，至引證。第五彌勒又五部：述意，至發願。</p>
<p style="margin-left:1em">敬法篇第七，有六部：述意，乃至謗罪。</p>
<p style="margin-left:1em">敬僧篇第八，有四部：述意，乃至違損。</p>
<p style="margin-left:1em">致敬篇第九，有六部：述意，乃至儀式。</p>
<p style="margin-left:1em">福田篇第十，有三部：述意、優劣、平等。</p>
<p style="margin-left:1em">歸信篇第十一，有三部：述意、小乘、大乘。</p>
<p style="margin-left:1em">士女篇第十二，俗男三部：述意、誡俗、勸導。俗女二部：述意、奸偽。</p>
<p style="margin-left:1em">入道篇第十三，有四部：述意，至引證。</p>
<p style="margin-left:1em">慚愧篇第十四，有二部：述意、引證。</p>
<p style="margin-left:1em">獎導篇第十五，有四部：述意，乃至業因。</p>
<p style="margin-left:1em">說聽篇第十六，有九部：述意，乃至利益。</p>
<p style="margin-left:1em">見解篇第十七，有二部：述意、引證。</p>
<p style="margin-left:1em">宿命篇第十八，有四部：述意，乃至五通。</p>
<p style="margin-left:1em">至誠篇第十九，有八部：述意，乃至濟難。</p>
<p style="margin-left:1em">神異篇第二十，有五部：述意，乃至雜異。</p>
<p style="margin-left:1em">感通篇第二十一，有二部：述意、聖跡。</p>
<p style="margin-left:1em">住持篇第二十二，有十部：述意，乃至鬼神。</p>
<p style="margin-left:1em">潛道篇第二十三，有二部：述意、引證。</p>
<p style="margin-left:1em">妖怪篇第二十四，有二部：述意、引證。</p>
<p style="margin-left:1em">變化篇第二十五，有三部：述意、通變、厭欲。</p>
<p style="margin-left:1em">眠夢篇第二十六，有五部：述意，乃至無記。</p>
<p style="margin-left:1em">興福篇第二十七，有八部：述意，乃至洗僧。</p>
<p style="margin-left:1em">攝念篇第二十八，有二部：述意、引證。</p>
<p style="margin-left:1em">發願篇第二十九，有二部：述意、引證。</p>
<p style="margin-left:1em">法服篇第三十，有六部：述意，乃至違損。</p>
<p style="margin-left:1em">然燈篇第三十一，有二部：述意、引證。</p>
<p style="margin-left:1em">懸旛篇第三十二，有二部：述意、引證。</p>
<p style="margin-left:1em">華香篇第三十三，有二部：述意、引證。</p>
<p style="margin-left:1em">唄讚篇第三十四，有四部：述意、引證、讚歎、音樂。</p>
<p style="margin-left:1em">敬塔篇第三十五，有六部：述意，乃至修故。</p>
<p style="margin-left:1em">伽藍篇第三十六，有三部：述意、營造、致敬。</p>
<p style="margin-left:1em">舍利篇第三十七，有五部：述意，乃至感福。</p>
<p style="margin-left:1em">供養篇第三十八，有二部：述意、引證。</p>
<p style="margin-left:1em">受請篇第三十九，有九部：述意，乃至施福。</p>
<p style="margin-left:1em">輪王篇第四十，有五部：述意，至育王。</p>
<p style="margin-left:1em">君臣篇第四十一，有六部：述意，至王都。</p>
<p style="margin-left:1em">納諫篇第四十二，有二部：述意、引證。</p>
<p style="margin-left:1em">審察篇第四十三，有四部：述意、審怒、審過、審學。</p>
<p style="margin-left:1em">思慎篇第四十四，有五部：述意，乃至慎過。</p>
<p style="margin-left:1em">儉約篇第四十五，有二部：述意、引證。</p>
<p style="margin-left:1em">懲過篇第四十六，亦二部。</p>
<p style="margin-left:1em">和順篇第四十七，有五部：述意，乃至和事。</p>
<p style="margin-left:1em">誡勗篇第四十八，有六部：述意，乃至雜誡。</p>
<p style="margin-left:1em">忠孝篇第四十九，有五部：述意，乃至業因。</p>
<p style="margin-left:1em">不孝篇第五十，有四部：述意，乃至棄父。</p>
<p style="margin-left:1em">報恩篇第五十一，有二部：述意、引證。</p>
<p style="margin-left:1em">背恩篇第五十二，亦二部。</p>
<p style="margin-left:1em">善友篇第五十三，亦二部。</p>
<p style="margin-left:1em">惡友篇第五十四，亦二部。</p>
<p style="margin-left:1em">擇交篇第五十五，亦二部。</p>
<p style="margin-left:1em">眷屬篇第五十六，有四部：述意，乃至離著。</p>
<p style="margin-left:1em">較量篇第五十七，有七部：述意，乃至方土。</p>
<p style="margin-left:1em">機辯篇第五十八，有三部：述意、菩薩、羅漢。</p>
<p style="margin-left:1em">愚戇篇第五十九，有三部：述意、般陀、雜癡。</p>
<p style="margin-left:1em">詐偽篇第六十，有六部：述意，乃至詐畜。</p>
<p style="margin-left:1em">惰慢篇第六十一，有二部。</p>
<p style="margin-left:1em">破邪篇第六十二，亦二部。</p>
<p style="margin-left:1em">富貴篇第六十三，亦二部。</p>
<p style="margin-left:1em">貧賤篇第六十四，有五部：述意，至貧女。</p>
<p style="margin-left:1em">債負篇第六十五，有二部：述意、引證。</p>
<p style="margin-left:1em">諍訟篇第六十六，亦二部。</p>
<p style="margin-left:1em">謀謗篇第六十七，有五部：述意，乃至宿障。</p>
<p style="margin-left:1em">咒術篇第六十八，有七部：述意，乃至雜咒。</p>
<p style="margin-left:1em">祭祠篇第六十九，有三部：述意、獻佛、祭祠。</p>
<p style="margin-left:1em">占相篇第七十，有二部。</p>
<p style="margin-left:1em">祈雨篇第七十一，有四部：述意，乃至河海。</p>
<p style="margin-left:1em">園果篇第七十二，有五部：述意，乃至種子。</p>
<p style="margin-left:1em">漁獵篇第七十三，有二部。</p>
<p style="margin-left:1em">慈悲篇第七十四，有五部：述意，乃至觀苦。</p>
<p style="margin-left:1em">放生篇第七十五，有二部。</p>
<p style="margin-left:1em">救厄篇第七十六，有五部：述意，乃至獸王。</p>
<p style="margin-left:1em">怨苦篇第七十七，有五部：述意，乃至雜難。</p>
<p style="margin-left:1em">業因篇第七十八，有五部：述意，乃至引證。</p>
<p style="margin-left:1em">受報篇第七十九，有十二部：述意，乃至住處。</p>
<p style="margin-left:1em">罪福篇第八十，有四部：述意，乃至福行。</p>
<p style="margin-left:1em">欲蓋篇第八十一，有二部：五欲、五蓋。</p>
<p style="margin-left:1em">四生篇第八十二，有五部：述意，乃至五生。</p>
<p style="margin-left:1em">十使篇第八十三，有四部：述意，乃至斷障。</p>
<p style="margin-left:1em">十惡篇第八十四，有十三部：述意、業因、果報、殺生，乃至邪見。</p>
<p style="margin-left:1em">六度篇第八十五，有六部：布施，乃至智慧。</p>
<p style="margin-left:1em">懺悔篇第八十六，有六部：述意，乃至洗懺。</p>
<p style="margin-left:1em">受戒篇第八十七，有七部：一述意、二勸持、三三皈、四五戒、五八戒、六十善、七三聚。</p>
<p style="margin-left:1em">破戒篇第八十八，有二部。</p>
<p style="margin-left:1em">受齋篇第八十九，有二部。</p>
<p style="margin-left:1em">破齋篇第九十，亦二部。</p>
<p style="margin-left:1em">賞罰篇第九十一，亦二部。</p>
<p style="margin-left:1em">利害篇第九十二，亦二部。</p>
<p style="margin-left:1em">酒肉篇第九十三，有三部：述意、飲酒、食肉。</p>
<p style="margin-left:1em">穢濁篇第九十四，有四部：述意、五辛、嚏氣、便利。</p>
<p style="margin-left:1em">病苦篇第九十五，有六部：述意、引證、瞻病、醫療、安置、<span class="corr">斂</span>念。</p>
<p style="margin-left:1em">捨身篇第九十六，有二部。</p>
<p style="margin-left:1em">送終篇第九十七，有四部：述意、捨命、遺送、受生。</p>
<p style="margin-left:1em">法滅篇第九十八，有九部：述意、五濁、時節、度女、佛缽、訛替、破戒、諍訟、損法。</p>
<p style="margin-left:1em">雜要篇第九十九，有十部：述意、四依、四果、四食、淨口、鳴鐘、入眾、求法、衰相、雜行。</p>
<p style="margin-left:1em">傳記篇第一百，有六部：述意、翻譯、雜集、般若、興福、歷算。</p>
</li>

<li><p>釋迦譜<span class="note-inline">(十卷)</span>　<span class="note-inline">(南將相北書)</span></p>
<p style="margin-left:3em">蕭齊釋僧祐撰</p>
<p style="margin-left:1em">釋迦始祖劫初剎利相承姓緣譜第一。賢劫初姓瞿曇緣譜第二。六世祖始姓釋迦氏緣譜第三。降生釋種成佛緣譜第四。在七佛末種姓眾數同異譜第五。同三千佛緣譜第六。內外族姓名譜第七。弟子姓釋緣譜第八。四部名聞弟子譜第九。從兄調達出家緣記第十。從弟阿那律跋提出家記第十一。弟孫陀羅難陀出家緣記第十二。子羅云出家緣記第十三。姨母大愛道出家緣記第十四。父淨飯王泥洹記第十五。母摩耶夫人記第十六。姨母大愛道泥洹記第十七。釋迦種滅宿業緣記第十八。竹園精舍緣記第十九。祇洹精舍緣記第二十。髮爪塔緣記第二十一。天上四塔緣記第二十二。優填王造栴檀像記第二十三。波斯匿王造金像記第二十四。阿育王弟出家造石像記第二十五。留影在石室記第二十六。雙樹般涅槃記第二十七。八國分舍利記第二十八。天上龍宮舍利寶塔記第二十九。龍宮佛髭塔記第三十。阿育王造八萬四千塔記第三十一。塔宿緣記第三十二。法滅盡緣記第三十三。法滅盡相記第三十四。<span class="corr">已</span>上並兼引大小乘經律，以明化跡。</p>
</li>

<li><p>釋迦氏譜<span class="note-inline">(一卷)</span>　<span class="note-inline">(南相北壁)</span></p>
<p style="margin-left:3em">唐釋道宣撰</p>
<p style="margin-left:1em">一敘所依賢劫。二敘氏族根源。三敘所託方土。四敘法王化相。五敘聖凡後胤。大意與前譜同，而文簡略。</p>
</li>

<li><p>釋迦方誌<span class="note-inline">(二卷北作三卷)</span>　仝上</p>
<p style="margin-left:3em">撰者同上</p>
<p style="margin-left:1em">封疆篇第一。統攝篇第二。中邊篇第三。遺跡篇第四，具明五印度百五十餘國中佛事，並是西域記中錄出。遊履篇第五，略明十六人往西求法。時住篇第七。教相篇第八，紀歷代所立寺數，所譯經數，所度僧尼之數。</p>
</li>

<li><p>翻譯名義集<span class="note-inline">(十四卷)</span>　<span class="note-inline">(前有周敦義序)</span>　貢新</p>
<p style="margin-left:3em">宋姑蘇景德寺法雲編</p>
<p style="margin-left:1em">十種通號第一。諸佛別名第二，乃至寺塔壇幢第六十四，並舉梵名，而釋其義。</p>
</li>

<li><p>大明三藏法數<span class="note-inline">(四十卷)</span>　<span class="note-inline">(北昆池碣石南[○@缺])</span></p>
<p style="margin-left:3em">明天竺山沙門一如集</p>
</li>

<li><p>教乘法數<span class="note-inline">(四十卷)</span>　<span class="note-inline">(前有道遐序)</span>　穡俶載南</p>
<p style="margin-left:3em">明會稽沙門圓淨集</p>
<p style="margin-left:1em">始從一數，終至八萬四千，各列名，略引釋之。</p>
</li>

<li><p>禪林寶訓<span class="note-inline">(四卷)</span>　黍</p>
<p style="margin-left:3em">宋沙門妙喜竹菴共集</p>
<p style="margin-left:3em">東吳沙門淨善重集</p>
<p style="margin-left:1em">凡三百篇，大概使學者削勢利人我，趨道德仁義。</p>
</li>

<li><p>緇門警訓<span class="note-inline">(十卷)</span>　<span class="note-inline">(前有空谷隆序)</span>　陟</p>
<p style="margin-left:3em">明嘉禾沙門如巹續集</p>
<p style="margin-left:1em">始自溈山警策，終於梁皇捨道事佛詔，凡二百餘首。</p>
</li>

<li><p>百丈清規<span class="note-inline">(八卷)</span>　<span class="note-inline">(前有正統年胡瀅等請重刊奏本并元朝劄付)</span>　黜</p>
<p style="margin-left:3em">元至元聖壽寺沙門德煇重編大訴校正</p>
<p style="margin-left:1em">分為九章，大抵多是世諦流布，不唯非佛世芳規，亦且非古百丈風格矣。</p>
</li>

<li><p>佛祖統紀<span class="note-inline">(四十五卷)</span>　<span class="note-inline">(南城昆池碣北[○@缺])</span></p>
<p style="margin-left:3em">宋四明東湖沙門志磐撰</p>
<p style="margin-left:1em">前有通例一卷。釋迦本紀一。西土二十四祖紀二。東土九祖紀三。興道下八祖紀四。諸祖旁出世家五。諸師列傳六。諸師雜傳七。未詳承嗣傳八。歷代傳教表九。佛祖氏繫表十。山家教典志十一。淨土立教志十二。諸宗立教志十三。三世出興志十四。三界名體志十五。法門光顯志十六。法運通塞志十七。名文光教志十八。歷代會要志十九。</p>
</li>

<li><p>佛祖歷代通載<span class="note-inline">(三十六卷)</span>　<span class="note-inline">(前有翰林虞集序比丘覺岸序)</span>　畝我藝黍</p>
<p style="margin-left:3em">元大中祥符寺華亭念常集</p>
<p style="margin-left:1em">目錄一卷，七佛偈，及彰所知論，一卷，從第二卷至二十二卷，載盤古乃至元朝至正年間一切三教事蹟，今分為三十四卷。</p>
</li>

<li><p>歷代三寶記<span class="note-inline">(十五卷)</span>　<span class="note-inline">(南主云北營桓)</span></p>
<p style="margin-left:3em">隋開皇十七年翻經學士費長房撰</p>
<p style="margin-left:1em">初三卷，上列甲子，係以帝年，下注佛生、出家、成道、入滅，乃至孔子初生問禮獲麟等事，訖至開皇時，佛法東流，翻譯次第。次九卷，詳記歷代譯師所譯經典。次一卷，大乘錄入藏目。次一卷，小乘錄入藏目。後一卷，開皇三寶錄總目。</p>
</li>

<li><p>高僧傳<span class="note-inline">(十四卷)</span>　<span class="note-inline">(南輦驅北伊尹)</span></p>
<p style="margin-left:3em">梁嘉祥沙門釋慧皎撰</p>
<p style="margin-left:1em">序云：始於漢明帝永平十年，終至梁天監八年，凡四百五十三載，二百五十七人，又旁出附見者，二百三十九人，開其德業，大為十例，一曰譯經，二曰義解，三曰神異，四曰習禪，五曰明律，六曰遺身，七曰誦經，八曰興福，九曰經師，十曰唱導。譯經始攝摩騰，終求那毘地，共三十五人。義解始朱士行，終曇斐，共百人。神異始佛圖澄，終釋保誌，共二十人。習禪始竺僧顯，終釋慧明，共二十一人。明律始釋慧猷，終釋僧佑，共十三人。忘身始僧群，終曇弘，共十一人。誦經始曇邃，終道琳，共二十一人。興福始慧達劉薩訶，終法悅，共十四人。經師始帛法橋，終釋慧忍，共十一人。唱導始道照，終法鏡，共十人。</p>
</li>

<li><p>續高僧傳<span class="note-inline">(三十一卷北作四十卷)</span>　<span class="note-inline">(南轂至世北佐至衡)</span></p>
<p style="margin-left:3em">唐釋道宣撰</p>
<p style="margin-left:1em">序云：始距梁之初運，終唐貞觀十有九年，一百四十四載，包括岳瀆，歷訪華夷，正傳三百三十一人。附見一百六十人，大為十例：一譯經，二義解，三習禪，四明律，五護法，六感通，七遺身，八讀誦，九興福，十雜科。譯經始僧伽婆羅，終僧那提，正十五人。義解始法申，終義褒，正百六十一人。習禪始僧副，終慧明，正九十八人。明律始法超，終曇光，正二十九人。護法始曇無最，終慈藏，正十八人。感通始勒那缽提，終淨辯，正百十八人。遺身始法凝，終道休，正十二人。讀誦始志湛，終寶相，正十四人。興福始明達，終慧雲，正十二人。雜科聲德始慧明，終寶巖，正十二人。</p>
</li>

<li><p>有宋高僧傳<span class="note-inline">(三十卷)</span>　<span class="note-inline">(前有進傳表及批答)</span>　<span class="note-inline">(南祿侈富北宅曲阜)</span></p>
<p style="margin-left:3em">宋沙門贊寧智輪同奉敕撰</p>
<p style="margin-left:1em">譯經始唐義淨，終唐滿月，正三十二人。義解始唐窺基，終宋義寂，正七十一人。習禪始唐弘忍，終宋德韶，正百三人。明律始唐道宣，終周澄楚。正五十八人。護法始唐威秀，終周道丕，正十八人。感通始後魏檀特師，終宋法圓，正八十九人。遺身始唐僧藏，終宋懷德，正二十二人。讀誦始隋行堅，終宋守真，正四十二人。興福始周法成，終宋師律，正五十人。雜科聲德始南宋智一，終宋宗淵，正四十五人。</p>
</li>

<li><p>法顯傳<span class="note-inline">(一卷)</span>　<span class="note-inline">(南兵北微)</span></p>
<p style="margin-left:1em">東晉沙門法顯，自記遊天竺事。</p>
</li>

<li><p>大唐西域記<span class="note-inline">(十二卷北作十卷)</span>　<span class="note-inline">(前有尚書左僕射燕國公序)</span>　<span class="note-inline">(南千兵北孰)</span></p>
<p style="margin-left:3em">唐三藏法師玄奘奉詔譯</p>
<p style="margin-left:3em">大總持寺沙門釋辯機撰</p>
<p style="margin-left:1em">記往還，共一百三十八國中風土，及佛法靈跡，唯摩竭陀國最詳。</p>
</li>

<li><p>大唐大慈恩寺三藏法師傳<span class="note-inline">(十卷)</span>　<span class="note-inline">(有沙門釋彥悰序)</span>　<span class="note-inline">(南高北奄)</span></p>
<p style="margin-left:3em">唐昭仁寺沙門慧立本釋彥悰箋</p>
<p style="margin-left:1em">即玄奘大師始終事蹟也。</p>
</li>

<li><p>大唐西域求法高僧傳<span class="note-inline">(二卷)</span>　<span class="note-inline">(南兵北尹)</span></p>
<p style="margin-left:3em">唐三藏法師義淨撰</p>
<p style="margin-left:1em">總有五十六人，又重歸南海傳，有師資四人。</p>
</li>

<li><p>比丘尼傳<span class="note-inline">(四卷北作二卷)</span>　<span class="note-inline">(南功北微)</span></p>
<p style="margin-left:3em">梁莊嚴寺釋寶唱撰</p>
<p style="margin-left:1em">起晉咸和，訖梁普通，凡六十五人。</p>
</li>

<li><p>神僧傳<span class="note-inline">(九卷)</span>　<span class="note-inline">(北城南[○@缺])</span></p>
<p style="margin-left:3em">不出編錄人名</p>
<p style="margin-left:1em">始自漢摩騰，終元膽巴，凡二百八人。</p>
</li>
</ul></div>
<p class='juan'>閱藏知津卷第四十三</p>
</div><!-- end of div[@id='body'] -->
</body></html>