<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>閱藏知津</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu78' />
<p class='juan'>閱藏知津卷第十三</p><p class="byline">北天目沙門釋智旭彙輯</p>
<div class='div-other'><a id='mulu79' />
<p class='h1'>大乘經藏　方等部第二之十二</p>
<ul class="">
<li><p>佛說華積樓閣陀羅尼經<span class="note-inline">(三紙欠)</span>　<span class="note-inline">(南臨北命)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在阿耨達龍王宮，師子遊戲菩薩問佛功德及供養佛功德，佛為分別并說咒勸持。</p>

<ul class="">
<li><p>華積陀羅尼神咒經<span class="note-inline">(二紙餘)</span>　<span class="note-inline">(南莫北能)</span></p>
<p style="margin-left:3em">吳月支國優婆塞支謙譯</p>
</li>

<li><p>師子奮迅菩薩所問經<span class="note-inline">(二紙)</span>　仝上</p>
<p style="margin-left:3em">附東晉錄</p>
</li>

<li><p>佛說華聚陀羅尼咒經<span class="note-inline">(二紙餘)</span>　仝上</p>
<p style="margin-left:3em">附東晉錄</p>
<p style="margin-left:2em">三經並與前同。</p>
</li>
</ul></li>

<li><p>拔濟苦難陀羅尼經<span class="note-inline">(一紙半)</span>　<span class="note-inline">(一名勝福往生淨土經)</span>　行</p>
<p style="margin-left:3em">唐大慈恩寺沙門釋玄奘譯</p>
<p style="margin-left:1em">佛在逝多林，不可說莊嚴菩薩請問救濟苦眾生法。佛為說不動如來、滅惡趣王如來，二咒。</p>
</li>

<li><p>佛母大孔雀明王經<span class="note-inline">(三卷)</span>　<span class="note-inline">(南改北知)</span></p>
<p style="margin-left:3em">唐北天竺沙門大廣智不空譯</p>
<p style="margin-left:1em">佛在祇園，莎底苾芻為眾破薪，被黑蛇螫，苦痛之極，阿難白佛求救。佛為說大孔雀咒，并諸神諸天諸佛菩薩名，及神咒，救之。與今流通本同。</p>

<ul class="">
<li><p>佛說孔雀王咒經<span class="note-inline">(二卷)</span>　<span class="note-inline">(南必北過)</span></p>
<p style="margin-left:3em">蕭梁扶南國沙門僧伽婆羅譯</p>
<p style="margin-left:2em">與前經同，而稍略。</p>
</li>

<li><p>佛說大孔雀咒王經<span class="note-inline">(三卷)</span>　<span class="note-inline">(南改北知)</span></p>
<p style="margin-left:3em">唐大薦福寺沙門釋義淨譯</p>
<p style="margin-left:2em">亦與前同，而華梵音聲稍別。</p>
</li>

<li><p>佛說大孔雀王神咒經<span class="note-inline">(四紙欠)</span>　<span class="note-inline">(南必北過)</span></p>
<p style="margin-left:3em">東晉西域沙門帛尸梨蜜多羅譯</p>
</li>

<li><p>佛說大孔雀王雜神咒經<span class="note-inline">(十二紙半)</span>　仝上</p>
<p style="margin-left:3em">東晉西域沙門帛尸梨蜜多羅重譯</p>
</li>

<li><p>大金色孔雀王咒經<span class="note-inline">(一卷)</span>　仝上</p>
<p style="margin-left:3em">姚秦北天竺沙門鳩摩羅什譯</p>
<p style="margin-left:2em"><span class="corr">已</span>上三經皆即前經中之少分。</p>
</li>
</ul></li>

<li><p>佛說大孔雀明王畫像壇場儀軌<span class="note-inline">(四紙餘)</span>　<span class="note-inline">(南學北杜)</span></p>
<p style="margin-left:3em">唐北天竺沙門大廣智不空譯</p>
<p style="margin-left:1em">應與前經並流通。</p>
</li>

<li><p>菩提場莊嚴陀羅尼經<span class="note-inline">(一卷)</span>　不</p>
<p style="margin-left:3em">譯人同上</p>
<p style="margin-left:1em">佛住廣博大園，因毘鈕達多婆羅門求子，為說陀羅尼，種植一切善根，能滿一切意願。</p>
</li>

<li><p>佛說大乘聖無量壽決定光明王如來陀羅尼經<span class="note-inline">(五紙)</span>　<span class="note-inline">(南竭北力)</span></p>
<p style="margin-left:3em">宋中印土沙門法天譯</p>
<p style="margin-left:1em">佛向妙吉祥菩薩說：西方無量壽佛陀羅尼，能增壽命，得大利益。</p>
</li>

<li><p>佛說無能勝旛王如來莊嚴陀羅尼經<span class="note-inline">(三紙)</span>　<span class="note-inline">(南竭北忠)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在忉利天宮，帝釋與脩羅戰敗，請問於佛：佛為說咒，書此陀羅尼置旌旗上，一切怨敵，無能勝者。</p>
</li>

<li><p>佛說聖莊嚴陀羅尼經<span class="note-inline">(上下合卷)</span>　<span class="note-inline">(南臨北命)</span></p>
<p style="margin-left:3em">譯人同上</p>
<p style="margin-left:1em">佛在迦毘羅城，羅睺童子臥時，被惡羅剎所嬈。佛為說咒護之，又說結界陀羅尼，慈氏、梵王，亦各說咒，佛更敕一切天龍鬼神，各說自明。</p>

<ul class="">
<li><p>佛說寶帶陀羅尼經<span class="note-inline">(八紙欠)</span>　<span class="note-inline">(南斯北夙)</span></p>
<p style="margin-left:3em">譯人同上</p>
<p style="margin-left:2em">與上經同。</p>
</li>
</ul></li>

<li><p>大吉義神咒經<span class="note-inline">(二卷)</span>　行</p>
<p style="margin-left:3em">元魏昭玄統沙門釋曇曜譯</p>
<p style="margin-left:1em">先說歸命燒香請三寶及天龍各各咒法，次明天阿脩羅共戰，帝釋軍敗，請救於佛，佛為說大結界咒。次有一切天龍鬼神，次第助佛說咒，既說咒已，佛乃說持咒所辦之法。</p>
</li>

<li><p>金剛光燄止風雨陀羅尼經<span class="note-inline">(一卷)</span>　<span class="note-inline">(南羊北維)</span></p>
<p style="margin-left:3em">唐南印度沙門菩提流志譯</p>
<p style="margin-left:1em">佛，及大身孽嚕荼，并諸天王，各說調伏惡龍止風雨法。</p>
</li>

<li><p>佛說聖多羅菩薩經<span class="note-inline">(五紙欠)</span>　<span class="note-inline">(南興北深)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在香醉山，為五髻乾闥婆王，說聖多羅菩薩咒，及頌讚持者得生極樂國。</p>
</li>

<li><p>聖觀自在菩薩一百八名經<span class="note-inline">(四紙餘)</span>　<span class="note-inline">(南盡北則)</span></p>
<p style="margin-left:3em">宋中印土沙門天息災譯</p>
<p style="margin-left:1em">佛在補怛洛迦山說，持者亦生極樂世界。</p>
</li>

<li><p>毘俱胝菩薩一百八名經<span class="note-inline">(三紙餘)</span>　<span class="note-inline">(南盡北則)</span></p>
<p style="margin-left:3em">宋中印土沙門法天譯</p>
<p style="margin-left:1em">佛說菩薩一百八名咒，持者得生極樂世界。</p>
</li>

<li><p>佛說大吉祥陀羅尼經<span class="note-inline">(一紙)</span>　<span class="note-inline">(南興北深)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在蘇珂嚩帝佛剎，觀自在菩薩請說神咒，令眾生獲大富貴。</p>
</li>

<li><p>佛說大吉祥天女十二契一百八名無垢大乘經<span class="note-inline">(六紙餘)</span>　<span class="note-inline">(南流北興)</span></p>
<p style="margin-left:3em">唐北天竺沙門大廣智不空譯</p>
<p style="margin-left:1em">佛住安樂世界向無畏觀自在菩薩，說三十八吉祥如來名號，及十二契一百八名無垢讚歎真言。</p>
</li>

<li><p>佛說大吉祥天女十二名號經<span class="note-inline">(一紙餘)</span>　仝上</p>
<p style="margin-left:3em">唐北天竺沙門大廣智不空譯</p>
<p style="margin-left:1em">佛住極樂世界，為觀自在菩薩說此咒，能除貧窮一切不祥。</p>
</li>

<li><p>大乘八大曼拏羅經<span class="note-inline">(一紙半)</span>　<span class="note-inline">(南夙北臨)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在補陀落迦山，寶藏月光菩薩請說，先於中心安佛，次安八大菩薩，所謂觀自在、慈氏、虛空藏、普賢、金剛手、曼殊室哩、除蓋障、地藏，共有九咒。</p>

<ul class="">
<li><p>佛說八大菩薩曼荼羅經<span class="note-inline">(二紙半)</span>　<span class="note-inline">(南淵北斯)</span></p>
<p style="margin-left:3em">唐北天竺沙門大廣智不空譯</p>
<p style="margin-left:2em">與上經同，而後有八大菩薩讚。</p>
</li>
</ul></li>

<li><p>無垢淨光大陀羅尼經<span class="note-inline">(一卷)</span>　<span class="note-inline">(南莫北彼)</span></p>
<p style="margin-left:3em">唐睹貨邏國沙門彌陀山等譯</p>
<p style="margin-left:1em">佛在迦毘羅城精舍，劫比羅戰荼婆羅門七日後當命終，有善相師答之，因恐懼來見佛，佛敕令修理古塔，念誦神咒，增長命根，生極樂國，乃至成佛，遂廣說造塔及咒法。</p>
</li>

<li><p>聖佛母小字般若波羅密多經<span class="note-inline">(三紙欠)</span>　<span class="note-inline">(南竭北忠)</span></p>
<p style="margin-left:3em">宋中印土沙門天息災譯</p>
<p style="margin-left:1em">佛在鷲峰山，聖觀自在菩薩請佛說此小字般若真言，復說勝妙般若波羅密多陀羅尼。</p>
</li>

<li><p>諸佛心印陀羅尼經<span class="note-inline">(一紙半)</span>　<span class="note-inline">(南盡北則)</span></p>
<p style="margin-left:3em">宋中印土沙門法天譯</p>
<p style="margin-left:1em">佛在兜率天，說二咒。聞者不生魔界，速證菩提。</p>

<ul class="">
<li><p>諸佛心陀羅尼經<span class="note-inline">(二紙餘)</span>　行</p>
<p style="margin-left:3em">唐大慈恩寺沙門釋玄奘譯</p>
<p style="margin-left:2em">佛於如來境為菩薩說。彙門云，與上經同。</p>
</li>
</ul></li>

<li><p>消除一切閃電障難隨求如意陀羅尼經<span class="note-inline">(三紙半)</span>　忠</p>
<p style="margin-left:3em">宋北印土沙門施護譯</p>
<p style="margin-left:1em">佛在舍衛國，向阿難說四方電名，并說神咒，觀自在、金剛手、梵王、帝釋、四王亦各說咒，佛又敕龍王等而說一咒。</p>

<ul class="">
<li><p>佛說如意摩尼陀羅尼經<span class="note-inline">(三紙)</span>　<span class="note-inline">(南盡北則)</span></p>
<p style="margin-left:3em">譯人同上</p>
<p style="margin-left:3em">與上經同</p>
</li>
</ul></li>

<li><p>虛空藏菩薩問七佛陀羅尼經<span class="note-inline">(一卷)</span>　<span class="note-inline">(南莫北罔)</span></p>
<p style="margin-left:3em">附梁錄</p>
<p style="margin-left:1em">佛在雞羅莎山頂，一比丘為惡病所持，一比丘為惡鬼所持，虛空藏菩薩請佛哀救，佛現神力，七佛皆於空中，各說一咒。</p>

<ul class="">
<li><p>如來方便善巧咒經<span class="note-inline">(八紙半)</span>　仝上</p>
<p style="margin-left:3em">隋北天竺沙門闍那崛多譯</p>
<p style="margin-left:2em">與上經同。</p>
</li>

<li><p>聖虛空藏菩薩陀羅尼經<span class="note-inline">(六紙餘)</span>　<span class="note-inline">(南力北忠)</span></p>
<p style="margin-left:3em">宋中印土沙門法天譯</p>
<p style="margin-left:2em">二比丘裸形叫喚，虛空藏問佛，佛召七佛各說一咒，虛空藏亦說一咒，亦與上經同。</p>
</li>
</ul></li>

<li><p>佛說救拔燄口餓鬼陀羅尼經<span class="note-inline">(三紙餘)</span>　<span class="note-inline">(南淵北斯)</span></p>
<p style="margin-left:3em">唐北天竺沙門大廣智不空譯</p>
<p style="margin-left:1em">佛在尼拘律園，阿難獨居，念所受法，於夜三更，見燄口餓鬼，怖而問佛。佛為說無量威德自在光明勝妙力陀羅尼。即今變食真言。并說多寶、妙色身、廣博身、離怖畏，四如來名。若施鬼等，持七遍，施仙等，持二七遍。供三寶，持二十一遍。燄口法始於此。</p>

<ul class="">
<li><p>佛說救面然餓鬼陀羅尼神咒經<span class="note-inline">(三紙半)</span>　<span class="note-inline">(南行北念)</span></p>
<p style="margin-left:3em">唐于闐國沙門實叉難陀譯</p>
<p style="margin-left:2em">與上經同，而無四佛名號。</p>
</li>
</ul></li>

<li><p>佛說甘露經陀羅尼<span class="note-inline">(七行)</span>　仝上</p>
<p style="margin-left:3em">譯人同上</p>
<p style="margin-left:1em">即今施甘露真言。</p>
</li>

<li><p>瑜伽集要救阿難陀羅尼燄口儀軌經<span class="note-inline">(一卷)</span>　<span class="note-inline">(南止北斯)</span></p>
<p style="margin-left:3em">唐北天竺沙門大廣智不空譯</p>
<p style="margin-left:1em">有啟請法，破地獄印咒各一，召餓鬼印咒各一，召罪印咒各一，摧罪印咒各一，淨業印咒各一，懺悔印咒各一，甘露印咒各一，開咽喉印咒各一，七如來名號，歸依三寶，發菩提心，印咒各一，受三昧耶戒印咒各一，施食印一，咒二，普供養印咒各一，奉送印咒各一，今時施食，決宜依此行持。</p>
</li>

<li><p>佛說延壽妙門陀羅尼經<span class="note-inline">(六紙餘)</span>　<span class="note-inline">(南興北深)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在成正覺地，金剛手菩薩請說妙咒，佛放眉光，集十方佛讚助，及明二十功德。</p>

<ul class="">
<li><p>護命法門神咒經<span class="note-inline">(九紙半)</span>　<span class="note-inline">(南莫北罔)</span></p>
<p style="margin-left:3em">唐南印度沙門菩提流志譯</p>
<p style="margin-left:2em">與上經同，而明二十功德之後，金剛手菩薩、梵王、帝釋、四王、鬼子母、藥叉、金剛手、大自在天子、童子軍將、月光天子、聖觀自在、慈氏菩薩、雪山大藥叉、金剛商羯羅天女、金剛軍、金剛使者、各說神咒，佛普伸右手而讚印之。</p>
</li>

<li><p>善法方便陀羅尼經<span class="note-inline">(五紙)</span>　仝上</p>
<p style="margin-left:3em">附東晉錄</p>
</li>

<li><p>金剛秘密善門陀羅尼經<span class="note-inline">(四紙半)</span>　仝上</p>
<p style="margin-left:3em">附東晉錄</p>
<p style="margin-left:2em">二經並與上同，而助咒少。</p>
</li>
</ul></li>

<li><p>佛說七俱胝佛母準提大明陀羅尼經<span class="note-inline">(并念誦觀行等法共十四紙)</span>　<span class="note-inline">(南改北莫)</span></p>
<p style="margin-left:3em">唐南天竺沙門金剛智譯</p>
<p style="margin-left:1em">佛在祇園，愍念未來眾生，說過去七俱胝準提如來等佛母準提陀羅尼。</p>

<ul class="">
<li><p>佛說七俱胝佛母心大準提陀羅尼經<span class="note-inline">(三紙)</span>　<span class="note-inline">(南改北莫)</span></p>
<p style="margin-left:3em">唐中印度沙門地婆訶羅譯</p>
</li>

<li><p>七俱胝佛母所說準提陀羅尼經<span class="note-inline">(一卷)</span>　<span class="note-inline">(南淵北莫)</span></p>
<p style="margin-left:3em">唐北天竺沙門大廣智不空譯</p>
<p style="margin-left:2em">二經並與上同而地婆譯缺觀行法。</p>
</li>
</ul></li>

<li><p>佛說慈氏菩薩誓願陀羅尼經<span class="note-inline">(一紙欠)</span>　<span class="note-inline">(南夙北臨)</span></p>
<p style="margin-left:3em">宋中印土沙門法天譯</p>
<p style="margin-left:1em">佛為慈氏說咒，慈氏立誓拔苦，受記。</p>
</li>

<li><p>百千印陀羅尼經<span class="note-inline">(一紙餘)</span>　行</p>
<p style="margin-left:3em">唐于闐國沙門實叉難陀譯</p>
<p style="margin-left:1em">共有三咒，應書供塔中。</p>
</li>

<li><p>六字大陀羅尼咒經<span class="note-inline">(一紙欠)</span>　行</p>
<p style="margin-left:3em">附梁錄</p>
<p style="margin-left:2em">亦是為救阿難故說。</p>
</li>

<li><p>六字咒王經<span class="note-inline">(四紙餘)</span>　<span class="note-inline">(南莫北能)</span></p>
<p style="margin-left:3em">附東晉錄</p>
<p style="margin-left:1em">因旃陀羅女厭惑阿難，說此破之。</p>

<ul class="">
<li><p>六字神咒王經<span class="note-inline">(六紙)</span>　仝上</p>
<p style="margin-left:3em">附梁錄</p>
<p style="margin-left:2em">與上經同，而咒稍多。</p>
</li>
</ul></li>

<li><p>佛說聖六字大明王陀羅尼經<span class="note-inline">(一紙半)</span>　<span class="note-inline">(南臨北命)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在給孤獨園，為阿難說二咒。</p>
</li>

<li><p>佛說大護明大陀羅尼經<span class="note-inline">(五紙)</span>　<span class="note-inline">(南力北忠)</span></p>
<p style="margin-left:3em">宋中印土沙門法天譯</p>
<p style="margin-left:1em">佛在沒哩際疏聚落，往吠舍離城說咒，為除災難。</p>
</li>

<li><p>聖六字增壽大明陀羅尼經<span class="note-inline">(一紙半)</span>　<span class="note-inline">(南履北臨)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在祇園，阿難有病，佛詣彼說咒救之。</p>
</li>

<li><p>佛說療痔病經<span class="note-inline">(一紙)</span>　當</p>
<p style="margin-left:3em">唐大薦福寺沙門釋義淨譯</p>
<p style="margin-left:1em">共有二咒。</p>
</li>

<li><p>佛說善樂長者經<span class="note-inline">(二紙半)</span>　<span class="note-inline">(南興北深)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛在迦毘羅城，為長者說清淨眼秘密大神咒，治其眼病。</p>

<ul class="">
<li><p>佛說能淨一切眼疾病陀羅尼經<span class="note-inline">(一紙餘)</span>　<span class="note-inline">(南淵北斯)</span></p>
<p style="margin-left:3em">唐北天竺沙門大廣智不空譯</p>
<p style="margin-left:2em">與上經同。</p>
</li>
</ul></li>

<li><p>佛說蓮華眼陀羅尼經<span class="note-inline">(一紙欠)</span>　<span class="note-inline">(南盡北則)</span></p>
<p style="margin-left:3em">宋北印土沙門施護譯</p>
<p style="margin-left:1em">能除六根病。得六根清淨。</p>
</li>

<li><p>佛說寶生陀羅尼經<span class="note-inline">(一紙欠)</span>　<span class="note-inline">(南命北盡)</span></p>
<p style="margin-left:3em">宋北印土沙門施護譯</p>
<p style="margin-left:1em">持誦者，滅一切罪，得天眼清淨。</p>
</li>

<li><p>佛說尊勝大明王經<span class="note-inline">(三紙欠)</span>　<span class="note-inline">(南命北則)</span></p>
<p style="margin-left:3em">譯人同上</p>
<p style="margin-left:1em">佛為阿難說咒，亦是過去七俱胝佛所說。</p>
</li>

<li><p>佛說金身陀羅尼經<span class="note-inline">(二紙)</span>　<span class="note-inline">(南斯北夙)</span></p>
<p style="margin-left:3em">譯人同上</p>
<p style="margin-left:1em">說咒，亦說功用。</p>
</li>

<li><p>佛說持世陀羅尼經<span class="note-inline">(三紙餘)</span>　行</p>
<p style="margin-left:3em">唐大慈恩寺沙門釋玄奘譯</p>
<p style="margin-left:1em">佛在建磔迦林，妙月長者請問除貧、愈病、滅罪、安危之法，佛為說陀羅尼。</p>

<ul class="">
<li><p>佛說雨寶陀羅尼經<span class="note-inline">(四紙欠)</span>　<span class="note-inline">(南流北興)</span></p>
<p style="margin-left:3em">唐北天竺沙門大廣智不空譯</p>
</li>

<li><p>佛說大乘聖吉祥持世陀羅尼經<span class="note-inline">(七紙)</span>　<span class="note-inline">(南竭北力)</span></p>
<p style="margin-left:3em">宋中印土沙門法天譯</p>
<p style="margin-left:2em">二經並與上同。</p>
</li>
</ul></li>

<li><p>聖持世陀羅尼經<span class="note-inline">(六紙半)</span>　<span class="note-inline">(南忠北則)</span></p>
<p style="margin-left:3em">宋北印土沙門施護譯</p>
<p style="margin-left:1em">先說持法，次說諸咒，諸印。</p>
</li>

<li><p>佛說聖大總持王經<span class="note-inline">(三紙半)</span>　<span class="note-inline">(南命北則)</span></p>
<p style="margin-left:3em">譯人同上</p>
<p style="margin-left:1em">佛在祇園，為阿難說四咒，能知七生、十四生、二十一生、及倍倍生事。</p>
</li>

<li><p>佛說宿命智陀羅尼經<span class="note-inline">(半紙)</span>　<span class="note-inline">(南夙北臨)</span></p>
<p style="margin-left:3em">宋中印土沙門法賢譯</p>
<p style="margin-left:1em">持者能知宿命。</p>
</li>

<li><p>佛說缽蘭那賒嚩哩大陀羅尼經<span class="note-inline">(二紙)</span>　仝上</p>
<p style="margin-left:3em">宋中印土沙門法賢譯</p>
<p style="margin-left:1em">除惡魔鬼神，及消除災害疾疫。</p>
</li>

<li><p>佛說俱枳羅陀羅尼經<span class="note-inline">(一紙餘)</span>　仝上</p>
<p style="margin-left:3em">譯人同上</p>
<p style="margin-left:1em">佛在祇園，為阿難說。</p>
</li>

<li><p>佛說妙色陀羅尼經<span class="note-inline">(一紙欠)</span>　仝上</p>
<p style="margin-left:3em">譯人同上</p>
<p style="margin-left:1em">可誦之，出生飲食，施鬼神。</p>
</li>

<li><p>佛說大七寶陀羅尼經<span class="note-inline">(半紙)</span>　行</p>
<p style="margin-left:3em">附梁錄</p>
<p style="margin-left:1em">以七佛功德，令眾生除怖畏。</p>
</li>

<li><p>佛說栴檀香身陀羅尼經<span class="note-inline">(一紙餘)</span>　<span class="note-inline">(南夙北臨)</span></p>
<p style="margin-left:3em">宋法賢譯</p>
<p style="margin-left:1em">誦者，得見觀自在菩薩，亦治惡癩瘡癬。</p>
</li>

<li><p>佛說無畏陀羅尼經<span class="note-inline">(二紙欠)</span>　<span class="note-inline">(南思北之)</span></p>
<p style="margin-left:3em">宋中印土沙門法賢譯</p>
<p style="margin-left:1em">佛為比丘眾說。</p>
</li>

<li><p>佛說施一切無畏陀羅尼經<span class="note-inline">(二紙欠)</span>　<span class="note-inline">(南思北斯)</span></p>
<p style="margin-left:3em">宋北印土沙門施護等譯</p>
<p style="margin-left:1em">佛為帝釋天主說。</p>
</li>

<li><p>佛說熾盛光大威德消災吉祥陀羅尼經<span class="note-inline">(一紙半)</span>　<span class="note-inline">(南思北之)</span></p>
<p style="margin-left:3em">唐北天竺沙門大廣智不空譯</p>
<p style="margin-left:1em">即流通消災經本。</p>
<p style="margin-left:1em">佛說大威德金輪佛頂熾盛光如來消除一切災難陀羅尼經<span class="note-inline">(二紙餘)</span>　仝上。</p>
<p style="margin-left:3em">唐代失譯人名</p>
<p style="margin-left:2em">與上經同。而有九曜真言。</p>
</li>

<li><p>佛說持明藏八大總持王經<span class="note-inline">(五紙餘)</span>　<span class="note-inline">(南命北則)</span></p>
<p style="margin-left:3em">宋北印土沙門施護譯</p>
<p style="margin-left:1em">共說十咒。</p>
</li>

<li><p>佛說六門陀羅尼經<span class="note-inline">(一紙)</span>　行</p>
<p style="margin-left:3em">唐大慈恩寺沙門釋玄奘譯</p>
<p style="margin-left:1em">佛在淨居天上說咒，持者速證菩提。</p>
</li>

<li><p>佛說善夜經<span class="note-inline">(三紙)</span>　行</p>
<p style="margin-left:3em">唐大薦福寺沙門釋義淨譯</p>
<p style="margin-left:1em">栴檀天子覺悟比丘，令其問佛，佛為說經，并三咒。</p>
</li>

<li><p>勝幢臂印陀羅尼經<span class="note-inline">(紙半)</span>　<span class="note-inline">(南得北莫)</span></p>
<p style="margin-left:3em">唐大慈恩寺沙門釋玄奘譯</p>
<p style="margin-left:1em">因大梵王，及觀世音請問，故說此咒，持者更不受惡趣生。</p>

<ul class="">
<li><p>妙臂印幢陀羅尼經<span class="note-inline">(一紙餘)</span>　仝上</p>
<p style="margin-left:3em">唐于闐國沙門實叉難陀譯</p>
<p style="margin-left:2em">與上經同。</p>
</li>
</ul></li>

<li><p>佛說普賢菩薩陀羅尼經<span class="note-inline">(二紙餘)</span>　<span class="note-inline">(南命北盡)</span></p>
<p style="margin-left:3em">宋中印土沙門法天譯</p>
<p style="margin-left:1em">普賢菩薩入三昧，一切佛摩頂讚之，乃放光說咒。</p>
</li>

<li><p>佛說十八臂陀羅尼經<span class="note-inline">(一紙)</span>　<span class="note-inline">(南夙北臨)</span></p>
<p style="margin-left:3em">宋中印土沙門法賢譯</p>
<p style="margin-left:1em">為阿難說，持者，消滅根本罪業，積集無量功德。</p>
</li>

<li><p>佛說勝旛瓔珞陀羅尼經<span class="note-inline">(二紙)</span>　<span class="note-inline">(南臨北命)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在喜樂山頂天宮，不遠仙人住處，因大梵王啟請，說咒拔罪。</p>
</li>

<li><p>佛說滅除五逆罪大陀羅尼經<span class="note-inline">(一紙欠)</span>　<span class="note-inline">(南夙北臨)</span></p>
<p style="margin-left:3em">宋中印土沙門法賢譯</p>
<p style="margin-left:1em">為阿難說。</p>
</li>

<li><p>佛說洛叉陀羅尼經<span class="note-inline">(一紙餘)</span>　仝上</p>
<p style="margin-left:3em">譯人同上</p>
<p style="margin-left:1em">持此咒，如持洛叉佛無異。</p>
</li>

<li><p>佛說無量功德陀羅尼經<span class="note-inline">(一紙欠)</span>　仝上</p>
<p style="margin-left:3em">譯人同上</p>
<p style="margin-left:1em">持一洛叉，得見慈氏，持二洛叉，得見觀自在，持三洛叉，得見無量壽佛。</p>
</li>

<li><p>佛說拔除罪障咒王經<span class="note-inline">(二紙欠)</span>　行</p>
<p style="margin-left:3em">唐大薦福寺沙門釋義淨譯</p>
<p style="margin-left:1em">佛於淨居天上，說諸咒法，曼殊菩薩曲為不信之人求救濟法，佛為說此一大咒王。</p>
</li>

<li><p>佛說一切法功德莊嚴王經<span class="note-inline">(十三紙餘)</span>　行</p>
<p style="margin-left:3em">譯人同上</p>
<p style="margin-left:1em">佛在竹林，入能斷惑離垢三昧，大地震動，大眾雲集，執金剛請說此經，三止之後，乃說二種四法，觀世音菩薩讚此法門，法師，及供養者，當生極樂。次說勝妙陀羅尼，及說壇儀。</p>
</li>

<li><p>莊嚴王陀羅尼經<span class="note-inline">(三紙)</span>　行</p>
<p style="margin-left:3em">譯人同上</p>
<p style="margin-left:1em">佛在布怛落迦山，為觀世音妙吉祥二大菩薩，說往昔所持妙咒，持者，當生極樂國，及得無量功德，即時大地震動，佛乃說咒，并說持法。</p>
</li>

<li><p>八名普密陀羅尼經<span class="note-inline">(一紙半)</span>　行</p>
<p style="margin-left:3em">唐大慈恩寺沙門釋玄奘譯</p>
<p style="margin-left:1em">佛為金剛手菩薩，說易成無損之咒。</p>

<ul class="">
<li><p>佛說秘密八名陀羅尼經<span class="note-inline">(一紙半)</span>　<span class="note-inline">(南興北深)</span></p>
<p style="margin-left:3em">宋中印土沙門法賢譯</p>
<p style="margin-left:2em">與上經同。</p>
</li>
</ul></li>

<li><p>佛說如意寶總持王經<span class="note-inline">(二紙餘)</span>　<span class="note-inline">(南命北則)</span></p>
<p style="margin-left:3em">宋北印土沙門施護譯</p>
<p style="margin-left:1em">佛在睹史多天宮，妙住菩薩請問：有善男子一心受持此如意寶總持章句，何因不見不聞去來現在世尊？佛言：以住福業故，又疑未斷故，此雖受持，而非受持，住有為心，無善巧智，無方便故，若能心無疑惑，決定專注，是則名為真實持者。</p>
<p style="margin-left:2em">此經雖不說神咒，乃持神咒者之總訣也。</p>
</li>

<li><p>佛說一向出生菩薩經<span class="note-inline">(一卷)</span>　<span class="note-inline">(南改北莫)</span></p>
<p style="margin-left:3em">隋北天竺沙門闍那崛多譯</p>
<p style="margin-left:1em">佛將入涅槃，敕目連集一切聲聞緣覺，又敕菩薩集十方菩薩，舍利弗請說法，佛為說陀羅尼，及修行種種四法，亦說過去然燈佛，阿彌陀佛，聞法得菩提事。</p>

<ul class="">
<li><p>佛說無量門微密持經<span class="note-inline">(半卷)</span>　<span class="note-inline">(南罔北莫)</span></p>
<p style="margin-left:3em">吳月支國優婆塞支謙譯</p>
<p style="margin-left:2em">咒譯作華言。</p>
</li>

<li><p>佛說出生無量門持經<span class="note-inline">(半卷)</span>　仝上</p>
<p style="margin-left:3em">東晉迦維羅衛國沙門佛陀跋陀羅譯</p>
<p style="margin-left:2em">咒亦譯作華言。</p>
</li>

<li><p>阿難陀目佉尼訶離陀鄰尼經<span class="note-inline">(九紙餘)</span>　<span class="note-inline">(南得北莫)</span></p>
<p style="margin-left:3em">元魏北天竺沙門佛陀扇多譯</p>
<p style="margin-left:2em">華梵雙具，止有四十八句。</p>
</li>

<li><p>阿難陀目佉尼訶離陀經<span class="note-inline">(九紙)</span>　仝上</p>
<p style="margin-left:3em">劉宋中天竺沙門求那跋陀羅譯</p>
<p style="margin-left:2em">止有華言四十八句。</p>
</li>

<li><p>佛說無量門破魔陀羅尼經<span class="note-inline">(十紙欠)</span>　仝上</p>
<p style="margin-left:3em">劉宋天竺沙門功德直共玄暢譯</p>
</li>

<li><p>舍利弗陀羅尼經<span class="note-inline">(七紙半)</span>　仝上</p>
<p style="margin-left:3em">蕭梁扶南國沙門僧伽婆羅譯</p>
</li>

<li><p>出生無邊門陀羅尼經<span class="note-inline">(十三紙餘)</span>　仝上</p>
<p style="margin-left:3em">唐于闐國沙門釋智嚴譯</p>
<p style="margin-left:2em">咒有八十九句。</p>
</li>

<li><p>佛說出生無邊門陀羅尼經<span class="note-inline">(十紙)</span>　<span class="note-inline">(南流北興)</span></p>
<p style="margin-left:3em">唐北天竺沙門大廣智不空譯</p>
<p style="margin-left:2em"><span class="corr">已</span>上八經並與前同本。</p>
</li>
</ul></li>
</ul></div>
<p class='juan'>閱藏知津卷第十三</p>
</div><!-- end of div[@id='body'] -->
</body></html>