<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>嵩山野竹禪師錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu420' />
<p class='juan'>嵩山野竹禪師語錄卷十一</p><p class="byline">鄂　州參仝門人宗宏　錄</p><p class="byline">鄂　州龍光門人宗上　潞南州兜率門人宗堅　仝編</p>
<div class='div-other'><a id='mulu421' />
<p class='h1'>雜偈</p>
<div class='div-other'><a id='mulu422' />
<p class='h2'>示愈書記</p><p style="text-indent:0em" class="lg-abnormal"><div class='lg-row'>初日當囪曉色青山滿岫晴光悄然快活松下何必丹丘石旁</div>
</p></div>
<div class='div-other'><a id='mulu423' />
<p class='h2'>示祥監院</p><p style="text-indent:0em" class="lg-abnormal"><div class='lg-row'>早夜勤勤不倦金陵老子風規有時摸著鼻孔與汝一根竹篦</div>
</p></div>
<div class='div-other'><a id='mulu424' />
<p class='h2'>示和侍者</p><p style="text-indent:0em" class="lg-abnormal"><div class='lg-row'>曠大劫來一物朗然偪塞虛空此即相傳的事原原委委何窮</div>
</p></div>
<div class='div-other'><a id='mulu425' />
<p class='h2'>示敏侍者</p><p style="text-indent:0em" class="lg-abnormal"><div class='lg-row'>槲笠艸衣幾載芒鞋竹杖平生如何更問消息別指籬前菊英</div>
</p></div>
<div class='div-other'><a id='mulu426' />
<p class='h2'>示玨侍者</p><p style="text-indent:0em" class="lg-abnormal"><div class='lg-row'>不變不遷不改何思何慮何憂庭前百尺松子每向其中臥遊</div>
</p></div>
<div class='div-other'><a id='mulu427' />
<p class='h2'>示學侍者</p><p style="text-indent:0em" class="lg-abnormal"><div class='lg-row'>山中學得無為嬾把殘經對月千七百則葛藤何為成佛之訣</div>
</p></div>
<div class='div-other'><a id='mulu428' />
<p class='h2'>示牧之禪人</p><p style="text-indent:0em" class="lg-abnormal"><div class='lg-row'>溈山一頭水羖隨處拖犁抴杷莫道無人收管牧之也解倒跨</div>
</p></div>
<div class='div-other'><a id='mulu429' />
<p class='h2'>示近山禪人</p><p style="text-indent:0em" class="lg-abnormal"><div class='lg-row'>諧去諧來十載腳跟下事浮沈室中問我宗旨且聽樹頭鳥音</div>
</p></div>
<div class='div-other'><a id='mulu430' />
<p class='h2'>示不仝禪人</p><p style="text-indent:0em" class="lg-abnormal"><div class='lg-row'>荊棘林中不住翻身卻到慈雲來時步步思忖何者是吾真聞</div>
</p></div>
<div class='div-other'><a id='mulu431' />
<p class='h2'>示湛涪禪人</p><p style="text-indent:0em" class="lg-abnormal"><div class='lg-row'>巾缾缽杖三衣四海五湖任往榮辱自然不干何須別問安養</div>
</p></div>
<div class='div-other'><a id='mulu432' />
<p class='h2'>示悅也禪人</p><p style="text-indent:0em" class="lg-abnormal"><div class='lg-row'>欲醒吾家法眼棒頭別有根源若將學解為勝依然三世佛冤</div>
</p></div>
<div class='div-other'><a id='mulu433' />
<p class='h2'>示石雲禪人</p><p style="text-indent:0em" class="lg-abnormal"><div class='lg-row'>深山寂寂禪室何事心心未閒不若通身放下自然萬慮俱刪</div>
</p></div>
<div class='div-other'><a id='mulu434' />
<p class='h2'>示指南禪人</p><p style="text-indent:0em" class="lg-abnormal"><div class='lg-row'>落日霞生萬壑山靈列幕環屏回頭石上東顧山色朧朧杳冥</div>
</p></div>
<div class='div-other'><a id='mulu435' />
<p class='h2'>示佛旨禪人</p><p style="text-indent:0em" class="lg-abnormal"><div class='lg-row'>止說偷身學嬾那知學嬾非間嬾閒兩字無取馮他日上松關</div>
</p></div>
<div class='div-other'><a id='mulu436' />
<p class='h2'>示會一禪人</p><p style="text-indent:0em" class="lg-abnormal"><div class='lg-row'>曠劫汪汪愛水今朝一瀝傾乾只諧明月來往一切塵緣不干</div>
</p></div>
<div class='div-other'><a id='mulu437' />
<p class='h2'>示空碧禪人</p><p style="text-indent:0em" class="lg-abnormal"><div class='lg-row'>山僧不解談禪亦不與人講究晚來散步長廊不覺依然漏逗</div>
</p></div>
<div class='div-other'><a id='mulu438' />
<p class='h2'>寄白馬講主</p><p style="text-indent:0em" class="lg-abnormal"><div class='lg-row'>白馬峰前翻經青蓮華裏悟理高原鑿井之喻舉世何曾惺此</div>
</p></div>
<div class='div-other'><a id='mulu439' />
<p class='h2'>寄古問禪人</p><p style="text-indent:0em" class="lg-abnormal"><div class='lg-row'>江頭一片明月白露千珠艸頭借問廣寒何兔擣藥聞之滿臼</div>
</p></div>
<div class='div-other'><a id='mulu440' />
<p class='h2'>示覺一禪人</p><p style="text-indent:0em" class="lg-abnormal"><div class='lg-row'>欲識死生覺性瑩然覺一恢恢此理若知真實原非槁木寒灰</div>
</p></div>
<div class='div-other'><a id='mulu441' />
<p class='h2'>示大一禪人</p><p style="text-indent:0em" class="lg-abnormal"><div class='lg-row'>月來原自渡口雲去無非峰頭雲月往來不盡時時醒我雙眸</div>
</p></div>
<div class='div-other'><a id='mulu442' />
<p class='h2'>示仲安禪人</p><p style="text-indent:0em" class="lg-abnormal"><div class='lg-row'>闍黎發足金陵四海名山過目今日相逢益州挂錫三間茅屋</div>
</p></div>
<div class='div-other'><a id='mulu443' />
<p class='h2'>示不悉禪人</p><p style="text-indent:0em" class="lg-abnormal"><div class='lg-row'>為僧獨貴清真莫學勞勞度日動靜常常中規自然大道安逸</div>
</p></div>
<div class='div-other'><a id='mulu444' />
<p class='h2'>示不易禪人</p><p style="text-indent:0em" class="lg-abnormal"><div class='lg-row'>不明生死云何須究西來大意只到佛魔兩忘神珠一顆自至</div>
</p></div>
<div class='div-other'><a id='mulu445' />
<p class='h2'>示岫雲禪人</p><p style="text-indent:0em" class="lg-abnormal"><div class='lg-row'>色色空空世界瀟瀟灑灑人家且過眼前日子任他說落天花</div>
</p></div>
<div class='div-other'><a id='mulu446' />
<p class='h2'>示三目禪人</p><p style="text-indent:0em" class="lg-abnormal"><div class='lg-row'>摩醯三目難鑒衲子相逢若何古人別有方便打鼓且聽笙歌</div>
</p></div>
<div class='div-other'><a id='mulu447' />
<p class='h2'>示明旨禪人</p><p style="text-indent:0em" class="lg-abnormal"><div class='lg-row'>欲知明暗之旨曉夜何常兩邊明暗拋來莫管回頭蹋破三玄</div>
</p></div>
<div class='div-other'><a id='mulu448' />
<p class='h2'>示淨月禪人</p><p style="text-indent:0em" class="lg-abnormal"><div class='lg-row'>月中桂子垂朵一夜風來送香鼻孔依俙識得開眉便見清光</div>
</p></div>
<div class='div-other'><a id='mulu449' />
<p class='h2'>示尼宗一</p><p style="text-indent:0em" class="lg-abnormal"><div class='lg-row'>至道祇須一言自然體露金風且徵何者是道只可返尋己躬</div>
</p></div>
<div class='div-other'><a id='mulu450' />
<p class='h2'>示尼安然</p><p style="text-indent:0em" class="lg-abnormal"><div class='lg-row'>三尺竹篦悟得。任他東土西天。慈雲不是多口。祇要女心了然。</div>
</p></div>
<div class='div-other'><a id='mulu451' />
<p class='h2'>示廣國宋夫人持法華</p><p style="text-indent:0em" class="lg-abnormal"><div class='lg-row'>禮誦蓮經竟日。言言字字深香。有時念到寶塔。便是儼然法王。</div>
</p></div>
<div class='div-other'><a id='mulu452' />
<p class='h2'>示賀居士宗福</p><p style="text-indent:0em" class="lg-abnormal"><div class='lg-row'>為仙為佛高志。衹在當人一決。若是因循日子。依然錯過時節。</div>
</p></div>
<div class='div-other'><a id='mulu453' />
<p class='h2'>示雷居士遠</p><p style="text-indent:0em" class="lg-abnormal"><div class='lg-row'>地僻山幽可靜。谿清石怪堪情。看他鳥弄春日。支上一聲兩聲。</div>
</p></div>
<div class='div-other'><a id='mulu454' />
<p class='h2'>示戴居士璞</p><p style="text-indent:0em" class="lg-abnormal"><div class='lg-row'>住著山中幾載。日高猶自貪眠。為僧得到如此。何必<span class='corr'>羨</span>他大賢。</div>
</p></div>
<div class='div-other'><a id='mulu455' />
<p class='h2'>示閻居士禧</p><p style="text-indent:0em" class="lg-abnormal"><div class='lg-row'>宿昔閭丘居士。相尋拾得寒山。遺來一片明月。至今猶在林間。</div>
</p></div>
<div class='div-other'><a id='mulu456' />
<p class='h2'>示張居士印</p><p style="text-indent:0em" class="lg-abnormal"><div class='lg-row'>西來大意何旨。白日朝來水東。剔起眉毛便是。莫教錯過此中。</div>
</p></div>
<div class='div-other'><a id='mulu457' />
<p class='h2'>示白居士恩</p><p style="text-indent:0em" class="lg-abnormal"><div class='lg-row'>山頭錦鯉如雪。海底金烏若雞。今日為君說破。明朝各自東西。</div>
</p></div>
<div class='div-other'><a id='mulu458' />
<p class='h2'>示徐居士太原</p><p style="text-indent:0em" class="lg-abnormal"><div class='lg-row'>君家住在何處。身上猶帶落霞。早把機心放下。馮他碓嘴生華。</div>
</p><p style="text-indent:0em" class="lg-abnormal"><div class='lg-row'>秤錘蟲蠹久矣。不見不聞隨他。前三後三省得。即是吾家叉牙。</div>
</p></div>
<div class='div-other'><a id='mulu459' />
<p class='h2'>示何居士常</p><p style="text-indent:0em" class="lg-abnormal"><div class='lg-row'>迷悟兩塗未判。端居看是何物。分明一段天真。不是依俙仿佛。</div>
</p></div>
<div class='div-other'><a id='mulu460' />
<p class='h2'>示王居士幻</p><p style="text-indent:0em" class="lg-abnormal"><div class='lg-row'>十類眾生是夢。三世如來夢人。山僧為你直道。爾我亦是浮塵。</div>
</p></div>
<div class='div-other'><a id='mulu461' />
<p class='h2'>示楊居士顯</p><p style="text-indent:0em" class="lg-abnormal"><div class='lg-row'>野馬如無玉絡。奔狂之性何調。學人棄此繩墨。未免伴奐自憍。</div>
</p></div>
<div class='div-other'><a id='mulu462' />
<p class='h2'>示湯居士昶</p><p style="text-indent:0em" class="lg-abnormal"><div class='lg-row'>萬尺寒潭把釣。細鱗無意吞鉤。可憐襏襫漁叟。香餌翛然別投。</div>
</p></div>
<div class='div-other'><a id='mulu463' />
<p class='h2'>示眾</p><p style="text-indent:0em" class="lg-abnormal"><div class='lg-row'>今朝白禮諸人。事務不煩問我。有求佛法因緣。但指庭花幾朵。</div>
</p><p style="text-indent:0em" class="lg-abnormal"><div class='lg-row'>山僧雖是村翁。領眾何常廢禮。只是尋常鬻飯。不曾別有臧否。</div>
</p></div>
<div class='div-other'><a id='mulu464' />
<p class='h2'>示陳居士萬</p><p style="text-indent:0em" class="lg-abnormal"><div class='lg-row'>多年失卻寶所。今日相尋道人。話到無生奧義。何勞拋棄紅塵。</div>
</p></div>
<div class='div-other'><a id='mulu465' />
<p class='h2'>示丁居士輔</p><p style="text-indent:0em" class="lg-abnormal"><div class='lg-row'>祇知鑿井高原。不識水源就下。縱是施工百生。何曾有滴如瀉。</div>
</p></div>
<div class='div-other'><a id='mulu466' />
<p class='h2'>示易居士生</p><p style="text-indent:0em" class="lg-abnormal"><div class='lg-row'>早晨洗面穿衣。下晚上床脫襪。申手去摸枕頭。不知打著心月。</div>
</p></div>
<div class='div-other'><a id='mulu467' />
<p class='h2'>示龍居士智</p><p style="text-indent:0em" class="lg-abnormal"><div class='lg-row'>一艇閒游性海。蘭橈打倒須彌。此是大人竟界。非仝緣木之龜。</div>
</p></div>
<div class='div-other'><a id='mulu468' />
<p class='h2'>示龍居士乾</p><p style="text-indent:0em" class="lg-abnormal"><div class='lg-row'>無說無傳聖道。有為有作猿心。一豪不去分別。當下全消古今。</div>
</p></div>
<div class='div-other'><a id='mulu469' />
<p class='h2'>示趙居士本</p><p style="text-indent:0em" class="lg-abnormal"><div class='lg-row'>佛心無住為本。道者無為是根。無住無為不二。鐙籠露柱何言。</div>
</p></div>
<div class='div-other'><a id='mulu470' />
<p class='h2'>示王居士朗</p><p style="text-indent:0em" class="lg-abnormal"><div class='lg-row'>山門佛殿相對。土地金剛鬥拳。既是旁人不識。隨他明月前川。</div>
</p></div>
<div class='div-other'><a id='mulu471' />
<p class='h2'>坐象巖示昆明諸子</p><p style="text-indent:0em" class="lg-abnormal"><div class='lg-row'>象嶺巖前獨坐。朝昏滿目煙雲。回觀隔岸松子。依舊落他見聞。</div>
</p><p style="text-indent:0em" class="lg-abnormal"><div class='lg-row'>葉上欲書半偈。枯腸括盡無能。不如石上高臥。此事全超一乘。</div>
</p></div>
<div class='div-other'><a id='mulu472' />
<p class='h2'>示許居士三山</p><p style="text-indent:0em" class="lg-abnormal"><div class='lg-row'>推落匡床枕子。驚起檐樹鳴鳩。安南城裏收賊。塞北山前失牛。</div>
</p></div>
<div class='div-other'><a id='mulu473' />
<p class='h2'>示劉居士應文</p><p style="text-indent:0em" class="lg-abnormal"><div class='lg-row'>才見提刀出塞。又來撿點家珍。兩重公案無別。可謂全詠法身。</div>
</p></div>
<div class='div-other'><a id='mulu474' />
<p class='h2'>示陳居士宗性</p><p style="text-indent:0em" class="lg-abnormal"><div class='lg-row'>道人識甚家風。手裏把箇木勺。驚起甑箄搖眉。鐙籠築破雙腳。</div>
</p></div>
<div class='div-other'><a id='mulu475' />
<p class='h2'>示石居士廷瑾</p><p style="text-indent:0em" class="lg-abnormal"><div class='lg-row'>槿籬靄靄雲合。石澗潺潺野水。入路分明不差。幾曾輪轉生死。</div>
</p></div>
<div class='div-other'><a id='mulu476' />
<p class='h2'>示李居士可植</p><p style="text-indent:0em" class="lg-abnormal"><div class='lg-row'>松直棘曲之理。鶴白烏玄之言。喚作歸家時節。何常悟得心源。</div>
</p></div>
<div class='div-other'><a id='mulu477' />
<p class='h2'>示許居士云盛</p><p style="text-indent:0em" class="lg-abnormal"><div class='lg-row'>誨人不是不切。回頭恐落虛名。偶上東山散步。月明一塢松聲。</div>
</p></div>
<div class='div-other'><a id='mulu478' />
<p class='h2'>示崔居士天壽</p><p style="text-indent:0em" class="lg-abnormal"><div class='lg-row'>般若深談四相。法華喻說三車。究來都是閒事。且坐室中喫茶。</div>
</p></div>
<div class='div-other'><a id='mulu479' />
<p class='h2'>示徐居士伯遷</p><p style="text-indent:0em" class="lg-abnormal"><div class='lg-row'>月照前峰石色。風吹上澗波聲。誰知見者難識。仍教孤他此情。</div>
</p></div>
<div class='div-other'><a id='mulu480' />
<p class='h2'>示杜居士三元</p><p style="text-indent:0em" class="lg-abnormal"><div class='lg-row'>水水山山畫圖。風風雨雨世界。從頭柬點將來。智者如何蒂芥。</div>
</p></div>
<div class='div-other'><a id='mulu481' />
<p class='h2'>示徐居士化淳</p><p style="text-indent:0em" class="lg-abnormal"><div class='lg-row'>騎牛覓牛痴矣。上筏舍筏愚甚。一切是非莫存。自然華屋高枕。</div>
</p></div>
<div class='div-other'><a id='mulu482' />
<p class='h2'>示祝居士良傑</p><p style="text-indent:0em" class="lg-abnormal"><div class='lg-row'>傑出中山獨步。虎頭燕頷稱奇。指耑亦有明月。返照必然得之。</div>
</p></div>
<div class='div-other'><a id='mulu483' />
<p class='h2'>示徐居士大成</p><p style="text-indent:0em" class="lg-abnormal"><div class='lg-row'>大事因緣不別一揮。智劍心寒成仙成佛。多事閒看前峰月團。</div>
</p></div>
<div class='div-other'><a id='mulu484' />
<p class='h2'>示張居士希舜</p><p style="text-indent:0em" class="lg-abnormal"><div class='lg-row'>消閒無過山家。萬嶺清風素霞。閒到峰前一曲。樹頭驚起飛雅。</div>
</p></div>
<div class='div-other'><a id='mulu485' />
<p class='h2'>示郭居士成功</p><p style="text-indent:0em" class="lg-abnormal"><div class='lg-row'>道學無非方寸。逃禪何用求心。自然應物如鏡。一切魔王敢侵。</div>
</p></div>
<div class='div-other'><a id='mulu486' />
<p class='h2'>示平居士不二</p><p style="text-indent:0em" class="lg-abnormal"><div class='lg-row'>喫飯穿衣不二。提缾把碗偏仝。鳥啼花落巖下。悟得從來法空。</div>
</p></div>
<div class='div-other'><a id='mulu487' />
<p class='h2'>示王居士世統</p><p style="text-indent:0em" class="lg-abnormal"><div class='lg-row'>七尺軀中性靈。無耑落在風月。今朝落脫些兒。便上蓮華一筏。</div>
</p></div>
<div class='div-other'><a id='mulu488' />
<p class='h2'>示陳居士棟</p><p style="text-indent:0em" class="lg-abnormal"><div class='lg-row'>萬木森森巖石。風吹瑟瑟清音。禪房有此幽韻。任他世上浮沈。</div>
</p></div>
<div class='div-other'><a id='mulu489' />
<p class='h2'>示張居士自起</p><p style="text-indent:0em" class="lg-abnormal"><div class='lg-row'>一根既得返元六處。自能休伏二十五人。圓通當時名起天篤。</div>
</p></div>
<div class='div-other'><a id='mulu490' />
<p class='h2'>示曹居士成功</p><p style="text-indent:0em" class="lg-abnormal"><div class='lg-row'>石鞏一弓廿載。三平方露胸襟。當陽兩扣絃子。聖箭猶傳到今。</div>
</p></div>
<div class='div-other'><a id='mulu491' />
<p class='h2'>示張居士登高</p><p style="text-indent:0em" class="lg-abnormal"><div class='lg-row'>碧雞午夜啼寒。金馬日中嚼雪。分明好箇風頭。只是當人不決。</div>
</p></div>
<div class='div-other'><a id='mulu492' />
<p class='h2'>示羅居士守庫</p><p style="text-indent:0em" class="lg-abnormal"><div class='lg-row'>當年濟北三玄。今日嵩山一喝。莫謂古今兩塗。總然者點生活。</div>
</p></div>
<div class='div-other'><a id='mulu493' />
<p class='h2'>示張居士天祥</p><p style="text-indent:0em" class="lg-abnormal"><div class='lg-row'>瑞像道人不取。道人只貴心光。問余何謂心光。依舊龜毛尺長。</div>
</p></div>
<div class='div-other'><a id='mulu494' />
<p class='h2'>示史居士得功</p><p style="text-indent:0em" class="lg-abnormal"><div class='lg-row'>空華陽燄潭月。三箇本來不真。若謂竹僧錯判。何妨緘口殘春。</div>
</p></div>
<div class='div-other'><a id='mulu495' />
<p class='h2'>示薛居士聯</p><p style="text-indent:0em" class="lg-abnormal"><div class='lg-row'>帶月連雲艸坐。石頭為枕高情。了然松韻徐響。不勝笙歌幾聲。</div>
</p></div>
<div class='div-other'><a id='mulu496' />
<p class='h2'>示程居士雲鳳</p><p style="text-indent:0em" class="lg-abnormal"><div class='lg-row'>相傳大道多載。只是無人承當。所以慈雲一默。管他東土西方。</div>
</p></div>
<div class='div-other'><a id='mulu497' />
<p class='h2'>示張居士朝玉</p><p style="text-indent:0em" class="lg-abnormal"><div class='lg-row'>佛殿苔生艸。合然鐙過去。慈尊門前沒箇消息。佛法有誰一論。</div>
</p></div>
<div class='div-other'><a id='mulu498' />
<p class='h2'>示陳居士揀</p><p style="text-indent:0em" class="lg-abnormal"><div class='lg-row'>至道惟嫌柬擇。洞然明白何詮。眼光爍破天下。南北東西見前。</div>
</p></div>
<div class='div-other'><a id='mulu499' />
<p class='h2'>示王居士尚勇</p><p style="text-indent:0em" class="lg-abnormal"><div class='lg-row'>道人一箇蒲團。四海任他游戲。若問如何是道。倦來放下憨睡。</div>
</p></div>
<div class='div-other'><a id='mulu500' />
<p class='h2'>示王居士應顯</p><p style="text-indent:0em" class="lg-abnormal"><div class='lg-row'>青峰陰裏高臥。白水谿邊放船。此是維摩玅著。馮他天下相傳。</div>
</p></div>
<div class='div-other'><a id='mulu501' />
<p class='h2'>示馬居士顯祥</p><p style="text-indent:0em" class="lg-abnormal"><div class='lg-row'>者箇渥洼駿骨。有時齧膝千里。非仝款段騰蹋。所以名高野史。</div>
</p></div>
<div class='div-other'><a id='mulu502' />
<p class='h2'>示劉居士文聖</p><p style="text-indent:0em" class="lg-abnormal"><div class='lg-row'>井市山林不二。春華秋月相期。嗟乎者段三昧。須是達人乃知。</div>
</p></div>
<div class='div-other'><a id='mulu503' />
<p class='h2'>示曹居士應桀</p><p style="text-indent:0em" class="lg-abnormal"><div class='lg-row'>良驥從來貴德。蟾蜍亦重精明。余聞先佛心印。不是虛頭假名。</div>
</p></div>
<div class='div-other'><a id='mulu504' />
<p class='h2'>示王居士良友</p><p style="text-indent:0em" class="lg-abnormal"><div class='lg-row'>嵩少安心可師。慈雲勤道良友。莫謂古今不仝。蝦跳何曾出斗。</div>
</p></div>
<div class='div-other'><a id='mulu505' />
<p class='h2'>示趙居士良珮</p><p style="text-indent:0em" class="lg-abnormal"><div class='lg-row'>囀囀支頭鳥語。閒閒林下人家。夜來一輪明月。客至兩桮閔茶。</div>
</p></div>
<div class='div-other'><a id='mulu506' />
<p class='h2'>示殷居士自常</p><p style="text-indent:0em" class="lg-abnormal"><div class='lg-row'>舉世無人好道。滿堂盡是閒僧。雖然有箇居士。何曾離得愛憎。</div>
</p></div>
<div class='div-other'><a id='mulu507' />
<p class='h2'>示呂居士友才</p><p style="text-indent:0em" class="lg-abnormal"><div class='lg-row'>我輩相逢話舊。芝蘭气味相投。落花流水游戲。誰管南州北州。</div>
</p></div>
<div class='div-other'><a id='mulu508' />
<p class='h2'>示金居士成功</p><p style="text-indent:0em" class="lg-abnormal"><div class='lg-row'>金剛撝散魔軍。慧日光開暗室。瑞艸靈芽不珍。端然領取真實。</div>
</p></div>
<div class='div-other'><a id='mulu509' />
<p class='h2'>示李居士國珍</p><p style="text-indent:0em" class="lg-abnormal"><div class='lg-row'>曲說直說兩路。宗通說通一門。分明隻字無得。便是歸家之言。</div>
</p></div>
<div class='div-other'><a id='mulu510' />
<p class='h2'>示郭居士朝鳳</p><p style="text-indent:0em" class="lg-abnormal"><div class='lg-row'>松鶴巢來古樹。鐘聲散入平原。此中即是宗旨。更要阿誰一言。</div>
</p></div>
<div class='div-other'><a id='mulu511' />
<p class='h2'>示張居士弘名</p><p style="text-indent:0em" class="lg-abnormal"><div class='lg-row'>心佛眾生名字。泥豬癩狗生涯。明明如何不會。驢鳴犬吠從他。</div>
</p></div>
<div class='div-other'><a id='mulu512' />
<p class='h2'>示張居士計美</p><p style="text-indent:0em" class="lg-abnormal"><div class='lg-row'>世人百計生涯。嬾漢只消一事。日日蒲團石上。閒來便是濃睡。</div>
</p></div>
<div class='div-other'><a id='mulu513' />
<p class='h2'>示王居士文柱</p><p style="text-indent:0em" class="lg-abnormal"><div class='lg-row'>古鏡生光似雪。自然方良潛蹤。騎牛忽過松嶺。管甚春風淡濃。</div>
</p></div>
<div class='div-other'><a id='mulu514' />
<p class='h2'>示肖居士二卯</p><p style="text-indent:0em" class="lg-abnormal"><div class='lg-row'>豎起一條鐵脊。打開半箇疑團。了然當下成佛。何必重重細看。</div>
</p></div>
<div class='div-other'><a id='mulu515' />
<p class='h2'>示湯居士國印</p><p style="text-indent:0em" class="lg-abnormal"><div class='lg-row'>先佛一枚海印。一印萬象森羅。誰知落在君手。何妨來往娑婆。</div>
</p></div>
<div class='div-other'><a id='mulu516' />
<p class='h2'>示溫居士泗</p><p style="text-indent:0em" class="lg-abnormal"><div class='lg-row'>生死關頭識破。端然成佛多時。坐消昆海明月。踢脫凡情聖知。</div>
</p></div>
<div class='div-other'><a id='mulu517' />
<p class='h2'>示張居士權</p><p style="text-indent:0em" class="lg-abnormal"><div class='lg-row'>參禪本自求悟。斷妄何須猒迷。只把吹毛利劍。聖凡情見排擠。</div>
</p></div>
<div class='div-other'><a id='mulu518' />
<p class='h2'>示張居士教</p><p style="text-indent:0em" class="lg-abnormal"><div class='lg-row'>菩提煩惱如燄。生死涅槃似漚。若是安心選佛。秋高月上芳洲。</div>
</p></div>
<div class='div-other'><a id='mulu519' />
<p class='h2'>示黃居士宗</p><p style="text-indent:0em" class="lg-abnormal"><div class='lg-row'>數日不打口鼓。安閒自在煙村。剛才搖動檀板。笑破諸人面門。</div>
</p></div>
<div class='div-other'><a id='mulu520' />
<p class='h2'>示王居士道</p><p style="text-indent:0em" class="lg-abnormal"><div class='lg-row'>利門名路元假。山鳥谿煙可尋。若問道人樂處。翻身又上幽岑。</div>
</p></div>
<div class='div-other'><a id='mulu521' />
<p class='h2'>示金居士豁</p><p style="text-indent:0em" class="lg-abnormal"><div class='lg-row'>如玉如冰如水。若華若鳥若晴。道人祇此坐臥。佛來祖來嬾迎。</div>
</p></div>
<div class='div-other'><a id='mulu522' />
<p class='h2'>示楊居士鶴紀</p><p style="text-indent:0em" class="lg-abnormal"><div class='lg-row'>少室安心斷臂。兩重公案紛紜。不如言外求之。免墮從前見聞。</div>
</p></div>
<div class='div-other'><a id='mulu523' />
<p class='h2'>示馮居士文魁</p><p style="text-indent:0em" class="lg-abnormal"><div class='lg-row'>道骨千生練就。衣珠一日何明。逢煙如可休去。到底逗遛半程。</div>
</p></div>
<div class='div-other'><a id='mulu524' />
<p class='h2'>示保居士佛手</p><p style="text-indent:0em" class="lg-abnormal"><div class='lg-row'>小往大來名泰。輕清重濁兩間。見聞不住聲色。是謂佛祖之關。</div>
</p></div>
<div class='div-other'><a id='mulu525' />
<p class='h2'>示楊居士中立</p><p style="text-indent:0em" class="lg-abnormal"><div class='lg-row'>密雲密布三千。一雨普沾艸木。喚作如來大慈。亦是指馬為鹿。</div>
</p></div>
<div class='div-other'><a id='mulu526' />
<p class='h2'>示余居士不一</p><p style="text-indent:0em" class="lg-abnormal"><div class='lg-row'>勞勞終日持佛。只是恐防錯認。若謂佛居淨邦。目前安得隨順。</div>
</p></div>
<div class='div-other'><a id='mulu527' />
<p class='h2'>示羅居士郁</p><p style="text-indent:0em" class="lg-abnormal"><div class='lg-row'>鬱鬱黃花非外。青青翠竹本真。總是當人佛性。何須猒棄芳塵。</div>
</p></div>
<div class='div-other'><a id='mulu528' />
<p class='h2'>示楊居士茂</p><p style="text-indent:0em" class="lg-abnormal"><div class='lg-row'>眾生諸佛眼孔。只在喫飯穿衣。直指出來不會。枉然此箇真機。</div>
</p></div>
<div class='div-other'><a id='mulu529' />
<p class='h2'>示耿居士迥</p><p style="text-indent:0em" class="lg-abnormal"><div class='lg-row'>祕魔擎叉奇怪。溈山笑裏戈矛。慈雲不是無語。卻有一條棒頭。</div>
</p></div>
<div class='div-other'><a id='mulu530' />
<p class='h2'>示俞居士永</p><p style="text-indent:0em" class="lg-abnormal"><div class='lg-row'>秋日蘆華華下。釣魚舟上坐歌。分明一箇船子。元是華亭頭陀。</div>
</p></div>
<div class='div-other'><a id='mulu531' />
<p class='h2'>示熊居士昌</p><p style="text-indent:0em" class="lg-abnormal"><div class='lg-row'>殺佛殺祖雲門。奪人奪竟濟北。正好一坑活薶。免得是非兩賊。</div>
</p></div>
<div class='div-other'><a id='mulu532' />
<p class='h2'>示李居士繼</p><p style="text-indent:0em" class="lg-abnormal"><div class='lg-row'>學道當如埽地。只須埽到無塵。了然一片乾淨。莫管誰為假真。</div>
</p></div>
<div class='div-other'><a id='mulu533' />
<p class='h2'>示劉居士時</p><p style="text-indent:0em" class="lg-abnormal"><div class='lg-row'>室中請益禪學。善惡兩關莫取。父母未生面目。分明祇者言語。</div>
</p></div>
<div class='div-other'><a id='mulu534' />
<p class='h2'>示劉居士齡瑞</p><p style="text-indent:0em" class="lg-abnormal"><div class='lg-row'>維摩病中說法。嵩山埽除藥病。拈起拂子便打。少室親行此令。</div>
</p></div>
<div class='div-other'><a id='mulu535' />
<p class='h2'>示雷居士奭</p><p style="text-indent:0em" class="lg-abnormal"><div class='lg-row'>大雄峰頂明月。光含萬象森羅。世人祇是懵董。不見目前奈何。</div>
</p></div>
<div class='div-other'><a id='mulu536' />
<p class='h2'>示蔣居士嘉</p><p style="text-indent:0em" class="lg-abnormal"><div class='lg-row'>金馬碧雞坊下。太華昆水之間。悟得眼前景物。誰為生死兩關。</div>
</p></div>
<div class='div-other'><a id='mulu537' />
<p class='h2'>示王居士晶</p><p style="text-indent:0em" class="lg-abnormal"><div class='lg-row'>趙州一箇繩床。野竹一間艸屋。受用雖則不仝。從教天下相噱。</div>
</p></div>
<div class='div-other'><a id='mulu538' />
<p class='h2'>示舒居士章</p><p style="text-indent:0em" class="lg-abnormal"><div class='lg-row'>鼻祖西來直指。虛虛豁豁性天。孃生面目全在。劫火從他洞然。</div>
</p></div>
<div class='div-other'><a id='mulu539' />
<p class='h2'>示楊居士智</p><p style="text-indent:0em" class="lg-abnormal"><div class='lg-row'>山上鯉魚破浪。海中塵土坌天。指示當人不信。生生錯過目前。</div>
</p></div>
<div class='div-other'><a id='mulu540' />
<p class='h2'>示孟道人奇</p><p style="text-indent:0em" class="lg-abnormal"><div class='lg-row'>奇哉鼻舌身意。三世如來安宅。更問如何是道。趙州有箇庭柏。</div>
</p></div>
<div class='div-other'><a id='mulu541' />
<p class='h2'>示陳道人瑞</p><p style="text-indent:0em" class="lg-abnormal"><div class='lg-row'>為人為仙為佛。祇要吾徒志堅。一點明明會得。便知父母生前。</div>
</p></div>
<div class='div-other'><a id='mulu542' />
<p class='h2'>示朱道人惺</p><p style="text-indent:0em" class="lg-abnormal"><div class='lg-row'>勤行德業為首。道眼處處圓明。信手摸著鼻孔。元來不自孃生。</div>
</p></div>
<div class='div-other'><a id='mulu543' />
<p class='h2'>示張道人映</p><p style="text-indent:0em" class="lg-abnormal"><div class='lg-row'>心佛眾生不二。眾生心佛何殊。會來三無差別。青青翠竹真如。</div>
</p></div>
<div class='div-other'><a id='mulu544' />
<p class='h2'>示毛居士安</p><p style="text-indent:0em" class="lg-abnormal"><div class='lg-row'>地盧撥火談道。了沒一言可陳。若問那邊理事。本來無妄無真。</div>
</p></div>
<div class='div-other'><a id='mulu545' />
<p class='h2'>示張居士寅</p><p style="text-indent:0em" class="lg-abnormal"><div class='lg-row'>菴外石牛穩睡。火中蓮子飄香。西來大意如此。義气全章法堂。</div>
</p></div>
<div class='div-other'><a id='mulu546' />
<p class='h2'>示沈居士鼇</p><p style="text-indent:0em" class="lg-abnormal"><div class='lg-row'>不二門中何物。梅花帳裏真機。堪憐一段消息。落得人前是非。</div>
</p></div>
<div class='div-other'><a id='mulu547' />
<p class='h2'>示熊居士易</p><p style="text-indent:0em" class="lg-abnormal"><div class='lg-row'>不種梧桐免鳳。多栽綠竹引賢。道人雖沒文行。卻有祖師別傳。</div>
</p></div>
<div class='div-other'><a id='mulu548' />
<p class='h2'>示聞居士聖</p><p style="text-indent:0em" class="lg-abnormal"><div class='lg-row'>無泥內外中閒。豈云聞見非塵。雖然不是真智。了得從前之因。</div>
</p></div>
<div class='div-other'><a id='mulu549' />
<p class='h2'>示張居士實</p><p style="text-indent:0em" class="lg-abnormal"><div class='lg-row'>惟此一事真實。本來何有三乘。千頭萬緒歸一。曠劫無明可冰。</div>
</p></div>
<div class='div-other'><a id='mulu550' />
<p class='h2'>示謝居士有</p><p style="text-indent:0em" class="lg-abnormal"><div class='lg-row'>一段西來玅機。許多大士難識。今時縱有些兒。究竟何曾得力。</div>
</p></div></div>
<p class='juan'>嵩山野竹禪師語錄卷十一<span class='note-inline'>(終)</span></p>
</div><!-- end of div[@id='body'] -->
</body></html>