<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>石門文字禪</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1565' />
<p class='juan'>石門文字禪卷第二十七</p><p class="byline">宋江西筠溪石門寺沙門釋德洪覺範著</p><p class="byline">門人覺慈編錄</p><p class="byline">毘陵天甯法雲堂校</p>
<div class='div-other'><a id='mulu1566' />
<p class='h1'>跋</p>
<div class='div-other'><a id='mulu1567' />
<p class='h2'>跋唐明皇傳</p><p>初明皇聞元魯山之歌歎曰：賢人之言也。聞左璫訴道，迎宋璟不為璟禮，則益知其賢，何其明也。及聞祿山曰：胡家不知有父，但知有母。便遂信之，何其暗也？孟子曰：養心莫大於寡欲，欲少縱之則反易如此。然能割所甚愛，以寧天下，與漢高帝鑄印銷印，遲速一間耳。此其所以再造唐室也。</p>
</div>
<div class='div-other'><a id='mulu1568' />
<p class='h2'>跋狄梁公傳</p><p>秦攻魏破之，殺魏王瑕，誅諸公子，而一公子不得。乃令魏國曰：得公子者賜金千鎰，匿之者罪至夷。公子之乳母，節乳之俱逃，而魏故臣有識乳母者曰：乳母無恙乎？乳母曰：嗟乎！吾奈公子何故臣曰：今公子安在？吾聞秦令曰：有能得公子者賜千金，匿之者夷乳母。儻知其處，盍不言乎？乳母曰：吁！我不知公子處，借吾知之，終不可言。故臣曰：魏國正破，亡族<span class='corr'>已</span>滅矣，尚誰為乎？乳母吁而言曰：夫見利而反，上逆也；畏死而棄義亂也。恃逆亂以求利，吾不為也。遂抱公子藏大澤中故臣告秦軍秦軍追見射之乳母以身蔽矢著身者數十，乃俱死。秦王聞而貴之，葬以卿禮。東漢李善南陽李元奴也。家疫死止，孤兒續始生數旬而貲，以萬數奴婢共議謀殺，續分其產。善潛負續逃亡隱山陽瑕丘界中，親自哺養，乳為生湩續雖在孩抱奉之，不異長者有事，輒跪請白，然後行之。續年十歲，善與歸其邑，修理舊業。鍾離意時，為瑕丘，令上書薦之。光武詔善及續，並為太子舍人、魏節乳母、漢李善，古之奴婢也。而其所為卓越如此。予聞虎生三日，其氣食牛駃，騠七日而超其母，蓋其種性殊特，不幸而趣異類中耳。若二人者，殆功名富貴者事也，又可以品類拘之乎？唐則天皇后受夫顧託而欲奪，以自有哥舒翰提兵三十萬，而北面事賊，此真奴婢，豈寔能功名富貴者乎？</p>
</div>
<div class='div-other'><a id='mulu1569' />
<p class='h2'>跋北里誌</p><p>春秋傳書六鷁退飛石隕五微事也，何足書乎？先儒曰：聖人之意，以謂如鷁與石，無預於道德。性命之理，且猶謹嚴，詳次如此，況道德性命乎？北里誌戲劇之文，而達道校證藏之，豈五石六鷁之意乎？舒王曰：司馬君實平生大過人者，臨事不苟於達道。亦云。</p>
</div>
<div class='div-other'><a id='mulu1570' />
<p class='h2'>跋達道所蓄伶子于文</p><p>風行水上渙然成文者，非有意於為文也。余讀此傳，蓋通德娓娓而語子于筆，追而書之，非有意也。然通德所論惠男子，殆天下名言，吾以謂子于之室有此婢，如維摩詰之有天女也，達道手校諸書，而此本最美，非好古博雅，何以至是？司馬君實無所嗜好，獨畜墨數百爾。或以為言君實曰：吾欲子孫知吾所用，此物何為也？達道之畜書，其亦司馬之墨癖也。</p>
</div>
<div class='div-other'><a id='mulu1571' />
<p class='h2'>跋邴根矩傳</p><p>孔北海年十六，時能舍匿山陽，張儉事泄，兄弟及母三人爭死竟坐，兄褎北海，因是顯名。遼東太守公孫度欲殺劉政政，先依根矩矩匿之月餘，以付太史子義。既而謂度曰：政已去君之害，豈不除哉？度曰：然。根矩曰：君之畏政者，以其智也。令政已免，智將用矣。尚奚拘政之家，不若赦之，無重悲也。度乃出之，棄又資送政家，皆歸故郡。嗚呼！東漢號多氣節之士，其天性哉！方張儉、劉政之窘，而遇北海兄弟太史子義根矩，雖困於亨，蓋其平生取友護助，何所憾焉？韓退之誌，柳子厚愛其請，代劉夢得播州，曰：嗚呼士窮，乃見節義。今夫平居里巷相慕，悅酒食遊戲相徵逐，翊翊強笑，語以相取，下握手出肺肝，相示指天日涕泣言死生不相背負，宜若可信。一旦臨小利害，僅如毛髮比反，眼若不相識，落陷阱不一引手救反擠之，又下石焉者，皆是也。此宜禽獸所不忍為，而其人自視，以為得計。使聞子厚之風，亦可以少愧矣。予聞退之之言，太過及親，嘗之乃知此曹今古一律也。借能過之，安能<span class='corr'>已</span>之哉？</p>
</div>
<div class='div-other'><a id='mulu1572' />
<p class='h2'>跋魯公與郭僕射論位書</p><p>魯公作字多擘窠，大書端勁而秀偉。黃魯直云：此所期無不欲高照千載者。此帖草略匆匆，前所未見。開軸未暇熟視，<span class='corr'>已</span>覺粲然忠義之氣，橫逆而點畫，所至處便自奇。勁公嘗謂盧杞曰：朝廷法度，豈更堪公破壞也？於此又曰：朝廷綱紀須共存正，凜然想見其為人。蓋公所遭之時如此，而所守之道不得不然，故倉卒未敢忘國之綱紀也。余私有感於中者，因記於此。</p>
</div>
<div class='div-other'><a id='mulu1573' />
<p class='h2'>跋杜子美祭房太尉文稿</p><p>房琯之賢盧杞之不肖，讀其傳，曉然易分也。然睢陽之敗，由琯魯公被害杞實，使之校。二者之設心，則終不能優劣而甫稱；琯之材，雖困蹇，以死益堅壯，非忠義激烈，篤於自信，其能爾耶？疑、史記、賀蘭不予南霽雲兵，事若不直。雖然，哥舒翰之臣祿山，天子西奔，天下怨之而高適，乃表雪其事稱舒翰忠義有素而以病奪其明，將軍三十萬而低首事賊，非叛乎從而文，其罪非欺乎？而甫亦嘗以舒翰適為賢，豈史皆不足，憑而甫之，稱無不真者耶？</p>
</div>
<div class='div-other'><a id='mulu1574' />
<p class='h2'>跋東坡山谷帖二首</p><p>東坡山谷之名，非雷非霆，而天下震驚者，以忠義之效，與天地相始終耳。初不止於翰墨、王、羲之、顏、平原，皆直道立朝，剛而有禮，故筆蹟至今，天下寶之者此也。予於雲巖訥室觀此帖，皆其海上窮困時自適之語然高標遠韻，凌秋光磨月色，令人手玩，一飯不置，若訥當藏之名山，以增雲林之佳氣。</p>
<p>前代尊宿火浴無燒香，偈子山谷獨能偈之。初見羅漢，南公化作偈，其略曰：黑蟻旋磨千里錯，巴蛇吞象三年覺。天下衲子聽瑩十年。晦堂曰：魯直作此有據乎？亦意造爾山。谷曰：吾聊為叢林戲耳。晦堂大笑曰：豈可以般若為戲論乎？山谷始悔前所學，未登本色罏鞴，乃卜居于庵之旁，方知晦堂真不請之友耳。今讀此書，乃是未見晦堂時語也。不然，安有吹劍語乎？</p>
</div>
<div class='div-other'><a id='mulu1575' />
<p class='h2'>跋東坡與佛印帖</p><p>東坡騎鯨上天，去十九白矣。平生文章流落世間者，所在神物護持。然士大夫罕蓄之，多見山人野士之室，汝水旼禪者，出此帖示。予雖其一期酬酢之語，而謙光燭人。三復之想見幅巾杖屨，翛然行儋，石水溢間，如淵明在柴桑斜川時某題。</p>
</div>
<div class='div-other'><a id='mulu1576' />
<p class='h2'>跋東坡平山堂詞</p><p>東坡登平山堂懷醉翁作此詞，張嘉甫謂予曰：時紅粧成輪，名士堵立，看其落筆，置筆目送萬里，殆欲仙去。爾余衰退，得觀此於祐上座處，便覺煙雨孤鴻在目中矣。</p>
</div>
<div class='div-other'><a id='mulu1577' />
<p class='h2'>跋東坡與荊公帖</p><p>予嘗見東坡與荊公帖，謂少游曰：願公稱揚之，使增重於世。又舉魯直自代表曰：魁壘之才，足以冠絕天下；孝友之行，足以追配古人。是四老俱登鬼錄，覽此翰墨，尚足以增山川之勝氣也。</p>
</div>
<div class='div-other'><a id='mulu1578' />
<p class='h2'>跋東坡老木</p><p>東坡婆娑林丘，如此老木，而山谷以筆端之，口為形容之華，光缽囊中，乃一時頓有此兩玉人耶？</p>
</div>
<div class='div-other'><a id='mulu1579' />
<p class='h2'>跋東坡[怡-台+允]池錄</p><p>歐陽文忠公以文章宗一世，讀其書，其病在理不通，以理不通，故心多不能平，以是後世之卓絕，穎脫而出者，皆目笑之。東坡蓋五祖戒禪師之後身，以其理通，故其文渙然。如水之質，漫衍浩蕩，則其波亦自然而成文，蓋非語言文字也，皆理故也。自非從般若中來，其何以臻此其文？自孟軻左丘明太史公而來一人而<span class='corr'>已</span>。然予有恨，恨其窺夢幻如霧見月，雖老而死，古今聖達所不免。譬如晝則有夜，而東坡喜學煉形蟬蛻之道，期白日而骨飛，竟以病而歿，使其如魯仲連之不受萬鍾之位，而肆志則寧復有遺恨哉？佛鑑能珍敬其書，則其趣味，乃真是山邊水邊之人，與夫假高尚之名心悅孔方道人者，異矣。</p>
</div>
<div class='div-other'><a id='mulu1580' />
<p class='h2'>跋東坡緘啟</p><p>東坡海外之文，中朝士大夫編集<span class='corr'>已</span>盡，雖予之篤好者，亦以為無餘矣。佛鑑輒出此帙為示，皆中朝士大夫集中所無者，山林之人泯泯櫱櫱，若無所用，而其志好尚亦清絕哉！譬如無雲之月，有目者皆愛仰之，況斯文乎？</p>
</div>
<div class='div-other'><a id='mulu1581' />
<p class='h2'>跋東坡書簡</p><p>王逸、少骨鯁、顏、平原、剛正兩公，皆有立朝大節，而後世以字畫稱。予嘗嗟惜之！然名德之重，故世珍其筆蹟，蓋理之固然。東坡之於王顏，又其逸群絕塵者，其法權極，可寶秘。宣和四年，人日覺慈軸以來示予，予忻然喜其嗜好，若可教也。</p>
</div>
<div class='div-other'><a id='mulu1582' />
<p class='h2'>跋山谷所遺靈源書</p><p>熙寧、元豐之間，西安出二偉人徐德占，一旦興草菋與人，主論天下事，若素宦於朝，黃魯直氣摩雲霄與蘇東坡並馳而爭先。二公皆名震天下，聖世第一等人也。而詩詞所寓，翰墨之妙，拳拳服膺於靈源。大士如此，則知彼上人者，必有大過人者耳。一以達摩正諦不斷，才一縷為憂，一以願得一雲門為言，豈非念其所負，不可以蹤蹟者耶？高安道人誼叟久從之游，蓄此書，出以示予。予祝之，使藏之名山，庶百千年之下，知江南道德所在，未全寂寥也。</p>
</div>
<div class='div-xu'><a id='mulu1583' />
<p class='h2'>跋山谷雲峰悅老語錄序</p><p>山谷筆回三峽，不露一言雲峰舌覆大千，更無剩法。昔日龍山父子雖被熱瞞，今朝虎溪兒孫，應增冷笑咄寒山子道底。</p>
</div>
<div class='div-other'><a id='mulu1584' />
<p class='h2'>跋山谷筆蹟</p><p>山谷為予言自出峽，見少年時書便自厭。此帖在龍舒時作，自然有一種勝氣，未易與俗人言也，當有賞音耳。</p>
</div>
<div class='div-other'><a id='mulu1585' />
<p class='h2'>跋山谷帖</p><p>山谷翰墨，風流不減。謝東山而書詞鄭，重傾倒於華光如此。予疑百世之下有讀之者，知華光後身支道林哉！</p>
</div>
<div class='div-other'><a id='mulu1586' />
<p class='h2'>跋行草墨梅</p><p>山谷醉眼蓋九州，而神於草。聖華光道價重叢林，而以筆墨作佛事。兩翁並軸，如夏口松下，見婁師德永禪師像於邢和璞甕中耳。</p>
</div>
<div class='div-other'><a id='mulu1587' />
<p class='h2'>跋橘洲圖山谷題詩</p><p>予棲遲橘洲，斷岸甚久，別來無夕，不在夢偶開軸見之，如倚法華臺引鏡也，讀山谷語，如幅巾相從，道林路時。</p>
</div>
<div class='div-other'><a id='mulu1588' />
<p class='h2'>跋山谷五觀</p><p>舒王在鍾山，多與禪者游王以宗乘關捷，問之莫不瞠。若若以膚淺問之，莫不聽瑩。於是大訝其寡聞，嘗問一僧五觀法，使誦之，往往不能句者。嗚呼！非施法之過，學者亦罪焉，以其不能從師授也。山谷冠冕，道德偉俊，聳于縉紳，宜其倚花叫飲，高追晉宋，風流之游，方其窮約。乃知跏趺而食，又作觀法，非直<span class='corr'>己</span>好之，且欲移於天下。其信道為法之勤，可謂透脫情境者耳。逢原畜此疾，欲以示學者，庶幾其有能動心者耳。</p>
</div>
<div class='div-other'><a id='mulu1589' />
<p class='h2'>跋黔安書</p><p>王家父子翰墨流落，後世不少，而所見皆弔喪問病之帖，豈具得意之書<span class='corr'>已</span>為當時賢士大夫所藏，世不得而見之耶？弼上人處見黔安青石牛帖皆與村落，故人語然，其傲睨萬物之意不沒更百年後，斯帖當亦貴耳。</p>
</div>
<div class='div-other'><a id='mulu1590' />
<p class='h2'>跋山谷字二首</p><p>山谷初，自鄂渚舟至長沙時，秦處度、范元寔皆在，予自三井往從之。道人儒士數輩，日相隨穿聚落游叢林，路人聚觀，以為異人。今餘二十年，予再游長沙山林間，往往見其筆扎此帖此簡前嘗見之。宣和二年秋八月，至法輪竦上，人出以為示，玩之不忍，置魯女有遺荊釵而泣者。路人笑之曰：以荊為釵，易辦女，乃泣，何也？女以手掠髮曰：非以其難致也，以其故舊耳。予所以玩之者，實鍾魯女泣荊之情。</p>
<p>山谷初謫人以死，弔笑曰：四海皆昆弟，凡有日月星宿處，無不可寄此一夢者。此帖蓋其喜得，黔戎有過從之詞，其喜氣可搏掬，山谷得瘴，鄉有遊從其情如此，使其坐政事堂，食箸下萬錢，以天下之重，則未必有此喜也。</p>
</div>
<div class='div-other'><a id='mulu1591' />
<p class='h2'>跋珠上人山谷酺池詩</p><p>予紹聖初留都下，聞士大夫藉藉誦青石牛詩，而此四絕尤著聞恨不見此老閱三年遊石門林下識君實骨，面善談笑相從最久時珠禪垢面不襪然<span class='corr'>已</span>超卓後二十餘年，予還自海外，而君實化去久矣。丁酉坐夏，洞上有鴨步而至者問之，乃吾向所識不襪公也，於是甘吾老矣。夏休珠將，經行湘山，袖此卷來讀之龍蛇飛動，凌跨韓柳之氣，糠秕王候之韻，如其無恙，時陰晚坐，覺山川增勝，爽然忘其孤廢也。湘山多高，人識青石，牛甚眾珠，可以示之，使其韻摩摶衡霍，固不佳哉！</p>
</div>
<div class='div-other'><a id='mulu1592' />
<p class='h2'>跋與法鏡帖</p><p>山谷作黃龍書時，與予同在長沙碧湘門外舟中今餘年，佛鑑出此以示予。曇諦，見前身麈尾山谷醉中仙去，此帖墮空之垢被也。</p>
</div>
<div class='div-other'><a id='mulu1593' />
<p class='h2'>跋石臺肱禪師所蓄草聖</p><p>少游此詩，荊公自書於紈扇，蓋其勝妙之極，收拾春色，於語言中而<span class='corr'>已</span>。及東坡和之，如語中出春色山谷草聖不數張。長史素道人遂書兩詩，於華光梅花樹下，可謂四絕。予不曉草字開卷，但見其雷砰電射，揭地祇而西七曜耳。吁哉異也！政當送與龍安照禪師，使一讀之。</p>
</div>
<div class='div-other'><a id='mulu1594' />
<p class='h2'>跋山谷筆古德二偈</p><p>此兩詩唐智閑禪師所作也。世口膾炙之久矣，而莫知主名，豈山谷未敢，必誰所作耶？覺思示山谷在華光時，筆此翁以筆墨為佛事，處處稱贊般若，於教門非無力者也，今成千古為之流涕書之。</p>
</div>
<div class='div-other'><a id='mulu1595' />
<p class='h2'>跋山谷雲庵贊</p><p>雲庵住廬山時，山谷過焉，相與游鸞溪，坐大石上，擘窠留題其法喜之。游如黃檗，裴公乃作此贊，後二十餘年，得於衡陽毛氏之家，持以還長沙開法長老覺慈寔其的孫，時年二十三歲，即以付之。臨濟正脈，使流通不斷，乃無所媿。此贊其敬之哉！宣和五年中秋前一日題。</p>
</div>
<div class='div-other'><a id='mulu1596' />
<p class='h2'>跋東坡山谷墨蹟</p><p>予自南來，流落山水，久不見偉人，便覺胸次勃土可掃。宣和二年冬，涌師於湘西古寺中出以為示。如見蘇黃連璧下馬，氣如吐霓也。</p>
</div>
<div class='div-other'><a id='mulu1597' />
<p class='h2'>跋山谷字</p><p>山谷翰墨妙天下，蓋所謂本分鉗鎚。至於說禪自到於三老之後，則似攙奪行，市奇傑之氣，光風霽月，如珥立殿陛之下，何其照曜哉？漳州正道書記於東山，雪朝出以相示，便覺增清山川精神秀發道雖一枝一缽，求實於<span class='corr'>己</span>者，無有然骨董箱有此軸，殆可與連城照乘爭價也。</p>
</div>
<div class='div-other'><a id='mulu1598' />
<p class='h2'>又詩</p><p>山谷論詩以寒山為淵明之流，亞世多未以為然，獨雲巖長老元悟以為是此道人村氣，而俎豆山谷靈源之間也<span class='corr'>已</span>可驚駭。乃又能斲評詩之論，殊出意外，此寒山詩也。以山谷嘗喜書之，故多為林下人所得顏平原方乞米，而山谷<span class='corr'>已</span>謝，得米要之，非胡椒八百斛之家也。</p>
</div>
<div class='div-other'><a id='mulu1599' />
<p class='h2'>跋叔黨子</p><p>王子敬童，稚時作字，行草<span class='corr'>已</span>超故方引紙著腕右軍從後掣其筆不獲，乃歎曰：是兒他日名當大成。予觀叔黨行草，皆蟬蛻墳塵之類，筆法通亞乃翁矣。惜其早世不秋，庸詎不以此郎媲子敬耶？邵陽儉上人雨歇，攜此帖見過，翛然如見父子，角巾竹杖行小港，榕林之下，不勝清絕。建炎二年三月十八日。</p>
</div>
<div class='div-other'><a id='mulu1600' />
<p class='h2'>跋本上人所蓄小坡字後</p><p>雞蘇本草龍腦薄荷也。東吳林下人，夏月多以飲客，而俗人便私議。坡誤用雞蘇為紫蘇，可發吳儂一笑。予將發鸞，溪上人以此軸為示，筆勢飛動皆學坡而未臻。坡嶮處者要之，如馬巷中逢王謝家子弟，步趨狀貌，蘊藉風流，有自來矣。覺範題</p>
</div>
<div class='div-other'><a id='mulu1601' />
<p class='h2'>跋了翁詩</p><p>仁者難逢思有常，平居慎勿恃何妨？爭先世路機關惡，近後語言滋味長。爽口物多終作疾，快心事過必為傷。與其病後求良藥，不若病前能自防。</p>
<p>右了，翁送其姪剛勝柔詩勝柔過，南昌出以為示曰：伯氏祝曰：儻見覺範使為汝說破。予曰：翁欲汝知，口只好喫飯耳。</p>
</div>
<div class='div-other'><a id='mulu1602' />
<p class='h2'>跋了翁書</p><p>宣和二年夏，得翁書前去無日矣，能復一來相見乎？翁平生剛，方吐言如刀鋸，而此書若悽冷，私怪之。明年四月，遣書走山陽。八月人還云：翁方發書日下世矣，蓋四月九日也。聞之，酸鼻累日，翁視死生一戲耳。予重為天下，惜此人品翁知國如陸忠公，臨大節不奪，如顏魯公文章光明贍博，如白樂天，通達宗教，如裴公美然四公者皆享富貴，建功名，死無遺恨，而翁兼四公之長，而以一斥不能復，遂坐廢三十年，予所以追悼而不去心也。八月七日，方飯僧薦冥，福病臥，剌然刀畫，而南州珠上人攜此軸來讀之而長歎：哲人逝矣，予何所稅駕乎？此去死生一決耳。珠包腰一缽苦硬有膽氣，而能蓄此書。今叢林禪和子以為何種故紙？然則珠殆亦有佳處，因為流涕而書之。</p>
</div>
<div class='div-other'><a id='mulu1603' />
<p class='h2'>跋瑩中帖</p><p>瑩中竄海上，而名震天下，不減司馬丞相之在洛中。時平生多與山林之人游，處處見其翰墨，雖戲語，亦如雪中春色。予觀堪公所蓄答仰山真慧禪師簡重而謹嚴，如其為人味其立朝盡節，無媿宋廣、平、陸宣公也。</p>
</div>
<div class='div-other'><a id='mulu1604' />
<p class='h2'>跋瑩中詩卷</p><p>了翁徉狂垢汙，不擇香臭而至山水間，便能賦山礬墨，梅乃爾暴清絕耶？予政和春過衡陽，道權出以相示，如見抵掌談笑時。</p>
</div>
<div class='div-other'><a id='mulu1605' />
<p class='h2'>跋江表民願文</p><p>世尊論學道，特言富貴為難，表民官為左司，風節凜然，天下畏仰貴顯矣。而與其夫人俞氏一飯奉身，清淨自活，畢世真如，德生童子、有德童女，豈特求於今為鮮？雖從古人中求，亦無有也。予閱其願文，廣大堅固，深切著明，真黑暗崖之火炬，生死海之舟楫。為之序者，淨慈禪師退然才中人，而以大法為<span class='corr'>己</span>任，如雪竇為之跋者，延平了翁，立朝正色，剛而有禮，愈斥而愈，忠如魯公，皆表民之友也。而三友者聯翩，欲刪去予而自游，普賢願海又可乎？</p>
</div>
<div class='div-other'><a id='mulu1606' />
<p class='h2'>跋李商老詩</p><p>予至石門杲禪，出商老詩偈巨軸，讀之茫然，知此道人，蓋滑稽翰墨者也。又欲入社作雲庵客，試手說禪，便吞雲門，臨濟如虎。生三日，氣<span class='corr'>已</span>食，牛衲子譁曰：甘露滅！非錯下注腳。</p>
</div>
<div class='div-other'><a id='mulu1607' />
<p class='h2'>跋徐洪李三士詩</p><p>陳瑩中嘗問予南州：近時人物之冠，予以師川駒父商老為言，瑩中首肯之。駒父戲效，孟浩然作語如王。謝家子弟風神步趨，不能優劣。商老和之，如劉安王見上。帝大言不遜，豪氣未除，獨師川有句，在暮山煙雨裏，西洲落照中，未暇寫也。</p>
</div>
<div class='div-other'><a id='mulu1608' />
<p class='h2'>跋蘇子由與順老帖</p><p>子由每多疾病，則學道宜多，憂患則學。佛宜常坐，黨人兩謫高安多與山林有道者語，知其為排遣憂患者也。順老予時拜之，又吾雲庵賢之漓然，流涕而書云。</p>
</div>
<div class='div-other'><a id='mulu1609' />
<p class='h2'>跋張七詩</p><p>玉不可種也。而孝之至，則種玉亦生泉，不可呼也。而忠之至，則呼泉亦洌虎，不可使令也。而有德者役以橐經，乙不可教誨也，而有義者致其同室。予觀兩張之詩，引物連類，折之以至理，而秀傑之氣不沒。讀之使人，一唱三歎，豈筆端有口之徒歟？</p>
</div>
<div class='div-other'><a id='mulu1610' />
<p class='h2'>跋高臺仁禪師所蓄子宣詩</p><p>曆公以功業著詩律傳者少自廢放山林間與衲子遊，其語便爾清熟。此柳子厚所謂詩人，以窮乃工，殆非虛語。</p>
</div>
<div class='div-other'><a id='mulu1611' />
<p class='h2'>跋道鄉居士詩</p><p>道鄉以說禪口談醫國法門，雷霆一世，初非以詩鳴也。而此詩句句有法，蓋其胸次如春之盎盎，著物成容。今既已矣，萬人何贖哉？儼師題于衡山之麓。</p>
</div>
<div class='div-other'><a id='mulu1612' />
<p class='h2'>跋鄒志完詩，乃其子德久書。</p><p>道鄉文章種性自然，如五色鳳。此詩乃浴天池，時容光也。其雛筆法，<span class='corr'>已</span>能追蹤山谷之氣讀之，令人想見蹇驢風帽，如宗武扶子美醉吟詩也。</p>
</div>
<div class='div-other'><a id='mulu1613' />
<p class='h2'>跋四君子帖</p><p>秦少游舌頭無骨，王定國察見淵魚，山谷口業猶在道鄉，習氣不除，華光不語如雷。</p>
</div>
<div class='div-other'><a id='mulu1614' />
<p class='h2'>跋呂鎮公詩</p><p>右惠照院見太師鎮國呂公留題一首，深清雄麗，有愛君報國之志。時公方尉新昌實生太尉吉甫以道德為神考所敬，與舒王上下議論，遂參大政。文章翰墨，雷霆一時，福祿壽考逮事三朝，天下學者宗之。昔李邵以高才博學，為南鄭幕門侯吏，而其子固為東漢名臣，豈所謂隱德報應，不身嘗之而及其子孫者乎？予於太師鎮國公亦云：</p>
</div>
<div class='div-other'><a id='mulu1615' />
<p class='h2'>跋李豸弔東坡文</p><p>東坡以建中靖國元年七月二十七日，歿於常州。時錢濟明侍其傍白曰：端明平生學佛，此日如何？坡曰：此語亦不受。遂化李豸為文以弔之曰：道大難名，才高眾忌。皇天后土，知平生忠義之心；名山大川，還千載英靈之氣。士大夫稱其詞該而美，今錄以示常道人，亦可以舉似山中諸道友也。</p>
</div>
<div class='div-other'><a id='mulu1616' />
<p class='h2'>跋養直可師唱和真隱詩</p><p>予久不見養，直時時想，見其墮幘。醉時忽閱此詩，如行野渡春，色中雖盎盎醇釅，然終有一種清絕氣味。可上人語，迅快如漱壑夜泉響掃窗，春霧空不類。菜肚阿師語，仲伯連，璧士也，而皆友吾巽中。傳曰：觀其所以游，因以知其為人。吾於巽中亦云：</p>
</div>
<div class='div-other'><a id='mulu1617' />
<p class='h2'>跋養直詩</p><p>宣和三年三月，予遷居水西南臺寺。初六日，顛風攪林，東軒小寢。俄大雨起步，脩廊復坐，頹然昏睡。南州道崇難者，持此軸來，隱几讀之，如觀飛菟頓塵追風趁日也。然其詩詞所及，皆予故人，而予亦嘗落憫憐中，蓋方竄海外時帖也。昔曾魯公問予曰：蘇養直聞齒少，而詩老恨未識之，子見其詩否？予曰：李太白詩語帶煙霞肺，腑纏錦繡，以予觀養直之詩，逮又過之。魯公駭予此論，今數詩惜公不見，以驗前語耳。</p>
</div>
<div class='div-other'><a id='mulu1618' />
<p class='h2'>跋謝無逸詩</p><p>臨川謝無逸布衣，而名重搢紳，於書無所不讀，於文無所不能，而尤工於詩。黃魯直閱其與老仲元詩曰：老鳳垂，頭噤不語枯木查牙噪。春鳥大驚曰：張，晁流也。陳瑩中閱其贈普安禪師詩曰：老師登堂撾大鼓，是中那容嗇夫喋？歎息曰：計其魁傑不減張晁也。二詩於無逸集中，未為絕唱，而陳黃<span class='corr'>已</span>絕倒無餘，惜其未多見之耳。然無逸，又喜論列而氣長，詩尚造語，而工置於文潛補之集中，東坡不能辯文章，如良金美玉，自有定價，殆非虛語也。予方以罪謫海外無逸，適過廬山，見吾弟超然熟視，久之意折曰：吾此生復能見覺範乎？語不成聲，乃背去。後三年，予幸蒙恩，北還而無逸，乃棄予而先焉。因與超然對榻，夜語及之，不自覺淚殷枕也。嗚呼！無逸東鄰有甯生者二十餘，以鏤刻為菩薩像，每過無逸，恬退趨去。俄游京師，以其役得將仕郎而還華裾細馬閭里聚觀無逸。出門值之為避路，門弟子為不懌累月。嗚呼！無逸有出世之才，年未五十一，命不沾殞。傾大命，曾東鄰甯木，工之不若，嗟乎惜哉！</p>
</div>
<div class='div-other'><a id='mulu1619' />
<p class='h2'>跋無盡居士帖</p><p>無盡登庸，百僚畏讋，坐政事堂德長於兩府諸公自劉中書、吳門下皆昆弟畜之。觀其退歸山林，與衲子游，書詞諄諄，不翅如骨肉。然賢者莫不怪之，安知此老人以法為親乎？龍安照公倚公之風，遂托名不朽，其亦老贊公盧玉川希上人之流亞也耶？</p>
</div>
<div class='div-other'><a id='mulu1620' />
<p class='h2'>跋蔡子因詩書三首</p><p>歐陽文忠公嘗非笑肥字，而誇杜子美，獨貴瘦硬。東坡作詩曰：杜陵論書貴瘦硬，此論未工吾不平。豐妍瘦容各有態，飛燕玉環誰敢憎？予因此帖，可謂豐妍者也。觀其俊氣橫逸，不受富貴鞚勒之韻，宜從古人中求。宣和元年十月八日，臨川瞻上人出以為示，便覺神魄，飛越於鐵甕城之下，瓜洲杳靄之閭。</p>
<p>文章天下第一數，東坡子因蔡氏子弟，而飲食夢寐以之。其種性妙，非習俗所能移，使東坡而在見子，因當不減張曲江之與李泌也。</p>
<p>予久不見夢蝶偶得此詩，湘西山水間時，松風盤空，林月滉蕩，如顧虎頭。對劉琨展其畫像也。</p>
</div>
<div class='div-other'><a id='mulu1621' />
<p class='h2'>跋李商老大書雲庵偈二首</p><p>商老以大父事雲，庵以伯父事天寧，則予蓋其叔父也。仰山曰：東院師叔若在，惠寂不到寂寞商老寂子後身也。然甘露滅固未死，而商老與其弟未嘗不啼飢其大言以詬罵魔，佛高自許可，蓋習氣也。</p>
<p>近世要人達官，其氣焰摩層霄，而門可附，而炙手者不翅百千。然其語言翰墨，人見之，皆如拒頑，百姓見催，租文引恚，視之不棄，擲幸矣。商老灌園脩水之上，而筆畫一出，人爭傳寶，以相矜誇，吾是知道德無貧賤也。覺慈生一十年去年，從余而知有商老，偶出所畜一軸，見嬉喜而書其尾，且以雪道向無知之恥云。</p>
</div>
<div class='div-other'><a id='mulu1622' />
<p class='h2'>跋韓子蒼帖後</p><p>蘇東坡伯仲，文章之妙，無媿相如子雲，而其見道之大全，則楊馬瞠若乎！後子蒼文，字師法，蘇氏西蜀，後來之駿也。讀其問照公向上一路，後照未見詶語，予為代之曰：不辭向汝道，只恐撞見劉幽求大帽壓耳手，提油子蒼！他日見之，定是無語。</p>
</div>
<div class='div-other'><a id='mulu1623' />
<p class='h2'>跋太師試筆帖二首</p><p>此帖骨氣深穩，姿媚橫生，其得意時筆也。不然，何其如行雲流水之閑暇也。予臥痁逾月，偶閱之，覺痁不辭而去，乃知檄愈頭風，非虛語耳。</p>
<p>予觀太師楚國公之書，骨含富貴，積學之至，神氣蓋人，然付其姪，以寶公詩其外護欲傳之子孫，為無窮家法也。</p>
</div>
<div class='div-other'><a id='mulu1624' />
<p class='h2'>跋公袞帖</p><p>見蛇鬥而筆法進，聞雞聲而遂能神。東坡以謂寧有存法與神于胸中而能學書者乎？予觀公袞行草，既不用法，亦不祈其神娓娓，意盡則止耳。</p>
</div>
<div class='div-other'><a id='mulu1625' />
<p class='h2'>跋三學士帖</p><p>秦少游，張文潛、晁無咎，元祐間俱在館中，與黃魯直居四學士，而東坡方為翰林一時文物之盛，自漢唐<span class='corr'>已</span>來未有也。宣和四年七月，太希先倒骨董箱得此三帖，讀之為流涕。嗚呼！世間寧復有此等人物耶？</p>
</div>
<div class='div-other'><a id='mulu1626' />
<p class='h2'>跋蘭亭記并詩</p><p>宣和四年夏，彌月不雨，稻田龜兆出。予晨興，垂頭坐西齋，方與造物者游，而廚丁聿來告米竭，余作白眼久之，希先送此軸來索，跋欣然見王子敬諸君子忘其廚。丁廚丁求與決，予曰：當以三筏用事，正不必逼人也。</p>
</div>
<div class='div-other'><a id='mulu1627' />
<p class='h2'>跋荊公元長元度三帖</p><p>予兒時劇於鄰家，見壁間有詩曰：是非不到釣魚處，榮辱常隨騎馬人。今日見此三帖，偶憶前句。</p>
</div>
<div class='div-other'><a id='mulu1628' />
<p class='h2'>跋百牛圖</p><p>畫工能為神鬼之狀，使人動心駭目者，以其無常形、無常形，可以欺世也。然未始以為貴，唯犬馬牛虎有常形，有常形，故畫者難工，世之人見其似，則莫不貴之。畫牛之法徑寸者，不刷毛。予觀此圖，非特入法，凡百尾喜怒，俯仰小大，伏立趨並，浮鼻荷痒，盡其情狀，意非畫師，殆高人韻士，以寓其逸想耳。予老住江村，而比道林嶽麓之富，其牛每以谷量日夕，蓋拾礫追逐，叱叱於田畝之中，厭飫矣而全美，乃以此軸為示。何哉？予以湘西之雲塢為畫笥，則全美必以此圖為怍。</p>
</div>
<div class='div-other'><a id='mulu1629' />
<p class='h2'>跋周廷秀詶唱詩</p><p>宣和二月初吉日，予送客松下淺丘縱望廷秀一髯男子，但是時湘西雪盡，眾峰蒼然，我與廷秀皆是畫圖，廷秀袖出，與張公詶唱之詞，讀之便覺與眾峰爭秀，豈其媿從聚落中來？故以此句彈壓清境耳。</p>
</div>
<div class='div-other'><a id='mulu1630' />
<p class='h2'>跋順濟王記</p><p>東坡昔自定武謫英州，夜宿分風浦三鼓矣。發運司知有後，命遣五百人來奪舟。東坡曰：乞夜櫓及星江，就聚落買舟，可乎？使者許諾，即默禱。順濟王曰：軾往來江湖之上三十年，王於軾為故人，故人之失所當哀憐之達，旦至星江出陸至豫章，則吾事濟矣。不然，復見使至，則當露寢。浦漵言未卒風掠耳。篙師升颿颿飽，炊未及熟，<span class='corr'>已</span>渡楊瀾，泊豫章日亭午。嗚呼！順濟之威靈，為江湖之益者，不可悉數。獨分風送東坡南去，此心日月不能老也。其英特之風，不減李逢吉，禮陸宣公也。</p>
</div>
<div class='div-other'><a id='mulu1631' />
<p class='h2'>跋李成德宮詞</p><p>唐人工詩者，多喜為宮詞。天階夜月涼於水臥看牽牛織女星玉容不及寒鴉色猶帶朝陽日影來，世稱絕唱。以予觀之，此特記恩遇疏絕之意，於凝遠不言之中，非能摸寫大平藻，節萬物，讀成德所作一百篇，知前人之未工也。其收拾道山絳闕之春色，刻畫玉樓金屋之情狀，使海山瀕海之人讀之，如近至尊，非其才當世，何以治此？上元日題。</p>
</div></div>
<p class='juan'>石門文字禪卷第二十七</p>
</div><!-- end of div[@id='body'] -->
</body></html>