<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大般若波羅蜜多經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu739' />大般若波羅蜜多經卷第三百三十五<p class="byline">三藏法師玄奘奉　詔譯</p>初分善學品第五十三之五</p><p>「復次，善現！於意云何？假使於此南贍部洲諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「復次，善現！於意云何？假使於此南贍部洲、東勝身洲諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「復次，善現！於意云何？假使於此南贍部洲、東勝身洲、西牛貨洲諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「復次，善現！於意云何？假使於此四大洲界諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「復次，善現！於意云何？假使於此小千世界諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「復次，善現！於意云何？假使於此中千世界諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「復次，善現！於意云何？假使於此三千大千世界諸有情類，非前非後皆得人身，有善男子、善女人等，方便教導皆令發起無上覺心，修習菩薩摩訶薩行，證得無上正等菩提，復持如是教導善根，與諸有情平等共有迴向無上正等菩提。是善男子、善女人等由此因緣得福多不？」</p>
<p>善現答言：「甚多！世尊！甚多！善逝！」</p>
<p>佛言：「善現！若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。</p>
<p>「善現當知！是菩薩摩訶薩由此精勤增上勢力，到諸有情福田彼岸。何以故？善現！是菩薩摩訶薩於法精勤增上勢力，一切有情無能及者，唯除如來、應、正等覺。所以者何？善現！是菩薩摩訶薩行深般若波羅蜜多，見諸有情無利樂故起大慈心，見諸有情有衰苦故起大悲心，見諸有情得利樂故起大喜心，見諸有情無性相故起大捨心。善現！是菩薩摩訶薩雖於有情平等發起大慈、大悲、大喜、大捨，而於一切無所執著。</p>
<p>「善現！是菩薩摩訶薩行深般若波羅蜜多得大光明，謂得布施波羅蜜多光明，亦得淨戒、安忍、精進、靜慮、般若波羅蜜多光明。善現！是菩薩摩訶薩雖未證得一切智智，而於無上正等菩提得不退轉故，至有情福田彼岸，堪受一切衣服、飲食、床座、醫藥、諸資生具。善現！是菩薩摩訶薩安住般若波羅蜜多相應作意，故能畢竟報施主恩，亦能親近一切智智。是故，善現！若菩薩摩訶薩欲不虛受國王、大臣、長者、居士、有情信施，欲示有情真善道路，欲為有情作淨光明，欲脫有情三界牢獄，欲施有情清淨法眼，應常安住甚深般若波羅蜜多相應作意。</p>
<p>「善現！若菩薩摩訶薩安住般若波羅蜜多相應作意，諸有所說皆說般若波羅蜜多，謂說般若波羅蜜多相應之法，既說般若波羅蜜多相應法已，復能如理思惟般若波羅蜜多相應之法。</p>
<p>「善現！是菩薩摩訶薩常住般若波羅蜜多相應作意，諸餘作意於其中間無容現起。善現！是菩薩摩訶薩晝夜精勤，安住般若波羅蜜多相應作意無時暫捨。善現！譬如有人先未曾有末尼珠寶，後時遇得深自欣慶珍玩無厭，欻爾亡遺生大苦惱，常懷慨歎：『惜哉！何日還得所失末尼寶珠？』彼人於此末尼寶珠相應作意無時暫捨。善現當知！諸菩薩摩訶薩亦復如是，常應精勤安住般若波羅蜜多相應作意，若離般若波羅蜜多相應作意，則為喪失一切智智相應作意。」◎</p>
</div>
<div class='div-pin'><a id='mulu740' /><a id='mulu741' />
<p class='h1'>初分斷分別品第五十四之一</p><p>◎爾時，具壽善現白佛言：「世尊！一切作意皆自性離，一切作意皆自性空，諸法亦爾，皆自性離，皆自性空。於自性離、自性空中，若菩薩摩訶薩、若般若波羅蜜多、若一切智智、若諸作意皆不可得。云何菩薩摩訶薩不離般若波羅蜜多相應作意，亦復不離一切智智相應作意？」</p>
<p>佛言：「善現！若菩薩摩訶薩知一切法及諸作意，皆自性離，皆自性空，如是離、空，非聲聞作，非獨覺作，非諸菩薩摩訶薩作，非諸佛作，亦非餘作，然一切法法住、法定、法性、法界、不虛妄性、不變異性、真如、實際，法爾常住。是菩薩摩訶薩不離般若波羅蜜多相應作意，亦復不離一切智智相應作意。何以故？善現！甚深般若波羅蜜多、一切智智及諸作意，皆自性離、自性空故，如是離、空無增無減，能正通達名不離故。」</p>
<p>時，具壽善現復白佛言：「世尊！若深般若波羅蜜多亦自性離、自性本空，云何菩薩摩訶薩修證般若波羅蜜多平等性已，證得無上正等菩提？」</p>
<p>佛言：「善現！諸菩薩摩訶薩修證般若波羅蜜多平等性時，非諸佛法有增有減，亦非一切法法住、法定、法性、法界、不虛妄性、不變異性、真如、實際有增有減。何以故？善現！甚深般若波羅蜜多，非一、非二、非三、非四、亦非多故。善現！若菩薩摩訶薩聞說如是甚深般若波羅蜜多，其心不驚、不怖、不畏、不沈、不沒、亦不猶豫，當知是菩薩摩訶薩行深般若波羅蜜多已得究竟，安住菩薩不退轉地。」</p>
<p>具壽善現復白佛言：「世尊！為即深般若波羅蜜多空虛、非有、不自在性、不堅實性，能行般若波羅蜜多不？」</p>
<p>世尊告言：「不也！善現！」</p>
<p>「世尊！為離深般若波羅蜜多空虛、非有、不自在性、不堅實性，有法可得能行般若波羅蜜多不？」</p>
<p>「不也！善現！」</p>
<p>「世尊！為即深般若波羅蜜多能行般若波羅蜜多不？」</p>
<p>「不也！善現！」</p>
<p>「世尊！為離深般若波羅蜜多能行般若波羅蜜多不？」</p>
<p>「不也！善<span class='corr'>現</span>！」</p>
<p>「世尊！為即空性能行空不？」</p>
<p>「不也！善現！」</p>
<p>「世尊！為離空性能行空不？」</p>
<p>「不也！善現！」</p>
<p>「世尊！為即色能行般若波羅蜜多不？」</p>
<p>「不也！善現！」</p>
<p>「世尊！為離色能行般若波羅蜜多不？」</p>
<p>「不也！善現！」</p>
<p>「世尊！為即受、想、行、識能行般若波羅蜜多不？」</p>
<p>「不也！善現！」</p>
<p>「世尊！為離受、想、行、識能行般若波羅蜜多不？」</p>
<p>「不也！善現！」</p>
<p>「世尊！為即眼處能行般若波羅蜜多不？」</p>
<p>「不也！善現！」</p>
<p>「世尊！為離眼處能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意處能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意處能行般若波羅蜜多不？」</p>
<p>「不也！善現！」</p>
<p>「世尊！為即色處能行般若波羅蜜多不？」</p>
<p>「不也！善現！」</p>
<p>「世尊！為離色處能行般若波羅蜜多不？」</p>
<p>「不也！善現！」</p>
<p>「世尊！為即聲、香、味、觸、法處能行般若波羅蜜多不？」</p>
<p>「不也！善現！」</p>
<p>「世尊！為離聲、香、味、觸、法處能行般若波羅蜜多不？」</p>
<p>「不也！善現！」</p>
<p>「世尊！為即眼界能行般若波羅蜜多不？」</p>
<p>「不也！善現！」</p>
<p>「世尊！為離眼界能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意界能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意界能行般若波羅蜜多不？」</p>
<p>「不也！善現！」</p>
<p>「世尊！為即色界能行般若波羅蜜多不？」</p>
<p>「不也！善現！」</p>
<p>「世尊！為離色界能行般若波羅蜜多不？」</p>
<p>「不也！善現！」</p>
<p>「世尊！為即聲、香、味、觸、法界能行般若波羅蜜多不？」</p>
<p>「不也！善現！」</p>
<p>「世尊！為離聲、香、味、觸、法界能行般若波羅蜜多不？」</p>
<p>「不也！善現！」</p>
<p>「世尊！為即眼識界能行般若波羅蜜多不？」</p>
<p>「不也！善現！」</p>
<p>「世尊！為離眼識界能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意識界能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意識界能行般若波羅蜜多不？」</p>
<p>「不也！善現！」</p>
<p>「世尊！為即眼觸能行般若波羅蜜多不？」</p>
<p>「不也！善現！」</p>
<p>「世尊！為離眼觸能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意觸能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意觸能行般若波羅蜜多不？」</p>
<p>「不也！善現！」</p>
<p>「世尊！為即眼觸為緣所生諸受能行般若波羅蜜多不？」</p>
<p>「不也！善現！」</p>
<p>「世尊！為離眼觸為緣所生諸受能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意觸為緣所生諸受能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意觸為緣所生諸受能行般若波羅蜜多不？」</p>
<p>「不也！善現！」</p>
<p>「世尊！為即地界能行般若波羅蜜多不？」</p>
<p>「不也！善現！」</p>
<p>「世尊！為離地界能行般若波羅蜜多不？」</p>
<p>「不也！善現！」</p>
<p>「世尊！為即水、火、風、空、識界能行般若波羅蜜多不？」</p>
<p>「不也！善現！」</p>
<p>「世尊！為離水、火、風、空、識界能行般若波羅蜜多不？」</p>
<p>「不也！善現！」</p>
<p>「世尊！為即無明能行般若波羅蜜多不？」</p>
<p>「不也！善現！」</p>
<p>「世尊！為離無明能行般若波羅蜜多不？」</p>
<p>「不也！善現！」</p>
<p>「世尊！為即行、識、名色、六處、觸、受、愛、取、有、生、老死能行般若波羅蜜多不？」</p>
<p>「不也！善現！」</p>
<p>「世尊！為離行、識、名色、六處、觸、受、愛、取、有、生、老死能行般若波羅蜜多不？」</p>
<p>「不也！善現！」</p>
<p>「世尊！為即布施波羅蜜多能行般若波羅蜜多不？」</p>
<p>「不也！善現！」</p>
<p>「世尊！為離布施波羅蜜多能行般若波羅蜜多不？」</p>
<p>「不也！善現！」</p>
<p>「世尊！為即淨戒、安忍、精進、靜慮波羅蜜多能行般若波羅蜜多不？」</p>
<p>「不也！善現！」</p>
<p>「世尊！為離淨戒、安忍、精進、靜慮波羅蜜多能行般若波羅蜜多不？」</p>
<p>「不也！善現！」</p>
<p>「世尊！為即內空能行般若波羅蜜多不？」</p>
<p>「不也！善現！」</p>
<p>「世尊！為離內空能行般若波羅蜜多不？」</p>
<p>「不也！善現！」</p>
<p>「世尊！為即外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空能行般若波羅蜜多不？」</p>
<p>「不也！善現！」</p>
<p>「世尊！為離外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空能行般若波羅蜜多不？」</p>
<p>「不也！善現！」</p>
<p>「世尊！為即真如能行般若波羅蜜多不？」</p>
<p>「不也！善現！」</p>
<p>「世尊！為離真如能行般若波羅蜜多不？」</p>
<p>「不也！善現！」</p>
<p>「世尊！為即法界、法性、不虛妄性、不變異性、平等性、離生性、法定、法住、實際、虛空界、不思議界能行般若波羅蜜多不？」</p>
<p>「不也！善現！」</p>
<p>「世尊！為離法界、法性、不虛妄性、不變異性、平等性、離生性、法定、法住、實際、虛空界、不思議界能行般若波羅蜜多不？」</p>
<p>「不也！善現！」</p>
<p>「世尊！為即苦聖諦能行般若波羅蜜多不？」</p>
<p>「不也！善現！」</p>
<p>「世尊！為離苦聖諦能行般若波羅蜜多不？」</p>
<p>「不也！善現！」</p>
<p>「世尊！為即集、滅、道聖諦能行般若波羅蜜多不？」</p>
<p>「不也！善現！」</p>
<p>「世尊！為離集、滅、道聖諦能行般若波羅蜜多不？」</p>
<p>「不也！善現！」</p>
<p>「世尊！為即四靜慮能行般若波羅蜜多不？」</p>
<p>「不也！善現！」</p>
<p>「世尊！為離四靜慮能行般若波羅蜜多不？」</p>
<p>「不也！善現！」</p>
<p>「世尊！為即四無量、四無色定能行般若波羅蜜多不？」</p>
<p>「不也！善現！」</p>
<p>「世尊！為離四無量、四無色定能行般若波羅蜜多不？」</p>
<p>「不也！善現！」</p>
<p>「世尊！為即八解脫能行般若波羅蜜多不？」</p>
<p>「不也！善現！」</p>
<p>「世尊！為離八解脫能行般若波羅蜜多不？」</p>
<p>「不也！善現！」</p>
<p>「世尊！為即八勝處、九次第定、十遍處能行般若波羅蜜多不？」</p>
<p>「不也！善現！」</p>
<p>「世尊！為離八勝處、九次第定、十遍處能行般若波羅蜜多不？」</p>
<p>「不也！善現！」</p>
<p>「世尊！為即四念住能行般若波羅蜜多不？」</p>
<p>「不也！善現！」</p>
<p>「世尊！為離四念住能行般若波羅蜜多不？」</p>
<p>「不也！善現！」</p>
<p>「世尊！為即四正斷、四神足、五根、五力、七等覺支、八聖道支能行般若波羅蜜多不？」</p>
<p>「不也！善現！」</p>
<p>「世尊！為離四正斷、四神足、五根、五力、七等覺支、八<span class='corr'>聖道</span>支能行般若波羅蜜多不？」</p>
<p>「不也！善現！」</p>
<p>「世尊！為即空解脫門能行般若波羅蜜多不？」</p>
<p>「不也！善現！」</p>
<p>「世尊！為離空解脫門能行般若波羅蜜多不？」</p>
<p>「不也！善現！」</p>
<p>「世尊！為即無相、無願解脫門能行般若波羅蜜多不？」</p>
<p>「不也！善現！」</p>
<p>「世尊！為離無相、無願解脫門能行般若波羅蜜多不？」</p>
<p>「不也！善現！」</p>
<p>「世尊！為即極喜地能行般若波羅蜜多不？」</p>
<p>「不也！善現！」</p>
<p>「世尊！為離極喜地能行般若波羅蜜多不？」</p>
<p>「不也！善現！」</p>
<p>「世尊！為即離垢地、發光地、焰慧地、極難勝地、現前地、遠行地、不動地、善慧地、法雲地能行般若波羅蜜多不？」</p>
<p>「不也！善現！」</p>
<p>「世尊！為離離垢地、發光地、焰慧地、極難勝地、現前地、遠行地、不動地、善慧地、法雲地能行般若波羅蜜多不？」</p>
<p>「不也！善現！」</p>
<p>「世尊！為即五眼能行般若波羅蜜多不？」</p>
<p>「不也！善現！」</p>
<p>「世尊！為離五眼能行般若波羅蜜多不？」</p>
<p>「不也！善現！」</p>
<p>「世尊！為即六神通能行般若波羅蜜多不？」</p>
<p>「不也！善現！」</p>
<p>「世尊！為離六神通能行般若波羅蜜多不？」</p>
<p>「不也！善現！」</p>
<p>「世尊！為即佛十力能行般若波羅蜜多不？」</p>
<p>「不也！善現！」</p>
<p>「世尊！為離佛十力能行般若波羅蜜多不？」</p>
<p>「不也！善現！」</p>
<p>「世尊！為即四無所畏、四無礙解、大慈、大悲、大喜、大捨、十八佛不共法能行般若波羅蜜多不？」</p>
<p>「不也！善現！」</p>
<p>「世尊！為離四無所畏、四無礙解、大慈、大悲、大喜、大捨、十八佛不共法能行般若波羅蜜多不？」</p>
<p>「不也！善現！」</p>
<p>「世尊！為即無忘失法能行般若波羅蜜多不？」</p>
<p>「不也！善現！」</p>
<p>「世尊！為離無忘失法能行般若波羅蜜多不？」</p>
<p>「不也！善現！」</p>
<p>「世尊！為即恒住捨性能行般若波羅蜜多不？」</p>
<p>「不也！善現！」</p>
<p>「世尊！為離恒住捨性能行般若波羅蜜多不？」</p>
<p>「不也！善現！」</p>
<p>「世尊！為即一切智能行般若波羅蜜多不？」</p>
<p>「不也！善現！」</p>
<p>「世尊！為離一切智能行般若波羅蜜多不？」</p>
<p>「不也！善現！」</p>
<p>「世尊！為即道相智、一切相智能行般若波羅蜜多不？」</p>
<p>「不也！善現！」</p>
<p>「世尊！為離道相智、一切相智能行般若波羅蜜多不？」</p>
<p>「不也！善現！」</p>
<p>「世尊！為即一切陀羅尼門能行般若波羅蜜多不？」</p>
<p>「不也！善現！」</p>
<p>「世尊！為離一切陀羅尼門能行般若波羅蜜多不？」</p>
<p>「不也！善現！」</p>
<p>「世尊！為即一切三摩地門能行般若波羅蜜多不？」</p>
<p>「不也！善現！」</p>
<p>「世尊！為離一切三摩地門能行般若波羅蜜多不？」</p>
<p>「不也！善現！」</p>
<p>「世尊！為即預流果能行般若波羅蜜多不？」</p>
<p>「不也！善現！」</p>
<p>「世尊！為離預流果能行般若波羅蜜多不？」</p>
<p>「不也！善現！」</p>
<p>「世尊！為即一來、不還、阿羅漢果能行般若波羅蜜多不？」</p>
<p>「不也！善現！」</p>
<p>「世尊！為離一來、不還、阿羅漢果能行般若波羅蜜多不？」</p>
<p>「不也！善現！」</p>
<p>「世尊！為即獨覺菩提能行般若波羅蜜多不？」</p>
<p>「不也！善現！」</p>
<p>「世尊！為離獨覺菩提能行般若波羅蜜多不？」</p>
<p>「不也！善現！」</p>
<p>「世尊！為即一切菩薩摩訶薩行能行般若波羅蜜多不？」</p>
<p>「不也！善現！」</p>
<p>「世尊！為離一切菩薩摩訶薩行能行般若波羅蜜多不？」</p>
<p>「不也！善現！」</p>
<p>「世尊！為即諸佛無上正等菩提能行般若波羅蜜多不？」</p>
<p>「不也！善現！」</p>
<p>「世尊！為離諸佛無上正等菩提能行般若波羅蜜多不？」</p>
<p>「不也！善現！」</p>
<p>「世尊！為即色空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離色空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即受、想、行、識空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離受、想、行、識空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即眼處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離眼處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即色處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離色處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即聲、香、味、觸、法處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離聲、香、味、觸、法處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即眼界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離眼界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即色界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離色界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即聲、香、味、觸、法<span class='corr'>界</span>空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離聲、香、味、觸、法界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即眼識界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離眼識界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意識界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意識界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即眼觸空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離眼觸空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意觸空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意觸空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即眼觸為緣所生諸受空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離眼觸為緣所生諸受空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即耳、鼻、舌、身、意觸為緣所生諸受空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離耳、鼻、舌、身、意觸為緣所生諸受空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即地界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離地界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即水、火、風、空、識界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離水、火、風、空、識界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即無明空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離無明空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即行、識、名色、六處、觸、受、愛、取、有、生、老死空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離行、識、名色、六處、觸、受、愛、取、有、生、老死空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即布施波羅蜜多空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離布施波羅蜜多空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即淨戒、安忍、精進、靜慮波羅蜜多空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離淨戒、安忍、精進、靜慮波羅蜜多空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即內空空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離內空空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即真如空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離真如空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即法界、法性、不虛妄性、不變異性、平等性、離生性、法定、法住、實際、虛空界、不思議界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離法界、法性、不虛妄性、不變異性、平等性、離生性、法定、法住、實際、虛空界、不思議界空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即苦聖諦空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離苦聖諦空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即集、滅、道聖諦空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離集、滅、道聖諦空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即四靜慮空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離四靜慮空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即四無量、四無色定空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離四無量、四無色定空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即八解脫空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離八解脫空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即八勝處、九次第定、十遍處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離八勝處、九次第定、十遍處空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即四念住空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離四念住空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即四正斷、四神足、五根、五力、七等覺支、八聖道支空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離四正斷、四神足、五根、五力、七等覺支、八聖道支空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即空解脫門空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離空解脫門空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即無相、無願解脫門空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離無相、無願解脫門空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即極喜地空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離極喜地空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為即離垢地、發光地、焰慧地、極難勝地、現前地、遠行地、不動地、善慧地、法雲地空虛、非有、不自在性、不堅實性能行般若波羅蜜多不？」</p>
<p>「不也！善現！」</p>
<p>「世尊！為離離垢地、發光地、焰慧地、極難勝地、現前地、遠行地、不動地、善慧地、法雲地空虛、非有、不自在性、不堅實性能行般若波羅蜜多不？」</p>
<p>「不也！善現！」</p>

<p class='juan'>大般若波羅蜜多經卷第三百三十五</p></div>
</div><!-- end of div[@id='body'] -->
</body></html>