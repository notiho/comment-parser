<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大般若波羅蜜多經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu795' /><a id='mulu796' />大般若波羅蜜多經卷第三百六十<p class="byline">三藏法師玄奘奉　詔譯</p>初分多問不二品第六十一之十</p><p>佛言：「善現！菩薩摩訶薩行般若波羅蜜多時，應於色學不增不減，亦應於受、想、行、識學不增不減。</p>
<p>「善現！菩薩摩訶薩行般若波羅蜜多時，應於眼處學不增不減，亦應於耳、鼻、舌、身、意處學不增不減。</p>
<p>「善現！菩薩摩訶薩行般若波羅蜜多時，應於色處學不增不減，亦應於聲、香、味、觸、法處學不增不減。</p>
<p>「善現！菩薩摩訶薩行般若波羅蜜多時，應於眼界學不增不減，亦應於耳、鼻、舌、身、意界學不增不減。</p>
<p>「善現！菩薩摩訶薩行般若波羅蜜多時，應於色界學不增不減，亦應於聲、香、味、觸、法界學不增不減。</p>
<p>「善現！菩薩摩訶薩行般若波羅蜜多時，應於眼識界學不增不減，亦應於耳、鼻、舌、身、意識界學不增不減。</p>
<p>「善現！菩薩摩訶薩行般若波羅蜜多時，應於眼觸學不增不減，亦應於耳、鼻、舌、身、意觸學不增不減。</p>
<p>「善現！菩薩摩訶薩行般若波羅蜜多時，應於眼觸為緣所生諸受學不增不減，亦應於耳、鼻、舌、身、意觸為緣所生諸受學不增不減。</p>
<p>「善現！菩薩摩訶薩行般若波羅蜜多時，應於地界學不增不減，亦應於水、火、風、空、識界學不增不減。</p>
<p>「善現！菩薩摩訶薩行般若波羅蜜多時，應於無明學不增不減，亦應於行、識、名色、六處、觸、受、愛、取、有、生、老死愁歎苦憂惱學不增不減。</p>
<p>「善現！菩薩摩訶薩行般若波羅蜜多時，應於布施波羅蜜多學不增不減，亦應於淨戒、安忍、精進、靜慮、般若波羅蜜多學不增不減。</p>
<p>「善現！菩薩摩訶薩行般若波羅蜜多時，應於內空學不增不減，亦應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學不增不減。</p>
<p>「善現！菩薩摩訶薩行般若波羅蜜多時，應於真如學不增不減，亦應於法界、法性、不虛妄性、不變異性、平等性、離生性、法定、法住、實際、虛空界、不思議界學不增不減。</p>
<p>「善現！菩薩摩訶薩行般若波羅蜜多時，應於苦聖諦學不增不減，亦應於集、滅、道聖諦學不增不減。</p>
<p>「善現！菩薩摩訶薩行般若波羅蜜多時，應於四念住學不增不減，亦應於四正斷、四神足、五根、五力、七等覺支、八聖道支學不增不減。</p>
<p>「善現！菩薩摩訶薩行般若波羅蜜多時，應於四靜慮學不增不減，亦應於四無量、四無色定學不增不減。</p>
<p>「善現！菩薩摩訶薩行般若波羅蜜多時，應於八解脫學不增不減，亦應於八勝處、九次第定、十遍處學不增不減。</p>
<p>「善現！菩薩摩訶薩行般若波羅蜜多時，應於一切三摩地門學不增不減，亦應於一切陀羅尼門學不增不減。</p>
<p>「善現！菩薩摩訶薩行般若波羅蜜多時，應於空解脫門學不增不減，亦應於無相、無願解脫門學不增不減。</p>
<p>「善現！菩薩摩訶薩行般若波羅蜜多時，應於五眼學不增不減，亦應於六神通學不增不減。</p>
<p>「善現！菩薩摩訶薩行般若波羅蜜多時，應於佛十力學不增不減，亦應於四無所畏、四無礙解、大慈、大悲、大喜、大捨、十八佛不共法學不增不減。</p>
<p>「善現！菩薩摩訶薩行般若波羅蜜多時，應於無忘失法學不增不減，亦應於恒住捨性學不增不減。</p>
<p>「善現！菩薩摩訶薩行般若波羅蜜多時，應於一切智學不增不減，亦應於道相智、一切相智學不增不減。</p>
<p>「善現！菩薩摩訶薩行般若波羅蜜多時，應於預流果學不增不減，亦應於一來、不還、阿羅漢果學不增不減。</p>
<p>「善現！菩薩摩訶薩行般若波羅蜜多時，應於獨覺菩提學不增不減。</p>
<p>「善現！菩薩摩訶薩行般若波羅蜜多時，應於一切菩薩摩訶薩行學不增不減。</p>
<p>「善現！菩薩摩訶薩行般若波羅蜜多時，應於諸佛無上正等菩提學不增不減。」</p>
<p>具壽善現白佛言：「世尊！菩薩摩訶薩行般若波羅蜜多時，云何應於色學不增不減？云何應於受、想、行、識學不增不減？</p>
<p>「世尊！菩薩摩訶薩行般若波羅蜜多時，云何應於眼處學不增不減？云何應於耳、鼻、舌、身、意處學不增不減？</p>
<p>「世尊！菩薩摩訶薩行般若波羅蜜多時，云何應於色處學不增不減？云何應於聲、香、味、觸、法處學不增不減？</p>
<p>「世尊！菩薩摩訶薩行般若波羅蜜多時，云何應於眼界學不增不減？云何應於耳、鼻、舌、身、意界學不增不減？</p>
<p>「世尊！菩薩摩訶薩行般若波羅蜜多時，云何應於色界學不增不減？云何應於聲、香、味、觸、法界學不增不減？</p>
<p>「世尊！菩薩摩訶薩行般若波羅蜜多時，云何應於眼識界學不增不減？云何應於耳、鼻、舌、身、意識界學不增不減？</p>
<p>「世尊！菩薩摩訶薩行般若波羅蜜多時，云何應於眼觸學不增不減？云何應於耳、鼻、舌、身、意觸學不增不減？</p>
<p>「世尊！菩薩摩訶薩行般若波羅蜜多時，云何應於眼觸為緣所生諸受學不增不減？云何應於耳、鼻、舌、身、意觸為緣所生諸受學不增不減？</p>
<p>「世尊！菩薩摩訶薩行般若波羅蜜多時，云何應於地界學不增不減？云何應於水、火、風、空、識界學不增不減？</p>
<p>「世尊！菩薩摩訶薩行般若波羅蜜多時，云何應於無明學不增不減？云何應於行、識、名色、六處、觸、受、愛、取、有、生、老死愁歎苦憂惱學不增不減？</p>
<p>「世尊！菩薩摩訶薩行般若波羅蜜多時，云何應於布施波羅蜜多學不增不減？云何應於淨戒、安忍、精進、靜慮、般若波羅蜜多學不增不減？</p>
<p>「世尊！菩薩摩訶薩行般若波羅蜜多時，云何應於內空學不增不減？云何應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學不增不減？</p>
<p>「世尊！菩薩摩訶薩行般若波羅蜜多時，云何應於真如學不增不減？云何應於法界、法性、不虛妄性、不變異性、平等性、離生性、法定、法住、實際、虛空界、不思議界學不增不減？</p>
<p>「世尊！菩薩摩訶薩行般若波羅蜜多時，云何應於苦聖諦學不增不減？云何應於集、滅、道聖諦學不增不減？</p>
<p>「世尊！菩薩摩訶薩行般若波羅蜜多時，云何應於四念住學不增不減？云何應於四正斷、四神足、五根、五力、七等覺支、八聖道支學不增不減？</p>
<p>「世尊！菩薩摩訶薩行般若波羅蜜多時，云何應於四靜慮學不增不減？云何應於四無量、四無色定學不增不減？</p>
<p>「世尊！菩薩摩訶薩行般若波羅蜜多時，云何應於八解脫學不增不減？云何應於八勝處、九次第定、十遍處學不增不減？</p>
<p>「世尊！菩薩摩訶薩行般若波羅蜜多時，云何應於一切三摩地門學不增不減？云何應於一切陀羅尼門學不增不減？</p>
<p>「世尊！菩薩摩訶薩行般若波羅蜜多時，云何應於空解脫門學不增不減？云何應於無相、無願解脫門學不增不減？</p>
<p>「世尊！菩薩摩訶薩行般若波羅蜜多時，云何應於五眼學不增不減？云何應於六神通學不增不減？</p>
<p>「世尊！菩薩摩訶薩行般若波羅蜜多時，云何應於佛十力學不增不減？云何應於四無所畏、四無礙解、大慈、大悲、大喜、大捨、十八佛不共法學不增不減？</p>
<p>「世尊！菩薩摩訶薩行般若波羅蜜多時，云何應於無忘失法學不增不減？云何應於恒住捨性學不增不減？</p>
<p>「世尊！菩薩摩訶薩行般若波羅蜜多時，云何應於一切智學不增不減？云何應於道相智、一切相智學不增不減？</p>
<p>「世尊！菩薩摩訶薩行般若波羅蜜多時，云何應於預流果學不增不減？云何應於一來、不還、阿羅漢果學不增不減？</p>
<p>「世尊！菩薩摩訶薩行般若波羅蜜多時，云何應於獨覺菩提學不增不減？</p>
<p>「世尊！菩薩摩訶薩行般若波羅蜜多時，云何應於一切菩薩摩訶薩行學不增不減？</p>
<p>「世尊！菩薩摩訶薩行般若波羅蜜多時，云何應於諸佛無上正等菩提學不增不減？」</p>
<p>佛言：「善現！菩薩摩訶薩行般若波羅蜜多時，應於色不生不滅故學，亦應於受、想、行、識不生不滅故學。</p>
<p>「善現！菩薩摩訶薩行般若波羅蜜多時，應於眼處不生不滅故學，亦應於耳、鼻、舌、身、意處不生不滅故學。</p>
<p>「善現！菩薩摩訶薩行般若波羅蜜多時，應於色處不生不滅故學，亦應於聲、香、味、觸、法處不生不滅故學。</p>
<p>「善現！菩薩摩訶薩行般若波羅蜜多時，應於眼界不生不滅故學，亦應於耳、鼻、舌、身、意界不生不滅故學。</p>
<p>「善現！菩薩摩訶薩行般若波羅蜜多時，應於色界不生不滅故學，亦應於聲、香、味、觸、法界不生不滅故學。</p>
<p>「善現！菩薩摩訶薩行般若波羅蜜多時，應於眼識界不生不滅故學，亦應於耳、鼻、舌、身、意識界不生不滅故學。</p>
<p>「善現！菩薩摩訶薩行般若波羅蜜多時，應於眼觸不生不滅故學，亦應於耳、鼻、舌、身、意觸不生不滅故學。</p>
<p>「善現！菩薩摩訶薩行般若波羅蜜多時，應於眼觸為緣所生諸受不生不滅故學，亦應於耳、鼻、舌、身、意觸為緣所生諸受不生不滅故學。</p>
<p>「善現！菩薩摩訶薩行般若波羅蜜多時，應於地界不生不滅故學，亦應於水、火、風、空、識界不生不滅故學。</p>
<p>「善現！菩薩摩訶薩行般若波羅蜜多時，應於無明不生不滅故學，亦應於行、識、名色、六處、觸、受、愛、取、有、生、老死愁歎苦憂惱不生不滅故學。</p>
<p>「善現！菩薩摩訶薩行般若波羅蜜多時，應於布施波羅蜜多不生不滅故學，亦應於淨戒、安忍、精進、靜慮、般若波羅蜜多不生不滅故學。</p>
<p>「善現！菩薩摩訶薩行般若波羅蜜多時，應於內空不生不滅故學，亦應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不生不滅故學。</p>
<p>「善現！菩薩摩訶薩行般若波羅蜜多時，應於真如不生不滅故學，亦應於法界、法性、不虛妄性、不變異性、平等性、離生性、法定、法住、實際、虛空界、不思議界不生不滅故學。</p>
<p>「善現！菩薩摩訶薩行般若波羅蜜多時，應於苦聖諦不生不滅故學，亦應於集、滅、道聖諦不生不滅故學。</p>
<p>「善現！菩薩摩訶薩行般若波羅蜜多時，應於四念住不生不滅故學，亦應於四正斷、四神足、五根、五力、七等覺支、八聖道支不生不滅故學。</p>
<p>「善現！菩薩摩訶薩行般若波羅蜜多時，應於四靜慮不生不滅故學，亦應於四無量、四無色定不生不滅故學。</p>
<p>「善現！菩薩摩訶薩行般若波羅蜜多時，應於八解脫不生不滅故學，亦應於八勝處、九次第定、十遍處不生不滅故學。</p>
<p>「善現！菩薩摩訶薩行般若波羅蜜多時，應於一切三摩地門不生不滅故學，亦應於一切陀羅尼門不生不滅故學。</p>
<p>「善現！菩薩摩訶薩行般若波羅蜜多時，應於空解脫門不生不滅故學，亦應於無相、無願解脫門不生不滅故學。</p>
<p>「善現！菩薩摩訶薩行般若波羅蜜多時，應於五眼不生不滅故學，亦應於六神通不生不滅故學。</p>
<p>「善現！菩薩摩訶薩行般若波羅蜜多時，應於佛十力不生不滅故學，亦應於四無所畏、四無礙解、大慈、大悲、大喜、大捨、十八佛不共法不生不滅故學。</p>
<p>「善現！菩薩摩訶薩行般若波羅蜜多時，應於無忘失法不生不滅故學，亦應於恒住捨性不生不滅故學。</p>
<p>「善現！菩薩摩訶薩行般若波羅蜜多時，應於一切智不生不滅故學，亦應於道相智、一切相智不生不滅故學。</p>
<p>「善現！菩薩摩訶薩行般若波羅蜜多時，應於預流果不生不滅故學，亦應於一來、不還、阿羅漢果不生不滅故學。</p>
<p>「善現！菩薩摩訶薩行般若波羅蜜多時，應於獨覺菩提不生不滅故學。</p>
<p>「善現！菩薩摩訶薩行般若波羅蜜多時，應於一切菩薩摩訶薩行不生不滅故學。</p>
<p>「善現！菩薩摩訶薩行般若波羅蜜多時，應於諸佛無上正等菩提不生不滅故學。」</p>
<p>具壽善現白佛言：「世尊！菩薩摩訶薩行般若波羅蜜多時，云何應於色不生不滅故學？云何應於受、想、行、識不生不滅故學？</p>
<p>「世尊！菩薩摩訶薩行般若波羅蜜多時，云何應於眼處不生不滅故學？云何應於耳、鼻、舌、身、意處不生不滅故學？</p>
<p>「世尊！菩薩摩訶薩行般若波羅蜜多時，云何應於色處不生不滅故學？云何應於聲、香、味、觸、法處不生不滅故學？</p>
<p>「世尊！菩薩摩訶薩行般若波羅蜜多時，云何應於眼界不生不滅故學？云何應於耳、鼻、舌、身、意界不生不滅故學？</p>
<p>「世尊！菩薩摩訶薩行般若波羅蜜多時，云何應於色界不生不滅故學？云何應於聲、香、味、觸、法界不生不滅故學？</p>
<p>「世尊！菩薩摩訶薩行般若波羅蜜多時，云何應於眼識界不生不滅故學？云何應於耳、鼻、舌、身、意識界不生不滅故學？</p>
<p>「世尊！菩薩摩訶薩行般若波羅蜜多時，云何應於眼觸不生不滅故學？云何應於耳、鼻、舌、身、意觸不生不滅故學？</p>
<p>「世尊！菩薩摩訶薩行般若波羅蜜多時，云何應於眼觸為緣所生諸受不生不滅故學？云何應於耳、鼻、舌、身、意觸為緣所生諸受不生不滅故學？</p>
<p>「世尊！菩薩摩訶薩行般若波羅蜜多時，云何應於地界不生不滅故學？云何應於水、火、風、空、識界不生不滅故學？</p>
<p>「世尊！菩薩摩訶薩行般若波羅蜜多時，云何應於無明不生不滅故學？云何應於行、識、名色、六處、觸、受、愛、取、有、生、老死愁歎苦憂惱不生不滅故學？</p>
<p>「世尊！菩薩摩訶薩行般若波羅蜜多時，云何應於布施波羅蜜多不生不滅故學？云何應於淨戒、安忍、精進、靜慮、般若波羅蜜多不生不滅故學？</p>
<p>「世尊！菩薩摩訶薩行般若波羅蜜多時，云何應於內空不生不滅故學？云何應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不生不滅故學。</p>
<p>「世尊！菩薩摩訶薩行般若波羅蜜多時，云何應於真如不生不滅故學？云何應於法界、法性、不虛妄性、不變異性、平等性、離生性、法定、法住、實際、虛空界、不思議界不生不滅故學？</p>
<p>「世尊！菩薩摩訶薩行般若波羅蜜多時，云何應於苦聖諦不生不滅故學？云何應於集、滅、道聖諦不生不滅故學？</p>
<p>「世尊！菩薩摩訶薩行般若波羅蜜多時，云何應於四念住不生不滅故學？云何應於四正斷、四神足、五根、五力、七等覺支、八聖道支不生不滅故學？</p>
<p>「世尊！菩薩摩訶薩行般若波羅蜜多時，云何應於四靜慮不生不滅故學？云何應於四無量、四無色定不生不滅故學？</p>
<p>「世尊！菩薩摩訶薩行般若波羅蜜多時，云何應於八解脫不生不滅故學？云何應於八勝處、九次第定、十遍處不生不滅故學？</p>
<p>「世尊！菩薩摩訶薩行般若波羅蜜多時，云何應於一切三摩地門不生不滅故學？云何應於一切陀羅尼門不生不滅故學？</p>
<p>「世尊！菩薩摩訶薩行般若波羅蜜多時，云何應於空解脫門不生不滅故學？云何應於無相、無願解脫門不生不滅故學？</p>
<p>「世尊！菩薩摩訶薩行般若波羅蜜多時，云何應於五眼不生不滅故學？云何應於六神通不生不滅故學？</p>
<p>「世尊！菩薩摩訶薩行般若波羅蜜多時，云何應於佛十力不生不滅故學？云何應於四無所畏、四無礙解、大慈、大悲、大喜、大捨、十八佛不共法不生不滅故學？</p>
<p>「世尊！菩薩摩訶薩行般若波羅蜜多時，云何應於無忘失法不生不滅故學？云何應於恒住捨性不生不滅故學？</p>
<p>「世尊！菩薩摩訶薩行般若波羅蜜多時，云何應於一切智不生不滅故學？云何應於道相智、一切相智不生不滅故學？</p>
<p>「世尊！菩薩摩訶薩行般若波羅蜜多時，云何應於預流果不生不滅故學？云何應於一來、不還、阿羅漢果不生不滅故學？</p>
<p>「世尊！菩薩摩訶薩行般若波羅蜜多時，云何應於獨覺菩提不生不滅故學？</p>
<p>「世尊！菩薩摩訶薩行般若波羅蜜多時，云何應於一切菩薩摩訶薩行不生不滅故學？</p>
<p>「世尊！菩薩摩訶薩行般若波羅蜜多時，云何應於諸佛無上正等菩提不生不滅故學？」</p>
<p>佛言：「善現！菩薩摩訶薩行般若波羅蜜多時，應於色不起作諸行若有若無故學，應於受、想、行、識亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於眼處不起作諸行若有若無故學，應於耳、鼻、舌、身、意處亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於色處不起作諸行若有若無故學，應於聲、香、味、觸、法處亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於眼界不起作諸行若有若無故學，應於耳、鼻、舌、身、意界亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於色界不起作諸行若有若無故學，應於聲、香、味、觸、法界亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於眼識界不起作諸行若有若無故學，應於耳、鼻、舌、身、意識界亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於眼觸不起作諸行若有若無故學，應於耳、鼻、舌、身、意觸亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於眼觸為緣所生諸受不起作諸行若有若無故學，應於耳、鼻、舌、身、意觸為緣所生諸受亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於地界不起作諸行若有若無故學，應於水、火、風、空、識界亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於無明不起作諸行若有若無故學，應於行、識、名色、六處、觸、受、愛、取、有、生、老死愁歎苦憂惱亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於布施波羅蜜多不起作諸行若有若無故學，應於淨戒、安忍、精進、靜慮、般若波羅蜜多亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於內空不起作諸行若有若無故學，應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於真如不起作諸行若有若無故學，應於法界、法性、不虛妄性、不變異性、平等性、離生性、法定、法住、實際、虛空界、不思議界亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於苦聖諦不起作諸行若有若無故學，應於集、滅、道聖諦亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於四念住不起作諸行若有若無故學，應於四正斷、四神足、五根、五力、七等覺支、八聖道支亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於四靜慮不起作諸行若有若無故學，應於四無量、四無色定亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於八解脫不起作諸行若有若無故學，應於八勝處、九次第定、十遍處亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於一切三摩地門不起作諸行若有若無故學，應於一切陀羅尼門亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於空解脫門不起作諸行若有若無故學，應於無相、無願解脫門亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於五眼不起作諸行若有若無故學，應於六神通亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於佛十力不起作諸行若有若無故學，應於四無所畏、四無礙解、大慈、大悲、大喜、大捨、十八佛不共法亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於無忘失法不起作諸行若有若無故學，應於恒住捨性亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於一切智不起作諸行若有若無故學，應於道相智、一切相智亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於預流果不起作諸行若有若無故學，應於一來、不還、阿羅漢果亦不起作諸行若有若無故學。</p>
<p>「善現！菩薩摩訶薩行般若波羅蜜多時，應於獨覺菩提不起作諸行若有若無故學。</p>
<p>「善現！菩薩摩訶薩行般若波羅蜜多時，應於一切菩薩摩訶薩行不起作諸行若有若無故學。</p>
<p>「善現！菩薩摩訶薩行般若波羅蜜多時，應於諸佛無上正等菩提不起作諸行若有若無故學。」</p>
<p>具壽善現白佛言：「世尊！菩薩摩訶薩行般若波羅蜜多時，云何應於色不起作諸行若有若無故學？云何應於受、想、行、識亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於眼處不起作諸行若有若無故學？云何應於耳、鼻、舌、身、意處亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於色處不起作諸行若有若無故學？云何應於聲、香、味、觸、法處亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於眼界不起作諸行若有若無故學？云何應於耳、鼻、舌、身、意界亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於色界不起作諸行若有若無故學？云何應於聲、香、味、觸、法界亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於眼識界不起作諸行若有若無故學？云何應於耳、鼻、舌、身、意識界亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於眼觸不起作諸行若有若無故學？云何應於耳、鼻、舌、身、意觸亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於眼觸為緣所生諸受不起作諸行若有若無故學？云何應於耳、鼻、舌、身、意觸為緣所生諸受亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於地界不起作諸行若有若無故學？云何應於水、火、風、空、識界亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於無明不起作諸行若有若無故學？云何應於行、識、名色、六處、觸、受、愛、取、有、生、老死愁歎苦憂惱亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於布施波羅蜜多不起作諸行若有若無故學？云何應於淨戒、安忍、精進、靜慮、般若波羅蜜多亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於內空不起作諸行若有若無故學？云何應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於真如不起作諸行若有若無故學？云何應於法界、法性、不虛妄性、不變異性、平等性、離生性、法定、法住、實際、虛空界、不思議界亦不起作諸行若有若無故學。</p>
<p>「世尊！菩薩摩訶薩行般若波羅蜜多時，云何應於苦聖諦不起作諸行若有若無故學？云何應於集、滅、道聖諦亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於四念住不起作諸行若有若無故學？云何應於四正斷、四神足、五根、五力、七等覺支、八聖道支亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於四靜慮不起作諸行若有若無故學？云何應於四無量、四無色定亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於八解脫不起作諸行若有若無故學？云何應於八勝處、九次第定、十遍處亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於一切三摩地門不起作諸行若有若無故學？云何應於一切陀羅尼門亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於空解脫門不起作諸行若有若無故學？云何應於無相、無願解脫門亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於五眼不起作諸行若有若無故學？云何應於六神通亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於佛十力不起作諸行若有若無故學？云何應於四無所畏、四無礙解、大慈、大悲、大喜、大捨、十八佛不共法亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於無忘失法不起作諸行若有若無故學？云何應於恒住捨性亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於一切智不起作諸行若有若無故學？云何應於道相智、一切相智亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於預流果不起作諸行若有若無故學？云何應於一來、不還、阿羅漢果亦不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於獨覺菩提不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於一切菩薩摩訶薩行不起作諸行若有若無故學？</p>
<p>「世尊！菩薩摩訶薩行般若波羅蜜多時，云何應於諸佛無上正等菩提不起作諸行若有若無故學？」</p>

<p class='juan'>大般若波羅蜜多經卷第三百六十</p></div>
</div><!-- end of div[@id='body'] -->
</body></html>