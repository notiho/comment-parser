<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大般若波羅蜜多經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu628' /><a id='mulu629' />大般若波羅蜜多經卷第二百八十七<p class="byline">三藏法師玄奘奉　詔譯</p>初分讚清淨品第三十五之三</p><p>「世尊！我清淨故五眼清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故五眼清淨是畢竟淨？」</p>
<p>「善現！我無所有故五眼無所有是畢竟淨。」</p>
<p>「世尊！我清淨故六神通清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故六神通清淨是畢竟淨？」</p>
<p>「善現！我無所有故六神通無所有是畢竟淨。」</p>
<p>「世尊！我清淨故佛十力清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故佛十力清淨是畢竟淨？」</p>
<p>「善現！我無所有故佛十力無所有是畢竟淨。」</p>
<p>「世尊！我清淨故四無所畏、四無礙解、大慈、大悲、大喜、大捨、十八佛不共法清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故四無所畏乃至十八佛不共法清淨是畢竟淨？」</p>
<p>「善現！我無所有故四無所畏乃至十八佛不共法無所有是畢竟淨。」</p>
<p>「世尊！我清淨故無忘失法清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故無忘失法清淨是畢竟淨？」</p>
<p>「善現！我無所有故無忘失法無所有是畢竟淨。」</p>
<p>「世尊！我清淨故恒住捨性清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故恒住捨性清淨是畢竟淨？」</p>
<p>「善現！我無所有故恒住捨性無所有是畢竟淨。」</p>
<p>「世尊！我清淨故一切智清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故一切智清淨是畢竟淨？」</p>
<p>「善現！我無所有故一切智無所有是畢竟淨。」</p>
<p>「世尊！我清淨故道相智、一切相智清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故道相智、一切相智清淨是畢竟淨？」</p>
<p>「善現！我無所有故道相智、一切相智無所有是畢竟淨。」</p>
<p>「世尊！我清淨故一切陀羅尼門清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故一切陀羅尼門清淨是畢竟淨？」</p>
<p>「善現！我無所有故一切陀羅尼門無所有是畢竟淨。」</p>
<p>「世尊！我清淨故一切三摩地門清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故一切三摩地門清淨是畢竟淨？」</p>
<p>「善現！我無所有故一切三摩地門無所有是畢竟淨。」</p>
<p>「世尊！我清淨故預流果清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故預流果清淨是畢竟淨？」</p>
<p>「善現！我自相空故預流果自相空是畢竟淨。」</p>
<p>「世尊！我清淨故一來、不還、阿羅漢果清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故一來、不還、阿羅漢果清淨是畢竟淨？」</p>
<p>「善現！我自相空故一來、不還、阿羅漢果自相空是畢竟淨。」</p>
<p>「世尊！我清淨故獨覺菩提清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故獨覺菩提清淨是畢竟淨？」</p>
<p>「善現！我自相空故獨覺菩提自相空是畢竟淨。」</p>
<p>「世尊！我清淨故一切菩薩摩訶薩行清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故一切菩薩摩訶薩行清淨是畢竟淨？」</p>
<p>「善現！我自相空故一切菩薩摩訶薩行自相空是畢竟淨。」</p>
<p>「世尊！我清淨故諸佛無上正等菩提清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故諸佛無上正等菩提清淨是畢竟淨？」</p>
<p>「善現！我自相空故諸佛無上正等菩提自相空是畢竟淨。」</p>
<p>「世尊！我清淨故一切智智清淨。」</p>
<p>佛言：「如是畢竟淨故。」</p>
<p>「世尊！何緣而說我清淨故一切智智清淨是畢竟淨？」</p>
<p>「善現！我無相、無得、無念、無知故一切智智無相、無得、無念、無知是畢竟淨。」</p>
<p>「世尊！無二清淨無得無觀。」</p>
<p>佛言：「如是畢竟淨故。」</p>
<p>「世尊！何緣而說無二清淨無得無觀是畢竟淨？」</p>
<p>「善現！無染淨故是畢竟淨。」</p>
<p>爾時，具壽善現復白佛言：「世尊！我無邊故色無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故色無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故受、想、行、識無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故受、想、行、識無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故眼處無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故眼處無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故耳、鼻、舌、身、意處無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故耳、鼻、舌、身、意處無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故色處無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故色處無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故聲、香、味、觸、法處無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故聲、香、味、觸、法處無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故眼界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故眼界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故色界、眼識界及眼觸、眼觸為緣所生諸受無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故色界乃至眼觸為緣所生諸受無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故耳界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故耳界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故聲界、耳識界及耳觸、耳觸為緣所生諸受無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故聲界乃至耳觸為緣所生諸受無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故鼻界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故鼻界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故香界、鼻識界及鼻觸、鼻觸為緣所生諸受無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故香界乃至鼻觸為緣所生諸受無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故舌界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故舌界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故味界、舌識界及舌觸、舌觸為緣所生諸受無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故味界乃至舌觸為緣所生諸受無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故身界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故身界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故觸界、身識界及身觸、身觸為緣所生諸受無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故觸界乃至身觸為緣所生諸受無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故意界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故意界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故法界、意識界及意觸、意觸為緣所生諸受無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故法界乃至意觸為緣所生諸受無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故地界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故地界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故水、火、風、空、識界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故水、火、風、空、識界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故無明無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故無明無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故行、識、名色、六處、觸、受、愛、取、有、生、老死愁歎苦憂惱無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故行乃至老死愁歎苦憂惱無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故布施波羅蜜多無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故布施波羅蜜多無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故淨戒、安忍、精進、靜慮、般若波羅蜜多無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故淨戒乃至般若波羅蜜多無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故內空無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故內空無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故外空乃至無性自性空無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故真如無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故真如無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故法界、法性、不虛妄性、不變異性、平等性、離生性、法定、法住、實際、虛空界、不思議界無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故法界乃至不思議界無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故苦聖諦無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故苦聖諦無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故集、滅、道聖諦無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故集、滅、道聖諦無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故四靜慮無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故四靜慮無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故四無量、四無色定無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故四無量、四無色定無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故八解脫無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故八解脫無邊是畢竟淨。」</p>
<p>「善現！以畢竟空、無際空故是畢竟淨。」</p>
<p>「世尊！我無邊故八勝處、九次第定、十遍處無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故八勝處、九次第定、十遍處無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故四念住無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故四念住無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故四正斷、四神足、五根、五力、七等覺支、八聖道支無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故四正斷乃至八聖道支無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故空解脫門無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故空解脫門無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故無相、無願解脫門無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故無相、無願解脫門無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故菩薩十地無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故菩薩十地無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故五眼無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故五眼無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故六神通無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故六神通無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故佛十力無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故佛十力無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故四無所畏、四無礙解、大慈、大悲、大喜、大捨、十八佛不共法無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故四無所畏乃至十八佛不共法無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故無忘失法無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故無忘失法無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故恒住捨性無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故恒住捨性無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故一切智無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故一切智無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故道相智、一切相智無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故道相智、一切相智無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故一切陀羅尼門無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故一切陀羅尼門無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故一切三摩地門無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故一切三摩地門無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故預流果無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故預流果無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故一來、不還、阿羅漢果無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故一來、不還、阿羅漢果無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故獨覺菩提無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故獨覺菩提無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故一切菩薩摩訶薩行無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故一切菩薩摩訶薩行無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>「世尊！我無邊故諸佛無上正等菩提無邊。」</p>
<p>佛言：「如是畢竟淨故。」</p>
<p>「世尊！何緣而說我無邊故諸佛無上正等菩提無邊是畢竟淨？」</p>
<p>「善現！以畢竟空、無際空故是畢竟淨。」</p>
<p>爾時，善現復白佛言：「世尊！若菩薩摩訶薩能如是覺知，是為菩薩摩訶薩般若波羅蜜多。」</p>
<p>佛言：「如是畢竟淨故。」</p>
<p>「世尊！何緣而說若菩薩摩訶薩能如是覺知，是為菩薩摩訶薩般若波羅蜜多即畢竟淨？」</p>
<p>「善現！以畢竟空、無際空故成道相智。」</p>
<p>「世尊！若菩薩摩訶薩修行般若波羅蜜多，不住此岸，不住彼岸，不住中流，是為菩薩摩訶薩般若波羅蜜多。」</p>
<p>佛言：「如是畢竟淨故。」</p>
<p>「世尊！何緣而說若菩薩摩訶薩修行般若波羅蜜多，不住此岸，不住彼岸，不住中流，是為菩薩摩訶薩般若波羅蜜多即畢竟淨？」</p>
<p>「善現！以三世法性平等故成道相智。」◎</p>
</div>
<div class='div-pin'><a id='mulu630' /><a id='mulu631' />
<p class='h1'>初分著不著相品第三十六之一</p><p>◎爾時，具壽善現白佛言：「世尊！住菩薩乘諸善男子、善女人等若無方便善巧，於此般若波羅蜜多起般若波羅蜜多想，以有所得為方便故，棄捨遠離甚深般若波羅蜜多。」</p>
<p>佛言：「善現！善哉！善哉！如是！如是！如汝所說。彼善男子、善女人等於此般若波羅蜜多著名著相，是故於此棄捨遠離。」</p>
<p>具壽善現復白佛言：「世尊！云何彼善男子、善女人等於此般若波羅蜜多著名著相？」佛言：「善現！彼善男子、善女人等，於此般若波羅蜜多取名取相，取名相已耽著般若波羅蜜多，不能證得實相般若，是故彼類棄捨遠離甚深般若波羅蜜多。</p>
<p>「復次，善現！住菩薩乘諸善男子、善女人等若無方便善巧，於此般若波羅蜜多取名取相，取名相已恃此般若波羅蜜多而生憍慢，不能證得實相般若，由斯彼類棄捨遠離甚深般若波羅蜜多。</p>
<p>「復次，善現！住菩薩乘諸善男子、善女人等若有方便善巧，以無所得為方便，於此般若波羅蜜多不取名相、不起耽著、不生憍慢，便能證得實相般若，當知此類名不棄捨遠離般若波羅蜜多。」</p>
<p>具壽善現即白佛言：「甚奇！世尊善為菩薩摩訶薩眾於此般若波羅蜜多開示分別著不著相。」</p>
<p>爾時，具壽舍利子問具壽善現言：「菩薩摩訶薩行般若波羅蜜多時，云何為著及不著相？」</p>
<p>善現答言：「舍利子！住菩薩乘諸善男子、善女人等，若無方便善巧行般若波羅蜜多時，於色謂空，起空想著，於受、想、行、識謂空，起空想著；若於眼處謂空，起空想著，於耳、鼻、舌、身、意處謂空，起空想著；若於色處謂空，起空想著，於聲、香、味、觸、法處謂空，起空想著；若於眼界謂空，起空想著，於色界、眼識界及眼觸、眼觸為緣所生諸受謂空，起空想著；若於耳界謂空，起空想著；於聲界、耳識界及耳觸、耳觸為緣所生諸受謂空，起空想著；若於鼻界謂空，起空想著，於香界、鼻識界及鼻觸、鼻觸為緣所生諸受謂空，起空想著；若於舌界謂空，起空想著，於味界、舌識界及舌觸、舌觸為緣所生諸受謂空，起空想著；若於身界謂空，起空想著，於觸界、身識界及身觸、身觸為緣所生諸受謂空，起空想著；若於意界謂空，起空想著，於法界、意識界及意觸、意觸為緣所生諸受謂空，起空想著；若於地界謂空，起空想著，於水、火、風、空、識界謂空，起空想著；若於無明謂空，起空想著，於行、識、名色、六處、觸、受、愛、取、有、生、老死愁歎苦憂惱謂空，起空想著；若於布施波羅蜜多謂空，起空想著，於淨戒、安忍、精進、靜慮、般若波羅蜜多謂空，起空想著；若於內空謂空，起空想著，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空謂空，起空想著；若於真如謂空，起空想著，於法界、法性、不虛妄性、不變異性、平等性、離生性、法定、法住、實際、虛空界、不思議界謂空，起空想著；若於苦聖諦謂空，起空想著，於集、滅、道聖諦謂空，起空想著；若於四靜慮謂空，起空想著，於四無量、四無色定謂空，起空想著；若於八解脫謂空，起空想著，於八勝處、九次第定、十遍處謂空，起空想著；若於四念住謂空，起空想著，於四正斷、四神足、五根、五力、七等覺支、八聖道支謂空，起空想著；若於空解脫門謂空，起空想著，於無相、無願解脫門謂空，起空想著；若於菩薩十地謂空，起空想著；若於五眼謂空，起空想著，於六神通謂空，起空想著；若於佛十力謂空，起空想著，於四無所畏、四無礙解、大慈、大悲、大喜、大捨、十八佛不共法謂空，起空想著；若於無忘失法謂空，起空想著，於恒住捨性謂空，起空想著；若於一切智謂空，起空想著，於道相智、一切相智謂空，起空想著；若於一切陀羅尼門謂空，起空想著，於一切三摩地門謂空，起空想著；若於預流果謂空，起空想著，於一來、不還、阿羅漢果謂空，起空想著；若於獨覺菩提謂空，起空想著；若於一切菩薩摩訶薩行謂空，起空想著；若於諸佛無上正等菩提謂空，起空想著；若於過去法謂空，起空想著，於未來、現在法謂空，起空想著。</p>
<p>「復次，舍利子！住菩薩乘諸善男子、善女人等，若無方便善巧行般若波羅蜜多時，於色謂色，起色想著，於受、想、行、識謂受、想、行、識，起受、想、行、識想著；若於眼處謂眼處，起眼處想著，於耳、鼻、舌、身、意處謂耳、鼻、舌、身、意處，起耳、鼻、舌、身、意處想著；若於色處謂色處，起色處想著，於聲、香、味、觸、法處謂聲、香、味、觸、法處，起聲、香、味、觸、法處想著；若於眼界謂眼界，起眼界想著，於色界、眼識界及眼觸、眼觸為緣所生諸受謂色界乃至眼觸為緣所生諸受，起色界乃至眼觸為緣所生諸受想著；若於耳界謂耳界，起耳界想著，於聲界、耳識界及耳觸、耳觸為緣所生諸受謂聲界乃至耳觸為緣所生諸受，起聲界乃至耳觸為緣所生諸受想著；若於鼻界謂鼻界，起鼻界想著，於香界、鼻識界及鼻觸、鼻觸為緣所生諸受謂香界乃至鼻觸為緣所生諸受，起香界乃至鼻觸為緣所生諸受想著；若於舌界謂舌界，起舌界想著，於味界、舌識界及舌觸、舌觸為緣所生諸受謂味界乃至舌觸為緣所生諸受，起味界乃至舌觸為緣所生諸受想著；若於身界謂身界，起身界想著，於觸界、身識界及身觸、身觸為緣所生諸受謂觸界乃至身觸為緣所生諸受，起觸界乃至身觸為緣所生諸受想著；若於意界謂意界，起意界想著，於法界、意識界及意觸、意觸為緣所生諸受謂法界乃至意觸為緣所生諸受，起法界乃至意觸為緣所生諸受想著；若於地界謂地界，起地界想著，於水、火、風、空、識界謂水、火、風、空、識界，起水、火、風、空、識界想著；若於無明謂無明，起無明想著，於行、識、名色、六處、觸、受、愛、取、有、生、老死愁歎苦憂惱謂行乃至老死愁歎苦憂惱，起行乃至老死愁歎苦憂惱想著；若於布施波羅蜜多謂布施波羅蜜多，起布施波羅蜜多想著，於淨戒、安忍、精進、靜慮、般若波羅蜜多謂淨戒乃至般若波羅蜜多，起淨戒乃至般若波羅蜜多想著；若於內空謂內空，起內空想著，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空謂外空乃至無性自性空，起外空乃至無性自性空想著；若於真如謂真如，起真如想著，於法界、法性、不虛妄性、不變異性、平等性、離生性、法定、法住、實際、虛空界、不思議界謂法界乃至不思議界，起法界乃至不思議界想著；若於苦聖諦謂苦聖諦，起苦聖諦想著，於集、滅、道聖諦謂集、滅、道聖諦，起集、滅、道聖諦想著；若於四靜慮謂四靜慮，起四靜慮想著，於四無量、四無色定謂四無量、四無色定，起四無量、四無色定想著；若於八解脫謂八解脫，起八解脫想著，於八勝處、九次第定、十遍處謂八勝處、九次第定、十遍處，起八勝處、九次第定、十遍處想著；若於四念住謂四念住，起四念住想著，於四正斷、四神足、五根、五力、七等覺支、八聖道支謂四正斷乃至八聖道支，起四正斷乃至八聖道支想著；若於空解脫門謂空解脫門，起空解脫門想著，於無相、無願解脫門謂無相、無願解脫門，起無相、無願解脫門想著；若於菩薩十地謂菩薩十地，起菩薩十地想著；若於五眼謂五眼，起五眼想著，於六神通謂六神通，起六神通想著；若於佛十力謂佛十力，起佛十力想著，於四無所畏、四無礙解、大慈、大悲、大喜、大捨、十八佛不共法謂四無所畏乃至十八佛不共法，起四無所畏乃至十八佛不共法想著；若於無忘失法謂無忘失法，起無忘失法想著，於恒住捨性謂恒住捨性，起恒住捨性想著；若於一切智謂一切智，起一切智想著，於道相智、一切相智謂道相智、一切相智，起道相智、一切相智想著；若於一切陀羅尼門謂一切陀羅尼門，起一切陀羅尼門想著，於一切三摩地門謂一切三摩地門，起一切三摩地門想著；若於預流果謂預流果，起預流果想著，於一來、不還、阿羅漢果謂一來、不還、阿羅漢果，起一來、不還、阿羅漢果想著；若於獨覺菩提謂獨覺菩提，起獨覺菩提想著；若於一切菩薩摩訶薩行謂一切菩薩摩訶薩行，起一切菩薩摩訶薩行想著；若於諸佛無上正等菩提謂諸佛無上正等菩提，起諸佛無上正等菩提想著；若於過去法謂過去法，起過去法想著，於未來、現在法謂未來、現在法，起未來、現在法想著。</p>

<p class='juan'>大般若波羅蜜多經卷第二百八十七</p></div>
</div><!-- end of div[@id='body'] -->
</body></html>