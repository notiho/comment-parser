<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蘇悉地羯羅經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'><a id='mulu20' />
<p class='h1'>蘇悉地羯羅經分別成就品第十八</p>
<p class='juan'><a id='mulu21' />卷下</p><p>「我今復說三部悉地成就。乘空自在而進此為最上；藏形隱跡為中成就；世間諸事為下悉地。成此三種上中下乘世間事等三種成就，隨上中下更分別之。</p>
<p>「三部上成就法得持明仙，乘空遊往成就五通，又有多種，或得諸漏斷盡；或得辟支佛地；或證菩薩位地；或知解一切事；或辯才多聞；或成吠跢羅尸；或成藥叉尼；或得真陀摩尼；或得無盡伏藏。具上等事，名上中上成就之法。</p>
<p>「三<span class='corr'>部</span>中成就法，藏跡於身得大勢力；先來懈怠而得精勤；入修羅宮得長壽藥；成鉢[口*(隸-木+匕)]史迦天使。或能使鬼；或能成就娑羅坌爾迦樹神；或成多聞，未經所聞悟深義理；或合藥成，纔塗足、頂即遠所涉無有疲乏。如上所說悉名中上成就之法。</p>
<p>「三部下成就法。令眾憙見，或攝伏眾人；或能徵罰惡人降諸怨眾及餘下事，名下中下成就之法。</p>
<p>「若欲成就藥物等者，有三種成：光焰為上；煙氣為中；熅煖為下。</p>
<p>「復次聖者真言為上成就；諸天所說為中成就；世天真言為下成就。</p>
<p>「復次佛部真言為上悉地；蓮花部真言為中悉地；金剛部真言為下悉地。</p>
<p>「若欲以上真言欲求下成就者得下成就；或以下真言祈求上者得上成就；或以中真言成上、下者亦等成就。</p>
<p>「真言之中具此四德，當知即悉上中下分能成大果，謂令成滿辟支佛位；謂令成滿菩薩十地，乃至成佛，為大果報。復成大德行，謂多諸眷屬前後圍遶，滿如是願者，為大德行。復能久住位，謂：得王處、轉輪王處、長壽仙處，滿如是願者，為久住位。形儀廣大，威光遠照教修廣大。具此四德者，雖是下品真言能成上品；若上品中不具此德，雖是上品真言下品用也。</p>
<p>「諸佛菩薩所說真言如是轉次，多佛菩薩所說之者雖屬下品，亦能成就上品等事。</p>
<p>「或尊等所說真言之中，唯具一事者。謂：扇底迦法、補瑟徵迦法、阿毘遮嚕迦法。雖具一事於中各有上中下品，豈有下品真言能成上事？猶若青泥出妙蓮花固無疑也。豈有上品慈善真言，能成忿怒下品成就？如白檀木其性清涼，若風擊相揩自然火起非無因緣也。如是差互雖非次第，諸餘悉地皆勿疑慮。身分悉地為上品成；諸藥悉地為中品成；富饒悉地為下品成。</p>
<p>「若復有人久至持誦下品真言，縱自無力於本尊邊轉求上品，上品自成；若於上品真言之中心懷猶豫，念持供養復不精誠，雖於上品真言，由彼念誦心輕敢招下品成就。故知持誦皆由心意。且如諸天之中亦有貧者，諸鬼部內亦有富強，此彼如然真言亦爾。一一真言皆具三悉地，謂：上、中、下，誠心念誦皆獲悉地。</p>
</div>
<div class='div-pin'><a id='mulu22' />
<p class='h1'>蘇悉地羯羅經奉請品第十九</p><p>「復次若欲入本尊室，先覩尊顏合十指爪當小低頭。復以器盛淨水隨所作事置本獻花復置塗香，依於本法而作閼伽燒香薰之，應誦真言真言閼伽七遍，則當奉請已依法供養。</p>
<p>「盛閼伽器當用金、銀；或用熟銅；或以石作；或以土木；或取螺作；或用束底；或用荷葉以綴作器；或乳樹葉。如上所說閼伽器等當用之時須知次第。若扇底迦當用白器；補瑟徵迦當用黃器；阿毘遮嚕迦當用黑器。作上中下悉地成就，類前所說應可用之。</p>
<p>「作扇底迦所用閼伽置少小麥；補瑟徵迦應著胡麻；阿毘遮嚕迦當置粟米。又扇底迦置乳；補瑟徵迦置酪；阿毘遮嚕迦應置牛尿或著自血；遍通用者應著稻花塗香及花、胡麻、茅草環，用熟銅器盛以閼伽。若無此器隨所得者亦遍通用。</p>
<p>「請召之時應用當部明王真言及慕捺囉。若有本法已說召請真言，應當取用無取別者。先請當部尊次請明王妃，三部之中皆應如是；本法若無請召真言，應用明王等真言而請召之；本法雖說請召真言，真言是下豈合請於部主？若以本法真言請召，當速成就不應生難也。本法若有請召真言及發遣者，當請之時此真言主至部主所，請云：『今有某甲為某事奉請……』，若發遣時亦復如是。『所作事已，願尊證知隨意而去。』</p>
<p>「明王妃真言用請女仙等，明王真言請諸真言主，或有真言主不受明王真言所請，要以明王及明王妃真言，然可依請。</p>
<p>「如別部說置閼伽時應誦真言，大者一遍、中者三遍、下者七遍、極小者二十一遍。如上所說閼伽法則，先兩膝著地，應須手著淨茅草環，捧持閼伽燒香薰之作如是請：『仰唯尊者以本願故，降赴道場願垂哀愍，受此閼伽及微獻供。』</p>
<p>「有真言主名曰獨勝奇加忿怒，不受諸餘真言召請，用彼所說真言然降所請；彼諸眷屬亦不受於餘真言請，亦應用彼眷屬真言而請召之。但緣請召用心真言，或說根本或明王妃所說真言而用請召。部心真言遍通三部，用彼請召當應降赴加『翳醯』字，此更祕密速滿其願。</p>
<p>「當請之時誠心作禮再三啟白：『大慈悲者，請依本願來降道場。』若不誠心徒多念誦。乃至真言亦皆慇重，以用兩手捧閼伽器，頂戴供養為上悉地；置於心間為中悉地；置於臍間為下悉地。</p>
<p>「先觀本尊畫像。其像若立持誦之人亦應立請；畫像若坐亦應坐請；又觀彼像曲躬立勢，亦應斆之而奉請之。</p>
<p>「當請之時先觀本尊所止之方而面彼請，然便迴身置閼伽器於尊像前。復有祕觀所作扇底迦等諸餘方所而請召之，或於餘時得諸花菓稱本尊意，應須奉請然可獻之。</p>
<p>「當請之時合手爪指隨於本方但至誠心奉請，或以兩手捧諸閼伽器而請召之，然後敷獻所得之物。</p>
<p>「若欲成就上中下事及扇底迦等，皆須加以真言及慕捺羅而作請召。作成就諸餘事等或有障起；或魔興嬈；或病者加苦，當爾之時事緣既速不可當待，辨閼伽器便即用心啟請本尊作除遣法。如上所說隨其大小擬欲成就閼伽請之，急難等事誠心請之。若復有人欲得歸仰諸部尊者應當常作召請法則，持誦之人速得成就。</p>
</div>
<div class='div-pin'><a id='mulu23' />
<p class='h1'>蘇悉地羯羅經供養品第二十</p><p>「復次奉請尊已次依部類或諸事業。觀其大小依於法則而供養之，既奉請已作如是言：『善來尊者！愍我等故降臨道場，復垂哀愍當就此座坐受微獻供。』復起誠心頻與作禮而白尊言：『大悲垂愍成本願故而見降臨，非我所能啟請本尊！』如是三時皆應依此。</p>
<p>「如前已說應須辨供，先獻塗香；次施花等，復獻燒香；次獻飲食；次乃燃燈。如其次第用忿怒王真言，此等供物悉令清淨善悅人心，各用本色真言而真言之。獻塗香已各列其名，如依前說即奉閼伽，如是花香及飲食等皆亦准此。若塗香、燒香、花及飲食無可獻者，但誦本色真言及此手印以此獻之，表云：『供物無可求得，但納真心。』後作閼伽以真心故速滿其願。</p>
<p>「離此之外有四供養，遍通諸部一切處用：一、謂合掌；二、以閼伽；三、用真言及慕捺羅；四、但運心。此善品中隨力應作，或復長時供養中最無過運心，如世尊說諸法行中心為其首，若能標心而供養者滿一切願。</p>
<p>「若成就諸餘事者，應當發遣諸為障者；若不遣除後恐傷及，所以先須作遣除法誦忿怒真言，或用當部成就諸事真言。遣除障已先次應誦本部尊真言，而真言水遍請護摩及倫手印。</p>
<p>「佛部請火天真言：</p>
<p class="dharani">「『唵<span class='note-inline'>(喉中擡聲呼)</span><span class='note-inline'>(一句)</span>　阿<span class='note-inline'>(上)</span>起娜曳<span class='note-inline'>(二句)</span>　[盍*欠]<span class='note-inline'>(呼合反)</span>寫<span class='note-inline'>(弭也反)</span>　合寫<span class='note-inline'>(同上)</span><span class='note-inline'>(三句)</span>　嚩㰤曩<span class='note-inline'>(輕呼)</span>野<span class='note-inline'>(四句)</span>　莎<span class='note-inline'>(去二合)</span>嚩訶<span class='note-inline'>(五句)</span>』</p>
<p>「誦此真言三遍，請召火天燒食供養。</p>
<p>「護摩真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　阿<span class='note-inline'>(上)</span>起娜曳<span class='note-inline'>(二句)</span>　[盍*欠]<span class='note-inline'>(同上)</span>寫<span class='note-inline'>(同上)</span>合寫<span class='note-inline'>(同上)</span><span class='note-inline'>(三句)</span>　嚩㰤曩<span class='note-inline'>(輕呼)</span>野<span class='note-inline'>(四句)</span>　搰<span class='note-inline'>(奴立反)</span>比<span class='note-inline'>(并已反)</span>　搰<span class='note-inline'>(同上)</span>比<span class='note-inline'>(同上)</span>　儞跛野<span class='note-inline'>(五句)</span>　莎<span class='note-inline'>(去二合)</span>嚩訶<span class='note-inline'>(六句)</span>』</p>
<p>「次持牛蘇，以此真言，一真言一燒，滿於三遍供養火天。</p>
<p>「金剛部忿怒金剛真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　枳里　枳里<span class='note-inline'>(二句)</span>　跛日羅<span class='note-inline'>(三句)</span>　矩嚕馱<span class='note-inline'>(四句)</span>　[合*牛]　㧊<span class='note-inline'>(五句)</span>』</p>
<p>「以此真言，一真言食一燒火食。作法除遣地中作諸障者，又用此真言或用部尊遍灑花等；復用吉利枳羅忿怒真言并印當誦真言，左手作印遍印塗香、燒香、飲食、花等作淨除穢；為自淨身故應以右手掬持香水，目觀香水誦心真言，灌自身頂作淨除穢；復用一切事真言并忿怒真言，為淨座故真言香水灑潔於座，又誦七遍灑地方界，能除諸穢而得清淨。吉利枳羅真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　枳里　枳里<span class='note-inline'>(二句)</span>　跛日羅<span class='note-inline'>(三句)</span>　跛日里部訥<span class='note-inline'>(勒沒反)</span><span class='note-inline'>(四句)</span>　畔馱　畔馱<span class='note-inline'>(五句)</span>　虎<span class='note-inline'>(二句)</span>[合*牛]　㧊<span class='note-inline'>(六句)</span>』</p>
<p>「此上真言護地方訖，結虛空界，應同次下蘇悉地真言燒香執持，當誦真言熏馥空中除諸穢惡便得清淨。</p>
<p>「蘇悉地真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　素<span class='note-inline'>(蘇古反)</span>悉地迦<span class='note-inline'>(同上)</span>履<span class='note-inline'>(二合)</span>　入嚩里嚲<span class='note-inline'>(三句)</span>　娜娜　慕訥<span class='note-inline'>(同上)</span>嚲曳<span class='note-inline'>(四句)</span>　入嚩囉　入嚩攞<span class='note-inline'>(五句)</span>畔馱　畔馱<span class='note-inline'>(六句)</span>　歌娜　歌娜<span class='note-inline'>(七句)</span>　虎<span class='note-inline'>(二合)</span>[合*牛]　㧊<span class='note-inline'>(八句)</span>』</p>
<p>「此金剛部蘇悉地真言，遍通諸事結空界用。</p>
<p>「佛部結空界真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　入嚩<span class='note-inline'>(同上)</span>攞<span class='note-inline'>(二句)</span>　虎<span class='note-inline'>(二句)</span>[合*牛]<span class='note-inline'>(三句)</span>』</p>
<p>「此佛部結空界真言唯通當部。</p>
<p>「蓮華部結空界真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　鉢頭<span class='note-inline'>(途邑反)</span>弭儞<span class='note-inline'>(二句)</span>　皤伽<span class='note-inline'>(上)</span>嚩底<span class='note-inline'>(三句)</span>　暮㰤野　暮㰤野<span class='note-inline'>(四句)</span>　惹櫱　暮㰤[寧*頁]<span class='note-inline'>(五句)</span>　莎<span class='note-inline'>(去二合)</span>嚩訶』</p>
<p>「此蓮華部結空界真言唯通常部。</p>
<p>「次應當用部心真言，真言香水散灑諸方，復以明王根本真言或心真言；或真言主使者心真言隨取其一用結方界；或以此諸心真言而作結界，所結之處如置垣墻，當部仙天常當護衛無能作障。若諸部事有為法者應依甘露軍荼利法而遣除之。</p>
<p>「又有五種護衛法則常於道場室內作之。謂：金剛墻；金剛城；金剛橛；忿怒吉利枳羅；忿怒甘露軍荼利。</p>
<p>「部母金剛墻真言：</p>
<p class="dharani">「『唵<span class='note-inline'>(<span class='corr'>同</span>上呼)</span><span class='note-inline'>(一句)</span>　縒囉　縒囉<span class='note-inline'>(二句)</span>　跛日囉<span class='note-inline'>(三句)</span>跛<span class='note-inline'>(北沒反二合)</span>囉迦囉<span class='note-inline'>(四句)</span>　虎<span class='note-inline'>(二合)</span>[合*牛]　㧊<span class='note-inline'>(五句)</span>』</p>
<p>「金剛城真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　弭塞<span class='note-inline'>(僧乙反)</span>普囉<span class='note-inline'>(二合)</span>捺<span class='note-inline'>(二合)</span>　囉訖灑<span class='note-inline'>(三句)</span>　跋日囉半惹囉<span class='note-inline'>(四句)</span>　虎<span class='note-inline'>(二合)</span>[合*牛]㧊<span class='note-inline'>(五句)</span>』</p>
<p>「金剛橛真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　跋日囉　枳羅<span class='note-inline'>(二句)</span>　虎<span class='note-inline'>(二合)</span>[合*牛]　㧊<span class='note-inline'>(三句)</span>』</p>
<p>「忿怒吉利枳羅真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　枳里枳里<span class='note-inline'>(二句)</span>跋日囉<span class='note-inline'>(三句)</span>　虎<span class='note-inline'>(二合)</span>[合*牛]　㧊<span class='note-inline'>(四句)</span>』</p>
<p>「忿怒甘露軍荼利真言：</p>
<p class="dharani">「『<span class='corr'>娜</span>謨　刺怛<span class='note-inline'>(二句)</span>娜怛<span class='note-inline'>(二合)</span>囉耶野<span class='note-inline'>(一句)</span>　娜謨　跋日羅矩嚕馱野<span class='note-inline'>(二合)</span>　摩訶嚩攞跛邏訖囉摩野<span class='note-inline'>(三句)</span>薩嚩<span class='note-inline'>(同上)</span>弭起娜毘那舍曩耶<span class='note-inline'>(四句)</span>　唵<span class='note-inline'>(同上呼)</span><span class='note-inline'>(五句)</span>　虎嚕　虎嚕<span class='note-inline'>(六句)</span>　底瑟侘<span class='note-inline'>(同上)</span>底瑟侘<span class='note-inline'>(七句)</span>　畔馱　畔馱<span class='note-inline'>(八句)</span>　歌娜　歌娜<span class='note-inline'>(九句)</span>　阿密栗羝<span class='note-inline'>(十句)</span>　虎<span class='note-inline'>(二合)</span>[合*牛]　㧊<span class='note-inline'>(十一句)</span>』</p>
<p>「若本法中有如是等金剛墻真言，應重結之。諸事既了次應持誦。持誦之時先誦當部母真言。</p>
<p>「佛部母真言<span class='note-inline'>(歸命同上)</span>：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　嚕　嚕　塞<span class='note-inline'>(僧乙反)</span>普嚕<span class='note-inline'>(二句)</span>　入嚩<span class='note-inline'>(同上)</span>囉<span class='note-inline'>(三句)</span>　底瑟佗<span class='note-inline'>(魑賈反)</span><span class='note-inline'>(四句)</span>　悉馱　路者泥<span class='note-inline'>(寧計反)</span><span class='note-inline'>(五句)</span>　薩嚩刺詫<span class='note-inline'>(他可反)</span>　娑馱[寧*頁]<span class='note-inline'>(六句)</span>　莎<span class='note-inline'>(去二合)</span>嚩訶<span class='note-inline'>(七句)</span>』</p>
<p>「蓮華部母真言<span class='note-inline'>(歸命同觀音真言頭)</span>：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　迦<span class='note-inline'>(居邏反，下音同)</span>制<span class='note-inline'>(知西反)</span>　弭迦<span class='note-inline'>(同上)</span>制<span class='note-inline'>(同上)</span><span class='note-inline'>(二句)</span>　迦戇<span class='note-inline'>(知降反)</span>　迦制<span class='note-inline'>(同上)</span><span class='note-inline'>(三句)</span>　迦䋾　弭迦䋾<span class='note-inline'>(四句)</span>　迦戇　迦制<span class='note-inline'>(同上)</span><span class='note-inline'>(五句)</span>　皤伽<span class='note-inline'>(上)</span>嚩底　弭惹曳<span class='note-inline'>(六句)</span>　莎<span class='note-inline'>(去二合)</span>嚩訶<span class='note-inline'>(七句)</span>』</p>
<p>「金剛部母真言：</p>
<p class="dharani">「『娜謨　露<span class='note-inline'>(輕呼)</span>　迦馱　室<span class='note-inline'>(二合)</span>利曳<span class='note-inline'>(一句)</span>　那莫　商迦隸　扇底迦隷<span class='note-inline'>(二句)</span>　[糸*屈]<span class='note-inline'>(九欝反)</span>䋾[糸*屈]䋾<span class='note-inline'>(三句)</span>　[糸*屈]置抳<span class='note-inline'>(四句)</span>迦<span class='note-inline'>(上)</span>嚲野　[糸*屈]置抳<span class='note-inline'>(五句)</span>　莎<span class='note-inline'>(去二合)</span>嚩訶<span class='note-inline'>(六句)</span>』</p>
<p>「先誦此母真言能衛本尊、能蠲眾罪、除諸災障，與悉地門而得相應，但誦佛部忙麼鷄真言亦通二部，初後持誦諸天增衛。</p>
<p>「若於本法而已說者，持誦之時先念此者應隨本法而念誦之；或於本法有獨勝真言亦應先誦無繁別者。如上所說供養次第乃至除穢、護淨、結界一切等事，初持誦時及作法時、扇底迦等所作事時皆應作之。</p>
<p>「若以本部尊主真言；或以本部心真言；或以一切真言王真言；或以蘇悉地法王真言；或以一切事真言。此五種真言三部遍有，隨作諸事各於本部應取其一而用作之，所謂自護及護同伴，請召、灑水、潔淨、結界以法相治。真言不具為增力故；為治罰真言故；為發覺故及餘諸事所不述者，亦以當部五真言中隨取其一而以用之當得悉地。</p>
<p>「部心真言能護本尊及護己身，護身之時應誦三遍或復七遍，結其頂髮而作一髻。若出家人結袈裟角；或結線索持繫護身；或真言頭指遍點五處亦成護身，所謂：頂、額、兩膊、咽下、心上。或以牛黃；或白芥子；或閼伽水，隨取其一而用護身。</p>
<p>「若作阿毘遮嚕迦法，應用部尊主真言而護自身；若作扇底迦法，應用忿怒金剛真言護之；若作補瑟徵迦法，應用部尊主真言及忿怒金剛真言兼而護之。</p>
<p>「若真言主現時，持誦人怖者，應用部尊主真言用護自身；但作諸事之時常以二真言而護自身，謂：部尊主及忿怒真言。</p>
<p>「念誦了時應當發遣，發遣之時護彼真言主，或部尊主真言；或用部母；或以部心亦護自身而作隨意。</p>
<p>「若於穢處不淨等處緣事須往，先誦烏摳澁摩真言作印，印持五處任意而往，仍須常誦真言不得廢忘。澡浴之時先誦伏障真言護身，乃至浴了不應廢忘。伏障真言者，忿怒甘露軍荼利也；喫食之時用部尊主真言護身念持；欲臥之時用部母真言護身。</p>
<p>「若作諸法遂乃忘作護持法則令使魔興，欲除魔故速應誦持當部明王真言將護自身，一切魔障不得其便。</p>
<p>「如上備作護身結界及餘法已，然後攝心安祥念誦。念誦之人所坐之座，以青茅草而作其座，座高四指闊二磔手長十六指。如是之座初念誦時及持誦時皆應受用，或用迦<span class='note-inline'>(去聲)</span>勢草；或用餘青草等；或隨部法取乳樹木最為要妙。用作床座量亦如上而淨剗治；或用諸葉或以枝莖如上而制，隨觀事法取枝葉用為座。</p>
<p>「座上結跏趺坐作扇底迦上成就法；半跏趺坐作補瑟徵迦中成就法；垂兩足坐作阿毘遮嚕迦下成就法。</p>
<p>「供養既了應起誠心讚歎於佛、次歎法僧、次歎觀自在、次歎明王大威金剛！伽他曰：</p>

<div class="lg regular" style="margin-left:2em;"><div class='lg-row'>「『大慈救世尊！　善導一切眾；</div>
<div class='lg-row'>福持功德海，　我今稽首禮。</div>
<div class='lg-row'>真如捨摩法，　能淨貪瞋毒；</div>
<div class='lg-row'>善除諸惡趣，　我今稽首禮。</div>
<div class='lg-row'>得法解脫僧！　善住諸學地；</div>
<div class='lg-row'>勝上福德田，　我今稽首禮。</div>
<div class='lg-row'>大悲觀自在！　一切佛讚歎；</div>
<div class='lg-row'>能生種種福，　我今稽首禮。</div>
<div class='lg-row'>大力忿怒身！　善哉持明王；</div>
<div class='lg-row'>降伏難伏者，　我今稽首禮。』</div>
</div><p>「作是虔誠讚佛菩薩，又復合掌起慇重心，讚餘諸佛菩薩相好功德，其讚歎文應用諸佛菩薩所說歎偈不應自作。</p>
<p>「讚歎既已起自誠心懺悔諸罪：『我今歸命十方世界諸佛、世尊、羅漢、聖僧及諸菩薩！證知我等自從過去及以今生，煩惱覆心久流生死，貪、瞋、癡覆造諸惡業，或於佛、法、菩薩、聖僧、父母尊處、一切眾生、有德無德。於如上處所造諸惡一切罪業，自作、教他、見作隨喜，身口意業廣聚諸罪，今對諸佛、菩薩誠心懺悔，所造諸罪如諸佛知並皆懺悔，起至誠心盡形歸命佛、法、僧寶涅槃正路，為除眾生一切苦，故歸命三寶。』如是歸依頭頂禮已，歡喜踊躍發菩提心求於勝上解脫甘露悉地佛果：『世間眾生無量諸苦我當救度令離惡趣，除諸煩惱令得解脫；所有眾苦種種翦迫，今起大悲發菩提心為苦眾生而作歸依；無主眾生為作歸主；失路眾生為作導師；恐怖眾生為作無畏；苦惱眾生為得安樂；眾生煩惱我為除滅。我從過、現、未來所發勝心修諸善業六波羅蜜，一切功德盡皆迴施一切眾生，歸於正路同昇妙果速成佛道，乃至菩提不生懈怠，發菩提心悲念眾生起大慈心。彼有眾苦何時除滅？為淨心故常持六念，心住一境而不散亂不應我執。又如過、現諸佛發願，應如發願生諸淨業；願與眾生成就諸德；復願過現所生功德願與一切眾生獲無盡財復能捨施，增益智慧成大忍辱，常修善品識宿命智心懷大悲，願諸生類所生之處具如上事。』</p>
<p>「次應合掌頂禮本部尊主憶念明王！次依法則作諸事業。先以右手而取數珠置左手中，合掌捧之思念明王數珠而誦真言。</p>
<p>「佛部淨珠真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　遏部羝弭惹曳　悉睇<span class='note-inline'>(二句)</span>　悉馱刺挮<span class='note-inline'>(三句)</span>　莎<span class='note-inline'>(去二合)</span>嚩訶<span class='note-inline'>(四句)</span>』</p>
<p>「蓮華部淨珠真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　阿<span class='note-inline'>(上)</span>密栗譡<span class='note-inline'>(都浪反)</span>伽<span class='note-inline'>(魚迦反又音迦字居邏反)</span>米<span class='note-inline'>(二句)</span>　室唎曳<span class='note-inline'>(三句)</span>　室唎摩里抳<span class='note-inline'>(四句)</span>　莎<span class='note-inline'>(二合)</span>嚩訶<span class='note-inline'>(五句)</span>』</p>
<p>「金剛部淨珠真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　枳[口*履]枳[口*履]<span class='note-inline'>(二句)</span>　澇<span class='note-inline'>(彈舌輕呼)</span>䁥<span class='note-inline'>(寧一反)</span>[口*履]抳<span class='note-inline'>(三句)</span>　莎<span class='note-inline'>(去二合)</span>嚩訶<span class='note-inline'>(四句)</span>』</p>
<p>「以右手大指捻無名指頭，直舒中指，小指微屈，以頭指押中指上節側左手亦然，右手<span class='corr'>掐</span>念珠通一切用。若阿毘遮嚕迦竪其母指捻數珠印。</p>
<p>「菩提子珠佛部用；蓮華子珠觀音部用；嚕挪囉叉子珠金剛部用。三部各用此等數珠最為勝上，一切念誦應當執持。或用木槵子；或多羅樹子；或用土珠；或用螺珠；或用水精；或用真珠；或用牙珠；或用赤珠；或諸摩尼珠；或用咽珠；或餘草子各隨於部觀其色類應取念持。</p>
<p>「若作阿毘遮嚕迦法，應用諸骨而依數珠速得成就，復為護持增法驗故。</p>
<p>「佛部持珠真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　那謨皤伽<span class='note-inline'>(上)</span>嚩底<span class='note-inline'>(二句)</span>　悉睇睇<span class='note-inline'>(三句)</span>　娑<span class='note-inline'>(去)</span>馱野<span class='note-inline'>(四句)</span>悉馱　刺挮<span class='note-inline'>(五句)</span>　莎<span class='note-inline'>(去二合)</span>嚩訶<span class='note-inline'>(六句)</span>』</p>
<p>「蓮華部持珠真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　素<span class='note-inline'>(蘇古反)</span>麼　底<span class='note-inline'>(丁以反)</span>室唎曳<span class='note-inline'>(二句)</span>　鉢頭<span class='note-inline'>(途邑反二合)</span>麼摩理抳<span class='note-inline'>(三句)</span>　莎<span class='note-inline'>(去二合)</span>嚩訶<span class='note-inline'>(四句)</span>』</p>
<p>「金剛部持珠真言：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　跋日囉<span class='note-inline'>(二合)</span>　爾旦惹曳<span class='note-inline'>(三句)</span>　莎<span class='note-inline'>(去二合)</span>嚩訶<span class='note-inline'>(四句)</span>』</p>
<p>「用前珠印各依部中而念誦之。</p>
<p>「念誦之時珠置當心不得高下；捧數珠時微小低頭以至誠心頂禮三寶。次禮八大菩薩；次禮明王眷屬；次應持誦真言，想真言主如對目前，如是頎誠不應散亂心緣別境。</p>
<p>「但諸真言初有『唵』字及『囊<span class='note-inline'>(上)</span>塞迦<span class='note-inline'>(去)</span>㘕』字者，應靜心中作扇底迦念誦、補瑟徵迦念誦，皆應緩誦或心念誦；或有真言後有『[合*牛]　㧊吒』字者，當知皆應殺作急聲，作阿毘遮嚕迦念誦及餘忿怒念誦。</p>
<p>「三部真言應看字數多少，字有十五應誦十五落叉遍，字有三十二者應誦三落叉，過此數者應誦十千遍。</p>
<p>「已上初誦之時滿如上數，觀其部類或上中下；或三種事；或觀聖者說；為天所說；為地居天說，細觀部類當誦持之乃至成就。</p>
<p>「如是初誦若不先誦遍滿念持，所求下法尚不得成，況求上下悉地成就？以是義故作勝上心而先念誦。但諸真言初誦持時已如先說，誦持遍數分為十分，然後念誦既滿，祈請真言主悉地因緣。初無相貌復從頭作第二第三祈請；若有相貌即當依法念誦真言；若無警界棄不應誦。</p>
<p>「祈請法則與請召法同，祈請之時於其夢中見真言主背面而去，或不與語，當應更須起首念誦，如是再三；若於夢中見真言主與語，當知此人不久成就；若無警界不應誦持，若強念持恐與人禍。初持誦時於淨密處起首誦持，從初日誦持乃至疲極，遍數多少一須依定不應加減。</p>
<p>「先說三時念誦法者。晝日初分、後分於此二時應當持誦，中分之時加以澡浴造諸善業；於夜三時亦同於上，中分之間消息之事於夜中時持誦。作阿毘遮嚕迦法、安怛馱囊法、起米多羅法，於夜分作說為勝上。</p>
<p>「若晝念誦夜作護摩；若夜持誦晝作護摩多具諸藥。念誦之前而作護摩，持誦了後復作護摩，若能如是最為其上。</p>
<p>「如前先出所說團食應作護摩；無問前後恒依此法念誦護摩，或於法中但作護摩而得成者，當知亦須念誦真言，若如是者諸明歡喜法驗易成。</p>
<p>「持誦之人不生瞋怒；不求慾樂；不應自下伴；不勤勞苦；不生恐；不過勤求；不生輕慢。</p>
<p>「念誦之時不作異語，身雖疲極不縱放之，制諸惡氣，世間談話皆不思念，不捨本尊，縱見奇相不應怪之，念誦之時亦不分別種種之相。</p>
<p>「持誦了時應誦部尊主真言或誦部母真言，誦此真言當得衛護無違部法。依於本法念誦了已，或過本數亦無所畏，應起誠心作祈請云：『我依本法念誦數滿，唯願尊者領受為證，於其夢中為授教誨。』</p>
<p>「正念誦時若有謦欬、昏沈、吹呿、忘真言字，即起就水作灑淨法，縱<span class='corr'>掐</span>數珠欠一欲匝，有斯病至灑淨訖已還從首念；被所障隔為須一一皆從始念。心<span class='corr'>掐</span>數珠將畢之時申禮一拜，終而復始又申一禮。於畫像前；或於塔前；或於座所，隨念誦處數珠一匝一覩尊顏而作一禮。念誦了<span class='corr'>已</span>安心淨慮或想真言及其尊主。</p>
<p>「三時念誦但初中後誠心作意，遍數多少皆例一類不增不減；三時澡浴；三時塗地，獻花香水種種供養除去萎花。</p>
<p>「應具三衣。又內衣一日三時浣澤其衣，乾燥、香薰、灑淨。一一時中隨聽作一，別置睡衣及以浴衣，於此二時替換內衣日別一洗，其衣乾燥，聽以薰灑。</p>
<p>「獻尊鉢器三時洗挑，既除萎花續置新者；三時常讀大乘般若等經及作制多塗漫荼羅，先誦承事真言，既了請祈未得，於中不得廢闕，一時二時乃至一嚮應當念誦不得間斷。</p>
<p>「若魔障著病癭身心則不精誠便常放逸，身心疲勞違於時節不依法則或時不浴，作持念誦及以護摩不應作數；攝心用行依法念誦，其此數者應記為數。</p>
<p>「作護摩時、念誦之時、請召之時，此三事中所有真言遍數一一皆須依法滿數，縱欲數滿欠一未了而有障起更從頭數，若不依法作皆不成。</p>
<p>「若有依法作漫荼羅時，或日月蝕時於此二時加法念誦其福增高，不久成就無有疑也。</p>
<p>「若於八大靈塔或於過去諸佛行、菩薩行處最為勝上；或於正月十五日時亦為勝時；或於師主處受真言，先經承事便當念持不久速成；或於夢中見真言主而指授者依彼法則亦速成就。</p>
<p>「彼念誦人供養增加處所尊勝，或當時分更加精誠，其數未滿唯此勝故真言主悅而賜成就。當知此法悉地雖速不久當壞，以是義故先承事了而所得者說為堅固。先承事時應廣供養，於日月蝕、於八日、十四日、十五日復加獻供諸神仙眾。</p>
<p>「如餘部說前等日，加諸善事業齋戒等事，是日復加獻供本明真言主。瓶盛香水插垂花枝，或取閼伽器用甘露軍荼利真言而真言之，自灌其頂能除魔障；或於其日獻諸飲食，塗漫荼羅及以護摩、燃燈等供並須加之；或有法中但說持誦自然驗見者，前所張像、舍利塔等忽然搖動或光焰出，當知不久速得成就。</p>
<p>「得成就時有何相貌？所謂：身輕病苦永除；增益勝慧心無所畏；身威光現勇健增益；夜夢常見清淨實事心恒安泰；於誦念時及作事業不生疲倦；身出奇香；或行勇施欽敬尊德；於真言主深生敬仰。成就之時如現上事，當知即是成就相貌。</p>
<p>「先承事了依於法則供養本尊，應加獻供及以護摩，先承事法依數既了，次應須作悉地念誦，復先求願於其夢中而希警界。</p>
<p>「作先承事法時，所念誦處作悉地念誦不應移處，有諸難事而移去者，至所住處復須先作承事法則，然後乃作悉地念誦。若不依前念誦應作治罰，取部尊主真言誦一千遍，或時念誦本持真言經十萬遍，若離此者還如前說先作承事。</p>
<p>「正念誦時忽然錯誤誦餘真言，既知錯誤誠心懺過：『由放逸故致斯錯誤，願尊捨過。』便申頂禮復須從始而念誦之。</p>
<p>「忽於穢處心放逸故誦本真言，便自覺已應須治罰，至持誦處誦部尊主真言七遍，半月半月一日不食；次服五淨，誦五淨真言經百八遍然後服之。服此五淨半月之中所食穢惡之食，當得清淨真言增力。</p>
<p>「佛部五淨真言曰：</p>
<p class="dharani">「『娜謨　皤伽<span class='note-inline'>(上)</span>嚩底<span class='note-inline'>(丁禮反)</span><span class='note-inline'>(一)</span>　烏瑟膩沙<span class='note-inline'>(上)</span>野<span class='note-inline'>(二)</span>　弭秫<span class='note-inline'>(輸律反)</span>睇<span class='note-inline'>(三)</span>　弭囉制<span class='note-inline'>(而曳反)</span>　始米<span class='note-inline'>(四)</span>　扇底迦[口*履]<span class='note-inline'>(五)</span>　莎<span class='note-inline'>(去二合)</span>嚩訶<span class='note-inline'>(六)</span>』</p>
<p>「蓮華部五淨真言：</p>
<p class="dharani">「『娜謨　刺怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一)</span>　娜莫　阿<span class='note-inline'>(上)</span>利野<span class='note-inline'>(二)</span>　嚩路枳諦濕嚩囉野<span class='note-inline'>(三)</span>　菩提薩埵野<span class='note-inline'>(四)</span>　摩訶薩埵野<span class='note-inline'>(五)</span>　摩訶迦嚕抳迦野<span class='note-inline'>(六)</span>　唵<span class='note-inline'>(同上)</span><span class='note-inline'>(七)</span>　野　輸<span class='note-inline'>(去)</span>制<span class='note-inline'>(面曳反)</span><span class='note-inline'>(八)</span>　莎<span class='note-inline'>(去二合)</span>嚩訶<span class='note-inline'>(九)</span>』</p>
<p>「金剛部五淨真言：</p>
<p class="dharani">「『娜謨　剌怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一)</span>　娜謨室　戰拏跋日囉幡拏曳<span class='note-inline'>(二)</span>　摩訶藥䞘灑拪那幡嚲曳<span class='note-inline'>(三)</span>』　唵<span class='note-inline'>(同上)</span><span class='note-inline'>(四)</span>　始棄始棄<span class='note-inline'>(五)</span>　䁥<span class='note-inline'>(寧一反)</span>摩黎　鉢囉䏶<span class='note-inline'>(六)</span>　鉢囉皤莎<span class='note-inline'>(去二合)</span>嚩梨<span class='note-inline'>(七)</span>　諦制<span class='note-inline'>(而曳反)</span>　諦饒<span class='note-inline'>(儒照反)</span>嚩底<span class='note-inline'>(八)</span>　鉢囉皤嚩底<span class='note-inline'>(丁以反)</span><span class='note-inline'>(九)</span>　莎<span class='note-inline'>(去二合)</span>嚩訶<span class='note-inline'>(十)</span>』</p>
<p>「取黃牛乳、酪蘇、糞尿，各別真言經百八遍和置一處，復百八遍以波羅捨中盛之。或諸乳樹葉；或閼伽器，復以茅草攬誦真言經一百八遍後，面向東蹲踞而坐頓服三合，如是三度如藥升合。當服之時不應致語。</p>
<p>「念誦之時像現聲語，先應簡擇，即誦部尊主真言及印，若是魔作自然而退；或出語言與本法異，當知魔作；或出語言勸作惡事，亦是魔作。若見惡夢即須先誦部母真言經一百八遍；若不先誦部母真言不可念誦；若念誦時其數減少不應休止；若增無過。如上所說念誦次第皆須依之，若異此法欲求悉地不可得也。</p>
</div>
<div class='div-pin'><a id='mulu24' />
<p class='h1'>蘇悉地羯羅經增威品第二十一</p><p>「復次今說增益神威令使歡喜，所持真言而速成就。先具香水澡浴身首，於上時日加諸供養，復取蘇摩那花一百八枚，取一一花誦真言經甘一遍或經七遍或時三遍，先觀真言字數多少而念誦之奉獻本尊；次獻塗香及以燒香、奇香氣者；復獻飲食如先陳說加以沙糖及酪。復作護摩燒，木一百八枚木不過量；次用乳酪和蜜護摩一百八遍；次用蘇酪和粳米飯一百八遍而作護摩。此三護摩經三七日、或一七日、或復五日、或復三晨；此三既了應取乳粥和以牛蘇一百八遍復作護摩；此既終了取閼伽器誦以真言經一百八遍傾致少水而作護摩。</p>
<p>「作此等法真言增威，謂異真言截斷其威自得增益；或真言損益；或被羅截真言不行；或被繫縛真言；或異真言遆相交雜；或真言字欠；或真言字增。如上等患盡皆除去而得增威。諸護摩中所說藥草隨取其一，經一日夜而作護摩真言，歡喜而得增威。</p>
<p>「復取諸香和作香泥作本尊形，獻忙攞底花，燒樹膠香或堅木香，一日三時誦以真言一百八遍，真言主歡喜而得增威。作尊形置荷葉上、或芭蕉葉、或乳樹葉、或諸草葉，非直晝日夜亦獻之，法事了時如法發遣送置大河如上次第。依此法則作者本尊歡喜速賜悉地。</p>
</div>
<div class='div-pin'><a id='mulu25' />
<p class='h1'>蘇悉地羯羅經本尊灌頂品第二十二</p><p>「復次先承事了，若欲真言生增加威德故應灌之。取以金瓶、或銀、銅等、或新瓦瓶盛滿香水，置於五寶、花葉菓香、五種穀子，種種塗香或堅香末。以新綵帛繫其瓶頸，插諸嚲樹枝或乳樹枝，用部尊主真言、或用部母真言真言百八遍，然後灌其真言主頂。應用金作或以沈、檀而作其形，置於座上而灌頂之。灌頂既了復當獻供花香等物，或諸纓絡種種供具而供養之，及作護摩并加念誦。如是作者能令本尊增加威力速得悉地。</p>
<p>「先承事者作念誦時應灌本尊，取閼伽器標相本尊而灌頂之；或自浴了時復應想念本真言主三度、七度而灌頂之。先承事時不應廢忘，或時用乳；或時用蘇；或時用蜜盛滿瓶中，內置七寶，如法執持灌本尊頂，所祈之難速得滿足。</p>
</div>
<div class='div-pin'><a id='mulu26' />
<p class='h1'>蘇悉地羯羅經祈請品第二十三</p><p>「復次廣說祈請法則。於白黑二月八日、十四日、十五日、或日月蝕時，一日不食或經三日或經七日，澡浴清淨著新淨衣。離此晨日而祈請者，應用白月誦扇底迦真言而祈請之，後於暮間以諸湯水及用真言澡浴清淨除諸垢穢灑霑五處，如法供養本真言主。復獻閼伽加誦真言一百八遍，用闍底花未大開者灑栴檀香水持奉獻之；又廣獻食，名烏那<span class='note-inline'>(去)</span>梨食，食中加酪以忙攞底花作鬘供養。先取牛蘇而作護摩一百八遍；次用娑析羅娑護摩一百八遍，用白㲲縷或布線縷令童女合索，一真言一結當結七結，復真言七遍隨繫左肘上右脇而臥思念真言主。得進止已隨意而住，安置茅座上敷散花想念尊形。</p>
<p>「於其夢中見自部主；或見真言主；或見明王，當知此相成就之相；或見三寶；或見諸菩薩；或見四眾；或見供養者悉地之相；或見自身誦持真言作諸事等；或見身著白淨衣服；或見他來恭敬供養，當知勝上悉地纔近。或見登山峯上；或見乘象；或見渡大河海；或見昇菓樹上；或見乘師子；或乘牛、鹿、馬諸餘等；或乘飛鵝、孔雀、一切飛禽；或見美女身被纓絡手持花瓶；或香花蓋圍繞行道；或見受得象、馬車乘諸寶物等，見是等相悉地之相。或夢得花菓、根、牛蘇、乳酪、稻花等物，所成就藥悉地之相。</p>
<p>「先承事時夢示成就藥及得數珠，得是相者當知即須便作持誦法。或見熏馥自身；或見澡浴清淨；或見身帶瓔珞，見是相已便作持誦當速悉地。</p>
<p>「作持誦法取闍底花一百八枚，用部母真言兼本真言，和誦一百八遍而供養之；復取白栴檀香真言百遍，如是祈請隨意臥夢，本真言主自當現相。又取烏施囉藥搗和作真言主形像，以烏里弭迦蟻土和作其器滿盛牛乳置像乳中，或用蘇乳蜜和置器中，置像於中誦一百八遍三時供養，如是供養本尊歡喜速得相現。</p>
<p>「復於白黑二月八日、十四日、十五日、或日月蝕日，不食持齋廣作供養，以七膠香及五堅香一一香等，一誦真言一作護摩，數滿一千二百遍已，所祈之願速見前相。祈請範則若依法作速得成就，見其相貌不有疑也。</p>
</div>
<div class='div-pin'><a id='mulu27' />
<p class='h1'>蘇悉地羯羅經受真言品第二十四</p><p>「復次廣說受真言法。雙膝著地先於尊者阿闍梨處廣作布施，手捧妙花發慇重心於闍梨處三遍口受真言，多者受誦不得，應用紙葉、牛黃寫之，受取隨意誦之。</p>
<p>「先入漫荼羅已，後於餘時受真言者，於良日時於尊者闍梨處廣作奉施如前受之，如是正受真言速成，縱不先作承事之法便即持誦亦得成就。</p>
<p>「復以新瓶離諸病者，置諸花葉、七寶、五穀，一一如法唯不著水，作至誠心廣作供養。阿闍梨先取紙葉書寫諸真言主名置於瓶中，莊嚴供養如灌頂法。作此法時或經一日或經三日不食齋戒。於日暮間則以牛黃抄諸真言名號置於瓶中，獻以塗香、花香、燈、食并以本真言作護摩百八遍，廣作勤求聖眾諦聽。經滿三日令其弟子先淨洗浴身體香馥，手著吉祥茅草指環，以用真言誦百八遍，真言其瓶并以香薰傾心作禮，令取一葉已復重頂禮，如是受者速得悉地；若更別誦諸餘真言，所受真言退失悉地；若於弟子處心生歡喜授與自所持悉地真言，應依軌則如法受之，為先誦持故弟子不久當得悉地。</p>
<p>「先於真言主處啟請陳表授此真言與斯弟子願作加被速賜悉地。手捧香花誦一百八遍或一千遍便呼弟子來授與之。復作是言：『我於今時向本明主授與弟子，唯願照知為作悉地。』弟子應言：『我於今時己受明主，誓從今日乃至菩提而不廢忘。』</p>
<p>「如上所說師主、弟子受真言法當得成就，離此受者不得悉地，如此受得悉地真言於中決定成就無疑。</p>
<p>「由先悉地不先承事，真言既爾悉地藥等受法亦然。或復有人先承事已次合念持，依於法則迴授與人，所受得者不先承事但作念持便得成就。</p>
<p>「受真言者為悉地故，先於師主處廣作奉施花菓、諸根、名衣上服、金、銀、摩尼，諸雜寶物、種種穀麥、蘇蜜、乳酪、男女童僕、種種臥具、奇妙革屣、嚴身之具、已成就藥、象馬牛犢諸餘乘等，乃至自身亦持奉施為僕所使，久經承事不憚劬勞，合掌虔誠珍重奉施，如是行施速得悉地。廣說如上種種之物，先須奉施阿闍梨已然後受於真言妙句。</p>
</div>
<div class='div-pin'><a id='mulu28' />
<p class='h1'>蘇悉地羯羅經滿足真言品第二十五</p><p>「復次持誦之人於其夢中見真言主身，諸支分加者應知真言字加；若支分減少者應知真言字少，委是相已作滿足法。或見真言與受持者異；或加或減字數不同心便生疑，應依法作滿足之法。先以紙葉、牛黃稀寫所錯真言，如法供養明王真言及衛護已置真言主座，復取乳木並依本法，但用空蘇為求明王而加助故應作護摩。布茅草鋪先禮部尊主；次禮部母；次禮諸佛，作如是啟：『唯願諸佛及諸聖眾加助衛護。』如是啟已於茅草上頭面東臥。於其夢中本尊示相牛黃所寫紙葉之上有加有減，本尊還以牛黃題注字數滿足，乃至加減點畫亦皆楷定，真言不錯但云不錯，或於夢中指受滿足。作此法時作法衛護為除魔故。</p>
</div>
<div class='div-pin'><a id='mulu29' />
<p class='h1'>蘇悉地羯羅經增力品第二十六</p><p>「復次謂欲增加威力應作護摩。或用蘇蜜或時用乳各各別作；或用油麻和蘇護摩；或用膠香和蘇護摩；或用蓮華和蘇護摩；或時空用娑闍囉娑；或於山間常服五淨不食餘飡，取本部花滿十萬枚，一一真言奉獻本尊，妙好塗香及以香、花、燃燈、食等，各誦真言經百八遍，一日三時經於三日，如是供養增加威力；或用堅木燃以為燈，一日三時經於七日，能令真言增加威力；或時供養迦弭迦食亦增威力。如上所說念誦護摩供養法則亦復能令增加威力。</p>
</div>
<div class='div-pin'><a id='mulu30' />
<p class='h1'>蘇悉地羯羅經護摩品第二十七</p><p>「復次廣說護摩法則令持誦者速得悉地。於尊像前作護摩爐，頓方一肘四面安椽量深半肘，若作圓爐其量准然。</p>
<p>「念誦之處若在房室應出於外，望見尊形而穿作爐，隨其事業依法作之。乳木等物及以香花置於右邊，護摩器四置於左邊，用諸事真言灑諸物等，坐茅草座攝心靜慮捧持閼伽啟請明王，傾閼伽水少灑爐中，復以一花一誦真言獻真言主。為除穢故應誦計利吉里真言并作手印；為衛護故軍荼利真言水灑作淨燃乳木火。</p>
<p>「既燒火已先請火天：『我今奉請火天之首、天中之仙梵行宗敬，降臨此處受納護摩。』次誦請召火天真言<span class='note-inline'>(同上)</span>。</p>
<p>「召火天已先以閼伽水三度灑淨，取淨五穀、蘇酪等物誦以真言，三遍護摩奉祀火天。真言同上祀火天食，一心標想迎送火天置於本座；後誦計利吉里真言并作手印復淨其火。一切護摩皆應如是。次請本尊先誦本尊真言一遍，安住本座依法供養，願尊垂受護摩之食。</p>
<p>「所護摩木，謂：鉢邏輸木、烏曇摩囉木、鉢攞訖沙木、尼俱陀木、佉他囉木、閼伽木、吠宮訖那木、閼沒囉木、迦濕沒囉也木、閃弭木、阿簸麼㗚伽木、閼說替那木。</p>
<p>「此十二種木，取枝量長兩指一折皆須濕潤，新採得者通於一切護摩法用；條端直者觀其上下一向，置之香水淨洗，細頭向外麁頭向身，蘇搵兩頭擲於爐內。作扇底迦等一一法時，各依本法先出<span class='corr'>摶</span>食而作護摩，如是軌摸遍通一切。</p>
<p>「每日作食之時先出一分之食置在尊前，待護摩時先應取用。如念誦時置於兩手在雙膝間，護摩之時亦應如是。以沈香木量長四指麁如頭指搵蘇合香百八護摩，此法深妙益真言威。</p>
<p>「如是作時遍通諸部，或用安悉和蘇護摩復一百八遍；或時空用薩闍囉娑而作護摩一百八遍，皆能增益真言威力。</p>
<p>「為欲成就真言法故作諸護摩，先請部尊主次請本尊，然後依法作於護摩；為欲成就真言法故作諸護摩，先用部母真言護衛本尊次護自身，然後依法乃作護摩；為欲成就真言法故作諸護摩，若法了時為加增益真言力故，應當念誦部心真言；為欲成就諸真言法故作諸護摩，初時皆須大杓酌施，欲了之時亦用大杓，在於中間應用小杓；為欲成就真言法故作諸護摩，若法了時用部心真言，真言閼伽而供養之。</p>
<p>「如曼荼羅法中所說，護摩次第法作亦應如是。先作阿毘遮嚕迦法；次作補瑟徵迦法；次作扇底迦法。護摩了已用本持真言真言淨水，以手遠巡散灑爐中，如是三度。</p>
<p>「護摩都了，復啟火天重受餘供，如法供養退還發遣裂願，如請召法去降臨字置退還字。所殘餘穀、蘇蜜、酪等並和一處，用祀火天真言三遍而作護摩；復觀本真言字數多少而念誦之；復作供養護衛本尊并護己身如法發遣。</p>
</div>
<div class='div-pin'><a id='mulu31' />
<p class='h1'>蘇悉地羯羅經備物品第二十八</p><p>「復次廣說諸成就支分。謂欲成就諸真言故，先當備辨諸雜物分，然後應作先承事法。若已先承事者次應念誦所謂：諸雜塗香、諸雜燒香。</p>
<p>「五種堅香謂：沈水香、白檀香、紫檀香、娑羅羅香、天木香。</p>
<p>「七膠香者謂：乾陀囉娑香、薩闍囉娑香、安悉香、蘇合香、薰陸香、設落翅香、室唎吠瑟吒迦香。白芥子、毒藥、鹽、黑芥子胡麻、油、牛蘇、銅瓶、銅梡。</p>
<p>「五穀謂：大麥、小麥、稻穀、小豆、胡麻。</p>
<p>「五寶謂：金、銀、真珠、螺貝、赤珠。</p>
<p>「五藥謂：乾託迦哩藥、勿哩訶底藥、娑訶藥、娑訶提婆藥、稅多擬里疙哩迦藥蜜。</p>
<p>「五色線謂：青黃、赤、白、黑。</p>
<p>「童子合線，金剛杵燈、炷燈、盞瓦梡、五種彩色、佉他囉木橛、乳木枝、苦練木梡、大杓、小杓、牛黃、鑌鐵、紫檀、護淨線淨、浴衣、黑鹿皮、鉢孕瞿花、稻穀花、木履、昌餌草、大茅草、設多布澁波<span class='note-inline'>(逈香是)</span>採花筐。緣飲食所須蘇蜜、沙糖、石蜜等物，數珠，如上所說種種諸物皆預備之，然後應當作先承事及廣念誦。</p>
</div>
<div class='div-pin'><a id='mulu32' />
<p class='h1'>蘇悉地羯羅經成諸物相品第二十九</p><p>「復次我今說成就物，依是三部真言悉地，所謂：真陀摩尼、賢瓶、雨寶、伏藏、輪、雌黃、刀。此等七物上中之上，能令種種悉地成就，增益福德乃至成滿法王之法，況餘世事？佛部、蓮花部、金剛部三部真言，皆有如是勝上成就。於三部中隨受持者，具獲五通為上悉地。</p>
<p>「言七物者，若欲成就真陀摩尼者，法驗成已當作金臺量長一肘，或用銀作莊嚴精細，臺頭置摩尼珠，其珠用紅頗梨光淨無翳，或好水精如法圓飾，成此寶者應夜念誦作臺圖樣。</p>
<p>「若欲成就雨寶法者，法驗成已但當誠心，五由旬內能雨金銀種種雜寶。</p>
<p>「若欲成就伏藏法者，法驗成已但當誠心隨所念處伏藏發起金銀諸珍濟給貧乏，種種費用其藏無盡。</p>
<p>「若欲成就輪仙法者，鑌鐵作輪量圓兩指一磔，輪安六輻輞椽銛利，如是作法速得悉地。</p>
<p>「若欲成就雌黃法者，取光雌黃如日初出色光，亦如融金色光是為上好。</p>
<p>「若欲成就刀法者，取好鑌刀量長兩肘，以小指齊闊四指無諸瑕病，其色紺青如[橾-品+卉]施鳥毣。</p>
<p>「若欲成就佛頂法者，當以金作佛頂猶如畫印安置臺上，其臺棖用薩頗胝迦寶。</p>
<p>「若欲成就蓮華法者，以金作八葉蓮華如兩指一磔手量，或用銀作；或熟銅作；或白栴檀木作。</p>
<p>「若欲成就拔折羅法者，以好鑌鐵作拔折羅長十六指，兩頭各作三股，或紫檀木作；或三寶作，所謂：金、銀、熟銅。</p>
<p>「若欲成就雄黃法者，當取雄黃色如融金，塊成分片復上有光，如是雄黃能成上事。</p>
<p>「若欲成就牛黃法者，當取黃牛牛黃為上。</p>
<p>「若欲成就刈哩迦藥者，當取其藥色如金錢花者上好。</p>
<p>「若欲成就素嚕<span class='note-inline'>(二合)</span>多安膳那藥者，如蚯蟮糞者上好。</p>
<p>「若欲成就白㲲布者、取細軟者，擇去毛髮以欝金香染之。</p>
<p>「若欲成就護身線者，取白㲲縷細細三合為股，復三股合索童女合撚，皆須右合或縷全合。</p>
<p>「若欲成就華鬘法者，取闍底花作鬘。</p>
<p>「若欲成就牛糞灰法者，取蘭若所乾淨牛糞，燒作白灰和龍腦香用。</p>
<p>「若欲成就木屐法者，取室唎鉢㗚尼木，作木屐上安其蓋。</p>
<p>「若欲成就傘蓋法者，當以孔雀尾作，以新端竹而作其莖。</p>
<p>「若欲成就弓箭、槍矟、獨股刃棓及諸器仗，隨世用者隨意而作。</p>
<p>「若欲成就世間鞍馬車乘、牛羊、一切鳥獸諸餘物等，隨世人輩共將為上隨意樂作，或依本法如是制作。</p>
<p>「若欲成就吠多羅者，應取族姓家生盛年無病卒死，體無瘢跡由未脹壞諸根具足，取如是屍而作成就。隨意所作上中下法，所取之物亦復如是，心無怖畏方作此法。</p>
</div>
<div class='div-pin'><a id='mulu33' />
<p class='h1'>蘇悉地羯羅經取物品第三十</p><p>「復次我今說取物法。白黑二月八日、十四日、十五日，日蝕時、地動時日，於其午前而取其物；於念誦時得警界已而取諸物；或澡浴清淨，不食持齋求善警界而取諸物；所說須物隨方處所，有是物者而就貴貨，不讎價直而取諸物；或時自覺增加威力，堪忍飢寒種種異相，當爾之時而取諸物。其所取諸物各依本性上中下品，皆取好者，如法得已應加精進作成就法。</p>
</div>
<div class='div-pin'><a id='mulu34' />
<p class='h1'>蘇悉地羯羅經淨物品第三十一</p><p>「復次今說淨諸物法用五淨洗，不應洗者五淨灑之。觀諸物量五淨和末；雌黃和乳作末；朱砂和牛尿作末；牛黃和蘇作末，彩色和乳調之；唯安膳那藥空治作末。</p>
<p>「刀、輪等物用牛糞水洗，餘所說者應洗物等，先牛尿洗；次胡麻水洗；次香水洗。諸餘物等世所稱用應水洗之，或香水洗已，次用諸事真言水灑淨；次用部心真言水灑淨；次用部母真言水灑淨。但應洗者先五淨洗，次胡麻水洗；次香水洗，如所應淨皆應如是。</p>
</div>
<div class='div-pin'><a id='mulu35' />
<p class='h1'>蘇悉地羯羅經物量品第三十二</p><p>「復次廣說成就物量成就物者，謂身莊嚴具諸器仗種種衣服如世常法，所用量數治妍細末作成就法。</p>
<p>「若欲成就雌黃法者：五兩為上法、三兩為中法、一兩為下法。</p>
<p>「若欲成就牛黃法者：一兩為上法、半兩為中法、一分為下法。</p>
<p>「若欲成就雄黃法者：二兩為上法、一兩為中法、半兩為下法。</p>
<p>「若欲成就安膳那法者：三分為上法、二分為中法、一分為下法。</p>
<p>「若欲成就蘇法者：七兩為上法、五兩為中法、三兩為下法。</p>
<p>「若欲成就灰法者：五兩為上法、三兩為中法、二兩為下法。</p>
<p>「若欲成就欝金香法者：量比雌黃。</p>
<p>「於安怛陀那法說種種丸藥成就者：其數須作二十一丸為上法、十五丸為中法、七丸為下法。</p>
<p>「於本法中諸物量少應加其數，或依都量；或如本法；或世所貴，量數多少亦可依之，應觀念誦功力及觀同伴多少，應當具備如本尊恩眷境界許多任可成就。悉地之法有上中下，諸物數量亦復如是。</p>
</div>
<div class='div-pin'><a id='mulu36' />
<p class='h1'>蘇悉地羯羅經灌頂壇品第三十三</p><p>「復次廣說成就諸物祕密妙法令速悉地。若欲起首成就法者，先應備辨諸悉地具，以護摩法加威本尊真言及自灌頂，作灌頂漫荼羅如法供養。作灌頂已然後起首作成就法，若作大灌頂漫荼羅者，能得成就一切諸事，如前所說明王、漫荼羅、淨地等法皆應如是。</p>
<p>「其漫荼羅頓方四角安置四門，其量八肘或七或五，唯開西門界道五色，如法畫飾如其台量，次外減半次外准然。</p>
<p>「於此西面四肘之外復作一漫荼羅，其量五肘或四或三，唯開東門，或如根本大漫荼羅灌頂處所減半而作。凡漫荼羅地勢皆北下卸說為吉祥；但漫荼羅地勢北下卸者說為最勝。</p>
<p>「或用一種彩色畫之，於四角外作三肘拔折羅；於中台內如法畫作八葉蓮華，諸漫荼羅亦應如是。蓮華葉外周匝畫作吉祥妙印；於四門中畫拔折羅；復於諸角安吉祚瓶，於外灌頂漫荼羅亦如是作。</p>
<p>「凡欲灌頂必須四種，所置瓶處並衛界角，隨所持誦真言及與明等，於其台內畫本尊印并置一瓶，所持真言隨其部類畫本尊主印，所謂：佛頂、蓮華、金剛，應知此法最為祕密。</p>
<p>「所持真言不識名號及部不貫者應安一瓶，名辨諸事；或安成就義利之瓶；或安一瓶，名諸真言。</p>
<p>「次外東面畫佛頂印。右邊部母印，左邊部心印；次右鑠底印，次左牙印；次右阿難，次左須菩提。諸餘真言及明等印左右安置，乃至兩角。</p>
<p>「次於北面畫觀自在菩薩印。右邊部母印，左邊部心印；次右落澁彌印，次左多羅印；次右成就義菩薩印，次左大勢至菩薩印。諸餘真言及明等印左右安置，乃至兩角。</p>
<p>「次於南面畫金剛印，右邊部母印，左邊部心印；次右金剛拳印，次左食金剛印；次右拔折羅印，次左金剛棓印。諸餘真言及明等印左右安置，乃至兩角。</p>
<p>「次於西面門南畫梵王印及梵吉祥明王并諸眷屬，乃至南角門北畫嚕達羅神印，及妃印并諸眷屬；乃至北角次第三漫荼羅門畫八方神，各與眷屬令滿其位。</p>
<p>「於第二漫荼羅門外，右邊畫難陀龍王，左邊跋難陀龍王；於第三漫荼羅門外，右邊畫孫陀龍王，左邊優婆孫陀龍王。漫荼羅外畫甘露瓶印。</p>
<p>「如是作漫荼羅法供養者，應如法作三種護摩。為欲遣除毘那夜迦故應作阿毘遮嚕迦事；為自利益故應作補瑟徵迦事；為息諸災難故應作扇底迦事。</p>
<p>「應以當部成辨諸事真言作阿毘遮嚕迦事，或用甘露瓶真言通三部用；應以當部心明作補瑟徵迦事；應以當部母明作扇底迦事。</p>
<p>「於漫荼羅所集聖者一切諸天，各各以本真言而作三種護摩；或以成辨一切事真言而作護摩。</p>
<p>「其護摩處漫荼羅南門東作，如護摩法蘇等諸物，以三事真言各祀百遍或加其數，為欲加威諸真言故，應作如是三種護摩；次為三部諸真言等各祀七遍，其三部主應加數祀，或但三部各祀百遍，如不辨者七遍三遍亦得滿足。</p>
<p>「所持真言主於台漫荼羅內部尊之下安置，於漫荼羅外東面別安訶利帝母；南面安置輸利尼；西面安置翳迦勢吒；北面安置句吒齧利，隨彼所樂而當奉獻。</p>
<p>「如法供養諸真言已及護摩已，前之安瓶隨所為者，誦彼真言而用加被；於本尊前所安之瓶還用彼真言而加被之；其台內瓶應用明王真言而作加被；當門為軍荼利所安置瓶亦須用彼真言加被。</p>
<p>「於台漫荼羅東面兩角所安置瓶，東北角者以部心真言；東南角者用部母真言；西北角者用能辨諸真言；西南角者用一切真言。</p>
<p>「如是加被此上瓶已及供養已次應右遶，如前說灌頂法此亦如是安置吉祥瓶。所謂：穀實、藥草、花果、香樹枝葉、花鬘及寶置於瓶內，新帛繒綵用纏其頸。諸灌頂法皆應如是。即令同伴灌行者頂，其同伴者皆須持誦如法清淨，或求阿闍梨配與灌頂。為欲除遣諸作障故先用軍荼利瓶而用灌頂；第四應用所持真言瓶而用灌頂，其餘二瓶隨意而用。如是畢已應以牛黃、塗香、薰香、芥子、線釧、衣服，皆應受用。</p>
<p>「作灌頂已，復為息諸障故應作護摩已便即發遣。或於淨處但一彩色作小漫荼羅極令方正，其量二肘安置三部大印，西面槊印如前安置，淨瓶如法灌頂能離諸障，本尊歡喜不久速成此祕密最勝悉地。</p>
</div>
<div class='div-pin'><a id='mulu37' />
<p class='h1'>蘇悉地羯羅經光物品第三十四</p><p>「復次如法灌頂畢已應作護摩，經三七日或一七日或經一月，或隨其成就相應；或於本法所說每日三時用蘇、蜜酪和以胡麻應作護摩；或依本法祀乳粥或祀酪飯。</p>
<p>「所成就物每日三時以香薰之，以香水灑；以真言加被觀視其物；以吉祥環貫置指上[木*為]按其物；以牛黃水或白芥子灑散物上，及於節日加諸供具奉獻彼物。</p>
<p>「若白月成者取十五日，若黑月成者取十四日，如斯作法光顯其物。皆用部母真言，復重加諸花香、花鬘等物供養，以香塗手置茅草環，按所成物畢夜持誦，於夜三時誦百八遍，如斯光顯成就之物，從始至終皆應如是。若具此法速得成就。</p>
<p>「佛部光顯真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　諦惹　塞<span class='note-inline'>(增乙反)</span>尾儞<span class='note-inline'>(二)</span>　悉睇娑<span class='note-inline'>(去)</span>馱野<span class='note-inline'>(三)</span>　虎<span class='note-inline'>(二合)</span>[合*牛]　㧊<span class='note-inline'>(四)</span>』</p>
<p>「蓮華部光顯真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　挹<span class='note-inline'>(奴立反)</span>比<span class='note-inline'>(并己反)</span>　挹<span class='note-inline'>(同上)</span>比<span class='note-inline'>(同上)</span>　儞跛野<span class='note-inline'>(二)</span>　摩訶室利曳<span class='note-inline'>(三)</span>　莎嚩<span class='note-inline'>(去二合)</span>訶<span class='note-inline'>(四)</span>』</p>
<p>「金剛部光顯真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　入嚩攞　入嚩攞野<span class='note-inline'>(二)</span>　畔度哩<span class='note-inline'>(三)</span>　莎嚩<span class='note-inline'>(去二合)</span>訶<span class='note-inline'>(四)</span>』</p>
<p>「於三部法皆用赤羯囉微囉花，以真言持誦散灑其物；或用忙落底花或用白芥子，首、末、中間皆應如是散霑其物；或有驚界及見異相亦如是散；臨欲成就亦如是散便成光顯。若欲成就蘇等之物，真言香水用灑其物便成光顯，以如是法而光顯物，縱不成者不應間斷，或作漫荼羅以為光顯。</p>
<p>「如前淨地用五種色作漫荼羅，其量四肘而開一門。內院東面先置輪印；東北角置鉢印；東南角置袈裟印。</p>
<p>「次於北面置蓮華印；於西北角置灘拏棓印；於東北角置軍持瓶印。</p>
<p>「次於南面置拔折羅印；於東南角置蘗那棓印；於西南角置羯攞賒瓶印。</p>
<p>「於西面置金剛鉤印、金剛拳印；於西南角置計利吉羅印；於西北角置遜婆印。</p>
<p>「復於東面置輪，右邊置佛眼部母印；又於北面蓮花印，右邊置半拏囉嚩思寧部母印；次於南面置拔折羅印，右邊置忙莽計部母印；次於漫荼羅門外，如前所說置能摧諸難軍荼利印，依前供養。</p>
<p>「復於北面置六臂印、馬頭印、多羅印、戰捺囉印，及於當部所有眷屬次第安置其形皆白；復於東面置如來鑠底印、帝殊囉施印、無能勝明王印、無能勝妃印，復於南面，於當部內所有眷屬次第安之；然於西面隨意安置三部諸印。</p>
<p>「次於外院置俱尾羅等八方大神，於其空處任置三部內成辨諸事真言主等。次於中台置所持部主印，所成就物隨於本法所說置於其中，安其部主中台上。其物東邊置真言本所持印；其物西邊安護摩爐，次於西邊持誦人坐，各各以本真言依法召請如前所說。次第供養畢，以三部母明次第護摩光顯其物，然後以本真言護摩而作光顯。</p>
<p>「於諸光顯法中，護摩為最。凡初護摩先以部母明持誦香水灑淨其物，護摩既畢亦如是灑。或用忙莽計心明；或用四字明王真言通三部護摩而作光顯。</p>
<p>「隨其所用真言為護摩者，初且誦其真言，次誦求請之句；復中間誦其真言，復誦求請之句；後亦誦其真言，還安求請句。如是真言之中三處上中下分，安置求請之句。最後安其『虎[合*牛]　泮吒　莎<span class='note-inline'>(去)</span>訶<span class='note-inline'>(去)</span>』字，　所謂『闍嚩<span class='note-inline'>(二合放光)</span>　攞闍嚩<span class='note-inline'>(引二合)</span>攞也<span class='note-inline'>(合放況)</span>　悉地<span class='note-inline'>(成)</span>　娑<span class='note-inline'>(去)</span>馱也<span class='note-inline'>(合成)</span>　儞<span class='note-inline'>(去)</span>[卑*也]<span class='note-inline'>(威耀)</span>　儞<span class='note-inline'>(去)</span>跛耶<span class='note-inline'>(合威耀)</span>　儞<span class='note-inline'>(去)</span>跛跢<span class='note-inline'>(去二合)</span>南<span class='note-inline'>(諸威耀者)</span>　帝闍也<span class='note-inline'>(潤澤)</span>　帝闍也<span class='note-inline'>(合潤澤)</span>　拔馱也<span class='note-inline'>(合增長)</span>　忙尾覽摩<span class='note-inline'>(莫延遲)</span>　阿<span class='note-inline'>(去)</span>尾賒<span class='note-inline'>(遍入)</span>　囉乞沙<span class='note-inline'>(二合護持)</span>　散儞<span class='note-inline'>(輕)</span>甜<span class='note-inline'>(合瑞現前)</span>　俱<span class='note-inline'>(上)</span>嚕<span class='note-inline'>(最)</span>　[合*牛]　泮吒　莎<span class='note-inline'>(去)</span>訶<span class='note-inline'>(去)</span>』。</p>
<p>「以如是等求請之句光顯其物，前後中間種種重說亦無所妨。護摩畢已，次應持誦白羯囉尾羅花散其物上而作光顯；或持誦赤羯囉尾羅花或用白芥子，或用蘇摩那花而作光顯。</p>
<p>「先用塗香塗手以按其物；次以諸花持誦而散白芥子；次燒香薰之；次後持誦香水而灑。應知如是次第。初中後夜三時，以本藏主真言持誦香水真言而灑，次誦本持真言而灑畢已，如前護摩念誦乃至日出，具此法者速得成就。</p>
<p>「如是光顯諸物及光己身，決定速得成就於物，其物縱少亦獲大驗，具此法者其物增多及得清淨，是故應作光顯之法，此名一切成就祕密之法。</p>
<p>「於諸節日應作如是光顯之法，餘日隨時而作光顯。念誦遍數滿已欲作成就法時，先應初夜具作光顯之法，然後成就。」</p>
</div>
<p class='juan'>蘇悉地羯羅經卷下</p>
<div class='div-w'><p>應永二十五年八月二十三日大傳法院惠淳</p>
</div>
</div><!-- end of div[@id='body'] -->
</body></html>