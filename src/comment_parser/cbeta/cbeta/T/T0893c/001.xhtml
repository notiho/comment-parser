<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蘇悉地羯羅經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'><a id='mulu1' />
<p class='h1'>蘇悉地羯羅經請問品第一</p>
<p class='juan'><a id='mulu2' />卷上</p><p>爾時忿怒軍荼利菩薩合掌恭敬頂禮尊者執金剛足即發是問：「我時往昔於尊者所，聞一切明王漫荼羅法及以次第；復聞明王諸所眷屬神驗威德，願為未來諸有情故，唯垂尊者廣為解說。云何令得持誦真言法則次第速得成就？其諸真言法雖一體，所成就法其數無量？云何真言相？云何阿闍梨？云何成就者弟子？云何方所為勝處？云何真言速成就？云何調伏相？云何持誦真言方便之次第？云何華供養？云何香塗香？云何香燒香？云何燈油相？云何食供養？云何扇底迦？云何增益相？云何降伏相？於此三種中各成何等事？云何上中下次第成就相？云何法請召？云何修供養？云何持護身？云何廣持法？誦何偈真言？云何作灌頂？云何試真言？云何當受付？云何字得圓？云何得增益？云何作護摩種種次第法用？以何等物能令速成就？云何成藥相？云何受藥相？云何淨治藥？云何藥量分？云何諸藥相？云何護諸成就物？云何分別為分數？云何受用成就物？云何失物令却得？云何被破却著彼？云何知作障礙相？云何成就漫陀羅？云何事法漫荼羅？云何灌頂漫荼羅？如上所問隨其要者，唯願尊者具大慈悲，一一分別廣為我說？」</p>
<p>爾時吉祥莊嚴一切持明大執金剛應供養者，告彼大精進忿怒言：「善哉善哉！大忿怒！能於我所發如斯問，應當一心聽是勝上微妙法則蘇悉地羯羅五莊嚴法。何謂為五？一、謂精進；二、謂明王；三、謂除障；四、謂成就諸勇猛事；五、謂成就一切真言。</p>
<p>「此《蘇悉地經》，若有持誦餘真言法不成就者，當令兼持此經根本真言當速成就。於三部中此經為王，亦能成辨一切等事。所謂：護身、召請、結界、供養、相助決罰、教授，一切真言一一次第令得成就。</p>
<p>「若諸心真言中有三『虎[合*牛]』字者，則能成辨如上所說一切法事。</p>
<p>「三虎[合*牛]字心真言曰：</p>
<p class="dharani">「『唵<span class='note-inline'>(喉中擡聲引呼)</span><span class='note-inline'>(一句)</span>　矩<span class='note-inline'>(二合)</span>嚕馱曩<span class='note-inline'>(二句)</span>　虎<span class='note-inline'>(二合)</span>[合*牛]　若<span class='note-inline'>(二句)</span>』</p>
<p>「辨才真言曰：</p>
<p class="dharani">「『唵<span class='note-inline'>(同上呼)</span><span class='note-inline'>(一句)</span>　咄<span class='note-inline'>(二合)</span>嚕底<span class='note-inline'>(丁以反)</span><span class='note-inline'>(二句)</span>　塞<span class='note-inline'>(僧乙反)</span>[口*履]底<span class='note-inline'>(同上)</span><span class='note-inline'>(三句)</span>　馱囉抳<span class='note-inline'>(四句)</span>　虎<span class='note-inline'>(二合)</span>[合*牛]　曤<span class='note-inline'>(五句)</span>』</p>
<p>「以此真言真言水三遍灑身作淨。</p>
<p>「復次上中下成就法者，如別經說求成就者須解真言上中下法，此經通攝三部所作漫荼羅法，佛部真言扇底迦法；觀音部真言補瑟徵迦法；金剛部真言阿毘遮嚕迦法。從腋至頂為上；從臍至腋為中；從足至臍為下。</p>
<p>「於真言中當應分別三種成就，於斯三部各分為三，善須了解。三部中真言，明王真言是上成就；諸餘使者制吒制徵等是下成就。扇底迦法、補瑟徵迦法、阿毘遮嚕迦法，於三部中各各皆有，應須善知分別次第。</p>
<p>「若佛部中用佛母真言為扇底迦法。佛母真言曰：</p>
<p class="dharani">「『那謨　皤<span class='note-inline'>([卄/補]餓反，下同音)</span>伽<span class='note-inline'>(上)</span>縛<span class='note-inline'>(無可反，下同音)</span>底<span class='note-inline'>(一句)</span>　隖瑟抳灑<span class='note-inline'>(疎價反)</span>野<span class='note-inline'>(二句)</span>　唵<span class='note-inline'>(同上呼)</span><span class='note-inline'>(三句)</span>　嚕　嚕　塞<span class='note-inline'>(僧乙反)</span>普嚕<span class='note-inline'>(四句)</span>　入嚩攞<span class='note-inline'>(五句)</span>　底瑟他<span class='note-inline'>(魑價反)</span><span class='note-inline'>(六句)</span>　悉馱　路者儞<span class='note-inline'>(七句)</span>　薩末嗽詫<span class='note-inline'>(他可反)</span>娑<span class='note-inline'>(去)</span>馱儞<span class='note-inline'>(八句)</span>　莎嚩訶<span class='note-inline'>(九句)</span>』</p>
<p>「若觀音部中，用觀音母半拏羅縛悉儞真言為扇底迦法。觀音母真言曰：</p>
<p class="dharani">「『那謨　囉怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一句)</span>　唵<span class='note-inline'>(同上)</span><span class='note-inline'>(二句)</span>　迦<span class='note-inline'>(居羅反，下同音)</span>制<span class='note-inline'>(知四反)</span>　弭迦制<span class='note-inline'>(同上音)</span><span class='note-inline'>(三句)</span>　迦䋾<span class='note-inline'>(知價反下)</span>　迦戇<span class='note-inline'>(知降反)</span>迦制<span class='note-inline'>(同上音)</span><span class='note-inline'>(四句)</span>　皤伽縛底　弭惹曳<span class='note-inline'>(五句)</span>　莎<span class='note-inline'>(去二合)</span>嚩訶<span class='note-inline'>(六句)</span>』</p>
<p>「若金剛部中用執金剛母忙莽鷄真言為扇底迦法。金剛母真言曰：</p>
<p class="dharani">「『那謨　刺怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一句)</span>　那莫室　戰拏　跋曰囉幡拏曳<span class='note-inline'>(二句)</span>　摩訶藥起灑<span class='note-inline'>(同上)</span>栖那幡嚲<span class='note-inline'>(多可反，下同)</span>曳<span class='note-inline'>(三句)</span>　那謨　路　迦馱　窒<span class='note-inline'>(丁吉反)</span>[口*履]曳<span class='note-inline'>(四句)</span>那莫　商迦隸　扇底迦隸<span class='note-inline'>(五句)</span>　[糸*屈]<span class='note-inline'>(俱欝反，下同)</span>䋾<span class='note-inline'>(知價反，下同)</span>[糸*屈]䋾<span class='note-inline'>(六句)</span>　具置[寧*頁]伽<span class='note-inline'>(上)</span>嚲野<span class='note-inline'>(七句)</span>　[糸*屈]置[寧*頁]<span class='note-inline'>(八句)</span>　莎<span class='note-inline'>(去二合)</span>縛訶<span class='note-inline'>(六句)</span>』</p>
<p>「又佛部中明王最勝佛頂真言為補瑟徵迦法。明王真言曰：</p>
<p class="dharani">「『那謨　跛<span class='note-inline'>(北沒反二合)</span>囉底<span class='note-inline'>(同上)</span>㰤妬<span class='note-inline'>(一句)</span>瑟膩灑野<span class='note-inline'>(二合)</span>薩嚩怛<span class='note-inline'>(二合)</span>囉幡邏爾嚲野<span class='note-inline'>(三句)</span>捨麼野捨麼野<span class='note-inline'>(四句)</span>扇底<span class='note-inline'>(丁禮反，下同)</span>但底<span class='note-inline'>(五句)</span>達麼邏惹皤使羝<span class='note-inline'>(六句)</span>摩訶蜜儞曳<span class='note-inline'>(七句)</span>薩嚩遏詑娑<span class='note-inline'>(去)</span>馱儞<span class='note-inline'>(八句)</span>　娑縛訶<span class='note-inline'>(九句)</span>』</p>
<p>「又觀音部中明王㰤野圪利嚩真言為補瑟徵迦法。明王真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　阿<span class='note-inline'>(上)</span>蜜㗚妬<span class='note-inline'>(二)</span>　皤暮皤嚩<span class='note-inline'>(三)</span>　娜莫<span class='note-inline'>(四)</span>』</p>
<p>「又金剛部中明王蘇皤真言為補瑟徵迦法。明王真言曰：</p>
<p class="dharani">「『那謨　刺怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一)</span>　那莫室　戰拏<span class='note-inline'>(二)</span>　跋日囉幡拏曳<span class='note-inline'>(三)</span>　摩訶藥起灑<span class='note-inline'>(同上)</span>栖那幡嚲曳<span class='note-inline'>(四)</span>　唵<span class='note-inline'>(同上)</span><span class='note-inline'>(五)</span>　蘇皤　[寧*頁]蘇<span class='note-inline'>(同上)</span>皤<span class='note-inline'>(六)</span>　虎<span class='note-inline'>(二合)</span>[合*牛]<span class='note-inline'>(七)</span>　圪<span class='note-inline'>(魚乙反下同)</span>里釁拏　圪里釁拏<span class='note-inline'>(八)</span>　虎<span class='note-inline'>(二合)</span>[合*牛]<span class='note-inline'>(九)</span>　圪里釁拏<span class='note-inline'>(平)</span>幡野　虎<span class='note-inline'>(二合)</span>[合*牛]<span class='note-inline'>(十)</span>　阿<span class='note-inline'>(上)</span>曩野　抱<span class='note-inline'>(十一)</span>　薄伽<span class='note-inline'>(上)</span>畔<span class='note-inline'>(十二)</span>　苾地耶邏惹<span class='note-inline'>(十三)</span>　虎<span class='note-inline'>(二合)</span>[合*牛]　㧊吒<span class='note-inline'>(十四)</span>』</p>
<p>「又佛部中大忿怒阿鉢囉爾嚲真言為阿毘遮嚕迦法。忿怒真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　虎嚕虎嚕<span class='note-inline'>(二)</span>　戰拏里　摩燈倪<span class='note-inline'>(魚枳反)</span><span class='note-inline'>(三)</span>　莎<span class='note-inline'>(去二合)</span>嚩訶<span class='note-inline'>(四)</span>』</p>
<p>「又蓮華部中大忿怒施婆嚩訶真言為阿毘遮嚕迦法。施婆嚩訶真言曰：</p>
<p class="dharani">「『那謨　刺怛<span class='note-inline'>(二合)</span>娜怛<span class='note-inline'>(二合)</span>嚕耶野<span class='note-inline'>(一)</span>　那謨　摩訶室里野曳<span class='note-inline'>(二)</span>　唵<span class='note-inline'>(同上)</span><span class='note-inline'>(三)</span>　鑠枳<span class='note-inline'>(二合)</span>曳縒摩曳<span class='note-inline'>(四)</span>　譟<span class='note-inline'>(蘇告反)</span>弭曳<span class='note-inline'>(五)</span>　悉睇悉睇<span class='note-inline'>(六)</span>　娑<span class='note-inline'>(去)</span>馱野<span class='note-inline'>(七)</span>　始廢<span class='note-inline'>(無計反，下同)</span>始廢<span class='note-inline'>(八)</span>　始梵<span class='note-inline'>(步甘反，下同)</span>　迦[口*(隸-木+匕)]　始梵米<span class='note-inline'>(九)</span>　阿<span class='note-inline'>(上)</span>嚩㰤<span class='note-inline'>(十)</span>　摩嚩遏詫　娑<span class='note-inline'>(去)</span>馱[寧*頁]<span class='note-inline'>(十一)</span>　莎<span class='note-inline'>(去二合)</span>嚩訶<span class='note-inline'>(十二)</span>』</p>
<p>「又金剛部中大忿怒軍荼利真言為阿毘遮嚕迦法。忿怒真言曰：</p>
<p class="dharani">「『那謨　喇怛<span class='note-inline'>(二合)</span>娜怛<span class='note-inline'>(二合)</span>囉<span class='note-inline'>(上)</span>耶野<span class='note-inline'>(一)</span>　那莫室　戰拏<span class='note-inline'>(二)</span>　摩訶跋日囉矩囉馱野<span class='note-inline'>(三)</span>　唵<span class='note-inline'>(同上)</span><span class='note-inline'>(四)</span>　虎嚕　虎嚕<span class='note-inline'>(五)</span>　底瑟侘　底瑟侘<span class='note-inline'>(六)</span>　畔馱　畔馱<span class='note-inline'>(七)</span>　㰤曩　㰤曩<span class='note-inline'>(八)</span>　阿蜜㗚底<span class='note-inline'>(丁禮反)</span><span class='note-inline'>(九)</span>　虎<span class='note-inline'>(二合)</span>[合*牛]　㧊<span class='note-inline'>(十)</span>』</p>
<p>「復有真言不入三部，隨彼真言文字而辨扇底迦等三種法，看真言中若有『扇底句嚕』字，『莎悉底句嚕』字、『閦莽』字、『鉢囉<span class='note-inline'>(二合)</span>閦莽』字、『烏波閦莽』字、『莎<span class='note-inline'>(去)</span>訶<span class='note-inline'>(去)</span>』字者，當知即是扇底迦真言；若有『補瑟置迦』字者當知即是補瑟置迦真言；若有『句嚕』字者當知即是阿毘柘嚕迦真言。</p>
<p>「復有真言句義慈善，當知即入扇底迦用；若有真言句義猛怒，當知即入阿毘遮嚕迦用；若有真言非慈非猛，當知即入補瑟徵迦用。</p>
<p>「若欲速成扇底迦者當用佛部真言；若欲速成補瑟徵迦者當用蓮華部真言；若欲速成阿毘遮嚕迦者當用金剛部真言。</p>
<p>「此經深妙如天中天，有言上中之上，若依此法一切諸事無不成就。</p>
<p>「此經雖屬金剛下部，為奉佛教亦能成就上二部法，譬如國王隨有教勅，自亦依行此法亦爾。</p>
<p>「准義應知，若有真言字數雖少，初有『唵』字後有『莎<span class='note-inline'>(去)</span>訶』字，當知此真言速能成就扇底迦法；或有真言初有『[合*牛]』字，後有『㧊吒』字，或有『[口*(隸-木+匕)]普』字——此是訶聲，有如上字真言者，速得成就阿毘遮嚕迦法；或有真言初無『唵』字，後無『莎訶』字，又無『[合*牛]』字亦無『㧊吒』字及無『[口*(隸-木+匕)]普』等字者，當知此等真言速能成就補瑟徵迦法。</p>
<p>「若復有人欲求攝伏諸餘鬼魅及阿毘舍等，當用使者及制吒迦等所說真言速得成就；若復有異部真言云能成就一切事者，但能成就本部所說不通餘部。猶有經演彼有真言為除毒除病，故說之亦能除餘諸苦，當即知其通一切用。善知其部、善識真言所應用處，亦須知其真言功力；復須善解修真言法，隨所求願當須誦持誦彼真言。</p>
</div>
<div class='div-pin'><a id='mulu3' />
<p class='h1'>蘇悉地羯羅經分別阿闍梨相品第二</p><p>「復次我今當說阿闍梨相。一切真言由是得，故知阿闍梨最為根本。其相何？謂：支體圓滿福德莊嚴；善須知解世出世法；恒依法住不行非法；具大慈悲憐愍眾生；貴族生長性調柔和；隨有共住皆獲安樂；聰明智慧辯才無礙；能懷忍辱不懷我見；善解妙義深信大乘；設犯小罪猶懷大怖；身口意業善須調柔心常悅樂；讀大乘經謹依法教；勤誦真言而不間斷；所作悉地皆悉成者。復須善解畫漫荼羅；常具四攝；為求大法不樂小緣永離慳悋；曾從師入大漫荼羅受灌頂法；復為先師讚歎：『德者，汝從今往堪授灌頂為阿闍梨！』有斯印可方合自造漫荼羅法則次第，乃合授與弟子真言。若依此者所受真言速得成就不可懷疑；若不授，和上阿闍梨處檀誦真言，徒施功勞終不獲果。</p>
<p>「夫弟子法，恭侍闍梨猶如三寶及菩薩等。何以故？謂能授與歸依之處，於諸善事而為首因，現世安樂當來獲果，謂依阿闍梨故當嗣不久而得無上正等菩提。以是義故敬之如佛以為弟子，承事闍梨無有懈怠勤持不闕，所授明王及明王妃當得悉地，必無得疑。</p>
</div>
<div class='div-pin'><a id='mulu4' />
<p class='h1'>蘇悉地羯羅經分別持誦相品第三</p><p>「復次我今說持誦真言成就行相。當須三業內外清淨；心不散亂曾無間斷；常修智慧能行一法；成就眾事復離慳悋；所出言詞無有滯礙；處眾無畏所作皆辨；常行慈忍離諸謟誑無諸疾病；常行實語善解法事；年歲少壯諸根身分皆悉圓滿；於三寶處常起敬信；修習大乘微妙經典；諸善功德無懷退心。如此之人速得成就。</p>
<p>「於諸菩薩及以真言常起恭敬；於諸有情起大慈悲，如此之人速得成就。</p>
<p>「常樂寂靜不樂眾中，恒行實語作意護淨，如此之人速得成就。</p>
<p>「若聞執金剛菩薩威力自在，心生諦信歡喜樂聞，如此之人速得成就。</p>
<p>「若人少欲一切知足誦持真言，念所求事晝夜不絕，如此之人速得成就。</p>
<p>「若人初聞真言經法則身毛竪，心懷踊躍生大歡喜，如此之人則得成就。</p>
<p>「若人夢中自見悉地，如經所說心樂寂靜不與眾居，如此之人速得成就。</p>
<p>「若人常於阿闍梨所敬重如佛，如此之人速得成就。</p>
<p>「若人持誦真言久無効驗，不可棄捨倍增廣願，轉加精進以成為限，如此之人速得成就。</p>
</div>
<div class='div-pin'><a id='mulu5' />
<p class='h1'>蘇悉地羯羅經分別同伴品第四</p><p>「復次當說同伴者相。福德莊嚴貴族生種；常樂正法不行非法；復懷深信離諸恐怖；精進不退奉行尊教常作實語；諸根支相皆悉圓滿身無疾病；不過太長太短、太肥太麁亦不瘦小、色不太黑亦不太白離此陋疾。福德同伴餘忍諸苦；善解真言印漫荼羅；供養次第諸餘法則；常修梵行順忍諸事；出言和雅令人樂聞；離諸我慢強記不忘；有教奉行不相推託；多聞智慧慈心無恚；常念布施善解分別；明王真言常須念誦；所持真言與行者同；兼明結界護身等法。得如是伴則速成就。</p>
<p>「三業調善；曾於師所入漫荼羅；歸修佛教不習疏小法；善知行者所須次第不待言教；隨有所求知時即送。具如此者為勝同伴。</p>
<p>「身意賢善心無憂惱；決定堅固終不退心，得如是伴則速成就。</p>
<p>「於多財利不望貪著，具如是德說為勝伴。</p>
<p>「復於行者心無捨離。若欲成就諸餘等藥，為作強緣不應捨離自然聖戒，具如是德說為勝伴。</p>
<p>「於行者處無所規求，未得悉地成就以來終不捨離，縱淹年歲無證悉地，終不懷於捨離退心，假令有大苦及餘難事，逼惱身心亦不應捨。具如是德說為勝伴。</p>
<p>「若有如前種種德行，堪能成就最上勝事；縱無前德，但明真言成就法則，并須善解諸漫荼羅智慧高明，復加福德勝持誦者，如是之伴亦能成就最上勝事。</p>
<p>「為欲成就最上事故，其福德伴半月半月與持誦者而作灌頂及以護摩，隨時所辨香、花、燃燈，諸餘依次第擁護簡擇，隨所有為並須助作。非直助修如前等事。若誦持者有所虧失，其福德伴依於經法，以理教誨勿法事有闕，乃至事事廣為開釋諸行因緣，具如是者最為勝伴。</p>
<p>「行者每日持誦之時及所行事有時忘失，其福德伴隨所見處相助作之使令周備。若欲成就藥法之時須常以手而按其藥，或執草幹而用按之，念誦作法事務雖多，終不廢忘。行者持誦欲了之時，其伴當須側近而立，看彼行者念誦既勞，或恐忘作發遣神法、置數珠法及餘法等，見彼忘處應助作之。</p>
<p>「其伴常須持誦，供養所作諸事而生福德，並皆迴向持真言者滿所求願，有所指授唯共伴語。若欲成就最勝事故，更許一伴展轉合語不得參差。其伴所食與行者同，行者所食如依法制，具如是者堪為寂上勝事同伴。第三同伴福德亦然，如前所說。</p>
</div>
<div class='div-pin'><a id='mulu6' />
<p class='h1'>蘇悉地羯羅經擇處品第五</p><p>「復次演說持誦真言成就處者，住何方地速得成就。</p>
<p>「佛所得道降四魔處，最為勝上速得成就。尼連禪河於沂岸處無諸難故，其地方所速得悉地，縱有眾魔不能為障，所求之事無不悉地，如是之處速得成就；或於佛所轉法輪處；或拘尸那城佛涅槃處；或迦毘羅城佛所生處。如上四處最為上勝，無諸障嬈，三種悉地決定得成。</p>
<p>「又於諸佛所說勝處；復有菩薩所說勝處，佛八大塔。或有名山多諸林木，復多花菓泉水交流，如是之處說為勝處。</p>
<p>「或有蘭若多諸花菓，渠水交流人所愛樂，如是之處說為勝處。</p>
<p>「復有蘭若多諸麋鹿無人採捕，復無羆、熊、虎、狼等獸，如是之處說為勝處。</p>
<p>「或無大寒復無大熱，其處宜人心所樂者，如是之處說為勝處。</p>
<p>「或於山傍；或山峯頂為獨高臺；或於山腹復有流水，如是之處說為勝處。</p>
<p>「復有勝處青草遍地多諸樹花，中有其木堪作護摩，如是之處說為勝處。</p>
<p>「或於安置舍利塔前；或於山中安舍利處；或四河邊；或有蘭若種種林木茂飾嚴麗無多人處；或於寒林烟不絕處；或大河岸；或大池邊；或往曾有多牛居處；或於逈獨大樹之下，神靈所依日影不轉；或多聚落一神祠處；或於十字大路之邊；或龍池邊，如是之處說為勝處。</p>
<p>「或佛經行所至之國，如是之方速得成就。但有國土人民信順，恭敬三寶弘揚正法，如是之處速得成就。</p>
<p>「復有國土多諸仁眾皆具慈悲，如是之處速得成就。</p>
<p>「既得如是上妙處所，應須蕳擇地中穢惡、瓦礫等物，漫荼羅品一一廣明。如悉地法善須分別三部處所，復須分別扇底迦法、補瑟徵迦法、阿毘遮嚕迦法。如是三法復須分別上中下成法，即於是處隨心所宜，淨塗灑掃作諸事業，速得成就悉地之法。</p>
</div>
<div class='div-pin'><a id='mulu7' />
<p class='h1'>蘇悉地羯羅經持真言法品第六</p><p>「復次廣說制持真言儀式法則，若依此式不久當獲一切成就。若有智者持諸真言先斷瞋恚，乃至天神不應生瞋，亦不瞋嫌餘持真言者。於諸真言不應擅意乃至功能及諸法則而分別之；於諸真言及以法則深生敬重；於諸惡人善須將護。何以故？能障大事及壞彼故。於阿闍梨所縱見愆過身業，猶不生於憍慢嫌恨談說種種是非，心意終不分別惡想；於過既爾耳，況依法耶？縱懷大怒終不以自所持真言縛他明王，及生損害并苦治罰；亦復不應作降怨法。未曾經於阿闍梨處而受真言不應授人。所受之人於三寶處不生恭敬復是外道，雖阿闍梨所受得真言亦不可與；乃至手印及以真言，并功能法及普行法并不應與；未曾經入曼荼羅者亦不授與。</p>
<p>「不應跳驀一切有情兩足之類，乃至多足亦不跳驀，又不應踐驀諸地印過。所謂：鎚、輪棓、杵、螺、金剛杵等，及以素成並不踐驀；諸餘藥草根、莖、枝、葉及以花實亦不踐驀；亦不棄於不淨穢處。</p>
<p>「若樂成就真言法者，應須依制不應詰難大乘正義；若聞菩薩甚深希有不思議行，應生諦信不懷疑心；持真言人不應與彼別持誦人更相施驗；若緣小過不應即作降伏之法。</p>
<p>「樂成就人不應歌詠言詞調戲；為嚴身好不應塗飾脂粉花鬘；亦不跳躑急走邪行；亦不河中裸形浮戲。</p>
<p>「略而言之，身諸嘲調、一切戲㗛、諸邪口業及虛誑語、謟污心語、離間和合、惡口罵詈皆不應作。所應對答不假多言、無益言談終不習學；亦復不與外道之人及旃荼羅人同住，如斯等類來相問詰亦不與語；亦不與外諸人談話唯共伴語。當念誦時縱是同伴亦不與語，唯除餘時；自非所須不與伴語。</p>
<p>「亦不以油塗飾於身。又不應喫䓗、䔉、蘿菔、油麻、酒酢及餘一切諸菜茹，米粉、豆餅并蒸畢豆，及油麻餅并作團食皆不應喫。一切毘那夜迦所愛之食及供養殘食、油麻、粳米、豆粥及以乳粥，所被驀食或被觸食皆不應食。</p>
<p>「一切車乘及以鞍乘，皆不乘騎；一切嚴身之具，所謂：鏡花、粉藥、傘蓋，非因緣事亦不應用，亦不以手揩手、以脚揩脚。一切水中不大小便；不應岸側以手承食而食，亦不用鎚銅器食，以諸葉上不翻盛食。</p>
<p>「不臥大小床榻，亦不與人同處而臥。欲臥之時清淨而臥尋思智慧，不面地臥亦不仰臥，如師子王右脇而臥，當臥之時不張目睡。</p>
<p>「日不再食；不應斷食；不應多食；不應少食，於食有疑不須食之。一切調戲多人叢叢乃至女人皆不觀看。身口意等所受房舍及好飲食皆不應著；受惡房舍及麁飲食皆不應棄。亦不應著紫色衣裳，亦不應著故破衣服、垢穢衣服。</p>
<p>「念誦之時應著內衣，不自謙下云：『多愆犯，無由得成三種悉地。』縱為宿業身嬰諸疾亦不違闕念誦，所受真言　終不捨棄。</p>
<p>「於其夢中或於虛空現聲告言：『汝不應持是真言。』如是頻聞亦不捨棄；復不瞋彼諸惡責罵，何以故？並是魔故。唯須精進，不應退心惡思攀緣諸邪境界縱放諸根，恒常護淨而念誦之。</p>
<p>「若欲求大悉地成就，自所誦持真言不應攝伏魑魅魍魎；亦不擁護自他；亦不救難禁諸惡毒。非真所持真言，諸餘真言亦不應作，所有隨用一切真言皆不應頻頻而作；亦不與人互諍驗力。</p>
<p>「若求悉地當須三時洗浴；三時持誦，每浴以真言水而洗浴之。水真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　虎<span class='note-inline'>(二合)</span>[合*牛]　歌娜<span class='note-inline'>(二)</span>　跋日囉　拏曤<span class='note-inline'>(三)</span>』</p>
<p>「此真言，真言水七遍洗浴，一切魔族毘那夜迦不為災惱，不真言不用。水土真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　[寧*頁]佉曩<span class='note-inline'>(二)</span>　皤　素<span class='note-inline'>(蘇古反)</span>睇<span class='note-inline'>(三)</span>　莎縛<span class='note-inline'>(去二合)</span>訶<span class='note-inline'>(四)</span>』</p>
<p>「此真言，真言土七遍，當以少水和土攬之，則塗楷身如法洗浴，一切毘那夜迦不為災惱。辟毘那夜迦真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　阿<span class='note-inline'>(上)</span>密栗底<span class='note-inline'>(丁禮反)</span><span class='note-inline'>(二)</span>　歌曩　歌曩<span class='note-inline'>(三)</span>　虎<span class='note-inline'>(二合)</span>[合*牛]　㧊<span class='note-inline'>(四)</span>』</p>
<p>「此真言誦之七遍，辟諸毘那夜迦即澡浴之。沐浴真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　阿<span class='note-inline'>(上)</span>密栗底<span class='note-inline'>(同上)</span><span class='note-inline'>(二)</span>　虎<span class='note-inline'>(二合)</span>[合*牛]　㧊<span class='note-inline'>(三)</span>』</p>
<p>「此真言誦七遍隨意澡浴，洗浴之時勿誛談話，心須持念沐浴心真言。沐浴心真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　曤可理理<span class='note-inline'>(二)</span>　虎<span class='note-inline'>(二合)</span>[合*牛]　㧊<span class='note-inline'>(三)</span>』</p>
<p>「此真言誦之乃至浴竟，次掬水自灌頂上。</p>
<p>「自灌頂真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　賀佉里里<span class='note-inline'>(二)</span>　虎<span class='note-inline'>(二合)</span>[合*牛]㧊<span class='note-inline'>(三)</span>』</p>
<p>「此真言二手掬水，真言三遍自灌其頂，如是三度。</p>
<p>「次結頂髮真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　素<span class='note-inline'>(蘇古反)</span>悉地迦[口*履]<span class='note-inline'>(二)</span>　莎嚩<span class='note-inline'>(去二合)</span>訶<span class='note-inline'>(三)</span>』</p>
<p>「此真言，真言髮三遍當頂作髻。若是比丘右手作拳，舒大拇指屈頭指押大指頭上，令頭指圓曲，真言三遍置印頂上。</p>
<p>「佛部結髮真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　尸祇　尸契<span class='note-inline'>(二)</span>　莎嚩<span class='note-inline'>(去二合)</span>訶<span class='note-inline'>(三)</span>』</p>
<p>「蓮華部結髮真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　尸契<span class='note-inline'>(二)</span>　莎嚩<span class='note-inline'>(去二合)</span>訶<span class='note-inline'>(三)</span>』</p>
<p>「金剛部結髮真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　尸佉<span class='note-inline'>(去)</span>寫<span class='note-inline'>(二)</span>　莎嚩<span class='note-inline'>(去二合)</span>訶<span class='note-inline'>(三)</span>』</p>
<p>「次應洗手三度漱口浴本尊主。</p>
<p>「佛部漱口飲水灑淨真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　摩訶<span class='note-inline'>(二)</span>　入嚩羅　[合*牛]』</p>
<p>「蓮華部漱口飲水灑淨真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　覩<span class='note-inline'>(知雉反，下同)</span>　覩　囉<span class='note-inline'>(二)</span>　矩嚕　矩嚕<span class='note-inline'>(三)</span>　莎縛<span class='note-inline'>(去二合)</span>訶<span class='note-inline'>(四)</span>』</p>
<p>「金剛部漱口飲水灑淨真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　入嚩理多<span class='note-inline'>(二)</span>　嚩曰哩抳　[合*牛]<span class='note-inline'>(三句)</span>』</p>
<p>「作漱口、飲水、灑淨<span class='corr'>已</span>，面向本尊所居之方，觀念本尊持誦真言及作手印，取水三掬想浴本尊并奉閼伽，或於水中隨意念誦方詣道場。</p>
<p>「佛部獻水真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　帝囉[口*(隸-木+匕)]　勃陀<span class='note-inline'>(上)</span><span class='note-inline'>(二)</span>　莎嚩<span class='note-inline'>(去二合)</span>訶<span class='note-inline'>(三)</span>』</p>
<p>「蓮華部獻水真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　避哩　避哩<span class='note-inline'>(二)</span>　[合*牛]　㧊<span class='note-inline'>(三)</span>』</p>
<p>「金剛部獻水真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　微濕<span class='note-inline'>(二合)</span>　嚩<span class='note-inline'>(二)</span>　嚩曰[口*(隸-木+匕)]<span class='note-inline'>(三)</span>　莎嚩<span class='note-inline'>(去二合)</span>訶<span class='note-inline'>(四)</span>』</p>
<p>「其手印相：二手仰掌側相著，以二頭指捻二大拇指頭，餘六指相著微屈，以印掬水真言三遍奉浴本尊，此印通三部用。</p>
<p>「復於其處誦所持真言隨任多少，然始可往常念誦處，乃至未到彼所已來，勿懷瞋嫉隨順諸境，身心清淨敬想本神而徐往之，堅持禁戒如前所制常持不忘。既到彼所即應如法修諸事業而念誦之，常須如法作漫荼羅供養持誦。</p>
<p>「若有疲倦，當須轉讀大乘經典或作制多，諸餘善事常不廢忘，日須三歸三寶；三度懺悔諸餘罪業；三時誓發大菩提心，若如是者當得成就；三時發願願成勝事。除諸罪故應常依教作諸善業，而行惠施具大慈悲，於諸法教不生慳悋，常懷忍辱精進不退，深懷歸信六念繼心。所聞經典諦思文義，常須轉讀真言法品，當須供養真言法經，依經善畫妙漫荼羅，應須自入發之。初定諦信比丘入之、比丘尼、優婆塞、優婆夷隨次入之，並皆<span class='corr'>堅</span>固發菩提心、決定心、正見心。</p>
<p>「入曼荼羅了，應當授與結手印法及持真言次第法則，應正廣為宣說真言法則，白月八日或十四日、十五日及以月盡日或十一月十五日，如是之日倍加供養，依法持誦作護摩法，加持禁戒常勤憶念，倍加諸事即得真言速疾成。</p>
<p>「向作護摩時當須以手持拔折羅，誦瞋怒金剛真言一千八十遍，或百八遍作一切事。瞋怒金剛真言曰：</p>
<p class="dharani">「『娜謨　剌怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一)</span>　那莫室　戰拏跋日囉幡拏曳<span class='note-inline'>(二)</span>　摩訶藥䞘灑<span class='note-inline'>(同上)</span>　栖奈<span class='note-inline'>(奴箇反)</span>幡嚲曳<span class='note-inline'>(三)</span>　唵<span class='note-inline'>(同上)</span><span class='note-inline'>(四)</span>　枳里　枳里<span class='note-inline'>(五)</span>　跋日囉<span class='note-inline'>(六)</span>　避麼囉澇捺<span class='note-inline'>(二合)</span>囉<span class='note-inline'>(七)</span>　跋<span class='note-inline'>(北沒反)</span>羅訖<span class='note-inline'>(二合)</span>[口*履]底<span class='note-inline'>(八)</span>　摩訶矩嚕馱　弭惹野<span class='note-inline'>(九)</span>　[寧*頁]訖鱗嚲<span class='note-inline'>(十)</span>　虎<span class='note-inline'>(二合)</span>[合*牛]　虎<span class='note-inline'>(二合)</span>[合*牛]　㧊㧊<span class='note-inline'>(十一)</span>　畔馱　畔馱　曤<span class='note-inline'>(十二)</span>』</p>
<p>「金剛諸事應用天火燒木、或苦練木、或取燒屍殘火[打-丁+曹]木、或白栴檀木、或紫檀木，隨取一木刻作三股金剛杵。</p>
<p>「作呼摩時及念誦時，常以左手執持能成諸事，故號杵，是善成就者。若常持此金剛杵者，一切毘那夜迦作障難者悉皆恐怖馳散而去。以紫檀香泥塗金剛杵置本尊前，當以如上真言，真言花香供養其諸事業，金剛祕密微細悉能成就諸餘事等。</p>
<p>「作諸事時常須右手帶持珠索，以香塗之誦真言，真言一百八遍或一千八十遍。金剛明王珠索真言曰<span class='note-inline'>(歸命同前)</span>：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　枳[口*履]　枳[口*履]<span class='note-inline'>(二)</span>　澇捺<span class='note-inline'>(二合)</span>[口*履]抳<span class='note-inline'>(上)</span><span class='note-inline'>(三)</span>　莎嚩<span class='note-inline'>(去二合)</span>訶<span class='note-inline'>(四)</span>』</p>
<p>「此明王大印名忙莽鷄，能成一切明王真言，亦能增益及能滿足真言字句，亦能成就諸餘法事及護身事。非直但是諸明王母，亦是一切金剛之母。</p>
<p>「若金剛部珠索者，著一嗚嚕捺囉叉置於線中後繫為結，金剛部中既爾，餘二可知。佛部珠索應用佛母真言；若蓮華部珠索應用半拏囉嚩斯泥，云觀音母真言。</p>
<p>「佛母真言曰：</p>
<p class="dharani">「『娜謨　皤伽<span class='note-inline'>(上)</span>嚩底　隖瑟抳灑野<span class='note-inline'>(一)</span>　唵<span class='note-inline'>(同上)</span><span class='note-inline'>(二)</span>　嚕　嚕塞<span class='note-inline'>(同上)</span>普嚕<span class='note-inline'>(三)</span>　入嚩攞<span class='note-inline'>(四)</span>　底瑟他<span class='note-inline'>(同上)</span>　悉馱　路者儞<span class='note-inline'>(五)</span>　薩嚩刺詑　娑<span class='note-inline'>(去)</span>馱儞<span class='note-inline'>(六)</span>　莎<span class='note-inline'>(去二合)</span>嚩訶<span class='note-inline'>(七)</span>』</p>
<p>「觀音母真言曰：</p>
<p class="dharani">「『娜謨　怛囉<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一)</span>　唵<span class='note-inline'>(同上)</span><span class='note-inline'>(二)</span>　迦制<span class='note-inline'>(知西反，下同)</span>　弭迦制<span class='note-inline'>(三)</span>　迦䋾　迦戇<span class='note-inline'>(知降反)</span>　迦制<span class='note-inline'>(四)</span>　皤伽<span class='note-inline'>(上)</span>嚩底　弭惹曳<span class='note-inline'>(五)</span>　莎<span class='note-inline'>(去二合)</span>嚩訶<span class='note-inline'>(六)</span>』</p>
<p>「帶持此珠索者毘那夜迦不能為障，身得清淨，當速成滿諸所求願。</p>
<p>「作法之時當用茅草作鐶貫置右手無名指上，應誦當部三字半心真言，真言一百八遍或一八千遍後安指上。</p>
<p>「佛部心真言曰：</p>
<p class="dharani">「『唵<span class='note-inline'>(同上)</span>　爾娜職<span class='note-inline'>(而翼反)</span>』</p>
<p>「觀音部心真言曰：</p>
<p class="dharani">「『唵<span class='note-inline'>(同上)</span>　阿<span class='note-inline'>(上)</span>嚕力』</p>
<p>「金剛部心真言曰：</p>
<p class="dharani">「『唵<span class='note-inline'>(同上)</span>　跋日囉姪力』</p>
<p>「若供養時、若持誦時、若護摩時應著草鐶，以著鐶故罪障除滅，手得清淨所作吉祥。</p>
<p>「復取白㲲絲及以麻縷，使令童女染作紅色或欝金色，合作線索作真言結，一真言一結，滿一七結置本尊前，以真言真言索一千八遍。</p>
<p>「念誦之時及護摩時、若消息時、午暮時也皆持繫腰，眠不失精常應繫佩。索真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　歌囉　歌囉　畔駄[寧*頁]<span class='note-inline'>(二)</span>　升訖<span class='note-inline'>(二合)</span>囉駄囉抳<span class='note-inline'>(三)</span>　悉馱　刺梯<span class='note-inline'>(四)</span>　莎嚩<span class='note-inline'>(去二合)</span>訶<span class='note-inline'>(五)</span>』</p>
<p>「若念誦時、若護摩時、若梳髮時、著<span class='corr'>衣</span>時、偏<span class='corr'>袒</span>時、臥時、洗淨時、澡浴時，凡所著脫上淨衣服，皆真言之。</p>
<p>「若大小便應著木履；若詣本尊前及和上阿闍梨前、諸尊宿前皆不應著，於諸尊處以身口意而供養之。</p>
<p>「若樂悉地速得成者，若見制多及比丘僧應常禮敬；若遇外天形像但應合掌或誦伽他；若見尊者亦應致禮；若聞妙法深生敬信；若聞菩薩不思議相或聞真言所成諸事，皆應歡喜心懷踊躍；若樂成就常應勇進勿生懈怠。如斯所制常須繼念，若不爾者則違制戒獲大重罪無所成就。</p>
<p>「身等諸根恒常在定，不應貪著世間諸欲，常勤依行如斯律制而不廢忘。若晨朝時誤犯諸罪，若至暮間即須懺悔；若於夜時誤犯諸業，明至晨朝誠心懺悔。恒須清淨依法念誦及作護摩供養等事，常依本戒應如是作意遣度時日，明王戒中常須作意，不久住獲悉地位中。</p>
</div>
<div class='div-pin'><a id='mulu8' />
<p class='h1'>蘇悉地羯羅經供養花品第七</p><p>「復次分別說三品法。扇底迦法、補瑟徵迦法、阿毘遮嚕迦法及餘諸法是為三品。</p>
<p>「三部各有三等真言，所謂：聖者說、諸天說、地居天說。是為三部。</p>
<p>「聖者說者：謂佛、菩薩、聲聞、緣覺說者，是為聖者真言；諸天說者：從淨居天乃至三十三天諸天所說，是為諸天真言；地居天說者：從夜叉、羅剎、阿修羅、龍、迦樓羅、乾闥婆、緊那羅、摩睺羅、部多、卑舍遮、鳩槃荼等所說，是為地居天真言。</p>
<p>「若作扇底迦法者應用聖者真言；若作補瑟徵迦法者應用諸天真言；若作阿毘遮嚕迦法者應用地居天真言。</p>
<p>「若求上成就者應用聖者真言；若求中成就者應用諸天真言；若求下成就者應用地居天真言。</p>
<p>「如是三部各有三等成就，作三種法中俱當等用水陸所生諸種色花，名色差別各依本部善分別之。以真言花當奉獻之，發是願言：『此花清淨生處復淨，我今奉獻願垂納受。』當賜成就。獻花真言曰：</p>
<p class="dharani">「『阿<span class='note-inline'>(上)</span>歌囉<span class='note-inline'>(上)</span>　阿<span class='note-inline'>(上)</span>歌囉<span class='note-inline'>(一)</span>　薩嚩<span class='note-inline'>(同上)</span>　苾地<span class='note-inline'>(二合)</span>耶馱囉<span class='note-inline'>(二)</span>　布爾底<span class='note-inline'>(丁禮反)</span><span class='note-inline'>(三)</span>　莎嚩<span class='note-inline'>(去二合)</span>訶<span class='note-inline'>(四)</span>』</p>
<p>「用此真言真言花，三部供養。若獻佛花當用白花香者而供養之；若獻觀音應用水中所生白花而供養之；若獻金剛應以種種香花而供養之；若獻地居天隨時所取種種諸花而供養之。</p>
<p>「應獻花者：忙攞底<span class='note-inline'>(丁異反)</span>花、簸吒羅華、蓮花、瞻蔔迦花、龍蕊花<span class='note-inline'>(似母單花)</span>、嚩<span class='note-inline'>(無可反)</span>句藍花、俱物頭花、娑羅樹花、末利花、舉亦迦花、喻底<span class='note-inline'>(聽以反)</span>迦花、勢破理迦花、句嚕嚩<span class='note-inline'>(同上)</span>劍花、迦淡聞花、末度擯抳迦花、怛㗚<span class='note-inline'>(二合)</span>拏花、彥陀補澁波花、本曩<span class='note-inline'>(去)</span>言花、那嚩<span class='note-inline'>(同上)</span>忙里迦花、阿輪<span class='note-inline'>(去)</span>花、釰母注捃難花、那莽難花、注多曼折利花、勿勒蒭[(口/又)*頁]鉢羅花、迦宅㘕花、建折娜藍花、擯抳釰花、優鉢羅花、得蘗㘕花、捃難花、迦囉末柔等。於林邑蘭若水陸所生如上等花，應須善知三部三品三等用花供獻。</p>
<p>「用忙攞底花、得蘗㘕花、捃難花、末理迦花、喻底迦花、那龍蕊花，如上等花佛部供獻；用優鉢羅花、俱物頭花、蓮花、娑羅樹花、勢破理羅聞底迦花、本娜言花、得蘗<span class='corr'>㘕</span>花，如上等花觀音部中供獻為勝；用青蓮花、鉢孕衢花、葉、花枝條餘不說者等，通金剛部中供獻。</p>
<p>「如上花中白色者作扇底迦法；黃色者作補瑟徵迦法；紫色者作阿毘遮嚕迦法。</p>
<p>「如是花中，味甘者作扇底迦法；味辛者作阿毘遮嚕迦法；味淡者作補瑟底迦法。或有淨處所生枝花、或始生芽茅草、或小草花、或中樹花、大樹花，種種諸花隨類當用。</p>
<p>「其闍底蘇末那花唯通獻佛；若紅蓮花唯通獻觀音；若青蓮花唯通獻金剛，各說為上。</p>
<p>「佛部中作扇底迦法用闍底蘇末那花；作補瑟底迦法用紅蓮花；作阿毘遮嚕迦法用青蓮花，餘二部中類此作之。上色香花、中色香花、下色香花隨事分用。</p>
<p>「或用花條、或用墮花，以獻天后說為上勝；紫白二色羯囉末囉花，用獻忿怒尊主及諸使者說為上勝。</p>
<p>「句吒惹花、底落迦花、婆羅花、迦㗚䁥迦<span class='note-inline'>(引)</span>囉<span class='note-inline'>(引)</span>花、阿娑曩努嚕莽<span class='note-inline'>(二合)</span>花、尾螺花、迦宅㘕花等，隨取其一遍通三部而供養之，及上中下除災等三，復以種種諸花合成為鬘，或以種種花聚供養遍通九種。</p>
<p>「用諸花中唯除臭花、刺樹生花、苦辛味花不堪供養，前廣列花無名之者亦不應用；又木菫花、計得劍花、阿地目得迦花、瞢句藍花、佞簸花等亦不應用。</p>
<p>「長時供養通九種者：紅花、閃弭花、鉢囉孕句花、骨路草等及稻穀花，油麻相和供養，如上所說種種花等供養最為勝上。如無此類諸花獻者，但用白粳米擇爛碎者而供養之亦通九種。不得互用諸花，如作法時求不得者，隨所得花亦通供養。</p>
<p>「若以花供獻，應用當部花真言真言花獻；若無花獻，應用蘇囉三枝葉、或莽嚕聞葉、灘敦葉、耽忙<span class='note-inline'>(去聲)</span>羅葉、訖㗚瑟拏末利迦葉、忙覩柞伽葉、閼羅惹迦葉，及蘭香等葉而替獻之。</p>
<p>「如無此等枝葉，應用嚩<span class='note-inline'>(無可反)</span>落迦根、甘松香根、卷柏、牛膝根，及諸香藥根香菓等亦通供養，所謂：丁香、豆寇、完豆寇、甘[卄/補]桃，諸香菓等，並通替花用供養之。</p>
<p>「若無如上花、葉、根、菓獻者，曾見曾聞獻供養花或自曾獻花，隨所應令想運供養最為勝上。</p>
<p>「供養尊法雖有如前花菓等獻，若能至心虛虔合掌頂奉供養本尊花菓，如是心意供養最上更無過者，常應作致如是供養，勿懷疑惑則得成就。</p>
</div>
<div class='div-pin'><a id='mulu9' />
<p class='h1'>蘇悉地羯羅經塗香藥品第八</p><p>「復次今說三部塗香藥法，隨諸真言應供養者能成眾福。其香藥名曰：香附子、句吒曩吒、青木香、嚩落迦、烏施囉、舍哩嚩、煎香、沈香、欝金香、白檀香、紫檀香、嚩囉拏<span class='note-inline'>(二合)</span>肥嚕、鉢囉<span class='note-inline'>(或粉忙囉鉢怛羅)</span>拏釰娑囉藍<span class='note-inline'>(云五粒松)</span>、娑比嘞迦鉢特莽劍<span class='note-inline'>(云柏木)</span>、帶囉鉢㗚抳迦迦利也釰<span class='note-inline'>(或丑里而囉云里佛刷子)</span>、丁香、婆羅門桂皮、天木、鉢孕瞿、閼乳難燥囉盆泥<span class='note-inline'>(去)</span>聞細羅嚩嚕釰、迦畢貧、嗟達囉訖囉母釰、頗里迦聹、襄里迦、始嚩擔臂、蘇嚩㗚拏賒迦藍、忙覩抃伽、并皮、多利三薄娑但㗚拏忙<span class='note-inline'>(去)</span>斯<span class='note-inline'>(云甘松香)</span>、那莽難、莽嚕聞母羅計施眈<span class='note-inline'>(云水蘇)</span>、忙<span class='note-inline'>(去)</span>羅木囊<span class='note-inline'>(去)</span>言、翳羅米夜傑囉曩却設癡羅嚩利嚩澁比迦、但胡䕑儞閻設多補澁波<span class='note-inline'>(逈香)</span>訶[口*(隸-木+匕)]、蔬蹄草拏迦脚<span class='note-inline'>(白豆宼)</span>、句藍若<span class='note-inline'>(而夜反)</span>底<span class='note-inline'>(都以反云完豆宼)</span>、頗囉諸囉劍、却泮藍、娑縮嬭閻地夜莽劍、戰荼、都嚕<span class='note-inline'>(蘇合香)</span>、瑟釰、鉢囉娑坦娑縛計薩藍等類。及膠汁，所謂：龍惱香、言陀羅娑、娑遮囉娑、安悉香、薰陸香、設落翅勢嚩娑迦等，及餘有膠樹香者，並隨本部善須合和。</p>
<p>「用諸草香、根汁、香花等三物和為塗香，佛部供養：又諸香樹皮及白栴檀香、沈水香、天木香、煎香等類并以香菓如前分別和為塗香，蓮華部用；又諸香草根、花、菓、葉等和為塗香，金剛部用。或有塗香具諸根菓，先人所合香氣勝者亦通三部。或唯沈水香和少龍腦香以為塗香，佛部供養；或唯白檀香和少龍腦香以為塗香，蓮華部用；或唯欝金香和少龍惱香以為塗香，金剛部用；又紫檀以為塗香，通於一切金剛等用。</p>
<p>「肉豆䓻、脚句羅惹底<span class='note-inline'>(都以反)</span>蘇末那，或濕沙蜜、蘇澁咩羅鉢孕瞿等以為塗香，用獻一切女使者天；又甘松香、濕沙蜜、完豆䓻以為塗香，用獻明王妃后；又白檀、沈水、欝金以為塗香，用獻明王；又諸香樹皮以為塗香，用獻諸使者；又隨所得香以為塗香，獻地居天；或單用沈水香以為塗香，通於三部九種法等及明王妃一切處用。</p>
<p>「若有別作扇底迦法用白色香；若補瑟徵迦法用黃色香；若阿毘遮嚕迦法用紫色無氣之香。</p>
<p>「若欲成大悉地者用前汁香及以香菓；若欲中悉地者用堅木香及以香花；若欲下悉地者用根、皮、香、花、菓，以為塗香而供養之。</p>
<p>「和合香分不應用於有情身分香，謂：甲香、麝香、紫釤等香及以酒酢，或過分者、世不愛者皆不應用供養之。</p>
<p>「又四種香，謂：塗香、末香、顆香、丸香，隨用一香畫壇為花日別供養。欲獻之時誓如是言：『此香芬馥如天妙香清淨護持，我今奉獻唯垂納受令願圓滿。』塗香真言曰：</p>
<p class="dharani">「『阿<span class='note-inline'>(上)</span>歌囉　阿<span class='note-inline'>(上)</span>歌囉<span class='note-inline'>(一)</span>　薩嚩<span class='note-inline'>(無可反)</span>　苾地<span class='note-inline'>(二合)</span>耶駄囉<span class='note-inline'>(二)</span>　布爾羝<span class='note-inline'>(三)</span>　莎嚩<span class='note-inline'>(去二合)</span>訶』</p>
<p>「誦此真言真言塗香，後誦所持真言淨持如法奉獻於尊。若求諸香而不能得，隨取塗香而真言之，復用本部塗香真言真言香已奉獻本尊。</p>
</div>
<div class='div-pin'><a id='mulu10' />
<p class='h1'>蘇悉地羯羅經分別燒香品第九</p><p>「復次今說三部燒香法。謂：沈水、白檀、欝金香等，隨其次第而取供養，或三種香和通三部；或取一香隨通部用。</p>
<p>「列香名曰：室唎<span class='note-inline'>(二合)</span>吠瑟吒<span class='note-inline'>(二合)</span>劍汁、娑折<span class='note-inline'>(云沙羅樹膝)</span>囉娑、乾陀羅素香、安悉香、娑落翅香、龍惱香、薰陸香、語苫地夜<span class='note-inline'>(二合)</span>目劍、祇哩惹蜜訶梨勒、砂糖、香附子、蘇合香、沈水香、嚩<span class='note-inline'>(引)</span>落劍、白檀香、紫檀香、五葉松木香、天木香、囊里迦、鉢哩閉攞嚩、烏施藍、石蜜、甘松香及香菓等。</p>
<p>「若欲成就三部真言法者應合和香，室唎<span class='note-inline'>(二合)</span>吠瑟吒迦樹汁香遍通三部及通獻諸天；安悉香通獻藥叉；薰陸香通獻諸天天女；娑折囉娑香獻地居天；娑落翅香獻女使者；乾陀囉娑香獻男使者。</p>
<p>「龍惱香、乾陀羅娑香、娑折囉娑香、薰陸香、安悉香、薩落翅香、室唎<span class='note-inline'>(二合)</span>吠瑟吒<span class='note-inline'>(二合)</span>迦香，此七膠香和以燒之遍通九種。說此七香最為勝上，膠香為上、堅木香為中、餘花葉根等為下。</p>
<p>「蘇合、沈水、欝金等香和為第一；又加白檀、砂糖為第二香；又加安悉、薰陸為第三香。如是三種和香隨用其一遍通諸事。</p>
<p>「又地居天等及以護衛應用薩折囉娑、沙糖、訶利勒，以和為香供養彼等。</p>
<p>「又有五香，所謂：沙糖、勢麗翼迦、薩折囉娑、訶梨勒、石蜜和合為香，通於三部一切事用。或有一香遍通諸事，如上好香眾人所貴上妙和香，如無是香隨所得者亦通三部，諸餘事用如上所說。合和香法善須分別應其所用，根、葉、花、菓合時持獻。</p>
<p>「又有四種香應須知之，所謂：自性香、籌丸香、塵末香、作丸香，亦須要知應用之處。</p>
<p>「若扇底迦法用籌丸香；若阿毘遮嚕迦法用塵末香；若補瑟徵迦法用作丸香。</p>
<p>「攝通一切用自性合籌丸香，置以沙糖和塵末香、樹膠香，應用好蜜合和丸香；或以蘇乳、沙糖替蜜和香。自性香上應著少蘇，如求當部所燒之香。</p>
<p>「若不得者，隨所有香先通當部，先誦此部香真言而真言香，然後誦所持真言合和香法。不置甲麝、紫釤等香，亦不應用末儞也等而和合香，亦不過分致令惡氣而無香氣。『以此林野樹香、膠香能轉一切諸人意願，諸天常食我今將獻哀愍垂受。』燒香真言曰：</p>
<p class="dharani">「『阿<span class='note-inline'>(上)</span>歌囉　阿<span class='note-inline'>(上)</span>歌囉<span class='note-inline'>(一)</span>　薩嚩<span class='note-inline'>(同上)</span>　苾地<span class='note-inline'>(二合)</span>耶馱囉<span class='note-inline'>(二)</span>　布爾羝<span class='note-inline'>(三)</span>　莎嚩<span class='note-inline'>(去二合)</span>訶<span class='note-inline'>(四)</span>』</p>
<p>「誦此真言真言香後，誦所持真言真言香燒，如法獻故。</p>
</div>
<div class='div-pin'><a id='mulu11' />
<p class='h1'>蘇悉地羯羅經燃燈法品第十</p><p>「復次當說三品燃燈法。以依法故令諸天仙歡喜成就，以金、以銀、以赤熟銅，或以瓷、瓦而作燈盞。此五種中隨法取用本神歡喜。作燈炷法，白㲲花作、或新㲲布作、或耨句羅樹皮絲作、或新淨布作，用諸香油眾所樂者或用諸香蘇油。</p>
<p>「其扇底迦法用上香油；補瑟徵迦法用次香油；阿毘遮嚕迦法用下香油。</p>
<p>「若諸香木油扇底迦用；若油麻油補瑟徵迦用；若白芥子油阿毘遮嚕迦用；阿<span class='note-inline'>(去)</span>怛娑菓油真言妃后用，及諸女仙用；若諸菓油真言主用；若苦樹菓油諸天用，及摩訶迦羅用；若魚脂祀鬼用；若諸畜生脂祀藥叉用；若拔羅得雞油、麻子油祀下類天用，及四姊妹遮門荼等用；若寒林中起吠多羅者用犬完脂。諸油之中犛牛蘇上擇通三部。</p>
<p>「又白牛蘇扇底迦用；黃牛蘇補瑟徵迦用；烏牛蘇阿毘遮嚕迦用。若有本部別，分別之亦依彼用。</p>
<p>「若諸蘂中所生油補瑟徵迦用；若諸香中所生油扇底迦用；若惡香氣油阿毘遮嚕迦用。</p>
<p>「如上略說燃燈法則善自觀之，縱此不說當審用之。雖有燈油不依部者，以本部真言而真言之亦通供養。『燈能却障然淨除怋，我今奉獻哀愍垂受。』燈真言曰：</p>
<p class="dharani">「『唵<span class='note-inline'>(同上)</span><span class='note-inline'>(一)</span>　阿<span class='note-inline'>(上)</span>路迦野　阿<span class='note-inline'>(上)</span>路迦野<span class='note-inline'>(二)</span>　薩嚩　苾地<span class='note-inline'>(二合)</span>耶馱囉<span class='note-inline'>(三)</span>　布爾羝<span class='note-inline'>(四)</span>　莎嚩<span class='note-inline'>(去二合)</span>訶<span class='note-inline'>(五)</span>』</p>
<p>「誦此真言已，次誦本持真言而真言之。復作淨法除諸過故，如前品說准持修故。</p>
</div>
<div class='div-pin'><a id='mulu12' />
<p class='h1'>蘇悉地羯羅經獻食品第十一</p><p>「復次我說應獻食法，令諸天仙悉皆歡喜速得成就。</p>
<p>「略說獻食：應用圓根長根諸菓；蘇餅油餅；諸羹臛等；或種種粥及諸飲食。此四種食通獻諸部；末惹布囉迦菓普通三部，又以石榴菓、注那菓亦通三部；示其次第各通一部。</p>
<p>「若味甘甜扇底迦用；若味甘酢補瑟徵迦用；若味辛淡阿毘遮嚕迦用。</p>
<p>「若多羅樹菓、菆子菓、尾羅菓、儞跛囉菓及餘臭菓，眾所不樂亦不應獻。</p>
<p>「或有上味菓，世復多饒而復最貴，獻如此菓獲上成就；或有諸菓其味次美，世復易求價無所貴，獻如此菓獲中成就；或有諸菓其味苦辛淡等，世復豐足價復最賤，獻如此菓獲下成就。</p>
<p>「若欲如意奉獻應取女名菓。所謂：柿子、杏、桃等菓以獻女天；諸樹生菓無苦味者獻真言妃后；室利泮羅菓通獻三部一切忿怒；嚩拏菓唯獻一切藥叉；劫比貪菓獻室利天；鉢夜攞樹生菓獻鉢囇使迦。</p>
<p>「如是諸菓更有多種，諸有異名隨覩其味而用獻之。或於村側或蘭若清淨處，有諸草根其味甘美，取之奉獻亦得成就。微那唎根通一切用，復有奇美味草根枝葉亦通奉獻，非直天神人中亦用。</p>
<p>「若山中所生根美味者佛部供獻，又熟芋根亦通佛部；又迦契嚕劍根、微那唎根、嚩也賜根、俱舉知根及餘圓根，從水生者蓮花部用；又一切藥圓根、味苦辛淡，及多種生芋金剛部用。</p>
<p>「又色白香味極甘美，如是圓根佛部供獻；又色黃香味不太酸亦不太甘，如是圓根蓮花部用；又赤色香味苦辛淡氣臭不甘，如是圓根金剛部用。如是三部扇底迦法等及上中下並同通用。</p>
<p>「略說圓根善隨其部，依上中下而用獻之，如是分別速得成就。說斯圓根、長根生長及所用如法類如是。若葱、蒜、韮根及餅味極臭辛苦等不應用獻。</p>
<p>「莎悉底食、烏路比迦食、布波食、嚩拏迦食及餘粉食，或作種種胡麻團食；或作種種白糖食、歡喜團食、莽度失食、毘拏迦食、儐抳拏句釋迦食、阿輸<span class='note-inline'>(去)</span>迦嚩侈也食、指室羅食、餅食、過羅叱瑟吒迦食、賒句離也食、鉢鉢吒食、布刺拏食、莽沙布波食、微諾鐸迦食、補沙嚩多食、羅嚩抳迦<span class='note-inline'>(引)</span>食、蘗部迦<span class='note-inline'>(引)</span>囉迦食、俱矩知食、囉莽迦<span class='note-inline'>(引)</span>食、桁娑食、昔底迦食、鉢㗚香指里迦食、室利布囉迦食、吠瑟微迦食、瞋諾迦食、吒那囉迦食、愚拏捕囉迦食、質但羅布波食、却若囉食、愚拏鉢鉢吒失䔖伽吒迦食、竭多食，種種蘗避侈儐拏布波食、囉若桁娑食、娑若迦食、竭㗚多布囉迦食、劫謨徵迦食、句娑里迦食、三補吒食、捨拏嚩食、訶哩儜食、釋句囊食、弭曩食，種種鉢囉抳悖㗚瑟吒迦食、地比迦食、若羅訶悉底儞閻食、羯羯囉儐拏迦食、嚩羅伽<span class='note-inline'>(去)</span>多食、嚩底徵迦食、乞澁<span class='note-inline'>(二合)</span>底迦食、伽若羯哩抳迦食等。如上等食或用粆糖作，或以蘇油；或以油麻知作，如其本部隨法而用，依法奉獻速得成就。</p>
<p>「米粉食，佛部，作扇底迦及上成就；若一切麥麵食，蓮花部，作補瑟徵迦及中成就；若油麻、豆子食，金剛部，作阿毘遮嚕迦及下成就等。</p>
<p>「用一切諸食味中以白糖而所莊者，佛部之中常當用獻；若室利吠瑟吒迦食蓮花部用；若歡喜團食金剛部用；若布波迦<span class='note-inline'>(引)</span>食藥叉用；若女名食真言妃后用。</p>
<p>「女名食者：劍謨里食、鉢鉢徵食。是諸食中最後美味者，求上成就而用奉獻；如其次味餘二部用，此中不具，隨所作食八部等用。</p>
<p>「獻食之時先敷巾菓葉等而為莊嚴。先置莎悉底迦食、烏路比迦食、布波食，如是先作三部共同。</p>
<p>「復如本部所須飲食隨力獻之，以粳米飯、六十日熟粳米飯，大麥乳飯，不種自生粳米飯，粟米飯，應須獻者依法獻之；及諸香味奇美羹臛并諸豆臛而奉獻之。</p>
<p>「乳煮大麥飯及不種自生粳米飯求上成就；粳米及飯、六十日熟粳米飯求中成就；粟米及飯求下成就。</p>
<p>「扇底迦法為上成就；補瑟徵迦法為中成就；阿毘遮嚕迦法為下成就。供獻飯食、根菓、飯粥，依上中下而奉獻之。</p>
<p>「扇底迦法上佛部；補瑟徵迦法中蓮花部；阿毘遮嚕迦法下金剛部。最上悉地及與中下，善須依法隨類應知。</p>
<p>「羹臛之中味甘甜者扇底迦用；味酢甜者補瑟徵迦用；味苦辛淡者阿毘遮嚕迦用。</p>
<p>「乳粥扇底迦用；石榴粥、酪粥等補瑟徵迦用；訖娑囉粥，謂：故麻、粳米、豆子等阿毘遮嚕迦用。</p>
<p>「如前各說諸食味等，或隨方所種種有異，觀上中下而奉獻之；或有諸味眾所稱讚或自愛者應持獻佛；或有本部真言所說獻食次第宜當依之，若異彼者不得成就。食中顯者及以惡香金剛部用。</p>
<p>「前說塗香、燈食等各依本部，扇底迦等當品依之，觀真言性為喜為怒？次復觀之然成何事？復細尋察滿何等願？既觀知已前所獻食隨力獻之。</p>
<p>「於獻法中見有用迦<span class='note-inline'>(引)</span>弭迦食者應獻莎悉底食、烏路比迦食及餘力所辨食，粆糖、酪、飯、根菓、乳粥等是也。此迦<span class='note-inline'>(引)</span>弭迦食通獻一切，唯除阿毘遮嚕迦。</p>
<p>「於獻法中見有用徵質覩路食者，應以迦<span class='note-inline'>(引)</span>弭迦食中加三兩種上異飲食是也。</p>
<p>「於獻法中見有用烏肥嚕食者，以前迦<span class='note-inline'>(引)</span>弭迦食倍加多置是也。</p>
<p>「於獻法中見有用三白食者，應以乳酪蘇飯是也；復見有三甜食者，蘇蜜乳飯是也。</p>
<p>「於獻法中見有薩嚩薄底迦食者、娑也里迦食、陵祇里迦食、[卄/庇/舌]沒梨耶食、底羅比瑟吒劍食，酪飯、根菓，於前所說食中，隨取一兩味，置之稻穀花、諸花及葉，盛以大器置水滿中，遠持誦處而棄是也。</p>
<p>「於獻法中見有扇底迦食者，當用莎悉底、乳粥、稻穀花、蘇蜜乳及乳煎大麥飯、徵若布羅等食，決然除災無懷疑也。</p>
<p>「於獻法中見有補瑟徵迦食者，應用酪飯、酪粥、歡喜團、烏路比迦、粆糖、室唎吠瑟吒迦<span class='note-inline'>(引)</span>等食，決能滿願無懷疑也。</p>
<p>「於獻法中見有阿毘遮嚕迦食者，應用赤粳米飯，或用句捺囉嚩子；或染作赤色飯；或油麻餅、娑布跛迦[卄/庇/舌]沒梨也<span class='note-inline'>(二合)</span>訖娑囉粥等，決能降魔無懷疑也。</p>
<p>「若持藥叉真言無獻食法者，應依此法而奉獻之，當用赤粳米飯、根菓、蜜水及蜜粆糖、米粉餅等是也；持女天真言等應獻羹飯、豆子臛等諸甜漿水，鉢囉拏鉢哩瑟吒迦<span class='note-inline'>(引)</span>正葉味等及諸菓子。一切女天應獻是食也。</p>
<p>「欲求上成就本部獻法者，應依此獻有諸飲食根菓香等，眾所共談其味美者多而復貴，如此上味求上成就而奉獻之。如上略說諸獻食法各隨本部，所求事法皆已略陳，或於餘方飲食味異，觀其色味隨類獻之。</p>
<p>「欲獻食時先淨塗地，香水遍灑淨洗諸葉，後以蓮葉、鉢羅勢葉、諸乳樹葉，或新㲲布等敷設其上，後下諸餚饍依用此葉。</p>
<p>「扇底迦用水生諸葉及餘奇樹葉等，或芭蕉等；又補瑟徵迦用拔羅得計樹葉、閼伽樹葉，或隨時得者；又阿毘遮嚕迦用雌樹名葉，謂：芭蕉始生葉或蓮葉及苦樹葉等；又女仙真言用鉢隸迦使乾樹葉；又地居天等以草用之。</p>
<p>「求上中下法善須知解，先塗灑地後敷諸葉，當淨洗手、漱口、嚥水，次須下食。先下莎悉底迦食；次下圓根、長根菓；次下諸粥；次下羹臛；次下飯；次下乳酪，各隨本法依此下之。若作曼荼羅及擬成就諸事，得諸境界者應當倍加奉獻清淨飲食、花菓等類。</p>
<p>「初持誦時隨其所辨，隨所得味依彼本法而奉獻之。若白黑二月八日、十四日、十五日，日月蝕時、地動時廣加供養。若護摩時所須之物，先辨置於本尊主前，若持誦人每欲食時，先出一分食亦同置尊前，如先作護摩而後食者，應預作食而出置之先設供養。所辨食已，然後應當起首念誦，獻諸花藥及諸飲食，常須念之不應廢忘仍依本法。</p>
<p>「若言一時念誦，一時供養諸根菓食；若言二時念誦，二時供養；若言三時念誦，三時供養，如是依法當速成就。</p>
<p>「持誦之人不獻飲食違本部者，其人乃著魔障，身無精光風燥飢渴恒惡思想，不能成就本尊真言，皆由不獻本尊菓食。應當依前白黑二月等日廣設供養，奉獻本尊并諸眷屬。</p>
<p>「初持誦時於前等日作扇底迦食，遠持誦處四方棄之。於此不說或本部不通，縱有所通以諸下味而求上成，及所制食臭惡之類皆不應用。常獻酪飯，其諸部中求上中下扇底迦等，并通諸天真言等者應如是供養。若無本所制食，隨其所得以本部真言而真言之。『此藥香美堪奉尊主！我今奉獻垂哀愍受。』治食真言曰：</p>
<p class="dharani">「『阿<span class='note-inline'>(上)</span>歌囉　阿<span class='note-inline'>(上)</span>歌囉<span class='note-inline'>(一)</span>　薩嚩<span class='note-inline'>(同上)</span>　苾地<span class='note-inline'>(二合)</span>耶馱囉<span class='note-inline'>(二)</span>　布爾羝<span class='note-inline'>(三)</span>　莎<span class='note-inline'>(二合)</span>嚩訶<span class='note-inline'>(四)</span>』</p>
<p>「此真言遍通三部，真言食後誦所持真言食而奉獻之。」</p>
</div>
<p class='juan'>蘇悉地羯羅經卷上</p>
<div class='div-w'><p>應永二十五年二月九日大傳法院惠淳</p>
</div>
</div><!-- end of div[@id='body'] -->
</body></html>