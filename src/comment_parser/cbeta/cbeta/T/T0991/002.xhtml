<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大雲輪請雨經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu2' />大雲輪請雨經卷下</p><p class="byline">隋天竺三藏那連提耶舍譯</p><p>◎爾時世尊說是諸佛如來名已。告於無邊莊嚴海雲威德輪蓋龍王作如是言。汝大龍王。此諸佛名汝等一切諸龍眷屬。若能誦持稱彼佛名及禮拜者。一切諸龍所有苦厄。皆悉解脫普獲安樂。得安樂已即能於此閻浮提中。風雨隨時令諸藥草樹木叢林。悉皆生長五穀成熟。◎</p>
<p>◎爾時娑婆三千大千世界之主。無邊莊嚴海雲威德輪蓋龍王。復白佛言。世尊我今啟請諸佛所說陀羅尼句。令於未來末世之時。閻浮提內若有亢旱不降雨處。誦此神呪即當降雨。飢饉惡世多饒疾疫。非法亂行人民恐怖。妖星變怪災厲相續。有如是等無量苦惱。以佛力故悉得滅除。唯願世尊大慈悲愍諸眾生故。住持為說所有神呪陀羅尼句。告諸龍知能使諸天歡喜踊躍。復能破散一切諸魔。一切眾生身中所有苦難之事。并及惡星變怪災障。悉皆除滅。</p>
<p>又復如來曾說五種雨障之災。亦皆消滅彼障除已。即能使此閻浮提內雨澤以時。唯願如來為我等說。</p>
<p>爾時世尊。聞此無邊莊嚴海雲威德輪蓋龍王如是語已。即讚歎言善哉善哉汝大龍王。汝今亦如諸佛饒益一切眾生憐愍安樂。能請如來說此神呪。汝大龍王諦聽諦聽善思念之。我當為汝說於往昔從彼大悲雲生如來所聞。震吼奮迅勇猛幢陀羅尼。過去諸佛已曾宣說威神加護。我今亦當隨順而說。利益一切諸眾生故憐愍與樂。於未來世若炎旱時能令降雨。若汎雨時亦能令止。飢饉疾疫悉能除滅。普告諸龍令使知聞。復令諸天歡喜踊躍。散一切魔安隱眾生。即說呪曰。</p>
<p class="dharani">怛緻他摩訶若那<span class='note-inline'>(引)</span>婆婆<span class='note-inline'>(引)</span>薩尼<span class='note-inline'>(一)</span>尼梨低殊<span class='note-inline'>(引)</span>洛敧彌<span class='note-inline'>(去聲二)</span>提利茶<span class='note-inline'>(引)</span>毘迦囉摩跋闍羅<span class='note-inline'>(引)</span>僧伽怛膩<span class='note-inline'>(三)</span>波羅摩毘囉闍<span class='note-inline'>(四)</span>埿摩求那鷄<span class='note-inline'>(經岐反)</span>兜<span class='note-inline'>(引)</span>修梨耶<span class='note-inline'>(引)</span>波羅鞞<span class='note-inline'>(五)</span>毘摩嵐<span class='note-inline'>(引)</span>伽耶師<span class='note-inline'>(六)</span>婆囉<span class='note-inline'>(引)</span>婆囉<span class='note-inline'>(去聲七)</span>三婆囉<span class='note-inline'>(引)</span>三婆囉<span class='note-inline'>(去聲八)</span>豆潭<span class='note-inline'>(徒感反)</span>鞞<span class='note-inline'>(去聲九)</span>呵那呵那<span class='note-inline'>(十)</span>摩訶波羅薜<span class='note-inline'>(蒲詣反十一)</span>毘頭多摸訶陀迦隷<span class='note-inline'>(十二)</span>波囉若伽囉輸悌<span class='note-inline'>(十三)</span>波梨富婁那<span class='note-inline'>(引)</span>迷帝隷迷怛利<span class='note-inline'>(引)</span>帝囉<span class='note-inline'>(引)</span>摩那娑揵提<span class='note-inline'>(去聲十四)</span>彌多羅浮馱利<span class='note-inline'>(十五)</span>社羅社羅<span class='note-inline'>(十六)</span>社羅社羅<span class='note-inline'>(十七)</span>社羅浮馱利<span class='note-inline'>(十八)</span>蒲登伽俱蘇迷<span class='note-inline'>(去聲十九)</span>達捨婆利<span class='note-inline'>(二十)</span>遮鬪薨賒<span class='note-inline'>(引)</span>阿囉提<span class='note-inline'>(二十一)</span>頞瑟吒達舍毘尼迦佛陀<span class='note-inline'>(引)</span>達迷<span class='note-inline'>(去聲二十二)</span>輸頗摩帝<span class='note-inline'>(二十三)</span>分若羅翅<span class='note-inline'>(二十四)</span>叔迦羅<span class='note-inline'>(引)</span>達摩<span class='note-inline'>(引)</span>三摩泥比<span class='note-inline'>(二十五)</span>鉗毘梨<span class='note-inline'>(二十六)</span>毘羅闍悉鷄<span class='note-inline'>(經岐反二十七)</span>毘富茶毘舍沙波羅鉢帝<span class='note-inline'>(二十八)</span>尼囉蘇羅<span class='note-inline'>(引)</span>婆<span class='note-inline'>(引)</span>達彌<span class='note-inline'>(二十九)</span>薩婆盧迦<span class='note-inline'>(引)</span>匙<span class='note-inline'>(引)</span>瑟吒<span class='note-inline'>(三十)</span>失梨沙吒<span class='note-inline'>(引三十一)</span>波羅波羅婆<span class='note-inline'>(引)</span>兮唎<span class='note-inline'>(三十二)</span>阿奴<span class='note-inline'>(引)</span>怛唎<span class='note-inline'>(三十三)</span>阿僧祇<span class='note-inline'>(三十四)</span>陀囉陀囉<span class='note-inline'>(三十五)</span>地唎地唎<span class='note-inline'>(三十六)</span>豆漏豆漏<span class='note-inline'>(三十七)</span>賒塞多<span class='note-inline'>(引)</span>摩帝<span class='note-inline'>(三十八)</span>賒塞多<span class='note-inline'>(引)</span>波蔽<span class='note-inline'>(三十九)</span>遮羅遮羅<span class='note-inline'>(四十)</span>旨唎旨唎<span class='note-inline'>(四十一)</span>呪漏呪漏<span class='note-inline'>(四十二)</span>波羅遮<span class='note-inline'>(引)</span>佛陀喃<span class='note-inline'>(引南去聲)</span>摩帝<span class='note-inline'>(四十三)</span>摩訶般利若<span class='note-inline'>(引)</span>波<span class='note-inline'>(引)</span>羅<span class='note-inline'>(引)</span>蜜帝莎<span class='note-inline'>(引)</span>呵<span class='note-inline'>(四十四)</span></p>
<p>南無智海毘盧遮那藏如來。</p>
<p>南無一切諸菩提薩埵。</p>
<p>爾時一切諸龍王等。為降雨故受持此呪。若後末世惡災行時能令不起。</p>
<p>又復一切諸佛菩薩真實力故。遂復勅諸一切龍等。於閻浮提所祈請處。降澍大雨除滅五種雨之障礙。而說呪曰。</p>
<p class="dharani">多緻他<span class='note-inline'>(一)</span>娑邏娑邏<span class='note-inline'>(二)</span>四唎四唎<span class='note-inline'>(三)</span>素漏素漏<span class='note-inline'>(四)</span>那<span class='note-inline'>(引)</span>伽喃<span class='note-inline'>(去聲五)</span>闍婆闍婆<span class='note-inline'>(一句並去聲六)</span>侍毘侍毘<span class='note-inline'>(並去聲七)</span>樹附樹附<span class='note-inline'>(八)</span></p>
<p>佛實力故。大龍王等速來在於閻浮提內。所祈請處降澍大雨而說呪曰。</p>
<p class="dharani">遮羅遮羅<span class='note-inline'>(並去聲一)</span>至利至利<span class='note-inline'>(二)</span>朱漏朱漏<span class='note-inline'>(三)</span></p>
<p>佛實力故。咄諸龍王於閻浮提。請雨國內降澍大雨。而說呪曰。</p>
<p class="dharani">婆邏婆邏<span class='note-inline'>(並去聲一)</span>避利避利<span class='note-inline'>(避字並白利反二)</span>復漏復漏<span class='note-inline'>(三)</span></p>
<p>諸佛菩薩威神之力。大乘真實行業力故。諸龍王等速來至此。各各憶念諸如來法及菩薩行。起於慈心悲心喜心及以捨心。而說呪曰。</p>
<p class="dharani">婆邏婆邏<span class='note-inline'>(一)</span>毘梨毘梨<span class='note-inline'>(二)</span>蒲盧蒲盧<span class='note-inline'>(三)</span></p>
<p>大意氣龍王慈心正念妙密佛法。持大雲雨速來至此。而說呪曰。</p>
<p class="dharani">伽茶伽茶<span class='note-inline'>(一)</span>祁墀祁墀<span class='note-inline'>(二)</span>瞿厨瞿厨<span class='note-inline'>(三)</span></p>
<p>一切諸佛真實力故。大健瞋者大疾行者睒電舌者。治諸惡毒來起慈心。於閻浮提請雨國內。降澍大雨莎<span class='note-inline'>(引)</span>呵。又說呪曰。</p>
<p class="dharani">怛吒怛吒<span class='note-inline'>(吒並去聲一)</span>底致底致<span class='note-inline'>(二)</span>鬪晝鬪晝<span class='note-inline'>(三)</span></p>
<p>金剛密迹真實力故。頭上戴大摩尼天冠。蛇身相者念三寶力。於閻浮提此請雨國內降澍大雨莎<span class='note-inline'>(引)</span>呵。又說呪曰。</p>
<p class="dharani">迦羅迦羅<span class='note-inline'>(一)</span>繼利繼利<span class='note-inline'>(二)</span>句漏句漏<span class='note-inline'>(三)</span></p>
<p>佛實力故。金剛密跡勅彼一切澍大水者乘大雲者。起慈悲心悉來於此閻浮提中請雨國內。降澍大雨又說呪曰。</p>
<p class="dharani">何邏邏何邏羅<span class='note-inline'>(一)</span>兮利履兮利履<span class='note-inline'>(二)</span>候漏塿<span class='note-inline'>(婁苟反)</span>候漏塿<span class='note-inline'>(三)</span></p>
<p>三世諸佛真實力故。能令一切諸龍眷屬捨於睡眠。又說呪曰。</p>
<p class="dharani">伽磨伽磨<span class='note-inline'>(一)</span>姞寐姞寐<span class='note-inline'>(二)</span>求牟求牟<span class='note-inline'>(三)</span>莎呵</p>
<p>我勅一切諸龍王等。起大慈心為菩提本而說呪曰。</p>
<p class="dharani">那囉那囉<span class='note-inline'>(一)</span>尼梨尼梨<span class='note-inline'>(二)</span>奴漏奴漏<span class='note-inline'>(三)</span>莎呵</p>
<p>咄咄龍等種種異形。千頭可畏赤眼大力大蛇身者。我今勅汝。應當憶念最上慈悲威神功德滅煩惱者。一切諸佛如來名字。而說呪曰。</p>
<p class="dharani">揭<span class='note-inline'>(其謁反)</span>茶<span class='note-inline'>(去聲)</span>揭茶<span class='note-inline'>(一)</span>耆穉耆穉<span class='note-inline'>(二)</span>崛住崛住<span class='note-inline'>(三)</span>莎呵</p>
<p>無礙勇健奪於世間人色力者。於閻浮提請雨國內。降澍大雨而說呪曰。</p>
<p class="dharani">舍囉舍囉<span class='note-inline'>(一)</span>尸利尸利<span class='note-inline'>(二)</span>輸<span class='note-inline'>(入聲)</span>嚧輸嚧莎呵</p>
<p>一切諸天真實力故。咄諸大龍念自種姓。速來於此閻浮提中請雨國內。降澍大雨莎呵。</p>
<p>大梵天王實行力故。令諸龍王於閻浮提請雨國內。降澍大雨莎呵。</p>
<p>天主帝釋實行力故。令諸龍王於閻浮提請雨國內。降澍大雨莎呵。</p>
<p>四大天王實行力故。令諸龍王於閻浮提請雨國內。降澍大雨莎呵。</p>
<p>八人實行力故。令諸龍王於閻浮提請雨國內。降澍大雨莎呵。</p>
<p>須陀洹實行力故。令諸龍王於閻浮提請雨國內。降澍大雨莎呵。</p>
<p>斯陀含實行力故。令諸龍王於閻浮提請雨國內。降澍大雨莎呵。</p>
<p>阿那含實行力故。令諸龍王於閻浮提請雨國內降澍大雨莎呵。</p>
<p>阿羅漢實行力故。令諸龍王於閻浮提請雨國內降澍大雨莎呵。</p>
<p>辟支佛實行力故。令諸龍王於閻浮提請雨國內降澍大雨莎呵。</p>
<p>菩薩實行力故。令諸龍王於閻浮提請雨國內降澍大雨莎呵。</p>
<p>諸佛實行力故。令諸龍王於閻浮提請雨國內降澍大雨莎呵。</p>
<p>一切諸天實行力故令速除滅災障苦惱莎呵。</p>
<p>一切諸龍實行力故能速降雨潤此大地莎呵。</p>
<p>一切夜叉實行力故能速覆護一切眾生莎呵。</p>
<p>一切揵闥婆實行力故能速除滅一切眾生所有憂惱莎呵。</p>
<p>一切阿修羅實行力故能速迴轉惡星變怪莎呵。</p>
<p>一切迦樓羅實行力故於諸龍邊起大慈悲降澍大雨莎呵。</p>
<p>一切緊那羅實行力故速能滅除一切眾生諸重罪業令起踊躍莎呵。</p>
<p>一切摩睺羅伽實行力故能降大雨普使充足滅除五種雨之障礙莎呵。</p>
<p>一切善男子善女人實行力故善能覆護一切眾生莎呵。</p>
<p>又說呪曰。</p>
<p class="dharani">迦邏迦邏<span class='note-inline'>(一)</span>抧利抧利<span class='note-inline'>(二)</span>句嚧句嚧<span class='note-inline'>(去聲三)</span>陀囉陀囉<span class='note-inline'>(一)</span>地利地利<span class='note-inline'>(二)</span>豆漏豆嚧<span class='note-inline'>(三)</span>那吒那吒<span class='note-inline'>(一)</span>膩<span class='note-inline'>(年一反)</span>[口*致]膩[口*致]膩<span class='note-inline'>(二)</span>奴晝奴晝<span class='note-inline'>(三)</span></p>
<p>持大雲雨疾行之者如雲者。著雲衣者生雲中者。能作雲者雲雷響者。住雲中者雲天冠者。雲莊嚴者乘大雲者。雲中隱者雲中藏者。被雲髮者耀雲光者。雲圍遶者處大雲者。雲瓔珞者能奪五穀精氣之者。住在深山叢林中者。尊者龍母名分陀羅大雲威德喜樂尊大龍王。身體清涼持大風輪。諸佛實行力故。放六味雨而說呪曰。</p>
<p class="dharani">伽邏伽邏<span class='note-inline'>(一)</span>岐利岐利<span class='note-inline'>(二)</span>求漏求漏<span class='note-inline'>(三)</span>其利尼其利尼<span class='note-inline'>(四)</span></p>
<p class="dharani">求磨求磨求磨求磨求磨求磨求磨求磨求磨<span class='note-inline'>(凡九求磨五)</span></p>
<p>九頭龍母。勅告首冠大雲閃電華冠之者。持一切龍者服雲衣者。攝諸境界毒氣者乘雲嚴者。雷聲遠震能告諸龍者大雲圍遶者。諸佛實行力故。令閻浮提請雨國內。降澍大雨使令充足莎呵。</p>
<p>又說呪曰。</p>
<p class="dharani">野邏野邏<span class='note-inline'>(一)</span>逸利逸利<span class='note-inline'>(二)</span>喻屢喻屢<span class='note-inline'>(三)</span>樹屢樹屢<span class='note-inline'>(四)</span>嗜利嗜利<span class='note-inline'>(五)</span>社邏社邏社社邏<span class='note-inline'>(六)</span>求茶求茶求求茶<span class='note-inline'>(七)</span>伽茶伽茶<span class='note-inline'>(八)</span>耆遲耆遲<span class='note-inline'>(九)</span>呵邏呵邏<span class='note-inline'>(十)</span>醯利醯利<span class='note-inline'>(十一)</span>牟漏牟漏<span class='note-inline'>(十二)</span>多邏多邏<span class='note-inline'>(十三)</span>帝利帝利<span class='note-inline'>(十四)</span>兜漏兜漏<span class='note-inline'>(十五)</span>阿那阿那<span class='note-inline'>(十六)</span>陀呵陀呵<span class='note-inline'>(十七)</span>鉢遮鉢遮<span class='note-inline'>(十八)</span>祁利祁利<span class='note-inline'>(十九)</span>醯那醯那<span class='note-inline'>(二十)</span>求利陀<span class='note-inline'>(二十一)</span>末利陀<span class='note-inline'>(二十二)</span>鉢囉末利<span class='note-inline'>(二十三)</span></p>
<p>彌勒菩薩告勅令除一切雨障莎呵又說呪曰。</p>
<p class="dharani">佛提佛提<span class='note-inline'>(一)</span>浮佛提浮佛提<span class='note-inline'>(二)</span></p>
<p>令諸眾生持佛功德。除滅一切障業重罪。而說呪曰。</p>
<p class="dharani">陀羅尼<span class='note-inline'>(一)</span>馱離<span class='note-inline'>(二)</span>輸婆摩帝<span class='note-inline'>(三)</span>求那伽囉鉢囉鉢泥<span class='note-inline'>(四)</span>摩呵若奴盧枳<span class='note-inline'>(去聲五)</span>輸說羅<span class='note-inline'>(引)</span>達彌<span class='note-inline'>(六)</span>薩底夜波羅<span class='note-inline'>(引)</span>底若<span class='note-inline'>(七)</span>摩訶耶那殊<span class='note-inline'>(引)</span>瑟[口*致]<span class='note-inline'>(八)</span>阿殊<span class='note-inline'>(引)</span>瑟[口*致]<span class='note-inline'>(九)</span>盧歌㖿<span class='note-inline'>(引)</span>瑟[口*致]<span class='note-inline'>(十)</span>婆伽婆帝佛陀彌帝隷<span class='note-inline'>(十一)</span>阿鉢羅夜薩婆差多羅尼<span class='note-inline'>(十二)</span>叔訖離施<span class='note-inline'>(十三)</span>卑當婆離<span class='note-inline'>(十四)</span>那茶羅<span class='note-inline'>(引)</span>婆<span class='note-inline'>(引)</span>私膩<span class='note-inline'>(十五)</span>頭頭隷頭頭漏<span class='note-inline'>(十六)</span>賒摩賒摩<span class='note-inline'>(十七)</span>羶多<span class='note-inline'>(引)</span>摩那賜<span class='note-inline'>(十八)</span></p>
<p>除一切雨障莎呵。</p>
<p>三世諸佛真實力故大慈心故。正行精進心故。勅召一切諸大龍王莎呵。</p>
<p>我勅無邊海莊嚴威德輪蓋龍王。於閻浮提請雨國內降澍大雨莎呵。</p>
<p>我勅雖陀優波難陀龍王於閻浮提請雨國內降澍大雨莎呵。</p>
<p>我勅娑伽龍王於閻浮提請雨國內降澍大雨莎呵。</p>
<p>我勅阿耨達多龍王於閻浮提請雨國內降澍大雨莎呵。</p>
<p>我勅摩那斯龍王於閻浮提請雨國內降澍大雨莎呵。</p>
<p>我勅婆婁那龍王於閻浮提請雨國內降澍大雨莎呵。</p>
<p>我勅德叉迦龍王於閻浮提請雨國內降澍大雨莎呵。</p>
<p>我勅提頭賴吒龍王於閻浮提請雨國內降澍大雨莎呵。</p>
<p>我勅婆修吉龍王於閻浮提請雨國內降澍大雨莎呵。</p>
<p>我勅目真隣陀龍王於閻浮提請雨國內降澍大雨莎呵。</p>
<p>我勅伊羅跋那龍王於閻浮提請雨國內降澍大雨莎呵。</p>
<p>我勅分茶羅龍王於閻浮提請雨國內降澍大雨莎呵。</p>
<p>我勅大威光龍王於閻浮提請雨國內降澍大雨莎呵。</p>
<p>我勅威賢龍王於閻浮提請雨國內降澍大雨莎呵。</p>
<p>我勅電冠龍王於閻浮提請雨國內降澍大雨莎呵。</p>
<p>我勅大摩尼髻龍王於閻浮提請雨國內降澍大雨莎呵。</p>
<p>我勅戴摩尼髻龍王於閻浮提請雨國內降澍大雨莎呵。</p>
<p>我勅光髻龍王於閻浮提請雨國內降澍大雨莎呵。</p>
<p>我勅是等一切龍王於閻浮提請雨國內。降澍大雨訖。又說呪曰。</p>
<p class="dharani">那祇那祇瞿羅<span class='note-inline'>(引)</span>摩<span class='note-inline'>(引)</span>柰賜<span class='note-inline'>(三)</span>那伽咥<span class='note-inline'>(喜梨反四)</span>梨陀易頭摩鳩隷<span class='note-inline'>(五)</span>郁伽羅盂路曬<span class='note-inline'>(六)</span>波羅旃陀低豉<span class='note-inline'>(七)</span>毘氀姞利<span class='note-inline'>(八)</span>阿尸<span class='note-inline'>(引)</span>毘師<span class='note-inline'>(九)</span>阿咥<span class='note-inline'>(引)</span>瞿<span class='note-inline'>(十)</span>訖栗瑟那<span class='note-inline'>(去)</span>崩<span class='note-inline'>(引)</span>伽隷<span class='note-inline'>(十一)</span>旃<span class='note-inline'>(引)</span>遮隷<span class='note-inline'>(十二)</span>盧羅<span class='note-inline'>(引)</span>嗜薜<span class='note-inline'>(十三)</span>摩訶頗那<span class='note-inline'>(引)</span>呿隷呿羅<span class='note-inline'>(引)</span>波施<span class='note-inline'>(十四)</span>勞陀羅<span class='note-inline'>(引)</span>波<span class='note-inline'>(引)</span>尸膩<span class='note-inline'>(十五)</span>頭沖薜<span class='note-inline'>(十六)</span>波羅波羅<span class='note-inline'>(十七)</span>庇利庇利<span class='note-inline'>(十八)</span>富路富路<span class='note-inline'>(十九)</span>毘私<span class='note-inline'>(引)</span>哹<span class='note-inline'>(匹尤反)</span>婁闍膩<span class='note-inline'>(二十)</span>浮路浮路<span class='note-inline'>(二十一)</span>摩訶蒲祇<span class='note-inline'>(二十二)</span>摩尼達隷<span class='note-inline'>(二十三)</span>匹利匹利<span class='note-inline'>(二十四)</span>副漏副漏<span class='note-inline'>(二十五)</span>破邏破邏<span class='note-inline'>(二十六)</span>跋利沙跋利沙<span class='note-inline'>(二十七)</span>閻藍浮<span class='note-inline'>(引)</span>陀隷<span class='note-inline'>(二十八)</span>睒浮睒浮<span class='note-inline'>(二十九)</span>婆羅<span class='note-inline'>(引)</span>訶翅<span class='note-inline'>(三十)</span>那吒<span class='note-inline'>(引)</span>碪薜<span class='note-inline'>(三十一)</span>那吒<span class='note-inline'>(引)</span>碪薜<span class='note-inline'>(三十二)</span>忡忡忡忡薜<span class='note-inline'>(三十三)</span>彌伽波羅<span class='note-inline'>(引)</span>薜<span class='note-inline'>(三十四)</span>彌伽婆<span class='note-inline'>(引)</span>咥膩<span class='note-inline'>(三十五)</span>茶迦茶迦茶迦<span class='note-inline'>(三十六)</span>茶沈薜<span class='note-inline'>(三十七)</span>伽那<span class='note-inline'>(去)</span>伽那<span class='note-inline'>(去三十八)</span>尸棄膩<span class='note-inline'>(三十九)</span>迦那迦那<span class='note-inline'>(四十)</span>伽那伽那<span class='note-inline'>(四十一)</span>摩訶那伽<span class='note-inline'>(引)</span>伽那<span class='note-inline'>(去四十二)</span>尼囉<span class='note-inline'>(引)</span>怛藍<span class='note-inline'>(四十三)</span>糅<span class='note-inline'>(引)</span>波闍羅<span class='note-inline'>(四十四)</span>得迦紇唎<span class='note-inline'>(四十五)</span>摩訶那伽<span class='note-inline'>(引)</span>紇利陀<span class='note-inline'>(引)</span>曳<span class='note-inline'>(四十六)</span>瞿摩瞿摩瞿摩波<span class='note-inline'>(引)</span>耶<span class='note-inline'>(四十七)</span>頞悉低迦<span class='note-inline'>(引)</span>承伽唎<span class='note-inline'>(四十八)</span>浮承<span class='note-inline'>(引)</span>伽彌<span class='note-inline'>(四十九)</span>毘迦吒僧迦吒瞿隷<span class='note-inline'>(五十)</span>毘私孚盧闍泥<span class='note-inline'>(五十一)</span>毘折<span class='note-inline'>(時列反)</span>林<span class='note-inline'>(引)</span>婆泥<span class='note-inline'>(五十二)</span></p>
<p>我今召集此會一切諸龍王等。於閻浮提請雨國內降澍大雨。一切諸佛如來力故。三世諸佛真實力故。慈悲心故莎呵。</p>
<p>爾時世尊說此呪已告龍王言。若天旱時欲請雨者。其請雨主必於一切諸眾生等起慈悲心。若有比丘及比丘尼必須戒行本來清淨。若曾違犯尼薩耆罪乃至眾學。皆須已前七日七夜殷重懺悔。若在俗人亦須於前七日七夜。日別須受八關齋戒。乃至請雨行道之日。悉須清淨無得懈慢。當於空地實淨土上。除去沙礫無諸棘草。方十二步以為道場場中起壇方十步。壇高一尺用[牛*秦]牛糞。取新淨者周匝泥壇。於壇中央施一高座。座上敷設新青淨褥張新青帳。從高座東量三肘外。用牛糞汁畫作龍王一身三頭。亦畫彼龍左右眷屬圍遶。</p>
<p>龍王從高座南量五肘外。畫作龍王一身五頭。亦畫諸龍左右圍遶。</p>
<p>從高座西量七肘外。畫作龍王一身七頭。亦畫諸龍左右圍遶。</p>
<p>從高座北量九肘外。畫作龍王一身九頭。亦畫諸龍左右圍遶。</p>
<p>其壇四角安四華瓶各容三升。又以金精或復石黛。和水令清悉使瓶滿。種種華木諸雜華蘂插著瓶內。</p>
<p>道場四門各各置一大妙香爐。燒種種香熏陸沈水蘇合栴檀及安息等。四角各懸青幡七枚。合二十八幡各長一丈。然蘇油燈亦隨幡數。設諸雜果蘇酪乳糜安置四面。</p>
<p>諸龍王前散華燒香勿令斷絕。其果飲食及以瓶水。日別使新不得隔宿。恒以晨朝日初出時施設供具。</p>
<p>讀經之者一日三時香湯澡浴。著新青衣持齋靜思。惟食蘇酪及乳糜等粳米果菜。若大小便又須澡浴。</p>
<p>昇高座時先禮十方一切諸佛。燒香散花奉請十方一切諸佛諸大菩薩。及以一切諸天龍王。</p>
<p>其誦呪人為護身故。或呪淨水或呪白灰。自心繫念以結場界。或於一步乃至多步。若水若灰用為界畔。</p>
<p>又呪縷綖為結。繫頂及以手足。當呪水時散灑項上及灑額上。應作是念。有惡心者不得入此壇場界內。</p>
<p>其誦呪者於諸眾生恒起慈心勿生惡念。又願以此禮佛念誦及諸功德。迴施一切諸天龍王。并及含識有形之類。</p>
<p>昇法座時高聲讀誦此經及呪晝夜不絕。若一七日若二七日。遠至三七日必降甘雨。除不專念無慈心人及穢濁者。</p>
<p>佛告龍王。海水潮來尚可盈縮。此言真實決定不虛。時諸龍王蒙佛教已。歡喜踊躍頂禮奉行。</p>

<p class='juan'>大雲輪請雨經卷下</p></div>
</div><!-- end of div[@id='body'] -->
</body></html>