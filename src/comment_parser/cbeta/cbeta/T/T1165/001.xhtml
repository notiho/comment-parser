<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>聖持世陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1165 [Nos. 1162-1164]
<p class='juan'><a id='mulu1' />聖持世陀羅尼經</p><p class="byline">西天譯經三藏朝散大夫試鴻臚少卿傳法大師臣施護奉　詔譯</p>
<div class='div-jing'><p>爾時持世菩薩。白佛言世尊。若復有人受持讀誦此陀羅尼者。云何受持願佛演說。</p>
<p>爾時世尊告持世言。若復有人。於初二月白月一日。於彼獨注入海之河。乃入水中。水至乳已面東向日合掌而立。始從日出限至日沒。誦持此呪。從水出已。絕食七日。日夜誦持勿共人語。然後乃畫持世本形。將欲塗彩。用珍重心。以白栴檀香水塗絹。乃經一宿。表心供養。命畫匠師令受齋戒。澡浴新衣。起珍重心。依法莊彩。像高十肘。橫廣三肘。色彩深綠。座於蓮華。莊嚴無量。色彩鮮潔。光明如日。右手執果。左手安慰。容貌熙怡。座前龍王。手捧寶匣真珠寶瓶珊瑚碼碯金銀琉璃種種眾寶。淨心供養。上安諸天。寶雲雨網。大吉祥天手捧蓮華右邊安慰。吉祥寶掌左邊侍立。形色圓滿瓔珞嚴身。手捧蓮華作安慰相。持世之像舍利處安。閼伽香水種種細食花鬘酥油然燈供養。復用妙花酥油香燈飲食種種供養頻那及於夜伽。希無魔事。伸供養已。復用檀栴沈水及諸妙香酥香油燈無量供養。面對觀想菩薩像前。志心專注。端坐持誦。始從寅時。入於壇內。或一七日或二七日乃至一日。至日出時期願必應悉皆成就。</p>
<p>爾時世尊告持世言。若復有人。復於夜半入在水內。誦持此呪滿八百遍於當月內獲滿所願。</p>
<p>佛告持世。若復有人。復於夜半依法誦持持世菩薩。依法潔淨。於六月內。必獲所願。</p>
<p>佛告持世。若復有人。藏於財物。後時廢忘。依法誦持。財物必得。</p>
<p>佛告持世。若復有人。欲求榮位。晝入水內誦持此呪。至於夜半復用胡麻而作護摩。一粒一念一遍一燒。至八百遍。必獲大喜富貴滿足。</p>
<p>佛告持世。若復有人。用白芥子與酥相和。一念一粒一遍一燒。准前作法亦作護摩。王獲喜慶。國土無災。</p>
<p>佛告持世。若復有人。用妙乳香與酥相和而作護摩。准前作法。能息大臣所有災難。</p>
<p>佛告持世。若復有人。於夜半內。志心誦持菩薩名號。依法護淨。一七日內獲大財喜成就具足。</p>
<p>佛告持世。若復有人。白月一日起首作法。受持齋戒。於舍利處安菩薩像。依法供養。憶念誦持菩薩名號。志心期願。必現化形。於前慰安。獲不退轉。起菩薩行。</p>
<p>佛告持世。若復有人。素食梵行。斷食酒肉。日夜恒誦。獲大富貴。</p>
<p>爾時世尊說此儀軌名根本呪。即於眾會而說呪曰。</p>
<p class="dharani">曩謨<span class='note-inline'>(引)</span>囉<span class='note-inline'>(引)</span>怛曩<span class='note-inline'>(二合)</span>怛囉<span class='note-inline'>(二合)</span>夜野唵<span class='note-inline'>(引一)</span>嚩蘇馱哩<span class='note-inline'>(引)</span>薩嚩<span class='note-inline'>(二合引)</span>賀<span class='note-inline'>(引二)</span>唵<span class='note-inline'>(引)</span>洛乞叉弭<span class='note-inline'>(三合引)</span>步多攞<span class='note-inline'>(三)</span>儞嚩<span class='note-inline'>(引)</span>悉甯曳薩嚩<span class='note-inline'>(二合)</span>賀<span class='note-inline'>(引四)</span></p>
<p>爾時世尊說此呪已。告持世言。所有印法以表心法。亦名外表。作此印時。用於兩手合掌虛中。復用頭指拳在中間。無名指竪。小指如計而互相交。中指形狀直量如針。此印形相住彼八方。各各相離。此持世軌儀之印。依法結印誦持明呪。一切所願皆得成就。廣利有情。</p>
<p>爾時世尊而說呪曰。</p>
<p class="dharani">唵<span class='note-inline'>(引)</span>室哩<span class='note-inline'>(二合)</span>曳室哩<span class='note-inline'>(二合引)</span>迦哩馱曩迦哩馱<span class='note-inline'>(引)</span>禰也<span class='note-inline'>(二合)</span>迦哩薩嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊。說此呪已。告持世言。此三昧印。應先合掌。用大母指。屈入掌內。此名持世。三昧之印。</p>
<p>爾時世尊而說呪曰。</p>
<p class="dharani">唵<span class='note-inline'>(引)</span>三麼曳掃彌曳<span class='note-inline'>(二合)</span>三麼野迦哩麼賀<span class='note-inline'>(引)</span>三麼曳薩嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊告持世言。此三昧印神呪如是。</p>
<p>復次持世應用頭指。及於中指第三節屈。大母指竪。此印名為持世菩薩根本之印。召請聖賢。及送聖賢。皆作此印。</p>
<p>佛告持世。應用頭指向外橫舒。此名花印。爾時世尊而說呪曰。</p>
<p class="dharani">唵<span class='note-inline'>(引)</span>嚩蘇地薩嚩<span class='note-inline'>(二合引)</span>賀<span class='note-inline'>(引)</span></p>
<p>佛告持世。此花印呪如是受持。</p>
<p>爾時世尊復告持世。若復有人。應用中指而各橫舒。此名香印。</p>
<p>爾時世尊而說呪曰。</p>
<p class="dharani">唵<span class='note-inline'>(引)</span>嚩蘇馱哩薩嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊說此呪已。告持世言。若復有人。用無名指向外而舒。名塗香印。爾時世尊而說呪曰。</p>
<p class="dharani">唵<span class='note-inline'>(引)</span>嚩蘇麼底室哩<span class='note-inline'>(二合引)</span>曳薩嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊說此呪已。告持世言。若復有人。應用小指與大母指相捻而作。餘三指舒如三股金剛。此名燈印。</p>
<p>爾時世尊而說呪曰。</p>
<p class="dharani">唵<span class='note-inline'>(引)</span>嚩蘇馱<span class='note-inline'>(引)</span>囉抳薩嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊說此呪已。告持世言。若復有人。應用二手如掬水勢。用大母指交結過在頭指已外。此名食印。</p>
<p>爾時世尊而說呪曰。</p>
<p class="dharani">唵<span class='note-inline'>(引)</span>馱囉抳馱<span class='note-inline'>(引)</span>囉抳薩嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊說此呪已。告持世言。諸餘供養同根本印。呪加護之。若常用法。以常呪印。而加持之。</p>
<p>若復有人。彩畫持世菩薩之像。應用新絹細妙無瑕。依佛肘量。長可二尺。橫一尺。像上安佛。右邊觀音聖自在像。左邊建立金剛手像。從佛中間安持世像。像形金色。菩薩右手作施願相。莊嚴種種真珠瑠璃乃至碼碯皆用嚴飾。於下右邊安誦持人。右手頂禮。左手持冠。於白月內圖畫菩薩。於此誦持一十萬遍。隨力供養。</p>
<p>爾時世尊告持世言。若復有人將欲種田。誦持之人澡浴新衣。受持齋戒。以菩薩像安在田中。復用塗香花鬘瓔珞細妙飲食珍重供養。念菩薩名至八百遍。又於像前加持香水。誦八百遍。滿注賢瓶安在像前。令種田人及牛耒[耒*目]行列而立。以賢瓶水乃用灑之。并誦持人灑之亦爾。令誦持人繞此田地及彼人牛。行於七匝。然可下子。</p>
<p>爾時世尊告持世言。若復有人將欲收田。於地四隅安僧令齋。飲食如法。此誦持人沐浴淨衣。受持齋戒。復用尊像安置田中。復用華香燈燭飲食種種供養。誦呪加持滿八百遍。</p>
<p>復於像前香水滿瓶。誦八百遍。復加持之。菩薩尊像面東安置。塗香酥油花鬘飲食淨心供養。穀實倍增。離諸災難。</p>
<p>爾時世尊告持世言。若復有人。於此穀聚。四隅之間安四童女。著新淨衣。素食令齋。誦持此呪而加持之。穀亦增多。災難不侵。</p>
<p>復次持世。若量穀時。彼人想念菩薩尊號。若誦持人不得出聲。默念專志。量畢已來亦乃倍增。</p>
<p>佛告持世。若復有人。田初熟時。應先供養佛及聖眾。增福無量不可稱讚。</p>
<p>爾時世尊告持世言。若復有人。於收藏時。先於倉內畫二矮人。裸形大肚。手執栲栳。作瀉穀勢。穀形金色。於此倉內陳設種種。然後倉內燒眾妙香。及以眾花。閼伽香水傘蓋幢幡并諸供養。復將菩薩安於倉內。復用牛乳灑在倉內。誦持真言。除去諸物。方入財穀。吉祥無患。</p>
<p>復次持世。於此庫藏陳設新食。香花供養。受持讀誦此陀羅尼。離諸災難。復次持世。若復有人。而用綵帛書寫持世陀羅尼經。復用香熏讀誦頂戴。增福無量。息除災難。</p>
<p>佛告持世。若人誦持。應先淨心誦八百遍。此陀羅尼日三時誦。所願必應。菩薩加祐。</p>
<p>復次持世。若復有人。求諸所願。於自所止向東北隅。起聖持世菩薩形像。用妙綵帛依法圖寫。乃至工畢潔淨安置。志心供養閼伽香水塗香燒香栴檀沈水種種眾香。復用五寶及用五藥乃至五穀。閼伽之瓶以帛覆上。勿開此瓶。依法誦持此陀羅尼。一切所願悉皆滿足。財物增長。獲福無量。</p>
<p>爾時世尊。復告持世。若有眾生欲作倉庫。隨量大小。若欲取時。應用酥食供養尊像。依法誦持此陀羅尼百二十遍。滿此數足。然後方出。息除眾難。</p>
<p>爾時世尊告持世言。若復有人持財遠出。骨肉憂惱。用白莎草木濯取汁。牛黃欝金龍腦檀麝和閼伽水。畫於舶船。淨心誦持此陀羅尼。財物速至。遠路平善。增長滿足。</p>
<p>爾時世尊而說呪曰。</p>
<p class="dharani">怛儞野<span class='note-inline'>(二合)</span>他<span class='note-inline'>(引)</span>唧隷唧隷阿誐蹉阿誐蹉婆誐嚩諦</p>
<p>爾時世尊說此呪已。復告持世。此陀羅尼若有受持。能滿一切有情所願。譬如水大遍滿於地。又如日光能破諸闇。猶如月光與物清涼。爾時世尊而說呪曰。</p>
<p class="dharani">怛儞野<span class='note-inline'>(二合)</span>他<span class='note-inline'>(引)</span>馱曩努<span class='note-inline'>(一)</span>嚩嚕拏<span class='note-inline'>(二)</span>室寗<span class='note-inline'>(二合引)</span>嚩<span class='note-inline'>(三)</span>印捺囉<span class='note-inline'>(二合四)</span>室寗<span class='note-inline'>(二合引)</span>嚩<span class='note-inline'>(五)</span>蘇諦<span class='note-inline'>(引)</span>惹娑<span class='note-inline'>(引六)</span>摩努<span class='note-inline'>(引七)</span>努誐䜝<span class='note-inline'>(八)</span>唧哆野覩<span class='note-inline'>(九)</span>設哆檐<span class='note-inline'>(十)</span>薩那<span class='note-inline'>(引)</span>鉢囉<span class='note-inline'>(二合)</span>野探<span class='note-inline'>(十一)</span>野他迦<span class='note-inline'>(引)</span>楞<span class='note-inline'>(十二)</span>悉殿覩<span class='note-inline'>(十三)</span>滿怛囉<span class='note-inline'>(二合)</span>跛那<span class='note-inline'>(十四引)</span>儞賀<span class='note-inline'>(十五引)</span>怛儞野<span class='note-inline'>(二合)</span>他<span class='note-inline'>(引一)</span>佉吒佉吒<span class='note-inline'>(二)</span>契致契致<span class='note-inline'>(三)</span>具啅具啅<span class='note-inline'>(四)</span>蘇嚕蘇嚕<span class='note-inline'>(五)</span>母嚕母嚕<span class='note-inline'>(六)</span>捫左捫左<span class='note-inline'>(七)</span>曩摩哩<span class='note-inline'>(八)</span>曩摩哩<span class='note-inline'>(九)</span>泥<span class='note-inline'>(去)</span>呬泥<span class='note-inline'>(去)</span>呬<span class='note-inline'>(十)</span>捺<span class='note-inline'>(引)</span>波野<span class='note-inline'>(十一)</span>捺<span class='note-inline'>(引)</span>波野<span class='note-inline'>(十二)</span>鉢怛囉<span class='note-inline'>(三合十三)</span>底瑟姹<span class='note-inline'>(二合)</span>諦<span class='note-inline'>(十四)</span>呬囉抳野<span class='note-inline'>(二合十五)</span>蘇嚩囉拏<span class='note-inline'>(二合十六)</span>鉢囉<span class='note-inline'>(二合)</span>捺<span class='note-inline'>(引)</span>波野<span class='note-inline'>(十七)</span>娑嚩<span class='note-inline'>(二合引)</span>賀<span class='note-inline'>(引十八)</span>嚩蘇地<span class='note-inline'>(引十九)</span>娑嚩<span class='note-inline'>(二合引)</span>賀<span class='note-inline'>(引二十)</span>阿耨答半<span class='note-inline'>(二合)</span>曩<span class='note-inline'>(引)</span>野<span class='note-inline'>(二十一)</span>娑嚩<span class='note-inline'>(二合引)</span>賀<span class='note-inline'>(引二十二)</span>嚩護地<span class='note-inline'>(引二十三)</span>娑嚩<span class='note-inline'>(二合引)</span>賀<span class='note-inline'>(引二十四)</span>嚩蘇馱<span class='note-inline'>(引二十五)</span>地波哆曳<span class='note-inline'>(引二十六)</span>娑嚩<span class='note-inline'>(二合引)</span>賀<span class='note-inline'>(引二十七)</span>愚矯<span class='note-inline'>(二合二十八)</span>娑嚩<span class='note-inline'>(二合引)</span>賀<span class='note-inline'>(引二十九)</span>蘇囉鼻<span class='note-inline'>(引三十)</span>娑嚩<span class='note-inline'>(二合引)</span>賀<span class='note-inline'>(引三十一)</span>印捺囉<span class='note-inline'>(二合引)</span>野<span class='note-inline'>(三十二)</span>娑嚩<span class='note-inline'>(二合引)</span>賀<span class='note-inline'>(引三十三)</span>嚩嚕拏<span class='note-inline'>(引)</span>野<span class='note-inline'>(三十四)</span>娑嚩<span class='note-inline'>(二合引)</span>賀<span class='note-inline'>(引三十五)</span>吠<span class='note-inline'>(無蓋反)</span>室囉<span class='note-inline'>(二合)</span>摩拏<span class='note-inline'>(引)</span>野<span class='note-inline'>(三十六)</span>娑嚩<span class='note-inline'>(二合引)</span>賀<span class='note-inline'>(引三十七)</span>[寧*吉]世毘喻<span class='note-inline'>(二合引三十八)</span>尾[寧*吉]世毘藥<span class='note-inline'>(二合三十九)</span>娑嚩<span class='note-inline'>(二合引)</span>賀<span class='note-inline'>(引四十)</span></p>
<p class="dharani">塢答波<span class='note-inline'>(二合引)</span>捺演覩弭劍<span class='note-inline'>(引)</span>乞叉<span class='note-inline'>(二合)</span>曩訶阿尾囉訶曩拏謨捺演覩<span class='note-inline'>(引)</span>唵<span class='note-inline'>(引)</span>怛蘇<span class='note-inline'>(二合)</span>呬迷<span class='note-inline'>(引)</span>[寧*吉]<span class='note-inline'>(引)</span>呬捺捺<span class='note-inline'>(引)</span>波野<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊說此呪已。告持世言。此呪名為持世菩薩心陀羅尼。若復有人淨心受持此陀羅尼。憶念不忘。能滅重罪。獲福無量。捨離三惡。圓滿富貴。於諸所願無不具足。乃至究竟成無上果。</p>
<p>爾時持世菩薩及諸聖眾。聞佛所說歡喜無量。頭面禮足信受奉行。</p>

<p class='juan'>聖持世陀羅尼經</p></div>
</div><!-- end of div[@id='body'] -->
</body></html>