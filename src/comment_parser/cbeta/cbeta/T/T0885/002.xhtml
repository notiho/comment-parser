<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來金剛三業最上祕密大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu8' />佛說一切如來金剛三業最上祕密大教王經卷第二</p><p class="byline">西天譯經三藏朝奉大夫試鴻臚卿傳法大師臣施護奉　詔譯</p>
<div class='div-fen'><a id='mulu9' />
<p class='h1'>一切如來金剛三業最上甚深祕密中祕密諸佛大集會祕密精妙行分第七</p><p>爾時，世尊大毘盧遮那金剛如來又復宣說一切如來金剛三業大三昧耶最上真實大明勝行三摩地法伽陀曰：</p>

<div class="lg regular" style="margin-left:1em;"><div class='lg-row'>「諸富樂所樂，　隨意即當行，</div>
<div class='lg-row'>獲種種相應，　速成就佛性。</div>
<div class='lg-row'>又復諸富樂，　所樂隨意行，</div>
<div class='lg-row'>得本尊相應，　成自他供養。</div>
<div class='lg-row'>作苦行求法，　彼不能成就，</div>
<div class='lg-row'>諸樂隨意行，　斯為善成就。</div>
<div class='lg-row'>假使求四方，　飲食而活命，</div>
<div class='lg-row'>持誦不間斷，　得成諸富樂。</div>
<div class='lg-row'>善住身、語、心，　勤求大菩提，</div>
<div class='lg-row'>遠離夭橫怖，　當不墮地獄。</div>
<div class='lg-row'>佛菩薩所行，　最上大明行，</div>
<div class='lg-row'>謂勝法文字，　成就諸富樂。</div>
<div class='lg-row'>順行諸樂境，　即五智自在，</div>
<div class='lg-row'>菩薩常稱讚，　諸佛善所作。</div>
<div class='lg-row'>當知色三種，　成自他供養，</div>
<div class='lg-row'>一切佛敬愛，　毘盧尊出生；</div>
<div class='lg-row'>又復聲三種，　供養諸聖賢，</div>
<div class='lg-row'>一切佛敬愛，　寶幢尊出生；</div>
<div class='lg-row'>又復香三種，　供養諸佛等，</div>
<div class='lg-row'>一切佛敬愛，　無量壽出生；</div>
<div class='lg-row'>又復味三種，　供養諸聖賢，</div>
<div class='lg-row'>一切佛敬愛，　不空尊出生；</div>
<div class='lg-row'>又復觸三種，　供養於本部，</div>
<div class='lg-row'>彼諸佛金剛，　阿閦尊所得，</div>
<div class='lg-row'>彼色、聲、香等，　心常離諸結。</div>
<div class='lg-row'>一切佛世尊，　祕密真實說，</div>
<div class='lg-row'>色、聲等明句，　諦心而觀想。</div>
<div class='lg-row'>復各於本部，　觀想諸聖賢，</div>
<div class='lg-row'>住佛念相應，　作法念觀想。</div>
<div class='lg-row'>觀身、語、意業，　成金剛念觀；</div>
<div class='lg-row'>諸部念相應，　成忿怒念觀；</div>
<div class='lg-row'>賢聖念相應，　成就菩提觀。</div>
<div class='lg-row'>若住於身觀，　即身相無礙；</div>
<div class='lg-row'>若住心觀想，　心離諸有著。</div>
<div class='lg-row'>諸佛所愛樂，　住佛眼觀察，</div>
<div class='lg-row'>二處皆平等，　速成就佛性。</div>
<div class='lg-row'>吽字及唵字、　發字等儀軌，</div>
<div class='lg-row'>現五種光明，　想蓮華金剛。</div>
<div class='lg-row'>如月淨光焰，　隨意而觀想，</div>
<div class='lg-row'>佛念等相應，　觀想求菩提。</div>
<div class='lg-row'>云何佛念觀？　謂遍一切處，</div>
<div class='lg-row'>皆諸佛影像，　出現佛智雲。</div>
<div class='lg-row'>云何法念觀？　謂遍一切處，</div>
<div class='lg-row'>觀想金剛法，　出現法智雲。</div>
<div class='lg-row'>云何金剛觀？　謂遍一切處，</div>
<div class='lg-row'>想金剛薩埵，　現金剛智雲。</div>
<div class='lg-row'>云何諸部觀？　謂遍一切處，</div>
<div class='lg-row'>現本尊影像，　及本尊智雲。</div>
<div class='lg-row'>云何忿怒觀？　謂遍一切處，</div>
<div class='lg-row'>想出忿怒聲，　現忿怒智雲。</div>
<div class='lg-row'>云何菩提觀，　及彼菩提念？</div>
<div class='lg-row'>謂本金剛蓮，　二處悉平等，</div>
<div class='lg-row'>現智日金剛，　作金剛供養。</div>
<div class='lg-row'>復云何得名，　曼拏羅念觀？</div>
<div class='lg-row'>謂二處平等，　妙蓮華自在，</div>
<div class='lg-row'>出生大相應，　曼拏羅自性。</div>
<div class='lg-row'>云何身念觀？　謂一切如來，</div>
<div class='lg-row'>所有勝妙身，　五蘊性圓滿，</div>
<div class='lg-row'>彼佛身自性，　平等如是見。</div>
<div class='lg-row'>云何語念觀？　謂金剛法語，</div>
<div class='lg-row'>平等如是見，　持最上法性。</div>
<div class='lg-row'>云何心念觀？　謂普賢大心，</div>
<div class='lg-row'>普遍於一切，　住祕密根本，</div>
<div class='lg-row'>平等如是見，　持金剛大心。</div>
<div class='lg-row'>云何有情觀？　謂諸有情心、</div>
<div class='lg-row'>及彼身語業，　平等如是見，</div>
<div class='lg-row'>皆離相平等，　一切如虛空。</div>
<div class='lg-row'>復云何得名，　一切大明相？</div>
<div class='lg-row'>謂即身、語、心，　念觀相應法，</div>
<div class='lg-row'>身住妙金剛，　語、心亦如是，</div>
<div class='lg-row'>作是平等見，　名最上持妙。</div>
<div class='lg-row'>又復云何名，　三昧耶念觀？</div>
<div class='lg-row'>謂三昧文字，　清淨諸儀軌，</div>
<div class='lg-row'>如來所莊嚴，　得妙樂成就。</div>
<div class='lg-row'>又復云何名，　般若波羅蜜，</div>
<div class='lg-row'>三昧耶念觀？　謂諸法自性，</div>
<div class='lg-row'>清淨大光明，　無生、無所依，</div>
<div class='lg-row'>無智亦無得，　無因、無所生。</div>
<div class='lg-row'>又復云何名，　彼無生念觀？</div>
<div class='lg-row'>亦諸法自性，　清淨光明法，</div>
<div class='lg-row'>如虛空離相；　亦復離文字，</div>
<div class='lg-row'>無二、非無二，　無垢而寂靜。</div>
<div class='lg-row'>又復云何名，　諸部供養觀？</div>
<div class='lg-row'>謂身、心離相，　作平等供養，</div>
<div class='lg-row'>與諸部相應，　成就甘露法。</div>
<div class='lg-row'>得佛加持身、　及彼金剛心、</div>
<div class='lg-row'>最上持法語，　皆如理所得。</div>
<div class='lg-row'>身、語、心清淨，　遠離諸邪念，</div>
<div class='lg-row'>成就持明行，　得金剛不壞。」</div>
</div></div>
<div class='div-fen'><a id='mulu10' />
<p class='h1'>一切如來金剛三業最上甚深祕密中祕密諸佛大集會甘露三昧分第八</p><p>爾時，世尊寶生金剛如來安住一切如來金剛三業，於大會中向金剛手菩薩——最上自在執金剛者——稱讚勸請，作如是言：</p>

<div class="lg regular" style="margin-left:0em;"><div class='lg-row'>「大乘金剛士，　住空清淨行，</div>
<div class='lg-row'>普賢大供養，　願說最上行。</div>
<div class='lg-row'>貪、瞋、癡染性，　同入金剛乘，</div>
<div class='lg-row'>與虛空平等，　無住大供養。</div>
<div class='lg-row'>解脫道所歸，　三乘共宣說，</div>
<div class='lg-row'>佛大樂清淨，　願說供養法。</div>
<div class='lg-row'>菩提心廣大，　善轉妙法輪，</div>
<div class='lg-row'>身、語、心清淨，　歸命金剛乘。」</div>
<div class='lg-row'>爾時金剛手，　菩薩摩訶薩，</div>
<div class='lg-row'>受佛勸請已，　即說供養法：</div>
<div class='lg-row'>「遍一切虛空，　現廣大字相，</div>
<div class='lg-row'>一切灌頂義，　攝金剛寶部。</div>
<div class='lg-row'>安住三金剛，　身、語、心善樂，</div>
<div class='lg-row'>諸佛出生法，　供養諸如來。</div>
<div class='lg-row'>彼供養法者，　住身心平等，</div>
<div class='lg-row'>離著而無礙。　當了諸法性，</div>
<div class='lg-row'>遍大地方所，　一切皆清淨。</div>
<div class='lg-row'>離相而寂然，　無少法差別，</div>
<div class='lg-row'>皆是諸如來，　神通慧所作。</div>
<div class='lg-row'>祕密最上法，　從五部出生，</div>
<div class='lg-row'>當住於虛空，　觀想大智海，</div>
<div class='lg-row'>自身處月輪，　具種種嚴飾，</div>
<div class='lg-row'>住諸佛心智，　寂靜金剛界。</div>
<div class='lg-row'>想四寶莊嚴，　高廣殊妙塔，</div>
<div class='lg-row'>五種光明鬘，　清淨而圍繞。</div>
<div class='lg-row'>復想大智海，　三世無住相，</div>
<div class='lg-row'>廣大不思議，　總攝一切法。</div>
<div class='lg-row'>想自毛孔中，　現供養智雲，</div>
<div class='lg-row'>及五種蓮華，　謂青蓮華等。</div>
<div class='lg-row'>生有三種華，　從聖賢所現，</div>
<div class='lg-row'>迦哩尼迦華、　及末利迦華、</div>
<div class='lg-row'>踰體迦妙華、　迦囉尾囉等，</div>
<div class='lg-row'>一一皆殊勝，　妙香悉周遍。</div>
<div class='lg-row'>想輪曼拏羅，　具種種莊嚴，</div>
<div class='lg-row'>廣百由旬量，　周匝悉圓滿。</div>
<div class='lg-row'>金剛及蓮華、　輪并寶劍等，</div>
<div class='lg-row'>以智慧觀想，　一一於空現。</div>
<div class='lg-row'>廣俱胝由旬，　四方淨嚴飾，</div>
<div class='lg-row'>眾寶所成塔，　自性淨無垢。</div>
<div class='lg-row'>以正智觀想，　諸部供養因，</div>
<div class='lg-row'>五種勝功德，　成供養雲海。</div>
<div class='lg-row'>寶衣淨無垢，　供養求菩提，</div>
<div class='lg-row'>作五種供養，　得賢聖歡喜。</div>
<div class='lg-row'>種種最上寶，　想現而莊嚴，</div>
<div class='lg-row'>彼一切妙寶，　得最上成就，</div>
<div class='lg-row'>七寶嚴境界，　一切皆圓滿。</div>
<div class='lg-row'>安住於正慧，　種種義成就，</div>
<div class='lg-row'>最上大印相，　佛曼拏羅中，</div>
<div class='lg-row'>與諸觸相應、　及諸味成就。</div>
<div class='lg-row'>當住空觀想，　寶嚴曼拏羅，</div>
<div class='lg-row'>自體即佛身，　作廣大供養。</div>
<div class='lg-row'>彼最上祕密，　隨順一切法，</div>
<div class='lg-row'>安住加持句，　是真實供養。</div>
<div class='lg-row'>所有甘露味，　能資生智慧，</div>
<div class='lg-row'>住諸佛三業，　成就金剛智。」</div>
</div></div>
<div class='div-fen'><a id='mulu11' />
<p class='h1'>一切如來金剛三業最上甚深祕密中祕密諸佛大集會最上清淨真實三昧分第九</p>
<div class="lg regular" style="margin-left:0em;"><div class='lg-row'>爾時金剛手，　復現空字相、</div>
<div class='lg-row'>一切灌頂行、　一切勝自在，</div>
<div class='lg-row'>身、語、心相應，　三業曼拏羅，</div>
<div class='lg-row'>宣說最上法，　諸佛祕密智：</div>
<div class='lg-row'>「當住空觀想，　金剛曼拏羅，</div>
<div class='lg-row'>中現阿閦尊。　想執金剛杵，</div>
<div class='lg-row'>大焰光熾盛，　五種光圓滿，</div>
<div class='lg-row'>三世佛出生，　金剛部變化，</div>
<div class='lg-row'>身、語、心相應。　想最上金剛，</div>
<div class='lg-row'>上首禪定法，　心平等成就，</div>
<div class='lg-row'>眾祕密金剛，　能破壞一切，</div>
<div class='lg-row'>阿閦金剛生，　住諸佛境界。</div>
</div><p>「如是，名為金剛部中阿閦如來真實三昧觀想法。」</p>

<div class="lg regular" style="margin-left:0em;"><div class='lg-row'>爾時金剛手，　智解脫成就，</div>
<div class='lg-row'>自性淨無垢，　入大菩提行，</div>
<div class='lg-row'>說真實三昧，　成佛菩提法：</div>
<div class='lg-row'>「當住虛空中，　想佛曼拏羅，</div>
<div class='lg-row'>中現毘盧尊；　及想一切佛，</div>
<div class='lg-row'>與諸寶相應，　成金剛影像。</div>
<div class='lg-row'>從彼三金剛，　出一切妙寶、</div>
<div class='lg-row'>平等如意珠，　現圓滿寶海；</div>
<div class='lg-row'>諸佛大牟尼，　出生諸佛子。</div>
</div><p>「如是，名為佛部中毘盧遮那如來真實三昧一切部中大智觀想法。」</p>

<div class="lg regular" style="margin-left:0em;"><div class='lg-row'>爾時金剛手，　說染性解脫：</div>
<div class='lg-row'>「祕密淨無著，　蓮華曼拏羅。</div>
<div class='lg-row'>當住虛空中，　想大曼拏羅，</div>
<div class='lg-row'>中現無量壽，　及諸佛供養。</div>
<div class='lg-row'>祕密行相應，　及想一切教，</div>
<div class='lg-row'>此最上金剛，　相應四三昧。</div>
<div class='lg-row'>二根本相應，　能出生二種，</div>
<div class='lg-row'>觀想諸如來，　成就三金剛。</div>
</div><p>「如是，名為蓮華部中無量壽如來真實三昧觀想法。」</p>

<div class="lg regular" style="margin-left:0em;"><div class='lg-row'>爾時金剛手，　金剛明句義，</div>
<div class='lg-row'>無我智出生，　宣說如是法：</div>
<div class='lg-row'>「當住虛空中，　想佛曼拏羅，</div>
<div class='lg-row'>現不空成就，　及觀想諸佛。</div>
<div class='lg-row'>一切佛無住，　離相、諸語言、</div>
<div class='lg-row'>真妄及影像，　皆住金剛句。</div>
<div class='lg-row'>金剛手所說，　佛菩薩所生，</div>
<div class='lg-row'>彼諸佛語言，　如空淨無垢。</div>
<div class='lg-row'>說大明成就，　祕密智所覺，</div>
<div class='lg-row'>三昧句召部，　所作義真實。</div>
</div><p>「如是，名為三昧句召部中不空成就如來真實三昧觀想法。」</p>

<div class="lg regular" style="margin-left:0em;"><div class='lg-row'>爾時金剛手，　三金剛無住，</div>
<div class='lg-row'>堅固不能壞，　宣說如是義：</div>
<div class='lg-row'>「當住空觀想，　三昧曼拏羅，</div>
<div class='lg-row'>中想寶生尊，　及現諸影像。</div>
<div class='lg-row'>修瑜伽行者，　當了諸法空，</div>
<div class='lg-row'>縱說非法語，　亦得住淨智。</div>
</div><p>「如是，名為眾寶部中寶生如來金剛智莊嚴三昧觀想法。」</p>
<p>爾時，會中有菩薩名諸佛三昧金剛幢，與不可數不可計須彌山量等塵數諸菩薩摩訶薩，聞諸如來說是法已，怪未曾有，即於會中出大音聲，咸作是言：「諸佛如來大祕密主出過三界、通達世間一切諸法，云何是中言非法語得成淨智？」</p>
<p>是時世尊大毘盧遮那金剛如來即告諸菩薩言：「止。善男子！莫作是說。何以故？汝等當知彼最上祕密行即菩薩行，彼菩薩行即如來行，彼如來行即真言行。</p>
<p>「諸善男子！譬如虛空於一切處無所住相，虛空無住，諸法亦然。諸法如是，當何所住？不住欲界、不住色界、不住無色界、不住四大等。諸善男子！一切法無住，此義寂靜，當如是知。諸佛如來知諸眾生心所樂欲，隨順宣說一切法門，彼所說法猶如虛空離諸有相，如來三昧亦復無住。</p>
<p>「諸善男子！譬如有人持以箭莖鑽木出火，勤加其力煙即漸生，而後非久火方得出，出已即滅，彼所出火不住箭莖、不住其木、不住人手。諸善男子！諸佛如來所有三昧亦復如是，一切無住，非來、非去，諸法亦然。」</p>
<p>是時諸菩薩摩訶薩聞佛世尊說是法已，心生信解，歎未曾有，皆大歡喜，作是讚言：</p>

<div class="lg regular" style="margin-left:1em;"><div class='lg-row'>「廣大希有最上法，　離相寂靜如虛空，</div>
<div class='lg-row'>破諸疑網清淨門，　是故稱讚真實說。」</div>
</div></div>
<div class='div-fen'><a id='mulu12' />
<p class='h1'>一切如來金剛三業最上甚深祕密中祕密諸佛大集會觀察一切如來心分第十</p><p>爾時，世尊大毘盧遮那金剛如來而復召集諸佛如來，普令安住大三昧耶金剛真實現證菩提堅固三業諸佛如來祕密法門。如是安住已，毘盧遮那即作是言：「當說諸佛本部真實大明身語心業祕密最上成就等法。」</p>
<p>是時，金剛手菩薩摩訶薩於眾會中現大威勢，目爍光明，熾然可怖，廣視大會及十方界，出大音聲，作如是言：</p>

<div class="lg regular" style="margin-left:1em;"><div class='lg-row'>「金剛身、語、心，　住三業觀想，</div>
<div class='lg-row'>離疑惑無礙，　平等無所住。」</div>
</div><p>爾時，世尊大毘盧遮那金剛如來即入如來自性清淨波羅蜜多教金剛三摩地。從定出已，向諸如來作如是言：「阿閦佛等一切如來各能宣說無數俱胝那庾多百千大明，出生一切成就事，現諸變化，於十方界神通自在順行諸法，於五境中遊戲無礙，於真言行解脫相應。何以故？一切如來真言行法出生彼諸大持明士，而能觀察此諸如來身語心祕密大明義，照達一切最上祕密大明心，常樂趣求一切如來身語心三昧、常樂趣求一切執金剛身語心三昧、常樂趣求一切持法身語心三昧。」</p>
<p>說是法已，即以自金剛三業說大明曰：</p>
<p class="dharani">「吽唵<span class='note-inline'>(引)</span>阿<span class='note-inline'>(引)</span>莎<span class='note-inline'>(引)</span>賀<span class='note-inline'>(引)</span><span class='note-inline'>(一句)</span>」</p>
<p>說此大明時，會中一切菩薩聞已皆悉驚怖，咸各思念金剛手菩薩。</p>
<p>爾時，金剛手菩薩知是念已，即說一切如來大三昧法：</p>

<div class="lg regular" style="margin-left:1em;"><div class='lg-row'>「當住空觀想，　莊嚴曼拏羅，</div>
<div class='lg-row'>於中想吽字，　及自影像等。</div>
<div class='lg-row'>金剛大光明，　廣大不思議，</div>
<div class='lg-row'>諸佛身、語、心，　當如是觀想。</div>
<div class='lg-row'>一剎那成就，　大金剛三業，</div>
<div class='lg-row'>金剛王大士，　一切勝自在。</div>
<div class='lg-row'>自壇法自明，　出生諸儀軌，</div>
<div class='lg-row'>此攝一切明，　金剛精妙說。</div>
<div class='lg-row'>現自持明人，　四處具色相，</div>
<div class='lg-row'>三面相相應，　及想三種色。</div>
</div><p>「如是，名為虛空金剛三昧法。</p>

<div class="lg regular" style="margin-left:1em;"><div class='lg-row'>「此復說最上，　金剛祕密心，</div>
<div class='lg-row'>當住空觀想，　微妙曼拏羅。</div>
<div class='lg-row'>於中復觀想，　五鈷金剛杵，</div>
<div class='lg-row'>觀想常相應，　勿令有間斷。</div>
<div class='lg-row'>思念三金剛、　及彼金剛鉤，</div>
<div class='lg-row'>句召一切心、　及諸賢聖等。</div>
</div><p>「即說此大明曰：</p>
<p class="dharani">「吽<span class='note-inline'>(引)</span>唵<span class='note-inline'>(引)</span>阿<span class='note-inline'>(引)</span><span class='note-inline'>(一句)</span>　發吒<span class='note-inline'>(半音)</span>弱<span class='note-inline'>(仁作切下同)</span><span class='note-inline'>(二)</span>」</p>

<div class="lg regular" style="margin-left:0em;"><div class='lg-row'>「此一切金剛，　佛菩提成就，</div>
<div class='lg-row'>所有金剛部、　寶及蓮華等，</div>
<div class='lg-row'>觀想金剛鉤，　句召於諸部。</div>
<div class='lg-row'>復觀照自心，　作那吒迦法，</div>
<div class='lg-row'>於七晝夜中，　作金剛事業，</div>
<div class='lg-row'>成就身、語、心，　祕密智金剛。</div>
<div class='lg-row'>觀察諸施願，　不令生怖畏，</div>
<div class='lg-row'>施廣大成就，　心生大喜愛，</div>
<div class='lg-row'>成就佛菩薩，　一切真言行，</div>
<div class='lg-row'>若越此法者，　當壞彼壽命。」</div>
<div class='lg-row'>爾時金剛手，　調伏三界尊，</div>
<div class='lg-row'>最上大金剛，　出如是音聲：</div>
<div class='lg-row'>「乃至持明者，　三金剛智圓，</div>
<div class='lg-row'>二處得相應，　成諸供養事。</div>
<div class='lg-row'>此諸佛成就，　大明三昧法，</div>
<div class='lg-row'>入明妃自在，　想金剛相應。</div>
<div class='lg-row'>成此法即名，　三昧曼拏羅。」</div>
<div class='lg-row'>爾時金剛手，　諸如來出生，</div>
<div class='lg-row'>諸佛大灌頂，　復作如是言：</div>
<div class='lg-row'>「彼一切世界，　以此法句召，</div>
<div class='lg-row'>住大印相應，　成就一切事。</div>
<div class='lg-row'>佛真實變化，　無數億金剛，</div>
<div class='lg-row'>此名佛世尊，　菩提三昧法。</div>
<div class='lg-row'>得成就菩提，　成三金剛相，</div>
<div class='lg-row'>入金剛大士，　勝菩提心海。」</div>
</div></div>
<div class='div-fen'><a id='mulu13' />
<p class='h1'>一切如來金剛三業最上甚深祕密中祕密諸佛大集會一切如來真實三昧最上持明大士分第十一</p><p>爾時，世尊大毘盧遮那金剛如來即入一切如來最上金剛持明大士三摩地。從定出已，宣說一切如來大明金剛最上明句：「當相三金剛字最上大印，安住大智金剛一切菩提平等——所謂：唵字為智本，即身金剛平等；阿字法無我，即語金剛平等；吽字不可壞，即心金剛平等——如是三金剛平等堅固而住，即一切如來身語心所出持明大士。</p>
<p>「當觀想此bhrūṃ　字，即成虛空金剛心曼拏羅，一勃籠(二合引)<span class='note-inline'>(下同)</span>　切金剛周匝圍遶。於中復想廣大金剛智雲，即此勃籠字，是金剛智心。</p>
<p>「又復觀想此hūṃ　字、oṃ　字，成金剛曼拏羅本部，諸相一切吽　唵　圓滿。</p>
<p>「又復觀想此aṃ　字，成本尊曼拏羅，本尊賢聖諸相圓盎　滿。</p>
<p>「又復觀想此hūṃ　字、a　字，成法曼拏羅。</p>
吽　阿　<p>「如是諸字中，等知勃籠字即無所住相，從三金剛觀想出生，此等名為金剛祕密三昧心字，亦是三世諸佛最勝身語心。</p>
<p>「所謂唵字即諸佛最勝身，唵阿字即諸佛真實語，阿吽字即諸佛大智心。</p>
<p>「又復，吽字亦即無上菩提，此即一切如來無上菩提，成就聖法無想智金剛，諸佛正因果出生持明大士，如是乃得最上名稱成就大明行，現證三昧法，三種金剛堅固不壞，此名一切如來身語心三昧真實智金剛加持正因三摩地法，此法能成就一切所修行。</p>
<p>「若有行人修此法者，於寂靜處住相應觀，想如前字，是人於半月分速能成就金剛三業。</p>
<p>「復次，行人當住虛空，觀想金剛本尊最上曼拏羅從根本大明出生，持明大士說唵字，心成曼拏羅，出現五種大光明雲，中想最上大毘盧遮那如來，而復出現無數佛身，金剛光明遍照一切，此名一切如來金剛祕密身語心業金剛光明莊嚴三摩地法。若有行人修此法者，於半月中速得成就最上勝身，與佛身等堅固不壞，住壽三劫，隨順五境遊戲無礙。</p>
<p>「復次，行人當住虛空，觀想金剛最上法曼拏羅從根本大明出生，持明大士宣說阿字成曼拏羅，現大金剛五種色光，於中觀想無量壽如來從平等智正語三昧，說正法語，離諸戲論，平等堅固金剛語業，此名一切如來金剛正語三昧出生三摩地法。若有行人修此法者，即得成就金剛語業，住壽三劫，隨順五境遊戲無礙。</p>
<p>「復次，行人當住虛空，觀想最上金剛曼拏羅從根本大明出生，持明大士說吽字，心成曼拏羅，現廣大真實三昧五種光明，於中觀想大智金剛寶生如來一切金剛最勝無住，從金剛心出生三昧成就一切智功德海，為大導師，發生正智，此名一切如來金剛祕密大心三昧最上三摩地法。若有行人修此法者，即得成就金剛心業，住壽三劫，隨順五境遊戲無礙。</p>
<p>「復次，行人當住虛空，觀想khaṃ　字，成大金剛平等智曼拏羅，現一切亢　身等虛空界，皆從金剛智平等出生，於須臾間變化諸佛菩薩廣大供養，此名等虛空金剛三昧身語心安怛陀那出生莊嚴光明鬘三摩地法。若有行人修此法者，即得住劫三昧，諸佛菩薩亦不能見。</p>
<p>「復次，行人當住虛空，觀想金剛曼拏羅從根本大明出生，持明大士說㰠字，心成曼拏羅，現金剛等作諸光明，於中復想妙吉祥尊，是即報身安住身語心業金剛三昧，久已安住菩薩十地，此名最上智月菩薩三昧金剛三摩地法。若有行人修此法者，即得一切成就。</p>
<p>「復次，行人當住虛空，觀想此splī　字，從是字中出現智光，於是颯疋零(三合引)　光中即現金剛薩埵身，量等虛空，此名等虛空界金剛三昧莊嚴三摩地法。若有行人修此法者，得五種通及佛最上三昧通力，如是乃名一切成就。</p>
<p>「復次，行人當住虛空，觀想oṃ　字，即成最上佛曼拏羅，於中想現阿閦唵　如來，復現一切金剛大士，想阿閦佛現於智相，皆從阿閦如來三金剛禪定三昧出生，此名阿閦如來三昧身現證菩提最上金剛三摩地法。若有行人修此法者，即得成就阿閦如來三昧，身、語、心，常住金剛堅固，成就十方世界一切金剛供養事業。</p>
<p>「復次，行人當住虛空，觀想oṃ　字，即成最上佛曼拏羅，於中想現寶唵　生如來及現虛空金剛，想寶生佛現其寶相，皆從寶生如來三金剛禪定三昧出生，此名寶三昧自在最上金剛三摩地法。若有行人修此法者，即得成就寶生如來金剛三業，出現寶幢平等光明，成就菩提法、無我智、祕密平等無所住相。</p>
<p>「復次，行人當住虛空，觀想oṃ　字，即成最上佛曼拏羅，於中想現無量唵　壽如來作施法相，從無量壽如來三金剛禪定三昧三種金剛甘露平等出生，此名無量功德金剛光明吉祥三摩地法。若有行人修此法者，即得成就無量壽身、語、心業，復得金剛壽命平等光明，能為眾生說大乘道。</p>
<p>「復次，行人當住虛空，觀想oṃ　字，即成最上佛曼拏羅，出現金剛大青唵　蓮華，中想不空成就如來現三昧相，從不空成就如來三金剛禪定三昧平等出生，此名不空成就三昧光明最上智出生三摩地法。若有行人修此法者，成就不空金剛身語心業，得金剛不空平等光明，出生吉祥智海，利益一切眾生。</p>
<p>「復次，行人當住虛空，觀想oṃ　字，即成光明佛曼拏羅，於中想現毘盧唵　遮那如來現三身相出大金剛光明，皆從毘盧遮那如來三金剛禪定三昧平等出生，此名趣求菩提身語心最上金剛三摩地法。若有行人修此法者，即得成就毘盧遮那金剛三業，得平等光明大菩提智，成就三身堅固不壞。」</p>
<p>爾時，世尊大毘盧遮那金剛如來復說伽陀曰：</p>

<div class="lg regular" style="margin-left:1em;"><div class='lg-row'>「諸有修法者，　當起精進心，</div>
<div class='lg-row'>往詣於山中、　或曠野空舍、</div>
<div class='lg-row'>及兩河岸側、　尸陀林等處，</div>
<div class='lg-row'>當住禪定心，　隨所求作法。</div>
<div class='lg-row'>當住虛空界，　想阿閦智等，</div>
<div class='lg-row'>五種通相應，　想佛最上處，</div>
<div class='lg-row'>此名為諸佛，　最上大三昧，</div>
<div class='lg-row'>成就一切事，　大金剛智通。</div>
<div class='lg-row'>五鈷金剛杵，　五焰光莊嚴，</div>
<div class='lg-row'>五處皆相應，　金剛通出生。</div>
<div class='lg-row'>想自明大輪，　猛焰識盛光，</div>
<div class='lg-row'>五種通相應，　金剛通成就。</div>
<div class='lg-row'>想空金剛輪，　現平等佛光，</div>
<div class='lg-row'>安住佛相應，　得佛身平等。</div>
<div class='lg-row'>想曼拏羅中，　自身成毘盧，</div>
<div class='lg-row'>安住唵字心。　觀想根本識，</div>
<div class='lg-row'>寂滅金剛心，　而常所出生，</div>
<div class='lg-row'>吉祥如意寶，　諸佛勝成就。</div>
<div class='lg-row'>復想曼拏羅，　中現阿閦尊，</div>
<div class='lg-row'>安住吽字心，　現其心月相。</div>
<div class='lg-row'>復想曼拏羅，　中現無量壽，</div>
<div class='lg-row'>安住阿字心，　現金剛月相。</div>
<div class='lg-row'>此最勝三昧，　三金剛不壞，</div>
<div class='lg-row'>寂滅三昧智，　佛平等成就。</div>
<div class='lg-row'>住虛空界中，　想自曼拏羅，</div>
<div class='lg-row'>唵字身、語、心，　住堅固一劫。</div>
<div class='lg-row'>於虛空中想，　金剛曼拏羅，</div>
<div class='lg-row'>吽字身、語、心，　住堅固一劫。</div>
<div class='lg-row'>於虛空界中，　想法曼拏羅，</div>
<div class='lg-row'>阿字身、語、心，　住堅固一劫。</div>
</div><p>「如是，名為諸佛金剛三劫智三昧。若於此法得相應者，即成金剛身語心業，住堅固身，如理語言，離諸妄想，即得金剛薩埵成就。」</p>
</div>
<p class='juan'>佛說一切如來金剛三業最上祕密大教王經卷第二</p>
</div><!-- end of div[@id='body'] -->
</body></html>