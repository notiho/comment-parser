<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來金剛三業最上祕密大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu14' />佛說一切如來金剛三業最上祕密大教王經卷第三</p><p class="byline">西天譯經三藏朝奉大夫試鴻臚卿傳法大師臣施護奉　詔譯</p>
<div class='div-fen'><a id='mulu15' />
<p class='h1'>一切如來金剛三業最上甚深祕密中祕密諸佛大集會一切如來金剛相應三昧最上成就分第十二</p>
<div class="lg regular" style="margin-left:0em;"><div class='lg-row'>爾時金剛手，　菩薩摩訶薩，</div>
<div class='lg-row'>最上世所師，　最勝智成就，</div>
<div class='lg-row'>三金剛三昧，　真實智所生，</div>
<div class='lg-row'>從金剛語業，　宣說成就法：</div>
<div class='lg-row'>「等虛空三昧，　自性離疑惑，</div>
<div class='lg-row'>自性清淨法，　謂那吒迦想。</div>
<div class='lg-row'>諸欲作法者，　當詣曠野中、</div>
<div class='lg-row'>山間及樹林、　華菓茂盛處，</div>
<div class='lg-row'>當觀想矇字，　成妙吉祥身，</div>
<div class='lg-row'>住金剛三業，　廣大無邊際。</div>
<div class='lg-row'>量廣百由旬，　金剛光熾盛，</div>
<div class='lg-row'>光中現諸相，　一切所莊嚴，</div>
<div class='lg-row'>梵王、帝釋等，　不能見其身。</div>
<div class='lg-row'>此名妙吉祥，　勝金剛三昧，</div>
<div class='lg-row'>安怛陀那法，　最上三摩地。</div>
<div class='lg-row'>若欲成此法，　以五種甘露，</div>
<div class='lg-row'>和合三種鐵，　而為虞梨迦，</div>
<div class='lg-row'>三金剛不壞，　三金剛所生。</div>
<div class='lg-row'>成就此法者，　得安怛陀那，</div>
<div class='lg-row'>觀想於自心，　諸佛所不壞。</div>
<div class='lg-row'>於一剎那間，　妙吉祥出現，</div>
<div class='lg-row'>諸佛無住相，　安住佛平等。</div>
<div class='lg-row'>想從自心明，　本部法出生，</div>
<div class='lg-row'>現三十六百、　須彌量大輪、</div>
<div class='lg-row'>乃至微塵數，　熾盛金剛輪，</div>
<div class='lg-row'>彼一切皆住。</div>
</div><p>「此名金剛輪三昧三摩地法。</p>

<div class="lg regular" style="margin-left:1em;"><div class='lg-row'>「復次從心明，　想現大金剛，</div>
<div class='lg-row'>安住曼拏羅，　金剛無住相。</div>
<div class='lg-row'>心金剛平等，　現三十六百，</div>
<div class='lg-row'>一一須彌量，　乃至微塵數，</div>
<div class='lg-row'>殊妙踰室多，　諸相悉圓滿，</div>
<div class='lg-row'>於其三界中，　為最上金剛。</div>
<div class='lg-row'>彼嚕捺囉天，　一切皆歸命。</div>
</div><p>「此名金剛平等三摩地法。</p>

<div class="lg regular" style="margin-left:1em;"><div class='lg-row'>「復自心明想，　八葉金剛蓮，</div>
<div class='lg-row'>諸法無住相，　心法亦平等。</div>
<div class='lg-row'>現三十六百，　一一須彌量，</div>
<div class='lg-row'>乃至微塵數，　清淨寶蓮華，</div>
<div class='lg-row'>供養一切佛，　最上曼拏羅。</div>
</div><p>「此名蓮華平等三摩地法。</p>

<div class="lg regular" style="margin-left:1em;"><div class='lg-row'>「住三劫三昧，　隨順五種智，</div>
<div class='lg-row'>十方一切佛，　作三密承事。</div>
<div class='lg-row'>從自明觀想，　劍現五種光，</div>
<div class='lg-row'>行人執持已，　得持明自在。</div>
<div class='lg-row'>三界大供養，　梵天等歸命，</div>
<div class='lg-row'>三千界勇猛，　最上祕密尊。</div>
<div class='lg-row'>所欲行自在，　得金剛三業，</div>
<div class='lg-row'>觀想心金剛，　施如是成就。</div>
</div><p>「此名金剛劍成就三摩地法。</p>

<div class="lg regular" style="margin-left:1em;"><div class='lg-row'>「當觀想唵字，　即成虞梨迦，</div>
<div class='lg-row'>如左拏迦量，　中現本尊像，</div>
<div class='lg-row'>住心而觀想。　從本尊受已，</div>
<div class='lg-row'>行人剎那間，　與諸菩薩等，</div>
<div class='lg-row'>如日照虛空，　身紫金色相。</div>
<div class='lg-row'>復次想阿字，　亦成虞梨迦，</div>
<div class='lg-row'>如左拏迦量，　中現本尊像，</div>
<div class='lg-row'>住心而觀想。　從本尊受已，</div>
<div class='lg-row'>行人剎那間，　成就菩提智，</div>
<div class='lg-row'>如日照虛空，　身紫金色相。</div>
<div class='lg-row'>復次想吽字，　亦成虞梨迦，</div>
<div class='lg-row'>如左拏迦量，　中現本尊像，</div>
<div class='lg-row'>住心而觀想。　從本尊受已，</div>
<div class='lg-row'>行人剎那間，　成就金剛身，</div>
<div class='lg-row'>如日照虛空，　身紫金色相。</div>
<div class='lg-row'>當住空觀想，　種智曼拏羅，</div>
<div class='lg-row'>中現毘盧尊，　想手持大輪，</div>
<div class='lg-row'>輪持明成就，　安住大輪部，</div>
<div class='lg-row'>此勝智成就，　金剛智所生，</div>
<div class='lg-row'>如是大輪身，　相應而成就。</div>
<div class='lg-row'>當住空觀想，　金剛曼拏羅，</div>
<div class='lg-row'>中現阿閦尊，　手執金剛杵，</div>
<div class='lg-row'>大金剛持明，　安住金剛部，</div>
<div class='lg-row'>金剛勝成就，　金剛智所生，</div>
<div class='lg-row'>如是金剛身，　相應而成就。</div>
<div class='lg-row'>當住空觀想，　眾寶曼拏羅，</div>
<div class='lg-row'>中現寶生尊，　想手執妙寶，</div>
<div class='lg-row'>大寶生持明，　安住大寶部，</div>
<div class='lg-row'>最上寶成就，　金剛智所生，</div>
<div class='lg-row'>如是大寶身，　相應而成就。</div>
<div class='lg-row'>當住虛空中，　想法曼拏羅，</div>
<div class='lg-row'>中現無量壽，　手執大蓮華，</div>
<div class='lg-row'>大蓮華持明，　安住蓮華部，</div>
<div class='lg-row'>蓮華勝成就，　金剛智所生，</div>
<div class='lg-row'>如是妙法身，　相應而成就。</div>
<div class='lg-row'>當住空觀想，　三昧曼拏羅，</div>
<div class='lg-row'>現不空成就，　手執大利劍，</div>
<div class='lg-row'>大利劍持明，　安住三昧部，</div>
<div class='lg-row'>三昧勝成就，　金剛智所生，</div>
<div class='lg-row'>如是大三昧，　相應而成就。</div>
<div class='lg-row'>所有諸成就，　謂三叉鉤等，</div>
<div class='lg-row'>依法而所作，　得金剛相應。</div>
<div class='lg-row'>安住禪定心，　三業皆成就，</div>
<div class='lg-row'>此即名諸佛，　大金剛三昧。</div>
<div class='lg-row'>復說成就法，　諸有作法者，</div>
<div class='lg-row'>當往四衢道、　或於獨樹下，</div>
<div class='lg-row'>作金剛句召，　召集本聖土。</div>
<div class='lg-row'>然當依儀法，　隨意求成就，</div>
<div class='lg-row'>三相應大明，　最上三金剛。</div>
<div class='lg-row'>句召身、語、心，　諸佛大智慧，</div>
<div class='lg-row'>風輪曼拏羅，　佛最上句召。</div>
<div class='lg-row'>十方三昧生，　能句召一切，</div>
<div class='lg-row'>住空想三昧，　金剛句召法。</div>
<div class='lg-row'>毘盧遮那尊，　彼最上大輪，</div>
<div class='lg-row'>佛無住句召，　金剛蓮華等。</div>
<div class='lg-row'>彼三昧部法，　住三界三昧，</div>
<div class='lg-row'>具足一切相，　觀想佛影像，</div>
<div class='lg-row'>成就身、語、心，　句召等觀想，</div>
<div class='lg-row'>無數相應行，　善作一切事。</div>
<div class='lg-row'>彼圓具諸相，　身金剛觀想，</div>
<div class='lg-row'>金剛舌相應，　語金剛平等。</div>
<div class='lg-row'>三祕密供養，　諸供養中勝，</div>
<div class='lg-row'>此即一切佛，　祕密精妙法。</div>
</div><p>「此名諸佛大祕密句召三昧。</p>
<p>「若有行人求諸成就者，當於五種飲食住三昧想，是人即得成就持明、具五種通安怛陀那、金剛句召一切成就。若五種食不能具者，隨得一食亦住三昧，是人即得最上相應，諸佛如來所共加持，具一切相，自身語心金剛堅固，心智平等，戴金剛冠，最上總持。彼一切佛同此三昧能為他作最上三昧一切成就，此名一切平等智金剛三摩地法。</p>
<p>「復次，宣說三金剛三昧最上成就法。當於自舌想其吽字，即是最上金剛三昧。如是，舌根即與五種甘露相應，得三金剛不壞自性。</p>
<p>「又復當知：阿字、吒字，是即最上金剛種種相應，即得成就金剛薩埵，此名金剛甘露三昧三摩地法。</p>
<p>「又復，修習三金剛三昧最上成就者，即得最上金剛三身成就，十方諸佛如意寶海，出淨光明普遍世界，金剛自在。</p>
<p>「又復，修習輪三昧最上成就者，即於諸法平等順行成就，殑伽沙等一切三昧及一切最上持明法中為大主宰，圓滿一切勝妙三昧，住金剛身想，得安怛陀那如意自在，於一切處放千光明，悉能具足諸成就法，所有世間阿修羅、乾[寧*也]等一切乾[寧*也]眾皆悉敬伏，而為攝受，善住殑伽沙等諸佛如來三金剛無住相，是名金剛成就。</p>
<p>「以金剛眼普見一切，如運自手作諸事業一切隨意，彼金剛目觀達亦然。又於殑伽沙等剎中出大音聲，轉諸勝義，於一切處一切普聞，成就金剛耳根勝義，是即金剛語業。又能成就金剛心業，於殑伽沙等剎中了達一切眾生心行等法，是名金剛心業。又能從彼那吒迦出生殑伽沙等身住輪迴劫中，現佛雲莊嚴，作諸變化最上金剛出生，是名金剛身業，亦即金剛神通法。又能於過去諸法以三昧力悉能思念，此即名為金剛宿念。</p>
<p>「如是等名為三昧通金剛眼、耳、心、宿念、成就神通等法，諸佛神通於諸佛身平等成就，常與殑伽沙等眷屬圍繞，善行金剛身語心業，於一切世界順行金剛三昧相應成就，而能出生成就大義，即得圓滿四種三昧。</p>
<p>「了知金剛不壞事業，順行三摩地相應觀想，成就最上菩提，修習出世間法最上成就，入金剛乘，順行諸法宣說大明。自在觀想作大成就，依時依法從自大明觀想金剛影像，戴金剛冠作自在相，即得成就大智金剛。於一切處常所親近智甘露法，如是名為一切大明中真實義成就。若修習者，先當依法擇其處所，或大曠野、或復山間、或寂靜處，依彼儀軌作諸成就，而復常時勿令間斷，即得一切成就，此名諸佛大成就法。</p>
<p>「復次，行人常所親近金剛四種堅固事業，觀想三金剛身速得成就，與彼四時依法相應。</p>
<p>「復於五處依法了知已，然立期限——或七日、或半月、乃至一月——依法儀軌觀想唵字，成智金剛，於中出生金剛三昧，如諸儀軌廣大宣說。</p>
<p>「諸有修習瑜伽法者，當於日月時分如實了知，不令越法，如是即得最上祕密出生勝義相應成就。</p>
<p>「復次，宣說出世間法最勝境界佛身成就伽陀曰：</p>

<div class="lg regular" style="margin-left:2em;"><div class='lg-row'>「『佛身最上持吉祥，　三種金剛不破壞，</div>
<div class='lg-row'>安住加持祕密句，　善作金剛不壞身。</div>
<div class='lg-row'>十方一切佛如來，　三密金剛皆不壞，</div>
<div class='lg-row'>安住加持祕密句，　善作金剛最勝身。』</div>
</div><p>「復說出世間法最勝境界佛語成就伽陀曰：</p>

<div class="lg regular" style="margin-left:2em;"><div class='lg-row'>「『諸佛法語大吉祥，　三種金剛不破壞，</div>
<div class='lg-row'>安住加持祕密句，　善入金剛法語門。</div>
<div class='lg-row'>十方一切佛如來，　三種金剛皆不壞，</div>
<div class='lg-row'>安住加持祕密句，　從佛正語所出生。』</div>
</div><p>「復說出世間法最勝境界佛心成就伽陀曰：</p>

<div class="lg regular" style="margin-left:2em;"><div class='lg-row'>「『佛心金剛持吉祥，　三種金剛不破壞，</div>
<div class='lg-row'>安住加持祕密句，　善住金剛廣大心。</div>
<div class='lg-row'>十方一切佛如來，　三種金剛皆不壞，</div>
<div class='lg-row'>安住加持祕密句，　從佛心法所出生。</div>
<div class='lg-row'>佛語金剛妙法語，　金剛薩埵語亦然，</div>
<div class='lg-row'>若無智者越軌儀，　彼即一切皆破壞。』」</div>
</div></div>
<div class='div-fen'><a id='mulu16' />
<p class='h1'>一切如來金剛三業最上甚深祕密中祕密諸佛大集會金剛相應莊嚴三昧真實觀想正智三摩地分第十三</p><p>爾時，執金剛——最上智，一切真實義出生——金剛手菩薩摩訶薩歸命頂禮一切牟尼大導師，一切義堅固供養三昧真實智主，出金剛聲作如是言：</p>

<div class="lg regular" style="margin-left:0em;"><div class='lg-row'>「大哉諸佛教！　大哉大菩提！</div>
<div class='lg-row'>大哉寂靜法！　大哉真言行！</div>
<div class='lg-row'>畢竟無生法，　自性無所生，</div>
<div class='lg-row'>離疑住真實，　正智所出生。</div>
<div class='lg-row'>此諸佛所說，　一切明句法，</div>
<div class='lg-row'>金剛智供養，　三金剛不壞。</div>
<div class='lg-row'>諸佛智所得，　三金剛觀想，</div>
<div class='lg-row'>大相應持誦，　諸佛所加持。</div>
<div class='lg-row'>諸部諸明句，　住身語心相，</div>
<div class='lg-row'>大音持大明，　聞已入智海。</div>
<div class='lg-row'>三世佛出生，　大金剛三業，</div>
<div class='lg-row'>獲得無等智，　金剛明觀想。」</div>
<div class='lg-row'>復次，金剛手！　虛空智所生，</div>
<div class='lg-row'>最上最勝尊，　說金剛持誦：</div>
<div class='lg-row'>「持諸大明義，　三金剛妙相，</div>
<div class='lg-row'>三堅固不壞，　三金剛善說。</div>
<div class='lg-row'>變化有三種，　謂身、語、心業，</div>
<div class='lg-row'>諸金剛持誦，　三金剛心出。</div>
<div class='lg-row'>諸佛身、語、心，　住金剛堅固，</div>
<div class='lg-row'>最上祕密法，　勝供養儀軌。</div>
<div class='lg-row'>智金剛所說，　三金剛心等，</div>
<div class='lg-row'>依法持誦間，　此菩提平等。</div>
<div class='lg-row'>復次變化身，　別別三不壞，</div>
<div class='lg-row'>身、語、心無我，　住廣大智心。</div>
<div class='lg-row'>念廣大金剛，　畢竟而不壞，</div>
<div class='lg-row'>此即一切佛，　智眼所觀察。</div>
<div class='lg-row'>身金剛菩提，　遠離性、非性，</div>
<div class='lg-row'>此說諸佛身，　身持誦如是；</div>
<div class='lg-row'>語三昧菩提，　離聲、非聲相，</div>
<div class='lg-row'>此說語金剛，　語持誦如是；</div>
<div class='lg-row'>心三昧菩提，　住金剛心行，</div>
<div class='lg-row'>此說心金剛，　心持誦如是。</div>
<div class='lg-row'>隨諸義持誦，　非自性所行，</div>
<div class='lg-row'>三世佛亦然，　寶持誦如是。</div>
<div class='lg-row'>身現變化雲，　普遍諸佛剎，</div>
<div class='lg-row'>堅固無來去，　名不空持誦。</div>
<div class='lg-row'>祕密大明句，　最勝文字義，</div>
<div class='lg-row'>出廣大音聲，　遍聞曼拏羅。</div>
<div class='lg-row'>一切忿怒法，　三昧智所生，</div>
<div class='lg-row'>彼忿怒持誦，　祕密如是說。</div>
<div class='lg-row'>眾生住癡海，　諸欲義隨轉，</div>
<div class='lg-row'>一切處了知，　此佛部持誦；</div>
<div class='lg-row'>眾生住貪海，　貪金剛語生，</div>
<div class='lg-row'>身心住亦然，　蓮華部持誦；</div>
<div class='lg-row'>眾生瞋無住，　瞋金剛心生，</div>
<div class='lg-row'>身語住亦然，　金剛部持誦。</div>
<div class='lg-row'>三金剛三昧，　金剛三昧中，</div>
<div class='lg-row'>如是眾金剛，　那奔薩迦法。</div>
<div class='lg-row'>一切祕密主，　了貪法實義，</div>
<div class='lg-row'>菩提貪所生，　諸眾生亦爾。</div>
<div class='lg-row'>佛眼等大明，　常隨轉貪法，</div>
<div class='lg-row'>成就貪自在，　順行諸意道；</div>
<div class='lg-row'>癡法平等生，　金剛持明王，</div>
<div class='lg-row'>彼那奔薩迦，　施最上成就；</div>
<div class='lg-row'>忿怒瞋法生，　常如害怨敵，</div>
<div class='lg-row'>雖生即無住，　成就最上法。</div>
</div><p>「此名諸佛大士三昧。</p>

<div class="lg regular" style="margin-left:1em;"><div class='lg-row'>「復次說五佛，　諸部大明義。</div>
<div class='lg-row'>當住心輪中，　觀想大智輪，</div>
<div class='lg-row'>大輪曼拏羅，　想大輪明義。</div>
<div class='lg-row'>當住金剛心，　觀想智金剛，</div>
<div class='lg-row'>金剛曼拏羅，　想金剛明義。</div>
<div class='lg-row'>當住寶部心，　觀想大智寶，</div>
<div class='lg-row'>眾寶曼拏羅，　想眾寶明義。</div>
<div class='lg-row'>當住蓮華心，　觀想蓮華智，</div>
<div class='lg-row'>勝法曼拏羅，　想蓮華明義。</div>
<div class='lg-row'>當住三昧心，　觀想三昧智，</div>
<div class='lg-row'>三昧曼拏羅，　想三昧明義。</div>
<div class='lg-row'>諸曼拏羅中，　安布五佛尊，</div>
<div class='lg-row'>出現五種光，　菩提智所化。</div>
<div class='lg-row'>廣大一切明，　隨轉種種義，</div>
<div class='lg-row'>三金剛不壞，　漸廣復漸略。</div>
<div class='lg-row'>身住身自性、　心住心自相、</div>
<div class='lg-row'>語住正語言，　得最上供養。</div>
<div class='lg-row'>大輪曼拏羅，　想五種金剛，</div>
<div class='lg-row'>中現祕密主，　本尊影像等。</div>
<div class='lg-row'>本部諸大明，　四種曼拏羅，</div>
<div class='lg-row'>有其四種色，　觀想心明義。</div>
<div class='lg-row'>四金剛事業，　定金剛所作，</div>
<div class='lg-row'>此一切大明，　勝祕密常住。</div>
<div class='lg-row'>所有息災法，　當知佛眼相；</div>
<div class='lg-row'>彼增益法者，　蓮華金剛相；</div>
<div class='lg-row'>所有敬愛法，　現其廣愛相；</div>
<div class='lg-row'>諸調伏法中，　金剛忿怒相。</div>
<div class='lg-row'>此一切教中，　三祕密三身，</div>
<div class='lg-row'>一切大明中，　想那吒迦相。</div>
<div class='lg-row'>若復於世間，　欲作成就者，</div>
<div class='lg-row'>除彼不孝人、　及謗阿闍梨、</div>
<div class='lg-row'>最上極惡等，　此諸眾生類，</div>
<div class='lg-row'>雖勇猛勤求，　而不能成就。</div>
</div><p>「此名諸佛大金剛智輪三昧。</p>

<div class="lg regular" style="margin-left:1em;"><div class='lg-row'>「三界諸眾生，　住佛身觀想，</div>
<div class='lg-row'>破壞一切怨，　彼彼事成就。</div>
<div class='lg-row'>空中想大輪，　五鈷而四面，</div>
<div class='lg-row'>具足一切相。　想金剛薩埵，</div>
<div class='lg-row'>從三昧出生。　想三世佛輪，</div>
<div class='lg-row'>以右手順轉，　諸佛大力輪。</div>
<div class='lg-row'>十方諸眾生，　佛廣大身生，</div>
<div class='lg-row'>彼和合相應，　即自身遍入。</div>
<div class='lg-row'>復變化出生，　諸佛智金剛，</div>
<div class='lg-row'>忿怒忿怒部，　大惡可畏相。</div>
<div class='lg-row'>金剛手忿怒，　執種種器杖，</div>
<div class='lg-row'>起破壞惡想，　破諸大惡者。</div>
<div class='lg-row'>諸佛勝三身，　三金剛境界，</div>
<div class='lg-row'>施一切成就，　救度諸癡闇，</div>
<div class='lg-row'>七日中作法，　決定皆成就。</div>
</div><p>「此名諸佛大執金剛金剛智輪三昧三摩地行。</p>

<div class="lg regular" style="margin-left:1em;"><div class='lg-row'>「住空想大輪，　金剛光嚴飾，</div>
<div class='lg-row'>中想毘盧尊，　圓具一切相。</div>
<div class='lg-row'>三世三昧生，　金剛手大愛，</div>
<div class='lg-row'>金剛杵焰光，　觀想持於手。</div>
<div class='lg-row'>十方諸眾生，　金剛身出生，</div>
<div class='lg-row'>彼和合相應，　即自身遍入。</div>
<div class='lg-row'>諦聽諸佛勅，　身、語、心相應，</div>
<div class='lg-row'>最上金剛縛，　智出生變化。</div>
<div class='lg-row'>吉祥金剛手，　最勝大三昧，</div>
<div class='lg-row'>若有違此者，　決定皆破壞。</div>
</div><p>「此名金剛大輪佛勅三昧三摩地行。</p>

<div class="lg regular" style="margin-left:1em;"><div class='lg-row'>「住空想金剛，　佛曼拏羅中，</div>
<div class='lg-row'>忿怒王大輪，　本尊金剛等。</div>
<div class='lg-row'>一切眾生類，　三世佛出生，</div>
<div class='lg-row'>彼眾生身入，　三身曼拏羅。</div>
<div class='lg-row'>諸佛復從是，　變化所出生，</div>
<div class='lg-row'>彼焰鬘得迦，　忿怒明王相。</div>
<div class='lg-row'>三世諸眾生，　起大怨惡心，</div>
<div class='lg-row'>想忿怒破壞，　入金剛大智。</div>
</div><p>「此名一切三昧出生焰鬘得迦忿怒明王三身智金剛三摩地法。</p>

<div class="lg regular" style="margin-left:1em;"><div class='lg-row'>「身、語、心金剛，　自明義功德，</div>
<div class='lg-row'>即最上三昧，　如佛勅所轉。</div>
<div class='lg-row'>大明義作護，　勝金剛智身，</div>
<div class='lg-row'>彼一切金剛，　守護菩提義。</div>
</div><p>「此名諸佛三金剛三昧。</p>

<div class="lg regular" style="margin-left:1em;"><div class='lg-row'>「當住虛空中，　想大法金剛，</div>
<div class='lg-row'>毘盧遮那佛，　最上身出生。</div>
<div class='lg-row'>彼三身三昧，　何薩那儀軌，</div>
<div class='lg-row'>當住虛空界。　想諸佛遍滿，</div>
<div class='lg-row'>自明文字智，　觀想現心相。</div>
<div class='lg-row'>復諸佛漸略，　觀想心大明，</div>
<div class='lg-row'>心金剛所作，　遍入於三身。</div>
</div><p>「此名諸佛堅固三業金剛寶大明作光明三摩地法。</p>

<div class="lg regular" style="margin-left:1em;"><div class='lg-row'>「觀想金剛手，　具足一切相，</div>
<div class='lg-row'>諸佛所行步，　如理而順行，</div>
<div class='lg-row'>平等步相應，　觀想頂至足。</div>
</div><p>「此名諸佛自性清淨金剛海平等步順行三摩地法。</p>

<div class="lg regular" style="margin-left:1em;"><div class='lg-row'>「外曼拏羅中，　想現忿怒尊，</div>
<div class='lg-row'>金剛羯磨步，　及想於頂相。</div>
</div><p>「此名諸佛三金剛祕密主禁伏一切外道邪明呪句金剛正語三摩地法。</p>

<div class="lg regular" style="margin-left:1em;"><div class='lg-row'>「三金剛出生，　忿怒金剛相，</div>
<div class='lg-row'>出現深黃色。　想頂相高廣，</div>
<div class='lg-row'>如眾山中王，　顯出於一切。</div>
<div class='lg-row'>諸佛勇健軍，　能伏他軍眾，</div>
<div class='lg-row'>違佛三昧者，　決定當破壞。</div>
</div><p>「此名一切如來三業出生降伏他軍三摩地法。</p>

<div class="lg regular" style="margin-left:1em;"><div class='lg-row'>「住禪定正念，　警覺諸魔怨，</div>
<div class='lg-row'>此名佛世尊，　吽字金剛橛，</div>
<div class='lg-row'>五鈷金剛量，　觀想於心現。</div>
<div class='lg-row'>諸佛勇健軍，　能破壞一切，</div>
<div class='lg-row'>違佛三昧者，　決定當破壞。</div>
</div><p>「此名調伏一切癡迷怨惡最勝三摩地法。</p>

<div class="lg regular" style="margin-left:1em;"><div class='lg-row'>「諸佛息災法，　而常所利益，</div>
<div class='lg-row'>若國土境界、　聚落城邑等，</div>
<div class='lg-row'>是中凡所作，　有諸災患者，</div>
<div class='lg-row'>依儀軌作法，　遠離一切苦。</div>
<div class='lg-row'>虛空中觀想，　五鈷大金剛，</div>
<div class='lg-row'>變化作諸事，　如意寶光明。</div>
<div class='lg-row'>想現大法雲，　施作灌頂法，</div>
<div class='lg-row'>金剛禪定相，　隨所作成就，</div>
<div class='lg-row'>吉祥如意寶。　想金剛施法，</div>
<div class='lg-row'>佛雲、大法雲，　金剛手變化，</div>
<div class='lg-row'>安住三劫數，　諸佛所加持。</div>
</div><p>「此名一切佛祕密身業無相息除一切眾生苦惱金剛出生三摩地法。</p>

<div class="lg regular" style="margin-left:1em;"><div class='lg-row'>「依最勝定法，　思念而持誦，</div>
<div class='lg-row'>與諸定相應，　住佛加持力。</div>
<div class='lg-row'>金剛甘露法，　觀想金剛橛，</div>
<div class='lg-row'>十方曼拏羅，　熾盛光明相。</div>
</div><p>「此名諸佛三金剛三昧調伏世間息災金剛三摩地法。</p>

<div class="lg regular" style="margin-left:1em;"><div class='lg-row'>「當住空觀想，　息災曼拏羅，</div>
<div class='lg-row'>中想毘盧像，　安住於自心。</div>
<div class='lg-row'>復想最上眼，　遍滿於虛空。</div>
<div class='lg-row'>復於自心中，　想圓光出現，</div>
<div class='lg-row'>於自身毛孔，　出現諸佛雲。</div>
<div class='lg-row'>一一佛雲中，　施諸灌頂法，</div>
<div class='lg-row'>勝金剛三昧，　一剎那成就。</div>
</div><p>「此名諸佛三昧莊嚴雲三摩地法。</p>

<div class="lg regular" style="margin-left:1em;"><div class='lg-row'>「住空想滿月，　成外曼拏羅，</div>
<div class='lg-row'>中現持法像，　安住於自心。</div>
<div class='lg-row'>復想半拏囉，　遍滿虛空界。</div>
<div class='lg-row'>想圓光出現，　如意寶光明，</div>
<div class='lg-row'>身、語、心無住，　作廣大變化。</div>
<div class='lg-row'>身諸毛孔中，　想寶雲出現，</div>
<div class='lg-row'>復想大法雲，　作諸灌頂事。</div>
<div class='lg-row'>最上定金剛，　作一切成就，</div>
<div class='lg-row'>吉祥如意寶，　金剛成就法。</div>
</div><p>「此名法雲三昧莊嚴三摩地法。</p>

<div class="lg regular" style="margin-left:1em;"><div class='lg-row'>「住空想金剛，　半月曼拏羅，</div>
<div class='lg-row'>現金剛法像，　住自心大義。</div>
<div class='lg-row'>諸佛菩薩等，　滿空曼拏羅，</div>
<div class='lg-row'>五種光相應，　入大法光明，</div>
<div class='lg-row'>於一剎那間，　得諸佛成就。</div>
<div class='lg-row'>妙吉祥相應，　成就諸事業，</div>
<div class='lg-row'>得歡喜施我，　最上大灌頂，</div>
<div class='lg-row'>諸世間敬愛，　出現而觀照。</div>
</div><p>「此名寶雲三昧莊嚴三摩地法。</p>

<div class="lg regular" style="margin-left:1em;"><div class='lg-row'>「當住空觀想，　火焰曼拏羅。</div>
<div class='lg-row'>於中復觀想，　金剛囉剎娑，</div>
<div class='lg-row'>執種種器仗，　現大忿怒相。</div>
<div class='lg-row'>豺狼等諸獸、　迦迦等飛鳥，</div>
<div class='lg-row'>想此等諸類。　亦現曼拏羅，</div>
<div class='lg-row'>常食三種物，　謂嚕地囉等。</div>
<div class='lg-row'>此住佛三昧，　破壞諸惡者，</div>
<div class='lg-row'>世間諸所有，　不信深妙法，</div>
<div class='lg-row'>違諸佛三昧，　決定當破壞。</div>
</div><p>「此名金剛三昧雲莊嚴三摩地法。</p>

<div class="lg regular" style="margin-left:1em;"><div class='lg-row'>「當住虛空中，　想吠嚕左那，</div>
<div class='lg-row'>處空而清淨，　如秋月光明，</div>
<div class='lg-row'>三面三種色，　謂白、黑、赤等，</div>
<div class='lg-row'>頂戴寶髻冠，　一切所嚴飾。</div>
<div class='lg-row'>復想嚩日哩，　三面三種色，</div>
<div class='lg-row'>謂黑、赤、白等，　頂戴寶髻冠，</div>
<div class='lg-row'>手持大光炬，　普照諸世界。</div>
<div class='lg-row'>復想囉儗拏，　三面三種色，</div>
<div class='lg-row'>所謂赤、黑、白，　頂戴寶髻冠，</div>
<div class='lg-row'>若依法觀想，　決定得成就。</div>
<div class='lg-row'>復想路左曩，　救諸眾生相，</div>
<div class='lg-row'>三面三種色，　所謂白、黑、赤，</div>
<div class='lg-row'>一切所莊嚴，　依法而觀想。</div>
<div class='lg-row'>復想大明妃，　朅惹泥怛哩，</div>
<div class='lg-row'>現三面三色，　所謂黑、赤、白，</div>
<div class='lg-row'>如本部儀軌，　依法而觀想。</div>
<div class='lg-row'>復想大明妃，　嚩吾泥怛哩，</div>
<div class='lg-row'>現三面三色，　所謂赤、黑、白，</div>
<div class='lg-row'>如本部儀軌，　依法而觀想。</div>
<div class='lg-row'>復想持金剛，　烏咄鉢羅像，</div>
<div class='lg-row'>現三面三色，　所謂黃、黑、白，</div>
<div class='lg-row'>依法而觀想，　得成就大智。</div>
<div class='lg-row'>想焰鬘得迦，　大忿怒明王，</div>
<div class='lg-row'>有六臂三面，　執本部器仗，</div>
<div class='lg-row'>現大惡可怖，　利牙而忿怒，</div>
<div class='lg-row'>現大黑色相，　依法而觀想。</div>
<div class='lg-row'>復想無能勝，　大忿怒明王，</div>
<div class='lg-row'>大焰光三面，　出現大笑相，</div>
<div class='lg-row'>有廣大光明，　依法而觀想。</div>
<div class='lg-row'>復觀想馬頭，　大忿怒明王，</div>
<div class='lg-row'>想現其三面，　作極惡步勢，</div>
<div class='lg-row'>身赤如劫火，　常所出光明，</div>
<div class='lg-row'>現大可畏相，　依法而觀想。</div>
<div class='lg-row'>復次當觀想，　甘露軍拏利，</div>
<div class='lg-row'>大忿怒明王，　身大熾盛光，</div>
<div class='lg-row'>及金剛火焰，　現忿怒威光，</div>
<div class='lg-row'>作大可畏相，　依法而觀想。</div>
<div class='lg-row'>復觀想吒枳，　大忿怒明王，</div>
<div class='lg-row'>現三面三目，　具莊嚴四臂，</div>
<div class='lg-row'>如本部儀軌，　依法而觀想。</div>
<div class='lg-row'>復觀想大力，　大忿怒明王，</div>
<div class='lg-row'>想現其三面，　作怖三界相，</div>
<div class='lg-row'>調伏諸惡者，　威光大忿怒，</div>
<div class='lg-row'>如本部儀軌，　依法而觀想。</div>
<div class='lg-row'>復次當觀想，　彼儞羅難拏，</div>
<div class='lg-row'>大忿怒明王，　三金剛出生，</div>
<div class='lg-row'>想現其三面，　利牙而外出，</div>
<div class='lg-row'>身出熾盛光，　作怖三界相，</div>
<div class='lg-row'>如本部儀軌，　依法而觀想。</div>
<div class='lg-row'>復觀想不動，　大忿怒明王，</div>
<div class='lg-row'>金剛所出生，　想有其三面，</div>
<div class='lg-row'>現可愛善相，　手持劍及索，</div>
<div class='lg-row'>如本部儀軌，　依法而觀想。</div>
<div class='lg-row'>復想大明輪，　大忿怒明王，</div>
<div class='lg-row'>現金剛三面，　出光明熾盛，</div>
<div class='lg-row'>一字大頂相，　作普遍變化，</div>
<div class='lg-row'>安住曼拏羅，　如儀軌觀想。</div>
<div class='lg-row'>復想降三界，　大忿怒明王，</div>
<div class='lg-row'>三面熾盛光，　現廣大怖相，</div>
<div class='lg-row'>最上智所持，　禪定所出生，</div>
<div class='lg-row'>現最勝頂相，　廣大光明聚，</div>
<div class='lg-row'>此三昧自在，　別別而觀想。</div>
<div class='lg-row'>如是十忿怒，　最上大明王，</div>
<div class='lg-row'>如儀軌所說，　彼等諸相分，</div>
<div class='lg-row'>及本部大明，　咸各現忿怒，</div>
<div class='lg-row'>大我自在相，　調伏於一切，</div>
<div class='lg-row'>此名勝金剛，　出生觀想法。</div>
<div class='lg-row'>復說三摩地，　最勝觀想法。</div>
<div class='lg-row'>當住空觀想，　大輪曼拏羅，</div>
<div class='lg-row'>中想大毘盧，　現本尊影像，</div>
<div class='lg-row'>自心月清淨，　現種種光明，</div>
<div class='lg-row'>大圓鏡出生，　三界曼拏羅，</div>
<div class='lg-row'>安住菩提觀，　一切所莊嚴。</div>
<div class='lg-row'>諸佛大自在，　諸世間敬愛，</div>
<div class='lg-row'>最上定金剛，　依法而觀想。</div>
</div><p>「此名毘盧遮那金剛敬愛三昧出生三摩地法。</p>

<div class="lg regular" style="margin-left:1em;"><div class='lg-row'>「當住空觀想，　金剛曼拏羅，</div>
<div class='lg-row'>中現金剛尊，　金剛部影像，</div>
<div class='lg-row'>自身忿怒相，　熾盛光可怖，</div>
<div class='lg-row'>圓具一切相，　一切所莊嚴。</div>
<div class='lg-row'>大智寂靜句，　得金剛自性，</div>
<div class='lg-row'>金剛大自在，　諸眾生敬愛，</div>
<div class='lg-row'>定金剛所照，　依法而觀想。</div>
</div><p>「此名金剛三昧出生金剛行三摩地法。</p>

<div class="lg regular" style="margin-left:1em;"><div class='lg-row'>「當住空觀想，　大法曼拏羅，</div>
<div class='lg-row'>中現大法尊，　蓮華部影像，</div>
<div class='lg-row'>自身持善相，　一切所莊嚴。</div>
<div class='lg-row'>光明雲大輪，　想廣大變化，</div>
<div class='lg-row'>諸法大自在，　三金剛出生，</div>
<div class='lg-row'>大智海莊嚴，　依法而觀想。</div>
</div><p>「此名大法三昧出生大法行三摩地法。</p>

<div class="lg regular" style="margin-left:1em;"><div class='lg-row'>「當住空觀想，　滿月曼拏羅，</div>
<div class='lg-row'>現佛眼菩薩，　本部中影像，</div>
<div class='lg-row'>住女人色相，　現廣大妙眼，</div>
<div class='lg-row'>種種寶莊嚴，　諸分皆圓滿。</div>
<div class='lg-row'>想手持大輪，　敬愛於三界，</div>
<div class='lg-row'>一切成就智，　輪如意寶光，</div>
<div class='lg-row'>如本部儀軌，　依法而觀想。</div>
</div><p>「此名佛眼三昧最上大手三摩地法。</p>

<div class="lg regular" style="margin-left:1em;"><div class='lg-row'>「當住空觀想，　滿月曼拏羅，</div>
<div class='lg-row'>摩摩枳菩薩，　本部中影像，</div>
<div class='lg-row'>住女人色相，　現廣大妙眼，</div>
<div class='lg-row'>如青蓮色光，　諸分皆圓滿。</div>
<div class='lg-row'>持眾色蓮華，　三界所歸敬，</div>
<div class='lg-row'>成就佛菩薩，　祕密大金剛，</div>
<div class='lg-row'>如本部儀軌，　依法而觀想。</div>
</div><p>「此名虛空三昧光明雲金剛大笑三摩地法。</p>

<div class="lg regular" style="margin-left:1em;"><div class='lg-row'>「當住空觀想，　大法曼拏羅，</div>
<div class='lg-row'>現白衣菩薩，　本部中影像，</div>
<div class='lg-row'>住女人色相，　現廣大妙眼，</div>
<div class='lg-row'>蓮華妙寶相，　諸分皆圓滿。</div>
<div class='lg-row'>手持赤蓮華，　最上法出生，</div>
<div class='lg-row'>金剛蓮華愛，　一切所莊嚴，</div>
<div class='lg-row'>如本部儀軌，　依法而觀想。</div>
</div><p>「此名法智善作最上祕密金剛三昧法平等真實現證菩提金剛出現三摩地法。</p>

<div class="lg regular" style="margin-left:1em;"><div class='lg-row'>「當住空觀想，　金剛曼拏羅，</div>
<div class='lg-row'>中想多羅尊，　本部中影像，</div>
<div class='lg-row'>住女人色相，　其身作黃色，</div>
<div class='lg-row'>種種所莊嚴。　現廣大妙眼，</div>
<div class='lg-row'>諸分皆圓滿，　持黃色蓮華，</div>
<div class='lg-row'>金剛定所生，　一切皆歸敬。</div>
</div><p>「此名多羅尊最上大三昧三摩地法。</p>
<p>「復說十忿怒明王觀想法：</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>現焰鬘得迦，　忿怒明王像，</div>
<div class='lg-row'>有焰光熾盛，　大忿怒怖畏，</div>
<div class='lg-row'>赤目而利牙，　手執大利劍，</div>
<div class='lg-row'>頂戴毘盧冠，　心住金剛喜，</div>
<div class='lg-row'>如是忿怒王，　三昧智金剛。</div>
</div><p>「此名焰鬘得迦變化光明莊嚴三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>想現無能勝，　忿怒明王像，</div>
<div class='lg-row'>出焰光熾盛，　以蛇為絡腋，</div>
<div class='lg-row'>面現於白色，　大惡忿怒相，</div>
<div class='lg-row'>戴阿閦佛冠，　心住金剛喜，</div>
<div class='lg-row'>如是忿怒王，　三昧智所覺。</div>
</div><p>「此名無能勝金剛莊嚴三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>中觀想馬頭，　忿怒明王像，</div>
<div class='lg-row'>出焰光熾盛，　面現於赤色，</div>
<div class='lg-row'>作廣大變化，　現大惡步勢，</div>
<div class='lg-row'>戴無量壽冠，　心住金剛喜，</div>
<div class='lg-row'>如是忿怒王，　持金剛三昧。</div>
</div><p>「此名馬頭明王出生三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>甘露軍拏利，　忿怒明王像，</div>
<div class='lg-row'>出焰光熾盛，　遍現金剛雲，</div>
<div class='lg-row'>面極惡黑色，　利牙而忿怒，</div>
<div class='lg-row'>戴阿閦佛冠，　心喜相忿怒，</div>
<div class='lg-row'>如是忿怒王，　三昧行所生。</div>
</div><p>「此名甘露軍拏利三昧金剛三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>中觀想吒枳，　忿怒明王像，</div>
<div class='lg-row'>身出金剛光，　一切所莊嚴，</div>
<div class='lg-row'>現大惡忿怒，　作大怖畏相，</div>
<div class='lg-row'>戴阿閦佛冠，　歡喜心常轉，</div>
<div class='lg-row'>如是忿怒王，　三昧行所生。</div>
</div><p>「此名禪定金剛正智主三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>中觀想大力，　忿怒明王像，</div>
<div class='lg-row'>出焰光熾盛，　三金剛輪圍，</div>
<div class='lg-row'>忿怒持羂索，　想大力金剛，</div>
<div class='lg-row'>戴阿閦佛冠，　歡喜心常轉，</div>
<div class='lg-row'>如是忿怒王，　三昧行所生。</div>
</div><p>「此名大力明王三金剛三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>現儞羅難拏，　忿怒明王像，</div>
<div class='lg-row'>利牙而黑色，　常住忿怒相，</div>
<div class='lg-row'>出焰光熾盛，　觀想金剛杖，</div>
<div class='lg-row'>戴阿閦佛冠，　歡喜心常轉，</div>
<div class='lg-row'>如是忿怒王，　三昧行所生。</div>
</div><p>「此名最上大金剛杖三昧三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>中現不動尊，　忿怒明王像，</div>
<div class='lg-row'>純一忿怒相，　持劍索器仗，</div>
<div class='lg-row'>出焰光熾盛，　想不動金剛，</div>
<div class='lg-row'>戴阿閦佛冠，　歡喜心常轉，</div>
<div class='lg-row'>如是忿怒王，　三昧行所生。</div>
</div><p>「此名金剛界平等步順行三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>中現大明輪，　忿怒明王像，</div>
<div class='lg-row'>諸相悉圓滿，　輪光焰圍繞，</div>
<div class='lg-row'>住頂輪三昧，　作廣大變化，</div>
<div class='lg-row'>戴阿閦佛冠，　歡喜心常轉，</div>
<div class='lg-row'>如是忿怒王，　三昧行所生。</div>
</div><p>「此名大明輪明王三昧大力頂輪金剛三摩地法。</p>

<div class="lg regular" style="margin-left:1em;"><div class='lg-row'>「想虛空金剛，　日輪曼拏羅，</div>
<div class='lg-row'>中現降三界，　忿怒明王像，</div>
<div class='lg-row'>利牙焰光聚，　變化金剛雲，</div>
<div class='lg-row'>手出金剛光，　觀想得成就，</div>
<div class='lg-row'>戴阿閦佛冠，　歡喜心常轉，</div>
<div class='lg-row'>如是忿怒王，　三昧行所生。</div>
<div class='lg-row'>此名降三界，　明王三昧觀。</div>
<div class='lg-row'>想三摩地法，　此諸忿怒王，</div>
<div class='lg-row'>歡喜心常轉。　滅忿怒相已，</div>
<div class='lg-row'>安住諸佛輪，　皆從三摩地，</div>
<div class='lg-row'>金剛智所生，　悉住曼拏羅，</div>
<div class='lg-row'>作金剛成就。」</div>
</div></div>
<div class='div-fen'><a id='mulu17' />
<p class='h1'>一切如來金剛三業最上甚深祕密中祕密諸佛大集會身語心未曾有大明句召尾日林毘多王最勝三摩地分第十四</p><p>爾時，世尊大毘盧遮那金剛如來——諸佛大祕密主——即入最上執金剛息災三昧大三摩地。從定出已，以金剛三業說此一切如來明妃佛眼菩薩大明曰：</p>
<p class="dharani">「唵<span class='note-inline'>(引)</span><span class='note-inline'>(一句)</span>　婆誐嚩底<span class='note-inline'>(二)</span>　嚕嚕颯頗<span class='note-inline'>(二合)</span>嚕<span class='note-inline'>(三)</span>　入嚩<span class='note-inline'>(二合引)</span>羅底瑟吒<span class='note-inline'>(二合)</span><span class='note-inline'>(四)</span>　悉馱路左儞薩哩嚩<span class='note-inline'>(二合)</span>阿哩他<span class='note-inline'>(二合)</span>娑<span class='note-inline'>(引)</span>達儞莎<span class='note-inline'>(引)</span>賀<span class='note-inline'>(引)</span><span class='note-inline'>(五)</span>」</p>
<p>說此大明時，一切聞者心生歡喜，皆悉思念諸佛金剛，而此大明能成就一切事、能圓滿一切願、能為世間作息災法、所作事業無不成就、乃至欲捨壽命者以此明力故復得壽命，此即金剛三昧正所宣說。</p>
<p>爾時，世尊復入三身平等忿怒金剛離性非性金剛三昧三摩地。從定出已，以金剛三業說此一切執金剛上首明妃摩摩枳菩薩大明曰：</p>
<p class="dharani">「唵<span class='note-inline'>(引)</span><span class='note-inline'>(一句)</span>　商葛哩<span class='note-inline'>(引)</span><span class='note-inline'>(二)</span>　扇<span class='note-inline'>(引)</span>底葛哩<span class='note-inline'>(引)</span><span class='note-inline'>(三)</span>　屈吒屈吒<span class='note-inline'>(四)</span>　屈致儞<span class='note-inline'>(引)</span><span class='note-inline'>(五)</span>　伽<span class='note-inline'>(引)</span>怛野伽<span class='note-inline'>(引)</span>怛野<span class='note-inline'>(六)</span>　屈致儞<span class='note-inline'>(引)</span>莎<span class='note-inline'>(引)</span>賀<span class='note-inline'>(引)</span><span class='note-inline'>(七)</span>」</p>
<p>說此大明時，所有三金剛不壞金剛大士作熙怡眼瞻仰諸佛，歡喜思念心金剛如來，金剛擁護法常所相應，而能成就一切事業，常以大力作金剛護，普令一切遠離怖畏。</p>
<p>爾時，世尊復入大蓮華三昧觀照三摩地。從定出已，以金剛三業說此一切法三昧上首明妃白衣菩薩大明曰：</p>
<p class="dharani">「唵<span class='note-inline'>(引)</span><span class='note-inline'>(一句)</span>　葛致<span class='note-inline'>(引)</span>尾葛致<span class='note-inline'>(引)</span><span class='note-inline'>(二)</span>　儞葛致<span class='note-inline'>(引)</span><span class='note-inline'>(三)</span>　葛啗葛致<span class='note-inline'>(四)</span>　葛嚕吒尾哩曳<span class='note-inline'>(二合引)</span>莎<span class='note-inline'>(引)</span>賀<span class='note-inline'>(引)</span><span class='note-inline'>(五)</span>」</p>
<p>說此大明時，所有最上持法金剛大士住歡喜心，思念法語金剛如來，成就金剛增益法，常所增益廣大法藏，而此大明能成就一切事，諸有持誦者速得成就法語金剛。</p>
<p>爾時，世尊復入普遍金剛三摩地。從定出已，以金剛三業說此羯磨大三昧上首明妃多羅菩薩大明曰：</p>
<p class="dharani">「唵<span class='note-inline'>(引)</span><span class='note-inline'>(一句)</span>　多<span class='note-inline'>(引)</span>哩<span class='note-inline'>(引)</span><span class='note-inline'>(二)</span>　咄多<span class='note-inline'>(引)</span>哩<span class='note-inline'>(引)</span><span class='note-inline'>(三)</span>　咄哩<span class='note-inline'>(引)</span>莎<span class='note-inline'>(引)</span>賀<span class='note-inline'>(引)</span><span class='note-inline'>(四)</span>」</p>
<p>說此大明時，所有諸佛所生大士住歡喜智，思念身金剛如來，諸佛金剛大勇健軍於眾生界普令成就勝上事業，於剎那間悉令敬愛。</p>

<p class='juan'>佛說一切如來金剛三業最上祕密大教王經卷第三</p></div>
</div><!-- end of div[@id='body'] -->
</body></html>