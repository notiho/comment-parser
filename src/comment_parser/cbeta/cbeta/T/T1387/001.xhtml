<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說栴檀香身陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1387
<div class='div-jing'>
<p class='juan'><a id='mulu1' />佛說栴檀香身陀羅尼經</p><p class="byline">西天譯經三藏朝散大夫試光祿卿明教大師臣法賢奉　詔譯</p><p>爾時世尊告阿難言。有陀羅尼名栴檀香身。是陀羅尼有大威力。能與眾生廣大福聚。若復有人得此陀羅尼。發至誠心讀誦受持堅固不退。是人所有極重宿業悉得消滅。當來獲得殊勝果報。又復有人欲見觀自在菩薩者。先於清淨之處持誦精熟。然後擇吉祥日。日初出時用白檀香塗曼拏羅。於中焚栴檀香獻殊妙花。即起首誦陀羅尼八千遍。得數滿已即於曼拏羅前。鋪吉祥草虔心而臥。如是經於七日。即得菩薩出現本身。令持誦人所求成就。又復有人以業報故。身患㾢病及惡瘡癬。即於佛前誦陀羅尼三遍。加持瞿摩夷及香泥。作曼拏羅供養佛已。然取曼拏羅香泥塗於已身。所患瘡癩速得除瘥。乃至宿業亦得除滅。即說陀羅尼曰。</p>
<p class="dharani">那莫室贊<span class='note-inline'>(二合)</span>那曩<span class='note-inline'>(引)</span>誐野<span class='note-inline'>(一)</span>怛他<span class='note-inline'>(引)</span>誐多<span class='note-inline'>(引)</span>野<span class='note-inline'>(二)</span>阿囉曷<span class='note-inline'>(二合)</span>帝<span class='note-inline'>(引)</span>三藐訖三<span class='note-inline'>(二合)</span>沒馱<span class='note-inline'>(引)</span>野<span class='note-inline'>(三)</span>那莫室贊<span class='note-inline'>(二合)</span>捺囉<span class='note-inline'>(二合)</span>鉢囉<span class='note-inline'>(二合)</span>婆<span class='note-inline'>(引)</span>嚩<span class='note-inline'>(引)</span>野<span class='note-inline'>(四)</span>酤摩囉部<span class='note-inline'>(引)</span>多<span class='note-inline'>(引)</span>野<span class='note-inline'>(五)</span>那莫阿<span class='note-inline'>(引)</span>哥<span class='note-inline'>(引)</span>舍誐哩婆<span class='note-inline'>(二合引)</span>野<span class='note-inline'>(六)</span>冒地薩埵<span class='note-inline'>(引)</span>野<span class='note-inline'>(七)</span>摩賀<span class='note-inline'>(引)</span>薩埵<span class='note-inline'>(引)</span>野<span class='note-inline'>(八)</span>那莫阿<span class='note-inline'>(引)</span>哩也<span class='note-inline'>(二合引)</span>嚩路吉帝<span class='note-inline'>(引)</span>說囉<span class='note-inline'>(引)</span>野<span class='note-inline'>(九)</span>冒地薩埵<span class='note-inline'>(引)</span>野<span class='note-inline'>(十)</span>摩賀<span class='note-inline'>(引)</span>薩埵<span class='note-inline'>(引)</span>野<span class='note-inline'>(十一)</span>摩賀<span class='note-inline'>(引)</span>哥<span class='note-inline'>(引)</span>嚕尼哥<span class='note-inline'>(引)</span>野<span class='note-inline'>(十二)</span>阿<span class='note-inline'>(引)</span>哩也<span class='note-inline'>(二合引)</span>嚩路吉帝<span class='note-inline'>(引)</span>說囉寫<span class='note-inline'>(上)</span>阿提瑟姹<span class='note-inline'>(二合引)</span>儞<span class='note-inline'>(引)</span>那<span class='note-inline'>(十三)</span>儞<span class='note-inline'>(引)</span>舍曳賒<span class='note-inline'>(引)</span>彌<span class='note-inline'>(十四)</span>怛[寧*也]他<span class='note-inline'>(引十五)</span>尾誐底摩哩<span class='note-inline'>(引)</span>唧計<span class='note-inline'>(引十六)</span>訥哩馱<span class='note-inline'>(二合)</span>摩彌<span class='note-inline'>(引十七)</span>訥囉<span class='note-inline'>(引)</span>努鉢囉<span class='note-inline'>(二合)</span>尾瑟致<span class='note-inline'>(二合引十八)</span>贊捺曩<span class='note-inline'>(引)</span>誐[口*爾]<span class='note-inline'>(引十九)</span>三滿多波哩輸達儞<span class='note-inline'>(二十)</span>秫馱尸梨<span class='note-inline'>(引二十一)</span>佐<span class='note-inline'>(引)</span>哩怛囉<span class='note-inline'>(二合)</span>嚩底<span class='note-inline'>(二十二)</span>摩賀<span class='note-inline'>(引)</span>鉢囉<span class='note-inline'>(二合)</span>多<span class='note-inline'>(引)</span>閉<span class='note-inline'>(引二十三)</span>薩哩嚩<span class='note-inline'>(二合)</span>沒馱阿提瑟致<span class='note-inline'>(二合)</span>帝<span class='note-inline'>(引二十四)</span>婆誐嚩底<span class='note-inline'>(二十五)</span>播<span class='note-inline'>(引)</span>波尾那<span class='note-inline'>(引)</span>囉儞娑嚩<span class='note-inline'>(二合引)</span>賀<span class='note-inline'>(引二十六)</span></p>
<p>爾時阿難聞佛說此大陀羅尼已。歡喜信受禮佛而退。</p>

<p class='juan'>佛說栴檀香身陀羅尼經</p></div>
</div><!-- end of div[@id='body'] -->
</body></html>