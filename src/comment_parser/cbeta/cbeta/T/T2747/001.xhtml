<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>挾註波羅蜜多心經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2747 [cf. No. 251]
<p class='juan'><a id='mulu1' />挾註波羅蜜多心經</p>
<div class='div-jing'><p>般若波羅蜜多心經<span class='note-inline'>(般若波羅□□□□□□□□□之一字此經□□□□□□□□佛同斯)</span>觀自在菩薩<span class='note-inline'>(觀自□□□□□□□□□□□□縱者□□□□□□□□□□□□眾生所謂持誦講終行之人也)</span>行深般若波羅蜜多時<span class='note-inline'>(□□□□□□□□□□者佛惠也波羅蜜多者到彼岸□□□□□□□□□自凡夫終於聖果以正惠力破邪□□□□□□□□)</span>照見五蘊皆空<span class='note-inline'>(照見者思惟也。□□□□□□□□□□□聚也菩薩觀此五□□□□□□□□□□□)</span>度一切苦厄<span class='note-inline'>(度者越過也一切苦□□□□□□□□□□□眾生執迷招此患□□□□□□□□□□□□)</span>舍利子<span class='note-inline'>(問答人也位齊十聖□□通名舍利故云舍□□□)</span>色不異空空不異色<span class='note-inline'>(色者有也空者無也色無□□□□□空無色外之空故云不□□□□□□)</span>色即是空空即是色<span class='note-inline'>(空不離色色不離空故□□□□□□□□□□□□之則有以智惠觀之則無爾乃色空□□□□□□□即也)</span>受想行識亦復如是<span class='note-inline'>(受者受納所謂□□□□□□想思惟所謂□□□□□□□者起作所謂興功運動等。識者內緣所謂藏記事等。此四法與色俱空故云亦復如是也)</span>舍利子<span class='note-inline'>(前說假空後明真相故。重命舍利子)</span>是諸法空相不生不滅<span class='note-inline'>(諸法假令皆是生滅自體空相不可滅也)</span>不垢不淨不增不減<span class='note-inline'>(諸法空體非染淨檢減之所遷動故云不也)</span>。是故空中無色受想行識<span class='note-inline'>(重明五蘊空也)</span>。無眼耳鼻舌身意<span class='note-inline'>(初明六根空也)</span>。無色聲香味觸法<span class='note-inline'>(次明六塵空也)</span>。無眼界乃至無意識界<span class='note-inline'>(後明六識空也)</span>。無無明亦無無明盡<span class='note-inline'>(無明體是虛妄不可言有與意俱生不可言盡)</span>。乃至無老死亦無老死盡<span class='note-inline'>(生病老死從業緣現無始無終亦不可得)</span>。無苦集滅道<span class='note-inline'>(四諦假立無所執取)</span>。無智亦無得<span class='note-inline'>(智者發菩提心。得者佛果相貌。菩薩臨證聖位二事俱空了無所得)</span>以無所得故菩提薩埵依般若波羅蜜多<span class='note-inline'>(菩薩證聖之時。以智惠觀察萬法俱空。無心念喜動之所鉤礙也)</span>故心無罣礙無罣礙故無有恐怖遠離顛倒夢想<span class='note-inline'>(菩薩具生空智無有恐怖具法空智無夢想顛倒)</span>究竟涅槃<span class='note-inline'>(畢竟滅法無所得)</span>三世諸佛依般若波羅蜜多<span class='note-inline'>(三世者過去未來現在。所證菩提皆依妙惠也)</span>故得阿耨多羅三藐三菩提<span class='note-inline'>(此翻云無上正遍知覺。以無心故同日照遐方朗然大晤也)</span>故知般若波羅蜜多是大神呪是大明呪是無等等呪<span class='note-inline'>(菩薩證大菩提永斷生死。顯不思疑心讚歎般若。大神呪者無量變化真言。大明呪者永斷幽闇真言。無上呪者能成果真言。無等等呪者三界獨尊真言也)</span>能除一切苦真實不虛<span class='note-inline'>(菩薩發心受持讀誦此般若波羅蜜。能斷生無能除業障能去雜染能發正信故。名持法內護真實不虛也)</span>故說般若波羅蜜多呪<span class='note-inline'>(菩薩讚說般若勸令修習)</span>即說呪曰。</p>
<p class="dharani">羯諦羯諦　波羅羯諦　波羅僧羯諦　菩提莎婆訶<span class='note-inline'>(菩薩誦持此呪。若晝若夜。所在之處。十方善神常來守護一切魔鬼不敢親近故。名持呪不護也)</span></p>
<p>般若波羅蜜多心經</p>
</div>
</div><!-- end of div[@id='body'] -->
</body></html>