<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大乘要語</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2822
<p class='juan'><a id='mulu1' />大乘要語一卷</p>
<div class='div-other'><p>水油同形非農人不識<span class='note-inline'>(喻真妄)</span>來時見事生<span class='note-inline'>(見心生)</span>去時事不現。明了知來去。依相不分別。師子<span class='note-inline'>(獸中王)</span>逐人不逐塵塊<span class='note-inline'>(識微細種子喻菩薩能斷第八識斷集)</span>如犬逐塵塊不逐人<span class='note-inline'>(滅前六識不見第七八識)</span>菩提之心<span class='note-inline'>(靜慮)</span>如毛頭許<span class='note-inline'>(莬毛)</span>佛性非有如虛空<span class='note-inline'>(仁王云。波羅蜜非似虛空常住)</span>非無知如菟角<span class='note-inline'>(似莬角柏不諦不是也)</span>譬如二象覺力<span class='note-inline'>(如□)</span>忽一被傷退<span class='note-inline'>(初心人心雖覺却)</span>而不復伏<span class='note-inline'>(心起利心復起不礙放喻起覺)</span>師子獨行驅六賊禪師<span class='note-inline'>(喻第六意識兼前五識。喻中六賊禪師。喻恚人滅第六意識不行前五識)</span>射殺五平王<span class='note-inline'>(喻五蘊五根名平王)</span>又問。石女兒有兒否。答。石女兒不解生道無耶。既有兒何處去也。答。作峯子。何處作峯子去。乾闥婆城裏作峯子得何軍器糧食。答。將龜毛箭兔角弓水聚沫作糧食去也。在乾闥婆城東西南北何角作峰子。答。四角並不坐當心坐耶。四角總不坐當心。更誰坐耶。菩薩商人。貿易之處。菩提心者。市肆而歸。欲漏不先除<span class='note-inline'>(眼等貪者著名之為欲。即此欲者便是漏)</span>畜文成過誤<span class='note-inline'>(畜等者不了法人色聲觸著便礙。了人色聲芽是等)</span>將文治佛佛何不自聞。聞<span class='note-inline'>(難陀世尊訶喻阿)</span>無依一精明<span class='note-inline'>(第六心)</span>分成六和合。一處停休息<span class='note-inline'>(保)</span>六用皆不成<span class='note-inline'>(喻心)</span>迷時悟心心不異。只為有心心有異。將心覓佛歷僧祇受<span class='note-inline'>(心若不起各別故不一。體同故不異)</span>空手携鋤鉤。步行騎水牛。騎牛水上過橋流水不流。青青翠柳遍真如<span class='note-inline'>(喻無情)</span>欝欝黃花無非般若<span class='note-inline'>(喻有情)</span>思覺不相違病<span class='note-inline'>(相)</span>盡藥不起還飛不覺<span class='note-inline'>(相違者有起時覺不立。不相違者即覺去即不立二相。五法名相分別正智如)</span>若見是物汝是可見吾知見。若同見者名為見吾。吾若不見時何不見吾知見。若見不見自然非比。此是日。</p>
<p>聞伏翳根除。塵溑覺圓淨。淨極光通達。寂照合虛空。却來觀世間。猶如夢中事<span class='note-inline'>(此是聞)</span>唯覺所明<span class='note-inline'>(阿難陀心是覺)</span>稱名明覺儞。為覺不明稱名明覺。若覺不名稱名覺者則無無明<span class='note-inline'>(不是無始煩惱)</span>有所即非覺。無明即非名無明。有非覺甚明性。</p>
<p>若知唯識現<span class='note-inline'>(不知夜見㗛鬼蛇形無鬼地)</span>離於心所得<span class='note-inline'>(不悟不依心所得)</span>分別不現前<span class='note-inline'>(悟離依心得)</span>亦不住其性<span class='note-inline'>(不悟分別悟不分別。住無為心)</span>五蔭叢林蜜。真如土地平<span class='note-inline'>(喻眾生)</span>一雲垂雨露。三草競分明<span class='note-inline'>(戒定惠)</span>渾渾常不濁。澄澄復不清。清濁合不合。故號生無生。一覺是本覺理<span class='note-inline'>(一覺者豈則是覺)</span>未知本覺者<span class='note-inline'>(本覺者不生不滅。悟理由同也)</span>如比得金錢<span class='note-inline'>(去處則覺者即是本所用。自身中得金錢也)</span>所得亦非得<span class='note-inline'>(非是他人得)</span>空生大覺中<span class='note-inline'>(空者是覺。大覺者是佛)</span>如海藻發<span class='note-inline'>(大覺從空中約大海浮藻發眼耳等六種)</span>有漏微塵國<span class='note-inline'>(微塵者色聲六種)</span>皆從空處生<span class='note-inline'>(皆從空等者並從妄念中生)</span>漚滅空本無。況復諸三有<span class='note-inline'>(諸三有者地微等有時即無)</span>若法生時<span class='note-inline'>(法正生時令滅無見)</span>令滅無見。若法滅時令滅有見<span class='note-inline'>(若法滅時令滅有見。無見自生然不生)</span>。</p>
<p>心用性緣理是真淨<span class='note-inline'>(心者去也。性者清淨性。緣者六塵境界。真淨者不生滅理也)</span>性用心不可<span class='note-inline'>(性者悟法之人不可滅心數法)</span>毀壞照真金<span class='note-inline'>(真金者心心等)</span>習氣不離心。心亦不似心俱<span class='note-inline'>(習者煩惱。心者性也。即氣不離心。心共習等亦不是一習氣縳纏)</span>須臾習所前。其體無差別<span class='note-inline'>(眾生心者清淨性)</span>結解同所因<span class='note-inline'>(結者解也。即繩礙中解)</span>聖凡無二路<span class='note-inline'>(不悟者聖凡路別。悟者即凡聖是一。修門人有時不有未犯五蘊有地虛)</span>如觀茇中性。空有二俱非　覺不堅為堅。善住於顛倒<span class='note-inline'>(主方便蘇去說覺。覺不堅忍堅。悟覺任倒)</span>極煩惱所惱。得成無上道。</p>
<p>因緣所生法。是義滅非生<span class='note-inline'>(猶如椽木父國林緣必竟滅)</span>滅諸生滅義。是義生非滅。</p>
<p>汝等見聞。緣無異生。六塵皆曰有相異生。性中相知。用中相皆。同二<span class='note-inline'>(異)</span>失准。將知妄聲<span class='note-inline'>(相成)</span>。</p>
<p>若知前念是病。令不起後念。若起後念。同還不覺。發心畢竟二不別。如是二心先心難。初發以為天人師。勝出聲聞及緣覺。</p>
<p>菩薩<span class='corr'>清</span>涼月。遊於畢竟空。眾生心<span class='corr'>水</span>淨。菩提影現中。身是菩提樹。心是明鏡臺。時時拂力下。不備若塵埃。無樹而有影<span class='note-inline'>(譬如虛空中)</span>風衢以鳥跡。此見悉為難。能遣及所造。色亦非色法。於彼見如來。其難亦如是。</p>
<p>樹上千般葉。根從空處生。風吹葉不動。日照競分明。欲得明明見。唯須見理明<span class='note-inline'>(見生死喧雜。涅槃寂靜。見生死不喧雜。涅槃不靜)</span>如人覺賊不能違。</p>
<p>調伏難調伏解脫魔所縛。超然路地坐識蔭般涅槃。覺海性澄圓。澄圓覺無妙。無明照生死<span class='note-inline'>(所)</span>又立見所望<span class='note-inline'>(亡)</span>。</p>
</div>
</div><!-- end of div[@id='body'] -->
</body></html>