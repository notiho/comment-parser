<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>貞元新定釋教目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2157
<p class='juan'><a id='mulu1' />貞元新定釋教目錄卷第一</p><p class="byline">西京西明寺沙門圓照撰</p>
<div class='div-other'><p>謹按舊錄云。夫目錄之興也。蓋所以別真偽明是非。記人代之古今。摽卷部之多小。摭拾遺漏刪夷駢贅。欲使正教合理金言有緒。提綱舉要歷然可觀也。但以法門幽邃化網恢弘。前後翻傳年移代謝。屢經散滅卷軸參差。復有異人時增偽妄。致令混雜難究蹤由。是以先德儒賢製斯條錄。今其存者殆六七家。然猶未極根源尚多疎闕。昇以庸淺久事披尋。參練異同指陳臧否。成茲部帙。庶免乖違。幸諸哲人俯共詳覽。今觀先賢所撰冠絕群英。伏從庚午以來增七十祀。三藏繼踵于今四朝。聖上欽明翻譯相次。一百餘部經律特明。累降。</p>
<p>鴻私許令修述。圓照等才智短淺思不延文。祇奉。</p>
<p>皇恩俛仰恭命。今所譯者約以類分。隨三藏文相次附入。自惟以索繼組。以礫次金。疑則闕之。以俟來哲也。</p>

<div class="lg regular"><div class='lg-row'>稽首善逝牟尼尊　無上丈夫調御士</div>
<div class='lg-row'>亦禮三乘淨妙法　五部祕密總持門</div>
<div class='lg-row'>并及八輩應真僧　普賢妙德諸菩薩</div>
<div class='lg-row'>五眼三身咸照世　至誠歸命願加威</div>
<div class='lg-row'>我撰經錄護法城　三寶垂慈幸冥祐</div>
<div class='lg-row'>唯願法燈長夜照　迷徒因此得慧明</div>
<div class='lg-row'>正法遐久住世間　依學速登無上地</div>
</div><p>自後漢孝明皇帝永平十年歲次丁卯。至大唐聖神文武皇帝貞元十六年庚辰之歲。凡七百三十四載<span class='note-inline'>(內從開元十八年庚午至今庚辰加七十一歲也)</span>中間傳譯緇素總一百八十七人。所出大小二乘三藏聖教。及賢聖集傳并及失譯。總二千四百四十七部<span class='note-inline'>(內新加一百三十九部矣)</span>合七千三百九十九卷。其見行闕本並該前數<span class='note-inline'>(內新加三百四十二卷)</span>。</p>
<p>新定目錄合三十卷。開為總別。總錄分二。初奉承恩制。次總集群經。別錄亦二。初分乘藏差殊。次明賢聖集傳。總中分為一十九卷。別中分成一十一卷。就別分乘藏中更有七門。今先敘科條餘。次編載。</p>
<p>總錄二文上。</p>
<p>初特承恩旨錄有三。</p>
<p>右新譯華嚴經一。</p>
<p>三朝翻譯經律論二。</p>
<p>大佛名經一部等三。斯皆特降絲綸。許編目錄。具列如左。</p>
<p>二總集群經錄。</p>
<p style="margin-left:1em">右從漢至唐所有翻述。具。</p>
<p>帝王年代并譯人本事所出教等。以人代先後為倫。不依三藏之次。兼敘目錄新舊同異。</p>
<p>別錄二文下。</p>
<p>初分乘藏差殊錄。</p>
<p style="margin-left:1em">右別錄之內典分為七。一有譯有本。二有譯無本。三文派別行。四刪略繁重。五拾遺補闕。六疑惑再詳。七偽邪亂正。就七門中。二乘區別。三藏殊科。具悉委曲。兼明部偶。</p>
<p>二明賢聖集傳錄。</p>
<p style="margin-left:1em">右集傳之內有二不同。一梵本翻譯。謂集自西方流傳東夏。三藏碩德翻譯奉行。二此方撰述。謂此土高僧撰成傳記。三寶三藏悉以甄明。神異感通戒定慧行。備如文列詳而鏡諸。</p>
</div>
<div class='div-other'><a id='mulu2' />
<div class='div-other'><a id='mulu3' />
<p class='h2'>第一特承恩旨錄有三者</p>
<div class='div-other'><a id='mulu4' />
<p class='h3'>初華嚴經</p>
<ul class="">
<li>崇福寺新譯華嚴經四十卷<p>左右監門衛將軍知內侍省事馬承倩奏。臣得光宅寺寫一切藏經院撿挍寫經。僧智通狀稱撿藏經開元目錄。上都華嚴寺沙門玄逸撰集釋教目內未入藏經數。</p>
<p>中書門下　牒。右街功德使　牒。奉　勅宣令所司附入目錄牒。至準勅故牒。</p>
<p>貞元十五年九月八日　牒中書侍郎平章事鄭餘慶。</p>
<p>門下侍郎平章事崔損。</p>
<p>撿挍右僕射平章事韋<span class="note-inline">(使)</span>。</p>
<p>撿挍左僕射平章事劉<span class="note-inline">(使)</span>。</p>
<p>右僕射平章事賈耽。</p>
<p>撿挍司徒兼中書令渾<span class="note-inline">(使)</span>。</p>
<p>撿挍大尉兼中書令王<span class="note-inline">(使)</span>。</p>
</li>
</ul></div>
<div class='div-other'><a id='mulu5' /><p>百九十一卷經。</p>
<p>當街新譯華嚴經等。及</p>
<p>三朝先於京城等處翻譯。未入開元目錄經。總二百三十二卷<span class='note-inline'>(又新編上十卷)</span>四十卷新譯華嚴經等准。</p>
<p>勅見入目錄。次一百九十一卷先翻譯請准華嚴經例入目錄。又新編上十卷。玄宗朝三藏無能勝等譯大威力等經五卷。</p>

<ul class="">
<li>大威力烏樞瑟摩明王經三卷。</li>

<li>穢跡金剛說神通大滿陀羅尼法術靈要門一卷。</li>

<li>穢跡金剛法禁百變法一卷。<p style="margin-left:1em">已上五卷並北天竺國三藏無能勝譯。</p>
</li>

<li>普遍智藏般若波羅蜜多心經一卷　東天竺國三藏沙門法月譯</li>

<li>金剛頂瑜伽修習毘盧遮那三麼地法一卷</li>

<li>千手千眼觀世音菩薩大身呪本一卷</li>

<li>千手千眼觀自在菩薩廣大圓滿無礙大悲心陀羅尼呪本一卷</li>

<li>不動使者陀羅尼祕密法一卷</li>

<li>千臂千鉢曼殊室利經十卷<span class="note-inline">(保大中拾遺編上)</span><p style="margin-left:1em">已上十四卷南天竺國三藏沙門金剛智譯。</p>
</li>

<li><p>肅宗代宗朝三藏大廣智不空譯。金剛大教王等經一百四十二卷</p>
金剛頂瑜伽真實大教王經三卷</li>

<li>金剛頂瑜伽般若理趣經一卷</li>

<li>觀自在菩薩授記經一卷</li>

<li>瑜伽念珠經一卷</li>

<li>奇特佛頂經三卷</li>

<li>觀自在菩薩最勝明王心經二卷</li>

<li>金剛頂瑜伽文殊師利菩薩經二卷</li>

<li>阿唎多羅阿魯力經一卷</li>

<li>普賢行願讚一卷</li>

<li>地藏菩薩問法身讚一卷</li>

<li>出生無邊門經一卷</li>

<li>大吉祥天女經一卷</li>

<li>底哩三昧耶經一卷</li>

<li>十一面觀自在菩薩經三卷</li>

<li>吉祥天女十二名號經一卷</li>

<li>金剛頂瑜伽十八會指歸一卷</li>

<li>金剛頂瑜伽三十七尊分別聖位法門一卷</li>

<li>菩提場所說一字頂輪王經五卷</li>

<li>寶篋經一卷</li>

<li>金剛壽命陀羅尼經一卷</li>

<li>大孔雀明王經三卷</li>

<li>大雲請雨經二卷</li>

<li>雨寶陀羅尼經一卷</li>

<li>蘘麌利童女經一卷</li>

<li>稻[卄/幹]喻經一卷</li>

<li>大寶廣博樓閣經三卷</li>

<li>菩提場莊嚴經一卷</li>

<li>除一切疾病陀羅尼經一卷</li>

<li>能淨一切眼陀羅尼經一卷</li>

<li>施焰口餓鬼陀羅尼經一卷</li>

<li>三十五佛名經一卷</li>

<li>八大菩薩曼茶羅經一卷</li>

<li>葉衣觀自在菩薩陀羅尼經一卷</li>

<li>訶利帝母經一卷</li>

<li>毘沙門天王經一卷</li>

<li>觀自在菩薩說普賢陀羅尼經一卷</li>

<li>文殊問字母品經一卷</li>

<li>金剛頂蓮華部心念誦法一卷</li>

<li>金剛頂瑜伽千手千眼觀自在念誦法二卷</li>

<li>無量壽如來念誦儀軌一卷</li>

<li>阿閦如來念誦法一卷</li>

<li>佛頂尊勝念誦法一卷</li>

<li>金剛頂勝初瑜伽普賢菩薩念誦法一卷</li>

<li>金剛王菩薩祕密念誦法一卷</li>

<li>普賢金剛薩埵念誦法一卷</li>

<li>金剛頂瑜伽金剛薩埵五祕密修行念誦儀軌一卷</li>

<li>金剛壽命念誦法一卷</li>

<li>一字頂輪王瑜伽經一卷</li>

<li>一字佛頂輪王念誦儀軌一卷</li>

<li>仁王般若念誦法一卷</li>

<li>如意輪念誦法一卷</li>

<li>大虛空藏菩薩念誦法一卷</li>

<li>瑜伽蓮華部念誦法一卷</li>

<li>聖觀自在菩薩心真言觀行儀軌一卷</li>

<li>觀自在多羅瑜伽誦念法一卷</li>

<li>甘露軍吒利瑜伽念誦法一卷</li>

<li>花嚴入法界四十二字觀門一卷</li>

<li>文殊讚法身禮一卷</li>

<li>受菩提心戒儀一卷</li>

<li>金剛頂瑜伽三十七尊禮一卷</li>

<li>般若理趣釋二卷</li>

<li>大曼荼羅十七尊釋一卷</li>

<li>金剛頂瑜伽護摩儀一卷</li>

<li>都部陀羅尼目一卷</li>

<li>大乘緣生論一卷</li>

<li>七俱胝佛母陀羅尼經一卷</li>

<li>大虛空藏菩薩所問經八卷</li>

<li>仁王經二卷</li>

<li>密嚴經三卷</li>

<li>仁王念誦儀軌一卷</li>

<li>大聖文殊師利菩薩佛剎功德莊嚴經一部三卷</li>

<li>成就妙法蓮華經王瑜伽觀智儀軌一卷</li>

<li>金剛頂勝初瑜伽經中略出大樂金剛薩埵念誦儀軌一卷</li>

<li>大樂金剛薩埵修行成就儀軌一卷</li>

<li>大藥叉女歡喜母并愛子成就法一卷</li>

<li>普遍光明大隨求陀羅尼經二卷</li>

<li>金剛頂超勝三界經說文殊五字真言勝相一卷</li>

<li>五字陀羅尼頌一卷</li>

<li>聖閻曼德迦威怒王立成大神驗念誦法一卷</li>

<li>文殊師利菩薩根本大教王金翅鳥王品一卷</li>

<li>不空羂索毘盧遮那佛灌頂光真言一卷</li>

<li>聖迦抳忿怒金剛童子菩薩成就儀軌經三卷</li>

<li>大威怒烏蒭澁摩成就儀軌一卷</li>

<li>佛說摩利支天經一卷</li>

<li>金剛頂經一字頂輪王成佛儀軌一卷</li>

<li>佛為優填王說王法政論經一卷</li>

<li>大方廣如來藏經一卷</li>

<li>佛說壹髻尊陀羅尼經一卷</li>

<li>速疾立驗摩醯首羅天說迦婁羅阿尾奢法一卷</li>

<li>太日經略攝念誦隨行法一卷</li>

<li>大毘盧遮那成佛神變加持經略示七支念誦隨行法一卷</li>

<li>木槵經一卷</li>

<li>金剛頂經瑜伽文殊師利菩薩儀軌供養法一卷</li>

<li>曼殊室唎童子菩薩五字瑜伽法一卷</li>

<li>金剛頂降三世大儀軌一卷</li>

<li>文殊師利菩薩及諸仙所說吉凶時日善惡宿曜經二卷</li>

<li>金剛頂經觀自在王如來修法一卷</li>

<li>金剛頂瑜伽中發阿耨多羅三藐三菩提心論一卷</li>

<li>瑜伽金剛頂經釋字母品一卷</li>

<li>修習般若波羅蜜菩薩觀行念誦儀軌一卷</li>

<li>仁王般若陀羅尼釋一卷</li>

<li>成就大悲觀自在蓮華部瑜伽念誦法門一卷</li>

<li>大孔雀明王畫像壇場儀軌一卷</li>

<li>金剛手光明灌頂經一卷</li>

<li>末利支提婆花鬘經一卷</li>

<li>大聖天歡喜雙身毘那夜迦法一卷</li>

<li>觀自在菩薩如意輪瑜伽一卷</li>

<li>金輪王佛頂輪念誦法一卷</li>

<li>金剛頂瑜伽降三世成就極深密門一卷</li>

<li>金剛頂瑜伽他化自在天理趣會普賢修行念誦儀軌一卷<span class="note-inline">(此一卷元進數中無欠者)</span><p style="margin-left:1em">已上並三藏沙門大廣智不空譯。</p>
<p style="margin-left:1em">今朝罽賓國三藏般若等譯大乘理趣新花嚴等經七十卷。</p>
</li>

<li>守護國界主陀羅尼經十卷</li>

<li>本生心地觀經八卷</li>

<li>大乘理趣六波羅蜜多經一部十卷</li>

<li>大花嚴長者問佛那羅延力經一卷</li>

<li>般若波羅蜜多心經一卷</li>

<li>新譯花嚴經一部四十卷<p style="margin-left:1em">已上六部共七十卷並般若三藏奉詔譯。</p>
</li>

<li>十力經一卷<span class="note-inline">(已上一經龜茲國三藏勿提犀魚唐言蓮華精進於安西譯)</span></li>

<li>迴向輪經一卷</li>

<li>十地經九卷<p>已上二經共十卷。並于闐三藏尸羅達摩於北庭譯。右句當右街功德所都句當右街諸寺觀釋道二教事。千福寺上座增靈邃進狀。前件經謹具分析如前。其新譯花嚴經狀。准今年九月八日勅。入開元目錄。其先翻譯及安西所進經得翻譯。臨壇大德圓照等狀上件經未入目錄。伏緣是三朝翻譯時乞　聞奏。請同新花嚴經例入開元目錄。則天下諸寺依目傳寫皆入一切經藏。庶免失墜金言廣敷。仍請改舊目為貞元新定釋教目錄。豈唯事超昔帝。抑亦道冠真宗。介福無窮上資皇祚。</p>
<p>中書門下　牒。僧靈邃。</p>
<p>牒。奉　勅宜依。牒至准勅故牒。</p>
<p>貞元十五年十月二十三日牒。</p>
<p>中書侍郎平章事鄭餘慶。</p>
<p>門下侍郎平章事崔損。</p>
<p>撿挍右僕射平章事韋使。</p>
<p>撿挍左僕射平章事劉使。</p>
<p>右僕射平章事賈耽。</p>
<p>撿挍司徒兼中書令渾使。</p>
<p>撿挍太尉兼中書令王使。</p>
<p>勅右街功德使牒都句當大德靈邃三朝先翻譯未入目錄經一百七十三卷。</p>
<p>牒奉進止。前件經宜令都句當大德靈邃與西明寺僧圓照。同取前件經。送光宅寺。令寫入藏經者。准勅牒都句當大德靈邃者故牒。</p>
<p>貞元十五年十月二十三日牒使右監門衛將軍第五守亮。</p>
</li>
</ul></div>
<div class='div-other'><a id='mulu6' />
<p class='h3'>三大佛名經寺</p>
<ul class="">
<li>大佛名經一部十六卷<span class="note-inline">(或十八卷)</span></li>

<li>法琳別傳一部三卷</li>

<li>續開元釋教錄三卷<p>左右監門衛將軍知內侍省事馬<span class="note-inline">(承倩)</span>奏前件經目等未入藏目。</p>
</li>
</ul><p>中書門下　牒右街功德使。</p>
<p>牒奉　勅宜令所司附入目錄。牒至准勅故牒。</p>
<p>貞元十五年十月二十三日牒。</p>

<ul class="">
<li><p>中書侍郎平章事鄭餘慶。</p>
<p>門下侍郎平章事崔損。</p>
<p>撿挍右僕射平章事韋使。</p>
<p>撿挍左僕射平章事劉使。</p>
<p>右僕射平章事賈耽。</p>
<p>撿校司徒兼中書令渾使。</p>
<p>撿校太尉兼中書令王使。</p>
</li>
</ul></div></div><p>第二總集群經錄中分為一十九卷。起第一盡十九<span class='note-inline'>(此粗顯綱條若一一具明在十九卷內)</span>。</p>

<ul class="">
<li><p>第一卷<span class="note-inline">(後漢明帝初譯經至四不可得經為第一卷所謂漢魏二代緇素譯人所出經戒羯磨等及新舊失譯并附出譯人別傳)</span></p>
<p>第二卷<span class="note-inline">(後漢之餘從藥王藥上菩薩觀經至曹魏末大般涅槃經二卷)</span></p>
<p>第三卷<span class="note-inline">(吳晉二代緇素譯人所出經戒等并新舊失譯諸經同前附出譯人別傳初從吳孫氏至西晉代更出阿闍世王經二卷)</span></p>
<p>第四卷<span class="note-inline">(西晉之餘從彌勒成佛經至為西晉失源云)</span></p>
<p>第五卷<span class="note-inline">(東晉符秦二代緇素譯人所出律論等并新舊失譯別傳同前)</span></p>
<p>第六卷<span class="note-inline">(姚秦西秦前涼北涼四代緇素譯人所出經律論并新舊集失譯經等)</span></p>
<p>第七卷<span class="note-inline">(宋齊二代緇素譯人所出經律論等并新集失譯經等)</span></p>
<p>第八卷<span class="note-inline">(宋朝之餘從觀世音菩薩受記至蕭齊之末)</span></p>
<p>第九卷<span class="note-inline">(梁元魏高齊三代緇素譯人所出經律論等并新集失譯經律集等)</span></p>
<p>第十卷<span class="note-inline">(周陳隋三代緇素譯人所出經律論及傳集錄等)</span></p>
<p>第十一卷<span class="note-inline">(至十二十三十四十五十六十七卷初從大唐李氏都長安至頻又固請乃蒙降許)</span></p>
<p>第十二卷<span class="note-inline">(皇朝緇素譯人所出經律論及傅錄等從帝曰至佛陀波利竟)</span></p>
<p>第十三卷<span class="note-inline">(從大方廣佛華嚴經不思議佛境界分至三藏義淨竟)</span></p>
<p>第十四卷<span class="note-inline">(從大寶積經一百二十卷至幸諸來哲無貽誚焉)</span></p>
<p>第十五卷<span class="note-inline">(從玄宗肅宗代宗三朝所譯經至批不空三藏謝經序賀慶雲表竟)</span></p>
<p>第十六卷<span class="note-inline">(從六軍使賀慶雲表至不空三藏建塔立碑竟)</span></p>
<p>第十七卷<span class="note-inline">(從今朝譯大乘理趣六波羅蜜多經至安四北庭進十地等經竟乃至都數帙同一無欠少)</span></p>
<p>第十八卷<span class="note-inline">(及第十九二卷敘古舊諸家目錄部帙多小及詳顯異)</span></p>
<p>第十九卷<span class="note-inline">(從大唐開元釋教錄至貞元新定釋教目錄畢)</span></p>
<p>別錄二文下之中初別分乘藏錄中分為一十一卷。</p>
</li>
</ul><p>起第二十盡第三十<span class='note-inline'>(此粗顯綱條若一一具述在別錄中十二卷內)</span>。</p>

<ul class="">
<li><p>第二十卷<span class="note-inline">(從別分藏下至寶星陀羅尼經)</span></p>
<p>第二十一卷<span class="note-inline">(從華嚴部至七俱胝佛母陀羅尼經一卷竟)</span></p>
<p>第二十二卷<span class="note-inline">(從觀自在菩薩隨心呪經至大乘論)</span></p>
<p>第二十三卷<span class="note-inline">(從有譯有本聲聞三藏賢聖集傳畢)</span></p>
<p>第二十四卷<span class="note-inline">(從別錄中有譯無本錄至大乘經律論畢)</span></p>
<p>第二十五卷<span class="note-inline">(別錄中有譯無本錄小乘闕本經正律論賢聖集傳畢)</span></p>
<p>第二十六卷<span class="note-inline">(別錄中支派別行錄別生經律論傳等)</span></p>
<p>第二十七卷<span class="note-inline">(刪略繁重別生同本異經等刪除目錄補闕拾遺舊譯大小經律論大周入藏中遺漏不上目錄及新譯大小乘經律論集傳等新編入藏目錄)</span></p>
<p>第二十八卷<span class="note-inline">(疑惑再詳目錄偽妄亂真新編偽經及群經錄中偽經并諸家集鈔等目錄并准勅除附正錄)</span></p>
<p>第二十九卷<span class="note-inline">(大乘經律論入藏目錄兼出異名及用紙多少等)</span></p>
<p>第三十卷<span class="note-inline">(小乘經律論賢聖集傳入藏目錄卷末兼出刪除不入藏經等目錄)</span></p>
</li>
</ul>
<div class='div-other'><a id='mulu7' />
<p class='h2'>二總集群經錄上之一</p>
<div class='div-other'><a id='mulu8' /><a id='mulu9' /><p>後漢劉氏都洛陽</p>
<p>從明帝永平十年丁卯。至獻帝延康元年庚子。凡十一帝一百五十四年。緇素一十二人。所出經律論并新舊集失譯諸經。總二百九十二部三百九十五卷<span class='note-inline'>(於中九十七部一百三十一卷見在一百九十五部二百六十四卷闕本)</span>以為後漢經錄云於中直云帝者為直兼斥名者是偽。年代甲子依唐司隷甄鸞國子博士王道珪二家年曆參定。</p>
<p>後漢沙門迦葉摩騰一部一卷經</p>
<p>沙門竺法蘭四部一十五卷經</p>
<p>沙門支婁迦讖三十三部六十七卷經集</p>
<p>沙門安世高九十五部一百一十五卷經律集</p>
<p>沙門竺佛朝二部三卷經</p>
<p>優婆塞安玄二部三卷經集</p>
<p>沙門支曜十一部一十一卷經集</p>
<p>沙門康巨一部一卷經</p>
<p>沙門嚴佛調五部八卷經</p>
<p>沙門康孟詳六部九卷經律</p>
<p>沙門竺大力一部二卷經</p>
<p>沙門曇果一部二卷經</p>
<p>新舊諸失譯經一百四十一部一百五十八卷。五十九部七十六卷舊集。八十二部八十二卷新附。</p>

<ul class="">
<li>四十二章經一卷<span class="note-inline">(永平十年丁卯於白馬寺與法蘭共譯初出舊錄云孝明皇帝四十二章)</span><p style="margin-left:1em">右一部一卷其本見在。</p>
<p>沙門迦葉摩騰。或云竺葉摩騰。亦云攝摩騰。群錄互存未詳孰是。先來不譯所以備彰。中印度人。婆羅門種。幼而聰敏。博學多聞。思力精拔。特明經律。嘗遊西印度有一小國。請騰講金光明經。俄而隣國興師而來。既將踐境輒有事礙兵不能進。彼國兵眾疑有異術密遣使覘。但見群臣安然共聽其所講大乘經明地神王護國之法。於是彼國請和上求法。明帝以永平七年甲子。夢見金人身長丈六項佩日輪光明赫奕飛在殿前。明日博問群臣。此何神異。通人傅毅進奏對云。臣聞西域有得道者。號之曰佛。陛下所夢將必是乎。帝以為然。詔遣郎中蔡愔郎將秦景博士弟子王遵等一十八人。往適天竺尋訪佛法。於大月支國與摩騰相遇。時蔡愔等固請於騰。遂與同來至于洛邑。明帝甚加賞接。所將佛經及獲畫像。馱以白馬同到洛陽。因起伽藍名白馬寺。諸州競立報白馬思。騰於白馬寺出四十二章經。初緘蘭臺石室第十四間內。自爾釋教相繼雲興。沙門信士接踵傳譯。依錄而編。即是漢地經法之祖也。舊錄云。此經本是外國經抄元出大部。撮要引俗似孝經十八章。出舊錄及朱士行錄僧祐出三藏記等。道安錄中不載。騰以大化初至人未深信。蘊其妙解不即多翻。且撮經要以導時俗。騰後終於洛陽。載其由委備如朱士行漢錄及高僧傳等。昇尋錄之源始意述譯經之來。須有由致故傍採眾說以廣異聞。雖於文為繁而緣敘備矣。</p>
</li>

<li>十地斷結經八卷<span class="note-inline">(或四卷亦云十住初出與竺佛念十住斷結經同本永平十三年出見朱士行漢錄及高僧傳長房錄等)</span></li>

<li>法海藏經一卷<span class="note-inline">(一本無藏字初出與法海經等同本見高僧傳及長房錄等)</span></li>

<li>佛本行經五卷<span class="note-inline">(永平十一年出見高僧傳及長房錄等)</span></li>

<li>佛本生經一卷<span class="note-inline">(見高僧傳及長房錄等)</span><p style="margin-left:1em">右四部一十五卷其本並闕。</p>
<p>沙門竺法蘭。亦中印度人。自言誦經論數萬章。為天竺學者之師。時蔡愔既至彼國。蘭與摩騰共契遊化。遂相隨而來會。彼學徒留礙蘭乃間行而至。既達洛與騰同止。少時便善漢言。初共騰譯四十二章經。騰卒。蘭自譯十地斷結經等四部。昔前漢帝穿昆明池底得黑灰。問東方朔。朔云。非臣所知可問西域胡人。法蘭既至追以問之。蘭云。此是劫燒時灰。朔言有徵。信者甚眾。又秦景使還於月支國得釋迦像。是優填王栴檀像師第四作也。來至洛陽帝即勅令圖寫。置清涼臺及顯節陵上供養。自爾丹素流演迄今。蘭後終於洛陽。時年六十餘矣。又長房等錄云。蘭譯二百六十戒合異二卷者不然。細詳名目非蘭所翻。委求同異如下別錄闕本中述。</p>
</li>

<li>道行般若波羅蜜經十卷<span class="note-inline">(題云摩訶般若波羅蜜道行經亦云般若道行品經或八卷初出與明度小品及大般若第四會等同本光和二年七月八日出見敏祐二錄)</span></li>

<li>無量清淨平等覺經二卷<span class="note-inline">(亦直云無量清淨經第二出與大阿彌陀及寶積無量壽會等并同本見吳錄)</span></li>

<li>阿閦佛國經二卷<span class="note-inline">(建和元年譯或一卷初出與寶積不動如來會等同本見朱士行漢錄及僧祐錄亦云阿閦佛剎諸菩薩學戒品經或無國字)</span></li>

<li>佛遺日摩尼寶經一卷<span class="note-inline">(安公云出方等部初與寶積普明菩薩會等同本一名古品遺日說般若經一名大寶積經一名摩訶述寶嚴經見僧祐長房二錄)</span></li>

<li>般舟三昧經三卷<span class="note-inline">(一名十方見在佛悉在前立定經舊稱云大般舟三昧經或二卷光和二年譯初出與大集賢護經等同本見聶道真錄及吳錄)</span></li>

<li>兜沙經一卷<span class="note-inline">(見僧祐錄吳錄是華嚴經名號品異譯)</span></li>

<li>伅真陀羅所問經二卷<span class="note-inline">(初出伅真陀羅所問寶如來三昧經舊錄云伅真陀羅尼王經或三卷初出與大樹緊那羅經同本安錄無見朱士行漢錄及僧祐錄)</span></li>

<li>阿闍世王經二卷<span class="note-inline">(初出與普超三昧經等同本見僧祐錄安云出長阿含者非也)</span></li>

<li>內藏百寶經二卷<span class="note-inline">(亦云內藏百品初出與世高譯者小異安公云出方等部見僧祐錄)</span></li>

<li>文殊師利問菩薩署經一卷<span class="note-inline">(亦直云問署經見僧祐錄及吳錄安云出方等部)</span></li>

<li>新譬喻經一卷<span class="note-inline">(凡十一事祐云失譯房見別錄已上見在已下闕)</span></li>

<li>大方等大集經二十七卷<span class="note-inline">(初出與曇無讖等出同本見李廓錄)</span></li>

<li>般舟三昧經一卷<span class="note-inline">(是後十品重翻祐有此一卷無三卷者靜泰錄或加大字第三出祐錄云光和二年十月八日出)</span></li>

<li>梵般泥洹經二卷<span class="note-inline">(或一卷初出與大般涅槃經等同本見朱士行漢錄或加大字第三胡般改為梵)</span></li>

<li>象腋經一卷<span class="note-inline">(初出見法上錄)</span></li>

<li>諸法勇王經一卷<span class="note-inline">(初出見法上錄)</span></li>

<li>光明三昧經一卷<span class="note-inline">(初出祐云出錄安房云亦見吳錄)</span></li>

<li>孛本經二卷<span class="note-inline">(初出見僧祐錄)</span></li>

<li>首楞嚴經二卷<span class="note-inline">(中平二年十月八日出第一譯又云三卷見朱士行漢錄及僧祐錄吳錄)</span></li>

<li>大方便報恩經一卷<span class="note-inline">(出吳錄)</span></li>

<li>阿闍世王問五逆經一卷<span class="note-inline">(亦云阿闍世王經初出見長房錄)</span></li>

<li>禪經一卷<span class="note-inline">(初出房云見別錄)</span></li>

<li>阿育王太子壞目因緣經一卷<span class="note-inline">(佛涅槃後一百餘年育王方出故非佛說或無經字初出見長房錄)</span><p style="margin-left:1em">右二十三部六十七卷<span class="note-inline">(雜譬喻上一十部二十六卷見在大集經下一十二部四十卷闕本)</span>。</p>
<p>沙門支婁迦讖。亦直云支讖。月支國人。操行純深性度開敏。稟持法戒以精懃著名。諷誦群經志在宣法。桓靈之代遊于洛陽。從桓帝建和元年丁亥。至靈帝中平三年景寅。於洛陽譯道行等經二十三部。審得本旨曾不加飾。可謂善宣法要弘道之士也。河南清信士孟福張蓮筆受。而舊譯云胡般泥洹者竊所未安。上代翻經已來賢德筆受。每至度語無不稱云譯胡為漢。胡乃是西天邊俗類此之有氐羌今乃稱胡。豈關印度。深為楚越可不詳焉。但佛所說經皆合稱為梵本。梵者此言清淨。昔劫初時梵世光音天來下彼土有食地肥者。身重不得復去因遂為人。即五天之本祖也。仍其天號而立稱焉。若彼稱胡理將何出。但彼稱梵語如此土所謂漢言。蓋有所憑非為謬耳。如舊日僧悉稱俗姓。從符秦世有沙門道安。獨拔當時居然超悟云。既剃落紹繼釋迦子而異父。豈曰承襲。今出家宜悉稱釋。及翻四含其文果云。四姓出家同一釋種。眾咸歎伏<span class="note-inline">(四姓者一剎帝利二婆羅門三毘舍四戍達羅)</span>。</p>
<p>而安正當晉秦之世刊定目錄刪經論。自號彌天。楷摸季葉。猶言譯胡為秦有五失三不易。此蓋通人一蔽未盡美歟。上代已來有胡言處。今並改為梵字。庶無紕謬使談者得其正焉。</p>
<p>又長房等錄。支讖譯中復有大寶積經一卷。今以與佛遺日摩尼寶經既是同本不合再出。又尋文句非讖所翻。別錄之中皆為失譯。今依別錄為正故讖錄除之。</p>
</li>

<li>大乘方等要慧經一卷<span class="note-inline">(初出與寶積彌勒問八法會同本見長房錄)</span></li>

<li>太子慕魄經一卷<span class="note-inline">(初出六度集中異譯見長房錄)</span></li>

<li>長者子制經一卷<span class="note-inline">(一名制經初出與逝童子經等同本見長房錄)</span></li>

<li>寶積三昧文殊問法身經一卷<span class="note-inline">(一名遺日寶三昧文殊師利菩薩問法身經初出與法界體性經同本見長房錄)</span></li>

<li>自誓三昧經一卷<span class="note-inline">(題下注云獨證品第四出比丘淨行中初出與法護出者大同小異見長房錄)</span></li>

<li>溫室洗浴眾僧經一卷<span class="note-inline">(亦直云溫室經初出見長房錄)</span></li>

<li>明度五十校計經二卷<span class="note-inline">(或直云明度校計亦直云五十校計元嘉元年出見朱士行漢錄及僧祐錄)</span></li>

<li>佛印三昧經一卷<span class="note-inline">(見長房錄)</span></li>

<li>八大人覺經一卷<span class="note-inline">(見寶唱錄)</span></li>

<li>舍利弗悔過經一卷<span class="note-inline">(亦直云悔過經初出見長房錄)</span></li>

<li>人本欲生經一卷<span class="note-inline">(永壽二年出長阿含第十卷異譯道安注解兼製序見朱士行漢錄及僧祐錄)</span></li>

<li>尸迦羅越六向拜經一卷<span class="note-inline">(或云尸迦羅越六方禮經出長阿含第十一卷異譯見長房錄)</span></li>

<li>長阿含十報法經二卷<span class="note-inline">(一名多增道章經或直云十報經出長阿含第九卷異譯舊錄亦云出長阿含見僧祐錄)</span></li>

<li>一切流攝守因經一卷<span class="note-inline">(出中阿含第二卷異譯舊錄云一切流攝經吳錄云流攝守因經亦云受固亦有云流攝亦云一切流攝守固見朱士行及僧祐)</span></li>

<li>四諦經一卷<span class="note-inline">(出中阿含第七卷異譯見僧祐錄安公云出長阿含者或誤也)</span></li>

<li>本相倚致經一卷<span class="note-inline">(出中阿含第十卷異譯吳錄云大相倚致與本致經同本或作倚字見朱士行漢錄及僧祐錄)</span></li>

<li>是法非法經一卷<span class="note-inline">(出中阿含第二十一卷異譯見士行僧祐二錄)</span></li>

<li>漏分布經一卷<span class="note-inline">(出中阿含第二十七卷異譯見朱士行漢錄及僧祐錄安云出長阿含者或誤也)</span></li>

<li>婆羅門子命終愛念不離經一卷<span class="note-inline">(出中阿含第十六卷異譯見長房錄)</span></li>

<li>十支居士八城人經一卷<span class="note-inline">(出中阿含第六十卷異譯見長房錄)</span></li>

<li>普法義經一卷<span class="note-inline">(亦云普義經一名具法行經普法義作舍利日俱法行作舍利弗餘並同云出中阿含元嘉二年出與唐廣義法門經同本見朱士行僧祐二錄)</span></li>

<li>婆羅門避死經一卷<span class="note-inline">(出增一阿含第二十六卷異譯見長房錄)</span></li>

<li>阿那邠[邱-丘+玄]化七子經一卷<span class="note-inline">(出增一阿含第四十九卷異譯見長房錄)</span></li>

<li>阿難同學經一卷<span class="note-inline">(題云出增一阿含檢無見長房錄)</span></li>

<li>七處三觀經一卷<span class="note-inline">(出增一阿含中首末總三十經從初標名故也或二卷元嘉元年出見朱士行漢錄及僧祐錄)</span></li>

<li>五陰譬喻經一卷<span class="note-inline">(或無譬字一名水沫所漂經出離阿含第七卷異譯見朱士行漢錄僧祐錄)</span></li>

<li>轉法輪經一卷<span class="note-inline">(或云法輪輪轉經出雜阿含第十五卷異譯與其本經後同前異見僧祐錄)</span></li>

<li>八正道經一卷<span class="note-inline">(出雜阿含第二十六卷異譯見士行僧祐二錄)</span></li>

<li>摩鄧女經一卷<span class="note-inline">(或名摩耶女一名阿難為蠱道女惑經見長房錄初出與摩鄧伽經等同本)</span></li>

<li>鬼問目連經一卷<span class="note-inline">(初出與餓鬼報應經同本見長房錄)</span></li>

<li>阿難問事佛吉凶經一卷<span class="note-inline">(或云阿難問事經亦云事佛吉凶經見長房錄初出與阿難分別經等同本)</span></li>

<li>奈女祇域因緣經一卷<span class="note-inline">(初出或無因緣字亦云奈女見房錄)</span></li>

<li>罪業應報教化地獄經一卷<span class="note-inline">(初出或云地獄報應經見長房錄)</span></li>

<li>堅意經一卷<span class="note-inline">(初出一名堅心正意亦名堅心經見長房錄)</span></li>

<li>大安般守意經二卷<span class="note-inline">(或一卷或無守意字或云安般經安公云小安般兼注解及製序祐錄別載大安般一卷房錄更載一卷重也見士行僧祐李廓三錄)</span></li>

<li>陰持入經二卷<span class="note-inline">(或一卷祐云際持入誤也亦云注陰持入安公注解製序房錄陰持入外別存際持入者誤也見士行僧祐二錄)</span></li>

<li>處處經一卷<span class="note-inline">(見長房錄)</span></li>

<li>罵意經一卷<span class="note-inline">(見長房錄)</span></li>

<li>分別善惡所起經一卷<span class="note-inline">(見長房錄)</span></li>

<li>出家緣經一卷<span class="note-inline">(一名出家因緣經見長房錄)</span></li>

<li>阿鋡正行經一卷<span class="note-inline">(一名正意經見長房錄)</span></li>

<li>十八泥犁經一卷<span class="note-inline">(或云十八地獄經見長房錄)</span></li>

<li>法受塵經一卷<span class="note-inline">(見僧祐錄)</span></li>

<li>禪行法想經一卷<span class="note-inline">(見僧祐寶唱二錄)</span></li>

<li>長者子懊惱三處經一卷<span class="note-inline">(一名長者夭惱三處經亦直云三處惱經見長房錄)</span></li>

<li>揵陀國王經一卷<span class="note-inline">(或無國字見長房錄)</span></li>

<li>父母恩難報經一卷<span class="note-inline">(亦云勤報見長房錄出中阿含檢無)</span></li>

<li>九橫經一卷<span class="note-inline">(房云出中阿含撿無見長房錄)</span></li>

<li>禪行三十七經一卷<span class="note-inline">(或加品字見寶唱錄)</span></li>

<li>犯戒報應輕重經一卷<span class="note-inline">(出<span class="corr">目</span>連問毘尼經亦云犯戒罪報輕重或云<span class="corr">目</span>連問經見長房錄)</span></li>

<li>大比丘三千威儀經一卷<span class="note-inline">(或四卷亦云僧威儀經)</span></li>

<li>道地經一卷<span class="note-inline">(初出加大字見僧祐錄)</span></li>

<li>迦葉結經一卷<span class="note-inline">(初出見長房錄)</span></li>

<li>阿毘曇五法行經一卷<span class="note-inline">(或無行字見僧祐錄已上見存已下闕本)</span></li>

<li>無量壽經二卷<span class="note-inline">(初出與寶積無量壽等同本房云見別錄)</span></li>

<li>如幻三昧經二卷<span class="note-inline">(或一卷初出與寶積善住意會等同本見長房錄)</span></li>

<li>月燈三昧經二卷<span class="note-inline">(出大日燈經第七異譯見長房錄)</span></li>

<li>十二因緣經一卷<span class="note-inline">(初出亦云聞城十因緣經見僧祐錄)</span></li>

<li>內藏經一卷<span class="note-inline">(第二出一名內藏百品或云百寶元嘉二年十月出見朱士行錄)</span></li>

<li>四不可得經一卷<span class="note-inline">(初出或無可字見房錄)</span></li>
</ul>
<p class='juan'>貞元新定釋教目錄卷第一</p></div></div></div>
</div><!-- end of div[@id='body'] -->
</body></html>