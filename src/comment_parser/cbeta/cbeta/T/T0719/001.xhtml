<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>十二緣生祥瑞經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 719
<div class='div-jing'>
<p class='juan'><a id='mulu1' />十二緣生祥瑞經卷上</p><p class="byline">西天譯經三藏朝散大夫試鴻臚少卿傳法大師臣施護奉　詔譯</p><p>如是我聞：</p>
<p>一時世尊，在大眾中，結跏趺坐。時諸大眾，恭敬圍繞，瞻仰如來，即於佛前，而說頌曰：</p>

<div class="lg regular" style="margin-left:1em;"><div class='lg-row'>「頂禮佛德海，　真實正遍知，</div>
<div class='lg-row'>過去及未來，　敷演緣生法。</div>
<div class='lg-row'>世間虛妄見，　顛倒苦沈淪，</div>
<div class='lg-row'>煩惱業無邊，　願佛為宣說。」</div>
</div><p>爾時眾會，無量百千，若人若天，而白佛言：「今此大眾，及於未來，樂聞深法，唯願演說。」</p>
<p>爾時世尊告諸大眾：「善哉，善哉！應當諦聽，今為汝說。諸善男子！若欲了達，十二緣生吉祥瑞應，謂從無明乃至老死，輪轉次第，於十二月，各生祥瑞，而乃有異。始十月乃至九月，又從一日乃至十五，試於祥瑞，快樂憂苦，其事非一。</p>
<p>「諸善男子，此十二支，始從寶沙<span class='note-inline'>(十)</span>麼洗<span class='note-inline'>(月)</span>：一日無明、二日老死、三日生支、四日有支、五日取支、六日愛支、七日受支、八日觸支、九日六入、十日名色、十一識支、十二行支。</p>
<p>「又從麼佉<span class='note-inline'>(十一)</span>麼洗<span class='note-inline'>(月)</span>：一日行支、二日無明、三日老死、四日生支、五日有支、六日取支、七日愛支、八日受支、九日觸支、十日六入、十一名色、十二識支。</p>
<p>「又從叵囉虞<span class='note-inline'>(二合)</span>那<span class='note-inline'>(十二)</span>麼洗<span class='note-inline'>(月)</span>：一日識支、二日行支、三日無明、四日老死、五日生支、六日有支、七日取支、八日愛支、九日受支、十日觸支、十一六入、十二名色。</p>
<p>「又從載怛囉<span class='note-inline'>(二合)</span><span class='note-inline'>(正)</span>麼洗<span class='note-inline'>(月)</span>：一日名色、二日識支、三日行支、四日無明、五日老死、六日生支、七日有支、八日取支、九日愛支、十日受支、十一觸支、十二六入。</p>
<p>「又從吠<span class='note-inline'>(無每反)</span>舍佉<span class='note-inline'>(二)</span>麼洗<span class='note-inline'>(月)</span>：一日六入、二日名色、三日識支、四日行支、五日無明、六日老死、七日生支、八日有支、九日取支、十日愛支、十一受支、十二觸支。</p>
<p>「又從[口*爾]<span class='note-inline'>(仁祭反)</span>瑟吒<span class='note-inline'>(二合)</span><span class='note-inline'>(三)</span>麼洗<span class='note-inline'>(月)</span>：一日觸支、二日六入、三日名色、四日識支、五日行支、六日無明、七日老死、八日生支、九日有支、十日取支、十一愛支、十二受支。</p>
<p>「又從阿<span class='note-inline'>(引)</span>沙<span class='note-inline'>(引)</span>姹<span class='note-inline'>(四)</span>麼洗<span class='note-inline'>(月)</span>：一日受支、二日觸支、三日六入、四日名色、五日識支、六日行支、七日無明、八日老死、九日生支、十日有支、十一取支、十二愛支。</p>
<p>「又從室囉<span class='note-inline'>(二合引)</span>嚩那<span class='note-inline'>(五)</span>麼洗<span class='note-inline'>(月)</span>：一日愛支、二日受支、三日觸支、四日六入、五日名色、六日識支、七日行支、八日無明、九日老死、十日生支、十一有支、十二取支。</p>
<p>「又從婆<span class='note-inline'>(引)</span>捺囉<span class='note-inline'>(二合)</span>婆捺<span class='note-inline'>(六)</span>麼洗<span class='note-inline'>(月)</span>：一日取支、二日愛支、三日受支、四日觸支、五日六入、六日名色、七日識支、八日行支、九日無明、十日老死、十一生支、十二有支。</p>
<p>「又從阿濕嚩<span class='note-inline'>(二合)</span>喻若<span class='note-inline'>(七)</span>麼洗<span class='note-inline'>(月)</span>：一日有支、二日取支、三日愛支、四日受支、五日觸支、六日六入、七日名色、八日識支、九日行支、十日無明、十一老死、十二生支。</p>
<p>「又從迦哩底<span class='note-inline'>(二合)</span>迦<span class='note-inline'>(八)</span>麼洗<span class='note-inline'>(月)</span>：一日生支、二日有支、三日取支、四日愛支、五日受支、六日觸支、七日六入、八日名色、九日識支、十日行支、十一無明、十二老死。</p>
<p>「又從麼<span class='note-inline'>(引)</span>陵誐<span class='note-inline'>(二合)</span>尸哩沙<span class='note-inline'>(二合)</span><span class='note-inline'>(九)</span>麼洗<span class='note-inline'>(月)</span>：一日老死、二日生支、三日有支、四日取支、五日愛支、六日受支、七日觸支、八日六入、九日名色、十日識支、十一行支、十二無明。</p>
<p>「每月十三，亦如三日；每月十四，四日同之；十五、五日，准理亦然。」</p>
<div><img src='../images/T16p0845_01.gif' alt='T16p0845_01.gif' /></div>
<p style="margin-left:1em">注云：「有支順轉，積日逆流，黑白月餘，如經廣說。」</p>
<p>爾時世尊，告諸大眾：「若復有人，於十二支，審諦觀察，憶念不忘，了知憂喜。若無明支，此日生時，於第九日，及第九月、九年有難。若非命盡，快樂有財、眷屬不和、無病多言、壽八十一，卒於行日。</p>
<p>「行日生子，第八日、月，八年有難。若非命終，獲大富貴、兄弟唯二、命長少病、德行知法、朋友眾多、工巧藝能、壽八十八，卒於識日。</p>
<p>「識日生子，第五日、月，五年有難。若非命終，僂儸勇猛、恒乏財寶、見者歡喜、壽六十四，卒於名色。</p>
<p>「名色日生，第六日、月，九年、十年，逢於難事。若非命盡，少病多冤、有子短壽、貧乏恐怖、得後富貴、愛樂惠施、壽年八十，卒於六入。</p>
<p>「六入日生，於第五日，三、四月內，八年、十年，逢於災難。若非壽盡，憎嫉多病、貧乏勇銳、愛味慳貪、壽六十四，觸日而卒。</p>
<p>「觸日生子，第二、五日，三、九月內，九年有難。若非命終，疾患恒時、巧言知法、賊姦我見、有財妬色、壽六十四，卒於受日。</p>
<p>「受日生子，二日、十日，於二、八月，八年有難。若非命終，恒大居尊、富貴勝善、二妻多財、工巧藝能、壽命六十，卒於愛日。</p>
<p>「愛日生子，於第十日，第三、五月，九年有難。若非命盡，豪富第一、子孫眾多、少病多冤、壽六十四，卒於取日。</p>
<p>「生於取日，第九日內，二、八、九月，九年有難。若非命盡，輕慢難降、朋友暴惡、多積冤家、為非犯戒、壽六十四，有日乃卒。</p>
<p>「生於有日，至第九日，二月、八月，九年有難。若非命盡，貪他妻女、寡睡豪族、處長主軍、壽命六十，生支日卒。</p>
<p>「子育生支，於第五日，九月、九年、十年有難。若非命盡，富貴多病、護國崇德、壽年七十，老死日卒。</p>
<p>「老死日生，於第二日，第九月內，九年有難。若非壽盡，愚癡迷亂、貪瞋盜賊、聰慧性利、眷屬和順、冤家眾多、壽六十四、無明支卒，已上比試，祥瑞事訖。」</p>
<p>爾時世尊告諸大眾：「若復有人，無明日病，是夜叉難，應善護持，第五夜差。</p>
<p>「行日得病，於第三日、七日有難，第二夜差。</p>
<p>「識日得病，第五日難，第七夜差。</p>
<p>「名色日病，於第三日、五日有難，即於彼夜，死活不定。</p>
<p>「六入日病，於第三日、四日有難，第十夜差。</p>
<p>「觸日得病，第三日難，第八日起，恒患長命。</p>
<p>「受日得病，第五日難，第九日起，十箇月患。</p>
<p>「愛日得病，於第八日、十日有難，第十九日死活不定。</p>
<p>「取日得患，當日有難，第十日卒。</p>
<p>「有日得患，至第三日、九日有難，恒患不差。</p>
<p>「生支日患，五日有難，第八日起，至十二日，有難得差。</p>
<p>「老死支患，至第三日、七日有難，彼起得差。」</p>
<p>爾時世尊告大眾言：「若復有人於出行時，觀十二支應知善惡。無明日行，東去安樂平善速迴，南行諍訟獲所求事，西方行時聞不可意，北方得聞順美愛聲。</p>
<p>「行支日出，東去平善得迴無滯，南去憂惱安樂得迴，西去路獲豐足飲食，北去平善安樂得迴。</p>
<p>「識日東行，途路苦辛，南方行時，得迴本處，西行諍訟，所獲虛耗，北行獲利，本處得迴。</p>
<p>「名色東行，吉祥富貴，南方行時，百事圓滿，西方行時，皆遂所求，北方出行，途路<span class='corr'>苦辛</span>。</p>
<p>「六入東行，獲於財利，南行吉祥，遂意得迴，西方行時，所願具足，一切成就，北方行時，所求皆得。</p>
<p>「觸日東行，財物散失，南行安樂，西方行時，諍訟驚怖，北方速迴，增長財利。</p>
<p>「受日東行，憂惱驚怖，過去得免，南方行時，驚怖諍訟，西方行時，人卒聞信，北方行時，獲利遂意，聞信不悅。</p>
<p>「愛支日行，東方得財，南行利寡，本處速迴，西方行時，人卒獲信，北方遂意，自在快樂。</p>
<p>「取日行時，東行驚怖，途路苦辛，南行安樂，西方行時，微少怖畏，北方行時，所求皆獲，速迴本處。</p>
<p>「有支東行，辛苦怖畏，南方出行，速達本處，獲利遂意，西方出行，諸事增長，本處速達，北方得利，本處速迴。</p>
<p>「生支東行，得財破壞，南行稱意，西方行時，得達本處，北行獲財。</p>
<p>「老死東行，速疾得迴，南方行時，得聞愛言，西行怕怖，北方行時，安樂本處，平善得迴，出行已訖。」</p>
<p>時諸大眾，復白佛言：「世有盜賊，云何了知？」</p>
<p>爾時世尊，告大眾言：「若欲了知劫盜等事，應當審諦十二有支。諸善男子！若無明日，賊來北方財物散失，舍東來入賊心毒害，彼賊髮少住處不遠，至九日內，決定得財。</p>
<p>「行支日盜，相貌赤黃，著衣故舊，彼盜獲罪，若來東方，自雪其事。</p>
<p>「若識支盜，人出自舍，黃赤髮少，外說人聞，財物却得。</p>
<p>「名色支日，賊二兄弟面形髮黑，內一人醜，白頭工巧，至二十一，財寶却得。</p>
<p>「六入日盜，出於自舍，形色黃赤，妬惡大目，近水路來，藏之舍近住處眷屬，至第二日，得失疑惑，財物不定。</p>
<p>「觸支日盜，出於自舍，形長髮黑，數來歡喜，癡常似哭，若有諍競，財物却得。</p>
<p>「受支日盜，聚落中來，內有一人，家犬色黑，至二十日，賊決定獲。</p>
<p>「愛支日盜，彼人西來，別聚落住，形長見喜，家犬足黑，同人諍競，談論彼人，決定非虛，取支日獲。</p>
<p>「取支日盜，從南方來，內一人諍，其事談說，財決定得。</p>
<p>「有支日盜，從東而來，辭辯僂儸，姦詐多疑，自眷屬說。</p>
<p>「生支日盜，三人同行，二人外來，一人自親，速疾求之，財寶却得。</p>
<p>「老死支盜，從北方來，形首皆修，齒缺首白，至二十五日，財物却獲，說賊盜竟。」</p>
<p>爾時眾會，俱白佛言：「支分眴動，其事云何？」</p>
<p>佛告大眾：「若復有人，欲知此事，應當審諦十二緣生，了知未來所有憂喜，決定非虛。</p>
<p>「復有男女，於無明支，左目眴時，父母驚怖。</p>
<p>「行支左眴，有喜遂心。</p>
<p>「識支左眴，於所求事，和<span class='corr'>合</span>稱意。</p>
<p>「若名色支，左目眴動，獲於財物。</p>
<p>「六入支日，左目眴時，父母不悅。</p>
<p>「觸支日眴，必有諍論。</p>
<p>「受支日眴，於所求事，和合遂意。</p>
<p>「於愛支日，左目瞬時，有骨肉來。</p>
<p>「若取支日，左目眴時，所求皆獲。</p>
<p>「有支日眴，諍論事起。</p>
<p>「若生支日，左目眴動，得遠音信。</p>
<p>「於老死支，左目眴時，一切所求，和合如意。</p>
<p>「若復有人，觀察十二，皆悉了知。於無明支，右目眴動，父母驚怖。</p>
<p>「於行支日，右目眴時，於一切事，皆獲遂意。</p>
<p>「於識支日，右目眴時，有諍論事。</p>
<p>「於名色支，右目眴時，而獲新衣。</p>
<p>「六入支日，右目眴時，財物破散。</p>
<p>「於觸支日，右目眴時，獲於財物。</p>
<p>「受支<span class='corr'>日</span>眴，有悲泣事。</p>
<p>「愛支日眴，財物少散。</p>
<p>「於取支日，右目眴時，多獲珍寶。</p>
<p>「若有支日，右目眴時，諍論失財，求之却得。</p>
<p>「若生支日，右目眴時，或望人來若求財物，希必來至。</p>
<p>「於老死支，右目眴時，有喜慶事，和合成就。目瞬已竟。」</p>

<p class='juan'>十二緣生祥瑞經卷上</p></div>
</div><!-- end of div[@id='body'] -->
</body></html>