<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說常瞿利毒女陀羅尼呪經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1265
<p class='juan'><a id='mulu1' />佛說常瞿利毒女陀羅尼呪經<span class='note-inline'>(并行法)</span></p><p class="byline">瞿多三藏譯</p>
<div class='div-jing'><p>如是我聞。一時佛在舍衛國祇樹給孤獨園。與大苾芻眾千二百五十人俱。及諸天龍藥叉健闥婆阿脩羅迦樓羅緊那羅摩呼羅伽人非人等共會說法。普為眾生開總持門。觀如來諸眾生等。於後惡世。三災競起。諸惡毒蛇毒龍行吐毒氣。飛行蟲毒殺害眾生。蚖蛇蝮蝎蜈蚣之類。蟒蛇毒蛇諸惡毒物。或在山潤。或在坑水底。悉能放毒侵達眾生。</p>
<p>爾時世尊普告大眾言。我於一時在雪山北側香山中。於其山中見一童女。百福相好莊嚴其身。鹿皮為衣。將諸毒蛇而為瓔珞。蟒蛇蝮蝎諸毒虫而為伴戲。飢飡毒菓。渴飲毒漿。彼女見我共相為。仁者應須聽。我常瞿利法門能滅一切世間諸毒。即說呪曰。</p>
<p class="dharani">怛姪他伊哩彌帝帝哩彌帝伊哩底<span class='note-inline'>(丁以反)</span>里彌底軟迷軟摩唎曳訥泚訥瑳唎曳吒羯囉拏縛羯囉拏迦濕彌里迦濕彌羅穆吉帝惡祇儞惡伽儞惡伽那伽儞伊哩曳惡伽曳惡波曳濕廢帝濕廢多頓拏阿那怒洛叉鎖訶</p>
<p>爾時常瞿利說此呪已。其雪山中有五千毒惡龍蛇。聞此呪聲悉悶絕。一時頭破。鱗甲四散。毒蛇牙落。頭皮星散。破破血流。悉皆自縛不能動止。</p>
<p>爾時世尊觀此含識被呪毒故。便說心呪解前毒。呪曰。</p>
<p class="dharani">怛姪他壹哩彌哩哦囉彌哩斫俱盧斫俱崙哦囉彌彌俱吒曳俱吒曳帝素普吒曳帝素普吒曳帝那我黎那迦斫迦蘭底黎一車尾灑鷄怛吒怛吒悉怛吒悉怛吒悉怛吒鎖訶</p>
<p>爾時世尊說此呪已。一切毒龍□蝮蝎悉皆得活四散馳走□□□□毒不能行。是故吾今告汝□□□□子。汝持此常瞿利毒女身呪。不□高聲。於龍蛇前誦。其龍蛇聞必死。佛告四眾。諸善男子。若救世界眾生毒者。爾時常瞿利童子神呪悉能治之。此常瞿利雖現女身。實非女也。善男子。諸佛菩薩智惠神通能為眾生現種種身。攝化諸毒。不令諸惡毒龍蛇侵遶眾生。若人聞常瞿利大明身呪。却後七年不被毒所傷害。亦能摧滅身中毒惡。</p>
<p>爾時世尊復告降怨鳥王。汝等同力眷屬大力群強。於吾滅後末法之中。亦須收攝群毒□鳥□□□鳥王九萬眾盡須追喚十千□□悉須菅掘。聞吾常瞿利大明呪。皆須隨順資助使役方便救護不得違逆。</p>
<p>爾時佛告四眾。善男子。此常瞿利毒女身呪能治一切世間萬種之毒。蛇蛺蝎哳惡瘡瘍瘡癕疽丁瘡山源溪毒生金毒藥及諸蠱毒。但呪水服及水噝唅呪水。若呪毒三遍。每念七遍。一切諸毒根本自出。毒不能害。若患溪毒。呪水洗身并服呪水。一切溪毒盡皆消滅。若能志心供養恭敬受持神呪。得無量福。</p>
<p>爾時世尊普告四眾。若有善男子能行救護。當須畫常瞿利形作一童女。百福相好莊嚴其身。皮為衣。著嬌奢耶衣。大神車輪髻。右手執降毒釰。左手把管毒木印。遍身瓔珞毒蛇相縛環釧。毒蛇面前畫一青衣童子。把水椀及香案百種毒菓子及諸毒漿。普在常瞿利面前。遍四面各畫山。山兩邊畫虎狼師子蚖蛇毒龍蝮蝎諸惡毒蛇四面周圍。若作壇。隨心一肘二肘。壇上安形像。誦呪供養。其壇用牛糞和香泥。泥□下五盤食鳥頭湯供養了棄淨處。燒蔓覩蘿作香供養。誦呪七千遍。上功中功三萬遍。下功七萬遍。能救世治毒。但呪水服治一切毒。</p>
<p>略說法要。</p>
<div><img src='../images/T21p0295_01.gif' alt='T21p0295_01.gif' /><span class='note-inline'>(〔印用霹靂棗木方一寸七分、用朱砂印毒兼印紙上、與患者吞之治一切病大驗〕)</span>。</div>
<div><img src='../images/T21p0295_02.gif' alt='T21p0295_02.gif' /><span class='note-inline'>(〔印用白檀木一寸三分、同前印紙并印毒□及吞〕)</span>。</div>
<p>　幡　　　　　幡</p>
<p>形像<span class='note-inline'>(食食食食)</span>　　<span class='note-inline'>(花樹花樹)</span>　釰壇</p>
<p>　幡　　　　　幡</p>
<p>爾時世尊說此呪已。會中無量呪仙及諸藥叉阿蘇羅迦樓羅緊那羅人非人等。聞佛所說治毒神呪。皆大<span class='corr'>歡</span>喜。盡諸印可頂戴受持作禮而去。</p>
<p>　　　　此符用墨書毒上呪七遍甚驗。</p>
<div><img src='../images/T21p0295_03.gif' alt='T21p0295_03.gif' /></div>
<p>田[(仁-二)*?*中]</p>
<p>日日日</p>
<p><span class='note-inline'>(〔朱書吞之治□□〕)</span></p>
<p>口口，口　　　　日日日　日日日　日日日</p>
<p>常瞿利加持印　　常瞿　　利治　　百毒</p>
<p>口，口口　　　　日日日　日日日　日日日</p>
<p>日日日　日日日　日日日　日日日</p>
<p>殺縛　　禁縛　　天攝　　鎖訶</p>
<p>日日日　日日日　日日日　日日日</p>
<p><span class='note-inline'>(〔用朱書紙上封了帶之、除諸鬼氣〕)</span>。</p>
<p>已上符用朱書紙上吞之。除腹中諸病痛。大須敬重勿觸污之。</p>
<div><img src='../images/T21p0295_04.gif' alt='T21p0295_04.gif' /></div>
<p>　　　　承□呪神</p>
<p>或說云左無名指第二節□□也。</p>
<p>右無名指第二節惡賊目。</p>
<p>又云。左大指中節同無名指第二節鬼目<span class='note-inline'>(云云)</span>。</p>
<div><img src='../images/T21p0295_05.gif' alt='T21p0295_05.gif' /></div>
<p>凡念誦人若出入觸處。應用觸護陀羅尼。</p>
<p class="dharani">唵末日羅俱嚧馱吽惹</p>
</div>
<div class='div-w'><p>仁平二年八月三日於勸修寺書寫之</p>
</div>
</div><!-- end of div[@id='body'] -->
</body></html>