<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說無量壽佛化身大忿迅俱摩羅金剛念誦瑜伽儀軌法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1223
<div class='div-jing'>
<p class='juan'><a id='mulu1' />佛說無量壽佛化身大忿迅俱摩羅金剛念誦瑜伽儀軌法</p><p class="byline">南天竺國三藏金剛智奉　詔譯</p>
<div class="lg regular"><div class='lg-row'>我今順瑜伽　金剛頂經說</div>
<div class='lg-row'>熾盛金剛部　西方念誦法</div>
<div class='lg-row'>若有修行者　依此而頂受</div>
<div class='lg-row'>先於阿闍梨　而得灌頂已</div>
<div class='lg-row'>次應擇淨處　河㵎泉原中</div>
<div class='lg-row'>山峯阿蘭若　仙人得道處</div>
<div class='lg-row'>或在於僧房　清淨廣莊嚴</div>
<div class='lg-row'>或所意樂處　欲修悉地法</div>
<div class='lg-row'>精進而受持　金剛諸部中</div>
<div class='lg-row'>此法甚深奧　真言加持力</div>
<div class='lg-row'>降伏及敬愛　想念於諸佛</div>
<div class='lg-row'>思惟於本尊　真言力無比</div>
<div class='lg-row'>能摧大障者　纔持真言句</div>
<div class='lg-row'>化佛從口出　種種吉祥事</div>
<div class='lg-row'>應念而自至　歸命無量壽</div>
<div class='lg-row'>願以功德力　速得超悉地</div>
<div class='lg-row'>廣發弘誓願　次應禮諸佛</div>
<div class='lg-row'>及諸大菩薩　陳說三業罪</div>
<div class='lg-row'>我從過去世　輪轉於生死</div>
<div class='lg-row'>今對大聖尊　盡心而懺悔</div>
<div class='lg-row'>如先佛所懺　我今亦如是</div>
<div class='lg-row'>無垢真言曰</div>
</div><p class="dharani">唵娑嚩<span class='note-inline'>(二合)</span>婆<span class='note-inline'>(去)</span>嚩戌<span class='note-inline'>(引)</span>馱薩嚩達<span class='note-inline'>(去)</span>摩<span class='note-inline'>(鼻音)</span>娑嚩<span class='note-inline'>(去)</span>婆嚩戌<span class='note-inline'>(引)</span>度含</p>

<div class="lg regular"><div class='lg-row'>行者次應禮　一切諸聖眾</div>
<div class='lg-row'>密言一禮拜　所集禮智聚</div>
<div class='lg-row'>如轉一切經　除疑心決定</div>
<div class='lg-row'>作禮真言曰</div>
</div><p class="dharani">曩謨<span class='note-inline'>(引)</span>沒馱野<span class='note-inline'>(一)</span>曩莫達摩野<span class='note-inline'>(二)</span>曩莫僧伽野<span class='note-inline'>(三)</span>戶嚕戶嚕<span class='note-inline'>(四)</span>悉度嚕<span class='note-inline'>(五)</span>只哩婆吉哩婆<span class='note-inline'>(六)</span>怛尸悉怛尼部<span class='note-inline'>(七)</span>步嚕尼<span class='note-inline'>(八)</span>娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>次結開門印　二羽金剛拳</div>
<div class='lg-row'>吽聲而舉印　觸門警覺已</div>
<div class='lg-row'>能摧內外魔</div>
</div><p>真言曰。</p>
<p class="dharani">吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span></p>

<div class="lg regular"><div class='lg-row'>軍吒持水印　定手先平舒</div>
<div class='lg-row'>禪押忍戒甲　密明加七遍</div>
</div><p>真言曰</p>
<p class="dharani">唵阿<span class='note-inline'>(去)</span>密哩<span class='note-inline'>(二合)</span>帝吽泮吒<span class='note-inline'>(半音)</span></p>

<div class="lg regular"><div class='lg-row'>執持楊柳枝　自身內外間</div>
<div class='lg-row'>淨除煩惱垢　灑淨真言曰</div>
</div><p class="dharani">唵覩嚕覩嚕灑<span class='note-inline'>(一)</span>矩嚕矩嚕娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>佛部半開敷　進力輔忍願</div>
<div class='lg-row'>禪智進力下　當心想如來</div>
</div><p>密言曰。</p>
<p class="dharani">唵怛他蘖都納婆<span class='note-inline'>(二合)</span>嚩野娑嚩<span class='note-inline'>(二合)</span>賀</p>

<div class="lg regular"><div class='lg-row'>蓮華三昧印　十度散微屈</div>
<div class='lg-row'>檀慧禪智合　一心應想念</div>
<div class='lg-row'>八葉觀自在　密真言曰</div>
</div><p class="dharani">唵鉢納摩<span class='note-inline'>(二合)</span>納婆嚩野娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>次結金剛部　二羽反相背</div>
<div class='lg-row'>禪智檀慧鉤　心想執金剛</div>
<div class='lg-row'>左散習密言</div>
</div><p class="dharani">唵嚩日嚧<span class='note-inline'>(二合)</span>納婆<span class='note-inline'>(二合)</span>嚩野娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>護身內相叉　忍願建如幢</div>
<div class='lg-row'>進力附如鉤　禪智押戒方</div>
<div class='lg-row'>印五處成甲　真言</div>
</div><p class="dharani">唵嚩日囉<span class='note-inline'>(二合)</span>儗儞<span class='note-inline'>(二合)</span>鉢囉<span class='note-inline'>(二合)</span>捻跛哆也娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>次當地界印　忍戒繞方願</div>
<div class='lg-row'>入掌禪智合　并檀慧進力</div>
<div class='lg-row'>禪智二著地</div>
</div><p>真言曰。</p>
<p class="dharani">唵枳哩枳哩嚩日囉<span class='note-inline'>(二合)</span>嚩日哩<span class='note-inline'>(二合)</span>部律滿馱滿馱吽泮吒</p>

<div class="lg regular"><div class='lg-row'>方隅金剛牆　前印開禪智</div>
<div class='lg-row'>側竪如牆形</div>
</div><p>真言曰。</p>
<p class="dharani">唵薩羅薩羅嚩日囉<span class='note-inline'>(二合)</span>鉢囉<span class='note-inline'>(二合)</span>迦囉吽泮吒</p>

<div class="lg regular"><div class='lg-row'>次當請本尊　定慧內相叉</div>
<div class='lg-row'>合腕中節出　智竪成請召</div>
</div><p>真言曰</p>
<p class="dharani">唵嚩日囉<span class='note-inline'>(二合)</span>地力迦壹呬曳<span class='note-inline'>(二合)</span>呬婆誐梵嚩日囉<span class='note-inline'>(二合)</span>地力<span class='note-inline'>(二合)</span>迦</p>

<div class="lg regular"><div class='lg-row'>辟除障難者　右慧押智度</div>
<div class='lg-row'>三股形叉腰　定拳頂上旋</div>
<div class='lg-row'>左右成結界</div>
</div><p>真言曰。</p>
<p class="dharani">曩謨嚩日囉<span class='note-inline'>(二合)</span>野賀曩鈍曩尾特瞢<span class='note-inline'>(二合)</span>娑瑜蹉囉野吽泮吒</p>

<div class="lg regular"><div class='lg-row'>網印準前牆　禪智捻進力</div>
<div class='lg-row'>根側頂三旋　成彼上方網</div>
<div class='lg-row'>金剛網真言</div>
</div><p class="dharani">唵尾娑普囉捺落<span class='note-inline'>(二合)</span>乞叉<span class='note-inline'>(二合)</span>嚩日囉<span class='note-inline'>(二合)</span>半惹囉吽泮吒</p>

<div class="lg regular"><div class='lg-row'>火院慧掩定　竪禪智右旋</div>
<div class='lg-row'>三匝成猛焰</div>
</div><p>真言曰。</p>
<p class="dharani">唵阿<span class='note-inline'>(去)</span>三葬擬儞吽泮吒</p>

<div class="lg regular"><div class='lg-row'>次結獻華座　二羽捧蓮形</div>
<div class='lg-row'>微屈開八葉</div>
</div><p>真言曰。</p>
<p class="dharani">唵嚩日囉<span class='note-inline'>(二合)</span>摩攞野娑嚩<span class='note-inline'>(二合)</span>賀<span class='note-inline'>(引)</span></p>
<p>獻閼伽水真言曰。</p>
<p class="dharani">曩謨三<span class='note-inline'>(去)</span>滿哆沒馱南誐誐曩娑麼娑麼娑嚩<span class='note-inline'>(二合)</span>賀<span class='note-inline'>(引)</span></p>
<p class="lg-abnormal"><div class='lg-row'>塗香舒定掌　慧手握右腕</div>
</p><p>真言曰</p>
<p class="dharani">唵微薩囉<span class='note-inline'>(二合)</span>微薩囉<span class='note-inline'>(二合)</span>吽泮吒娑嚩<span class='note-inline'>(二合)</span>賀<span class='note-inline'>(引)</span></p>
<p class="lg-abnormal"><div class='lg-row'>獻華仰相叉　風合二空附</div>
</p><p>真言曰</p>
<p class="dharani">唵部哩入嚩<span class='note-inline'>(二合)</span>攞多詣娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>燒香背竪合　禪智附進力</div>
<div class='lg-row'>側合習明句</div>
</div><p class="dharani">唵微薩羅微薩囉吽泮吒娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>獻食仰相合　微屈火風輪</div>
<div class='lg-row'>二空附風側</div>
</div><p>真言曰。</p>
<p class="dharani">唵嚩日哩<span class='note-inline'>(二合)</span>尼嚩日㘕<span class='note-inline'>(二合)</span>計娑嚩<span class='note-inline'>(二合)</span>賀<span class='note-inline'>(引)</span></p>
<p class="lg-abnormal"><div class='lg-row'>燈印定為拳　忍竪禪指捻</div>
</p><p>真言曰</p>
<p class="dharani">唵戰尼寧饒瑳曩羯哩吽泮吒</p>

<div class="lg regular"><div class='lg-row'>虛空普供養　金剛掌安頂</div>
<div class='lg-row'>運心周法界</div>
</div><p>真言曰。</p>
<p class="dharani">曩謨三滿跢沒馱南<span class='note-inline'>(引)</span>薩嚩他欠嗢努蘖帝娑普<span class='note-inline'>(二合)</span>囉醯[牟*含]誐誐曩劍娑嚩<span class='note-inline'>(二合)</span>賀<span class='note-inline'>(引)</span></p>
<p class="lg-abnormal"><div class='lg-row'>次以清雅音　讚歎於聖尊</div>
</p><p class="dharani">嚩日囉<span class='note-inline'>(二合)</span>薩怛嚩<span class='note-inline'>(二合)</span>僧蘖囉賀嚩日囉<span class='note-inline'>(二合)</span>嚩怛曩<span class='note-inline'>(二合)</span>摩弩怛㘕<span class='note-inline'>(二合)</span>嚩日囉<span class='note-inline'>(二合)</span>達麼誐野尼嚩日囉<span class='note-inline'>(二合)</span>羯[牟*含]迦嚕婆嚩魯跛儞伽麼素伽娑</p>

<div class="lg regular"><div class='lg-row'>次結頂髮印　定拳進禪捻</div>
<div class='lg-row'>置頂習真言</div>
</div><p class="dharani">唵尸却寫娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>安坐不動搖　等引而相應</div>
<div class='lg-row'>觀自心華內　威光盛日輪</div>
<div class='lg-row'>吽字成獨股　變成忿怒尊</div>
<div class='lg-row'>右直左微屈　蹴踏於青蓮</div>
<div class='lg-row'>身色如黃雲　髮赤直竪上</div>
<div class='lg-row'>瓔珞以嚴身　縵跨用虎皮</div>
<div class='lg-row'>舉慧上執杵　定下施無畏</div>
<div class='lg-row'>摧伏天魔軍　神通力無比</div>
<div class='lg-row'>初說真言句　五色祥雲現</div>
<div class='lg-row'>化佛遍虛空　諸天來散華</div>
<div class='lg-row'>乾闥緊那羅　二十八部眾</div>
<div class='lg-row'>及餘諸大仙　恭敬合掌禮</div>
<div class='lg-row'>諦想心不亂　金剛童子大</div>
<div class='lg-row'>身真言曰</div>
</div><p class="dharani">曩謨<span class='note-inline'>(引)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(一)</span>曩莫室戰<span class='note-inline'>(二合)</span>拏<span class='note-inline'>(二)</span>嚩日囉<span class='note-inline'>(二合)</span>跛拏<span class='note-inline'>(鼻音)</span>曳<span class='note-inline'>(三)</span>摩訶<span class='note-inline'>(引)</span>藥乞叉<span class='note-inline'>(二合)</span>細曩鉢多曳<span class='note-inline'>(四)</span>怛儞也<span class='note-inline'>(二合)</span>他<span class='note-inline'>(五)</span>唵摩賀嚩日囉<span class='note-inline'>(二合)</span>俱摩囉<span class='note-inline'>(二合六)</span>迦<span class='note-inline'>(引)</span>抳度尼<span class='note-inline'>(七)</span>吽吽泮吒娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>隨心持神契　慧手虛心拳</div>
<div class='lg-row'>方苾於願背　力句方便指</div>
<div class='lg-row'>方押智指背　智押慧亦然</div>
<div class='lg-row'>頭指建如幢　由是加持故</div>
<div class='lg-row'>能攝自在力　無過勝上句</div>
<div class='lg-row'>隨心真言曰</div>
</div><p class="dharani">曩謨<span class='note-inline'>(引)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(一)</span>曩莫室戰拏<span class='note-inline'>(二鼻)</span>縛日囉<span class='note-inline'>(二合)</span>俱麼囉<span class='note-inline'>(三)</span>唵迦<span class='note-inline'>(引)</span>抳度尼<span class='note-inline'>(四)</span>吽<span class='note-inline'>(引)</span>吽<span class='note-inline'>(引)</span>泮吒泮吒娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>忿怒心密印　虛合於二羽</div>
<div class='lg-row'>水交入虎口　風鉤捻空下</div>
<div class='lg-row'>地輪竪如牙　真實大悲心</div>
<div class='lg-row'>拔濟三塗苦　速得成悉地</div>
</div><p>真言曰</p>
<p class="dharani">吽嚩日囉<span class='note-inline'>(二合)</span>俱麼<span class='note-inline'>(引)</span>囉迦尼度尼吽吽泮吒</p>

<div class="lg regular"><div class='lg-row'>次破不祥契　內叉地水輪</div>
<div class='lg-row'>火屈而背甲　風空竪契成</div>
<div class='lg-row'>經行及安寢　存心結念時</div>
<div class='lg-row'>災障惡夢消　次神通互用</div>
<div class='lg-row'>前印開二風　成就金剛法</div>
<div class='lg-row'>通達自在門　主神亂錄契</div>
<div class='lg-row'>地輪外相交　風鉤二地輪</div>
<div class='lg-row'>火水並竪合　二空持火峯</div>
<div class='lg-row'>纔結加持故　天樂供養雲</div>
<div class='lg-row'>隨心成真實　威怒定諸魔</div>
<div class='lg-row'>水交出火風　火風屈成拳</div>
<div class='lg-row'>地空竪舉心　密契威神力</div>
<div class='lg-row'>摧猛獸利牙　怨魔莫能敵</div>
<div class='lg-row'>次結錄王印　準前之亂錄</div>
<div class='lg-row'>二空捻水根　役使於四王</div>
<div class='lg-row'>大力善神等　震動大千界</div>
<div class='lg-row'>金剛王護身　火屈右空押</div>
<div class='lg-row'>水持於空輪　地苾在水背</div>
<div class='lg-row'>請召於金剛　令得堅固身</div>
<div class='lg-row'>不壞於三界　能護於行者</div>
</div><p>真言曰</p>
<p class="dharani">曩謨薩闍迦麼唵伽尼度尼唵吽泮吒泮吒娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>欲治身心病　定慧金剛拳</div>
<div class='lg-row'>風輪頭合圓　二空安火側</div>
<div class='lg-row'>真言七遍稱　瞋心想念時</div>
<div class='lg-row'>鬼神為障者　摧伏而退散</div>
</div><p>真言曰</p>
<p class="dharani">唵嚩日囉<span class='note-inline'>(二合)</span>俱麼囉<span class='note-inline'>(一)</span>賀那賀那<span class='note-inline'>(二)</span>那賀那賀<span class='note-inline'>(三)</span>鉢左鉢左<span class='note-inline'>(四)</span>親那親那<span class='note-inline'>(五)</span>頻那頻那<span class='note-inline'>(六)</span>蘖哩<span class='note-inline'>(二合)</span>訶拏<span class='note-inline'>(二合)</span>蘖哩<span class='note-inline'>(二合)</span>訶拏<span class='note-inline'>(二合七)</span>吽<span class='note-inline'>(引)</span>吽<span class='note-inline'>(引)</span>泮吒泮吒</p>

<div class="lg regular"><div class='lg-row'>金剛歡喜印　右羽虛心拳</div>
<div class='lg-row'>空押水風背　檀忍舒印成</div>
<div class='lg-row'>名金剛常念　諸天及世間</div>
<div class='lg-row'>敬愛生隨喜　能摧內外障</div>
<div class='lg-row'>次金剛掌叉　慧手獨股形</div>
<div class='lg-row'>願方入於掌　智慧而散開</div>
<div class='lg-row'>旋轉舉成印　忿怒金剛叉</div>
<div class='lg-row'>如敵戰修羅　心真言曰</div>
</div><p class="dharani">唵瞿嚕瞿嚕攝泮攝泮</p>
<p class="lg-abnormal"><div class='lg-row'>珠合於掌中　真言以加持</div>
</p><p>真言曰</p>
<p class="dharani">唵枳哩枳哩母捺哩左娑嚩<span class='note-inline'>(二合)</span>賀</p>

<div class="lg regular"><div class='lg-row'>行者念誦畢　捧珠發大願</div>
<div class='lg-row'>結三摩地印　入法界三昧</div>
<div class='lg-row'>修旋陀羅尼　諸法本不生</div>
<div class='lg-row'>自性離言說　清淨無垢染</div>
<div class='lg-row'>因業等虛空　旋復諦思惟</div>
<div class='lg-row'>字字悟真實　初後雖差別</div>
<div class='lg-row'>所證皆歸一　不捨是三昧</div>
<div class='lg-row'>兼住無緣悲　普願諸有情</div>
<div class='lg-row'>同得如是地　出定結根本</div>
<div class='lg-row'>本明七遍已　普供妙讚揚</div>
<div class='lg-row'>火院及結界　頂左旋成解</div>
<div class='lg-row'>迎請向外撥　加蘖車蘖車</div>
<div class='lg-row'>當結金剛縛　二火如蓮形</div>
<div class='lg-row'>從心至面散　頂上合蓮掌</div>
<div class='lg-row'>奉送真言曰</div>
</div><p class="dharani">唵嚩日囉<span class='note-inline'>(二合)</span>謨乞叉<span class='note-inline'>(二合)</span>穆</p>

<div class="lg regular"><div class='lg-row'>如前再護身　普禮諸聖眾</div>
<div class='lg-row'>隨意任經行　略陳於護摩</div>
<div class='lg-row'>成就悉地法　爐對曼荼羅</div>
<div class='lg-row'>相望而別作　方圓隨所求</div>
<div class='lg-row'>半爐熾炭充　以酥密安悉</div>
<div class='lg-row'>芥子檀薰陸　沈蘇合白膠</div>
<div class='lg-row'>乳粥和香藥　團為一百八</div>
<div class='lg-row'>諸法廣如經　一呪一擲火</div>
<div class='lg-row'>本尊并薄落　喜歡滿祈願</div>
<div class='lg-row'>復次以乳粥　白芥子胡麻</div>
<div class='lg-row'>粳米雄黃等　白汁木和酥</div>
<div class='lg-row'>擲爐得現驗　使者火食法</div>
<div class='lg-row'>酥密乳酪等　薰陸白膠香</div>
<div class='lg-row'>胡蘿蔔粳米　求樓香沙糖</div>
<div class='lg-row'>石密柏葉等　和擣一百八</div>
<div class='lg-row'>每團一呪擲　入爐供使者</div>
<div class='lg-row'>諸天龍夜叉　乾闥阿蘇羅</div>
<div class='lg-row'>四王眷屬等　及頻那夜迦</div>
<div class='lg-row'>歡喜隨加護　月八或十五</div>
<div class='lg-row'>常設爐供養　種種華香食</div>
<div class='lg-row'>召集使者真言曰</div>
</div><p class="dharani">曩謨囉怛曩<span class='note-inline'>(二合)</span>怛羅<span class='note-inline'>(二合)</span>夜<span class='note-inline'>(引)</span>野曩莫室戰<span class='note-inline'>(二合)</span>拏嚩日囉<span class='note-inline'>(二合)</span>跛拏曳摩賀藥乞叉<span class='note-inline'>(二合)</span>細那鉢哆曳摩騰迦俱麼囉唵迦尼度尼吽泮吒娑嚩<span class='note-inline'>(二合)</span>賀<span class='note-inline'>(引)</span></p>
<p class="lg-abnormal"><div class='lg-row'>次畫本尊像　長一尺五寸</div>
<div class='lg-row'>而作丁字立　足踏青蓮華</div>
<div class='lg-row'>身作黃雲色　髮赤上繚亂</div>
<div class='lg-row'>種種諸瓔珞　環玔以嚴身</div>
<div class='lg-row'>用虎皮縵跨　左執拔折羅</div>
<div class='lg-row'>右下施無畏　當作極迅形</div>
<div class='lg-row'>左畫一金剛　四臂黃雲色</div>
<div class='lg-row'>執杵輪索刀　右兩臂使者</div>
<div class='lg-row'>一手作拳印　次持劫鉢羅</div>
<div class='lg-row'>腰臂胯龍纏　前俱摩羅眾</div>
<div class='lg-row'>八部眾圍繞　上五色祥雲</div>
<div class='lg-row'>諸天散妙華　忉利天王軍</div>
<div class='lg-row'>四王各使者　及頻那夜迦</div>
<div class='lg-row'>皆請命奉教　畫人淨齋戒</div>
<div class='lg-row'>像畢廣設供</div>
<div class='lg-row'>次別畫像法　身五尺八寸</div>
<div class='lg-row'>形作紅蓮色　眼長於二寸</div>
<div class='lg-row'>衣服赭黃色　脚踏金蓮華</div>
<div class='lg-row'>右手拔折羅　舉上如擬勢</div>
<div class='lg-row'>左持金蓮華　髮少黃右旋</div>
<div class='lg-row'>獨髮籠頭冠　髮上際二寸</div>
<div class='lg-row'>髮中立化佛　右錫左澡鑵</div>
<div class='lg-row'>兩邊背一佛　持錫杖金色</div>
<div class='lg-row'>聖者遶其身　急雲五色光</div>
<div class='lg-row'>作法念誦時　對像作遍數</div>
<div class='lg-row'>如經之所說　悲愍於有情</div>
<div class='lg-row'>若起於忿怒　金剛即為現</div>
<div class='lg-row'>極忿迅之身　能令見者怖</div>
<div class='lg-row'>行者一切時　清淨身語意</div>
</p>
<p class='juan'>大忿怒金剛童子念誦瑜伽法一卷</p></div>
</div><!-- end of div[@id='body'] -->
</body></html>