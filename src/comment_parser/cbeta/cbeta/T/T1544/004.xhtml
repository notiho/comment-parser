<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<p class='juan'><a id='mulu17' /><a id='mulu18' />阿毘達磨發智論卷第四</p><p class="byline">尊者迦多衍尼子造</p><p class="byline">三藏法師玄奘奉　詔譯</p>
<p class='h2'>結蘊第二中一行納息第二之二</p><p>若於此事有無明結繫，亦有見結繫耶？</p>
<p>答：若於此事有見結繫，必有無明結繫。</p>
<p>或有無明結繫，無見結繫。謂：</p>
<p>集智已生，滅智未生：於見滅、道所斷見結不相應法，及於修所斷法，有無明結未斷。</p>
<p>滅智已生，道智未生：於見道所斷見結不相應法，及於修所斷法，有無明結未斷。</p>
<p>具見世尊弟子：——於修所斷法，有無明結未斷。</p>
<p>如對見結；對疑結，亦爾！</p>
<p>若於此事有無明結繫，亦有取結繫耶？</p>
<p>答：若於此事有取結繫，必有無明結繫。</p>
<p>或有無明結繫，無取結繫。謂：</p>
<p>集智已生，滅智未生——於修所斷法，有無明結未斷。</p>
<p>滅智已生，道智未生——於修所斷法，有無明結未斷。</p>
<p>具見世尊弟子——於修所斷法，有無明結未斷。</p>
<p>若於此事有無明結繫，亦有嫉結繫耶？</p>
<p>答：若於此事有嫉結繫，必有無明結繫。</p>
<p>或有無明結繫，無嫉結繫。謂：</p>
<p>於欲界見所斷法，及於色、無色界法，有無明結未斷。</p>
<p>如對嫉結；對慳結，亦爾。</p>
<p>若於此事有見結繫，亦有取結繫耶？</p>
<p>答：若於此事有見結繫，必有取結繫。</p>
<p>或有取結繫，無見結繫。謂：</p>

<ul class="">
<li><p>集智已生，滅智未生——於見滅、道所斷見結不相應法，有取結未斷。</p>
</li>

<li><p>滅智已生，道智未生——於見道所斷見結不相應法，有取結未斷。</p>
</li>
</ul><p>若於此事有見結繫，亦有疑結繫耶？</p>
<p>答：應作四句。</p>

<ul class="">
<li><p>或有見結繫，無疑結繫。謂：</p>
<p>集智已生，滅智未生——於見滅、道所斷見結相應法，有見結未斷。</p>
<p>滅智已生，道智未生——於見道所斷見結相應法，有見結未斷。</p>
</li>

<li><p>或有疑結繫，無見結繫。謂：</p>
<p>集智已生，滅智未生——於見滅、道所斷疑結相應法，有疑結未斷。</p>
<p>滅智已生，道智未生——於見道所斷疑結相應法，有疑結未斷。</p>
</li>

<li><p>或有二俱繫。謂：</p>
<p>具結者——於見、修所斷法，有二結繫。</p>
<p>苦智已生，集智未生——於見苦、集、滅、道修所斷法，有二結繫。</p>
</li>

<li><p>或有二俱不繫。謂：</p>
<p>集智已生，滅智未生——於見苦、集所斷法，及於見滅、道所斷見、疑一結不相應法，并於修所斷法，無二結繫。</p>
<p>滅智已生，道智未生——於見苦、集、滅所斷法，及於見道所斷見、疑二結不相應法，并於修所斷法，無二結繫。</p>
<p>具見世尊弟子——於見、修所斷法，無二結繫。</p>
<p>已離欲染——於欲界法，無二結繫。</p>
<p>已離色染——於欲、色界法，無二結繫。</p>
<p>已離無色染——於三界法，無二結繫。</p>
</li>
</ul><p>若於此事有見結繫，亦有嫉結繫耶？</p>
<p>答：應作四句。</p>

<ul class="">
<li><p>或有見結繫，無嫉結繫。謂：於欲界見所斷法，及於色、無色界法，有見結未斷。</p>
</li>

<li><p>或有嫉結繫，無見結繫。謂：</p>
<p>未離欲染——</p>
<p>集智已生，滅智未生——於欲界修所斷法，有嫉結未斷。</p>
<p>滅智已生，道智未生——於欲界修所斷法，有嫉結未斷。</p>
<p>具見世尊弟子，未離欲染——於欲界修所斷法，有嫉結未斷。</p>
</li>

<li><p>或有二俱繫。謂：</p>
<p>具縛者——於欲界修所斷法，有二結繫。</p>
<p>未離欲染，苦智已生，集智未生——於欲界修所斷法，有二結繫。</p>
</li>

<li><p>或有二俱不繫。謂：</p>
<p>未離欲染——</p>
<p>集智已生，滅智未生——於見苦、集所斷法，及於見滅、道所斷見結不相應法，并於色、無色界修所斷法，無二結繫。</p>
<p>滅智已生，道智未生——於見苦、集、滅所斷法，及於見道所斷見結不相應法，并於色、無色界修所斷法，無二結繫。</p>
<p>具見世尊弟子——</p>
<p>未離欲染——於見所斷法，及於色、無色界修所斷法，無二結繫。</p>
<p>已離欲染——於欲界法，無二結繫。</p>
<p>已離色染——於欲、色界法，無二結繫。</p>
<p>已離無色染——於三界法，無二結繫。</p>
</li>
</ul><p>如對嫉結；對慳結，亦爾。</p>
<p>如見結對後作一行；疑結對後作一行，亦爾。</p>
<p>若於此事有取結繫，亦有疑結繫耶？</p>
<p>答：若於此事有疑結繫，必有取結繫。</p>
<p>或有取結繫，無疑結繫。謂：</p>

<ul class="">
<li><p>集智已生，滅智未生——於見滅、道所斷疑結不相應法，有取結未斷。</p>
</li>

<li><p>滅智已生，道智未生——於見道所斷疑結不相應法，有取結未斷。</p>
</li>
</ul><p>若於此事有取結繫，亦有嫉結繫耶？</p>
<p>答：應作四句。</p>

<ul class="">
<li><p>或有取結繫，無嫉結繫。謂：</p>
<p>於欲界見所斷法，及於色、無色界法，有取結未斷。</p>
</li>

<li><p>或有嫉結繫，無取結繫。謂：</p>
<p>未離欲染——</p>
<p>集智已生，滅智未生——於欲界修所斷法，有嫉結未斷。</p>
<p>滅智已生，道智未生——於欲界修所斷法，有嫉結未斷。</p>
<p>具見世尊弟子——未離欲染——於欲界修所斷法，有嫉結未斷。</p>
</li>

<li><p>或有二俱繫。謂：</p>
<p>具縛者——於欲界修所斷法，有二結繫。</p>
<p>未離欲染，苦智已生，集智未生——於欲界修所斷法，有二結繫。</p>
</li>

<li><p>或有二俱不繫。謂：</p>
<p>未離欲染——</p>
<p>集智已生，滅智未生——於見苦、集所斷法，及於色、無色界修所斷法，無二結繫。</p>
<p>滅智已生，道智未生——於見苦、集、滅所斷法，及於色、無色界修所斷法，無二結繫。</p>
<p>具見世尊弟子——</p>
<p>未離欲染——於見所斷法，及於色、無色界修所斷法，無二結繫。</p>
<p>已離欲染——於欲界法，無二結繫。</p>
<p>已離色染——於欲、色界法，無二結繫。</p>
<p>已離無色染——於三界法，無二結繫。</p>
</li>
</ul><p>如對嫉結；對慳結，亦爾。</p>
<p>若於此事有嫉結繫，亦有慳結繫耶？</p>
<p>答：如是。</p>
<p>設有慳結繫，復有嫉結繫耶？</p>
<p>答：如是。</p>
<p>若於此事有過去愛結繫，亦有未來耶？</p>
<p>答：如是。</p>
<p>設有未來，復有過去耶？</p>
<p>答：若前生未斷，則繫。若前未生，設生已斷，則不繫。</p>
<p>若於此事有過去愛結繫，亦有現在耶？</p>
<p>答：若現在前。</p>
<p>設有現在，復有過去耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有未來愛結繫，亦有現在耶？</p>
<p>答：若現在前。</p>
<p>設有現在，復有未來耶？</p>
<p>答：如是。</p>
<p>若於此事有過去愛結繫，亦有未來、現在耶？</p>
<p>答：未來必繫，現在若現在前。</p>
<p>設有未來、現在，復有過去耶？</p>
<p>答：若前生未斷，即繫；若前未生，設生已斷，即不繫。</p>
<p>若於此事有未來愛結繫，亦有過去、現在耶？</p>
<p>答：</p>

<ul class="">
<li><p>或有未來，無過去、現在。謂：於此事愛結未斷，而前未生，設生已斷，不現在前。</p>
</li>

<li><p>或有未來及過去，無現在。謂：於此事有愛結、前生未斷，不現在前。</p>
</li>

<li><p>或有未來及現在。無過去。謂：於此事有愛結現在前，而前未生，設生已斷。</p>
</li>

<li><p>或有未來及過去、現在。謂：於此事有愛結、前生未斷，亦現在前。</p>
</li>
</ul><p>設有過去、現在，復有未來耶？</p>
<p>答：如是。</p>
<p>若於此事有現在愛結繫，亦有過去、未來耶？</p>
<p>答：未來必繫；過去若前生未斷，則繫；若前未生，設生已斷，則不繫。</p>
<p>設有過去、未來，復有現在耶？</p>
<p>答：若現在前。</p>
<p>如愛結歷六，應知恚、慢、嫉、慳、非遍行無明結歷六，亦爾。</p>
<p>若於此事有過去見結繫，亦有未來耶？</p>
<p>答：如是。</p>
<p>設有未來，復有過去耶？</p>
<p>答：如是。</p>
<p>若於此事有過去見結繫，亦有現在耶？</p>
<p>答：若現在前。</p>
<p>設有現在，復有過去耶？</p>
<p>答：如是。</p>
<p>若於此事有未來見結繫，亦有現在耶？</p>
<p>答：若現在前。</p>
<p>設有現在，復有未來耶？</p>
<p>答：如是。</p>
<p>若於此事有過去見結繫，亦有未來、現在耶？</p>
<p>答：未來必繫，現在若現在前。</p>
<p>設有未來、現在，復有過去耶？</p>
<p>答：如是。</p>
<p>若於此事有未來見結繫，亦有過去、現在耶？</p>
<p>答：過去必繫，現在若現在前。</p>
<p>設有過去、現在，復有未來耶？</p>
<p>答：如是。</p>
<p>若於此事有現在見結繫，亦有過去、未來耶？</p>
<p>答：如是。</p>
<p>設有過去、未來，復有現在耶？</p>
<p>答：若現在前。</p>
<p>如見結歷六，應知取、疑，遍行無明結歷六，亦爾！</p>
<p>若於此事有過去愛結繫，亦有過去恚結繫耶？</p>
<p>答：若前生未斷，則繫；若前未生、設生已斷，則不繫。</p>
<p>設有過去恚結繫，復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有未來恚結繫耶？</p>
<p>答：若未斷。</p>
<p>設有未來恚結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有現在恚結繫耶？</p>
<p>答：若現在前。</p>
<p>設有現在恚結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、現在恚結繫耶？</p>
<p>答：</p>

<ul class="">
<li><p>或有過去愛結繫，無過去、現在恚結繫。謂：於此事有愛結前生未斷；無恚結前生，設生已斷，不現在前。</p>
</li>

<li><p>或有過去愛結繫，及有過去恚結繫，無現在。謂：於此事有愛結、恚結前生未斷，無恚結現在前。</p>
</li>

<li><p>或有過去愛結繫，及有現在恚結繫，無過去。謂：於此事有愛結前生未斷。有恚結現在前。而前未生。設生已斷。</p>
</li>

<li><p>或有過去愛結繫，及有過去、現在恚結繫。謂：於此事有愛結、恚結前生未斷，及有恚結現在前。</p>
</li>
</ul><p>設有過去、現在恚結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有未來、現在恚結繫耶？</p>
<p>答：</p>

<ul class="">
<li><p>或有過去愛結繫，無未來、現在恚結繫。謂：於色、無色界法，有愛結前生未斷。</p>
</li>

<li><p>或有過去愛結繫，及有未來恚結繫，無現在。謂：於此事有愛結前生未斷，及有恚結未斷，不現在前。</p>
</li>

<li><p>或有過去愛結繫，亦有未來、現在恚結繫。謂：於此事有愛結前生未斷。及有恚結現在前。</p>
</li>
</ul><p>設有未來、現在恚結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、未來恚結繫耶？</p>
<p>答：</p>

<ul class="">
<li><p>或有過去愛結繫，無過去、未來恚結繫。謂：於色、無色界法，有愛結前生未斷。</p>
</li>

<li><p>或有過去愛結繫，及有未來恚結繫，無過去。謂：於此事有愛結前生未斷，及有恚結未斷，而無恚結前生，設生已斷。</p>
</li>

<li><p>或有過去愛結繫，亦有過去、未來恚結繫。謂：於此事有愛結、恚結前生未斷。</p>
</li>
</ul><p>設有過去、未來恚結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、未來、現在恚結繫耶？</p>
<p>答：</p>

<ul class="">
<li><p>或有過去愛結繫，無過去、未來、現在恚結繫。謂：於色、無色界法，有愛結前生未斷。</p>
</li>

<li><p>或有過去愛結繫，及有未來恚結繫，無過去、現在。謂：於此事有愛結前生未斷，及有恚結未斷而前未生，設生已斷，不現在前。</p>
</li>

<li><p>或有過去愛結繫，及有未來、現在恚結繫，無過去。謂：於此事有愛結前生未斷，及有恚結現在前而前未生，設生已斷。</p>
</li>

<li><p>或有過去愛結繫，及有過去、未來恚結繫，無現在。謂：於此事有愛結、恚結前生未斷，而無恚結現在前。</p>
</li>

<li><p>或有過去愛結繫，亦有過去、未來、現在恚結繫。謂：於此事有愛結、恚結前生未斷，及有恚結現在前。</p>
</li>
</ul><p>設有過去、未來、現在恚結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>如對恚結；對嫉結、慳結，亦爾。差別者：</p>
<p>於欲界見所斷法及於色、無色界法有愛結前生未斷，無過去、未來、現在嫉結、慳結。</p>
<p>若於此事有過去愛結繫，亦有過去慢結繫耶？</p>
<p>答：若前生未斷、則繫；若前未生、設生已斷，則不繫。</p>
<p>設有過去慢結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有未來慢結繫耶？</p>
<p>答：如是。</p>
<p>設有未來慢結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有現在慢結繫耶？</p>
<p>答：若現在前。</p>
<p>設有現在慢結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、現在慢結繫耶？</p>
<p>答：</p>

<ul class="">
<li><p>或有過去愛結繫，無過去、現在慢結繫。謂：於此事有愛結前生未斷，無慢結前生，設生已斷，不現在前。</p>
</li>

<li><p>或有過去愛結繫，及有過去慢結繫，無現在。謂：於此事有愛結、慢結前生未斷。無慢結現在前。</p>
</li>

<li><p>或有過去愛結繫，及有現在慢結繫，無過去。謂：於此事有愛結前生未斷。及有慢結現在前。而前未生。設生已斷。</p>
</li>

<li><p>或有過去愛結繫，亦有過去、現在慢結繫。謂：於此事有愛結、慢結前生未斷，及有慢結現在前。</p>
</li>
</ul><p>設有過去、現在慢結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有未來、現在慢結繫耶？</p>
<p>答：未來必繫，現在若現在前。</p>
<p>設有未來、現在慢結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、未來慢結繫耶？</p>
<p>答：未來必繫；過去若前生未斷，則繫；苦前未生，設生已斷，則不繫。</p>
<p>設有過去、未來慢結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、未來、現在慢結繫耶？</p>
<p>答：</p>

<ul class="">
<li><p>或有過去愛結繫，及有未來慢結繫，無過去、現在。謂：於此事有愛結前生未斷。無慢結前生；設生已斷，不現在前。</p>
</li>

<li><p>或有過去愛結繫，及有過去、未來慢結繫，無現在。謂：於此事有愛結、慢結前生未斷，無慢結現在前。</p>
</li>

<li><p>或有過去愛結繫，及有未來、現在慢結繫，無過去。謂：於此事有愛結前生未斷，及有慢結現在前而無前生，設生已斷。</p>
</li>

<li><p>或有過去愛結繫，亦有過去、未來、現在慢結繫。謂：於此事有愛結、慢結前生未斷，及有慢結現在前。</p>
</li>
</ul><p>設有過去、未來、現在慢結繫，復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有過去無明結繫耶？</p>
<p>答：如是。</p>
<p>設有過去無明結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有未來無明結繫耶？</p>
<p>答：如是。</p>
<p>設有未來無明結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有現在無明結繫耶？</p>
<p>答：若現在前。</p>
<p>設有現在無明結繫，復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有過去、現在無明結繫耶？</p>
<p>答：過去必繫，現在若現在前。</p>
<p>設有過去、現在無明結繫。復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有未來、現在無明結繫耶？</p>
<p>答：未來必繫，現在若現在前。</p>
<p>設有未來、現在無明結繫，復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有過去、未來無明結繫耶？</p>
<p>答：如是。</p>
<p>設有過去、未來無明結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有過去、未來、現在無明結繫耶？</p>
<p>答：過去、未來必繫，現在若現在前。</p>
<p>設有過去、未來、現在無明結繫，復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有過去見結繫耶？</p>
<p>答：若未斷。</p>
<p>設有過去見結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有未來見結繫耶？</p>
<p>答：若未斷。</p>
<p>設有未來見結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有現在見結繫耶？</p>
<p>答：若現在前。</p>
<p>設有現在見結繫，復有過去愛結繫耶？</p>
<p>答：若前生未斷，則繫；若前未生，設生已斷，則不繫。</p>
<p>若於此事有過去愛結繫，亦有過去、現在見結繫耶？</p>
<p>答：</p>

<ul class="">
<li><p>或有過去愛結繫，無過去、現在見結繫。謂：於此事有愛結前生未斷，而見結已斷。</p>
</li>

<li><p>或有過去愛結繫，及有過去見結繫，無現在。謂：於此事有愛結前生未斷，及有見結未斷，而不現在前。</p>
</li>

<li><p>或有過去愛結繫，亦有過去、現在見結繫。謂：於此事有愛結前生未斷，亦有見結現在前。</p>
</li>
</ul><p>設有過去、現在見結繫，復有過去愛結繫耶？</p>
<p>答：若前生未斷，則繫；若前未生、設生已斷，則不繫。</p>
<p>若於此事有過去愛結繫，亦有未來、現在見結繫耶？</p>
<p>答：</p>

<ul class="">
<li><p>或有過去愛結繫，無未來、現在見結繫。謂：於此事有愛結前生未斷。而見結已斷。</p>
</li>

<li><p>或有過去愛結繫。及有未來見結繫，無現在。謂：於此事有愛結前生未斷。及有見結未斷。而不現在前。</p>
</li>

<li><p>或有過去愛結繫，亦有未來、現在見結繫。謂：於此事有愛結前生未斷。及有見結現在前。</p>
</li>
</ul><p>設有未來、現在見結繫。復有過去愛結繫耶？</p>
<p>答：若前生。未斷，則繫。若前未生。設生已斷，則不繫。</p>
<p>若於此事有過去愛結繫，亦有過去、未來見結繫耶？</p>
<p>答：若未斷。</p>
<p>設有過去、未來見結繫。復有過去愛結繫耶？</p>
<p>答：若前生未斷，則繫。若前未生、設生已斷，則不繫。</p>
<p>若於此事有過去愛結繫，亦有過去、未來、現在見結繫耶？</p>
<p>答：</p>

<ul class="">
<li><p>或有過去愛結繫，無過去、未來、現在見結繫。謂：於此事有愛結前生未斷。而見結已斷。</p>
</li>

<li><p>或有過去愛結繫。及有過去、未來見結繫，無現在。謂：於此事有愛結前生未斷。及有見結未斷。而不現在前。</p>
</li>

<li><p>或有過去愛結繫，亦有過去、未來、現在見結繫。謂：於此事有愛結前生未斷。亦有見結現在前。</p>
</li>
</ul><p>設有過去、未來、現在見結繫。復有過去愛結繫耶？</p>
<p>答：若前生未斷，則繫。若前未生、設生已斷，則不繫。</p>
<p>如對見結。對取結、疑結亦爾。</p>
<p>如愛結對後作小七。乃至嫉結對慳結。隨其所應。作小七亦爾。</p>
<p>如小七。大七亦爾。</p>
<p>差別者：以二對一。乃至以八對一。如過去愛等為首有七。乃至過去、未來、現在愛等為首。亦各有七。如是應知。有七七句。</p>
<p>三結乃至九十八隨眠。於九十八隨眠中。一一攝幾隨眠？</p>
<p>答：一切應分別。謂：</p>
<p>三結中——有身見結攝三。戒禁取結攝六。疑結攝十二。</p>
<p>三不善根中——貪瞋不善根。各攝五。癡不善根攝四。一少分。</p>
<p>三漏中——欲漏攝三十一。有漏攝五十二。無明漏攝十五。</p>
<p>四瀑流中——欲瀑流攝十九。有瀑流攝二十八。見瀑流攝三十六。無明瀑流攝十五。</p>
<p>如四瀑流。四軛亦爾。</p>
<p>四取中——欲取攝二十四。見取攝三十。戒禁取攝六。我語取攝三十八。</p>
<p>四身繫中——貪欲、瞋恚身繫。各攝五。戒禁取身繫攝六。此實執身繫攝十二。</p>
<p>五蓋中——貪欲、瞋恚蓋。各攝五。疑蓋攝四。餘蓋無所攝。</p>
<p>五結中——貪、慢結。各攝十五。瞋結攝五。嫉、慳結無所攝。</p>
<p>五順下分結中——貪欲瞋恚結各攝五。有身見結攝三。戒禁取結攝六。疑結攝十二。</p>
<p>五順上分結中——色貪結攝一少分。無色貪結攝一少分。掉舉結無所攝。慢結攝二少分。無明結攝二少分。</p>
<p>五見中——有身見、邊執見各攝三。邪見、見取各攝十二。戒禁取攝六。</p>
<p>六愛身中——眼、耳、身觸所生愛身各攝二少分。鼻、舌觸所生愛身各攝一少分。意觸所生愛身攝十三。二少分。</p>
<p>七隨眠中——欲貪、瞋恚隨眠各攝五。有貪隨眠攝十。慢、無明隨眠各攝十五。見隨眠攝三十六。疑隨眠攝十二。</p>
<p>九結中——愛、慢、無明結各攝十五。恚結攝五。見、取結各攝十八。疑結攝十二。嫉、慳結無所攝。</p>
<p>九十八隨眠中——欲界有身見攝欲界有身見。乃至無色界修所斷無明攝無色界修所斷無明。</p>
<p>三結乃至九十八隨眠。為前攝後。後攝前耶？</p>
<p>答：</p>
<p>三結、三不善根——互不相攝。</p>
<p>三結、三漏——三結、二漏少分互相攝，餘不相攝。</p>
<p>三結、四瀑流——三結、三瀑流少分互相攝。餘不相攝。</p>
<p>如對四瀑流，對四軛亦爾。</p>
<p>三結、四取——三結、一取三少分互相攝。餘不相攝。</p>
<p>三結、四身繫——一結、一身繫互相攝。餘不相攝。</p>
<p>三結、五蓋——一結、少分一蓋互相攝。餘不相攝。</p>
<p>三結、五結——互不相攝。</p>
<p>三結、五順下分結——三結、三順下分結互相攝。餘不相攝。</p>
<p>三結、五順上分結——互不相攝。</p>
<p>三結、五見——二結、二見互相攝。餘不相攝。</p>
<p>三結、六愛身——互不相攝。</p>
<p>三結、七隨眠——三結、一隨眠，一少分互相攝。餘不相攝。</p>
<p>三結、九結——三結、一結，二少分互相攝。餘不相攝。</p>
<p>三結、九十八隨眠——三結、二十一隨眠互相攝。餘不相攝。</p>
<p>……如是乃至……</p>
<p>九結、九十八隨眠——七結、九十八隨眠互相攝。餘不相攝。</p>
<p>三結乃至九十八隨眠，幾令欲有相續？幾令色有相續？幾令無色有相續？</p>
<p>答：一切應分別。謂：</p>
<p>三結——令三有相續。</p>
<p>三不善根及欲漏——令欲有相續。</p>
<p>有漏——令色、無色有相續。</p>
<p>無明漏——令三有相續。</p>
<p>四瀑流、軛中：欲瀑流、軛——令欲有相續。</p>
<p>有瀑流、軛——令色、無色有相續。</p>
<p>見、無明瀑流、軛——令三有相續。</p>
<p>四取中：欲取——令欲有相續。</p>
<p>見、戒禁取——令三有相續。</p>
<p>我語取——令色、無色有相續。</p>
<p>四身繫中：初二——令欲有相續。</p>
<p>後二——令三有相續。</p>
<p>五蓋——令欲有相續。</p>
<p>五結中：貪、慢結——令三有相續。</p>
<p>餘三結——令欲有相續。</p>
<p>五順下分結中：初二——令欲有相續。</p>
<p>後三——令三有相續。</p>
<p>五順上分結中：色貪——令色有相續。</p>
<p>無色貪——令無色有相續。</p>
<p>餘三——令色、無色有相續。</p>
<p>五見——令三有相續。</p>
<p>六愛身中：眼、耳、身觸所生愛身——令欲、色有相續。</p>
<p>鼻、舌觸所生愛身——令欲有相續。</p>
<p>意觸所生愛身——令三有相續。</p>
<p>七隨眠中：欲貪、瞋恚——令欲有相續。</p>
<p>有貪——令色無色有相續。</p>
<p>餘四——令三有相續。</p>
<p>九結中：嫉、恚、慳結——令欲有相續。</p>
<p>餘六結——令三有相續。</p>
<p>九十八隨眠中：欲界三十六——令欲有相續。</p>
<p>色界三十一——令色有相續。</p>
<p>無色界三十一——令無色有相續。</p>
<p>三結乃至九十八隨眠。依何定滅？</p>
<p>答：</p>
<p>三結——或依四。或依未至滅。</p>
<p>三不善根及欲漏——依未至滅。</p>
<p>有漏、無明漏——或依七。或依未至滅。</p>
<p>四瀑流、軛中：欲瀑流、軛——依未至滅。</p>
<p>有、無明瀑流、軛——或依七。或依未至滅。</p>
<p>見瀑流、軛——或依四。或依未至滅。</p>
<p>四取中：欲取——依未至滅。</p>
<p>見、戒禁取——或依四。或依未至滅。</p>
<p>我語取——或依七。或依未至滅。</p>
<p>四身繫中：初三——依未至滅。</p>
<p>後二——或依四。或依未至滅。</p>
<p>五蓋——依未至滅。</p>
<p>五結中：貪、慢結——或依七。或依未至滅。</p>
<p>餘三結——依未至滅。</p>
<p>五順下分結中：初二——依未至滅。</p>
<p>後三——或依四或依未至滅。</p>
<p>五順上分結中：色貪——或依四。或依未至滅。</p>
<p>餘四——或依七。或依未至滅。</p>
<p>五見——或依四。或依未至滅。</p>
<p>六愛身中：鼻、舌觸所生愛身——依未至滅。</p>
<p>眼、耳、身觸所生愛身——或依初。或依未至滅。</p>
<p>意觸所生愛身——或依七。或依未至滅。</p>
<p>七隨眠中：欲貪、瞋恚——依未至滅。</p>
<p>有貪、慢、無明——或依七。或依未至滅。</p>
<p>見、疑——或依四。或依未至滅。</p>
<p>九結中：愛、慢、無明——或依七。或依未至滅。</p>
<p>恚、嫉、慳——依未至滅。</p>
<p>見、取、疑——或依四。或依未至滅。</p>
<p>九十八隨眠中：欲界三十六——依未至滅。</p>
<p>色界三十一及無色界見所斷——或依四。或依未至滅。</p>
<p>無色界修所斷——或依七。或依未至滅。</p>
<p>諸結過去，彼結已繫耶？</p>
<p>答：諸結過去。彼結已繫。</p>
<p>有結已繫。彼結非過去。謂：結未來、現在已繫。</p>
<p>諸結未來，彼結當繫耶？</p>
<p>答：應作四句。</p>

<ul class="">
<li><p>有結未來，彼結非當繫。謂：結未來已斷、已遍知、已滅、已吐。定不當退。</p>
</li>

<li><p>有結當繫，彼結非未來。謂：結過去已斷、已遍知、已滅、已吐。定當退。</p>
</li>

<li><p>有結未來，彼結亦當繫。謂：結未來已斷、已遍知、已滅、已吐。定當退。</p>
</li>

<li><p>有結非未來，彼結亦非當繫。謂：結過去已斷、已遍知、已滅、已吐。定不當退。及現在結。</p>
</li>
</ul><p>諸結現在。彼結今繫耶？</p>
<p>答：諸結現在。彼結今繫。</p>
<p>有結今繫。彼結非現在。謂：結過去、未來今繫。</p>
<p>諸用此道。斷欲界結。退此道時。還得彼結繫不？</p>
<p>答：還得彼結繫。</p>
<p>諸用此道。斷色、無色界結。退此道時。還得彼結繫不。</p>
<p>答：還得彼結繫。</p>
<p>有九遍知。謂：</p>

<ul class="">
<li><p>欲界見苦集所斷結盡——第一遍知。</p>
</li>

<li><p>色、無色界見苦集所斷結盡——第二遍知。</p>
</li>

<li><p>欲界見滅所斷結盡——第三遍知。</p>
</li>

<li><p>色、無色界見滅所斷結盡——第四遍知。</p>
</li>

<li><p>欲界見道所斷結盡——第五遍知。</p>
</li>

<li><p>色、無色界見道所斷結盡——第六遍知。</p>
</li>

<li><p>五順下分結盡——第七遍知。</p>
</li>

<li><p>色愛結盡——第八遍知。</p>
</li>

<li><p>一切結盡——第九遍知。</p>
</li>
</ul><p>為九遍知攝一切遍知？為一切遍知攝九遍知？</p>
<p>答：一切攝九，非九攝一切。不攝何等？謂：</p>
<p>苦智已生，集智未生——三界見苦所斷結盡。非九所攝。</p>
<p>具見世尊弟子——</p>
<p>未離欲染——欲界修所斷結盡。非九所攝。</p>
<p>已離欲染，未離色染——色界修所斷結盡。非九所攝。</p>
<p>已離色染，未離無色染——無色界修所斷結盡。非九所攝。</p>
<p>有八補特伽羅：一、預流向。二、預流果。三、一來向。四、一來果。</p>
<p>五、不還向。六、不還果。七、阿羅漢向。八、阿羅漢果。</p>
<p>此八補特伽羅</p>
<p>於九遍知。幾成就？幾不成就？</p>
<p>答：</p>

<ul class="">
<li><p>預流向——或不成就。或成就一、二、三、四、五。謂：</p>
<p>苦法智忍乃至集法智忍位——不成就。</p>
<p>集法智、集類智忍位——成就一。</p>
<p>集類智、滅法智忍位——成就二。</p>
<p>滅法智、滅類智忍位——成就三。</p>
<p>滅類智、道法智忍位——成就四。</p>
<p>道法智、道類智忍位——成就五。</p>
</li>

<li><p>預流果——成就六。</p>
</li>

<li><p>一來向——若倍離欲染，入正性離生者——如預流向。若從預流果趣一來果者，及一來果——成就六。</p>
</li>

<li><p>不還向——若已離欲染，入正性離生者——如預流向。若從一來果趣不還果者——成就六。</p>
</li>

<li><p>不還果——成就一。謂：五順下分結盡。</p>
</li>

<li><p>阿羅漢向——或成就一。或成就二。謂：未離色染者——成就一。已離色染者——成就二。</p>
</li>

<li><p>阿羅漢果——成就一。謂：一切結盡。</p>
</li>
</ul>
<p class='juan'>說一切有部發智論卷第四</p></div></div>
</div><!-- end of div[@id='body'] -->
</body></html>