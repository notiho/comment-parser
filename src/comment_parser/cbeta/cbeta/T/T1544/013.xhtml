<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'>
<p class='juan'><a id='mulu45' />阿毘達磨發智論卷第十三</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu46' />
<div class='div-other'><a id='mulu47' />
<p class='h2'>大種蘊第五中大造納息第一</p>
<div class="lg regular"><div class='lg-row'>大種所造處　幾四二五三</div>
<div class='lg-row'>大造成不成　成大對造四</div>
<div class='lg-row'>唯成所造四　大種等七種</div>
<div class='lg-row'>依定滅住果　此章願具說</div>
</div><p>大種所造處，幾有見？</p>
<p>答：一。</p>
<p>幾無見？</p>
<p>答：八，二少分。</p>
<p>幾有對？</p>
<p>答：九，一少分。</p>
<p>幾無對？</p>
<p>答：一少分。</p>
<p>幾有漏？</p>
<p>答：九，二少分。</p>
<p>幾無漏？</p>
<p>答：一少分。</p>
<p>幾有為？</p>
<p>答：九，二少分。</p>
<p>幾無為？</p>
<p>答：無。</p>
<p>幾過去？</p>
<p>答：十，一少分。</p>
<p>幾未來？</p>
<p>答：十，一少分。</p>
<p>幾現在？</p>
<p>答：十，一少分。</p>
<p>幾善？</p>
<p>答：三少分。</p>
<p>幾不善？</p>
<p>答：三少分。</p>
<p>幾無記？</p>
<p>答：七，三少分。</p>
<p>幾欲界繫？</p>
<p>答：二，九少分。</p>
<p>幾色界繫？</p>
<p>答：九少分。</p>
<p>幾無色界繫？</p>
<p>答：無。</p>
<p>幾學？</p>
<p>答：一少分。</p>
<p>幾無學？</p>
<p>答：一少分。</p>
<p>幾非學非無學？</p>
<p>答：九，一少分。</p>
<p>幾見所斷？</p>
<p>答：無。</p>
<p>幾修所斷？</p>
<p>答：九，二少分。</p>
<p>幾不斷？</p>
<p>答：一少分。</p>
<p>若成就大種，彼成就所造色耶？</p>
<p>答：諸成就大種，彼定成就所造色。</p>
<p>有成就所造色非大種。謂：聖者生無色界。</p>
<p>若不成就大種，彼不成就所造色耶？</p>
<p>答：諸不成就所造色，彼不成就大種。</p>
<p>有不成就大種非所造色。謂：聖者生無色界。</p>
<p>若成就大種，彼成就善色耶？</p>
<p>答：應作四句。</p>

<ul class="">
<li><p>有成就大種非善色。謂：處卵㲉。若異生住胎。若生欲界，住不律儀及非律儀非不律儀，無善身語表，設有而失。</p>
</li>

<li><p>有成就善色非大種。謂：聖者生無色界。</p>
</li>

<li><p>有成就大種亦善色。謂：聖者住胎。若生欲界，住律儀，若住不律儀及非律儀非不律儀，現有善身語表，或先有不失。若生色界。</p>
</li>

<li><p>有非成就大種及善色。謂：異生生無色界。</p>
</li>
</ul><p>若成就大種，彼成就不善色耶？</p>
<p>答：諸成就不善色，彼定成就大種。</p>

<ul class="">
<li><p>有成就大種非不善色。謂：處卵㲉及住胎中。若生欲界，住律儀及非律儀非不律儀，無不善身語表，設有而失。若生色界。</p>
</li>
</ul><p>若成就大種，彼成就有覆無記色耶？</p>
<p>答：諸成就有覆無記色，彼定成就大種。</p>
<p>有成就大種非有覆無記色。謂：生欲界。若生色界，現無有覆無記身語表。</p>
<p>若成就大種，彼成就無覆無記色耶？</p>
<p>答：如是。</p>
<p>設成就無覆無記色，彼成就大種耶？</p>
<p>答：如是。</p>
<p>若成就大種，彼成就善不善色耶？</p>
<p>答：</p>

<ul class="">
<li><p>有成就大種非善不善色。謂：處卵㲉。若異生住胎。若生欲界，住非律儀非不律儀，無善、不善身語表，設有而失。</p>
</li>

<li><p>有成就大種亦善色非不善色。謂：聖者住胎。若生欲界，住律儀，無不善身語表，設有而失。若住非律儀非不律儀，現有善身語表，或先有不失；無不善身語表，設有而失。若生色界。</p>
</li>

<li><p>有成就大種亦不善色非善色。謂：生欲界，住不律儀，無善身語表，設有而失。若住非律儀非不律儀，現有不善身語表，或先有不失；無善身語表，設有而失。</p>
</li>

<li><p>有成就大種亦善不善色。謂：生欲界，住律儀，現有不善身語表，或先有不失。若住不律儀，現有善身語表，或先有不失。若住非律儀非不律儀，現有善不善身語表，或先有不失。</p>
</li>
</ul><p>設成就善、不善色，彼成就大種耶？</p>
<p>答：如是。</p>
<p>若成就大種，彼成就善有覆無記色耶？</p>
<p>答：</p>

<ul class="">
<li><p>有成就大種非善有覆無記色。謂：處卵㲉。若異生住胎。若生欲界，住不律儀及非律儀非不律儀，無善身語表；設有而失。</p>
</li>

<li><p>有成就大種亦善色非有覆無記色。謂：聖者住胎。若生欲界，住律儀。若住不律儀及非律儀非不律儀，現有善身語表，或先有不失。若生色界，現無有覆無記身語表。</p>
</li>

<li><p>有成就大種亦善有覆無記色。謂：生色界，現有有覆無記身語表。</p>
</li>
</ul><p>設成就善有覆無記色，彼成就大種耶？</p>
<p>答：如是。</p>
<p>若成就大種，彼成就善無覆無記色耶？</p>
<p>答：</p>

<ul class="">
<li><p>有成就大種亦無覆無記色非善色。謂：處卵㲉。若異生住胎。若生欲界，住不律儀及非律儀非不律儀，無善身語表；設有而失。</p>
</li>

<li><p>有成就大種亦善無覆無記色。謂：聖者住胎。若生欲界，住律儀。若住不律儀及非律儀非不律儀，現有善身語表，或先有不失。若生色界。</p>
</li>
</ul><p>設成就善無覆無記色，彼成就大種耶？</p>
<p>答：如是。</p>
<p>若成就大種，彼成就不善有覆無記色耶？</p>
<p>答：無。</p>
<p>若成就大種，彼成就不善無覆無記色耶？</p>
<p>答：</p>

<ul class="">
<li><p>有成就大種亦無覆無記色非不善色。謂：處卵㲉。及住胎中。若生欲界，住律儀及非律儀非不律儀，無不善身語表；設有而失。若生色界。</p>
</li>

<li><p>有成就大種亦不善無覆無記色。謂：生欲界，住不律儀。若住律儀及非律儀非不律儀，現有不善身語表，或先有不失。</p>
</li>
</ul><p>設成就不善無覆無記色，彼成就大種耶？</p>
<p>答：如是。</p>
<p>若成就大種，彼成就有覆無記、無覆無記色耶？</p>
<p>答：</p>

<ul class="">
<li><p>有成就大種亦無覆無記色，非有覆無記色。謂：生欲界。若生色界，現無有覆無記身語表。</p>
</li>

<li><p>有成就大種亦有覆無記、無覆無記色。謂：生色界，現有有覆無記身語表。</p>
</li>
</ul><p>設成就有覆無記、無覆無記色，彼成就大種耶？</p>
<p>答：如是。</p>
<p>若成就大種，彼成就善、不善有覆無記色耶？</p>
<p>答：無。</p>
<p>若成就大種，彼成就善、不善無覆無記色耶？</p>
<p>答：</p>

<ul class="">
<li><p>有成就大種亦無覆無記色，非善、不善色。謂：處卵㲉。若異生住胎。若生欲界，住非律儀非不律儀，無善、不善身語表；設有而失。</p>
</li>

<li><p>有成就大種亦善無覆無記色，非不善色。謂：聖者住胎。若生欲界，住律儀，無不善身語表；設有而失。若住非律儀非不律儀，現有善身語表，或先有不失，無不善身語表；設有而失。若生色界。</p>
</li>

<li><p>有成就大種亦不善無覆無記色，非善色。謂：生欲界，住不律儀，無善身語表；設有而失。若住非律儀非不律儀，現有不善身語表，或先有不失，無善身語表；設有而失。</p>
</li>

<li><p>有成就大種亦善、不善無覆無記色。謂：生欲界，住律儀，現有不善身語表，或先有不失。若住不律儀，現有善身語表，或先有不失。若住非律儀非不律儀，現有善、不善身語表，或先有不失。</p>
</li>
</ul><p>設成就善、不善無覆無記色，彼成就大種耶？</p>
<p>答：如是。</p>
<p>若成就大種，彼成就善有覆無記、無覆無記色耶？</p>
<p>答：</p>

<ul class="">
<li><p>有成就大種亦無覆無記色非善有覆無記色。謂：處卵㲉。若異生住胎。若生欲界，住不律儀及非律儀非不律儀，無善身語表，設有而失。</p>
</li>

<li><p>有成就大種亦善無覆無記色非有覆無記色。謂：聖者住胎。若生欲界，住律儀。若住不律儀及非律儀非不律儀，現有善身語表，或先有不失。若生色界，現無有覆無記身語表。</p>
</li>

<li><p>有成就大種亦善有覆無記、無覆無記色。謂：生色界，現有有覆無記身語表。</p>
</li>
</ul><p>設成就善有覆無記、無覆無記色，彼成就大種耶？</p>
<p>答：如是。</p>
<p>若成就大種，彼成就不善有覆無記、無覆無記色耶？</p>
<p>答：無。</p>
<p>若成就大種，彼成就善、不善有覆無記、無覆無記色耶？</p>
<p>答：無。</p>
<p>若成就善色，彼成就不善色耶？</p>
<p>答：應作四句。</p>

<ul class="">
<li><p>有成就善色非不善色。謂：聖者住胎。若生欲界，住律儀，無不善身語表，設有而失。若住非律儀非不律儀，現有善身語表，或先有不失，無不善身語表，設有而失。若生色界。若聖者生無色界。</p>
</li>

<li><p>有成就不善色非善色。謂：生欲界，住不律儀，無善身語表；設有而失。若住非律儀非不律儀，現有不善身語表，或先有不失，無善身語表；設有而失。</p>
</li>

<li><p>有成就善色亦不善色。謂：生欲界，住律儀，現有不善身語表，或先有不失。若住不律儀，現有善身語表，或先有不失。若住非律儀非不律儀，現有善、不善身語表，或先有不失。</p>
</li>

<li><p>有非成就善色及不善色。謂：處卵㲉。若異生住胎。若生欲界，住非律儀非不律儀，無善、不善身語表，設有而失。若異生生無色界。</p>
</li>
</ul><p>若成就善色，彼成就有覆無記色耶？</p>
<p>答：諸成就有覆無記色，彼定成就善色。</p>

<ul class="">
<li><p>或成就善色非有覆無記色。謂：聖者住胎。若生欲界，住律儀，若住不律儀及非律儀非不律儀，現有善身語表，或先有不失。若生色界，現無有覆無記身語表。若聖者生無色界。</p>
</li>
</ul><p>若成就善色，彼成就無覆無記色耶？</p>
<p>答：應作四句。</p>

<ul class="">
<li><p>有成就善色非無覆無記色。謂：聖者生無色界。</p>
</li>

<li><p>有成就無覆無記色非善色。謂：處卵㲉。若異生住胎。若生欲界，住不律儀及非律儀非不律儀，無善身語表，設有而失。</p>
</li>

<li><p>有成就善色。亦無覆無記色。謂：聖者住胎。若生欲界，住律儀。若住不律儀及非律儀非不律儀，現有善身語表，或先有不失。若生色界。</p>
</li>

<li><p>有非成就善色及無覆無記色。謂：異生生無色界。</p>
</li>
</ul><p>若成就善色，彼成就不善有覆無記色耶？</p>
<p>答：無。</p>
<p>若成就善色，彼成就不善無覆無記色耶？</p>
<p>答：</p>

<ul class="">
<li><p>有成就善色非不善無覆無記色。謂：聖者生無色界。</p>
</li>

<li><p>有成就善色亦無覆無記色非不善色。謂：聖者住胎。若生欲界，住律儀，無不善身語表；設有而失。若住非律儀非不律儀，現有善身語表，或先有不失，無不善身語表；設有而失。若生色界。</p>
</li>

<li><p>有成就善色亦不善無覆無記色。謂：生欲界，住律儀，現有不善身語表，或先有不失。若住不律儀，現有善身語表，或先有不失。若住非律儀非不律儀，現有善、不善身語表，或先有不失。</p>
</li>
</ul><p>設成就不善無覆無記色，彼成就善色耶？</p>
<p>答：或成就，或不成就。</p>
<p>云何成就？即如上說。</p>
<p>云何不成就？謂：生欲界，住不律儀，無善身語表；設有而失。若住非律儀非不律儀，現有不善身語表，或先有不失，無善身語表；設有而失。</p>
<p>若成就善色，彼成就有覆無記、無覆無記色耶？</p>
<p>答：</p>

<ul class="">
<li><p>有成就善色非有覆無記、無覆無記色。謂：聖者生無色界。</p>
</li>

<li><p>有成就善色亦無覆無記色非有覆無記色。謂：聖者住胎。若生欲界，住律儀，若住不律儀及非律儀非不律儀，現有善身語表，或先有不失。若生色界，現無有覆無記身語表。</p>
</li>

<li><p>有成就善色亦有覆無記、無覆無記色。謂：生色界，現有有覆無記身語表。</p>
</li>
</ul><p>設成就有覆無記、無覆無記色，彼成就善色耶？</p>
<p>答：如是。</p>
<p>若成就善色，彼成就不善有覆無記、無覆無記色耶？</p>
<p>答：無。</p>
<p>若成就不善色，彼成就有覆無記色耶？</p>
<p>答：無。</p>
<p>若成就不善色，彼成就無覆無記色耶？</p>
<p>答：諸成就不善色，彼定成就無覆無記色。</p>

<ul class="">
<li><p>有成就無覆無記色非不善色。謂：處卵㲉。及住胎中。若生欲界，住律儀及非律儀非不律儀，無不善身語表，設有而失。若生色界。</p>
</li>
</ul><p>若成就不善色，彼成就有覆無記、無覆無記色耶？</p>
<p>答：無。</p>
<p>若成就有覆無記色，彼成就無覆無記色耶？</p>
<p>答：諸成就有覆無記色，彼成就無覆無記色。</p>

<ul class="">
<li><p>有成就無覆無記色，非有覆無記色。謂：生欲界。若生色界，現無有覆無記身語表。</p>
</li>
</ul><p>諸四大種及所造色，依何定滅？</p>
<p>答：依四定，或依未至滅。</p>
<p>尋、伺、有對觸，依何定滅？</p>
<p>答：依初定，或依未至滅。</p>
<p>樂根依何定滅？</p>
<p>答：依三定，或依未至滅。</p>
<p>喜根依何定滅？</p>
<p>答：依二定，或依未至滅。</p>
<p>苦根、憂根、段食依何定滅？</p>
<p>答：依未至滅。</p>
<p>捨根，觸、思、識食，依何定滅？</p>
<p>答：依七定，或依未至滅。</p>
<p>諸四大種及所造色，尋、伺、有對觸，樂根、喜根，已斷已遍知，當言住何果？</p>
<p>答：阿羅漢果，或無所住。</p>
<p>苦根、憂根、段食，已斷已遍知，當言住何果？</p>
<p>答：不還果，或阿羅漢果，或無所住。</p>
<p>捨根，觸、思、識食，已斷已遍知，當言住何果？</p>
<p>答：阿羅漢果。</p>
</div>
<div class='div-other'><a id='mulu48' />
<p class='h2'>大種蘊第五中緣納息第二</p>
<div class="lg regular"><div class='lg-row'>大造心處根　相對緣有幾</div>
<div class='lg-row'>相應造三世　世界辯成緣</div>
<div class='lg-row'>大種與造色　界世為同異</div>
<div class='lg-row'>四體攝識門　此章願具說</div>
</div><p>大種與大種，為幾緣？</p>
<p>答：因、增上。</p>
<p>大種與造色，為幾緣？</p>
<p>答：因、增上。</p>
<p>造色與造色，為幾緣？</p>
<p>答：因、增上。</p>
<p>造色與大種，為幾緣？</p>
<p>答：因、增上。</p>
<p>大種與心心所法，為幾緣？</p>
<p>答：所緣、增上。</p>
<p>心心所法與心心所法，為幾緣？</p>
<p>答：因、等無間、所緣、增上。</p>
<p>心心所法與大種，為幾緣？</p>
<p>答：因、增上。</p>
<p>大種與眼處，為幾緣？</p>
<p>答：因、增上。</p>
<p>眼處與眼處，為幾緣？</p>
<p>答：因、增上。</p>
<p>眼處與大種，為幾緣？</p>
<p>答：一增上。</p>
<p>如眼處；耳、鼻、舌、身、香、味處，亦爾。</p>
<p>大種與色處，為幾緣？</p>
<p>答：因、增上。</p>
<p>色處與色處，為幾緣？</p>
<p>答：因、增上。</p>
<p>色處與大種，為幾緣？</p>
<p>答：因、增上。</p>
<p>如色處；聲、觸處，亦爾。</p>
<p>大種與意處，為幾緣？</p>
<p>答：所緣、增上。</p>
<p>意處與意處，為幾緣？</p>
<p>答：因、等無間、所緣、增上。</p>
<p>意處與大種，為幾緣？</p>
<p>答：因、增上。</p>
<p>大種與法處，為幾緣？</p>
<p>答：因、所緣、增上。</p>
<p>法處與法處，為幾緣？</p>
<p>答：因、等無間、所緣、增上。</p>
<p>法處與大種，為幾緣？</p>
<p>答：因、增上。</p>
<p>大種與眼根，為幾緣？</p>
<p>答：因、增上。</p>
<p>眼根與大種，為幾緣？</p>
<p>答：一增上。</p>
<p>如眼根；耳、鼻、舌、身、男、女根，亦爾。</p>
<p>大種與命根，為幾緣？</p>
<p>答：一增上。</p>
<p>命根與大種，為幾緣？</p>
<p>答：一增上。</p>
<p>大種與意根，為幾緣？</p>
<p>答：所緣、增上。</p>
<p>意根與大種，為幾緣？</p>
<p>答：因、增上。</p>
<p>如意根；樂、苦、喜、憂、捨、信、精進、念、定、慧根，亦爾。</p>
<p>大種與未知當知根，為幾緣？</p>
<p>答：所緣、增上。</p>
<p>未知當知根與大種，為幾緣？</p>
<p>答：一增上。</p>
<p>如未知當知根；已知根、具知根，亦爾。</p>
<p>何故四大種一生一住一滅而不相應，心心所法一生一住一滅說名相應？</p>
<p>答：如四大種或減或增，心心所法則不如是。</p>
<p>又！心心所法皆有所緣，四大種無所緣，非無所緣法可說相應。</p>
<p>頗有過去大種造過去色耶？造未來色耶？造現在色耶？</p>
<p>答：皆有。</p>
<p>頗有未來大種造未來色耶？造過去色耶？造現在色耶？</p>
<p>答：未來有，過、現無。</p>
<p>頗有現在大種造現在色耶？造過去色耶？造未來色耶？</p>
<p>答：現、未有，過去無。</p>
<p>若成就過去大種，彼成就過去造色耶？</p>
<p>答：無成就過去大種，有成就過去造色。謂：聖者住胎。若生欲界，住律儀。若住不律儀，及住非律儀非不律儀，先有身語表不失。若生色界。若諸學者生無色界。</p>
<p>若成就過去大種，彼成就未來大種耶？</p>
<p>答：無成就過去、未來大種。</p>
<p>若成就過去大種，彼成就未來造色耶？</p>
<p>答：無成就過去大種，有成就未來造色。謂：聖者住胎。若生欲界，得色界善心。若生色界。若聖者生無色界。</p>
<p>若成就過去大種，彼成就現在大種耶？</p>
<p>答：無成就過去大種，有成就現在大種。謂：生欲、色界。</p>
<p>若成就過去大種，彼成就現在造色耶？</p>
<p>答：無成就過去大種，有成就現在造色。謂：生欲、色界。</p>
<p>若成就過去造色，彼成就未來大種耶？</p>
<p>答：無成就未來大種，有成就過去造色。謂：聖者住胎。若生欲界，住律儀。若住不律儀。若住非律儀非不律儀，先有身語表不失。若生色界。若學者生無色界。</p>
<p>若成就過去造色，彼成就未來造色耶？</p>
<p>答：應作四句。</p>

<ul class="">
<li><p>有成就過去造色，非未來造色。謂：生欲界，住律儀，不得色界善心。若住不律儀。若住非律儀非不律儀，先有身語表不失。</p>
</li>

<li><p>有成就未來造色，非過去造色。謂：阿羅漢生無色界。</p>
</li>

<li><p>有成就過去造色，亦未來造色。謂：聖者住胎。若生欲界，得色界善心。若生色界。若學者生無色界。</p>
</li>

<li><p>有非成就過去造色，亦非未來造色。謂：處卵㲉。若異生住胎。若生欲界，住非律儀非不律儀，先無身語表；設有而失。若異生生無色界。</p>
</li>
</ul><p>若成就過去造色，彼成就現在大種耶？</p>
<p>答：應作四句。</p>

<ul class="">
<li><p>有成就過去造色，非現在大種。謂：學者生無色界。</p>
</li>

<li><p>有成就現在大種，非過去造色。謂：處卵㲉。若異生住胎。若生欲界，住非律儀非不律儀，先無身語表；設有而失。</p>
</li>

<li><p>有成就過去造色，亦現在大種。謂：聖者住胎。若生欲界。住律儀。若住不律儀。若住非律儀非不律儀，先有身語表不失。若生色界。</p>
</li>

<li><p>有非成就過去造色，亦非現在大種。謂：阿羅漢。若異生生無色界。</p>
</li>
</ul><p>若成就過去造色，彼成就現在造色耶？</p>
<p>答：應作四句。</p>

<ul class="">
<li><p>有成就過去造色，非現在造色。謂：學者生無色界。</p>
</li>

<li><p>有成就現在造色，非過去造色。謂：處卵㲉。若異生住胎。若生欲界，住非律儀非不律儀，先無身語表；設有而失。</p>
</li>

<li><p>有成就過去造色，亦現在造色。謂：聖者住胎。若生欲界，住律儀。若住不律儀。若住非律儀非不律儀，先有身語表不失。若生色界。</p>
</li>

<li><p>有非成就過去造色，亦非現在造色。謂：阿羅漢。若異生生無色界。</p>
</li>
</ul><p>若成就未來大種，彼成就未來造色耶？</p>
<p>答：無成就未來大種。有成就未來造色。謂：聖者住胎。若生欲界，得色界善心。若生色界。若聖者生無色界。</p>
<p>若成就未來大種，彼成就現在大種耶？</p>
<p>答：無成就未來大種，有成就現在大種。謂：生欲、色界。</p>
<p>若成就未來大種，彼成就現在造色耶？</p>
<p>答：無成就未來大種，有成就現在造色。謂：生欲、色界。</p>
<p>若成就未來造色，彼成就現在大種耶？</p>
<p>答：應作四句。</p>

<ul class="">
<li><p>有成就未來造色，非現在大種。謂：聖者生無色界。</p>
</li>

<li><p>有成就現在大種，非未來造色。謂：處卵㲉。若異生住胎。若生欲界，不得色界善心。</p>
</li>

<li><p>有成就未來造色，亦現在大種。謂：聖者住胎。若生欲界，得色界善心。若生色界。</p>
</li>

<li><p>有非成就未來造色，亦非現在大種。謂：異生生無色界。</p>
</li>
</ul><p>若成就未來造色，彼成就現在造色耶？</p>
<p>答：應作四句。</p>

<ul class="">
<li><p>有成就未來造色，非現在造色。謂：聖者生無色界。</p>
</li>

<li><p>有成就現在造色，非未來造色。謂：處卵㲉。若異生住胎。若生欲界，不得色界善心。</p>
</li>

<li><p>有成就未來造色，亦現在造色。謂：聖者住胎。若生欲界，得色界善心。若生色界。</p>
</li>

<li><p>有非成就未來造色，亦非現在造色。謂：異生生無色界。</p>
</li>
</ul><p>若成就現在大種，彼成就現在造色耶？</p>
<p>答：如是。</p>
<p>設成就現在造色，彼成就現在大種耶？</p>
<p>答：如是。</p>
<p>過去大種與過去大種，為幾緣？</p>
<p>答：因、增上。</p>
<p>過去大種與過去造色，為幾緣？</p>
<p>答：因、增上。</p>
<p>過去造色與過去造色，為幾緣？</p>
<p>答：因、增上。</p>
<p>過去造色與過去大種，為幾緣？</p>
<p>答：因、增上。</p>
<p>過去大種與未來大種，為幾緣？</p>
<p>答：因、增上。</p>
<p>未來大種與未來大種，為幾緣？</p>
<p>答：因、增上。</p>
<p>未來大種與過去大種，為幾緣？</p>
<p>答：一增上。</p>
<p>過去大種與未來造色，為幾緣？</p>
<p>答：因、增上。</p>
<p>未來造色與未來造色，為幾緣？</p>
<p>答：因、增上。</p>
<p>未來造色與過去大種，為幾緣？</p>
<p>答：一增上。</p>
<p>過去大種與現在大種，為幾緣？</p>
<p>答：因、增上。</p>
<p>現在大種與現在大種，為幾緣？</p>
<p>答：因、增上。</p>
<p>現在大種與過去大種，為幾緣？</p>
<p>答：一增上。</p>
<p>過去大種與現在造色，為幾緣？</p>
<p>答：因、增上。</p>
<p>現在造色與現在造色，為幾緣？</p>
<p>答：因、增上。</p>
<p>現在造色與過去大種，為幾緣？</p>
<p>答：一增上。</p>
<p>過去造色與未來大種，為幾緣？</p>
<p>答：因、增上。</p>
<p>未來大種與過去造色，為幾緣？</p>
<p>答：一增上。</p>
<p>過去造色與未來造色，為幾緣？</p>
<p>答：因、增上。</p>
<p>未來造色與過去造色，為幾緣？</p>
<p>答：一增上。</p>
<p>過去造色與現在大種，為幾緣？</p>
<p>答：因、增上。</p>
<p>現在大種與過去造色，為幾緣？</p>
<p>答：一增上。</p>
<p>過去造色與現在造色，為幾緣？</p>
<p>答：因、增上。</p>
<p>現在造色與過去造色，為幾緣？</p>
<p>答：一增上。</p>
<p>未來大種與未來造色，為幾緣？</p>
<p>答：因、增上。</p>
<p>未來造色與未來大種，為幾緣？</p>
<p>答：因、增上。</p>
<p>未來大種與現在大種，為幾緣？</p>
<p>答：一增上。</p>
<p>現在大種與未來大種，為幾緣？</p>
<p>答：因、增上。</p>
<p>未來大種與現在造色，為幾緣？</p>
<p>答：一增上。</p>
<p>現在造色與未來大種，為幾緣？</p>
<p>答：因、增上。</p>
<p>未來造色與現在大種，為幾緣？</p>
<p>答：一增上。</p>
<p>現在大種與未來造色，為幾緣？</p>
<p>答：因、增上。</p>
<p>未來造色與現在造色，為幾緣？</p>
<p>答：一增上。</p>
<p>現在造色與未來造色，為幾緣？</p>
<p>答：因、增上。</p>
<p>現在大種與現在造色，為幾緣？</p>
<p>答：因、增上。</p>
<p>現在造色與現在大種，為幾緣？</p>
<p>答：因、增上。</p>
<p>若成就欲界繫大種，彼成就欲界繫造色耶？</p>
<p>答：如是。</p>
<p>設成就欲界繫造色，彼成就欲界繫大種耶？</p>
<p>答：如是。</p>
<p>若成就欲界繫大種，彼成就色界繫大種耶？</p>
<p>答：應作四句。</p>

<ul class="">
<li><p>有成就欲界繫大種，非色界繫大種。謂：生欲界，色界大種不現在前。</p>
</li>

<li><p>有成就色界繫大種，非欲界繫大種。謂：生色界，不作欲界化，不發欲界語。</p>
</li>

<li><p>有成就欲界繫大種，亦色界繫大種。謂：生欲界，色界大種現在前。若生色界，作欲界化，發欲界語。</p>
</li>

<li><p>有非成就欲界繫大種，及色界繫大種。謂：生無色界。</p>
</li>
</ul><p>若成就欲界繫大種，彼成就色界繫造色耶？</p>
<p>答：應作四句。</p>

<ul class="">
<li><p>有成就欲界繫大種，非色界繫造色。謂：生欲界，不得色界善心。</p>
</li>

<li><p>有成就色界繫造色，非欲界繫大種。謂：生色界，不作欲界化，不發欲界語。</p>
</li>

<li><p>有成就欲界繫大種，亦色界繫造色。謂：生欲界，得色界善心。若生色界，作欲界化，發欲界語。</p>
</li>

<li><p>有非成就欲界繫大種，及色界繫造色。謂：生無色界。</p>
</li>
</ul><p>若成就欲界繫造色，彼成就色界繫大種耶？</p>
<p>答：應作四句。</p>

<ul class="">
<li><p>有成就欲界繫造色，非色界繫大種謂：生欲界，色界大種不現在前。</p>
</li>

<li><p>有成就色界繫大種，非欲界繫造色。謂：生色界，不作欲界化，不發欲界語。</p>
</li>

<li><p>有成就欲界繫造色，亦色界繫大種。謂：生欲界，色界大種現在前。若生色界，作欲界化，發欲界語。</p>
</li>

<li><p>有非成就欲界造色，及色界大種。謂：生無色界。</p>
</li>
</ul><p>若成就欲界繫造色，彼成就色界繫造色耶？</p>
<p>答：應作四句。</p>

<ul class="">
<li><p>有成就欲界繫造色，非色界繫造色。謂：生欲界，不得色界善心。</p>
</li>

<li><p>有成就色界繫造色，非欲界繫造色。謂：生色界，不作欲界化，不發欲界語。</p>
</li>

<li><p>有成就欲界繫造色，亦色界繫造色。謂：生欲界，得色界善心。若生色界，作欲界化，發欲界語。</p>
</li>

<li><p>有非成就欲界繫造色，及色界繫造色。謂：生無色界。</p>
</li>
</ul><p>若成就色界繫大種，彼成就色界繫造色耶？</p>
<p>答：諸成就色界繫大種，彼定成就色界繫造色。</p>
<p>有成就色界繫造色，非色界繫大種。謂：生欲界，得色界善心，色界大種不現在前。</p>
<p>欲界繫大種與欲界繫大種，為幾緣？</p>
<p>答：因、增上。</p>
<p>欲界繫大種與欲界繫造色，為幾緣？</p>
<p>答：因、增上。</p>
<p>欲界繫造色與欲界繫造色，為幾緣？</p>
<p>答：因、增上。</p>
<p>欲界繫造色與欲界繫大種，為幾緣？</p>
<p>答：因、增上。</p>
<p>欲界繫大種與色界繫大種，為幾緣？</p>
<p>答：一增上。</p>
<p>色界繫大種與色界繫大種，為幾緣？</p>
<p>答：因、增上。</p>
<p>色界繫大種與欲界繫大種，為幾緣？</p>
<p>答：一增上。</p>
<p>欲界繫大種與色界繫造色，為幾緣？</p>
<p>答：一增上。</p>
<p>色界繫造色與色界繫造色，為幾緣？</p>
<p>答：因、增上。</p>
<p>色界繫造色與欲界繫大種，為幾緣？</p>
<p>答：一增上。</p>
<p>欲界繫造色與色界繫大種，為幾緣？</p>
<p>答：一增上。</p>
<p>色界繫大種與欲界繫造色，為幾緣？</p>
<p>答：一增上。</p>
<p>欲界繫造色與色界繫造色，為幾緣？</p>
<p>答：一增上。</p>
<p>色界繫造色與欲界繫造色，為幾緣？</p>
<p>答：一增上。</p>
<p>色界繫大種與色界繫造色，為幾緣？</p>
<p>答：因、增上。</p>
<p>色界繫造色與色界繫大種，為幾緣？</p>
<p>答：因、增上。</p>
<p>諸色欲界繫，彼色一切欲界繫大種造耶？</p>
<p>答：應作四句。</p>

<ul class="">
<li><p>有色欲界繫，非欲界繫大種造。謂：欲界繫大種。</p>
</li>

<li><p>有色欲界繫大種造，非欲界繫。謂：色不繫，欲界繫大種造。</p>
</li>

<li><p>有色欲界繫，欲界繫大種造。謂：色欲界繫，欲界繫大種造。</p>
</li>

<li><p>有色非欲界繫，非欲界繫大種造。謂：色界繫大種。若色色界繫，色界繫大種造。若色不繫，色界繫大種造。</p>
</li>
</ul><p>諸色色界繫，彼色一切色界繫大種造耶？</p>
<p>答：應作四句。</p>

<ul class="">
<li><p>有色色界繫，非色界繫大種造。謂：色界繫大種。</p>
</li>

<li><p>有色色界繫大種造，非色界繫。謂：色不繫，色界繫大種造。</p>
</li>

<li><p>有色色界繫，色界繫大種造。謂：色色界繫，色界繫大種造。</p>
</li>

<li><p>有色非色界繫，非色界繫大種造。謂：欲界繫大種。若色欲界繫，欲界繫大種造。若色不繫，欲界繫大種造。</p>
</li>
</ul><p>諸色過去，彼色一切過去大種造耶？</p>
<p>答：應作四句。</p>

<ul class="">
<li><p>有色過去，非過去大種造。謂：過去大種。</p>
</li>

<li><p>有色過去大種造，非過去。謂：色未來、現在，過去大種造。</p>
</li>

<li><p>有色過去，過去大種造。謂：色過去，過去大種造。</p>
</li>

<li><p>有色非過去，非過去大種造。謂：未來、現在大種。若色未來、現在，現在大種造。若色未來，未來大種造。</p>
</li>
</ul><p>諸色未來，彼色一切未來大種造耶？</p>
<p>答：諸色未來大種造，彼色一切未來。</p>
<p>有色未來，非未來大種造。謂：未來大種。若色未來、過去，現在大種造。</p>
<p>諸色現在，彼色一切現在大種造耶？</p>
<p>答：應作四句。</p>

<ul class="">
<li><p>有色現在，非現在大種造。謂：現在大種。若色現在，過去大種所造。</p>
</li>

<li><p>有色現在大種造，非現在。謂：色未來，現在大種造。</p>
</li>

<li><p>有色現在，現在大種造。謂：色現在，現在大種造。</p>
</li>

<li><p>有色非現在，非現在大種造。謂：過去、未來大種。若色過去、未來，過去大種造。若色未來，未來大種造。</p>
</li>
</ul><p>地云何？</p>
<p>答：顯形色。</p>
<p>地界云何？</p>
<p>答：堅性觸。</p>
<p>水云何？</p>
<p>答：顯形色。</p>
<p>水界云何？</p>
<p>答：濕性觸。</p>
<p>火云何？</p>
<p>答：顯形色。</p>
<p>火界云何？</p>
<p>答：煖性觸。</p>
<p>風云何？</p>
<p>答：即風界。</p>
<p>風界云何？</p>
<p>答：動性觸。</p>
<p>地、水、火、風，幾處所攝？幾識所識？</p>
<p>答：地、水、火：一處攝，謂色處；二識識，謂眼識、意識。</p>
<p>風：一處攝，謂觸處；二識識，謂身識、意識。</p>
<p>地、水、火、風界，幾處攝？幾識識？</p>
<p>答：一處攝，謂觸處；二識識，謂身識、意識。</p>
</div>
<div class='div-other'><a id='mulu49' />
<p class='h2'>大種蘊第五中具見納息第三</p>
<div class="lg regular"><div class='lg-row'>六色何大造　三色孰為因</div>
<div class='lg-row'>化九中有七　世劫心三分</div>
<div class='lg-row'>緣因緣各四　無色除色想</div>
<div class='lg-row'>互攝四七九　此章願具說</div>
</div><p>已具見諦世尊弟子，未離欲染，所成就色界繫身、語業色，何大種造？</p>
<p>答：色界繫。</p>
<p>生欲界入有漏四靜慮身、語業色，何大種造？</p>
<p>答：色界繫。</p>
<p>生欲界入無漏四靜慮身、語業色，何大種造？</p>
<p>答：欲界繫。</p>
<p>生色界入有漏四靜慮身、語業色，何大種造？</p>
<p>答：色界繫。</p>
<p>生色界入無漏四靜慮身、語業色，何大種造？</p>
<p>答：色界繫。</p>
<p>世尊弟子，生無色界，所成就無漏身、語業色，何大種造？</p>
<p>答：或欲界繫，或色界繫。</p>
<p>無色界沒生欲界，最初所得諸根大種，何大種為因？</p>
<p>答：欲界繫。</p>
<p>無色界沒生色界，最初所得諸根大種，何大種為因？</p>
<p>答：色界繫。</p>
<p>色界沒生欲界，最初所得諸根大種，何大種為因？</p>
<p>答：欲界繫。</p>
<p>生欲界作色界化，發色界語，彼身語色，何大種造？</p>
<p>答：色界繫。</p>
<p>生色界作欲界化，發欲界語，彼身語色，何大種造？</p>
<p>答：欲界繫。</p>
<p>化當言有大種？無大種耶？</p>
<p>答：當言有大種。</p>
<p>化當言有造色？無造色耶？</p>
<p>答：當言有造色。</p>
<p>化當言有心無心耶？</p>
<p>答：當言無心。</p>
<p>化當言誰心所轉耶？</p>
<p>答：當言化主。</p>
<p>中有當言有大種？無大種耶？</p>
<p>答：當言有大種。</p>
<p>中有當言有造色？無造色耶？</p>
<p>答：當言有造色。</p>
<p>中有當言有心？無心耶？</p>
<p>答：當言有心。</p>
<p>中有當言誰心所轉耶？</p>
<p>答：當言自心。</p>
<p>世名何法？</p>
<p>答：此增語所顯行。</p>
<p>劫名何法？</p>
<p>答：此增語所顯半月、月、時、年，心起住滅。</p>
<p>分名何法？</p>
<p>答：此增語所顯剎那、臘縛、牟呼栗多。</p>
<p>頗有法四緣生耶？</p>
<p>答：有。謂：一切心心所法。</p>
<p>頗有法三緣生耶？</p>
<p>答：有。謂：無想等至、滅盡等至。</p>
<p>頗有法二緣生耶？</p>
<p>答：有。謂：除無想、滅盡等至，諸餘心不相應行及一切色。</p>
<p>頗有法一緣生耶？</p>
<p>答：無。</p>
<p>云何因相應法？</p>
<p>答：一切心心所法。</p>
<p>云何因不相應法？</p>
<p>答：色、無為、心不相應行。</p>
<p>云何因相應因不相應法？</p>
<p>答：即心心所法，少分因相應，少分因不相應。</p>
<p>云何非因相應非因不相應法？</p>
<p>答：即心心所法，少分非因相應，少分非因不相應。</p>
<p>云何緣有緣法？</p>
<p>答：若意識并相應法，緣心心所法。</p>
<p>云何緣無緣法？</p>
<p>答：五識身并相應法。若意識并相應法，緣色、無為、心不相應行。</p>
<p>云何緣有緣緣無緣法？</p>
<p>答：若意識并相應法，緣心心所法，及色、無為、心不相應行。</p>
<p>云何非緣有緣非緣無緣法？</p>
<p>答：色、無為、心不相應行。</p>
<p>如世尊說：「內無色想觀外色。」</p>
<p>云何內無色想觀外色耶？</p>
<p>答：</p>

<ul class="">
<li><p>謂有苾芻起如是勝解：「今我此身將死、已死，將上輿、已上輿，將往塚間、已往塚間，將置地、已置地，將為種種蟲食、已為種種蟲食。」彼於最後，不見內身，唯見外蟲。</p>
</li>

<li><p>復有苾芻起如是勝解：「今我此身將死、已死，將上輿、已上輿，將往塚間、已往塚間，將置薪[卄/積]、已置薪[卄/積]，將為火焚、已為火焚。」彼於最後，不見內身，唯見外火。</p>
</li>

<li><p>復有苾芻起如是勝解：「今我此身甚為虛偽，如雪，或雪摶；如沙糖，或沙糖摶；如生熟酥，或生熟酥摶；將為火炙、已為火炙，將融銷、已融銷。」彼於最後，不見內身，唯見外火。</p>
</li>
</ul><p>是名內無色想觀外色。</p>
<p>如世尊說：「有除色想。」</p>
<p>云何除色想耶？</p>
<p>答：</p>

<ul class="">
<li><p>謂有苾芻起如是勝解：「今我此身，將死、已死，將上輿、已上輿，將往塚間、已往塚間，將置地、已置地，將為種種蟲食、已為種種蟲食，此種種蟲將散、已散。」彼於最後，不見自身，亦不見蟲。</p>
</li>

<li><p>復有苾芻起如是勝解：「今我此身，將死、已死，將上輿、已上輿，將往塚間、已往塚間，將置薪[卄/積]、已置薪[卄/積]，將為火焚、已為火焚，此焚屍火將滅、已滅。」彼於最後，不見自身，亦不見火。</p>
</li>

<li><p>復有苾芻起如是勝解：「今我此身，甚為虛偽，如雪，或雪摶；如生酥、或生酥摶；如熟酥、或熟酥摶；將為火炙、已為火炙，將融銷、已融銷，此能銷火將滅、已滅。」彼於最後，不見自身，亦不見火。</p>
</li>
</ul><p>是名除色想。</p>
<p>諸無除色想，皆未離色染耶？</p>
<p>答：諸未離色染，皆無除色想。</p>
<p>有無除色想，非未離色染。謂：已離色染，而未入彼定。</p>
<p>諸有除色想，皆已離色染耶？</p>
<p>答：諸有除色想，皆已離色染。</p>
<p>有已離色染，非有除色想。謂：已離色染，而未入彼定。</p>
<p>四識住、七識住，為四攝七？七攝四耶？</p>
<p>答：應作四句。</p>

<ul class="">
<li><p>有四非七。謂：地獄、傍生、鬼界、廣果色、受、想、行，及非想非非想處受、想、行。</p>
</li>

<li><p>有七非四。謂：人、欲界天，梵眾、極光淨、遍淨、空無邊處、識無邊處、無所有處心。</p>
</li>

<li><p>有亦四亦七。謂：人、欲界天，梵眾、極光淨、遍淨色、受、想、行，及空無邊處、識無邊處、無所有處受、想、行。</p>
</li>

<li><p>有非四非七。謂：地獄、傍生、鬼界、廣果、非想非非想處心。</p>
</li>
</ul><p>四識住、九有情居，為四攝九？九攝四耶？</p>
<p>答：應作四句。</p>

<ul class="">
<li><p>有四非九。謂：地獄、傍生、鬼界、無想天所不攝廣果色、受、想、行。</p>
</li>

<li><p>有九非四。謂：人、欲界天，梵眾、極光淨、遍淨、無想天、四無色心。</p>
</li>

<li><p>有亦四亦九。謂：人、欲界天，梵眾、極光淨、遍淨、無想天色、受、想、行，及四無色受、想、行。</p>
</li>

<li><p>有非四非九。謂：地獄、傍生、鬼界、無想天所不攝廣果心。</p>
</li>
</ul><p>七識住、九有情居，為七攝九？九攝七耶？</p>
<p>答：九攝七，非七攝九。</p>
<p>何所不攝？</p>
<p>答：二處。謂：無想天處，及非想非非想處。</p>

<p class='juan'>說一切有部發智論卷第十三</p></div></div>
</div><!-- end of div[@id='body'] -->
</body></html>