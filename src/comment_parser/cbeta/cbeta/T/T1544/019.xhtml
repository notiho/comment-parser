<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'>
<p class='juan'><a id='mulu69' />阿毘達磨發智論卷第十九</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu70' />
<p class='h2'>定蘊第七中一行納息第五</p>
<div class="lg regular"><div class='lg-row'>一行六七修　斷正性二智</div>
<div class='lg-row'>二樂異二起　相定出定聞</div>
<div class='lg-row'>定不定覺支　斷知天眼耳</div>
<div class='lg-row'>退得五通果　此章願具說</div>
</div><p>三三摩地，謂：空、無願、無相。</p>
<p>若成就空，彼無願耶？</p>
<p>答：如是。</p>
<p>設成就無願，彼空耶？</p>
<p>答：如是。</p>
<p>若成就空，彼無相耶？</p>
<p>答：若得。</p>
<p>設成就無相，彼空耶？</p>
<p>答：如是。</p>
<p>若成就無願，彼無相耶？</p>
<p>答：若得。</p>
<p>設成就無相，彼無願耶？</p>
<p>答：如是。</p>
<p>若成就過去空，彼未來耶？</p>
<p>答：如是。</p>
<p>設成就未來空，彼過去耶？</p>
<p>答：若已滅不失則成就。若未已滅，設已滅而失，則不成就</p>
<p>若成就過去空，彼現在耶？</p>
<p>答：若現在前。</p>
<p>設成就現在空，彼過去耶？</p>
<p>答：若已滅不失則成就。若未已滅，設已滅而失，則不成就。</p>
<p>若成就未來空，彼現在耶？</p>
<p>答：若現在前。</p>
<p>設成就現在空，彼未來耶？</p>
<p>答：如是。</p>
<p>若成就過去空，彼未來、現在耶？</p>
<p>答：未來成就，現在若現在前。</p>
<p>設成就未來、現在空，彼過去耶？</p>
<p>答：若已滅不失則成就。若未已滅，設已滅而失，則不成就。</p>
<p>若成就未來空，彼過去、現在耶？</p>
<p>答：有成就未來空，非過去、現在。</p>
<p>有及過去，非現在。</p>
<p>有及現在，非過去。</p>
<p>有及過去、現在。</p>

<ul class="">
<li><p>成就未來空，非過去、現在者。謂：已得空，未已滅。設已滅而失，不現在前。</p>
</li>

<li><p>及過去，非現在者。謂：空已滅不失，不現在前。</p>
</li>

<li><p>及現在，非過去者。謂：空現在前，未已滅。設已滅而失。</p>
</li>

<li><p>及過去、現在者。謂：空已滅不失，現在前。</p>
</li>
</ul><p>設成就過去、現在空，彼未來耶？</p>
<p>答：如是。</p>
<p>若成就現在空，彼過去、未來耶？</p>
<p>答：未來成就。過去若已滅不失，則成就。若未已滅，設已滅而失，則不成就。</p>
<p>設成就過去、未來空，彼現在耶？</p>
<p>答：若現在前。</p>
<p>如空，歷作六句；應知無願、無相，亦爾。</p>
<p>若成就過去空，彼過去無願耶？</p>
<p>答：若已滅不失，則成就。若未已滅，設已滅而失，則不成就。</p>
<p>設成就過去無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼未來無願耶？</p>
<p>答：如是。</p>
<p>設成就未來無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼現在無願耶？</p>
<p>答：若現在前。</p>
<p>設成就現在無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去、現在無願耶？</p>
<p>答：有成就過去空，非過去、現在無願。</p>
<p>有及過去，非現在。</p>
<p>有及現在，非過去。</p>
<p>有及過去、現在。</p>

<ul class="">
<li><p>成就過去空，非過去、現在無願者。謂：空已滅不失。無願未已滅，設已滅而失，不現在前。</p>
</li>

<li><p>及過去，非現在者。謂：空、無願已滅不失，無願不現在前。</p>
</li>

<li><p>及現在，非過去者。謂：空已滅不失。無願現在前，未已滅，設已滅而失。</p>
</li>

<li><p>及過去、現在者。謂：空、無願已滅不失，無願現在前。</p>
</li>
</ul><p>設成就過去、現在無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼未來、現在無願耶？</p>
<p>答：未來成就，現在若現在前。</p>
<p>設成就未來、現在無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去、未來無願耶？</p>
<p>答：未來成就。過去若已滅不失，則成就。若未已滅，設已滅而失，則不成就。</p>
<p>設成就過去、未來無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去、未來、現在無願耶？</p>
<p>答：有成就過去空，及未來無願，非過去、現在。</p>
<p>有及未來、現在，非過去。</p>
<p>有及過去、未來，非現在。</p>
<p>有及過去、未來、現在。</p>

<ul class="">
<li><p>成就過去空，及未來無願，非過去、現在者。謂：空已滅不失。無願未已滅，設已滅而失，不現在前。</p>
</li>

<li><p>及未來、現在，非過去者。謂：空已滅不失。無願現在前，非已滅，設已滅而失。</p>
</li>

<li><p>及過去、未來，非現在者。謂：空、無願已滅不失，無願不現在前。</p>
</li>

<li><p>及過去、未來、現在者。謂：空、無願已滅不失，無願現在前。</p>
</li>
</ul><p>設成就過去、未來、現在無願，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去無相耶？</p>
<p>答：若已滅不失，則成就。若未已滅，設已滅而失，則不成就。</p>
<p>設成就過去無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼未來無相耶？</p>
<p>答：若得。</p>
<p>設成就未來無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼現在無相耶？</p>
<p>答：若現在前。</p>
<p>設成就現在無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去、現在無相耶？</p>
<p>答：有成就過去空，非過去、現在無相。</p>
<p>有及過去，非現在。</p>
<p>有及現在，非過去。</p>
<p>有及過去、現在。</p>

<ul class="">
<li><p>成就過去空，非過去、現在無相者。謂：空已滅不失。無相未已滅，設已滅而失，不現在前。</p>
</li>

<li><p>及過去，非現在者。謂：空、無相已滅不失，無相不現在前。</p>
</li>

<li><p>及現在，非過去者。謂：空已滅不失。無相現在前，未已滅，設已滅而失。</p>
</li>

<li><p>及過去、現在者。謂：空、無相已滅不失，無相現在前。</p>
</li>
</ul><p>設成就過去、現在無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼未來、現在無相耶？</p>
<p>答：有成就過去空，非未來、現在無相。</p>
<p>有及未來，非現在。</p>
<p>有及未來、現在。</p>

<ul class="">
<li><p>成就過去空，非未來、現在無相者。謂：空已滅，未得無相。</p>
</li>

<li><p>及未來，非現在者。謂：空已滅不失。已得無相，不現在前。</p>
</li>

<li><p>及未來、現在者。謂：空已滅不失，無相現在前。</p>
</li>
</ul><p>設成就未來、現在無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去、未來無相耶？</p>
<p>答：有成就過去空，非過去、未來無相。</p>
<p>有及未來，非過去。</p>
<p>有及過去、未來。</p>

<ul class="">
<li><p>成就過去空，非過去、未來無相者。謂：空已滅，未得無相。</p>
</li>

<li><p>及未來，非過去者。謂：空已滅不失。已得無相，未已滅，設已滅而失。</p>
</li>

<li><p>及過去、未來者。謂：空、無相已滅不失。</p>
</li>
</ul><p>設成就過去、未來無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>若成就過去空，彼過去、未來、現在無相耶？</p>
<p>答：有成就過去空，非過去、未來、現在無相。</p>
<p>有及未來，非過去、現在。</p>
<p>有及未來、現在，非過去。</p>
<p>有及過去、未來，非現在。</p>
<p>有及過去、未來、現在。</p>

<ul class="">
<li><p>成就過去空，非過去、未來、現在無相者。謂：空已滅，未得無相。</p>
</li>

<li><p>及未來，非過去、現在者。謂：空已滅不失。已得無相，未已滅，設已滅而失，不現在前。</p>
</li>

<li><p>及未來、現在，非過去者。謂：空已滅不失。無相現在前，未已滅，設已滅而失。</p>
</li>

<li><p>及過去、未來，非現在者。謂：空、無相已滅不失，無相不現在前。</p>
</li>

<li><p>及過去、未來、現在者。謂：空、無相已滅不失，無相現在前。</p>
</li>
</ul><p>設成就過去、未來、現在無相，彼過去空耶？</p>
<p>答：若已滅不失，則成就。若未已滅，設已滅而失，則不成就。</p>
<p>如空對無相；應知無願對無相，亦爾。</p>
<p>如小七；應知大七，亦爾。差別者：以二對一。</p>
<p>如以過去空；過去無願對過去無相有七。</p>
<p>若修空，彼無願耶？設修無願，彼空耶？</p>
<p>答：應作四句。</p>

<ul class="">
<li><p>有修空，非無願。謂：已得空現在前。</p>
</li>

<li><p>有修無願，非空。謂：已得無願現在前。</p>
<p>若未得無願現在前，不修空。</p>
</li>

<li><p>有俱修。謂：未得空現在前。</p>
<p>若未得無願現在前，修空；若未得無相，及未得世俗智現在前，修空、無願。</p>
</li>

<li><p>有俱不修。謂：已得無相現在前。</p>
<p>若未得無相現在前，不修空、無願。</p>
<p>若已得世俗智現在前。</p>
<p>若未得世俗智現在前，不修空、無願。</p>
<p>一切異生染污心、無記心，在無想定、滅盡定，生無想天。</p>
</li>
</ul><p>若修空，彼無相耶？設修無相，彼空耶？</p>
<p>答：應作四句。</p>

<ul class="">
<li><p>有修空，非無相。謂：已得空現在前。</p>
<p>若未得空現在前，不修無相。</p>
<p>若未得無願現在前，修空，非無相。</p>
</li>

<li><p>有修無相，非空。謂：已得無相現在前。</p>
<p>若未得無相現在前，不修空。</p>
</li>

<li><p>有俱修。謂：未得空現在前，修無相。</p>
<p>若未得無相現在前，修空。</p>
<p>若未得無願，及未得世俗智現在前，修空、無相。</p>
</li>

<li><p>有俱不修。謂：已得無願現在前，若未得無願現在前，不修空、無相。</p>
<p>若已得世俗智現在前。</p>
<p>若未得世俗智現在前，不修空、無相。</p>
<p>一切異生染污心、無記心，在無想定、滅盡定，生無想天。</p>
</li>
</ul><p>若修無願，彼無相耶？設修無相，彼無願耶？</p>
<p>答：應作四句。</p>

<ul class="">
<li><p>有修無願，非無相。謂：已得無願現在前。</p>
<p>若未得無願，及未得空現在前。不修無相。</p>
</li>

<li><p>有修無相，非無願。謂：已得無相現在前。</p>
<p>若未得無相現在前。不修無願。</p>
</li>

<li><p>有俱修。謂：未得無願現在前，修無相。</p>
<p>若未得無相現在前，修無願。</p>
<p>若未得空，及未得世俗智現在前，修無願、無相。</p>
</li>

<li><p>有俱不修。謂：已得空，及已得世俗智現在前。</p>
<p>若未得世俗智現在前，不修無願、無相。</p>
<p>一切異生染污心、無記心。在無想定、滅盡定。生無想天。</p>
</li>
</ul><p>頗有結，空所斷，非無願、無相耶？</p>
<p>答：無。</p>
<p>頗有結，無願所斷，非空、無相耶？</p>
<p>答：有。謂：見集、見道所斷結，無願斷。</p>
<p>頗有結，無相所斷，非空、無願耶？</p>
<p>答：有。謂：見滅所斷結，無相斷。</p>
<p>頗有結，空、無願所斷，非無相耶？</p>
<p>答：有。謂：見苦所斷結，空、無願斷。</p>
<p>頗有結，空、無相所斷，非無願耶？</p>
<p>答：無。</p>
<p>頗有結，無願、無相所斷，非空耶？</p>
<p>答：無。</p>
<p>頗有結，空、無願、無相所斷耶？</p>
<p>答：有。謂：學見迹修所斷結，空、無願、無相斷。</p>
<p>頗有結，非空、無願、無相所斷，而是所斷耶？</p>
<p>答：有。謂：異生所斷結。</p>
<p>云何作意入正性離生？</p>
<p>答：或無常、或苦、或空、或無我思惟。</p>
<p>何繫行入正性離生？</p>
<p>答：欲界繫。</p>
<p>盡智當言：於身循身觀念住耶？乃至當言：於法循法觀念住耶？</p>
<p>答：盡智應言：或於身循身觀念住，或於受、或於心、或於法循法觀念<span class='corr'>住</span>。</p>
<p>如盡智；無生智，亦爾。</p>
<p>諸無漏初靜慮樂，諸輕安等覺支樂，此何差別？</p>
<p>答：無差別。</p>
<p>諸無漏第二靜慮樂，諸輕安等覺支樂，此何差別？</p>
<p>答：無差別。</p>
<p>若從等持出，彼所緣耶？設從所緣出，彼等持耶？</p>
<p>答：應作四句。</p>

<ul class="">
<li><p>有從等持出，非所緣。謂：如有一思惟此相入初靜慮，彼復思惟此相入第二靜慮。</p>
</li>

<li><p>有從所緣出，非等持。謂：如有一思惟此相入初靜慮，彼不出初靜慮，復思惟餘相。</p>
</li>

<li><p>有從等持出，亦所緣。謂：如有一思惟此相入初靜慮，彼思惟餘相入第二靜慮。</p>
</li>

<li><p>有非從等持出，亦非所緣。謂：如有一思惟此相入初靜慮，住經多時。</p>
</li>
</ul><p>如說：「苾芻！乃至想定能達聖旨，世尊弟子生非想非非想處。」彼依何定得阿羅漢果？</p>
<p>答：無漏無所有處。</p>
<p>如說：「尊者大目乾連言：『具壽！我自憶住無所有處定，聞曼陀枳尼池側，有眾多龍象哮吼等聲。』」彼尊者為在定聞？為起定耶？</p>
<p>答：起定聞，非在定。</p>
<p>諸不定，彼一切非聰慧無明趣耶？</p>
<p>答：諸不定，彼一切非聰慧無明趣。</p>
<p>有非聰慧無明趣，而非不定。謂：邪定。</p>
<p>諸定，彼一切聰慧明趣耶？</p>
<p>答：諸聰慧明趣，彼一切定</p>
<p>有定，彼非聰慧無明趣。謂：邪定。</p>
<p>諸不定，彼一切不成就等覺支耶？</p>
<p>答：諸不定，彼一切不成就等覺支。</p>
<p>有不成就等覺支而非不定。謂：邪定。</p>
<p>諸定，彼一切成就等覺支耶？</p>
<p>答：諸成就等覺支，彼一切定。</p>
<p>有定而不成就等覺支。謂：邪定。</p>
<p>諸成就等覺支，彼成就無漏法耶？</p>
<p>答：諸成就等覺支，彼成就無漏法。</p>
<p>有成就無漏法，非等覺支。謂：諸異生。</p>
<p>諸不成就等覺支，彼不成就無漏法耶？</p>
<p>答：無不成就無漏法。</p>
<p>有不成就等覺支。謂：諸異生。</p>
<p>諸得等覺支，彼得無漏法耶？</p>
<p>答：諸得等覺支，彼得無漏法。</p>
<p>有得無漏法，非等覺支。謂：諸異生。</p>
<p>諸捨等覺支，彼捨無漏法耶？</p>
<p>答：無全捨等覺支，亦無全捨無漏法。</p>
<p>諸退等覺支，彼退無漏法耶？</p>
<p>答：無全退等覺支，亦無全退無漏法。</p>
<p>諸未斷，彼未遍知耶？</p>
<p>答：諸未遍知，彼未斷。</p>
<p>有未斷，非未遍知。謂：若智遍知故已遍知，非斷遍知故已斷。</p>
<p>諸已斷，彼已遍知耶？</p>
<p>答：諸已斷，彼已遍知。</p>
<p>有已遍知，非已斷。謂：若智遍知故已遍知，非斷遍知故已斷。</p>
<p>諸有此生眼不見色，彼依何法引發天眼耶？</p>
<p>答：如有一得自性生，念先餘生中眼曾見色，彼依此故，引發天眼。</p>
<p>諸有此生，耳不聞聲，彼依何法引發天耳耶？</p>
<p>答：如有一得自性生，念先餘生中耳曾聞聲，彼依此故，引發天耳。</p>
<p>何故異生退時，見、修所斷結增益；世尊弟子退時，唯修所斷結增益耶？</p>
<p>答：異生用此道斷見所斷結，即用此道斷修所斷結。故彼退時，二結俱增益。</p>
<p>世尊弟子用此道斷見所斷結，彼於此道定不退。用餘道斷修所斷結，彼於餘道有退有不退。</p>
<p>世尊弟子設「用此道斷見所斷結，即用此道斷修所斷結」者，彼亦無退。何故上三果有退，非預流果耶？</p>
<p>答：修所斷結依有事起。謂：有淨相有不淨相，彼由非理作意觀淨相時，便於不淨想退。</p>
<p>見所斷結依無事起，無有一法是我我所，可令彼觀，於無我見退。</p>
<p>退上三果時，諸所得無漏根、力、覺支、道支，當言曾得得？未曾得得耶？</p>
<p>答：應言曾得得。</p>
<p>無色界沒，生欲界時，諸所得蘊、界、處、善、不善、無記、根、結、縛、隨眠、隨煩惱、纏，當言曾得得？未曾得得耶？</p>
<p>答：應言善染污法曾得得，異熟法未曾得得。</p>
<p>無色界沒生色界時，諸所得蘊、界、處、善、無記、根、結、縛、隨眠、隨煩惱、纏。當言曾得得？未曾得得耶？</p>
<p>答：應言善染污法曾得得，異熟法未曾得得。</p>
<p>色界沒生欲界時，諸所得蘊、界、處等，如無色界沒生欲界說。</p>
<p>依初靜慮引發神境通道時，彼極遠至何處耶？</p>
<p>答：乃至梵世。</p>
<p>依初靜慮引發天耳通道時，彼極遠聞何繫聲耶？</p>
<p>答：乃至梵世。</p>
<p>依初靜慮引發他心通道時，彼極遠知何繫心心所法耶？</p>
<p>答：乃至梵世。</p>
<p>依初靜慮引發宿住隨念通道時，彼極遠憶何繫宿住事耶？</p>
<p>答：乃至梵世。</p>
<p>依初靜慮引發天眼通道時，彼極遠見何繫色耶？</p>
<p>答：乃至梵世。</p>
<p>如依初靜慮；乃至依第四靜慮，各隨自處，廣說亦爾。</p>
<p>若於苦思惟苦，得阿羅漢果，彼思惟何繫苦？</p>
<p>答：無色界繫苦。</p>
<p>若於集思惟集，得阿羅漢果，彼思惟何繫集？</p>
<p>答：無色界繫集。</p>
<p>若於滅思惟滅，得阿羅漢果，彼思惟何繫諸行滅？</p>
<p>答：或欲界繫，或色無色界繫諸行滅。</p>
<p>若於道思惟道。得阿羅漢果，彼思惟何繫諸行能斷道？</p>
<p>答：或欲界繫，或色、無色界繫諸行能斷道。</p>
</div></div>
<div class='div-other'><a id='mulu71' />
<div class='div-other'><a id='mulu72' />
<p class='h2'>見蘊第八中念住納息第一</p>
<div class="lg regular"><div class='lg-row'>念住有六門　如實知有八</div>
<div class='lg-row'>貪瞋癡增減　死受涅槃心</div>
<div class='lg-row'>弟子先涅槃　佛涅槃出定</div>
<div class='lg-row'>四有三有行　此章願具說</div>
</div><p>四念住，謂：身、受、心、法念住。</p>
<p>若修身念住，彼受耶？設修受念住，彼身耶？</p>
<p>答：應作四句。</p>

<ul class="">
<li><p>有修身念住，非受。謂：已得身念住現在前。</p>
</li>

<li><p>有修受念住，非身。謂：已得受念住現在前。</p>
<p>若未得受念住現在前，不修身。</p>
<p>若未得心、法念住現在前，修受，非身。</p>
</li>

<li><p>有俱修。謂：未得身念住現在前。</p>
<p>若未得受念住現在前，修身。</p>
<p>若未得心、法念住現在前，修身、受。</p>
</li>

<li><p>有俱不修。謂：已得心、法念住現在前。</p>
<p>若未得法念住現在前，不修身、受。</p>
<p>一切染污心。無記心。在無想定、滅盡定。生無想天。</p>
</li>
</ul><p>如身念住、受念住；應知身念住、心念住，亦爾。</p>
<p>若修身念住，彼法耶？設修法念住，彼身耶？</p>
<p>答：應作四句。</p>

<ul class="">
<li><p>有修身念住，非法。謂：已得身念住現在前。</p>
</li>

<li><p>有修法念住，非身。謂：已得法念住現在前。</p>
<p>若未得法念住現在前，不修身。</p>
<p>若未得受、心念住現在前，修法，非身。</p>
</li>

<li><p>有俱修謂：未得身念住現在前。</p>
<p>若未得法念住現在前，修身。</p>
<p>若未得受、心念住現在前，修身、法。</p>
</li>

<li><p>有俱不修。謂：已得受、心念住現在前。</p>
<p>一切染污心。無記心。在無想定、滅盡定。生無想天。</p>
</li>
</ul><p>若修受念住，彼心耶？設修心念住，彼受耶？</p>
<p>答：應作四句。</p>

<ul class="">
<li><p>有修受念住，非心。謂：已得受念住現在前。</p>
</li>

<li><p>有修心念住，非受。謂：已得心念住現在前。</p>
</li>

<li><p>有俱修。謂：未得身、受、心念住現在前。</p>
<p>若未得法念住現<span class="corr">在</span>前，修受、心。</p>
</li>

<li><p>有俱不修。謂：已得身、法念住現在前。</p>
<p>若未得法念住現在前，不修受、心。</p>
<p>一切染污心。無記心。在無想定、滅盡定。生無想天。</p>
</li>
</ul><p>若修受念住，彼法耶？設修法念住，彼受耶？</p>
<p>答：應作四句。</p>

<ul class="">
<li><p>有修受念住，非法。謂：已得受念住現在前。</p>
</li>

<li><p>有修法念住，非受。謂：已得法念住現在前。</p>
<p>若未得法念住現在前，不修受。</p>
</li>

<li><p>有俱修。謂：未得身、受、心念住現在前。</p>
<p>若未得法念住現在前，修受。</p>
</li>

<li><p>有俱不修。謂：已得身、心念住現在前。</p>
<p>一切染污心。無記心。在無想定、滅盡定。生無想天。</p>
</li>
</ul><p>如受念住、法念住；應知心念住、法念住，亦爾。</p>
<p>於身修身觀念住：</p>
<p>當言法、類、世俗、苦、集、道智？</p>
<p>當言有尋有伺、無尋唯伺、無尋無伺？</p>
<p>當言樂、喜、捨、根相應？</p>
<p>當言空、無願三摩地俱？</p>
<p>當言緣欲、色界繫？及不繫？</p>
<p>於受修受觀念住：</p>
<p>當言法、類、他心、世俗、苦、集、道智？</p>
<p>當言有尋有伺等三？</p>
<p>當言樂、喜、捨根相應？</p>
<p>當言空、無願三摩地俱？</p>
<p>當言緣三界繫，不繫？</p>
<p>如於受；於心，亦爾。</p>
<p>於法修此觀念住：</p>
<p>當言法、類、他心、世俗、苦、集、滅、道智？</p>
<p>當言有尋有伺等三？</p>
<p>當言樂、喜、捨根相應？</p>
<p>當言空、無願、無相三摩地俱？</p>
<p>當言緣三界繫，不繫？</p>
<p>如說：</p>
<p>受樂受時，如實知我受樂受。——此四智，謂：法、類、世俗、道。</p>
<p>受苦受時，如實知我受苦受。——此一智，謂：世俗。</p>
<p>受不苦不樂受時，如實知我受不苦不樂受。——此四智，謂：法、類、世俗、道。</p>
<p>受樂身受、苦身受、不苦不樂身受，及苦心受時，如實知。——此一智，謂：世俗。</p>
<p>受樂心受，不苦不樂心受時，如實知。——此四智，謂：法、類、世俗、道。</p>
<p>受樂有味受、苦有味受、不苦不樂有味受，及苦無味受時，如實知。此一智，謂：世俗。</p>
<p>受樂無味受、不苦不樂無味受時，如實知。——此四智，謂：法、類、世俗、道。</p>
<p>受樂耽嗜依受、苦耽嗜依受、不苦不樂耽嗜依受，及苦出離依受時，如實知。此一智，謂：世俗。</p>
<p>受樂出離依受、不苦不樂出離依受時，如實知。此四智，謂：法、類、世俗、道。</p>
<p>如說</p>
<p>有貪心，如實知有貪心。此一智，謂：世俗。離貪心，如實知離貪心。此四智，謂：法、類、世俗、道。</p>
<p>如有貪心、離貪心；應知：有癡心、離癡心。染心、不染心。略心、散心。下心、舉心。小心、大心。掉心、不掉心。不寂靜心、寂靜心。不定心、定心。不修心、修心。不解脫心、解脫心，亦爾。</p>
<p>有瞋心，如實知有瞋心。此一智，謂：世俗。</p>
<p>離瞋心，如實知離瞋心。此三智，謂：法、世俗、道。</p>
<p>如說</p>
<p>有內貪欲蓋，如實知有內貪欲蓋。——此一智，謂：世俗。</p>
<p>無內貪欲蓋，如實知無內貪欲蓋。——此三智，謂：法、世俗、道。</p>
<p>如未生內貪欲蓋而生，如實知。——此一智，謂：世俗。</p>
<p>生已便斷，斷已後不復生，如實知。此三智，謂：法、世俗、道。</p>
<p>如貪欲蓋；應知：瞋恚、惛沈睡眠、掉舉惡作、疑蓋，亦爾。</p>
<p>如說</p>
<p>有內眼結，如實知有內眼結。——此一智，謂：世俗。</p>
<p>無內眼結，如實知無內眼結。——此四智，謂：法、類、世俗、道。</p>
<p>如未生內眼結而生，如實知。——此一智，謂：世俗。</p>
<p>生已便斷，斷已後不復生，如實知。此四智，謂：法、類、世俗、道。</p>
<p>如眼結；應知：耳、身、意結，亦爾。</p>
<p>鼻、舌結，如蓋說。</p>
<p>如說</p>
<p>有內念等覺支，如實知有內念等覺支。此四智，謂：法、類、世俗、道。</p>
<p>無內念等覺支，如實知無內念等覺支。此一智，謂：世俗。</p>
<p>如未生念等覺支而生，生已住不忘，令圓滿倍增，廣智作證。此四智，謂：法、類、世俗、道。</p>
<p>如念等覺支；應知：擇法、精進、喜、安、定、捨等覺支，亦爾。</p>
<p>如說：「等隨觀自貪、瞋、癡增。」云何貪、瞋、癡增？</p>
<p>答：有下貪、瞋、癡纏故，中。有中故，上。是謂：增。</p>
<p>如說：「等隨觀自貪、瞋、癡減。」云何貪、瞋、癡減？</p>
<p>答：無上貪、瞋、癡纏故，中。無中故，下。是謂：減。</p>
<p>云何死邊際受？</p>
<p>答：由此末摩斷，命根滅。</p>
<p>齊何當言死邊際受？</p>
<p>答：齊此末摩斷，命根滅。</p>
<p>何處攝？</p>
<p>答：法處。</p>
<p>幾識相應？</p>
<p>答：身識、意識。初末摩斷受，身識相應；最後受，意識相應。</p>
<p>阿羅漢般涅槃心，當言善耶？無記耶？</p>
<p>答：當言無記。</p>
<p>何故雙賢弟子先般涅槃，然後佛耶？</p>
<p>答：彼二尊者，先長夜中，造作增長感無斷業，勿空無果異熟故。</p>
<p>復次！由法爾故。</p>
<p>如說：「世尊依不動寂靜定而般涅槃，世間眼滅。」此為在定？為出定耶？</p>
<p>答：出定。</p>
<p>如說：四有。謂：本有、死有、中有、生有。</p>
<p>云何本有？</p>
<p>答：除生分、死分諸蘊，中間諸有。</p>
<p>云何死有？</p>
<p>答：死分諸蘊。</p>
<p>云何中有？</p>
<p>答：除死分、生分諸蘊，中間諸有。</p>
<p>云何生有？</p>
<p>答：生分諸蘊。</p>
<p>諸欲有，彼一切五行耶？設五行，彼一切欲有耶？</p>
<p>答：應作四句。</p>

<ul class="">
<li><p>有欲有，非五行。謂：欲界有情，住不同分心，及住無想滅盡定。</p>
</li>

<li><p>有五行，非欲有。謂：色界有想天，住同分心。若無想天不得無想。</p>
</li>

<li><p>有欲有，亦五行。謂：欲界有情，住同分心。</p>
</li>

<li><p>有非欲有，亦非五行。謂：色界有想天，住不同分心，及住無想、滅盡定。若無想天得無想。若生無色界。</p>
</li>
</ul><p>諸色有有想天，彼一切五行耶？設五行，彼一切色有有想天耶？</p>
<p>答：應作四句。</p>

<ul class="">
<li><p>有色有有想天，非五行。謂：色界有想天，住不同分心。及住無想、滅盡定。</p>
</li>

<li><p>有五行，非色有有想天。謂：欲界有情，住同分心。若無想天不得無想。</p>
</li>

<li><p>有色有有想天，亦五行。謂：色界有想天，住同分心。</p>
</li>

<li><p>有非色有有想天，亦非五行。謂：欲界有情，住不同分心，及住無想、滅盡定。若無想天得無想。若生無色界。</p>
</li>
</ul><p>諸色有無想天，彼一切二行耶？設二行，彼一切色有無想天耶？</p>
<p>答：應作四句。</p>

<ul class="">
<li><p>有色有無想天，非二行。謂：無想天不得無想。</p>
</li>

<li><p>有二行，非色有無想天。謂：欲界有情，色界有想天，住不同分心，及住無想、滅盡定。</p>
</li>

<li><p>有色有無想天，亦二行。謂：無想天得無想。</p>
</li>

<li><p>有非色有無想天，亦非二行。謂：欲界有情，色界有想天，住同分心。若生無色界。</p>
</li>
</ul><p>諸無色有，彼一切四行耶？設四行，彼一切無色有耶？</p>
<p>答：諸四行，彼一切無色有。</p>
<p>有無色有，非四行。謂：無色界有情，住不同分心。</p>
<p>頗有有五行耶？</p>
<p>答：有。謂：欲界有情及色界有想天，住同分心。若無想天不得無想。</p>
<p>頗有有四行耶？</p>
<p>答：有。謂：無色界有情，住同分心。</p>
<p>頗有有三行耶？</p>
<p>答：無。</p>
<p>頗有有二行耶？</p>
<p>答：有。謂：欲界有情及色界有想天，住不同分心。若住無想、滅盡定。若無想天得無想。</p>
<p>頗有有一行耶？</p>
<p>答：有。謂：無色界有情，住不同分心。</p>
<p>頗有有無行耶？</p>
<p>答：無。</p>
</div>
<div class='div-other'><a id='mulu73' />
<p class='h2'>見蘊第八中三有納息第二</p>
<div class="lg regular"><div class='lg-row'>三有隨眠想　六尋明無明</div>
<div class='lg-row'>對因等有無　此章願具說</div>
</div><p>諸捨欲有，欲有相續，彼一切欲界法滅，欲界法現在前耶？</p>
<p>答：諸捨欲有，欲有相續，彼一切欲界法滅，欲界法現在前。</p>
<p>有欲界法滅，欲界法現在前，而非捨欲有，欲有相續。謂：不命終，而欲界法滅，欲界法現在前。</p>
<p>諸捨欲有，色有相續，彼一切欲界法滅，色界法現在前耶？</p>
<p>答：諸捨欲有，色有相續，彼一切欲界法滅，色界法現在前。</p>
<p>有欲界法滅，色界法現在前，而非捨欲有，色有相續。謂：不命終，欲界法滅，色界法現在前。</p>
<p>諸捨欲有，無色有相續，彼一切欲界法滅，無色界法現在前耶？</p>
<p>答：如是。</p>
<p>設欲界法滅，無色界法現在前，彼一切捨欲有，無色有相續耶？</p>
<p>答：如是。</p>
<p>諸捨色有，色有相續，彼一切色界法滅，色界法現在前耶？</p>
<p>答：諸捨色有，色有相續，彼一切色界法滅，色界法現在前。</p>
<p>有色界法滅，色界法現在前，而非捨色有，色有相續。謂：不命終，色界法滅，色界法現在前。</p>
<p>諸捨色有，欲有相續，彼一切色界法滅，欲界法現在前耶？</p>
<p>答：諸捨色有，欲有相續，彼一切色界法滅，欲界法現在前。</p>
<p>有色界法滅，欲界法現在前，而非捨色有，欲有相續。謂：不命終，而色界法滅，欲界法現在前。</p>
<p>諸捨色有，無色有相續，彼一切色界法滅，無色界法現在前耶？</p>
<p>答：諸捨色有，無色有相續，彼一切色界法滅，無色界法現在前。</p>
<p>有色界法滅、無色界法現在前，而非捨色有，無色有相續。謂：不命終，色界法滅，無色界法現在前。</p>
<p>諸捨無色有，無色有相續，彼一切無色界法滅，無色界法現在前耶？</p>
<p>答：諸捨無色有，無色有相續，彼一切無色界法滅，無色界法現在前。</p>
<p>有無色界法滅、無色界法現在前，而非捨無色有，無色有相續。謂：不命終，無色界法滅，無色界法現在前。</p>
<p>諸捨無色有，欲有相續，彼一切無色界法滅，欲界法現在前耶？</p>
<p>答：如是。</p>
<p>設無色界法滅，欲界法現在前，彼一切捨無色有，欲有相續耶？</p>
<p>答：如是。</p>
<p>諸捨無色有，色有相續，彼一切無色界法滅，色界法現在前耶？</p>
<p>答：諸捨無色有，色有相續，彼一切無色界法滅，色界法現在前。</p>
<p>有無色界法滅，色界法現在前，而非捨無色有，色有相續。謂：不命終，而無色界法滅，色界法現在前。</p>
<p>何故欲界隨眠，不於色、無色界法隨增耶？</p>
<p>答：界應雜亂，及應不可施設。離欲染故。</p>
<p>何故色界隨眠，不於欲界法隨增耶？</p>
<p>答：界應雜亂。及彼非此所緣故。</p>
<p>何故色界隨眠，不於無色界法隨增耶？</p>
<p>答：界應雜亂。亦不可知。離色染故。</p>
<p>何故無色界隨眠，不於欲界色界法隨增耶？</p>
<p>答：界應雜亂。及彼非此所緣故。</p>
<p>何故欲界不遍行隨眠，不遍於欲界法隨增耶？</p>
<p>答：此應成遍行。及彼非此所緣故。</p>
<p>何故色界不遍行隨眠，不遍於色界法隨增耶？</p>
<p>答：如前說。無色界不遍行隨眠，說亦爾。</p>
<p>有十想，謂：無常想……乃至滅想。</p>
<p>若修無常想，彼思惟無常想耶？</p>
<p>答：應作四句。</p>

<ul class="">
<li><p>有修無常想，不思惟無常想。謂：緣餘法，修無常想。</p>
</li>

<li><p>有思惟無常想，不修無常想。謂：緣無常想，修餘想。</p>
</li>

<li><p>有修無常想，亦思惟無常想。謂：緣無常想，修無常想。</p>
</li>

<li><p>有不修無常想，亦不思惟無常想。謂：除前相。</p>
</li>
</ul><p>如無常想；無常苦想，苦無我想，亦爾。餘想，亦隨應當知。</p>
<p>若起欲尋，彼思惟欲尋耶？</p>
<p>答：應作四句。</p>

<ul class="">
<li><p>有起欲尋，不思惟欲尋。謂：緣餘法，起欲尋。</p>
</li>

<li><p>有思惟欲尋，不起欲尋。謂：緣欲尋，起餘尋。</p>
</li>

<li><p>有起欲尋，亦思惟欲尋。謂：緣欲尋，起欲尋。</p>
</li>

<li><p>有不起欲尋，亦不思惟欲尋。謂：除前相。</p>
</li>
</ul><p>如欲尋；恚尋、害尋、出離尋、無恚尋、無害尋，亦爾。</p>
<p>諸法因無明，彼法緣無明耶？</p>
<p>答：若法因無明，彼法緣無明。</p>
<p>有法緣無明，不因無明。謂：除無明異熟，諸餘無覆無記行。及善行。</p>
<p>諸法因明，彼法緣明耶？</p>
<p>答：若法因明，彼法緣明。</p>
<p>有法緣明，不因明。謂：初明。及諸有漏行。</p>
<p>諸法因無明，彼法緣明耶？</p>
<p>答：若法因無明，彼法緣明。</p>
<p>有法緣明，不因無明。謂：除無明異熟，諸餘無覆無記行，及善行。</p>
<p>諸法因明，彼法緣無明耶？</p>
<p>答：若法因明，彼法緣無明。</p>
<p>有法緣無明，不因明。謂：初明，及諸有漏行。</p>
<p>諸法因無明，彼法不善耶？</p>
<p>答：若法不善，彼法因無明。</p>
<p>有法因無明，非不善。謂：無明異熟，及有覆無記行。</p>
<p>諸法因明，彼法善耶？</p>
<p>答：若法因明，彼法善。</p>
<p>有法善，不因明。謂：初明，及善有漏行。</p>
<p>頗有法。不因明，不因無明，彼法非無因耶？</p>
<p>答：有。謂：除無明異熟。諸餘無覆無記行。及初明，善有漏行。</p>
</div>
<div class='div-other'><a id='mulu74' />
<p class='h2'>見蘊第八中想納息第三</p>
<div class="lg regular"><div class='lg-row'>想心知等四　無緣法見疑</div>
<div class='lg-row'>因道等攝三　此章願具說</div>
</div><p>諸法無常想生，彼法無常想相應耶？</p>
<p>答：應作四句。</p>

<ul class="">
<li><p>有法無常想生，非無常想相應。謂：無常想現前必滅。餘想現前必生彼相應法。</p>
</li>

<li><p>有法無常想相應，非無常想生。謂：餘想現前必滅。無常想現前必生彼相應法。</p>
</li>

<li><p>有法無常想生亦無常想相應。謂：無常想現前必滅。無常想現前必生彼相應法。</p>
</li>

<li><p>有法，非無常想生亦，非無常想相應。謂：餘想現前必滅。餘想現前必生彼相應法。</p>
</li>
</ul><p>如無常想；乃至滅想，亦爾。</p>
<p>諸法無常想生，彼法無常想一緣耶？</p>
<p>答：應作四句。</p>

<ul class="">
<li><p>有法無常想生，非無常想一緣。謂：無常想現前必滅。餘想現前必生，彼有餘緣。</p>
</li>

<li><p>有法無常想一緣，非無常想生。謂：餘想現前必滅。無常想現前必生，彼有此緣。</p>
</li>

<li><p>有法無常想生，無常想一緣。謂：無常想現前必滅。無常現前必生，彼有此緣。</p>
</li>

<li><p>有法非無常想生，亦非無常想一緣。謂：餘想現前必滅。餘想現前必生，彼有餘緣。</p>
</li>
</ul><p>如無常想；乃至滅想，亦爾。</p>
<p>諸法由心起，非不由心。若時心起，爾時彼法耶？</p>
<p>答：心先起，後彼法。</p>
<p>若時心滅，爾時彼法耶？</p>
<p>答：心先滅，後彼法。</p>
<p>若時心得，爾時彼法耶？</p>
<p>答：心先得，後彼法。</p>
<p>若時心捨，爾時彼法耶？</p>
<p>答：彼法先捨，後乃心。</p>
<p>若時心受異熟，爾時彼法耶？</p>
<p>答：或爾時，或餘時。</p>
<p>頗有法是所通達、所遍知，非所斷，非所修，非所作證耶？</p>
<p>答：有。謂：虛空非擇滅。</p>
<p>頗有法是所通達、所遍知，非所斷，非所修，是所作證耶？</p>
<p>答：有。謂：擇滅。</p>
<p>頗有法是所通達、所遍知，非所斷，是所修，是所作證耶？</p>
<p>答：有。謂：無漏有為法。</p>
<p>頗有法是所通達、所遍知，是所斷，是所修，是所作證耶？</p>
<p>答：有。謂：善有漏行。</p>
<p>頗有法是所通達、所遍知，是所斷，非所修，是所作證耶？</p>
<p>答：有。謂：定所起天眼、耳。</p>
<p>頗有法是所通達、所遍知，是所斷，非所修，非所作證耶？</p>
<p>答：有。謂：除定所起天眼、耳，餘無記行不善法。</p>
<p>頗有法無緣因緣，無緣法緣，無緣法俱生，是有，是有性，非無，非無性，異色，異受、想、識，異相應行耶？</p>
<p>答：有。謂：五識身彼相應法，及緣色、無為、心不相應行。</p>
<p>意識身彼相應法所有生、老、住、無常，此法無緣因緣，無緣法緣，無緣法俱生。是有、是有性，非無、非無性。異色，異受、想、識，異相應行。</p>
<p>此法於彼法，當言因？當言緣耶？</p>
<p>答：當言因，當言緣。</p>
<p>此法當言善耶？不善耶？無記耶？</p>
<p>答：於善當言善。於不善當言不善。於無記當言無記。</p>
<p>此法幾隨眠隨增？幾結繫？</p>
<p>答：三界有漏緣隨眠隨增，九結繫。</p>
<p>見相應受，幾隨眠隨增？</p>
<p>答：三界有漏緣，及無漏緣見，彼相應無明隨眠隨增。</p>
<p>見不相應受，幾隨眠隨增？</p>
<p>答：除無漏緣見，彼相應無明，餘隨眠隨增。</p>
<p>疑相應受，幾隨眠隨增？</p>
<p>答：三界見所斷有漏緣，及無漏緣疑，彼相應無明隨眠隨增。</p>
<p>疑不相應受，幾隨眠隨增？</p>
<p>答：除無漏緣疑，彼相應無明，餘隨眠隨增。</p>
<p>因道緣起法，幾界？幾處？幾蘊攝？</p>
<p>答：十八界。十二處。五蘊。</p>
<p>除眼觸等起想受心相應法，及耳觸等起想受心不相應法；餘法，幾界？幾處？幾蘊攝？</p>
<p>答：十八界。十二處。五蘊。</p>
<p>乃至除身觸等起想受心相應法，及意觸等起想受心不相應法；餘法，幾界？幾處？幾蘊攝？</p>
<p>答：十八界。十二處。五蘊。</p>

<p class='juan'>說一切有部發智論卷第十九</p></div></div>
</div><!-- end of div[@id='body'] -->
</body></html>