<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<p class='juan'><a id='mulu35' /><a id='mulu36' />阿毘達磨發智論卷第十</p><p class="byline">尊者迦多衍尼子造</p><p class="byline">三藏法師玄奘奉　詔譯</p>
<p class='h2'>智蘊第三中七聖納息第五之二</p><p>諸法他心智相應，彼法世俗智相應耶？</p>
<p>答：應作四句。</p>

<ul class="">
<li><p>有法他心智相應非世俗智。謂：世俗智所不攝他心智相應法。</p>
</li>

<li><p>有法世俗智相應非他心智。謂：他心智所不攝世俗智相應法。</p>
</li>

<li><p>有法他心智相應亦世俗智。謂：他心智所攝世俗智相應法。</p>
</li>

<li><p>有法非他心智相應亦非世俗智。謂：他心、世俗智，及他心、世俗智不攝不相應諸餘心心所法、色、無為、心不相應行。</p>
</li>
</ul><p>對道智、擇法覺支、正見，亦爾。</p>
<p>諸法他心智相應，彼法苦智相應耶？</p>
<p>答：不爾。</p>
<p>設法苦智相應，彼法他心智相應耶？</p>
<p>答：不爾。</p>
<p>對集、滅智，空、無相三摩地，未知當知根，亦爾。</p>
<p>諸法他心智相應，彼法無願三摩地相應耶？</p>
<p>答：應作四句。</p>

<ul class="">
<li><p>有法他心智相應非無願。謂：他心智相應無願，及「無願不相應他心智」相應法。</p>
</li>

<li><p>有法無願相應非他心智。謂：無願相應他心智，及「他心智不相應無願」相應法。</p>
</li>

<li><p>有法他心智相應亦無願。謂：二相應法。</p>
</li>

<li><p>有法非他心智相應亦非無願。謂：他心智不相應無願。無願不相應他心智，及諸餘心心所法、色、無為、心不相應行。</p>
</li>
</ul><p>對念、精進、喜、輕安、定、捨覺支，正思惟、正精進、正念、正定，亦爾。</p>
<p>諸法他心智相應，彼法已知根相應耶？</p>
<p>答：應作四句。</p>

<ul class="">
<li><p>有法他心智相應非已知根。謂：已知根所不攝他心智相應法。</p>
</li>

<li><p>有法已知根相應非他心智。謂：已知根所攝他心智，及他心智不攝不相應已知根相應法。</p>
</li>

<li><p>有法他心智相應亦已知根。謂：已知根所攝他心智相應法。</p>
</li>

<li><p>有法非他心智相應亦非已知根。謂：已知根所不攝他心智，及他心智已知根不攝不相應諸餘心心所法、色、無為、心不相應行。</p>
</li>
</ul><p>對具知根，亦爾。</p>
<p>諸法世俗智相應，彼法苦智乃至正定相應耶？</p>
<p>答：不爾。</p>
<p>設法苦智乃至正定相應，彼法世俗智相應耶？</p>
<p>答：不爾。</p>
<p>諸法苦智相應，彼法集智相應耶？</p>
<p>答：不爾。</p>
<p>設法集智相應，彼法苦智相應耶？</p>
<p>答：不爾。</p>
<p>對滅、道智，無相三摩地，亦爾。</p>
<p>諸法苦智相應，彼法空三摩地相應耶？</p>
<p>答：應作四句。</p>

<ul class="">
<li><p>有法苦智相應非空。謂：苦智相應空，及空不相應苦智相應法。</p>
</li>

<li><p>有法空三摩地相應非苦智。謂：空相應苦智，及苦智不相應空相應法。</p>
</li>

<li><p>有法苦智相應亦空。謂：二相應法。</p>
</li>

<li><p>有法非苦智相應亦非空。謂：苦智不相應空。空不相應苦智，及諸餘心心所法、色、無為、心不相應行。</p>
</li>
</ul><p>對無願，亦爾。</p>
<p>對三無漏根、七覺支、八道支，如法智說。</p>
<p>諸法集智相應，彼法滅智相應耶？</p>
<p>答：不爾。</p>
<p>設法滅智相應，彼法集智相應耶？</p>
<p>答：不爾。</p>
<p>對道智、空、無相三摩地，亦爾。</p>
<p>諸法集智相應，彼法無願三摩地相應耶？</p>
<p>答：應作四句。</p>

<ul class="">
<li><p>有法集智相應非無願。謂：集智相應無願。</p>
</li>

<li><p>有法無願相應非集智。謂：集智及集智不相應無願相應法。</p>
</li>

<li><p>有法集智相應亦無願。謂：二相應法。</p>
</li>

<li><p>有法非集智相應亦非無願。謂：集智不相應無願，及諸餘心心所法、色、無為、心不相應行。</p>
</li>
</ul><p>對三無漏根、七覺支、八道支，如法智說。</p>
<p>諸法滅智相應，彼法道智相應耶？</p>
<p>答：不爾。</p>
<p>設法道智相應，彼法滅智相應耶？</p>
<p>答：不爾。</p>
<p>對空、無願三摩地，亦爾。</p>
<p>諸法滅智相應，彼法無相三摩地相應耶？</p>
<p>答：應作四句。</p>

<ul class="">
<li><p>有法滅智相應非無相。謂：滅智相應無相。</p>
</li>

<li><p>有法無相三摩地相應非滅智。謂：滅智及滅智不相應無相相應法。</p>
</li>

<li><p>有法滅智相應亦無相。謂：二相應法。</p>
</li>

<li><p>有法非滅智相應亦非無相。謂：滅智不相應無相，及諸餘心心所法、色、無為、心不相應行。</p>
</li>
</ul><p>對三無漏根、七覺支、八道支，如法智說。</p>
<p>諸法道智相應，彼法空三摩地相應耶？</p>
<p>答：不爾。</p>
<p>設法空三摩地相應，彼法道智相應耶？</p>
<p>答：不爾。</p>
<p>對無相三摩地，亦爾。</p>
<p>諸法道智相應，彼法無願三摩地相應耶？</p>
<p>答：應作四句。</p>

<ul class="">
<li><p>有法道智相應非無願。謂：道智相應無願。</p>
</li>

<li><p>有法無願相應非道智。謂：道智及道智不相應無願相應法。</p>
</li>

<li><p>有法道智相應亦無願。謂：二相應法。</p>
</li>

<li><p>有法非道智相應亦非無願。謂：道智不相應無願，及諸餘心心所法、色、無為、心不相應行。</p>
</li>
</ul><p>對三無漏根，七覺支，八道支，如法智說。</p>
<p>諸法空三摩地相應，彼法無願三摩地相應耶？</p>
<p>答：不爾。</p>
<p>設法無願三摩地相應，彼法空三摩地相應耶？</p>
<p>答：不爾。</p>
<p>對無相，亦爾。</p>
<p>諸法空三摩地相應，彼法未知當知根相應耶？</p>
<p>答：應作四句。</p>

<ul class="">
<li><p>有法空相應非未知當知根。謂：未知當知根所不攝空相應法。</p>
</li>

<li><p>有法未知當知根相應非空。謂：未知當知根所攝空，及空不攝不相應未知當知根相應法。</p>
</li>

<li><p>有法空相應亦未知當知根。謂：未知當知根所攝空相應法。</p>
</li>

<li><p>有法非空相應亦非未知當知根。謂：未知當知根所不攝空，及空、未知當知根不攝不相應諸餘心心所法、色、無為、心不相應行。</p>
</li>
</ul><p>對已知具知根，亦爾。</p>
<p>諸法空三摩地相應，彼法念覺支相應耶？</p>
<p>答：應作四句。</p>

<ul class="">
<li><p>有法空相應非念覺支。謂：空相應念覺支。</p>
</li>

<li><p>有法念覺支相應非空。謂：空及空不相應念覺支相應法。</p>
</li>

<li><p>有法空相應亦念覺支。謂：二相應法。</p>
</li>

<li><p>有法非空相應亦非念覺支。謂：空不相應念覺支，及諸餘心心所法、色、無為、心不相應行。</p>
</li>
</ul><p>對擇法、精進、輕安、捨覺支，正見、正精進、正念，亦爾。</p>
<p>諸法空三摩地相應，彼法喜覺支相應耶？</p>
<p>答：應作四句。</p>

<ul class="">
<li><p>有法空相應非喜。謂：空相應喜覺支，及喜不相應空相應法。</p>
</li>

<li><p>有法喜覺支相應非空。謂：喜覺支相應空，及空不相應喜覺支相應法。</p>
</li>

<li><p>有法空相應亦喜。謂：二相應法。</p>
</li>

<li><p>有法非空相應亦非喜。謂：空不相應喜覺支。喜覺支不相應空，及諸餘心心所法、色、無為、心不相應行。</p>
</li>
</ul><p>對正思惟，亦爾。</p>
<p>諸法空三摩地相應，彼法定覺支相應耶？</p>
<p>答：諸法空相應，彼法亦定覺支相應。</p>
<p>有法定覺支相應非空。謂：空所不攝定覺支相應法。</p>
<p>對正定，亦爾。</p>
<p>如空對後；無願、無相對後，亦爾。</p>
<p>有差別者：如空對喜覺支；正思惟、無願、無相對喜覺支、正見、正思惟，亦爾。</p>
<p>諸法未知當知根相應，彼法已知根相應耶？</p>
<p>答：不爾。</p>
<p>設法已知根相應，彼法未知當知根相應耶？</p>
<p>答：不爾。</p>
<p>對具知根，亦爾。</p>
<p>諸法未知當知根相應，彼法念覺支相應耶？</p>
<p>答：應作四句。</p>

<ul class="">
<li><p>有法未知當知根相應非念。謂：未知當知根所攝念覺支。</p>
</li>

<li><p>有法念覺支相應非未知當知根。謂：未知當知根所不攝念覺支相應法。</p>
</li>

<li><p>有法未知當知根相應亦爾。謂：未知當知根所攝念覺支相應法。</p>
</li>

<li><p>有法非未知當知根相應亦非念。謂：未知當知根所不攝念覺支，及諸餘心心所法、色、無為、心不相應行。</p>
</li>
</ul><p>對擇法、精進、定覺支，正見、正精進、正念、正定，亦爾。</p>
<p>諸法未知當知根相應，彼法喜覺支相應耶？</p>
<p>答：應作四句。</p>

<ul class="">
<li><p>有法未知當知根相應非喜。謂：未知當知根所攝喜覺支，及喜覺支不攝不相應未知當知根相應法。</p>
</li>

<li><p>有法喜覺支相應。非未知當知根。謂：未知當知根所不攝喜覺支相應法。</p>
</li>

<li><p>有法未知當知根相應亦喜。謂：未知當知根所攝喜覺支相應法。</p>
</li>

<li><p>有法非未知當知根相應亦非喜。謂：未知當知根所不攝喜覺支，及喜覺支、未知當知根不攝不相應諸餘心心所法、色、無為、心不相應行。</p>
</li>
</ul><p>諸法未知當知根相應，彼法輕安覺支相應耶？</p>
<p>答：應作四句。</p>

<ul class="">
<li><p>有法未知當知根相應非輕安。謂：未知當知根相應輕安覺支。</p>
</li>

<li><p>有法輕安相應非未知當知根。謂：未知當知根不相應輕安覺支相應法。</p>
</li>

<li><p>有法未知當知根相應亦輕安。謂：未知當知根相應輕安覺支相應法。</p>
</li>

<li><p>有法非未知當知根相應亦非輕安。謂：未知當知根不相應輕安覺支，及諸餘心心所法、色、無為、心不相應行。</p>
</li>
</ul><p>對捨覺支，亦爾。</p>
<p>諸法未知當知根相應，彼法正思惟相應耶？</p>
<p>答：應作四句。</p>

<ul class="">
<li><p>有法未知當知根相應非正思惟。謂：未知當知根相應正思惟，及正思惟不相應。</p>
</li>

<li><p>未知當知根相應法。</p>
</li>

<li><p>有法正思惟相應非未知當知根。謂：未知當知根不相應正思惟相應法。</p>
</li>

<li><p>有法未知當知根相應亦正思惟。謂：未知當知根相應正思惟相應法。</p>
</li>

<li><p>有法非未知當知根相應亦非正思惟。謂：未知當知根不相應正思惟，及未知當知根正思惟不相應諸餘心心所法、色、無為、心不相應行。</p>
</li>
</ul><p>如未知當知根對後；已知、具知根對後，亦爾。</p>
<p>有差別者：具知根對正見，應作四句：</p>

<ul class="">
<li><p>有法具知根相應非正見。謂：具知根所攝正見，及正見不攝不相應具知根相應法。</p>
</li>

<li><p>有法正見相應非具知根。謂：具知根所不攝正見相應法。</p>
</li>

<li><p>有法具知根相應亦正見。謂：具知根所攝正見相應法。</p>
</li>

<li><p>有法非具知根相應亦非正見。謂：具知根所不攝正見，及正見具知根不攝不相應諸餘心心所法、色、無為、心不相應行。</p>
</li>
</ul><p>念覺支乃至正念對後，廣說如〈覺支納息〉。</p>
<p>如說：</p>
<p>苾芻！吾當為汝說四十四智事，汝應諦聽極善作意。</p>
<p>云何四十四智事？</p>
<p>謂：知老死智，知老死集智，知老死滅智，知趣老死滅行智。如是知生、有、取、愛、受、觸、六處、名色、識、行智，知行集智，知行滅智，知趣行滅行智。是名四十四智事。</p>
<p>此中知老死智等四十四智事，當言法智乃至道智耶？</p>
<p>答：應言——知老死智是四智。</p>
<p>謂：法、類、世俗、苦智，知老死集智是四智。</p>
<p>謂：法、類、世俗、集智，知老死滅智是四智。</p>
<p>謂：法、類、世俗、滅智，知趣老死滅行智是四智。</p>
<p>謂：法、類、世俗、道智，生乃至行四智，亦爾。</p>
<p>如說：「苾芻！吾當為汝說七十七智事。汝應諦<span class='corr'>聽</span>極善作意。」云何七十七智事？</p>
<p>謂：知生緣老死智。知非不生緣老死智。知過去生緣老死智。知彼非不生緣老死智。知未來生緣老死智。知彼非不生緣老死智，及法住智。</p>
<p>遍知此<span class='corr'>是</span>無常、有為、心所作、從緣生、盡法、滅法、離法、滅法。</p>
<p>如是知有、取、愛、受、觸、六處、名色、識、行，無明緣行智。知非不無明緣行智。知過去無明緣行智。知彼非不無明緣行智。未來無明緣行智。非不無明緣行智，及法住智。</p>
<p>遍知此事是無常、有為、心所作、從緣生、盡法、滅法、離法、滅法。</p>
<p>此中知生緣老死智等七十七智事。當言法智乃至道智耶？</p>
<p>答：應言知生緣老死等前六智，皆是四智。謂：法、類、世俗、集智。</p>
<p>第七法住智，是一世俗智。</p>
<p>如知生緣老死七智。乃至知無明緣行七智，亦爾。</p>
<p>若成就法智。彼類智耶？</p>
<p>答：若得。</p>
<p>設成就類智。彼法智耶？</p>
<p>答：如是。</p>
<p>若成就法智。彼他心智耶？</p>
<p>答：若得不失。</p>
<p>設成就他心智。彼法智耶？</p>
<p>答：若得。</p>
<p>若成就法智。彼世俗智耶？</p>
<p>答：如是。</p>
<p>設成就世俗智。彼法智耶？</p>
<p>答：若得。</p>
<p>若成就法智。彼苦智耶？</p>
<p>答：如是。</p>
<p>設成就苦智。彼法智耶？</p>
<p>答：如是。</p>
<p>若成就法智。彼集智耶？</p>
<p>答：若得。</p>
<p>設成就集智。彼法智耶？</p>
<p>答：如是。</p>
<p>若成就法智。彼滅智耶？</p>
<p>答：若得。</p>
<p>設成就滅智。彼法智耶？</p>
<p>答：如是。</p>
<p>若成就法智。彼道智耶？</p>
<p>答：若得。</p>
<p>設成就道智。彼法智耶？</p>
<p>答：如是。</p>
<p>若成就類智。彼他心智耶？</p>
<p>答：若得不失。</p>
<p>設成就他心智。彼類智耶？</p>
<p>答：若得。</p>
<p>若成就類智。彼世俗智耶？</p>
<p>答：如是。</p>
<p>設成就世俗智。彼類智耶？</p>
<p>答：若得。</p>
<p>若成就類智。彼苦智耶？</p>
<p>答：如是。</p>
<p>設成就苦智。彼類智耶？</p>
<p>答：若得。</p>
<p>若成就類智。彼集智耶？</p>
<p>答：若得。</p>
<p>設成就集智。彼類智耶？</p>
<p>答：如是。</p>
<p>若成就類智。彼滅智耶？</p>
<p>答：若得。</p>
<p>設成就滅智。彼類智耶？</p>
<p>答：如是。</p>
<p>若成就類智。彼道智耶？</p>
<p>答：若得。</p>
<p>設成就道智。彼類智耶？</p>
<p>答：如是。</p>
<p>若成就他心智。彼世俗智耶？</p>
<p>答：如是。</p>
<p>設成就世俗智。彼他心智耶？</p>
<p>答：若得不失。</p>
<p>若成就他心智。彼苦智耶？</p>
<p>答：若得。</p>
<p>設成就苦智。彼他心智耶？</p>
<p>答：若得不失。</p>
<p>若成就他心智。彼集智耶？</p>
<p>答：若得。</p>
<p>設成就集智。彼他心智耶？</p>
<p>答：若得不失。</p>
<p>若成就他心智。彼滅智耶？</p>
<p>答：若得。</p>
<p>設成就滅智。彼他心智耶？</p>
<p>答：若得不失。</p>
<p>若成就他心智。彼道智耶？</p>
<p>答：若得。</p>
<p>設成就道智。彼他心智耶？</p>
<p>答：若得不失。</p>
<p>若成就世俗智。彼苦智耶？</p>
<p>答：若得。</p>
<p>設成就苦智。彼世俗智耶？</p>
<p>答：如是。</p>
<p>若成就世俗智。彼集智耶？</p>
<p>答：若得。</p>
<p>設成就集智。彼世俗智耶？</p>
<p>答：如是。</p>
<p>若成就世俗智。彼滅智耶？</p>
<p>答：若得。</p>
<p>設成就滅智。彼世俗智耶？</p>
<p>答：如是。</p>
<p>若成就世俗智。彼道智耶？</p>
<p>答：若得。</p>
<p>設成就道智。彼世俗智耶？</p>
<p>答：如是。</p>
<p>若成就苦智。彼集智耶？</p>
<p>答：若得。</p>
<p>設成就集智。彼苦智耶？</p>
<p>答：如是。</p>
<p>若成就苦智。彼滅智耶？</p>
<p>答：若得。</p>
<p>設成就滅智。彼苦智耶？</p>
<p>答：如是。</p>
<p>若成就苦智。彼道智耶？</p>
<p>答：若得。</p>
<p>設成就道智。彼苦智耶？</p>
<p>答：如是。</p>
<p>若成就集智。彼滅智耶？</p>
<p>答：若得。</p>
<p>設成就滅智。彼集智耶？</p>
<p>答：如是。</p>
<p>若成就集智。彼道智耶？</p>
<p>答：若得。</p>
<p>設成就道智。彼集智耶？</p>
<p>答：如是。</p>
<p>若成就滅智。彼道智耶？</p>
<p>答：若得。</p>
<p>設成就道智。彼滅智耶？</p>
<p>答：如是。</p>
<p>若成就過去法智。彼未來耶？</p>
<p>答：如是。</p>
<p>設成就未來。彼過去耶？</p>
<p>答：若已滅不失則成就。若未滅，設滅已失，則不成就。</p>
<p>若成就過去法智。彼現在耶？</p>
<p>答：若現在前。</p>
<p>設成就現在，彼過去耶？</p>
<p>答：若已滅不失則成就。若未滅，設滅已失，則不成就。</p>
<p>若成就未來法智。彼現在耶？</p>
<p>答：若現在前。</p>
<p>設成就現在，彼未來耶？</p>
<p>答：如是。</p>
<p>若成就過去法智。彼未來、現在耶？</p>
<p>答：未來定成就，現在若現在前。</p>
<p>設成就未來、現在，彼過去耶？</p>
<p>答：若已滅不失則成就。若未滅，設滅已失，則不成就。</p>
<p>若成就未來法智，彼過去、現在耶？</p>
<p>答：有未來非過去、現在。謂：彼已得未滅，設滅已失，不現在前。</p>
<p>有未來及過去非現在。謂：彼已滅不失，不現在前。</p>
<p>有未來及現在非過去。謂：彼現在前未滅，設滅已失。</p>
<p>有未來及過去、現在。謂：彼已滅不失，亦現在前。</p>
<p>設成就過去現在，彼未來耶？</p>
<p>答：如是。</p>
<p>若成就現在法智，彼過去、未來耶？</p>
<p>答：未來定成就。過去若已滅不失，則成就。若未滅，設滅已失，則不成就。</p>
<p>設成就過去、未來，彼現在耶？</p>
<p>答：若現在前。</p>
<p>如法智歷六，類、苦、集、滅、道智，亦爾。</p>
<p>若成就過去他心智，彼未來耶？</p>
<p>答：如是。</p>
<p>設成就未來，彼過去耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去他心智，彼現在耶？</p>
<p>答：若現在前。</p>
<p>設成就現在，彼過去耶？</p>
<p>答：如是。</p>
<p>若成就未來他心智，彼現在耶？</p>
<p>答：若現在前。</p>
<p>設成就現在，彼未來耶？</p>
<p>答：如是。</p>
<p>若成就過去他心智，彼未來、現在耶？</p>
<p>答：未來定成就，現在若現在前。</p>
<p>設成就未來、現在，彼過去耶？</p>
<p>答：如是。</p>
<p>若成就未來他心智，彼過去、現在耶？</p>
<p>答：有未來非過去、現在。謂：彼已得不失、未滅，設滅已失，不現在前。</p>
<p>有未來及過去非現在。謂：彼已滅不失，不現在前。</p>
<p>有未來及過去現在。謂：彼現在前。</p>
<p>設成就過去、現在，彼未來耶？</p>
<p>答：如是。</p>
<p>若成就現在他心智，彼過去、未來耶？</p>
<p>答：如是。</p>
<p>設成就過去、未來，彼現在耶？</p>
<p>答：若現在前。</p>
<p>若成就過去世俗智，彼未來耶？</p>
<p>答：如是。</p>
<p>設成就未來，彼過去耶？</p>
<p>答：如是。</p>
<p>若成就過去世俗智，彼現在耶？</p>
<p>答：若現在前。</p>
<p>設成就現在，彼過去耶？</p>
<p>答：如是。</p>
<p>若成就未來世俗智，彼現在耶？</p>
<p>答：若現在前。</p>
<p>設成就現在，彼未來耶？</p>
<p>答：如是。</p>
<p>若成就過去世俗智，彼未來、現在耶？</p>
<p>答：未來定成就，現在若現在前。</p>
<p>設成就未來、現在，彼過去耶？</p>
<p>答：如是。</p>
<p>若成就未來世俗智。彼過去、現在耶？</p>
<p>答：過去定成就，現在若現在前。</p>
<p>設成就過去、現在，彼未來耶？</p>
<p>答：如是。</p>
<p>若成就現在世俗智，彼過去、未來耶？</p>
<p>答：如是。</p>
<p>設成就過去、未來，彼現在耶？</p>
<p>答：若現在前。</p>
<p>若成就過去法智，彼過去類智耶？</p>
<p>答：若已滅不失，則成就。若未滅，設滅已失，則不成就。</p>
<p>設成就過去類智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來類智耶？</p>
<p>答：若得。</p>
<p>設成就未來類智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼現在類智耶？</p>
<p>答：若現在前。</p>
<p>設成就現在類智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智。彼過去、現在類智耶？</p>
<p>答：</p>

<ul class="">
<li><p>有過去法智非過去、現在類智。謂：法智已滅不失，類智未滅，設滅已失不現在前。</p>
</li>

<li><p>有過去法智及過去類智非現在。謂：法、類智已滅不失。類智不現在前。</p>
</li>

<li><p>有過去法智及現在類智非過去。謂：法智已滅不失，類智現在前未滅，設滅已失。</p>
</li>

<li><p>有過去法智及過去、現在類智。謂：法、類智已滅不失，類智現在前。</p>
</li>
</ul><p>設成就過去、現在類智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來、現在類智耶？</p>
<p>答：有過去法智非未來、現在類智。謂：法智已滅不失，未得類智。</p>
<p>有過去法智及未來類智非現在。謂：法智已滅不失，已得類智，不現在前。</p>
<p>有過去法智及未來、現在類智。謂：法智已滅不失，類智現在前。</p>
<p>設成就未來、現在類智，彼過去法智耶？</p>
<p>答：若已滅不失，則成就，若未滅，設滅已失，則不成就。</p>
<p>若成就過去法智，彼過去、未來類智耶？</p>
<p>答：有過去法智非過去、未來類智。謂：法智已滅不失，未得類智。</p>
<p>有過去法智及未來類智非過去。謂：法智已滅不失，已得類智未滅，設滅已失。</p>
<p>有過去法智及過去、未來類智。謂：法、類智已滅不失。</p>
<p>設成就過去、未來類智，彼過去法智耶？</p>
<p>答：若已滅不失，則成就，若未滅，設滅已失，則不成就。</p>
<p>若成就過去法智，彼過去、未來、現在類智耶？</p>
<p>答：</p>

<ul class="">
<li><p>有過去法智非過去、未來、現在類智。謂：法智已滅不失，未得類智。</p>
</li>

<li><p>有過去法智及未來類智非過去、現在。謂：法智已滅不失，已得類智未滅，設滅已失，不現在前。</p>
</li>

<li><p>有過去法智及未來、現在類智非過去。謂：法智已滅不失，類智現在前未滅，設滅已失。</p>
</li>

<li><p>有過去法智及過去、未來類智非現在。謂：法、類智已滅不失，類智不現在前。</p>
</li>

<li><p>有過去法智及過去、未來、現在類智。謂：法、類智已滅不失，類智現在前。</p>
</li>
</ul><p>設成就過去、未來、現在類智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>如對類智作小七，對集、滅、道智，亦爾。</p>
<p>若成就過去法智，彼過去他心智耶？</p>
<p>答：若已滅不失，則成就。若未滅，設滅已失，則不成就。</p>
<p>設成就過去他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來他心智耶？</p>
<p>答：若已得不失。</p>
<p>設成就未來他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼現在他心智耶？</p>
<p>答：若現在前。</p>
<p>設成就現在他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、現在他心智耶？</p>
<p>答：</p>

<ul class="">
<li><p>有過去法智非過去、現在他心智。謂：法智已滅不失，他心智未滅，設滅已失，不現在前。</p>
</li>

<li><p>有過去法智及過去他心智非現在。謂：法、他心智已滅不失，他心智不現在前。</p>
</li>

<li><p>有過去法智及過去、現在他心智。謂：法智已滅不失，他心智現在前。</p>
</li>
</ul><p>設成就過去、現在他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來、現在他心智耶？</p>
<p>答：</p>

<ul class="">
<li><p>有過去法智非未來、現在他心智。謂：法智已滅不失，未得他心智，設得已失。</p>
</li>

<li><p>有過去法智及未來他心智非現在。謂：法智已滅不失，他心智已得不失，不現在前。</p>
</li>

<li><p>有過去法智及未來、現在他心智。謂：法智已滅不失，他心智現在前。</p>
</li>
</ul><p>設成就未來、現在他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、未來他心智耶？</p>
<p>答：</p>

<ul class="">
<li><p>有過去法智非過去、未來他心智。謂：法智已滅不失。未得他心智，設得已失。</p>
</li>

<li><p>有過去法智及未來他心智非過去。謂：法智已滅不失。他心智已得不失、未滅，設滅已失。</p>
</li>

<li><p>有過去法智及過去、未來他心智。謂：法、他心智已滅不失。</p>
</li>
</ul><p>設成就過去、未來他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、未來、現在他心智耶？</p>
<p>答：</p>

<ul class="">
<li><p>有過去法智非過去、未來、現在他心智。謂：法智已滅不失。未得他心智。設得已失。</p>
</li>

<li><p>有過去法智及未來他心智非過去、現在。謂：法智已滅不失，他心智已得不失、未滅，設滅已失，不現在前。</p>
</li>

<li><p>有過去法智及過去、未來他心智非現在。謂：法、他心智已滅不失，他心智不現在前。</p>
</li>

<li><p>有過去法智及過去、未來、現在他心智。謂：法智已滅不失，他心智現在前。</p>
</li>
</ul><p>設成就過去、未來、現在他心智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去世俗智耶？</p>
<p>答：如是。</p>
<p>設成就過去世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來世俗智耶？</p>
<p>答：如是。</p>
<p>設成就未來世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼現在世俗智耶？</p>
<p>答：若現在前。</p>
<p>設成就現在世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、現在世俗智耶？</p>
<p>答：過去定成就，現在若現在前。</p>
<p>設成就過去、現在世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來、現在世俗智耶？</p>
<p>答：未來定成就，現在若現在前。</p>
<p>設成就未來、現在世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、未來世俗智耶？</p>
<p>答：如是。</p>
<p>設成就過去、未來世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、未來、現在世俗智耶？</p>
<p>答：過去、未來定成就，現在若現在前。</p>
<p>設成就過去、未來、現在世俗智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去苦智耶？</p>
<p>答：若已滅不失，則成就。若未滅，設滅已失，則不成就。</p>
<p>設成就過去苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來苦智耶？</p>
<p>答：如是。</p>
<p>設成就未來苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼現在苦智耶？</p>
<p>答：若現在前。</p>
<p>設成就現在苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、現在苦智耶？</p>
<p>答：</p>

<ul class="">
<li><p>有過去法智非過去、現在苦智。謂：法智已滅不失，苦智未滅，設滅已失，不現在前。</p>
</li>

<li><p>有過去法智及過去苦智非現在。謂：法苦智已滅不失，苦智不現在前。</p>
</li>

<li><p>有過去法智及現在苦智非過去。謂：法智已滅不失，苦智現在前、未滅，設滅已失。有過去法智及過去、現在苦智。謂：法苦智已滅不失，苦智現在前。</p>
</li>
</ul><p>設成就過去、現在苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼未來、現在苦智耶？</p>
<p>答：未來定成就，現在若現在前。</p>
<p>設成就未來、現在苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、未來苦智耶？</p>
<p>答：未來定成就。過去若已滅不失，則成就。若未滅，設滅已失，則不成就。</p>
<p>設成就過去、未來苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>若成就過去法智，彼過去、未來、現在苦智耶？</p>
<p>答：</p>

<ul class="">
<li><p>有過去法智及未來苦智非過去、現在。謂：法智已滅不失，苦智未滅。設滅已失，不現在前。</p>
</li>

<li><p>有過去法智及未來、現在苦智非過去。謂：法智已滅不失，苦智現在前、未滅，設滅已失。</p>
</li>

<li><p>有過去法智及過去、未來苦智非現在。謂：法、苦智已滅不失，苦智不現在前。</p>
</li>

<li><p>有過去法智及過去、未來、現在苦智。謂：法、苦智已滅不失，苦智現在前。</p>
</li>
</ul><p>設成就過去、未來、現在苦智，彼過去法智耶？</p>
<p>答：若已滅不失，則成就。若未滅，設滅已失，則不成就。</p>
<p>如法智對後作小七，乃至滅智對道智，隨其所應作小七，亦爾。</p>
<p>如小七，大七，亦爾。</p>
<p>差別者：以二或多對一。或以一對二或多。如過去為首有七，未來乃至過去、未來、現在為首，亦各有七。如應當知。</p>

<p class='juan'>說一切有部發智論卷第十</p></div></div>
</div><!-- end of div[@id='body'] -->
</body></html>