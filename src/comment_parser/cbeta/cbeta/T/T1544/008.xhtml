<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'>
<p class='juan'><a id='mulu29' />阿毘達磨發智論卷第八</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu30' />
<p class='h2'>智蘊第三中他心智納息第三</p>
<div class="lg regular"><div class='lg-row'>二智二解脫　明智三證淨</div>
<div class='lg-row'>顛倒等持修　此章願具說</div>
</div><p>云何他心智？</p>
<p>答：若智修所成，是修果，依止修，已得不失，能知他相續現在欲、色界心心所法，或無漏心心所法，是謂：他心智。</p>
<p>云何宿住隨念智？</p>
<p>答：若智修所成，是修果，依止修，已得不失，能隨憶知諸宿住事種種相狀及所言說。是謂：宿住隨念智。</p>
<p>諸他心智，皆現知他心心所法耶？</p>
<p>答：應作四句。</p>

<ul class="">
<li><p>有他心智，非現知他心心所法。謂：過去、未來他心智。</p>
</li>

<li><p>有現知他心心所法，非他心智。謂：如有一或覩相，或聞語，或得如是生處得智，能現知他心心所法。</p>
</li>

<li><p>有他心智，亦現知他心心所法。謂：若智修所成，是修果，依止修，已得不失，能現知他現在欲、色界心心所法，或無漏心心所法。</p>
</li>

<li><p>有非他心智，亦非現知他心心所法。謂：除前相。</p>
</li>
</ul><p>諸宿住隨念智，皆現憶知諸宿住事耶？</p>
<p>答：應作四句。</p>

<ul class="">
<li><p>有宿住隨念智，非現憶知諸宿住事。謂：過去、未來宿住隨念智。</p>
</li>

<li><p>有現憶知諸宿住事，非宿住隨念智。謂：如有一得自性念生智，或得如是生處得智，能現憶知諸宿住事。</p>
</li>

<li><p>有宿住隨念智，亦現憶知諸宿住事。謂：若智修所成，是修果，依止修，已得不失，能現憶知諸宿住事種種相狀。及所言說。</p>
</li>

<li><p>有非宿住隨念智，亦非現憶知諸宿住事。謂：除前相。</p>
</li>
</ul><p>諸宿住隨念智，皆知他過去蘊處界心相續耶？</p>
<p>答：應作四句。</p>

<ul class="">
<li><p>有宿住隨念智，非知他過去蘊、處、界心相續。謂：若智修所成，是修果，依止修，已得不失，知自前生過去蘊、處、界心相續。</p>
</li>

<li><p>有知他過去蘊、處、界心相續，非宿住隨念智。謂：若智修所成，是修果，依止修，已得不失，知他此生過去蘊、處、界心相續。</p>
</li>

<li><p>有宿住隨念智，亦知他過去蘊、處、界心相續。謂：若智修所成，是修果，依止修，已得不失，知他前生過去蘊、處、界心相續。</p>
</li>

<li><p>有非宿住隨念智，亦非知他過去蘊、處、界心相續。謂：若智修所成，是修果，依止修，已得不失，知自此生過去蘊、處、界心相續。</p>
</li>
</ul><p>云何時愛心解脫？</p>
<p>答：時解脫阿羅漢盡智，或無學正見相應心勝解、已勝解、當勝解。</p>
<p>云何不動心解脫？</p>
<p>答：不動法阿羅漢盡智、無生智，或無學正見相應心勝解、已勝解、當勝解。</p>
<p>諸時愛心解脫皆盡智相應耶？</p>
<p>答：應作四句。</p>

<ul class="">
<li><p>有時愛心解脫，非盡智相應。謂：時解脫阿羅漢、無學正見相應心勝解、已勝解、當勝解。</p>
</li>

<li><p>有盡智相應，非時愛心解脫。謂：不動法阿羅漢盡智相應心勝解、已勝解、當勝解。</p>
</li>

<li><p>有時愛心解脫，亦盡智相應。謂：時解脫阿羅漢盡智相應心勝解，已勝解、當勝解。</p>
</li>

<li><p>有非時愛心解脫，亦非盡智相應。謂：不動法阿羅漢無生智，或無學正見相應心勝解、已勝解、當勝解。</p>
</li>
</ul><p>諸不動心解脫皆無生智相應耶？</p>
<p>答：諸無生智相應，皆不動心解脫。</p>
<p>有不動心解脫，非無生智相應。謂：不動法阿羅漢盡智，或無學正見相應心勝解，已勝解，當勝解。</p>
<p>何緣時心解脫名愛耶？</p>
<p>答：時解脫阿羅漢恒於此法慇懃守護，寶愛執藏，勿我遇緣退失此法。如一目人，自及親友，慇懃守護，寶愛執藏，勿遇寒熱、塵翳等緣，令此一目，更當失壞。彼亦如是，故名為愛。</p>
<p>云何學明？</p>
<p>答：學慧。</p>
<p>云何學智？</p>
<p>答：學八智。</p>
<p>云何無學明？</p>
<p>答：無學慧。</p>
<p>云何無學智？</p>
<p>答：無學八智。</p>
<p>諦現觀時，於何最初而得證淨？佛耶？法耶？僧耶？</p>
<p>答：苦、集、滅現觀時，於——法——最初得證淨。</p>
<p>道現觀時，於佛、法、僧最初得證淨。</p>
<p>諸預流者於四顛倒，幾已斷？幾未斷耶？</p>
<p>答：一切已斷。</p>
<p>諸預流者於空、無願、無相三三摩地成就，過去幾？未來幾？現在幾？</p>
<p>答：未來：一切。過去：若已滅不失。現在：若現在前。</p>
<p>諸道過去，皆已修已息耶？</p>
<p>答：諸道過去，皆已修已息。</p>
<p>有道已修已息，非過去；謂：道未來，已修已息。</p>
<p>諸道「未來」，皆「未已修已息」耶？</p>
<p>答：應作四句。</p>

<ul class="">
<li><p>有道「未來」，非「未已修已息」。謂：道未來，已修已息。</p>
</li>

<li><p>有道「未已修已息」，非「未來」。謂：未曾得道，初現在前。</p>
</li>

<li><p>有道「未來」，亦「未已修已息」。謂：道未來，未已修已息。</p>
</li>

<li><p>有道非「未來」，亦非「未已修已息」。謂：道過去；及曾得道，今現在前。</p>
</li>
</ul><p>諸道現在，皆正修耶？</p>
<p>答：諸道現在，皆正修。</p>
<p>有道正修，非現在。謂：未曾得道，初現在前；所修未來，彼種類道。</p>
</div>
<div class='div-other'><a id='mulu31' />
<p class='h2'>智蘊第三中修智納息第四之一</p>
<div class="lg regular"><div class='lg-row'>八智攝成修　相緣緣斷證</div>
<div class='lg-row'>智知想七善　此章願具說</div>
</div><p>有八智。謂：法智乃至道智。</p>
<p>云何法智？</p>
<p>答：於欲界諸行——諸行因、諸行滅、諸行能斷道，所有無漏智。</p>
<p>又！於法智及法智地，所有無漏智，是謂：法智。</p>
<p>云何類智？</p>
<p>答：於色、無色界諸行——諸行因、諸行滅、諸行能斷道，所有無漏智。</p>
<p>又！於類智及類智地，所有無漏智，是謂：類智。</p>
<p>云何他心智？</p>
<p>答：若智是修果，知他現在心心所法。</p>
<p>云何世俗智？</p>
<p>答：三界有漏慧。</p>
<p>云何苦智？</p>
<p>答：於諸行作——苦、非常、空、非我行相轉智。</p>
<p>云何集智？</p>
<p>答：於諸行因作——因、集、生、緣行相轉智。</p>
<p>云何滅智？</p>
<p>答：於諸行滅作——滅、靜、妙、離行相轉智。</p>
<p>云何道智？</p>
<p>答：於諸行對治道作——道、如、行、出行相轉智。</p>
<p>法智乃至道智，於八智中一一攝幾？</p>
<p>答：法智攝法智——五智少分。謂：他心智，苦、集、滅、道智。</p>
<p>類智攝類智——五智少分。謂：他心智，苦、集、滅、道智。</p>
<p>他心智攝他心智。四智少分。謂：法、類、世俗、道智。</p>
<p>世俗智攝世俗智。他心智少分。</p>
<p>苦智攝苦智——二智少分。謂：法、類智。</p>
<p>集智攝集智——二智少分。謂：法、類智。</p>
<p>滅智攝滅智——二智少分。謂：法、類智。</p>
<p>道智攝道智——三智少分。謂：法、類、他心智。</p>
<p>若成就法智，於此八智幾成就？幾不成就？</p>
<p>答：或三、四、五、六、七、八。謂：</p>
<p>苦法智、苦類智忍時：——無他心智，成就三。有他心智，成就四。</p>
<p>苦類智、集法智忍時：——無他心智，成就四。有他心智，成就五。</p>
<p>集法智乃至滅法智忍時：無他心智，成就五。有他心智，成就六。</p>
<p>滅法智乃至道法智忍時：無他心智，成就六。有他心智，成就七。</p>
<p>道法智乃至道類智時：——無他心智，成就七。有他心智，成就八。</p>
<p>若成就類智，於此八智幾成就？幾不成就？</p>
<p>答：或四、五、六、七、八。謂：</p>
<p>苦類智、集法智忍時：——無他心智。成就四。有他心智，成就五。</p>
<p>集法智乃至滅法智忍時：無他心智。成就五。有他心智，成就六。</p>
<p>滅法智乃至道法智忍時：無他心智。成就六。有他心智，成就七。</p>
<p>道法智乃至道類智時：——無他心智。成就七。有他心智，成就八。</p>
<p>若成就他心智，於此八智幾成就？幾不成就？</p>
<p>答：或二、四、五、六、七、八。謂異生及聖者：</p>
<p>苦法智忍時：——成就二。</p>
<p>苦法智、苦類智忍時：——成就四。</p>
<p>苦類智、集法智忍時：——成就五。</p>
<p>集法智乃至滅法智忍時：成就六。</p>
<p>滅法智乃至道法智忍時：成就七。</p>
<p>道法智乃至道類智時：——成就八。</p>
<p>若成就世俗智，於此八智幾成就？幾不成就？</p>
<p>答：或一、二、三、四、五、六、七、八。謂異生及聖者：</p>
<p>苦法智忍時：——無他心智，成就一。有他心智，成就二。</p>
<p>苦法智、苦類智忍時：——無他心智，成就三。有他心智，成就四。</p>
<p>苦類智、集法智忍時：——無他心智，成就四。有他心智，成就五。</p>
<p>集法智乃至滅法智忍時：無他心智，成就五。有他心智，成就六。</p>
<p>滅法智乃至道法智忍時：無他心智，成就六。有他心智，成就七。</p>
<p>道法智乃至道類智時：——無他心智，成就七。有他心智，成就八。</p>
<p>若成就苦智，於此八智幾成就？幾不成就？</p>
<p>答：或三、四、五、六、七、八。謂：</p>
<p>苦法智、苦類智忍時：——無他心智，成就三。有他心智，成就四。</p>
<p>苦類智、集法智忍時：——無他心智，成就四。有他心智，成就五。</p>
<p>集法智乃至滅法智忍時：無他心智，成就五。有他心智，成就六。</p>
<p>滅法智乃至道法智忍時：無他心智，成就六。有他心智，成就七。</p>
<p>道法智乃至道類智時：——無他心智，成就七。有他心智，成就八。</p>
<p>若成就集智，於此八智幾成就？幾不成就？</p>
<p>答：或五、六、七、八。謂：</p>
<p>集法智乃至滅法智忍時：無他心智，成就五。有他心智，成就六。</p>
<p>滅法智乃至道法智忍時：無他心智，成就六。有他心智，成就七。</p>
<p>道法智乃至道類智時：——無他心智，成就七。有他心智，成就八。</p>
<p>若成就滅智，於此八智幾成就？幾不成就？</p>
<p>答：或六、七、八。謂：</p>
<p>滅法智乃至道法智忍時：無他心智，成就六。有他心智，成就七。</p>
<p>道法智乃至道類智時：——無他心智，成就七。有他心智，成就八。</p>
<p>若成就道智，於此八智幾成就？幾不成就？</p>
<p>答：或七、八。謂：——無他心智，成就七。有他心智，成就八。</p>
<p>若修法智，亦類智耶？</p>
<p>答：應作四句。</p>

<ul class="">
<li><p>有修法智非類智。謂：</p>
<p>入現觀苦、集、滅、道法智時。</p>
<p>學見迹阿羅漢，已得法智現在前時。</p>
</li>

<li><p>有修類智非法智。謂：</p>
<p>入現觀苦、集、滅類智時。</p>
<p>學見迹阿羅漢，已得類智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>學見迹阿羅漢，已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修法智，亦他心智耶？</p>
<p>答：應作四句。</p>

<ul class="">
<li><p>有修法智，非他心智。謂：</p>
<p>入現觀苦、集、滅、道、法智時。</p>
<p>未離欲染者，入現觀道類智時。</p>
<p>學見迹阿羅漢，已得法智現在前，非他心智時。</p>
<p>未得無漏智現在前，不修他心智時。</p>
<p>未得世俗智現在前，修法智，非他心智時。</p>
</li>

<li><p>有修他心智，非法智。謂：</p>
<p>異生，已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得他心智現在前，非法智時。</p>
</li>

<li><p>有俱修。謂：</p>
<p>已離欲染，入現觀道類智時。</p>
<p>學見迹阿羅漢，已得法智現在前，是他心智時。</p>
<p>未得無漏智現在前，修他心智時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集、滅類智時。</p>
<p>學見迹阿羅漢，已得無漏智現在前，非法智、他心智時。</p>
<p>已得世俗智現在前，非他心智時。</p>
<p>未得世俗智現在前，俱不修時。</p>
<p>異生，不修他心智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修法智，亦世俗智耶？</p>
<p>答：應作四句。</p>

<ul class="">
<li><p>有修法智非，世俗智。謂：</p>
<p>入現觀苦、集、滅、道法智，道類智時。</p>
<p>學見迹阿羅漢，已得法智現在前時。</p>
<p>未得無漏智現在前，不修世俗智時。</p>
</li>

<li><p>有修世俗智，非法智。謂：</p>
<p>諸異生，已得、未得世俗智現在前時。</p>
<p>入現觀苦、集、滅類智時。</p>
<p>學見迹阿羅漢，已得世俗智現在前時。</p>
<p>未得世俗智現在前，不修法智時。</p>
</li>

<li><p>有俱修。謂：</p>
<p>學見迹阿羅漢，未得無漏智現在前，修世俗智時。</p>
<p>未得世俗智現在前，修法智時。</p>
</li>

<li><p>有俱不修。謂：</p>
<p>學見迹阿羅漢，已得無漏智現在前，非法智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修法智，亦苦智耶？</p>
<p>答：應作四句。</p>

<ul class="">
<li><p>有修法智，非苦智。謂：</p>
<p>入現觀集、滅、道法智時。</p>
<p>學見迹阿羅漢，已得法智現在前，非苦智時。</p>
</li>

<li><p>有修苦智，非法智。謂：</p>
<p>入現觀苦類智時。</p>
<p>學見迹阿羅漢，已得苦智現在前，非法智時。</p>
</li>

<li><p>有俱修。謂：</p>
<p>入現觀苦法智，及道類智時。</p>
<p>學見迹阿羅漢，已得苦法智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀集、滅類智時。</p>
<p>學見迹阿羅漢，已得無漏智現在前，非法、苦智時。</p>
<p>已得世俗智現在前時。</p>
<p>未得世俗智現在前，不修法、苦智時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修法智，亦集智耶？</p>
<p>答：應作四句。</p>

<ul class="">
<li><p>有修法智非修智。謂：</p>
<p>入現觀苦、滅、道法智時。</p>
<p>學見迹阿羅漢，已得法智現在前，非集智時。</p>
</li>

<li><p>有修集智非法智。謂：</p>
<p>入現觀集類智時。</p>
<p>學見迹阿羅漢，已得集智現在前，非法智時。</p>
</li>

<li><p>有俱修。謂：</p>
<p>入現觀集法智，道類智時。</p>
<p>學見迹阿羅漢，已得集法智現在前時。</p>
<p>未得無漏智現在前時。</p>
<p>未得世俗智現在前，修法、集智時。</p>
</li>

<li><p>有俱不修。謂：</p>
<p>入現觀苦滅類智時。</p>
<p>學見迹阿羅漢，已得無漏智現在前，非法、集智時。</p>
<p>已得世俗智現在前時。</p>
<p>未得世俗智現在前，不修法、集智時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修法智，亦滅智耶？</p>
<p>答：應作四句。</p>

<ul class="">
<li><p>有修法智非滅智。謂：</p>
<p>入現觀苦、集、道法智時。</p>
<p>學見迹阿羅漢，已得法智現在前，非滅智時。</p>
</li>

<li><p>有修滅智非法智。謂：</p>
<p>入現觀滅類智時。</p>
<p>學見迹阿羅漢，已得滅智現在前，非法智時。</p>
</li>

<li><p>有俱修。謂：</p>
<p>入現觀滅法智，道類智時。</p>
<p>學見迹阿羅漢，已得滅法智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集類智時。</p>
<p>學見迹阿羅漢，已得無漏智現在前，非法、滅智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定無想天、無漏忍時。</p>
</li>
</ul><p>若修法智，亦道智耶？</p>
<p>答：應作四句。</p>

<ul class="">
<li><p>有修法智，非道智。謂：</p>
<p>入現觀苦、集、滅法智時。</p>
<p>學見迹阿羅漢，已得法智現在前，非道智時。</p>
</li>

<li><p>有修道智，非法智。謂：</p>
<p>學見迹阿羅漢，已得道智現在前，非法智時。</p>
</li>

<li><p>有俱修。謂：</p>
<p>入現觀道法智、道類智時。</p>
<p>學見迹阿羅漢，已得道法智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集、滅類智時。</p>
<p>學見迹阿羅漢，已得無漏智現在前。非法、道智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修類智，亦他心智耶？</p>
<p>答：應作四句。</p>

<ul class="">
<li><p>有修類智，非他心智。謂：</p>
<p>入現觀苦、集、滅類智時。</p>
<p>未離欲染者，道類智時。</p>
<p>學見迹阿羅漢，已得類智現在前，非他心智時。</p>
<p>未得無漏智現在前，不修他心智時。</p>
<p>未得世俗智現在前，修類智、非他心智時。</p>
</li>

<li><p>有修他心智，非類智。謂：</p>
<p>異生已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得他心智現在前，非類智時。</p>
</li>

<li><p>有俱修。謂：</p>
<p>已離欲染者，入現觀道類智時。</p>
<p>學見迹阿羅漢，已得類智現在前，是他心智時。</p>
<p>未得無漏智現在前，修他心智時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集、滅、道法智時。</p>
<p>學見迹阿羅漢，已得無漏智現在前。非類他心智時。</p>
<p>已得世俗智現在前，非他心智時。</p>
<p>未得世俗智現在前，俱不修時。</p>
<p>異生，不修他心智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修類智，亦世俗智耶？</p>
<p>答：應作四句。</p>

<ul class="">
<li><p>有修類智，非世俗智。謂：</p>
<p>入現觀道類智時。</p>
<p>學見迹阿羅漢，已得類智現在前時。</p>
<p>未得無漏智現在前，不修世俗智時。</p>
</li>

<li><p>有修世俗智，非類智。謂：</p>
<p>異生已得、未得世俗智現在前時。</p>
<p>學見迹阿羅漢，已得世俗智現在前時。</p>
<p>未得世俗智現在前，不修類智時。</p>
</li>

<li><p>有俱修。謂：</p>
<p>入現觀苦、集、滅類智時。</p>
<p>學見迹阿羅漢，未得無漏智現在前，修世俗智時。</p>
<p>未得世俗智現在前，修類智時。</p>
</li>

<li><p>有俱不修。謂：</p>
<p>入現觀苦、集、滅、道法智時。</p>
<p>學見迹阿羅漢，已得無漏智現在前，非類智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修類智，亦苦智耶？</p>
<p>答：應作四句。</p>

<ul class="">
<li><p>有修類智非苦智。謂：</p>
<p>入現觀集、滅類智時。</p>
<p>學見迹阿羅漢，已得類智現在前，非苦智時。</p>
</li>

<li><p>有修苦智非類智。謂：</p>
<p>入現觀苦法智時。</p>
<p>學見迹阿羅漢，已得苦智現在前，非類智時。</p>
</li>

<li><p>有俱修。謂：</p>
<p>入現觀苦、道類智時。</p>
<p>學見迹阿羅漢，已得苦類智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀集、滅、道法智時。</p>
<p>學見迹阿羅漢，已得無漏智現在前，非類、苦智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修類智，亦集智耶？</p>
<p>答：應作四句。</p>

<ul class="">
<li><p>有修類智，非集智。謂：</p>
<p>入現觀苦、滅類智時。</p>
<p>學見迹阿羅漢，已得類智現在前，非集智時。</p>
</li>

<li><p>有修集智，非類智。謂：</p>
<p>入現觀集法智時。</p>
<p>學見迹阿羅漢，已得集智現在前，非類智時。</p>
</li>

<li><p>有俱修。謂：</p>
<p>入現觀集、道類智時。</p>
<p>學見迹阿羅漢，已得集類智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、滅、道法智時。</p>
<p>學見迹阿羅漢，已得無漏現在前，非類、集智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修類智，亦滅智耶？</p>
<p>答：應作四句。</p>

<ul class="">
<li><p>有修類智非滅智。謂：</p>
<p>入現觀苦、集類智時。</p>
<p>學見迹阿羅漢，已得類智現在前，非滅智時。</p>
</li>

<li><p>有修滅智非類智。謂：</p>
<p>入現觀滅法智時。</p>
<p>學見迹阿羅漢，已得滅智現在前，非類智時。</p>
</li>

<li><p>有俱修。謂：</p>
<p>入現觀滅、道類智時。</p>
<p>學見迹阿羅漢，已得滅類智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集、道法智時。</p>
<p>學見迹阿羅漢，已得無漏智現在前，非類、滅智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修類智，亦道智耶？</p>
<p>答：應作四句。</p>

<ul class="">
<li><p>有修類智非道智。謂：</p>
<p>入現觀苦、集、滅類智時。</p>
<p>學見迹阿羅漢，已得類智現在前，非道智時。</p>
</li>

<li><p>有修道智非類智。謂：</p>
<p>入現觀道法智時。</p>
<p>學見迹阿羅漢，已得道智現在前，非類智時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，已得道類智現在前時。</p>
<p>未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集、滅法智時。</p>
<p>學見迹阿羅漢，已得無漏智現在前，非道類智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修他心智，亦世俗智耶？</p>
<p>答：應作四句。</p>

<ul class="">
<li><p>有修他心智非世俗智。謂：</p>
<p>已離欲染者，入現觀道類智時。</p>
<p>學見迹阿羅漢，已得他心智現在前，非世俗智時。</p>
<p>未得無漏智現在前，修他心智，非世俗智時。</p>
</li>

<li><p>有修世俗智，非他心智。謂：</p>
<p>無他心智異生，已得、未得世俗智現在前時。</p>
<p>有他心智異生，已得世俗智現在前，非他心智時。</p>
<p>未得世俗智現在前，不修他心智時。</p>
<p>入現觀苦、集、滅類智時。</p>
<p>學見迹阿羅漢，已得世俗智現在前，非他心智時。</p>
<p>未得世俗智現在前，不修他心智時。</p>
<p>未得無漏智現在前，修世俗智，非他心智時。</p>
</li>

<li><p>有俱修。謂：</p>
<p>異生，已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得世俗、他心智現在前時。</p>
<p>未得世俗智現在前，修他心智時。</p>
<p>未得無漏智現在前，能俱修時。</p>
</li>

<li><p>有俱不修。謂：</p>
<p>入現觀苦、集、滅、道法智時。</p>
<p>未離欲染者，入現觀道類智時。</p>
<p>學見迹阿羅漢，已得無漏智現在前，非他心智時。</p>
<p>未得無漏智現在前，俱不修時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修他心智，亦苦智耶？</p>
<p>答：應作四句。</p>

<ul class="">
<li><p>有修他心智，非苦智。謂：</p>
<p>異生已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得他心智現在前時。</p>
</li>

<li><p>有修苦智，非他心智。謂：</p>
<p>入現觀苦法、類智時。</p>
<p>未離欲染者，入現觀道類智時。</p>
<p>學見迹阿羅漢，已得苦智現在前時。</p>
<p>未得無漏智現在前，不修他心智時。</p>
<p>未得世俗智現在前，修苦智，非他心智時。</p>
</li>

<li><p>有俱修。謂：</p>
<p>已離欲染者，入現觀道類智時。</p>
<p>學見迹阿羅漢，未得無漏智現在前，修他心智時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀集、滅法、類智，道法智時。</p>
<p>學見迹阿羅漢，已得無漏智現在前，非他心、苦智時。</p>
<p>已得世俗智現在前，非他心智時。</p>
<p>未得世俗智現在前，俱不修時。</p>
<p>異生，不修他心智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修他心智，亦集智耶？</p>
<p>答：應作四句。</p>

<ul class="">
<li><p>有修他心智非集智。謂：</p>
<p>異生已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得他心智現在前時。</p>
</li>

<li><p>有修集智，非他心智。謂：</p>
<p>入現觀集法、類智時。</p>
<p>未離欲染者。入現觀道類智時。</p>
<p>學見迹阿羅漢，已得集智現在前時。</p>
<p>未得無漏智現在前，不修他心智時。</p>
<p>未得世俗智現在前，修集智，非他心智時。</p>
</li>

<li><p>有俱修。謂：</p>
<p>已離欲染者，入現觀道類智時。</p>
<p>學見迹阿羅漢，未得無漏智現在前，修他心智時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、滅法、類智，道法智時。</p>
<p>學見迹阿羅漢，已得無漏智現在前，非他心、集智時。</p>
<p>已得世俗智現在前，非他心智時。</p>
<p>未得世俗智現在前，俱不修時。</p>
<p>異生，不修他心智時。</p>
<p>一切染污心、無記心、入無想定、滅定、無想天、無漏忍時。</p>
</li>
</ul><p>若修他心智，亦滅智耶？</p>
<p>答：應作四句。</p>

<ul class="">
<li><p>有修他心智非滅智。謂：</p>
<p>異生已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得他心智現在前時。</p>
</li>

<li><p>有修滅智非他心智。謂：</p>
<p>入現觀滅法、類智時。</p>
<p>未離欲染者，入現觀道類智時。</p>
<p>學見迹阿羅漢，已得滅智現在前時。</p>
<p>未得無漏智現在前，不修他心智時。</p>
<p>未得世俗智現在前，修滅智，非他心智時。</p>
</li>

<li><p>有俱修。謂：</p>
<p>已離欲染者，入現觀道類智時。</p>
<p>學見迹阿羅漢，未得無漏智現在前，修他心智時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集法、類智，道法智時。</p>
<p>學見迹阿羅漢，已得無漏智現在前，非他心、滅智時。</p>
<p>已得世俗智現在前，非他心智時。</p>
<p>未得世俗智現在前，俱不修時。</p>
<p>異生，不修他心智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修他心智，亦道智耶？</p>
<p>答：應作四句。</p>

<ul class="">
<li><p>有修他心智，非道智。謂：</p>
<p>異生已得、未得他心智現在前時。</p>
<p>未得世俗智現在前，修他心智時。</p>
<p>學見迹阿羅漢，已得他心智現在前，非道智時。</p>
</li>

<li><p>有修道智，非他心智。謂：</p>
<p>入現觀道法智時。</p>
<p>未離欲染者，入現觀道類智時。</p>
<p>學見迹阿羅漢，已得道智現在前，非他心智時。</p>
<p>未得無漏智現在前，不修他心智時。</p>
<p>未得世俗智現在前，修道智，非他心智時。</p>
</li>

<li><p>有俱修。謂：</p>
<p>已離欲染者，入現觀道類智時。</p>
<p>學見迹阿羅漢，已得他心、道智現在前時。</p>
<p>未得無漏智現在前，修他心智時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集、滅法、類智時。</p>
<p>學見迹阿羅漢，已得無漏智現在前，非他心、道智時。</p>
<p>已得世俗智現在前，非他心智時。</p>
<p>未得世俗智現在前，俱不修時。</p>
<p>異生，不修他心智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修世俗智，亦苦智耶？</p>
<p>答：應作四句。</p>

<ul class="">
<li><p>有修世俗智，非苦智。謂：</p>
<p>異生已得、未得世俗智現在前時。</p>
<p>入現觀集、滅類智時。</p>
<p>學見迹阿羅漢，已得世俗智現在前時。</p>
<p>未得世俗智現在前，不修苦智時。</p>
</li>

<li><p>有修苦智，非世俗智。謂：</p>
<p>入現觀苦法智、道類智時。</p>
<p>學見迹阿羅漢，已得苦智現在前時。</p>
<p>未得無漏智現在前，不修世俗智時。</p>
</li>

<li><p>有俱修。謂：</p>
<p>入現觀苦類智時。</p>
<p>學見迹阿羅漢，未得無漏智現在前，修世俗智時。</p>
<p>未得世俗智現在前，修苦智時。</p>
</li>

<li><p>有俱不修。謂：</p>
<p>入現觀集、滅、道法智時。</p>
<p>學見迹阿羅漢，已得無漏智現在前，非苦智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修世俗智，亦集智耶？</p>
<p>答：應作四句。</p>

<ul class="">
<li><p>有修世俗智，非集智。謂：</p>
<p>異生已得、未得世俗智現在前時。</p>
<p>入現觀苦、滅類智時。</p>
<p>學見迹阿羅漢，已得世俗智現在前時。</p>
<p>未得世俗智現在前，不修集智時。</p>
</li>

<li><p>有修集智，非世俗智。謂：</p>
<p>入現觀集法智、道類智時。</p>
<p>學見迹阿羅漢，已得集智現在前時。</p>
<p>未得無漏智現在前，不修世俗智時。</p>
</li>

<li><p>有俱修。謂：</p>
<p>入現觀集類智時。</p>
<p>學見迹阿羅漢，未得無漏智現在前，修世俗智時。</p>
<p>未得世俗智現在前，修集智時。</p>
</li>

<li><p>有俱不修。謂：</p>
<p>入現觀苦、滅、道法智時。</p>
<p>學見迹阿羅漢，已得無漏智現在前，非集智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修世俗智，亦滅智耶？</p>
<p>答：應作四句。</p>

<ul class="">
<li><p>有修世俗智，非滅智。謂：</p>
<p>異生已得、未得世俗智現在前時。</p>
<p>入現觀苦、集類智時。</p>
<p>學見迹阿羅漢，已得世俗智現在前時。</p>
<p>未得世俗智現在前，不修滅智時。</p>
</li>

<li><p>有修滅智，非世俗智。謂：</p>
<p>入現觀滅法智、道類智時。</p>
<p>學見迹阿羅漢，已得滅智現在前時。</p>
<p>未得無漏智現在前，不修世俗智時。</p>
</li>

<li><p>有俱修。謂：</p>
<p>入現觀滅類智時。</p>
<p>學見迹阿羅漢，未得無漏智現在前，修世俗智時。</p>
<p>未得世俗智現在前，修滅智時。</p>
</li>

<li><p>有俱不修。謂：</p>
<p>入現觀苦、集道法智時。</p>
<p>學見迹阿羅漢，已得無漏智現在前，非滅智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul><p>若修世俗智，亦道智耶？</p>
<p>答：應作四句。</p>

<ul class="">
<li><p>有修世俗智，非道智。謂：</p>
<p>異生已得、未得世俗智現在前時。</p>
<p>入現觀苦、集、滅類智時。</p>
<p>學見迹阿羅漢，已得世俗智現在前時。</p>
<p>未得世俗智現在前，不修道智時。</p>
</li>

<li><p>有修道智，非世俗智。謂：</p>
<p>入現觀道法、類智時。</p>
<p>學見迹阿羅漢，已得道智現在前時。</p>
<p>未得無漏智現在前，不修世俗智時。</p>
</li>

<li><p>有俱修。謂：</p>
<p>學見迹阿羅漢，已得無漏智現在前，修世俗智時。</p>
<p>未得世俗智現在前，修道智時。</p>
</li>

<li><p>有俱不修。謂：</p>
<p>入現觀苦、集、滅法智時。</p>
<p>學見迹阿羅漢，已得無漏智現在前，非道智時。</p>
<p>一切染污心、無記心、無想定、滅定、無想天、無漏忍時。</p>
</li>
</ul>
<p class='juan'>說一切有部發智論卷第八</p></div></div>
</div><!-- end of div[@id='body'] -->
</body></html>