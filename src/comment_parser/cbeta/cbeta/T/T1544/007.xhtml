<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'>
<p class='juan'><a id='mulu25' />阿毘達磨發智論卷第七</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu26' />
<div class='div-other'><a id='mulu27' />
<p class='h2'>智蘊第三中覺支納息第一</p>
<div class="lg regular"><div class='lg-row'>八學十無學　見等覺道三</div>
<div class='lg-row'>俗無漏見智　此章願具說</div>
</div><p>如世尊說：「學見迹成就學八支。」</p>
<p>彼成就過去幾？未來幾？現在幾？</p>
<p>答：</p>
<p>若依有尋有伺定。初學見現在前。——過去無。未來、現在八。——彼滅已不失。</p>
<p>若復依有尋有伺定。學見現在前。——過去、未來、現在八。——彼滅已不失。</p>
<p>若依無尋無伺定。——學見現在前。——過去、未來八。現在七。——彼滅已不失。</p>
<p>若依無色定。——學見現在前。——過去、未來八。現在四。——彼滅已不失。</p>
<p>若入滅定。——或世俗心現在前。過去、未來八。現在無。</p>
<p>若依無尋無伺定。——初學見現在前。——過去無。未來八。現在七。彼滅已不失。</p>
<p>若復依無尋無伺定。學見現在前。——過去、現在七。未來八。——彼滅已不失。</p>
<p>若依無色定。——學見現在前。——過去七。未來八。現在四。彼滅已不失。</p>
<p>若入滅定。——或世俗心現在前。過去七。未來八。現在無。彼滅已不失。</p>
<p>若依有尋有伺定。——學見現在前。——過去七。未來、現在八。</p>
<p>若依無色定。——初學見現在前。——過去無。未來八。現在四。彼滅已不失。</p>
<p>若復依無色定。——學見現在前。——過去、現在四。未來八。——彼滅已不失。</p>
<p>若入滅定。——或世俗心現在前。過去四。未來八。現在無。彼滅已不失。</p>
<p>若依有尋有伺定。——學見現在前。——過去四。未來、現在八。——彼滅已不失。</p>
<p>若依無尋無伺定。——學見現在前。——過去四。未來八。現在七。</p>
<p>如世尊說：「漏盡阿羅漢，成就十無學支。」</p>
<p>彼成就過去幾？未來幾？現在幾？</p>
<p>答：</p>
<p>若依有尋有伺定。——初無學智現在前。——過去無。未來十。現在九。彼滅已不失。</p>
<p>若復依有尋有伺定。無學智現在前。——過去、現在九。未來十。——彼滅已不失。</p>
<p>若依無尋無伺定。——無學智現在前。——過去九。未來十。現在八。彼滅已不失。</p>
<p>若依無色定。——無學智現在前。——過去九。未來十。現在五。彼滅已不失。</p>
<p>若入滅定。——或世俗心現在前。——過去九。未來十。現在無。彼滅已不失。</p>
<p>若依有尋有伺定。——初無學知見現在前。——過去、現在九。未來十。——彼滅已不失。</p>
<p>若復依有尋有伺定。無學若智若見現在前。過去、未來十。現在九。——彼滅已不失。</p>
<p>若依無尋無伺定。——無學若智若見現在前。過去、未來十。現在八。——彼滅已不失。</p>
<p>若依無色定。——無學若智若見現在前。過去、未來十。現在五。——彼滅已不失。</p>
<p>若入滅定。——或世俗心現在前。——過去、未來十。現在無。</p>
<p>若依無尋無伺定。——初無學智現在前。——過去無。未來十。現在八。彼滅已不失。</p>
<p>若復依無尋無伺定。無學智現在前。——過去、現在八。未來十。——彼滅已不失。</p>
<p>若依無色定。——無學智現在前。——過去八。未來十。現在五。彼滅已不失。</p>
<p>若入滅定。——或世俗心現在前。——過去八。未來十。現在無。彼滅已不失。</p>
<p>若依有尋有伺定。——無學智現在前。——過去八。未來十。現在九。彼滅已不失。</p>
<p>若依無尋無伺定。——初無學見現在前。——過去、現在八。未來十。——彼滅已不失。</p>
<p>若復依無尋無伺定。無學若智若見現在前。過去九。未來十。現在八。彼滅已不失。</p>
<p>若依無色定。——無學若智若見現在前。過去九。未來十。現在五。彼滅已不失。</p>
<p>若入滅定。——或世俗心現在前。——過去九。未來十。現在無。彼滅已不失。</p>
<p>若依有尋有伺定。——無學若智若見現在前。過去、現在九。未來十。</p>
<p>若依無色定。——初無學智現在前。——過去無。未來十。現在五。彼滅已不失。</p>
<p>若復依無色定。——無學智現在前。——過去、現在五。未來十。——彼滅已不失。</p>
<p>若入滅定。——或世俗心現在前。——過去五。未來十。現在無。彼滅已不失。</p>
<p>若依有尋有伺定。——無學智現在前。——過去五。未來十。現在九。彼滅已不失。</p>
<p>若依無尋無伺定。——無學智現在前。——過去五。未來十。現在八。彼滅已不失。</p>
<p>若依無色定。——初無學見現在前。——過去、現在五。未來十。——彼滅已不失。</p>
<p>若復依無色定。——無學若智若見現在前。過去六。未來十。現在五。彼滅已不失。</p>
<p>若入滅定。——或世俗心現在前。——過去六。未來十。現在無。<span class='corr'>彼</span>滅已不失。</p>
<p>若依有尋有伺定。——無學若智若見現在前。過去六。未來十。現在九。彼滅已不失。</p>
<p>若依無尋無伺定。——無學若智若見現在前。過去六。未來十。現在八。</p>
<p>云何見？</p>
<p>答：眼根五見，世俗正見，學、無學見。</p>
<p>云何智？</p>
<p>答：五識相應慧。除無漏忍，餘意識相應慧。</p>
<p>云何慧？</p>
<p>答：六識相應慧。</p>
<p>諸見是智耶？</p>
<p>答：應作四句。</p>

<ul class="">
<li><p>有見非智。謂眼根及無漏忍。</p>
</li>

<li><p>有智非見。謂五識身相應慧。盡、無生智。除五見及世俗正見，餘意識相應有漏慧。</p>
</li>

<li><p>有見亦智。謂五見。世俗正見，除無漏忍，及盡、無生智，餘無漏慧。</p>
</li>

<li><p>有非見非智。謂除前相。</p>
</li>
</ul><p>諸見是慧耶？</p>
<p>答：應作四句。</p>

<ul class="">
<li><p>有見非慧。謂眼根。</p>
</li>

<li><p>有慧非見。謂五識身相應慧。盡、無生智。除五見及世俗正見。餘意識相應有漏慧。</p>
</li>

<li><p>有見亦慧。謂除盡、無生智。餘無漏慧，及五見、世俗正見。</p>
</li>

<li><p>有非見非慧。謂除前相。</p>
</li>
</ul><p>諸智彼慧耶？</p>
<p>答：諸智皆是慧。有慧非智，謂無漏忍。</p>
<p>見攝智？智攝見耶？</p>
<p>答：應作四句。</p>

<ul class="">
<li><p>有見非智攝。謂眼根及無漏忍。</p>
</li>

<li><p>有智非見攝。謂五識相應慧。盡、無生智。除五見及世俗正見，餘意識相應有漏慧。</p>
</li>

<li><p>有見亦智攝。謂五見世俗正見。除無漏忍及盡、無生智，餘無漏慧。</p>
</li>

<li><p>有非見亦非智攝。謂除前相。</p>
</li>
</ul><p>見攝慧？慧攝見耶？</p>
<p>答：應作四句。</p>

<ul class="">
<li><p>有見非慧攝。謂眼根。</p>
</li>

<li><p>有慧非見攝。謂五識相應慧，盡、無生智。除五見及世俗正見，餘意識相應有漏慧。</p>
</li>

<li><p>有見亦慧攝。謂五見世俗正見。除盡、無生智，餘無漏慧。</p>
</li>

<li><p>有非見亦非慧攝。謂除前相。</p>
</li>
</ul><p>智攝慧？慧攝智耶？</p>
<p>答：慧攝智，非智攝慧。不攝何等？謂無漏忍。</p>
<p>諸成就見，彼智耶？</p>
<p>答：如是。</p>
<p>設成就智，彼見耶？</p>
<p>答：如是。</p>
<p>諸成就見，彼慧耶？</p>
<p>答：如是。</p>
<p>設成就慧，彼見耶？</p>
<p>答：如是。</p>
<p>諸成就智，彼慧耶？</p>
<p>答：如是。</p>
<p>設成就慧，彼智耶？</p>
<p>答：如是。</p>
<p>諸見已斷、已遍知，彼智耶？</p>
<p>答：如是。</p>
<p>設智已斷、已遍知，彼見耶？</p>
<p>答：如是。</p>
<p>諸見已斷、已遍知，彼慧耶？</p>
<p>答：如是。</p>
<p>設慧已斷、已遍知，彼見耶？</p>
<p>答：如是。</p>
<p>諸智已斷、已遍知，彼慧耶？</p>
<p>答：如是。</p>
<p>設慧已斷、已遍知，彼智耶？</p>
<p>答：如是。</p>
<p>諸正見是擇法覺支耶？</p>
<p>答：應作四句。</p>

<ul class="">
<li><p>有正見非擇法覺支。謂世俗正見。</p>
</li>

<li><p>有擇法覺支非正見。謂盡、無生智。</p>
</li>

<li><p>有正見亦擇法覺支。謂除盡、無生智，餘無漏慧。</p>
</li>

<li><p>有非正見亦非擇法覺支。謂除前相。</p>
</li>
</ul><p>諸正智是擇法覺支耶？</p>
<p>答：應作四句。</p>

<ul class="">
<li><p>有正智非擇法覺支。謂世俗正智。</p>
</li>

<li><p>有擇法覺支非正智。謂無漏忍。</p>
</li>

<li><p>有正智亦擇法覺支。謂除無漏忍，餘無漏慧。</p>
</li>

<li><p>有非正智亦非擇法覺支。謂除前相。</p>
</li>
</ul><p>七覺支、八道支一一現在前時，幾覺支、幾道支現在前耶？</p>
<p>答：</p>
<p>若依未至定，念覺支現在前時：</p>
<p>學——六覺支、八道支現在前。無學——六覺支、九道支現在前。</p>
<p>若依初靜慮。念覺支現在前時：</p>
<p>學——七覺支、八道支現在前。無學——七覺支、九道支現在前。</p>
<p>若依靜慮中間。念覺支現在前時：</p>
<p>學——六覺支、七道支現在前。無學——六覺支、八道支現在前。</p>
<p>依第三、第四靜慮，亦爾。</p>
<p>若依第二靜慮。念覺支現在前時：</p>
<p>學——七覺支、七道支現在前。無學——七覺支、八道支現在前。</p>
<p>若依無色定。念覺支現在前時：</p>
<p>學——六覺支、四道支現在前。無學——六覺支、五道支現在前。</p>
<p>擇法、精進、輕安、定、捨覺支，正見、正精進、正念、正定道支，亦爾。</p>
<p>若依初靜慮，喜覺支現在前時：</p>
<p>學——七覺支、八道支現在前。無學——七覺支、九道支現在前。</p>
<p>若依第二靜慮。喜覺支現在前時：</p>
<p>學——七覺支、七道支現在前。無學——七覺支、八道支現在前。</p>
<p>若依未至定，正思惟現在前時：</p>
<p>學——六覺支、八道支現在前。無學——六覺支、九道支現在前。</p>
<p>若依初靜慮，正思惟現在前時：</p>
<p>學——七覺支、八道支現在前。無學——七覺支、九道支現在前。</p>
<p>若依<span class='corr'>未</span>至定，正語現在前時：</p>
<p>學——六覺支、八道支現在前。無學——六覺支、九道支現在前。</p>
<p>若依初靜慮，正語現在前時：</p>
<p>學——七覺支、八道支現在前。無學——七覺支、九道支現在前。</p>
<p>若依靜慮中間，正語現在前時：</p>
<p>學——六覺支、七道支現在前。無學——六覺支、八道支現在前。</p>
<p>依第三、第四靜慮，亦爾。</p>
<p>若依第二靜慮，正語現在前時：</p>
<p>學——七覺支、七道支現在前。無學——七覺支、八道支現在前。</p>
<p>正業、正命，亦爾。</p>
<p>諸法念覺支相應，彼法擇法覺支相應耶？</p>
<p>答：應作四句。</p>

<ul class="">
<li><p>有法念相應非擇法。謂擇法覺支。</p>
</li>

<li><p>有法擇法相應非念。謂念覺支。</p>
</li>

<li><p>有法念相應亦擇法。謂二相應法。</p>
</li>

<li><p>有法非念相應亦非擇法。謂餘心心所法、色、無為、心不相應行。</p>
</li>
</ul><p>如對擇法覺支；對精進、輕安、定、捨覺支，正精進、正定，亦爾。</p>
<p>諸法念覺支相應，彼法喜覺支相應耶？</p>
<p>答：應作四句。</p>

<ul class="">
<li><p>有法念相應非喜。謂喜覺支，及喜不相應念覺支相應法。</p>
</li>

<li><p>有法喜相應非念。謂喜覺支相應念。</p>
</li>

<li><p>有法念相應亦喜。謂二相應法。</p>
</li>

<li><p>有法非念相應亦非喜。謂喜不相應念覺支，及餘心心所法、色、無為、心不相應行。</p>
</li>
</ul><p>如對喜覺支；對正見、正思惟，亦爾。</p>
<p>諸法念覺支相應，彼法正念相應耶？</p>
<p>答：如是。</p>
<p>諸法正念相應，彼法念覺支相應耶？</p>
<p>答：如是。</p>
<p>諸法擇法覺支相應，彼法精進覺支相應耶？</p>
<p>答：應作四句。</p>
<p>有法擇法相應非精進。謂精進覺支。</p>
<p>有法精進相應非擇法。謂擇法覺支。</p>
<p>有法擇法相應亦精進。謂二相應法。</p>
<p>有法非擇法相應亦非精進。謂餘心心所法、色、無為、心不相應行。</p>
<p>如對精進覺支；對輕安、定、捨覺支，正精進、正念、正定，亦爾。</p>
<p>諸法擇法覺支相應，彼法喜覺支相應耶？</p>
<p>答：應作四句。</p>

<ul class="">
<li><p>有法擇法相應非喜。謂喜覺支，及喜不相應擇法覺支相應法。</p>
</li>

<li><p>有法喜相應非擇法。謂喜覺支相應擇法。</p>
</li>

<li><p>有法擇法相應亦喜。謂二相應法。</p>
</li>

<li><p>有法非擇法相應亦非喜。謂喜不相應擇法覺支，及餘心心所法、色、無為、心不相應行。</p>
</li>
</ul><p>如對喜覺支；對正思惟，亦爾。</p>
<p>諸法擇法覺支相應，彼法正見<span class='corr'>相</span>應耶？</p>
<p>答：諸法正見相應，亦擇法相應。</p>
<p>有法擇法相應，非正見相應。謂正見所不攝擇法覺支相應法。</p>
<p>諸法精進覺支相應，彼法喜覺支相應耶？</p>
<p>答：應作四句。</p>

<ul class="">
<li><p>有法精進相應非喜。謂喜覺支，及喜不相應精進覺支相應法。</p>
</li>

<li><p>有喜相應非精進。謂喜覺支相應精進。</p>
</li>

<li><p>有法精進相應亦喜。謂二相應法。</p>
</li>

<li><p>有法非精進相應亦非喜。謂喜不相應精進覺支，及餘心心所法、色、無為、心不相應行。</p>
</li>
</ul><p>如對喜覺支；對正見、正思惟，亦爾。</p>
<p>諸法精進覺支相應，彼法輕安覺支相應耶？</p>
<p>答：應作四句。</p>

<ul class="">
<li><p>有法精進相應非輕安。謂輕安覺支。</p>
</li>

<li><p>有法輕安相應非精進。謂精進覺支。</p>
</li>

<li><p>有法精進相應亦輕安。謂二相應法。</p>
</li>

<li><p>有法非精進相應亦非輕安。謂餘心心所法、色、無為、心不相應行。</p>
</li>
</ul><p>如對輕安覺支。對定、捨覺支，正念、正定，亦爾。</p>
<p>諸法精進覺支相應，彼法正精進相應耶？</p>
<p>答：如是。</p>
<p>設法正精進相應，彼法精進覺支相應耶？</p>
<p>答：如是。</p>
<p>諸法喜覺支相應，彼法輕安覺支相應耶？</p>
<p>答：應作四句。</p>

<ul class="">
<li><p>有法喜相應非輕安。謂喜相應輕安覺支。</p>
</li>

<li><p>有法輕安相應非喜。謂喜覺支，及喜不相應輕安覺支相應法。</p>
</li>

<li><p>有法喜相應亦輕安。謂二相應法。</p>
</li>

<li><p>有法非喜相應亦非輕安。謂喜不相應輕安覺支，及餘心心所法、色、無為、心不相應行。</p>
</li>
</ul><p>如對輕安覺支；對定、捨覺支，正精進、正念、正定，亦爾。</p>
<p>諸法喜覺支相應，彼法正見相應耶？</p>
<p>答：應作四句。</p>

<ul class="">
<li><p>有法喜相應非正見。謂喜覺支相應正見，及正見不相應喜覺支相應法。</p>
</li>

<li><p>有法正見相應非喜。謂正見相應喜覺支，及喜覺支不相應正見相應法。</p>
</li>

<li><p>有法喜相應亦正見。謂二相應法。</p>
</li>

<li><p>有法非喜相應亦非正見。謂喜覺支不相應正見，正見不相應喜覺支，及餘心心所法、色、無為、心不相應行。</p>
</li>
</ul><p>如對正見；對正思惟，亦爾。</p>
<p>諸法輕安覺支相應，彼法定覺支相應耶？</p>
<p>答：應作四句。</p>

<ul class="">
<li><p>有法輕安相應非定。謂定覺支。</p>
</li>

<li><p>有法定相應非輕安。謂輕安覺支。</p>
</li>

<li><p>有法輕安相應亦定。謂二相應法。</p>
</li>

<li><p>有法非輕安相應亦非定。謂餘心心所法、色、無為、心不相應行。</p>
</li>
</ul><p>如對定覺支；對捨覺支、正精進、正念、正定，亦爾。</p>
<p>諸法輕安覺支相應，彼法正見相應耶？</p>
<p>答：應作四句。</p>

<ul class="">
<li><p>有法輕安相應非正見。謂正見，及正見不相應輕安覺支相應法。</p>
</li>

<li><p>有法正見相應非輕安。謂正見相應輕安覺支。</p>
</li>

<li><p>有法輕安相應亦正見。謂二相應法。</p>
</li>

<li><p>有法非輕安相應亦非正見。謂正見不相應輕安覺支，及餘心心所法、色、無為、心不相應行。</p>
</li>
</ul><p>如對正見；對正思惟，亦爾。</p>
<p>諸法定覺支相應，彼法捨覺支相應耶？</p>
<p>答：應作四句。</p>

<ul class="">
<li><p>有法定相應非捨。謂捨覺支。</p>
</li>

<li><p>有法捨相應非定。謂定覺支。</p>
</li>

<li><p>有定相應亦捨。謂二相應法。</p>
</li>

<li><p>有法非定相應亦非捨。謂餘心心所法、色、無為、心不相應行。</p>
</li>
</ul><p>如對捨覺支；對正精進、正念，亦爾。</p>
<p>諸法定覺支相應，彼法正見相應耶？</p>
<p>答：應作四句。</p>

<ul class="">
<li><p>有法定相應非正見。謂正見，及正見不相應定覺支相應法。</p>
</li>

<li><p>有法正見相應非定。謂正見相應定覺支。</p>
</li>

<li><p>有法定相應亦正見。謂二相應法。</p>
</li>

<li><p>有法非定相應亦非正見。謂正見不相應定覺支，及餘心心所法、色、無為、心不相應行。</p>
</li>
</ul><p>如對正見；對正思惟，亦爾。</p>
<p>諸法定覺支相應，彼法正定相應耶？</p>
<p>答：如是。</p>
<p>設法正定相應，彼法定覺支相應耶？</p>
<p>答：如是。</p>
<p>諸法捨覺支相應，彼法正見相應耶？</p>
<p>答：應作四句。</p>

<ul class="">
<li><p>有法捨相應非正見。謂正見，及正見不相應捨覺支相應法。</p>
</li>

<li><p>有法正見相應非捨。謂正見相應捨覺支。</p>
</li>

<li><p>有法捨相應亦正見。謂二相應法。</p>
</li>

<li><p>有法非捨相應亦非正見。謂正見不相應捨覺支，及餘心心所法、色、無為、心不相應行。</p>
</li>
</ul><p>如對正見；對正思惟，亦爾。</p>
<p>諸法捨覺支相應，彼法正精進相應耶？</p>
<p>答：應作四句。</p>

<ul class="">
<li><p>有法捨相應非正精進。謂正精進。</p>
</li>

<li><p>有法正精進相應非捨。謂捨覺支。</p>
</li>

<li><p>有法捨相應亦正精進。謂二相應法。</p>
</li>

<li><p>有法非捨相應亦非正精進。謂餘心、心所法、色、無為、心不相應行。</p>
</li>
</ul><p>如對正精進；對正念、正定，亦爾。</p>
<p>諸法正見相應，彼法正思惟相應耶？</p>
<p>答：應作四句。</p>

<ul class="">
<li><p>有法正見相應非正思惟。謂正見相應正思惟，及正思惟不相應正見相應法。</p>
</li>

<li><p>有法正思惟相應非正見。謂正思惟相應正見，及正見不相應正思惟相應法。</p>
</li>

<li><p>有法正見相應亦正思惟。謂二相應法。</p>
</li>

<li><p>有法非正見相應亦非正思惟。謂正見不相應正思惟，正思惟不相應正見，及餘心心所法、色、無為、心不相應行。</p>
</li>
</ul><p>諸法正見相應，彼法正精進相應耶？</p>
<p>答：應作四句。</p>

<ul class="">
<li><p>有法正見相應非正精進。謂正見相應正精進。</p>
</li>

<li><p>有法正精進相應非正見。謂正見，及正見不相應正精進相應法。</p>
</li>

<li><p>有法正見相應亦正精進。謂二相應法。</p>
</li>

<li><p>有法非正見相應亦非正精進。謂正見不相應正精進，及餘心心所法、色、無為、心不相應行。</p>
</li>
</ul><p>如對正精進；對正念、正定，亦爾。</p>
<p>諸法正思惟相應，彼法正精進相應耶？</p>
<p>答：應作四句。</p>

<ul class="">
<li><p>有法正思惟相應非正精進。謂正思惟相應正精進。</p>
</li>

<li><p>有法正精進相應非正思惟。謂正思惟，及正思惟不相應正精進相應法。</p>
</li>

<li><p>有法正思惟相應亦正精進。謂二相應法。</p>
</li>

<li><p>有非正思惟相應亦非正精進。謂正思惟不相應正精進，及餘心心所法、色、無為、心不相應行。</p>
</li>
</ul><p>如對正精進；對正念、正定，亦爾。</p>
<p>諸法正精進相應，彼法正念相應耶？</p>
<p>答：應作四句。</p>

<ul class="">
<li><p>有法正精進相應非正念。謂正念。</p>
</li>

<li><p>有法正念相應非正精進。謂正精進。</p>
</li>

<li><p>有法正精進相應亦正念。謂二相應法。</p>
</li>

<li><p>有法非正精進相應亦非正念。謂餘心心所法、色、無為、心不相應行。</p>
</li>
</ul><p>如對正念；對正定，亦爾。</p>
<p>諸法正念相應，彼法正定相應耶？</p>
<p>答：應作四句。</p>

<ul class="">
<li><p>有法正念相應非正定。謂正定。</p>
</li>

<li><p>有法正定相應非正念。謂正念。</p>
</li>

<li><p>有法正念相應亦正定。謂二相應法。</p>
</li>

<li><p>有法非正念相應亦非正定。謂餘心心所法、色、無為、心不相應行。</p>
</li>
</ul><p>云何世俗正見？</p>
<p>答：意識相應善有漏慧。</p>
<p>云何世俗正智？</p>
<p>答：五識相應善慧，及意識相應善有漏慧。</p>
<p>諸世俗正見，是世俗正智耶？</p>
<p>答：諸世俗正見是世俗正智。</p>
<p>有世俗正智非世俗正見。謂五識相應善慧。</p>
<p>世俗正見攝世俗正智？世俗正智攝世俗正見耶？</p>
<p>答：世俗正智攝世俗正見，非世俗正見攝世俗正智。不攝何等？謂五識相應善慧。</p>
<p>諸成就世俗正見，彼世俗正智耶？</p>
<p>答：如是。</p>
<p>設成就世俗正智，彼世俗正見耶？</p>
<p>答：如是。</p>
<p>諸世俗正見已斷、已遍知，彼世俗正智耶？</p>
<p>答：如是。</p>
<p>設世俗正智已斷、已遍知，彼世俗正見耶？</p>
<p>答：如是。</p>
<p>云何無漏見？</p>
<p>答：除盡、無生智，餘無漏慧。</p>
<p>云何無漏智？</p>
<p>答：除無漏忍，餘無漏慧。</p>
<p>諸無漏見是無漏智耶？</p>
<p>答：應作四句。</p>

<ul class="">
<li><p>有無漏見非無漏智。謂無漏忍。</p>
</li>

<li><p>有無漏智非無漏見。謂盡、無生智。</p>
</li>

<li><p>有無漏見亦無漏智。謂除無漏忍，盡、無生智，餘無漏慧。</p>
</li>

<li><p>有非無漏見亦非無漏智。謂除前相。</p>
</li>
</ul><p>無漏見攝無漏智？無漏智攝無漏見耶？</p>
<p>答：應作四句。</p>

<ul class="">
<li><p>有無漏見非無漏智攝。謂無漏忍。</p>
</li>

<li><p>有無漏智非無漏見攝。謂盡、無生智。</p>
</li>

<li><p>有無漏見亦無漏智攝。謂除無漏忍，盡、無生智，餘無漏慧。</p>
</li>

<li><p>有非無漏見亦非無漏智攝。謂除前相。</p>
</li>
</ul><p>諸成就無漏見，彼無漏智耶？</p>
<p>答：諸成就無漏智亦無漏見。有成就無漏見非無漏智，謂苦法智忍現在前時。</p>
</div>
<div class='div-other'><a id='mulu28' />
<p class='h2'>智蘊第三中五種納息第二</p>
<div class="lg regular"><div class='lg-row'>邪正見智五　左慧學等三</div>
<div class='lg-row'>梵忍五惡見　此章願具說</div>
</div><p>云何邪見？</p>
<p>答：若不安立，則五見皆名邪見。</p>
<p>若安立，則唯：無施與、無愛樂、無祠祀、無妙行、無惡行、無妙惡行業果異熟等見，名邪見。</p>
<p>云何邪智？</p>
<p>答：六識相應染污慧。</p>
<p>諸邪見是邪智耶？</p>
<p>答：諸邪見是邪智。</p>
<p>有邪智非邪見。謂五識相應染污慧，及除五見，餘意識相應染污慧。</p>
<p>邪見攝邪智？邪智攝邪見耶？</p>
<p>答：邪智攝邪見。非邪見攝邪智。不攝何等？謂五識相應染污慧，及除五見，餘意識相應染污慧。</p>
<p>諸成就邪見，彼邪智耶？</p>
<p>答：諸成就邪見亦邪智。有成就邪智非邪見，謂學見迹。</p>
<p>諸邪見已斷、已遍知，彼邪智耶？</p>
<p>答：諸邪智已斷、已遍知，亦邪見。有邪見已斷、已遍知，非邪智。謂學見迹。</p>
<p>云何正見？</p>
<p>答：盡、無生智所不攝意識相應善慧。</p>
<p>云何正智？</p>
<p>答：五識相應善慧，及無漏忍所不攝意識相應善慧。</p>
<p>諸正見是正智耶？</p>
<p>答：應作四句。</p>

<ul class="">
<li><p>有正見非正智。謂無漏忍。</p>
</li>

<li><p>有正智非正見。謂五識相應善慧，及盡、無生智。</p>
</li>

<li><p>有正見亦正智。謂無漏忍，及盡、無生智所不攝意識相應善慧。</p>
</li>

<li><p>有非正見亦非正智。謂除前相。</p>
</li>
</ul><p>正見攝正智？正智攝正見耶？</p>
<p>答：應作四句。</p>

<ul class="">
<li><p>有正見非正智攝。謂無漏忍。</p>
</li>

<li><p>有正智非正見攝。謂五識相應善慧，及盡、無生智。</p>
</li>

<li><p>有正見亦正智攝。謂無漏忍。盡、無生智所不攝意識相應善慧。</p>
</li>

<li><p>有非正見亦非正智攝。謂除前相。</p>
</li>
</ul><p>諸成就正見，彼正智耶？</p>
<p>答：如是。</p>
<p>設成就正智，彼正見耶？</p>
<p>答：如是。</p>
<p>諸正見已斷、已遍知，彼正智耶？</p>
<p>答：如是。</p>
<p>設正智已斷、已遍知，彼正見耶？</p>
<p>答：如是。</p>
<p>諸左慧皆是結耶？</p>
<p>答：應作四句。</p>

<ul class="">
<li><p>有左慧非結。謂除二結，餘染污慧。</p>
</li>

<li><p>有結非左慧。謂七結。</p>
</li>

<li><p>有左慧亦結。謂二結。</p>
</li>

<li><p>有非左慧亦非結。謂除前相。</p>
</li>
</ul><p>云何學見？</p>
<p>答：學慧。</p>
<p>云何學智？</p>
<p>答：學八智。</p>
<p>云何學慧？</p>
<p>答：學見、學智，總名學慧。</p>
<p>諸學見是學智耶？</p>
<p>答：諸學智亦學見。有學見非學智，謂無漏忍。</p>
<p>諸學見是學慧耶？</p>
<p>答：如是。</p>
<p>設學慧，是學見耶？</p>
<p>答：如是。</p>
<p>諸學智是學慧耶？</p>
<p>答：諸學智亦學慧。有學慧非學智，謂無漏忍。</p>
<p>學見攝學智？學智攝學見耶？</p>
<p>答：學見攝學智，非學智攝學見。不攝何等？謂無漏忍。</p>
<p>學見攝學慧？學慧攝學見耶？</p>
<p>答：展轉相攝。</p>
<p>學智攝學慧？學慧攝學智耶？</p>
<p>答：學慧攝學智，非學智攝學慧。不攝何等？謂無漏忍。</p>
<p>諸成就學見，彼學智耶？</p>
<p>答：諸成就學智亦學見。有成就學見非學智，謂苦法智忍現在前時。</p>
<p>諸成就學見，彼學慧耶？</p>
<p>答：如是。</p>
<p>設成就學慧，彼學見耶？</p>
<p>答：如是。</p>
<p>諸成就學智，彼學慧耶？</p>
<p>答：諸成就學智亦學慧。有成就學慧非學智，謂苦法智忍現在前時。</p>
<p>云何無學見？</p>
<p>答：盡、無生智所不攝無學慧。</p>
<p>云何無學智？</p>
<p>答：無學八智。</p>
<p>云何無學慧？</p>
<p>答：無學見、無學智，總名無學慧。</p>
<p>諸無學見是無學智耶？</p>
<p>答：諸無學見亦無學智。有無學智非無學見，謂盡、無生智。</p>
<p>諸無學見是無學慧耶？</p>
<p>答：諸無學見亦無學慧。有無學慧非無學見。謂盡、無生智。</p>
<p>諸無學智是無學慧耶？</p>
<p>答：如是。</p>
<p>設無學慧，是無學智耶？</p>
<p>答：如是。</p>
<p>無學見攝無學智？無學智攝無學見耶？</p>
<p>答：無學智攝無學見，非無學見攝無學智。不攝何等？謂盡、無生智。</p>
<p>無學見攝無學慧？無學慧攝無學見耶？</p>
<p>答：無學慧攝無學見，非無學見攝無學慧。不攝何等？謂盡、無生智。</p>
<p>無學智攝無學慧？無學慧攝無學智耶？</p>
<p>答：展轉相攝。</p>
<p>諸成就無學見，彼無學智耶？</p>
<p>答：如是。</p>
<p>設成就無學智，彼無學見耶？</p>
<p>答：如是。</p>
<p>諸成就無學見，彼無學慧耶？</p>
<p>答：如是。</p>
<p>設成就無學慧，彼無學見耶？</p>
<p>答：如是。</p>
<p>諸成就無學智，彼無學慧耶？</p>
<p>答：如是。</p>
<p>設成就無學慧，彼無學智耶？</p>
<p>答：如是。</p>
<p>云何非學非無學見？</p>
<p>答：眼根、五見、世俗正見。</p>
<p>云何非學非無學智？</p>
<p>答：五識相應慧，及意識相應有漏慧。</p>
<p>云何非學非無學慧？</p>
<p>答：五識相應慧，及意識相應有漏慧。</p>
<p>諸非學非無學見是非學非無學智耶？</p>
<p>答：應作四句。</p>

<ul class="">
<li><p>有非學非無學見非非學非無學智。謂眼根。</p>
</li>

<li><p>有非學非無學智非非學非無學見。謂五識相應慧，及除五見、世俗正見，餘意識相應有漏慧。</p>
</li>

<li><p>有非學非無學見亦非學非無學智。謂五見、世俗正見。</p>
</li>

<li><p>有非非學非無學見亦非非學非無學智。謂除前相。</p>
</li>
</ul><p>諸非學非無學見是非學非無學慧耶？</p>
<p>答：應作四句。</p>

<ul class="">
<li><p>有非學非無學見非非學非無學慧。謂眼根。</p>
</li>

<li><p>有非學非無學慧非非學非無學見。謂五識相應慧，及除五見、世俗正見。餘意識相應有漏慧。</p>
</li>

<li><p>有非學非無學見亦非學非無學慧。謂五見、世俗正見。</p>
</li>

<li><p>有非非學非無學見亦非非學非無學慧。謂除前相。</p>
</li>
</ul><p>諸非學非無學智是非學非無學慧耶？</p>
<p>答：如是。</p>
<p>設非學非無學慧，是非學非無學智耶？</p>
<p>答：如是。</p>
<p>非學非無學見攝非學非無學智？非學非無學智攝非學非無學見耶？</p>
<p>答：應作四句。</p>

<ul class="">
<li><p>有非學非無學見非非學非無學智攝。謂眼根。</p>
</li>

<li><p>有非學非無學智非非學非無學見攝。謂五識相應慧，及除五見、世俗正見。餘意識相應有漏慧。</p>
</li>

<li><p>有非學非無學見亦非學非無學智攝。謂五見、世俗正見。</p>
</li>

<li><p>有非非學非無學見亦非非學非無學智攝。謂除前相。</p>
</li>
</ul><p>非學非無學見攝非學非無學慧？非學非無學慧攝非學非無學見耶？</p>
<p>答：應作四句。</p>

<ul class="">
<li><p>有非學非無學見非非學非無學慧攝。謂眼根。</p>
</li>

<li><p>有非學非無學慧非非學非無學見攝。謂五識相應慧，及除五見、世俗正見。餘意識相應有漏慧。</p>
</li>

<li><p>有非學非無學見亦非學非無學慧攝。謂五見、世俗正見。</p>
</li>

<li><p>有非非學非無學見亦非非學非無學慧攝。謂除前相。</p>
</li>
</ul><p>非學非無學智攝非學非無學慧？非學非無學慧攝非學非無學智耶？</p>
<p>答：展轉相攝。</p>
<p>諸成就非學非無學見。彼非學非無學智耶？</p>
<p>答：如是。</p>
<p>設成就非學非無學智。彼非學。非無學見耶？</p>
<p>答：如是。</p>
<p>諸成就非學非無學見，彼非學非無學慧耶？</p>
<p>答：如是。</p>
<p>設成就非學非無學慧，彼非學非無學見耶？</p>
<p>答：如是。</p>
<p>諸成就非學非無學智，彼非學非無學慧耶？</p>
<p>答：如是。</p>
<p>設成就非學非無學慧，彼非學非無學智耶？</p>
<p>答：如是。</p>
<p>諸非學非無學見已斷、已遍知，彼非學非無學智耶？</p>
<p>答：如是。</p>
<p>設非學非無學智已斷、已遍知，彼非學非無學見耶？</p>
<p>答：如是。</p>
<p>諸非學非無學見已斷、已遍知，彼非學非無學慧耶？</p>
<p>答：如是。</p>
<p>設非學非無學慧已斷、已遍知，彼非學非無學見耶？</p>
<p>答：如是。</p>
<p>諸非學非無學智已斷、已遍知，彼非學非無學慧耶？</p>
<p>答：如是。</p>
<p>設非學非無學慧已斷、已遍知，彼非學非無學智耶？</p>
<p>答：如是。</p>
<p>如大梵天作如是說：「我是梵，是大梵，得自在。我於世間，能造化、能出生，是彼父。」此於五見，何見攝？見何諦，斷此見耶？</p>
<p>答：「我是梵，是大梵，得自在」者，取劣法為勝。見取攝。見苦所斷。</p>
<p>「我於世間能造化、能出生，是彼父」者，非因計因。戒禁取攝。見苦所斷。</p>
<p>如梵眾天作如是說：「此是梵。是大梵。得自在。此於世間。能造化。能出生。是我等父。」此於五見，何見攝？見何諦，斷此見耶？</p>
<p>答：「此是梵，是大梵，得自在」者，取劣法為勝。見取攝。見苦所斷。</p>
<p>「此於世間，能造化、能出生，是我等父」者，非因計因。戒禁取攝。見苦所斷。</p>
<p>諸起此見：「我一切忍。」此於五見，何見攝？見何諦，斷此見耶？</p>
<p>答：邊執見中，常見攝。見苦所斷。</p>
<p>諸起此見：「我一切不忍。」此於五見，何見攝？見何諦，斷此見耶？</p>
<p>答：邊執見中，斷見攝。見苦所斷。</p>
<p>諸起此見：「我一分忍，一分不忍。」此於五見，何見攝？見何諦，斷此見耶？</p>
<p>答：一分忍者。邊執見中，常見攝。</p>
<p>一分不忍者。邊執見中，斷見攝。俱見苦所斷。</p>
<p>諸起此見：「有阿羅漢天魔所嬈，漏失不淨。」此於五見，何見攝？見何諦，斷此見耶？</p>
<p>答：非因計因。戒禁取攝。見苦所斷。</p>
<p>諸起此見：「有阿羅漢於自解脫，猶有無知。」此於五見，何見攝？見何諦，斷此見耶？</p>
<p>答：諸阿羅漢無漏智見。邪見攝。見道所斷。</p>
<p>諸起此見：「有阿羅漢於自解脫，猶有疑惑。」此於五見，何見攝？見何諦，斷此見耶？</p>
<p>答：諸阿羅漢越度疑惑。邪見攝。見道所斷。</p>
<p>諸起此見：「有阿羅漢但由他度。」此於五見，何見攝？見何諦，斷此見耶？</p>
<p>答：諸阿羅漢無障、無背，現量慧眼，身證自在。邪見攝。見道所斷。</p>
<p>諸起此見：「道及道支，苦言所召。」此於五見，何見攝？見何諦，斷此見耶？</p>
<p>答：非因計因。戒禁取攝。見苦所斷。</p>

<p class='juan'>說一切有部發智論卷第七</p></div></div>
</div><!-- end of div[@id='body'] -->
</body></html>