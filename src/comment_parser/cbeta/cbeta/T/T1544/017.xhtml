<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'>
<p class='juan'><a id='mulu62' />阿毘達磨發智論卷第十七</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu63' />
<div class='div-other'><a id='mulu64' />
<p class='h2'>定蘊第七中得納息第一</p>
<div class="lg regular"><div class='lg-row'>五得四起支　味入生無量</div>
<div class='lg-row'>斷結受果處　此章願具說</div>
</div><p>諸得過去法，彼得過去耶？</p>
<p>答：彼得或過去。或未來。或現在。</p>
<p>設得過去，彼得過去法耶？</p>
<p>答：彼法或過去。或未來。或現在。或無為。</p>
<p>諸得未來法，彼得未來耶？</p>
<p>答：彼得或未來。或過去。或現在。</p>
<p>設得未來，彼得未來法耶？</p>
<p>答：彼法或未來。或過去。或現在。或無為。</p>
<p>諸得現在法，彼得現在耶？</p>
<p>答：彼得或現在。或過去。或未來。</p>
<p>設得現在，彼得現在法耶？</p>
<p>答：彼法或現在。或過去。或未來。或無為。</p>
<p>諸得善法，彼得善耶？</p>
<p>答：如是。</p>
<p>設得善，彼得善法耶？</p>
<p>答：如是。</p>
<p>諸得不善法，彼得不善耶？</p>
<p>答：如是。</p>
<p>設得不善，彼得不善法耶？</p>
<p>答：如是。</p>
<p>諸得無記法，彼得無記耶？</p>
<p>答：如是。</p>
<p>設得無記，彼得無記法耶？</p>
<p>答：如是。</p>
<p>諸得欲界法，彼得欲界耶？</p>
<p>答：如是。</p>
<p>設得欲界，彼得欲界法耶？</p>
<p>答：彼法或欲界。或不繫。</p>
<p>諸得色界法，彼得色界耶？</p>
<p>答：如是。</p>
<p>設得色界，彼得色界法耶？</p>
<p>答：彼法或色界。或不繫。</p>
<p>諸得無色界法，彼得無色界耶？</p>
<p>答：如是。</p>
<p>設得無色界，彼得無色界法耶？</p>
<p>答：彼法或無色界。或不繫。</p>
<p>諸得學法，彼得學耶？</p>
<p>答：如是。</p>
<p>設得學，彼得學法耶？</p>
<p>答：彼法或學。或非學非無學。</p>
<p>諸得無學法，彼得無學耶？</p>
<p>答：如是。</p>
<p>設得無學，彼得無學法耶？</p>
<p>答：彼法或無學。或非學非無學。</p>
<p>諸得非學非無學法，彼得非學非無學耶？</p>
<p>答：彼得或非學非無學。或學。或無學。</p>
<p>設得非學非無學，彼得非學非無學法耶？</p>
<p>答：如是。</p>
<p>諸得見所斷法，彼得見所斷耶？</p>
<p>答：如是。</p>
<p>設得見所斷，彼得見所斷法耶？</p>
<p>答：如是。</p>
<p>諸得修所斷法，彼得修所斷耶？</p>
<p>答：如是。</p>
<p>設得修所斷，彼得修所斷法耶？</p>
<p>答：彼法或修所斷。或不斷。</p>
<p>諸得不斷法，彼得不斷耶？</p>
<p>答：彼得或不斷。或修所斷。</p>
<p>設得不斷，彼得不斷法耶？</p>
<p>答：如是。</p>
<p>諸法善無色起，彼法善心俱耶？</p>
<p>答：諸法善無色起，彼法或善心俱。或不善心俱。或無記心俱。</p>
<p>云何善心俱？</p>
<p>答：諸法彼心相應，彼心俱有善無色。</p>
<p>云何不善心俱？</p>
<p>答：如不善心若退、若生，善法得起。</p>
<p>云何無記心俱？</p>
<p>答：如無記心若退、若生，善法得起。</p>
<p>設法善心俱起，彼法善無色耶？</p>
<p>答：諸法善心俱起，彼法或善無色。或無記無色。</p>
<p>云何善無色？</p>
<p>答：諸法彼心相應，彼心俱有善無色。</p>
<p>云何無記無色？</p>
<p>答：如善心勝進，無記法得起，及住善心，無記諸根長養，大種增益，彼法得生、老、住、無常。</p>
<p>諸法不善無色起，彼法不善心俱耶？</p>
<p>答：諸法不善無色起，彼法或不善心俱。或無記心俱。</p>
<p>云何不善心俱？</p>
<p>答：諸法彼心相應，彼心俱有不善無色。</p>
<p>云何無記心俱？</p>
<p>答：如無記心若退、若生，不善法得起。</p>
<p>設法不善心俱起，彼法不善無色耶？</p>
<p>答：諸法不善心俱起，彼法或不善無色。或善無色。或無記無色。</p>
<p>云何不善無色？</p>
<p>答：諸法彼心相應，彼心俱有不善無色。</p>
<p>云何善無色？</p>
<p>答：如不善心若退、若生，善法得起。</p>
<p>云何無記無色？</p>
<p>答：如不善心若退、若生，無記法得起。及住不善心，無記諸根長養，大種增益，彼法得生、老、住、無常。</p>
<p>諸法無記無色起，彼法無記心俱耶？</p>
<p>答：諸法無記無色起，彼法或無記心俱。或善心俱。或不善心俱。</p>
<p>云何無記心俱？</p>
<p>答：諸法彼心相應，彼心俱有無記無色。</p>
<p>云何善心俱？</p>
<p>答：如善心勝進，無記法得起。及住善心，無記諸根長養，大種增益，彼法得生、老、住、無常。</p>
<p>云何不善心俱？</p>
<p>答：如不善心若退、若生，無記法得起。及住不善心，無記諸根長養，大種增益，彼法得生、老、住、無常。</p>
<p>設法無記心俱起，彼法無記無色耶？</p>
<p>答：諸法無記心俱起，彼法或無記無色。或善無色。或不善無色。</p>
<p>云何無記無色？</p>
<p>答：諸法彼心相應，彼心俱有無記無色。</p>
<p>云何善無色？</p>
<p>答：如無記心若退、若生，善法得起。</p>
<p>云何不善無色？</p>
<p>答：如無記心若退、若生，不善法得起。</p>
<p>諸法欲界無色起，彼法欲界心俱耶？</p>
<p>答：諸法欲界無色起，彼法或欲界心俱。或色界心俱。或無色界心俱。或不繫心俱。</p>
<p>云何欲界心俱？</p>
<p>答：諸法彼心相應，彼心俱有欲界無色。</p>
<p>云何色界心俱？</p>
<p>答：如色界心若生、若勝進，欲界法得起。及住色界心，欲界諸根長養，大種增益，彼法得生、老、住、無常。</p>
<p>云何無色界心俱？</p>
<p>答：如住無色界心，欲界諸根長養，大種增益，彼法得生、老、住、無常。</p>
<p>云何不繫心俱？</p>
<p>答：如不繫心勝進，欲界法得起。及住不繫心，欲界諸根長養，大種增益，彼法得生、老、住、無常。</p>
<p>設法欲界心俱，起彼法欲界無色耶？</p>
<p>答：諸法欲界心俱起，彼法或欲界無色。或色界無色。或無色界無色。或不繫無色。</p>
<p>云何欲界無色？</p>
<p>答：諸法彼心相應，彼心俱有欲界無色。</p>
<p>云何色界無色？</p>
<p>答：如欲界心若退、若生，色界法得起。</p>
<p>云何無色界無色？</p>
<p>答：如欲界心若退、若生，無色界法得起。</p>
<p>云何不繫無色？</p>
<p>答：如欲界心退。不繫法得起。</p>
<p>諸法色界無色起，彼法色界心俱耶？</p>
<p>答：諸法色界無色起，彼法或色界心俱。或欲界心俱。或無色界心俱。或不繫心俱。</p>
<p>云何色界心俱？</p>
<p>答：諸法彼心相應，彼心俱有色界無色。</p>
<p>云何欲界心俱？</p>
<p>答：如欲界心若退、若生，色界法得起。</p>
<p>云何無色界心俱？</p>
<p>答：如住無色界心，色界諸根長養，大種增益，彼法得生、老、住、無常。</p>
<p>云何不繫心俱？</p>
<p>答：如不繫心勝進，色界法得起。及住不繫心，色界諸根長養，大種增益，彼法得生、老、住、無常。</p>
<p>設法色界心俱起，彼法色界無色耶？</p>
<p>答：諸法色界心俱起，彼法或色界無色。或欲界無色。或無色界無色。或不繫無色。</p>
<p>云何色界無色？</p>
<p>答：諸法彼心相應，彼心俱有色界無色。</p>
<p>云何欲界無色？</p>
<p>答：如色界心若生、若勝進，欲界法得起。及住色界心，欲界諸根長養，大種增益，彼法得生、老、住、無常。</p>
<p>云何無色界無色？</p>
<p>答：如色界心若退、若生，無色界法得起。</p>
<p>云何不繫無色？</p>
<p>答：如色界心若退、若勝進，不繫法得起。</p>
<p>諸法無色界無色起，彼法無色界心俱耶？</p>
<p>答：諸法無色界無色起，彼法或無色界心俱。或欲界心俱。或色界心俱。或不繫心俱。</p>
<p>云何無色界心俱？</p>
<p>答：諸法彼心相應，彼心俱有無色界無色。</p>
<p>云何欲界心俱？</p>
<p>答：如欲界心若退、若生，無色界法得起。</p>
<p>云何色界心俱？</p>
<p>答：如色界心若退、若生，無色界法得起。</p>
<p>云何不繫心俱？</p>
<p>答：如不繫心勝進，無色界法得起。</p>
<p>設法無色界心俱起，彼法無色界無色耶？</p>
<p>答：諸法無色界心俱起，彼法或無色界無色。或欲界無色。或色界無色。或不繫無色。</p>
<p>云何無色界無色？</p>
<p>答：諸法彼心相應，彼心俱有無色界無色。</p>
<p>云何欲界無色？</p>
<p>答：如住無色界心，欲界諸根長養，大種增益，彼法得生、老、住、無常。</p>
<p>云何色界無色？</p>
<p>答：如住無色界心，色界諸根長養，大種增益，彼法得生、老、住、無常。</p>
<p>云何不繫無色？</p>
<p>答：如無色界心若退、若勝進，不繫法得起。</p>
<p>諸法學無色起，彼法學心俱耶？</p>
<p>答：諸法學無色起，彼法或學心俱。或非學非無學心俱。</p>
<p>云何學心俱？</p>
<p>答：諸法彼心相應，彼心俱有學無色。</p>
<p>云何非學非無學心俱？</p>
<p>答：如非學非無學心若退、若勝進，學法得起。</p>
<p>設法學心俱起，彼法學無色耶？</p>
<p>答：諸法學心俱起，彼法或學無色。或非學非無學無色。</p>
<p>云何學無色？</p>
<p>答：諸法彼心相應，彼心俱有學無色。</p>
<p>云何非學非無學無色？</p>
<p>答：如學心勝進，非學非無學法得起。及住學心，非學非無學諸根長養，大種增益，彼法得生、老、住、無常。</p>
<p>諸法無學無色起，彼法無學心俱耶？</p>
<p>答：諸法無學無色起，彼法或無學心俱。或非學非無學心俱。</p>
<p>云何無學心俱？</p>
<p>答：諸法彼心相應，彼心俱有無學無色。</p>
<p>云何非學非無學心俱？</p>
<p>答：如非學非無學心若退、若勝進，無學法得起。</p>
<p>設法無學心俱起，彼法無學無色耶？</p>
<p>答：諸法無學心俱起，彼法或無學無色。或非學非無學無色。</p>
<p>云何無學無色？</p>
<p>答：諸法彼心相應，彼心俱有無學無色。</p>
<p>云何非學非無學無色？</p>
<p>答：如無學心勝進，非學非無學法得起。及住無學心，非學非無學諸根長養，大種增益，彼法得生、老、住、無常。</p>
<p>諸法非學非無學無色起，彼法非學非無學心俱耶？</p>
<p>答：諸法非學非無學無色起，彼法或非學非無學心俱。或學心俱。或無學心俱。</p>
<p>云何非學非無學心俱？</p>
<p>答：諸法彼心相應，彼心俱有非學非無學無色。</p>
<p>云何學心俱？</p>
<p>答：如學心勝進，非學非無學法得起。及住學心，非學非無學諸根長養，大種增益，彼法得生、老、住、無常。</p>
<p>云何無學心俱？</p>
<p>答：如無學心勝進，非學非無學法得起。及住無學心，非學非無學諸根長養，大種增益，彼法得生、老、住、無常。</p>
<p>設法非學非無學心俱起，彼法非學非無學無色耶？</p>
<p>答：諸法非學非無學心俱起，彼法或非學非無學無色。或學無色。或無學無色。</p>
<p>云何非學非無學無色？</p>
<p>答：諸法彼心相應，彼心俱有非學非無學無色。</p>
<p>云何學無色？</p>
<p>答：如非學非無學心若退、若勝進，學法得起。</p>
<p>云何無學無色？</p>
<p>答：如非學非無學心若退、若勝進，無學法得起。</p>
<p>諸法見斷無色起，彼法見斷心俱耶？</p>
<p>答：諸法見斷無色起，彼法或見斷心俱。或修斷心俱。</p>
<p>云何見斷心俱？</p>
<p>答：諸法彼心相應，彼心俱有見斷無色。</p>
<p>云何修斷心俱？</p>
<p>答：如修斷心若退、若生，見斷法得起。</p>
<p>設法見斷心俱起，彼法見斷無色耶？</p>
<p>答：諸法見斷心俱起，彼法或見斷無色。或修斷無色。</p>
<p>云何見斷無色？</p>
<p>答：諸法彼心相應，彼心俱有見斷無色。</p>
<p>云何修斷無色？</p>
<p>答：如見斷心若退、若生，修斷法得起。及住見斷心，修斷諸根長養，大種增益，彼法得生、老、住、無常。</p>
<p>諸法修斷無色起，彼法修斷心俱耶？</p>
<p>答：諸法修斷無色起，彼法或修斷心俱。或見斷心俱。或不斷心俱。</p>
<p>云何修斷心俱？</p>
<p>答：諸法彼心相應，彼心俱有修斷無色。</p>
<p>云何見斷心俱？</p>
<p>答：如見斷心若退、若生，修斷法得起。及住見斷心，修斷諸根長養，大種增益，彼法得生、老、住、無常。</p>
<p>云何不斷心俱？</p>
<p>答：如不斷心勝進，修斷法得起。及住不斷心，修斷諸根長養，大種增益，彼法得生、老、住、無常。</p>
<p>設法修斷心俱起，彼法修斷無色耶？</p>
<p>答：諸法修斷心俱起，彼法或修斷無色。或見斷無色。或不斷無色。</p>
<p>云何修斷無色？</p>
<p>答：諸法彼心相應，彼心俱有修斷無色。</p>
<p>云何見斷無色？</p>
<p>答：如修斷心若退、若生，見斷法得起。云何不斷無色？</p>
<p>答：如修斷心若退、若勝進，不斷法得起。</p>
<p>諸法不斷無色起，彼法不斷心俱耶？</p>
<p>答：諸法不斷無色起，彼法或不斷心俱。或修斷心俱。</p>
<p>云何不斷心俱？</p>
<p>答：諸法彼心相應，彼心俱有不斷無色。</p>
<p>云何修斷心俱？</p>
<p>答：如修斷心若退、若勝進，不斷法得起。</p>
<p>設法不斷心俱起，彼法不斷無色耶？</p>
<p>答：諸法不斷心俱起，彼法或不斷無色。或修斷無色。</p>
<p>云何不斷無色？</p>
<p>答：諸法彼心相應，彼心俱有不斷無色。</p>
<p>云何修斷無色？</p>
<p>答：如不斷心勝進，修斷法得起。及住不斷心，修斷諸根長養，大種增益，彼法得生、老、住、無常。</p>
<p>一切初靜慮皆有五支耶？</p>
<p>答：不染污有五，染污無五。</p>
<p>無何等？</p>
<p>答：無離生喜樂。</p>
<p>一切第二靜慮皆有四支耶？</p>
<p>答：不染污有四，染污無四。</p>
<p>無何等？</p>
<p>答：無內等淨。</p>
<p>一切第三靜慮皆有五支耶？</p>
<p>答：不染污有五，染污無五。</p>
<p>無何等？</p>
<p>答：無正念、正知。</p>
<p>一切第四靜慮皆有四支耶？</p>
<p>答：不染污有四，染污無四。</p>
<p>無何等？</p>
<p>答：無捨念清淨。</p>
<p>味相應初靜慮，入當言味耶？出當言味耶？</p>
<p>答：於能味，當言入；於所味，當言出。</p>
<p>乃至味相應非想非非想處，入當言味耶？出當言味耶？</p>
<p>答：於能味，當言入；於所味，當言出。</p>
<p>諸味相應初靜慮，皆有覆無記耶？設有覆無記初靜慮，皆味相應耶？</p>
<p>答：諸味相應初靜慮，皆有覆無記。</p>
<p>有有覆無記初靜慮非味相應。謂：除愛，餘煩惱現前。</p>
<p>乃至諸味相應非想非非想處，皆有覆無記耶？設有覆無記非想非非想處，皆味相應耶？</p>
<p>答：諸味相應非想非非想處，皆有覆無記。</p>
<p>有有覆無記非想非非想處非味相應。謂：除愛，餘煩惱現前。</p>
<p>頗有不入初靜慮，入第二靜慮耶？</p>
<p>答：入。</p>
<p>乃至頗有不入無所有處，入非想非非想處耶？</p>
<p>答：入。</p>
<p>頗有不入初靜慮，生梵世耶？</p>
<p>答：生。</p>
<p>乃至頗有不入非想非非想處，生非想非非想處耶？</p>
<p>答：生。</p>
<p>若得初靜慮，非第二靜慮，彼命終生何處？</p>
<p>答：或梵世。或極光淨。或遍淨。或廣果。或空無邊處。或識無邊處。或無所有處。或非想非非想處。或無處所。</p>
<p>乃至若得無所有處、非想非非想處，彼命終生何處？</p>
<p>答：或無所有處。或非想非非想處。或無處所。</p>
<p>思惟何等入慈定？</p>
<p>答：與有情樂。</p>
<p>思惟何等入悲定？</p>
<p>答：拔有情苦。</p>
<p>思惟何等入喜定？</p>
<p>答：慶諸有情。</p>
<p>思惟何等入捨定？</p>
<p>答：於有情捨。</p>
<p>慈斷何繫結？</p>
<p>答：無。</p>
<p>悲、喜、捨斷何繫結？</p>
<p>答：無。</p>
<p>淨初靜慮，斷何繫結？</p>
<p>答：無。</p>
<p>乃至淨非想非非想處，斷何繫結？</p>
<p>答：無。</p>
<p>初第二、第三解脫，斷何繫結？</p>
<p>答：無。</p>
<p>空無邊處解脫，斷何繫結？</p>
<p>答：或空無邊處。或識無邊處。或無所有處。或非想非非想處。或無。</p>
<p>識無邊處解脫，斷何繫結？</p>
<p>答：或識無邊處。或無所有處。或非想非非想處。或無。</p>
<p>無所有處解脫，斷何繫結？</p>
<p>答：或無所有處。或非想非非想處。或無。</p>
<p>非想非非想處解脫，滅受想解脫，斷何繫結？</p>
<p>答：無。</p>
<p>初勝處，斷何繫結？</p>
<p>答：無。</p>
<p>乃至第八勝處，斷何繫結？</p>
<p>答：無。</p>
<p>初遍處，斷何繫結？</p>
<p>答：無。</p>
<p>乃至第十遍處，斷何繫結？</p>
<p>答：無。</p>
<p>法智，斷何繫結？</p>
<p>答：或欲界。或色界。或無色界。或無。</p>
<p>類智，斷何繫結？</p>
<p>答：或色界。或無色界。或無。</p>
<p>他心智，斷何繫結？</p>
<p>答：無。</p>
<p>世俗智，斷何繫結？</p>
<p>答：或欲界。或色界。或無色界。或無。</p>
<p>如世俗智。苦、集、滅、道智，空、無願、無相三摩地，亦爾。</p>
<p>慈異熟，何處受？</p>
<p>答：或梵世。或極光淨。或遍淨。或廣果。或無處所。</p>
<p>如慈；悲、捨，亦爾。</p>
<p>喜異熟，何處受？</p>
<p>答：或梵世。或極光淨。或無處所。</p>
<p>淨初靜慮異熟，何處受？</p>
<p>答：或梵世。或無處所。</p>
<p>淨第二靜慮異熟，何處受？</p>
<p>答：或極光淨。或無處所。</p>
<p>淨第三靜慮異熟，何處受？</p>
<p>答：或遍淨。或無處所。</p>
<p>淨第四靜慮異熟，何處受？</p>
<p>答：或廣果。或無處所。</p>
<p>淨空無邊處異熟，何處受？</p>
<p>答：或空無邊處。或無處所。</p>
<p>淨識無邊處異熟，何處受？</p>
<p>答：或識無邊處。或無處所。</p>
<p>淨無所有處異熟，何處受？</p>
<p>答：或無所有處。或無處所。</p>
<p>淨非想非非想處異熟，何處受？</p>
<p>答：或非想非非想處。或無處所。</p>
<p>初第二解脫異熟，何處受？</p>
<p>答：或梵世。或極光淨。或無處所。</p>
<p>淨解脫異熟，何處受？</p>
<p>答：或廣果。或無處所。</p>
<p>空無邊處解脫。乃至非想非非想處解脫異熟，何處受？</p>
<p>答：或自地。或無處所。</p>
<p>滅受想解脫異熟，何處受？</p>
<p>答：或非想非非想處。或無處所。</p>
<p>初四勝處異熟，何處受？</p>
<p>答：或梵世。或極光淨。或無處所。</p>
<p>後四勝處異熟，何處受？</p>
<p>答：或廣果。或無處所。</p>
<p>如後四勝處；前八遍處，亦爾。</p>
<p>後二遍處異熟，何處受？</p>
<p>答：或自地。或無處所。</p>
<p>他心智異熟，何處受？</p>
<p>答：或梵世。或極光淨。或遍淨。或廣果。或無處所。</p>
<p>世俗智異熟，何處受？</p>
<p>答：或欲界。或色界。或無色界。或無處所。</p>
</div>
<div class='div-other'><a id='mulu65' />
<p class='h2'>定蘊第七中緣納息第二</p>
<div class="lg regular"><div class='lg-row'>八味淨無漏　成不成得捨</div>
<div class='lg-row'>退修初入緣　此章願具說</div>
</div><p>有八定。謂：四靜慮、四無色。</p>
<p>有三定。謂：味相應、淨、無漏。</p>
<p>此中前七，各具三種，第八唯二。謂：除無漏。</p>
<p>頗有成就味相應初靜慮，非淨、無漏耶？</p>
<p>答：有。謂：欲界愛未盡。</p>
<p>頗有成就淨初靜慮，非味相應、無漏耶？</p>
<p>答：有。謂：異生生欲界、梵世，梵世愛盡。</p>
<p>頗有成就無漏初靜慮，非味相應、淨耶？</p>
<p>答：有。謂：聖者生梵世上。</p>
<p>頗有成就味相應、淨初靜慮，非無漏耶？</p>
<p>答：有。謂：異生生欲界，欲界愛盡，梵世愛未盡。及生梵世，梵世愛未盡。</p>
<p>頗有成就味相應、無漏初靜慮，非淨耶？</p>
<p>答：無。</p>
<p>頗有成就淨、無漏初靜慮，非味相應耶？</p>
<p>答：有。謂：聖者生欲界、梵世，梵世愛盡。</p>
<p>頗有成就味相應、淨、無漏初靜慮耶？</p>
<p>答：有。謂：聖者生欲界，欲界愛盡，梵世愛未盡。及生梵世，梵世愛未盡。</p>
<p>頗有不成就味相應初靜慮，非淨、無漏耶？</p>
<p>答：有。謂：聖者生欲界、梵世，梵世愛盡。</p>
<p>頗有不成就淨初靜慮，非味相應、無漏耶？</p>
<p>答：無。</p>
<p>頗有不成就無漏初靜慮，非味相應、淨耶？</p>
<p>答：有。謂：異生生欲界，欲界愛盡，梵世愛未盡。及生梵世，梵世愛未盡。</p>
<p>頗有不成就味相應、淨初靜慮，非無漏耶？</p>
<p>答：有。謂：聖者生梵世上。</p>
<p>頗有不成就味相應、無漏初靜慮，非淨耶？</p>
<p>答：有。謂：異生生欲界、梵世，梵世愛盡。</p>
<p>頗有不成就淨、無漏初靜慮，非味相應耶？</p>
<p>答：有。謂：欲界愛未盡。</p>
<p>頗有不成就味相應、淨、無漏初靜慮耶？</p>
<p>答：有。謂：異生生梵世上。</p>
<p>頗有得味相應初靜慮，非淨、無漏耶？</p>
<p>答：有。謂：從梵世愛盡退時。及梵世上沒，生欲界時。</p>
<p>頗有得淨初靜慮，非味相應、無漏耶？</p>
<p>答：有。謂：異生欲界愛盡時。</p>
<p>頗有得無漏初靜慮，非味相應、淨耶？</p>
<p>答：有。謂：依靜慮、靜慮中間入正性離生，及得阿羅漢果時。</p>
<p>頗有得味相應、淨初靜慮，非無漏耶？</p>
<p>答：有。謂：梵世上沒，生梵世時。</p>
<p>頗有得味相應、無漏初靜慮，非淨耶？</p>
<p>答：無。</p>
<p>頗有得淨、無漏初靜慮，非味相應耶？</p>
<p>答：有。謂：聖者欲界愛盡時。</p>
<p>頗有得味相應、淨、無漏初靜慮耶？</p>
<p>答：無。</p>
<p>頗有捨味相應初靜慮，非淨、無漏耶？</p>
<p>答：有。謂：梵世愛盡時。</p>
<p>頗有捨淨初靜慮，非味相應、無漏耶？</p>
<p>答：有。謂：異生從欲界愛盡退時。及欲界梵世沒，生梵世上時。并梵世沒，生欲界時。</p>
<p>頗有捨淨、無漏初靜慮，非味相應耶？</p>
<p>答：有。謂：聖者從欲界愛盡退時。</p>
<p>頗有餘捨耶？</p>
<p>答：無。</p>
<p>頗有退味相應初靜慮，非淨、無漏耶？</p>
<p>答：無。</p>
<p>頗有退淨初靜慮，非味相應、無漏耶？</p>
<p>答：有。謂：異生從欲界愛盡退時。</p>
<p>頗有退淨、無漏初靜慮，非味相應耶？</p>
<p>答：有。謂：聖者從欲界愛盡退時。</p>
<p>頗有餘退耶？</p>
<p>答：無。</p>
<p>如說初靜慮；乃至無所有處說，亦如是。</p>
<p>若修淨初靜慮，彼亦修無漏耶？設修無漏初靜慮，彼亦修淨耶？</p>
<p>答：應作四句。</p>

<ul class="">
<li><p>有修淨初靜慮非無漏。謂：已得淨初靜慮現在前。</p>
<p>若未得淨初靜慮現在前，而不修無漏。</p>
<p>若未得非初靜慮世俗智現在前，而修淨初靜慮，非無漏。</p>
</li>

<li><p>有修無漏初靜慮非淨。謂：已得無漏初靜慮現在前。</p>
<p>若未得無漏初靜慮現在前，而不修淨。</p>
<p>若未得非初靜慮世俗智，及未得非初靜慮無漏智，彼現在前，而修無漏初靜慮，非淨。</p>
</li>

<li><p>有修淨初靜慮亦無漏。謂：未得淨初靜慮現在前，而修無漏。</p>
<p>若未得無漏初靜慮現在前，而修淨。</p>
<p>若未得非初靜慮世俗智、無漏智，彼現在前，而修淨初靜慮及無漏。</p>
</li>

<li><p>有不修淨初靜慮亦非無漏。謂：已得非初靜慮世俗智、無漏智現在前。</p>
<p>若未得非初靜慮世俗智、無漏智，彼現在前，而不修淨初靜慮及無漏。</p>
<p>若一切染污心、無記心現在前。</p>
<p>若住無想定、滅盡定，生無想天。</p>
</li>
</ul><p>如說初靜慮；第二、第三靜慮，說亦如是。</p>
<p>若修淨第四靜慮，彼亦修無漏耶？設修無漏第四靜慮，彼亦修淨耶？</p>
<p>答：應作四句。</p>

<ul class="">
<li><p>有修淨第四靜慮非無漏。謂：已得淨第四靜慮現在前。</p>
<p>若未得淨第四靜慮現在前，而不修無漏。</p>
</li>

<li><p>有修無漏第四靜慮非淨。謂：已得無漏第四靜慮現在前。</p>
<p>若未得無漏第四靜慮現在前，而不修淨。</p>
<p>若未得非第四靜慮世俗智，及未得非第四靜慮無漏智，彼現在前，而修無漏第四靜慮，非淨。</p>
</li>

<li><p>有修淨第四靜慮亦無漏。謂：未得淨第四靜慮現在前，而修無漏。</p>
<p>若未得無漏第四靜慮現在前，而修淨。</p>
<p>若未得非第四靜慮無漏智現在前，而修淨第四靜慮及無漏。</p>
</li>

<li><p>有不修淨第四靜慮亦非無漏。謂：已得非第四靜慮世俗智、無漏智現在前。</p>
<p>若未得非第四靜慮世俗智、無漏智，彼現在前，而不修淨第四靜慮及無漏。</p>
<p>若一切染污心、無記心現在前。</p>
<p>若住無想定、滅盡定，生無想天。</p>
</li>
</ul><p>如說第四靜慮；乃至無所有處，說亦如是。</p>
<p>若最初入無漏初靜慮，爾時所得諸餘未來無漏心心所法，彼一切當言有尋有伺耶？</p>
<p>答：彼或有尋有伺。或無尋唯伺。或無尋無伺。</p>
<p>若最初入無漏第二靜慮，爾時所得諸餘未來無漏心心所法，彼一切當言喜根相應耶？</p>
<p>答：彼或樂根相應。或喜根相應。或捨根相應。</p>
<p>若最初入無漏第三靜慮，爾時所得諸餘未來無漏心心所法，彼一切當言樂根相應耶？</p>
<p>答：彼或樂根相應。或喜根相應。或捨根相應。</p>
<p>若最初入無漏第四靜慮，爾時所得諸餘未來無漏心心所法，彼一切當言捨根相應耶？</p>
<p>答：彼或樂根相應。或喜根相應。或捨根相應。</p>
<p>若最初入無漏空無邊處，爾時所得諸餘未來無漏心心所法，彼一切當言空無邊處攝耶？</p>
<p>答：彼或空無邊處攝。或識無邊處攝。或無所有處攝。</p>
<p>若最初入無漏識無邊處，爾時所得諸餘未來無漏心心所法，彼一切當言識無邊處攝耶？</p>
<p>答：彼或空無邊處攝。或識無邊處攝。或無所有處攝。</p>
<p>若最初入無漏無所有處，爾時所得諸餘未來無漏心心所法，彼一切當言無所有處攝耶？</p>
<p>答：彼或空無邊處攝。或識無邊處攝。或無所有處攝。</p>
<p>味相應初靜慮，與味相應初靜慮等，為幾緣？</p>
<p>答：與自地味相應，為因、等無間、所緣、增上。</p>
<p>與自地淨，為等無間、所緣、增上。</p>
<p>與自地無漏，及淨、無漏上三靜慮，為所緣、增上。</p>
<p>與餘，為一增上。</p>
<p>淨初靜慮，與淨初靜慮等，為幾緣？</p>
<p>答：與自地淨，為因、等無間、所緣、增上。</p>
<p>與自地無漏、味相應，及淨、無漏第二、第三靜慮，為等無間、所緣、增上。</p>
<p>與淨、無漏第四靜慮，為所緣、增上。</p>
<p>與餘，為一增上。</p>
<p>無漏初靜慮，與無漏初靜慮等，為幾緣？</p>
<p>答：與自地無漏，及無漏第二、第三靜慮，為因、等無間、所緣、增上。</p>
<p>與自地淨，及淨第二、第三靜慮，為等無間、所緣、增上。</p>
<p>與淨第四靜慮，及淨無色，為所緣、增上。</p>
<p>與無漏第四靜慮，及無漏無色，為因、所緣、增上。</p>
<p>與餘，為一增上。</p>
<p>味相應第二靜慮，與味相應第二靜慮等，為幾緣？</p>
<p>答：與自地味相應，為因、等無間、所緣、增上。</p>
<p>與淨初、二靜慮，為等無間、所緣、增上。</p>
<p>與一切無漏靜慮，及淨第三、第四靜慮，為所緣、增上。</p>
<p>與餘，為一增上。</p>
<p>淨第二靜慮，與淨第二靜慮等，為幾緣？</p>
<p>答：與自地淨，為因、等無間、所緣、增上。</p>
<p>與一切無漏靜慮及淨初、第三、第四靜慮，并自地味相應，為等無間、所緣、增上。</p>
<p>與餘，為一增上。</p>
<p>無漏第二靜慮，與無漏第二靜慮等，為幾緣？</p>
<p>答：與一切無漏靜慮，為因、等無間、所緣、增上。</p>
<p>與一切淨靜慮，為等無間、所緣、增上。</p>
<p>與淨無色，為所緣、增上。</p>
<p>與無漏無色為因、所緣、增上。</p>
<p>與餘，為一增上。</p>
<p>味相應第三靜慮，與味相應第三靜慮等，為幾緣？</p>
<p>答：與自地味相應，為因、等無間、所緣、增上。</p>
<p>與淨第二、第三靜慮，為等無間、所緣、增上。</p>
<p>與一切無漏靜慮，及淨初、第四靜慮，為所緣、增上。</p>
<p>與餘，為一增上。</p>
<p>淨第三靜慮，與淨第三靜慮等，為幾緣？</p>
<p>答：與自地淨，為因、等無間、所緣、增上。</p>
<p>與一切無漏靜慮及淨初、第二、第四靜慮。并自地味相應，為等無間、所緣、增上。</p>
<p>與淨、無漏空無邊處，為等無間、增上。</p>
<p>與餘，為一增上。</p>
<p>無漏第三靜慮，與無漏第三靜慮等，為幾緣？</p>
<p>答：與無漏四靜慮、空無邊處，為因、等無間、所緣、增上。</p>
<p>與淨四靜慮、空無邊處，為等無間、所緣、增上。</p>
<p>與淨上三無色，為所緣、增上。</p>
<p>與無漏上二無色，為因、所緣、增上。</p>
<p>與餘，為一增上。</p>
<p>味相應第四靜慮，與味相應第四靜慮等，為幾緣？</p>
<p>答：與自地味相應，為因、等無間、所緣、增上。</p>
<p>與淨第三、第四靜慮，為等無間、所緣、增上。</p>
<p>與無漏四靜慮，及淨初、第二靜慮，為所緣、增上。</p>
<p>與餘，為一增上。</p>
<p>淨第四靜慮，與淨第四靜慮等，為幾緣？</p>
<p>答：與自地淨，為因、等無間、所緣、增上。</p>
<p>與無漏上三靜慮，及淨第二、第三靜慮，并自地味相應，為等無間、所緣、增上。</p>
<p>與淨、無漏初二無色，為等無間、增上。</p>
<p>與淨、無漏初靜慮，為所緣、增上。</p>
<p>與餘，為一增上。</p>
<p>無漏第四靜慮，與無漏第四靜慮等，為幾緣？</p>
<p>答：與無漏上三靜慮、下二無色，為因、等無間、所緣、增上。</p>
<p>與淨上三靜慮、初二無色，為等無間、所緣、增上。</p>
<p>與淨初靜慮、後二無色，為所緣、增上。</p>
<p>與無漏初靜慮、無所有處，為因、所緣、增上。</p>
<p>與餘，為一增上。</p>
<p>味相應空無邊處，與味相應空無邊處等，為幾緣？</p>
<p>答：與自地味相應，為因、等無間、所緣、增上。</p>
<p>與自地淨，及淨第四靜慮，為等無間、所緣、增上。</p>
<p>與一切無漏靜慮，及淨下三靜慮，為所緣、增上。</p>
<p>與餘，為一增上。</p>
<p>淨空無邊處，與淨空無邊處等，為幾緣？</p>
<p>答：與自地淨，為因、等無間、所緣、增上。</p>
<p>與自地無漏及淨、無漏第三、第四靜慮，并自地味相應，為等無間、所緣、增上。</p>
<p>與淨、無漏識無邊處、無所有處，為等無間、增上。</p>
<p>與淨、無漏初、第二靜慮，為所緣、增上。</p>
<p>與餘，為一增上。</p>
<p>無漏空無邊處，與無漏空無邊處等，為幾緣？</p>
<p>答：與無漏三無色、後二靜慮，為因、等無間、所緣、增上。</p>
<p>與淨下三無色、後二靜慮，為等無間、所緣、增上。</p>
<p>與淨初、二靜慮，及淨非想非非想處，為所緣、增上。</p>
<p>與無漏初二靜慮，為因、所緣、增上</p>
<p>與餘，為一增上。</p>
<p>味相應識無邊處，與味相應識無邊處等，為幾緣？</p>
<p>答：與自地味相應，為因、等無間、所緣、增上。</p>
<p>與淨下二無色，為等無間、所緣、增上。</p>
<p>與淨、無漏四靜慮，及無漏下二無色，為所緣、增上。</p>
<p>與餘，為一增上。</p>
<p>淨識無邊處，與淨識無邊處等，為幾緣？</p>
<p>答：與自地淨，為因、等無間、所緣、增上。</p>
<p>與自地無漏，及淨、無漏第四靜慮、空無邊處，并自地味相應，為等無間、所緣、增上。</p>
<p>與淨、無漏無所有處，及淨非想非非想處，為等無間、增上。</p>
<p>與淨、無漏下三靜慮，為所緣、增上。</p>
<p>與餘，為一增上。</p>
<p>無漏識無邊處，與無漏識無邊處等，為幾緣？</p>
<p>答：與無漏第四靜慮、三無色，為因、等無間、所緣、增上。</p>
<p>與淨第四靜慮、四無色，為等無間、所緣、增上。</p>
<p>與淨下三靜慮，為所緣、增上。</p>
<p>與無漏下三靜慮，為因、所緣、增上。</p>
<p>與餘，為一增上。</p>
<p>味相應無所有處，與味相應無所有處等，為幾緣？</p>
<p>答：與自地味相應，為因、等無間、所緣、增上。</p>
<p>與自地淨，及淨識無邊處，為等無間、所緣、增上。</p>
<p>與一切地無漏，及淨四靜慮、空無邊處，為所緣、增上。</p>
<p>與餘，為一增上。</p>
<p>淨無所有處，與淨無所有處等，為幾緣？</p>
<p>答：與自地淨，為因、等無間、所緣、增上。</p>
<p>與無漏三無色及淨下二無色，并自地味相應，為等無間、所緣、增上。</p>
<p>與淨非想非非想處，為等無間、增上。</p>
<p>與淨、無漏四靜慮，為所緣、增上。</p>
<p>與餘，為一增上。</p>
<p>無漏無所有處，與無漏無所有處等，為幾緣？</p>
<p>答：與無漏三無色，為因、等無間、所緣、增上。</p>
<p>與淨四無色，為等無間、所緣、增上。</p>
<p>與淨四靜慮，為所緣、增上。</p>
<p>與無漏四靜慮，為因、所緣、增上。</p>
<p>與餘，為一增上。</p>
<p>味相應非想非非想處，與味相應非想非非想處等，為幾緣？</p>
<p>答：與自地味相應，為因、等無間、所緣、增上。</p>
<p>與淨上二無色，為等無間、所緣、增上。</p>
<p>與一切地無漏，及下六地淨，為所緣、增上。</p>
<p>與餘，為一增上。</p>
<p>淨非想非非想處，與淨非想非非想處等，為幾緣？</p>
<p>答：與自地淨，為因、等無間、所緣、增上。</p>
<p>與淨、無漏識無邊處、無所有處，及自地味相應，為等無間、所緣、增上。</p>
<p>與下五地淨、無漏，為所緣、增上。</p>
<p>與餘，為一增上。</p>

<p class='juan'>說一切有部發智論卷第十七</p></div></div>
</div><!-- end of div[@id='body'] -->
</body></html>