<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'>
<p class='juan'><a id='mulu50' />阿毘達磨發智論卷第十四</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu51' />
<p class='h2'>大種蘊第五中執受納息第四</p>
<div class="lg regular"><div class='lg-row'>十七對幾緣　對自他有八</div>
<div class='lg-row'>唯對他有九　八何義內外</div>
<div class='lg-row'>八門受相攝　九位十五門</div>
<div class='lg-row'>現在未來修　此章願具說</div>
</div><p>「有執受大種」與「有執受大種」為幾緣？</p>
<p>答：因、增上。</p>
<p>「有執受大種」與「無執受大種」為幾緣？</p>
<p>答：因、增上。</p>
<p>「無執受大種」與「無執受大種」為幾緣？</p>
<p>答：因、增上。</p>
<p>「無執受大種」與「有執受大種」為幾緣？</p>
<p>答：因、增上。</p>
<p>「因相應法」與「因相應法」為幾緣？</p>
<p>答：因、等無間、所緣、增上。</p>
<p>「因相應法」與「因不相應法」為幾緣？</p>
<p>答：因、等無間、增上。</p>
<p>「因不相應法」與「因不相應法」為幾緣？</p>
<p>答：因、增上。</p>
<p>「因不相應法」與「因相應法」為幾緣？</p>
<p>答：因、所緣、增上。</p>
<p>「有所緣法」與「有所緣法」為幾緣？</p>
<p>答：因、等無間、所緣、增上。</p>
<p>「有所緣法」與「無所緣法」為幾緣？</p>
<p>答：因、等無間、增上。</p>
<p>「無所緣法」與「無所緣法」為幾緣？</p>
<p>答：因、增上。</p>
<p>「無所緣法」與「有所緣法」為幾緣？</p>
<p>答：因、所緣、增上。</p>
<p>「有色法」與「有色法」為幾緣？</p>
<p>答：因、增上。</p>
<p>「有色法」與「無色法」為幾緣？</p>
<p>答：因、所緣、增上。</p>
<p>「無色法」與「無色法」為幾緣？</p>
<p>答：因、等無間、所緣、增上。</p>
<p>「無色法」與「有色法」為幾緣？</p>
<p>答：因、增上。</p>
<p>「有見法」與「有見法」為幾緣？</p>
<p>答：因、增上。</p>
<p>「有見法」與「無見法」為幾緣？</p>
<p>答：因、所緣、增上。</p>
<p>「無見法」與「無見法」為幾緣？</p>
<p>答：因、等無間、所緣、增上。</p>
<p>「無見法」與「有見法」為幾緣？</p>
<p>答：因、增上。</p>
<p>「有對法」與「有對法」為幾緣？</p>
<p>答：因、增上。</p>
<p>「有對法」與「無對法」為幾緣？</p>
<p>答：因、所緣、增上。</p>
<p>「無對法」與「無對法」為幾緣？</p>
<p>答：因、等無間、所緣、增上。</p>
<p>「無對法」與「有對法」為幾緣？</p>
<p>答：因、增上。</p>
<p>「有漏法」與「有漏法」為幾緣？</p>
<p>答：因、等無間、所緣、增上。</p>
<p>「有漏法」與「無漏法」為幾緣？</p>
<p>答：等無間、所緣、增上。</p>
<p>「無漏法」與「無漏法」為幾緣？</p>
<p>答：因、等無間、所緣、增上。</p>
<p>「無漏法」與「有漏法」為幾緣？</p>
<p>答：等無間、所緣、增上。</p>
<p>「有為法」與「有為法」為幾緣？</p>
<p>答：因、等無間、所緣、增上。</p>
<p>「有為法」與「無為法」為幾緣？</p>
<p>答：無。</p>
<p>「無為法」與「無為法」為幾緣？</p>
<p>答：無。</p>
<p>「無為法」與「有為法」為幾緣？</p>
<p>答：所緣、增上。</p>
<p>諸纏所纏續地獄有，最初所得諸根大種。</p>
<p>「彼諸根大種」與「彼心心所法」為幾緣？</p>
<p>答：一增上。</p>
<p>「彼心心所法」與「彼諸根大種」為幾緣？</p>
<p>答：一增上。</p>
<p>諸纏所纏續傍生有、鬼有、人有、天有，最初所得諸根大種。</p>
<p>「彼諸根大種」與「彼心心所法」為幾緣？</p>
<p>答：一增上。</p>
<p>「彼心心所法」與「彼諸根大種」為幾緣？</p>
<p>答：一增上。</p>
<p>生欲界，入有漏初靜慮，乃至非想非非想處，長養諸根，增益大種。</p>
<p>「彼諸根大種」與「彼心心所法」為幾緣？</p>
<p>答：一增上。</p>
<p>「彼心心所法」與「彼諸根大種」為幾緣？</p>
<p>答：一增上。</p>
<p>生欲界，入無漏初靜慮，乃至無所有處，長養諸根，增益大種。</p>
<p>「彼諸根大種」與「彼心心所法」為幾緣？</p>
<p>答：一增上。</p>
<p>「彼心心所法」與「彼諸根大種」為幾緣？</p>
<p>答：一增上。</p>
<p>生色界，入有漏初靜慮，乃至非想非非想處，長養諸根，增益大種。</p>
<p>「彼諸根大種」與「彼心心所法」為幾緣？</p>
<p>答：一增上。</p>
<p>「彼心心所法」與「彼諸根大種」為幾緣？</p>
<p>答：一增上。</p>
<p>生色界，入無漏初靜慮，乃至無所有處，長養諸根，增益大種。</p>
<p>「彼諸根大種」與「彼心心所法」為幾緣？</p>
<p>答：一增上。</p>
<p>「彼心心所法」與「彼諸根大種」為幾緣？</p>
<p>答：一增上。</p>
<p>「有執受」是何義？</p>
<p>答：此增語所顯墮自體法。</p>
<p>「無執受」是何義？</p>
<p>答：此增語所顯非墮自體法。</p>
<p>「順取」是何義？</p>
<p>答：此增語所顯有漏法。</p>
<p>「非順取」是何義？</p>
<p>答：此增語所顯無漏法。</p>
<p>「順結」是何義？</p>
<p>答：此增語所顯有漏法。</p>
<p>「非順結」是何義？</p>
<p>答：此增語所顯無漏法。</p>
<p>「見處」是何義？</p>
<p>答：此增語所顯有漏法。</p>
<p>「非見處」是何義？</p>
<p>答：此增語所顯無漏法。</p>
<p>若法是內，彼法內處攝耶？</p>
<p>答：應作四句。</p>

<ul class="">
<li><p>有法是內非內處攝。如說「於內受、內法住循法觀」。</p>
</li>

<li><p>有法內處攝非內。——如說「於外身、外心住循心觀」。</p>
</li>

<li><p>有法是內亦內處攝。如說「於內身、內心住循心觀」。</p>
</li>

<li><p>有法非內非內處攝。如說「於外受、外法住循法觀」。</p>
</li>
</ul><p>若法是外，彼法外處攝耶？</p>
<p>答：應作四句。</p>

<ul class="">
<li><p>有法是外，非外處攝。如說「於外身、外心住循心觀」。</p>
</li>

<li><p>有法外處攝，非外。——如說「於內受、內法住循法觀」。</p>
</li>

<li><p>有法是外，亦外處攝。如說「於外受、外法住循法觀」。</p>
</li>

<li><p>有法非外，非外處攝。如說「於內身、內心住循心觀」。</p>
</li>
</ul><p>有二受，謂：身受、心受。</p>
<p>有三受，謂：樂受、苦受、不苦不樂受。</p>
<p>為二攝三？三攝二耶？</p>
<p>答：互相攝，隨其事。</p>
<p>二受，如前說。</p>
<p>有四受，謂：三界繫受，及不繫受。</p>
<p>為二攝四？四攝二耶？</p>
<p>答：互相攝，隨其事。</p>
<p>二受，如前說。</p>
<p>有五受，謂：樂根、苦根、喜根、憂根、捨根。</p>
<p>為二攝五？五攝二耶？</p>
<p>答：互相攝，隨其事。</p>
<p>二受，如前說。</p>
<p>有六受，謂：眼觸所生受，耳、鼻、舌、身、意觸所生受。</p>
<p>為二攝六？六攝二耶？</p>
<p>答：互相攝，隨其事。</p>
<p>二受，如前說。</p>
<p>有十八受，謂：六喜意近行，六憂意近行，六捨意近行。</p>
<p>為二攝十八？十八攝二耶？</p>
<p>答：二攝十八，非十八攝二。</p>
<p>何所不攝？謂：有漏樂根、苦根，五識相應捨根，及無漏受。</p>
<p>二受，如前說。</p>
<p>有三十六受，謂：六依耽嗜喜，六依出離喜，六依耽嗜憂，六依出離憂，六依耽嗜捨，六依出離捨。</p>
<p>為二攝三十六？三十六攝二耶？</p>
<p>答：二攝三十六，非三十六攝二。</p>
<p>何所不攝？謂：如前說。</p>
<p>二受，如前說。</p>
<p>有百八受，謂：依三世各三十六。</p>
<p>為二攝百八？百八攝二耶？</p>
<p>答：二攝百八，非百八攝二。</p>
<p>何所不攝？謂：如前說。</p>
<p>三受、四受，為三攝四？四攝三耶？</p>
<p>答：互相攝，隨其事。</p>
<p>三受、五受、六受，為三攝五、六？五、六攝三耶？</p>
<p>答：互相攝，隨其事。</p>
<p>三受、十八受、三十六受、百八受，為三攝十八等？十八等攝三耶？</p>
<p>答：三攝十八等，非十八等攝三。</p>
<p>何所不攝？謂：如前說。</p>
<p>四受、五受、六受，為四攝五、六？五、六攝四耶？</p>
<p>答：互相攝，隨其事。</p>
<p>四受、十八受、三十六受、百八受，為四攝十八等？十八等攝四耶？</p>
<p>答：四攝十八等，非十八等攝四。</p>
<p>何所不攝？謂：如前說。</p>
<p>五受、六受，為五攝六？六攝五耶？</p>
<p>答：互相攝，隨其事。</p>
<p>五受、十八受、三十六受、百八受，為五攝十八等？十八等攝五耶？</p>
<p>答：五攝十八等，非十八等攝五。</p>
<p>何所不攝？謂：如前說。</p>
<p>六受、十八受、三十六受、百八受，為六攝十八等？十八等攝六耶？</p>
<p>答：六攝十八等，非十八等攝六。</p>
<p>何所不攝？謂：如前說。</p>
<p>十八受、三十六受、百八受，為十八攝三十六等？<span class='corr'>三</span>十六等攝十八耶？</p>
<p>答：互相攝，隨其事。</p>
<p>三十六受、百八受，為三十六攝百八？百八攝三十六耶？</p>
<p>答：互相攝，隨其事。</p>
<p>以無間道證預流果，修彼道時，四念住幾現在修？幾未來修？四正斷、四神足、五根、五力、七覺支、八道支、四靜慮、四無量、四無色、八解脫、八勝處、十遍處、八智、三等持，幾現在修？幾未來修？</p>
<p>答：念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來六。</p>
<p>道支：——現在、未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>以無間道證一來果，修彼道時，四念住乃至三等持，幾現在修？幾未來修？</p>
<p>答：</p>
<p>若倍離欲染，入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來六。</p>
<p>道支：——現在、未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若從預流果，以世俗道證一來果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在無，未來六。</p>
<p>道支：——現在無，未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。</p>
<p>智：——現在一，未來七。</p>
<p>等持：——現在無，未來三。</p>
<p>若從預流果，以無漏道證一來果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來六。</p>
<p>道支：——現在、未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。</p>
<p>智：——現在二，未來七。</p>
<p>等持：——現在一，未來三。</p>
<p>以無間道證不還果，修彼道時，四念住乃至三等持，幾現在修？幾未來修？</p>
<p>答：</p>
<p>若已離欲染，依未至定入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來六。</p>
<p>道支：——現在、未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若依初靜慮入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來七。</p>
<p>道支：——現在、未來八。</p>
<p>靜慮。現在、未來一。</p>
<p>無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若依靜慮中間入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在七，未來八。</p>
<p>靜慮：——現在無，未來一。</p>
<p>無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若依第二靜慮入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來七。</p>
<p>道支：——現在七，未來八。</p>
<p>靜慮：——現在一，未來二。</p>
<p>無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若依第三靜慮入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在七，未來八。</p>
<p>靜慮：——現在一，未來三。</p>
<p>無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若依第四靜慮入正性離生，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在七，未來八。</p>
<p>靜慮：——現在一，未來四。</p>
<p>無「無量」。無「無色」。無「解脫」。無「勝處」。無「遍處」。無「智」。</p>
<p>等持：——現在、未來一。</p>
<p>若從一來果，以世俗道證不還果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在無，未來六。</p>
<p>道支：——現在無，未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。</p>
<p>智：——現在一，未來七。</p>
<p>等持：——現在無，未來三。</p>
<p>若從一來果，以無漏道證不還果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來六。</p>
<p>道支：——現在、未來八。</p>
<p>無「靜慮」。無「無量」。無「無色」。無「解脫」。無「勝處」。無「遍處」。</p>
<p>智：——現在二，未來七。</p>
<p>等持：——現在一，未來三。</p>
<p>以無間道證神境智通，修彼道時，四念住乃至三等持，幾現在修？幾未來修？</p>
<p>答：</p>
<p>若諸異生，依初靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>無「覺支」。無「道支」</p>
<p>靜慮：——現在、未來一。</p>
<p>無量：——現在無，未來四。</p>
<p>無「無色」。</p>
<p>解脫：——現在無，未來二。</p>
<p>勝處：——現在無，未來四。</p>
<p>無「遍處」。</p>
<p>智：——現在、未來一。</p>
<p>無「等持」</p>
<p>若諸聖者。依初靜慮。修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在無，未來七。</p>
<p>道支：——現在無，未來八。</p>
<p>靜慮：——現在、未來一。</p>
<p>無量：——現在無，未來四。</p>
<p>無「無色」。</p>
<p>解脫：——現在無，未來二。</p>
<p>勝處：——現在無，未來四。</p>
<p>無「遍處」。</p>
<p>智：——現在一，未來七。</p>
<p>等持：——現在無，未來三。</p>
<p>若諸異生，依第二靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>無「覺支」。無「道支」。</p>
<p>靜慮：——現在、未來一。</p>
<p>無量：——現在無，未來四。</p>
<p>無「無色」。</p>
<p>解脫：——現在無，未來二。</p>
<p>勝處：——現在無，未來四。</p>
<p>無「遍處」。</p>
<p>智：——現在、未來一。</p>
<p>無「等持」。</p>
<p>若諸聖者，依第二靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在無，未來七。</p>
<p>道支：——現在無，未來八。</p>
<p>靜慮：——現在一，未來二。</p>
<p>無量：——現在無，未來四。</p>
<p>無「無色」。</p>
<p>解脫：——現在無，未來二。</p>
<p>勝處：——現在無，未來四。</p>
<p>無「遍處」。</p>
<p>智：——現在一，未來七。</p>
<p>等持：——現在無，未來三。</p>
<p>若諸異生，依第三靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>無「覺支」。無「道支」。</p>
<p>靜慮：——現在、未來一。</p>
<p>無量：——現在無，未來三。</p>
<p>無「無色」。無「解脫」。無「勝處」。無「遍處」。</p>
<p>智：——現在、未來一。</p>
<p>無「等持」。</p>
<p>若諸聖者，依第三靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在無，未來七。</p>
<p>道支：——現在無，未來八。</p>
<p>靜慮：——現在一，未來三。</p>
<p>無量：——現在無，未來三。</p>
<p>無「無色」。無「解脫」。無「勝處」。無「遍處」。</p>
<p>智：——現在一，未來七。</p>
<p>等持：——現在無，未來三。</p>
<p>若諸異生，依第四靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>無「覺支」。無「道支」。</p>
<p>靜慮：——現在、未來一。</p>
<p>無量：——現在無，未來三。</p>
<p>無「無色」。</p>
<p>解脫：——現在無，未來一。</p>
<p>勝處：——現在無，未來四。</p>
<p>遍處：——現在無，未來八。</p>
<p>智：——現在、未來一。</p>
<p>無「等持」。</p>
<p>若諸聖者，依第四靜慮，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在無，未來七。</p>
<p>道支：——現在無，未來八。</p>
<p>靜慮：——現在一，未來四。</p>
<p>無量：——現在無，未來三。</p>
<p>無「無色」。</p>
<p>解脫：——現在無，未來一。</p>
<p>勝處：——現在無，未來四。</p>
<p>遍處：——現在無，未來八。</p>
<p>智：——現在一，未來七。</p>
<p>等持：——現在無，未來三。</p>
<p>以無間道證天耳智通、他心智通、宿住隨念智通、死生智通；修彼道時，四念住乃至三等持，幾現在修？幾未來修？</p>
<p>答：如神境智通，應隨相說。</p>
<p>以無間道證漏盡智通；修彼道時，四念住乃至三等持，幾現在修？幾未來修？</p>
<p>答：</p>
<p>若依未至定，證阿羅漢果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在、未來八。</p>
<p>靜慮：——現在無，未來四。</p>
<p>無「無量」。</p>
<p>無色：——現在無，未來三。</p>
<p>解脫：——現在無，未來三。</p>
<p>無「勝處」。無「遍處」。</p>
<p>智：——現在二，未來六。</p>
<p>等持：——現在一，未來三。</p>
<p>若依初靜慮，證阿羅漢果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來七。</p>
<p>道支：——現在、未來八。</p>
<p>靜慮：——現在一，未來四。</p>
<p>無「無量」。</p>
<p>無色：——現在無，未來三。</p>
<p>解脫：——現在無，未來三。</p>
<p>無「勝處」。無「遍處」。</p>
<p>智：——現在二，未來六。</p>
<p>等持：——現在一，未來三。</p>
<p>若依靜慮中間，證阿羅漢果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在七，未來八。</p>
<p>靜慮：——現在無，未來四。</p>
<p>無「無量」。</p>
<p>無色：——現在無，未來三。</p>
<p>解脫：——現在無，未來三。</p>
<p>無「勝處」。無「遍處」。</p>
<p>智：——現在二，未來六。</p>
<p>等持：——現在一，未來三。</p>
<p>若依第二靜慮，證阿羅漢果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在、未來七。</p>
<p>道支：——現在七，未來八。</p>
<p>靜慮：——現在一，未來四。</p>
<p>無「無量」。</p>
<p>無色：——現在無，未來三。</p>
<p>解脫：——現在無，未來三。</p>
<p>無「勝處」。無「遍處」。</p>
<p>智：——現在二，未來六。</p>
<p>等持：——現在一，未來三。</p>
<p>若依第三、第四靜慮，證阿羅漢果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在七，未來八。</p>
<p>靜慮：——現在一，未來四。</p>
<p>無「無量」。</p>
<p>無色：——現在無，未來三。</p>
<p>解脫：——現在無，未來三。</p>
<p>無「勝處」。無「遍處」。</p>
<p>智：——現在二，未來六。</p>
<p>等持：——現在一，未來三。</p>
<p>若依無色定，證阿羅漢果，修彼道時：</p>
<p>念住：——現在一，未來四。</p>
<p>正斷、神足：現在、未來四。</p>
<p>根、力：——現在、未來五。</p>
<p>覺支：——現在六，未來七。</p>
<p>道支：——現在四，未來八。</p>
<p>靜慮：——現在無，未來四。</p>
<p>無「無量」。</p>
<p>無色：——現在一，未來三。</p>
<p>解脫：——現在一，未來三。</p>
<p>無「勝處」。無「遍處」。</p>
<p>智：——現在二，未來六。</p>
<p>等持：——現在一，未來三。</p>
</div></div>
<div class='div-other'><a id='mulu52' />
<div class='div-other'><a id='mulu53' />
<p class='h2'>根蘊第六中根納息第一</p>
<div class="lg regular"><div class='lg-row'>根學善等三　異熟三六斷</div>
<div class='lg-row'>見等有尋等　受相應界繫</div>
<div class='lg-row'>因緣四凡聖　蘊攝七攝三</div>
<div class='lg-row'>為緣生幾緣　此章願具說</div>
</div><p>二十二根：眼根、耳根、鼻根、舌根、身根、女根、男根、命根、意根、樂根、苦根、喜根、憂根、捨根、信根、精進根、念根、定根、慧根、未知當知根、已知根、具知根。</p>
<p>此二十二根，幾學？幾無學？幾非學非無學？</p>
<p>答：二學，一無學，十非學非無學。九應分別，謂：</p>

<ul class="">
<li><p>意根：或學，或無學，或非學非無學。</p>
<p>云何學？謂：學作意相應意根。</p>
<p>云何無學？謂：無學作意相應意根。</p>
<p>云何非學非無學？謂：有漏作意相應意根。</p>
</li>

<li><p>如意根；樂根、喜根、捨根、信根、精進根、念根、定根、慧根，亦爾。</p>
</li>
</ul><p>諸根學，彼是學者根耶？</p>
<p>答：應作四句。</p>

<ul class="">
<li><p>有根學彼非學者根。謂：學根學者不成就。</p>
</li>

<li><p>有是學者根彼根非學。謂：非學非無學根學者成就。</p>
</li>

<li><p>有根學彼亦學者根。謂：學根學者成就。</p>
</li>

<li><p>有根非學彼亦非學者根。謂：無學根及非學非無學根學者不成就。</p>
</li>
</ul><p>諸根無學，彼是無學者根耶？</p>
<p>答：應作四句。</p>

<ul class="">
<li><p>有根無學彼非無學者根。謂：無學根無學者不成就。</p>
</li>

<li><p>有是無學者根彼根非無學。謂：非學非無學根無學者成就。</p>
</li>

<li><p>有根無學彼亦無學者根。謂：無學根無學者成就。</p>
</li>

<li><p>有根非無學彼亦非無學者根。謂：學根及非學非無學根無學者不成就。</p>
</li>
</ul><p>諸根非學非無學，彼是非學非無學者根耶？</p>
<p>答：諸非學非無學者根，彼是非學非無學。</p>
<p>有根非學非無學，彼非非學非無學者根。謂：非學非無學根非學非無學者不成就。</p>
<p>此二十二根，幾善？幾不善？幾無記？</p>
<p>答：八善，八無記。六應分別，謂：</p>

<ul class="">
<li><p>意根：或善。或不善。或無記。</p>
<p>云何善？謂：善作意相應意根。</p>
<p>云何不善？謂：不善作意相應意根。</p>
<p>云何無記？謂：無記作意相應意根。</p>
</li>

<li><p>如意根；樂根、苦根、喜根、捨根，亦爾。</p>
</li>

<li><p>憂根：或善，或不善。</p>
<p>云何善？謂：善作意相應憂根。</p>
<p>云何不善？謂：不善作意相應憂根。</p>
</li>
</ul><p>此二十二根，幾有異熟？幾無異熟？</p>
<p>答：一有異熟，十一無異熟。十應分別，謂：</p>

<ul class="">
<li><p>意根：或有異熟，或無異熟。</p>
<p>云何有異熟？謂：不善、善有漏意根。</p>
<p>云何無異熟？謂：無記無漏意根。</p>
</li>

<li><p>如意根；樂根、喜根、捨根，亦爾。</p>
</li>

<li><p>苦根：或有異熟，或無異熟。</p>
<p>云何有異熟？謂：善、不善苦根。</p>
<p>云何無異熟？謂：無記苦根。</p>
</li>

<li><p>信根、精進根、念根、定根、慧根：或有異熟，或無異熟。</p>
<p>云何有異熟？謂：有漏信等五根。</p>
<p>云何無異熟？謂：無漏信等五根。</p>
</li>
</ul><p>此二十二根，幾見所斷？幾修所斷？幾不斷？</p>
<p>答：九修所斷，三不斷。十應分別，謂：</p>

<ul class="">
<li><p>意根：或見所斷，或修所斷，或不斷。</p>
<p>云何見所斷？謂：意根，隨信、隨法行，現觀邊忍所斷。</p>
<p>此復云何？謂：見所斷八十八隨眠，相應意根。</p>
<p>云何修所斷？謂：意根，學見迹，修所斷。</p>
<p>此復云何？謂：修所斷十隨眠，相應意根，及不染污有漏意根。</p>
<p>云何不斷？謂：無漏意根。</p>
</li>

<li><p>如意根；捨根，亦爾。</p>
</li>

<li><p>樂根：或見所斷，或修所斷，或不斷。</p>
<p>云何見所斷？謂：樂根，隨信、隨法行，現觀邊忍所斷。</p>
<p>此復云何？謂：見所斷二十八隨眠，相應樂根。</p>
<p>云何修所斷？謂：樂根，學見迹，修所斷。</p>
<p>此復云何？謂：修所斷五隨眠，相應樂根，及不染污有漏樂根。</p>
<p>云何不斷？謂：無漏樂根。</p>
</li>

<li><p>喜根：或見所斷，或修所斷，或不斷。</p>
<p>云何見所斷？謂：喜根，隨信、隨法行，現觀邊忍所斷。</p>
<p>此復云何？謂：見所斷五十二隨眠，相應喜根。</p>
<p>云何修所斷？謂：喜根，學見迹，隨所斷。</p>
<p>此復云何？謂：修所斷六隨眠，相應喜根，及不染污有漏喜根。</p>
<p>云何不斷？謂：無漏喜根。</p>
</li>

<li><p>憂根：或見所斷，或修所斷。</p>
<p>云何見所斷？謂：憂根，隨信、隨法行，現觀邊忍所斷。</p>
<p>此復云何？謂：見所斷十六隨眠，相應憂根。</p>
<p>云何修所斷？謂：憂根，學見迹，修所斷。</p>
<p>此復云何？謂：修所斷二隨眠，相應憂根，及不染污憂根。</p>
</li>

<li><p>信根、精進根、念根、定根、慧根：或修所斷，或不斷。</p>
<p>云何修所斷？謂：有漏信等五根。</p>
<p>云何不斷？謂：無漏信等五根。</p>
</li>
</ul><p>此二十二根，幾見苦所斷？幾見集所斷？幾見滅所斷？幾見道所斷？幾修所斷？幾不斷？</p>
<p>答：九修所斷，三不斷。十應分別。謂：</p>

<ul class="">
<li><p>意根：或見苦所斷，或見集、見滅、見道所斷，或修所斷，或不斷。</p>
<p>云何見苦所斷？謂：意根，隨信、隨法行。苦現觀邊忍所斷。</p>
<p>此復云何？謂：見苦所斷二十八隨眠，相應意根。</p>
<p>云何見集所斷？謂：意根，隨信、隨法行。集現觀邊忍所斷。</p>
<p>此復云何？謂：見集所斷十九隨眠，相應意根。</p>
<p>云何見滅所斷？謂：意根，隨信、隨法行。滅現觀邊忍所斷。</p>
<p>此復云何？謂：見滅所斷十九隨眠，相應意根。</p>
<p>云何見道所斷？謂：意根，隨信、隨法行。道現觀邊忍所斷。</p>
<p>此復云何？謂：見道所斷二十二隨眠，相應意根。</p>
<p>云何修所斷？謂：意根，學見迹，修所斷。</p>
<p>此復云何？謂：修所斷十隨眠，相應意根。及不染污有漏意根。</p>
<p>云何不斷？謂：無漏意根。</p>
</li>

<li><p>如意根。捨根，亦爾。</p>
</li>

<li><p>樂根：或見苦所斷，或見集、見滅、見道所斷，或修所斷，或不斷。</p>
<p>云何見苦所斷？謂：樂根，隨信、隨法行。苦現觀邊忍所斷。此復云何？謂：見苦所斷九隨眠，相應樂根。</p>
<p>云何見集所斷？謂：樂根，隨信、隨法行。集現觀邊忍所斷。</p>
<p>此復云何？謂：見集所斷六隨眠，相應樂根。</p>
<p>云何見滅所斷？謂：樂根，隨信、隨法行。滅現觀邊忍所斷。</p>
<p>此復云何？謂：見滅所斷六隨眠，相應樂根。</p>
<p>云何見道所斷？謂：樂根，隨信、隨法行。道現觀邊忍所斷。</p>
<p>此復云何？謂：見道所斷七隨眠，相應樂根。</p>
<p>云何修所斷？謂：樂根，學見迹，修所斷。</p>
<p>此復云何？謂：修所斷五隨眠，相應樂根。及不染污有漏樂根。</p>
<p>云何不斷？謂：無漏樂根。</p>
</li>

<li><p>喜根：或見苦所斷，或見集、見滅、見道所斷，或修所斷，或不斷。</p>
<p>云何見苦所斷？謂：喜根，隨信、隨法行。苦現觀邊忍所斷。</p>
<p>此復云何？謂：見苦所斷十七隨眠，相應喜根。</p>
<p>云何見集所斷？謂：喜根，隨信、隨法行。集現觀邊忍所斷。</p>
<p>此復云何？謂：見集所斷十一隨眠，相應喜根。</p>
<p>云何見滅所斷？謂：喜根，隨信、隨法行。滅現觀邊忍所斷。</p>
<p>此復云何？謂：見滅所斷十一隨眠，相應喜根。</p>
<p>云何見道所斷？謂：喜根，隨信、隨法行。道現觀邊忍所斷。</p>
<p>此復云何？謂：見道所斷十三隨眠，相應喜根。</p>
<p>云何修所斷？謂：喜根，學見迹，修所斷。</p>
<p>此復云何？謂：修所斷六隨眠，相應喜根。及不染污有漏喜根。</p>
<p>云何不斷？謂：無漏喜根。</p>
</li>

<li><p>憂根：或見苦所斷，或見集、見滅、見道所斷，或修所斷。</p>
<p>云何見苦所斷？謂：憂根，隨信、隨法行。苦現觀邊忍所斷。</p>
<p>此復云何？謂：見苦所斷四隨眠，相應憂根。</p>
<p>云何見集所斷？謂：憂根，隨信、隨法行。集現觀邊忍所斷。</p>
<p>此復云何？謂：見集所斷四隨眠，相應憂根。</p>
<p>云何見滅所斷？謂：憂根，隨信、隨法行。滅現觀邊忍所斷。</p>
<p>此復云何？謂：見滅所斷四隨眠，相應憂根。</p>
<p>云何見道所斷？謂：憂根，隨信、隨法行。道現觀邊忍所斷。</p>
<p>此復云何？謂：見道所斷四隨眠，相應憂根。</p>
<p>云何修所斷？謂：憂根，學見迹，修所斷。</p>
<p>此復云何？謂：修所斷二隨眠，相應憂根。及不染污憂根。</p>
</li>

<li><p>信等五根：或修所斷，或不斷。</p>
<p>云何修所斷？謂：有漏信等五根。</p>
<p>云何不斷？謂：無漏信等五根。</p>
</li>
</ul><p>此二十二根，幾見？幾非見？</p>
<p>答：一見，十七非見。四應分別。</p>

<ul class="">
<li><p>慧根：或見，或非見。</p>
<p>云何見？謂：盡智、無生智所不攝，意識相應慧根。</p>
<p>云何非見？謂：餘慧根。</p>
</li>

<li><p>未知當知根：或見，或非見。</p>
<p>云何見？謂：未知當知根所攝慧根。</p>
<p>云何非見？謂：未知當知根所攝餘根。</p>
</li>

<li><p>如未知當知根：已知根，亦爾。</p>
</li>

<li><p>具知根：或見，或非見。</p>
<p>云何見？謂：盡智、無生智所不攝，具知根所攝慧根。</p>
<p>云何非見？謂：具知根所攝餘根。</p>
</li>
</ul><p>此二十二根，幾有尋有伺？幾無尋唯伺？幾無尋無伺？</p>
<p>答：二有尋有伺，八無尋無伺。十二應分別。</p>

<ul class="">
<li><p>意根：或有尋有伺，或無尋唯伺，或無尋無伺。</p>
<p>云何有尋有伺？謂：有尋有伺作意相應意根。</p>
<p>云何無尋唯伺？謂：無尋唯伺作意相應意根。</p>
<p>云何無尋無伺？謂：無尋無伺作意相應意根。</p>
</li>

<li><p>如意根；捨根、信根、精進根、念根、定根、慧根、未知當知根、已知根、具知根，亦爾。</p>
</li>

<li><p>樂根：或有尋有伺，或無尋無伺。</p>
<p>云何有尋有伺？謂：有尋有伺作意相應樂根。</p>
<p>云何無尋無伺？謂：無尋無伺作意相應樂根。</p>
</li>

<li><p>如樂根；喜根，亦爾。</p>
</li>
</ul><p>此二十二根，幾樂根相應？幾苦根相應？幾喜根相應？幾憂根相應？幾捨根相應？</p>
<p>答：樂根、喜根、捨根，九根少分相應。苦根、憂根，六根少分相應。</p>
<p>此二十二根，幾欲界繫？幾色界繫？幾無色界繫？幾不繫？</p>
<p>答：四欲界繫，三不繫。十五應分別。</p>

<ul class="">
<li><p>眼根：或欲界繫。或色界繫。</p>
<p>云何欲界繫？謂：欲界繫大種所造眼根。</p>
<p>云何色界繫？謂：色界繫大種所造眼根。</p>
</li>

<li><p>如眼根；耳根、鼻根、舌根、身根，亦爾。</p>
</li>

<li><p>命根：或欲界繫，或色界繫，或無色界繫。</p>
<p>云何欲界繫？謂：欲界繫壽。</p>
<p>云何色界繫？謂：色界繫壽。</p>
<p>云何無色界繫？謂：無色界繫壽。</p>
</li>

<li><p>意根：或欲界繫，或色界繫，或無色界繫，或不繫。</p>
<p>云何欲界繫？謂：欲界繫作意相應意根。</p>
<p>云何色界繫？謂：色界繫作意相應意根。</p>
<p>云何無色界繫？謂：無色界繫作意相應意根。</p>
<p>云何不繫？謂：無漏作意相應意根。</p>
</li>

<li><p>如意根；捨根、信根、精進根、念根、定根、慧根，亦爾。</p>
</li>

<li><p>樂根：或欲界繫，或色界繫，或不繫。</p>
<p>云何欲界繫？謂：欲界繫作意相應樂根。</p>
<p>云何色界繫？謂：色界繫作意相應樂根。</p>
<p>云何不繫？謂：無漏作意相應樂根。</p>
</li>

<li><p>如樂根；喜根，亦爾。</p>
</li>
</ul><p>此二十二根，幾因相應？</p>
<p>答：十四。</p>
<p>幾因不相應？</p>
<p>答：八。</p>
<p>幾因相應因不相應？</p>
<p>答：即前十四，少分因相應，少分因不相應。</p>
<p>幾非因相應非因不相應？</p>
<p>答：即前十四，少分非因相應，少分非因不相應。</p>
<p>此二十二根，幾緣有緣？</p>
<p>答：十三少分。</p>
<p>幾緣無緣？</p>
<p>答：一，十三少分。</p>
<p>幾緣有緣緣無緣？</p>
<p>答：即前十三少分。</p>
<p>幾非緣有緣非緣無緣？</p>
<p>答：八。</p>
<p>諸根此法，彼根異生耶？設根異生，彼根此法耶？</p>
<p>答：諸根此法，彼根非異生。諸根異生，彼根非此法。</p>
<p>色蘊攝幾根？</p>
<p>答：七。</p>
<p>受蘊攝幾根？</p>
<p>答：五，三少分。</p>
<p>想蘊攝幾根？</p>
<p>答：無。</p>
<p>行蘊攝幾根？</p>
<p>答：六，三少分。</p>
<p>識蘊攝幾根？</p>
<p>答：一，三少分。</p>
<p>善根，幾界、幾處、幾蘊攝？</p>
<p>答：八界，二處，三蘊。</p>
<p>唯善根，有幾界、幾處、幾蘊攝？</p>
<p>答：無。</p>
<p>不善根，幾界、幾處、幾蘊攝？</p>
<p>答：八界。二處。二蘊。</p>
<p>唯不善根，有幾界、幾處、幾蘊攝？</p>
<p>答：無。</p>
<p>有覆無記根，幾界、幾處、幾蘊攝？</p>
<p>答：六界，二處，二蘊。</p>
<p>唯有覆無記根，有幾界、幾處、幾蘊攝？</p>
<p>答：無。</p>
<p>無覆無記根，幾界、幾處、幾蘊攝？</p>
<p>答：十三界，七處，四蘊。</p>
<p>唯無覆無記根，有幾界、幾處、幾蘊攝？</p>
<p>答：五界，五處。</p>
<p>非蘊根法，幾界、幾處、幾蘊攝？</p>
<p>答：十三界，七處，四蘊。</p>
<p>唯根法，有幾界、幾處、幾蘊攝？</p>
<p>答：十二界，六處，二蘊。</p>
<p>非根法，幾界、幾處、幾蘊攝？</p>
<p>答：六界，六處，三蘊。</p>
<p>唯非根法，有幾界、幾處、幾蘊攝？</p>
<p>答：五界，五處，一蘊。</p>
<p>根非根法，幾界、幾處、幾蘊攝？</p>
<p>答：十八界，十二處，五蘊。</p>
<p>唯根非根法，有幾界、幾處、幾蘊攝？</p>
<p>答：一界，一處，二蘊。</p>
<p>頗根為緣生根耶？</p>
<p>答：生。</p>
<p>生非根耶？</p>
<p>答：生。</p>
<p>生根非根耶？</p>
<p>答：生。</p>
<p>頗非根為緣生非根耶？</p>
<p>答：生。</p>
<p>生根耶？</p>
<p>答：生。</p>
<p>生根非根耶？</p>
<p>答：生。</p>
<p>頗根非根為緣生根非根耶？</p>
<p>答：生。</p>
<p>生根耶？</p>
<p>答：生。</p>
<p>生非根耶？</p>
<p>答：生。</p>
<p>頗眼根為緣生眼根耶？</p>
<p>答：生。</p>
<p>生耳根乃至具知根耶？</p>
<p>答：生。</p>
<p>頗乃至具知根為緣生具知根耶？</p>
<p>答：生。</p>
<p>生眼根乃至已知根耶？</p>
<p>答：生。</p>
<p>眼根與眼根，為幾緣？與耳根乃至具知根，為幾緣？</p>
<p>乃至具知根與具知根，為幾緣？與眼根乃至已知根，為幾緣？</p>
<p>答：</p>
<p>眼根與眼根，為因、增上。</p>
<p>與餘色根、命根、苦根，為一增上。</p>
<p>與餘根，為所緣、增上。</p>
<p>如眼根；耳、鼻、舌根，亦爾。</p>
<p>身根與身根、女根、男根，為因、增上。</p>
<p>與餘色根、命根、苦根，為一增上。</p>
<p>與餘根，為所緣、增上。</p>
<p>女根與女根、身根，為因、增上。</p>
<p>與餘色根、命根、苦根，為一增上。</p>
<p>與餘根，為所緣、增上。</p>
<p>如女根；男根，亦爾。</p>
<p>命根與命根，為因、增上。</p>
<p>與七色根、苦根，為一增上。</p>
<p>與餘根，為所緣、增上。</p>
<p>意根與意根，為因、等無間、所緣、增上。</p>
<p>與七色根、命根，為因、增上。</p>
<p>與苦根，為因、等無間、增上，非所緣。</p>
<p>與餘根，為因、等無間、所緣、增上。</p>
<p>如意根；樂根、喜根、捨根、信根、精進根、念根、定根、慧根，亦爾。</p>
<p>苦根與苦根，為因、等無間、增上，非所緣。</p>
<p>與七色根、命根，為因、增上。</p>
<p>與三無漏根，為所緣、增上。</p>
<p>與餘根，為因、等無間、所緣、增上。</p>
<p>憂根與憂根，為因、等無間、所緣、增上。</p>
<p>與七色根、命根，為因、增上。</p>
<p>與苦根，為因、等無間、增上，非所緣。</p>
<p>與三無漏根，為所緣、增上。</p>
<p>與餘根，為因、等無間、所緣、增上。</p>
<p>未知當知根與未知當知根，為因、等無間、所緣、增上。</p>
<p>與具知根，為因、所緣、增上，非等無間。</p>
<p>與七色根、命根、苦根，為一增上。</p>
<p>與憂根，為所緣、增上。</p>
<p>與餘根，為因、等無間、所緣、增上。</p>
<p>已知根與已知根，為因、等無間、所緣、增上。</p>
<p>與七色根、命根、苦根，為一增上。</p>
<p>與憂根、未知當知根，為所緣、增上。</p>
<p>與餘根，為因、等無間、所緣、增上。</p>
<p>具知根與具知根，為因、等無間、所緣、增上。</p>
<p>與七色根、命根、苦根，為一增上。</p>
<p>與憂根、未知當知根、已知根，為所緣、增上。</p>
<p>與餘根，為因、等無間、所緣、增上。</p>

<p class='juan'>說一切有部發智論卷第十四</p></div></div>
</div><!-- end of div[@id='body'] -->
</body></html>