<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<p class='juan'><a id='mulu32' />阿毘達磨發智論卷第九</p><p class="byline">尊者迦多衍尼子造</p><p class="byline">三藏法師玄奘奉　詔譯</p>
<p class='h2'>智蘊第三中修智納息第四之二</p><p>若修苦智，亦集智耶？</p>
<p>答：應作四句。</p>

<ul class="">
<li><p>有修苦智非集智。謂：</p>
<p>入現觀苦法、類智時。</p>
<p>學見迹阿羅漢，已得苦智現在前時。</p>
</li>

<li><p>有修集智非苦智。謂：</p>
<p>入現觀集法、類智時。</p>
<p>學見迹阿羅漢，已得集智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀滅法、類智，道法智時。</p>
<p>學見迹阿羅漢，已得無漏智現在前，非苦、集智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生，染污心、無記心、無想定、滅定、無想天、無漏忍時。</p>
</li>
</ul><p>若修苦智，亦滅智耶？</p>
<p>答：應作四句。</p>

<ul class="">
<li><p>有修苦智非滅智。謂：</p>
<p>入現觀苦法、類智時。</p>
<p>學見迹阿羅漢，已得苦智現在前時。</p>
</li>

<li><p>有修滅智非苦智。謂：</p>
<p>入現觀滅法、類智時。</p>
<p>學見迹阿羅漢，已得滅智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀集法、類智，道法智時。</p>
<p>學見迹阿羅漢，已得無漏智現在前，非苦、滅智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生染污心、無記心。無想定、滅定。無想天。無漏忍時。</p>
</li>
</ul><p>若修苦智，亦道智耶？</p>
<p>答：應作四句。</p>

<ul class="">
<li><p>有修苦智非道智。謂：</p>
<p>入現觀苦法、類智時。</p>
<p>學見迹阿羅漢，已得苦智現在前時。</p>
</li>

<li><p>有修道智非苦智。謂：</p>
<p>入現觀道法智時。</p>
<p>學見迹阿羅漢，已得道智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀集、滅法、類智時。</p>
<p>學見迹阿羅漢，已得無漏智現在前，非苦、道智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生染污心、無記心。無想定、滅定。無想天。無漏忍時。</p>
</li>
</ul><p>若修集智，亦滅智耶？</p>
<p>答：應作四句。</p>

<ul class="">
<li><p>有修集智非滅智。謂：</p>
<p>入現觀集法、類智時。</p>
<p>學見迹阿羅漢，已得集智現在前時。</p>
</li>

<li><p>有修滅智非集智。謂：</p>
<p>入現觀滅法、類智時。</p>
<p>學見迹阿羅漢，已得滅智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦法、類智，道法智時。</p>
<p>學見迹阿羅漢，已得無漏智現在前，非集、滅智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生染污心、無記心。無想定、滅定。無想天。無漏忍時。</p>
</li>
</ul><p>若修集智，亦道智耶？</p>
<p>答：應作四句。</p>

<ul class="">
<li><p>有修集智非道智。謂：</p>
<p>入現觀集法、類智時。</p>
<p>學見迹阿羅漢，已得集智現在前時。</p>
</li>

<li><p>有修道智非集智。謂：</p>
<p>入現觀道法智時。</p>
<p>學見迹阿羅漢，已得道智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、滅法、類智時。</p>
<p>學見迹阿羅漢，已得無漏智現在前，非集、道智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生染污心、無記心。無想定、滅定。無想天。無漏忍時。</p>
</li>
</ul><p>若修滅智亦道智耶？</p>
<p>答：應作四句。</p>

<ul class="">
<li><p>有修滅智非道智。謂：</p>
<p>入現觀滅法、類智時。</p>
<p>學見迹阿羅漢，已得滅智現在前時。</p>
</li>

<li><p>有修道智非滅智。謂：</p>
<p>入現觀道法智時。</p>
<p>學見迹阿羅漢，已得道智現在前時。</p>
</li>

<li><p>有俱修。謂：</p>
<p>入現觀道類智時。</p>
<p>學見迹阿羅漢，未得無漏智現在前時。</p>
<p>未得世俗智現在前，能俱修時。</p>
</li>

<li><p>有俱不修。謂：</p>
<p>入現觀苦、集法、類智時。</p>
<p>學見迹阿羅漢，已得無漏智現在前，非滅、道智時。</p>
<p>已得世俗智現在前時。</p>
<p>未得世俗智現在前，俱不修時。</p>
<p>一切異生染污心、無記心。無想定、滅定。無想天。無漏忍時。</p>
</li>
</ul><p>法智乃至道智，於八智中一一緣幾智耶？</p>
<p>答：法智——緣七智，除類智。</p>
<p>類智——緣七智，除法智。</p>
<p>他心智、世俗智——俱緣八智。</p>
<p>苦智、集智——俱緣二智。謂：他心、世俗智。</p>
<p>滅智——不緣智。</p>
<p>道智——緣七智，除世俗智。</p>
<p>法智乃至道智，自他相望為幾緣耶？</p>
<p>答：法智與法智——為四緣。</p>
<p>與類智——為三緣，除所緣。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為三緣，除因。</p>
<p>與苦、集、滅智——為三緣，除所緣。</p>
<p>與道智——為四緣。</p>
<p>類智與類智——為四緣。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為三緣，除因。</p>
<p>與苦、集、滅智——為三緣，除所緣。</p>
<p>與道智——為四緣。</p>
<p>與法智——為三緣，除所緣。</p>
<p>他心智與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為四緣。</p>
<p>與苦、集智——為四緣。</p>
<p>若與彼為因——非所緣。</p>
<p>若與彼為所緣——非因。</p>
<p>與滅智——為三緣，除所緣。</p>
<p>與道、法類智——為四緣。</p>
<p>世俗智與世俗智——為四緣。</p>
<p>與苦、集智——為三緣，除因。</p>
<p>與滅、道智——為二緣。謂：等無間、增上。</p>
<p>與法、類智——為三緣，除因。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>苦智與苦智，及集、滅智——為三緣，除所緣。</p>
<p>與道、法、類智——為四緣。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為三緣，除因。</p>
<p>集智與集智，及滅智——為三緣，除所緣。</p>
<p>與道、法、類智——為四緣。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為三緣，除因。</p>
<p>與苦智——為三緣，除所緣。</p>
<p>滅智與滅智——為三緣，除所緣。</p>
<p>與道、法、類智——為四緣。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為三緣，除因。</p>
<p>與苦、集智——為三緣，除所緣。</p>
<p>道智與道智，及法、類智——為四緣。</p>
<p>與他心智——為四緣。</p>
<p>若與彼為因、等無間——非所緣。</p>
<p>若與彼為所緣——非因、等無間。</p>
<p>與世俗智——為三緣，除因。</p>
<p>與苦、集、滅智——為三緣，除所緣。</p>
<p>諸結欲界繫，彼結法智斷耶？</p>
<p>答：應作四句。</p>

<ul class="">
<li><p>有結欲界繫非法智斷。謂：欲界結——或忍斷。或餘智斷。或不斷。</p>
</li>

<li><p>有結法智斷非欲界繫。謂：色、無色界結——法智斷。</p>
</li>

<li><p>有結欲界繫亦法智斷。謂：欲界結——法智斷。</p>
</li>

<li><p>有結非欲界繫亦非法智斷。謂：色、無色界結——或忍斷。或餘智斷。或不斷。</p>
</li>
</ul><p>諸結色、無色界繫，彼結類智斷耶？</p>
<p>答：諸結類智斷，彼結色、無色界繫。</p>
<p>有結色、無色界繫，非類智斷。謂：色、無色界結——或忍斷。或餘智斷。或不斷。</p>
<p>諸結見苦所斷，彼結苦智斷耶？</p>
<p>答：諸結見苦所斷，彼結非苦智斷——或忍斷。或餘智斷。或不斷。</p>
<p>設結苦智斷，彼結見苦所斷耶？</p>
<p>答：諸結苦智斷，彼繫非見苦所斷——見修所斷。</p>
<p>諸結見集、滅、道所斷，彼結集、滅、道智斷耶？</p>
<p>答：諸結見集、滅、道所斷，彼結非集、滅、道智斷——或忍斷。或餘智斷。或不斷。</p>
<p>設結集、滅、道智斷，彼結見集、滅、道所斷耶？</p>
<p>答：諸結集、滅、道智斷，彼結非見集、滅、道所斷——是修所斷。</p>
<p>諸結法智斷，彼結滅，法智作證耶？</p>
<p>答：諸結法智斷，彼結滅法智作證。</p>
<p>有結滅法智作證，彼結非法智斷。謂：或忍斷。或餘智斷。彼結滅法智作證。</p>
<p>諸結類智斷，彼結滅類智作證耶？</p>
<p>答：諸結類智斷。彼結滅類智作證。</p>
<p>有結滅類智作證。彼結非類智斷。謂：或忍斷。或餘智斷。彼結滅類智作證。</p>
<p>諸結苦智斷，彼結滅苦智作證耶？</p>
<p>答：諸結苦智斷，彼結滅苦智作證。</p>
<p>有結滅苦智作證，彼結非苦智斷。謂：或忍斷。或餘智斷。彼結滅苦智作證。</p>
<p>諸結集、滅、道智斷，彼結滅（集、滅、道）智作證耶？</p>
<p>答：諸結集、滅、道智斷，彼結滅（集、滅、道）智作證。</p>
<p>有結滅（集、滅、道）智作證，彼結非集、滅、道智斷。謂：或忍斷。或餘智斷。彼結滅（集、滅、道）智作證。</p>
<p>眼根乃至無色界，修所斷無明隨眠，於十智中，幾智知耶？</p>
<p>答：眼根——七智知。除他心、滅、道智。</p>
<p>耳、鼻、舌、身、命根，亦爾。</p>
<p>女根——六智知。除類、他心、滅、道智。</p>
<p>男根——亦爾。</p>
<p>意根——九智知。除滅智。</p>
<p>樂、喜、捨、信等五根——亦爾。</p>
<p>苦根——七智知。除類、滅、道智。</p>
<p>憂根——亦爾。</p>
<p>三無漏根——七智知。除苦、集、滅智。</p>
<p>眼、耳、鼻、舌、身、色、聲、觸界——七智知。除他心、滅、道智。</p>
<p>眼、耳、鼻、舌、身、色、聲、觸處，色取蘊、前五界，有見有對法，亦爾。</p>
<p>香、味界——六智知。除類、他心、滅、道智。</p>
<p>香、味處——亦爾。</p>
<p>眼、耳、身、識界——八智知。除滅、道智。</p>
<p>後四取蘊、識界、有漏法、無記、見修所斷法——亦爾。</p>
<p>鼻、舌識界——七智知。除類、滅、道智。</p>
<p>不善、欲界繫法——亦爾。</p>
<p>意界、意識界——九智知。除滅智。</p>
<p>意處、後四蘊，有為法，過去、未來、現在法——亦爾。</p>
<p>法界——十智知。</p>
<p>法處，無色、無見、無對法，善法——亦爾。</p>
<p>色蘊——八智知。除他心、滅智</p>
<p>有色法——亦爾。</p>
<p>無漏法——八智知。除苦、集智。</p>
<p>無斷法——亦爾。</p>
<p>無為法——六智知。除他心，苦、集、道智。</p>
<p>色界繫法——七智知。除法、滅、道智。</p>
<p>無色界繫法——六智知。除法、他心、滅、道智。</p>
<p>學、無學法——七智知。除苦、集、滅智。</p>
<p>非學非無學法——九智知。除道智。</p>
<p>苦、集諦——八智知。除滅、道智。</p>
<p>世俗智、三重三摩地——亦爾。</p>
<p>滅諦——六智知。除他心、苦、集、道智。</p>
<p>道諦——七智知。除苦、集、滅智。</p>
<p>苦、集、滅、道智，三三摩地——亦爾。</p>
<p>四靜慮——九智知。除滅智。</p>
<p>他心智——亦爾。</p>
<p>四無量——七智知。除法、滅、道智。</p>
<p>初三解脫、八勝處、前八遍處——亦爾。</p>
<p>下三無色——七智知。除法、他心、滅智。</p>
<p>第四、第五、第六解脫——亦爾。</p>
<p>第四無色——六智知。除法、他心、滅、道智。</p>
<p>第七、第八解脫，後二遍處——亦爾。</p>
<p>法智——六智知。除類、苦、集、滅智。</p>
<p>類智——六智知。除法、苦、集、滅智。</p>
<p>三結——八智知。除滅、道智。</p>
<p>無明漏，見、無明瀑流、軛，見、戒禁取，後二身繫，貪、慢結，後三順下分結，五見，眼、耳、身、意觸所生愛身，後四隨眠，愛、慢、無明、見取、疑結——亦爾。</p>
<p>三不善根——七智知。除類、滅、道智。</p>
<p>欲漏、瀑流、軛、取，前二身繫，五蓋，瞋、嫉、慳結，前二順下分結。</p>
<p>鼻舌觸所生愛身，欲貪、瞋恚隨眠，恚、嫉、慳結——亦爾。</p>
<p>有漏——七智知。除法、滅、道智。</p>
<p>有瀑流、軛，我語取，除無色貪餘四順上分結，有貪隨眠，亦爾。</p>
<p>無色貪——六智知。除法、他心、滅、道智。</p>
<p>欲界三十六隨眠——七智知。除類、滅、道智。</p>
<p>色界三十一隨眠——七智知。除法、滅、道智。</p>
<p>無色界三十一隨眠——六智知。除法、他心、滅、道智。</p>
<p>如說：</p>
<p>無常想，若習、若修、若多所作，能除一切欲貪、色貪、無色貪、掉舉、慢、無明。</p>
<p>此想當言幾智相應耶？</p>
<p>答：應言：</p>
<p>能除欲貪者——法智、苦智相應。</p>
<p>能除色、無色貪者——類智、苦智相應。</p>
<p>能除掉舉、慢、無明者——法智、類智、苦智相應。</p>
<p>此想當言有尋有伺？無尋唯伺？無尋無伺耶？</p>
<p>答：應言：</p>
<p>能除欲貪者——有尋有伺。</p>
<p>能除色、無色貪，掉舉、慢、無明者——或有尋有伺。或無尋唯伺。或無尋無伺。</p>
<p>此想當言幾根相應耶？</p>
<p>答：應言：</p>
<p>能除欲貪者——捨根相應。</p>
<p>能除色、無色貪，掉舉、慢、無明者——樂、喜、捨根相應。</p>
<p>此想當言空？無願？無相俱耶？</p>
<p>答：應言：無願俱。</p>
<p>此想當言緣何界繫耶？</p>
<p>答：應言：</p>
<p>能除欲貪者——緣欲界繫。</p>
<p>能除色貪者——緣色界繫。</p>
<p>能除無色貪者——緣無色界繫。</p>
<p>能除掉舉、慢、無明者——緣三界繫。</p>
<p>如說：七處善三義觀，能於此法毘奈耶中速盡諸漏。云何為七？謂：如實知色、色集、色滅、趣色滅行，色味、色患、色出。如實知受、想、行、識——七，亦爾。</p>
<p>此智當言法智乃至道智耶？</p>
<p>答：應言：</p>
<p>如實知色——是四智。謂：法、類、世俗、苦智。</p>
<p>如實知色集——是四智。謂：法、類、世俗、集智。</p>
<p>如實知色滅——是四智。謂：法、類、世俗、滅智。</p>
<p>如實知趣色滅行是四智。謂：法、類、世俗、道智。</p>
<p>如實知色味——是四智。謂：法、類、世俗、集智。</p>
<p>如實知色患——是四智。謂：法、類、世俗、苦智。</p>
<p>如實知色出——是四智。謂：法、類、世俗、滅智。</p>
<p>如實知受、想、行、識七，亦爾。</p>
<p>色乃至識滅，色乃至識出，何差別耶？</p>
<p>答：若由此愛，諸色集起，彼斷名色滅。</p>
<p>若諸餘愛，緣色增廣，彼斷名色出。</p>
<p>復次！若由此業煩惱，諸色集起，彼斷名色滅。</p>
<p>若——餘業煩惱，緣色增廣，彼斷名色出。</p>
<p>復次！若由此愛及業煩惱，諸色集起，彼斷名色滅。</p>
<p>若諸餘愛及業煩惱，緣色增廣，彼斷名色出。</p>
<p>受、想、行、識滅、出，亦爾。是謂差別。</p>
</div>
<div class='div-other'><a id='mulu33' /><a id='mulu34' />
<p class='h2'>智蘊第三中七聖納息第五之一</p>
<div class="lg regular"><div class='lg-row'>七聖於五德　二成現三現</div>
<div class='lg-row'>相應事四門　此章願具說</div>
</div><p>隨信行乃至俱解脫，於八智幾成就？幾不成就？</p>
<p>答：隨信行於八智，或成就一、二、三、四、五、六、七、八。謂：</p>
<p>苦法智忍時——無他心智一，有他心智二。</p>
<p>苦法智、苦類智忍時——無他心智三，有他心智四。</p>
<p>苦類智、集法智忍時——無他心智四，有他心智五。</p>
<p>集法智乃至滅法智忍時——無他心智五，有他心智六。</p>
<p>滅法智乃至道法智忍時——無他心智六，有他心智七。</p>
<p>道法智、道類智忍時——無他心智七，有他心智八。</p>
<p>隨法行——亦爾。</p>
<p>信勝解於八智，或成就七、八。謂：無他心智七，有他心智八。</p>
<p>見至——亦爾。</p>
<p>身證、慧解脫、俱解脫——於八智皆成就。</p>
<p>隨信行乃至俱解脫，於八智成就過去幾？未來幾？現在幾？</p>
<p>答：隨信行於八智：</p>
<p>苦法智忍時：</p>

<ul class="">
<li><p>無他心智——過去、未來一，現在無。</p>
</li>

<li><p>有他心智——過去、未來二，現在無。</p>
</li>
</ul><p>苦法智時：</p>

<ul class="">
<li><p>無他心智——過去一，未來三，現在二。</p>
</li>

<li><p>有他心智——過去二，未來四，現在二。</p>
</li>
</ul><p>苦類智忍時：</p>

<ul class="">
<li><p>無他心智——過去、未來三，現在無。</p>
</li>

<li><p>有他心智——過去、未來四，現在無。</p>
</li>
</ul><p>苦類智時：</p>

<ul class="">
<li><p>無他心智——過去三，未來四，現在二。</p>
</li>

<li><p>有他心智——過去四，未來五，現在二。</p>
</li>
</ul><p>集法智忍時：</p>

<ul class="">
<li><p>無他心智——過去、未來四，現在無。</p>
</li>

<li><p>有他心智——過去、未來五，現在無。</p>
</li>
</ul><p>集法智時：</p>

<ul class="">
<li><p>無他心智——過去四，未來五，現在二。</p>
</li>

<li><p>有他心智——過去五，未來六，現在二。</p>
</li>
</ul><p>集類智忍時：</p>

<ul class="">
<li><p>無<span class="corr">他心</span>智——過去、未來五，現在無。</p>
</li>

<li><p>有他心智——過去、未來六，現在無。</p>
</li>
</ul><p>集類智時：</p>

<ul class="">
<li><p>無他心智——過去、未來五，現在二。</p>
</li>

<li><p>有他心智——過去、未來六，現在二。</p>
</li>
</ul><p>滅法智忍時：</p>

<ul class="">
<li><p>無他心智——過去、未來五，現在無。</p>
</li>

<li><p>有他心智——過去、未來六，現在無。</p>
</li>
</ul><p>滅法智時：</p>

<ul class="">
<li><p>無他心智——過去五，未來六，現在二。</p>
</li>

<li><p>有他心智——過去六，未來七，現在二。</p>
</li>
</ul><p>滅類智忍時：</p>

<ul class="">
<li><p>無他心智——過去、未來六，現在無。</p>
</li>

<li><p>有他心智——過去、未來七，現在無。</p>
</li>
</ul><p>滅類智時：</p>

<ul class="">
<li><p>無他心智——過去、未來六，現在二。</p>
</li>

<li><p>有他心智——過去、未來七，現在二。</p>
</li>
</ul><p>道法智忍時：</p>

<ul class="">
<li><p>無他心智——過去、未來六，現在無。</p>
</li>

<li><p>有他心智——過去、未來七，現在無。</p>
</li>
</ul><p>道法智時：</p>

<ul class="">
<li><p>無他心智——過去六，未來七，現在二。</p>
</li>

<li><p>有他心智——過去七，未來八，現在二。</p>
</li>
</ul><p>道類智忍時：</p>

<ul class="">
<li><p>無他心智——過去、未來七，現在無。</p>
</li>

<li><p>有他心智——過去、未來八，現在無。</p>
</li>
</ul><p>隨法行——亦爾。</p>
<p>信勝解於八智：</p>

<ul class="">
<li><p>無他心智——未來七。</p>
</li>

<li><p>有他心智——未來八，過去若已滅不失，現在若現在前。</p>
</li>
</ul><p>見至——亦爾。</p>
<p>身證、慧解脫、俱解脫於八智：皆未來八，過去若已滅不失，現在若現在前。</p>
<p>隨信行乃至俱解脫，法智乃至道智現在前時，幾智現在前耶？</p>
<p>答：</p>
<p>隨信行：</p>
<p>法智現在前時，二智現在前，謂：法、苦智二，法、集智二，法、滅智二，法、道智二。</p>
<p>類智現在前時，二智現在前，謂：類、苦智二，類、集智二，類、滅智二。</p>
<p>苦智現在前時，二智現在前，謂：苦、法智二，苦、類智二。</p>
<p>集智現在前時，二智現在前，謂：集、法智二，集、類智二。</p>
<p>滅智現在前時，二智現在前，謂：滅、法智二，滅、類智二。</p>
<p>道智現在前時，二智現在前，謂：道、法智二。</p>
<p>隨法行，亦爾。</p>
<p>信勝解：</p>
<p>法智現在前時，或二、三智現在前，謂：法、苦智二，法、集智二，法、滅智二，法、道智——非他心智二，是他心智三。</p>
<p>類智現在前時，或二、三智現在前，謂：類、苦智二，類、集智二，類、滅智二，類、道智——非他心智二，是他心智三。</p>
<p>他心智現在前時，或二、三智現在前，謂：他心、世俗智二，他心、道、法智三，他心、道、類智三。</p>
<p>世俗智現在前時，或一、二智現在前，謂：世俗智——非他心智一，是他心智二。</p>
<p>苦智現在前時，二智現在前，謂：苦、法智二，苦、類智二。</p>
<p>集智現在前時，二智現在前，謂：集、法智二，集、類智二。</p>
<p>滅智現在前時，二智現在前，謂：滅、法智二，滅、類智二。</p>
<p>道智現在前時，或二、三智現在前，謂：道、法智——非他心智二，是他心智三。道、類智——非他心智二，是他心智三。</p>
<p>見至、身證，亦爾。</p>
<p>慧解脫：</p>
<p>法智現在前時，或二、三智現在前，謂：</p>

<ul class="">
<li><p>法、苦智——非盡、無生智二，是盡或無生智三。</p>
</li>

<li><p>法、集智——非盡、無生智二，是盡或無生智三。</p>
</li>

<li><p>法、滅智——非盡、無生智二，是盡或無生智三。</p>
</li>

<li><p>法、道智——非盡、無生、他心智二。是盡或無生或他心智三。</p>
</li>
</ul><p>類智現在前時，或二、三智現在前，謂：</p>

<ul class="">
<li><p>類、苦智——非盡、無生智二，是盡或無生智三。</p>
</li>

<li><p>類、集智——非盡、無生智二，是盡或無生智三。</p>
</li>

<li><p>類、滅智——非盡、無生智二，是盡或無生智三。</p>
</li>

<li><p>類、道智——非盡、無生、他心智二，是盡或無生或他心智三。</p>
</li>
</ul><p>他心智現在前時，或二、三智現在前，謂：他心、世俗智二，他心、道、法智三，他心、道、類智三。</p>
<p>世俗智現在前，或一、二智現在前，謂：世俗智——非他心智一，是他心智二。</p>
<p>苦智現在前時，或二、三智現在前。</p>

<ul class="">
<li><p>苦、法智——非盡、無生智二，是盡或無生智三。</p>
</li>

<li><p>苦、類智——非盡、無生智二，是盡或無生智三。</p>
</li>
</ul><p>集智現在前時，或二、三智現在前，謂：</p>

<ul class="">
<li><p>集、法智——非盡、無生智二，是盡或無生智三。</p>
</li>

<li><p>集、類智——非盡、無生智二，是盡或無生智三。</p>
</li>
</ul><p>滅智現在前時，或二、三智現在前，謂：</p>

<ul class="">
<li><p>滅、法智——非盡、無生智二，是盡或無生智三。</p>
</li>

<li><p>滅、類智——非盡、無生智二，是盡或無生智三。</p>
</li>
</ul><p>道智現在前時，或二、三智現在前，謂：</p>

<ul class="">
<li><p>道、法智——非盡、無生、他心智二。是盡或無生或他心智三。</p>
</li>

<li><p>道、類智——非盡、無生、他心智二。是盡或無生或他心智三。</p>
</li>
</ul><p>俱解脫，亦爾。</p>
<p>隨信行乃至俱解脫，於三三摩地幾成就？幾不成就？</p>
<p>答：隨信行於三三摩地，滅法智忍——未已生，成就二；已生，成就三。</p>
<p>隨法行，亦爾。</p>
<p>信勝解乃至俱解脫，於三三摩地皆成就。</p>
<p>隨信行乃至俱解脫，於三三摩地成就過去幾？未來幾？現在幾？</p>
<p>答：隨信行於三三摩地，若依空入正性離生：</p>

<ul class="">
<li><p>苦法智忍時，——過去無，未來二，現在一。</p>
</li>

<li><p>苦法智乃至集法智忍時，過去一，未來二，現在一。</p>
</li>

<li><p>集法智乃至集類智時，——過去、未來一，現在一。</p>
</li>

<li><p>滅法智忍時，——過去二，未來三，現在一。</p>
</li>

<li><p>滅法智乃至道類智忍時，——過去、未來三，現在一。</p>
</li>
</ul><p>若依無願入正性離生：</p>

<ul class="">
<li><p>苦法智忍時，——過去無，未來二，現在一。</p>
</li>

<li><p>苦法智乃至集類智時，——過去一，未來二，現在一。</p>
</li>

<li><p>滅法智忍時，——過去一，未來三，現在一。</p>
</li>

<li><p>滅法智乃至道類智忍時，過去二，未來三，現在一。</p>
</li>
</ul><p>隨法行，亦爾。</p>
<p>信勝解乃至俱解脫，於三三摩地，皆未來三，過去若已滅不失，現在若現在前。</p>
<p>隨信行乃至俱解脫，空、無願、無相三摩地現在前時，幾智現在前耶？</p>
<p>答：隨信行</p>
<p>空——三摩地現在前時，或二，或無。謂：苦、法智二，苦、類智二，三忍時無。</p>
<p>無願三摩地現在前時，或二，或無。謂：苦、法智二，苦、類智二，集、法智二，集、類智二。道、法智二，六忍時無。</p>
<p>無相三摩地現在前時，或二，或無。謂：滅、法智二，滅、類智二，二忍時無。</p>
<p>隨法行，亦爾。</p>
<p>信勝解</p>
<p>空——三摩地現在前時，二智現在前，謂：苦、法智二，苦、類智二。</p>
<p>無願三摩地現在前時，或二，或三。謂：</p>
<p>苦、法智二，苦、類智二，集、法智二，集、類智二。</p>
<p>道、法智——非他心智二，是他心智三。</p>
<p>道、類智——非他心智二，是他心智三。</p>
<p>無相三摩地現在前時，二智現在前，謂：滅、法智二，滅、類智二。</p>
<p>見至、身證，亦爾。</p>
<p>慧解脫</p>
<p>空三摩地現在前時，二智現在前，謂：苦、法智二，苦、類智二。</p>
<p>無願三摩地現在前時，或二，或三。謂：</p>

<ul class="">
<li><p>苦、法智——非盡、無生智二。是盡或無生智三。</p>
</li>

<li><p>苦、類智——非盡、無生智二。是盡或無生智三。</p>
</li>

<li><p>集、法智——非盡、無生智二。是盡或無生智三。</p>
</li>

<li><p>集、類智——非盡、無生智二。是盡或無生智三。</p>
</li>

<li><p>道、法智——非盡、無生、他心智二。是盡或無生或他心智三。</p>
</li>

<li><p>道、類智——非盡、無生、他心智二。是盡或無生或他心智三。</p>
</li>
</ul><p>無相三摩地現在前時，或二，或三。謂：</p>

<ul class="">
<li><p>滅、法智——非盡、無生智二。是盡或無生智三。</p>
</li>

<li><p>滅、類智——非盡、無生智二。是盡或無生智三。</p>
</li>
</ul><p>俱解脫，亦爾。</p>
<p>隨信行乃至俱解脫，三無漏根、七覺支、八道支隨應現在前時，幾智現在前耶？</p>
<p>答：</p>
<p>隨信行：</p>
<p>未知當知根現在前時，或二，或無。謂：</p>
<p>苦、法智二，苦、類智二，集、法智二，集、類智二。滅、法智二，滅、類智二，道、法智二，八忍時無。</p>
<p>七覺支、八道支現在前時，亦爾。</p>
<p>如隨信行，隨法行，亦爾。</p>
<p>信勝解</p>
<p>已知根現在前時，或二，或三。謂：</p>
<p>苦、法智二，苦、類智二，集、法智二，集、類智二，滅、法智二，滅、類智二。</p>
<p>道、法智——非他心智二，是他心智三。道、類智——非他心智二，是他心智三。</p>
<p>七覺支、八道支現在前時，亦爾。</p>
<p>如信勝解，見至、身證，亦爾。</p>
<p>慧解脫</p>
<p>具知根現在前時，或二，或三。謂：</p>
<p>苦、法智——非盡、無生智二。是盡，或無生智三。</p>
<p>苦、類智——非盡、無生智二。是盡，或無生智三。</p>
<p>集、法智——非盡、無生智二。是盡，或無生智三。</p>
<p>集、類智——非盡、無生智二。是盡，或無生智三。</p>
<p>滅、法智——非盡、無生智二。是盡，或無生智三。</p>
<p>滅、類智——非盡、無生智二。是盡，或無生智三。</p>
<p>道、法智——非盡、無生、他心智二。是盡，或無生，或他心智三。</p>
<p>道、類智——非盡、無生、他心智二。是盡，或無生，或他心智三。</p>
<p>七覺支、七道支，亦爾。</p>
<p>正見現在前時，或二，或三。</p>
<p>苦、法智二，苦、類智二，集、法智二，集、類智二，滅、法智二，滅、類智二。</p>
<p>道、法智——非他心智二，是他心智三。道、類智——非他心智二，是他心智三。</p>
<p>如慧解脫，俱解脫，亦爾。</p>
<p>諸法法智相應，彼法類智相應耶？</p>
<p>答：不爾。</p>
<p>設法類智相應，彼法法智相應耶？</p>
<p>答：不爾。</p>
<p>對世俗智，亦爾。</p>
<p>諸法法智相應，彼法他心智相應耶？</p>
<p>答：應作四句。</p>

<ul class="">
<li><p>有法法智相應非他心智。謂：他心智所不攝法智相應法。</p>
</li>

<li><p>有法他心智相應非法智。謂：法智所不攝他心智相應法</p>
</li>

<li><p>有法法智相應亦他心智。謂：法智所攝他心智相應法。</p>
</li>

<li><p>有法非法智相應亦非他心智。謂：法智、他心智，及法智、他心智不攝、不相應諸餘心心所法、色、無為、心不相應行。</p>
</li>
</ul><p>對苦、集、滅、道智及正見，亦爾。</p>
<p>諸法法智相應，彼法空三摩地相應耶？</p>
<p>答：應作四句。</p>

<ul class="">
<li><p>有法法智相應非空。謂：法智相應空，及空不相應法智相應法。</p>
</li>

<li><p>有法空相應非法智。謂：空相應法智，及法智不相應空相應法。</p>
</li>

<li><p>有法法智相應亦空。謂：二相應法。</p>
</li>

<li><p>有法非法智相應亦非空。謂：法智不相應空，空不相應法智，及法智、空不攝、不相應諸餘心心所法、色、無為、心不相應行。</p>
</li>
</ul><p>對無願、無相、喜覺支、正思惟，亦爾。</p>
<p>諸法法智相應，彼法未知當知根相應耶？</p>
<p>答：應作四句。</p>

<ul class="">
<li><p>有法法智相應非未知當知根。謂：未知當知根所不攝法智相應法。</p>
</li>

<li><p>有法未知當知根相應非法智。謂：未知當知根所攝法智，及法智不攝、不相應未知當知根相應法。</p>
</li>

<li><p>有法法智相應亦未知當知根。謂：未知當知根所攝法智相應法。</p>
</li>

<li><p>有法非法智相應亦非未知當知根。謂：未知當知根所不攝法智，及法智未知當知根不攝、不相應諸餘心心所法、色、無為、心不相應行。</p>
</li>
</ul><p>對已知、具知根，亦爾。</p>
<p>諸法法智相應，彼法念覺支相應耶？</p>
<p>答：應作四句。</p>

<ul class="">
<li><p>有法法智相應非念。謂：法智相應念覺支。</p>
</li>

<li><p>有法念覺支相應非法智。謂：法智及法智不相應念覺支相應法。</p>
</li>

<li><p>有法法智相應亦念。謂：二相應法。</p>
</li>

<li><p>有法非法智相應亦非念。謂：法智不相應念覺支。及餘心心所法、色、無為、心不相應行。</p>
</li>
</ul><p>對精進、輕安、定、捨覺支，正精進、正念、正定，亦爾。</p>
<p>諸法法智相應，彼法擇法覺支相應耶？</p>
<p>答：諸法法智相應，亦擇法覺支。</p>
<p>有法擇法覺支相應非法智。謂：法智所不攝擇法覺支相應法。</p>
<p>如法智對後，類智對後，亦爾。</p>

<p class='juan'>說一切有部發智論卷第九</p></div></div>
</div><!-- end of div[@id='body'] -->
</body></html>