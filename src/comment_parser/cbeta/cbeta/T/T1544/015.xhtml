<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'>
<p class='juan'><a id='mulu54' />阿毘達磨發智論卷第十五</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu55' />
<p class='h2'>根蘊第六中有納息第二</p>
<div class="lg regular"><div class='lg-row'>得一遍知三　沙門果九節</div>
<div class='lg-row'>四智法類智　緣相應五門</div>
<div class='lg-row'>學無學根得　無間證四果</div>
<div class='lg-row'>幾根斷滅起　此章願具說</div>
</div><p>欲有相續，最初得幾業所生根？</p>
<p>答：卵生、胎生、濕生——得二。</p>
<p>化生——得六，或七，或八。</p>
<p>無形——六。</p>
<p>一形——七。</p>
<p>二形——八。</p>
<p>色有相續，最初得幾業所生根？</p>
<p>答：六。</p>
<p>無色有相續，最初得幾業所生根？</p>
<p>答：一。</p>
<p>頗思惟欲界繫法，遍知欲界耶？</p>
<p>答：遍知。</p>
<p>遍知色界耶？</p>
<p>答：不遍知。</p>
<p>遍知無色界耶？</p>
<p>答：不遍知。</p>
<p>頗思惟色界繫法，遍知色界耶？</p>
<p>答：遍知。</p>
<p>遍知欲界耶？</p>
<p>答：遍知。</p>
<p>遍知無色界耶？</p>
<p>答：不遍知。</p>
<p>頗思惟無色界繫法，遍知無色界耶？</p>
<p>答：遍知。</p>
<p>遍知欲界耶？</p>
<p>答：不遍知。</p>
<p>遍知色界耶？</p>
<p>答：遍知。</p>
<p>幾根遍知欲界？</p>
<p>答：世俗道七，無漏道八。</p>
<p>幾根遍知色界？</p>
<p>答：世俗道七，無漏道十。</p>
<p>幾根遍知無色界？</p>
<p>答：十一。</p>
<p>遍知欲界時，遍知幾根？</p>
<p>答：四。</p>
<p>遍知色界時，遍知幾根。答：五。</p>
<p>遍知無色界時，遍知幾根？</p>
<p>答：八。</p>
<p>幾根得預流果？</p>
<p>答：九。</p>
<p>幾根得一來果？</p>
<p>答：若倍離欲染，入正性離生者，九。</p>
<p>若從預流果，得一來果者，世俗道七，無漏道八。</p>
<p>幾根得不還果？</p>
<p>答：若已離欲染，入正性離生者，九。</p>
<p>若從一來果，得不還果者，世俗道七，無漏道八。</p>
<p>幾根得阿羅漢果？</p>
<p>答：十一。</p>
<p>得預流果，遍知幾根？</p>
<p>答：無。</p>
<p>得一來果，遍知幾根？</p>
<p>答：無。</p>
<p>得不還果，遍知幾根？</p>
<p>答：若已離欲染，入正性離生者，無。</p>
<p>若從一來果，得不還果者，四。</p>
<p>得阿羅漢果，遍知幾根？</p>
<p>答：八。</p>
<p>諸根得預流果，此根得彼果已，當言成就？當言不成就？</p>
<p>答：解脫道攝者，當言成就。無間道攝者，當言不成就。</p>
<p>諸根得一來果、不還果、阿羅漢果，此根得彼果已，當言成就？當言不成就？</p>
<p>答：解脫道攝者，當言成就。無間道攝者，當言不成就。</p>
<p>諸根得預流果，此根斷何界結？</p>
<p>答：色、無色界，或無。</p>
<p>此根何果攝？</p>
<p>答：預流果，或無。</p>
<p>諸根得一來果，此根斷何界結？</p>
<p>答：欲界，或色、無色界，或無。</p>
<p>此根何果攝？</p>
<p>答：一來果，或無。</p>
<p>諸根得不還果，此根斷何界結？</p>
<p>答：欲界，或色、無色界，或無。</p>
<p>此根何果攝？</p>
<p>答：不還果，或無。</p>
<p>諸根得阿羅漢果，此根斷何界結？</p>
<p>答：無色界，或無。</p>
<p>此根何果攝？</p>
<p>答：阿羅漢果，或無。</p>
<p>得預流果時，所捨諸根，此根斷何界結？</p>
<p>答：欲界，或色、無色界，或無。</p>
<p>此根何果攝？</p>
<p>答：無。</p>
<p>得一來果時，所捨諸根，此根斷何界結？</p>
<p>答：欲界，或色、無色界，或無。</p>
<p>此根何果攝？</p>
<p>答：預流果，或無。</p>
<p>得不還果時，所捨諸根，此根斷何界結？</p>
<p>答：欲界，或色、無色界，或無。</p>
<p>此根何果攝？</p>
<p>答：一來果，或無。</p>
<p>得阿羅漢果時，所捨諸根，此根斷何界結？</p>
<p>答：色界，或無色界，或無。</p>
<p>此根何果攝？</p>
<p>答：不還果，或無。</p>
<p>得預流果時，所得諸根，此根斷何界結？</p>
<p>答：無。</p>
<p>此根何果攝？</p>
<p>答：預流果，或無。</p>
<p>得一來果時，所得諸根，此根斷何界結？</p>
<p>答：無。</p>
<p>此根何果攝？</p>
<p>答：一來果，或無。</p>
<p>得不還果時，所得諸根，此根斷何界結？</p>
<p>答：無。</p>
<p>此根何果攝？</p>
<p>答：不還果，或無。</p>
<p>得阿羅漢果時，所得諸根，此根斷何界結？</p>
<p>答：無。</p>
<p>此根何果攝？</p>
<p>答：阿羅漢果，或無。</p>
<p>諸預流者，所成就根，此根斷何界結？</p>
<p>答：欲界，或無。</p>
<p>此根何果攝？</p>
<p>答：預流果，或無。</p>
<p>諸一來者，所成就根，此根斷何界結？</p>
<p>答：欲界，或無。</p>
<p>此根何果攝？</p>
<p>答：一來果，或無。</p>
<p>諸不還者，所成就根，此根斷何界結？</p>
<p>答：色界，或無色界，或無。</p>
<p>此根何果攝？</p>
<p>答：不還果，或無。</p>
<p>諸阿羅漢，所成就根，此根斷何界結？</p>
<p>答：無。</p>
<p>此根何果攝？</p>
<p>答：阿羅漢果，或無。</p>
<p>諸預流者，斷結諸根，此根斷何界結？</p>
<p>答：欲界。</p>
<p>此根何果攝？</p>
<p>答：無。</p>
<p>諸一來者，斷結諸根，此根斷何界結？</p>
<p>答：欲界。</p>
<p>此根何果攝？</p>
<p>答：無。</p>
<p>諸不還者，斷結諸根，此根斷何界結？</p>
<p>答：色界，或無色界。</p>
<p>此根何果攝？</p>
<p>答：無。</p>
<p>諸預流果，所攝諸根，此根斷何界結？</p>
<p>答：無。</p>
<p>諸一來果、不還果、阿羅漢果，所攝諸根，此根斷何界結？</p>
<p>答：無。</p>
<p>諸苦智，是於苦無漏智耶？設於苦無漏智，是苦智耶？</p>
<p>答：諸苦智，是於苦無漏智。</p>
<p>有於苦無漏智，非苦智。謂：於苦知集智。</p>
<p>諸集智，是於集無漏智耶？設於集無漏智，是集智耶？</p>
<p>答：諸集智，是於集無漏智。</p>
<p>有於集無漏智，非集智。謂：於集知苦智。</p>
<p>諸滅智，是於滅無漏智耶？</p>
<p>答：如是。</p>
<p>設於滅無漏智，是滅智耶？</p>
<p>答：如是。</p>
<p>諸道智，是於道無漏智耶？</p>
<p>答：如是。</p>
<p>設於道無漏智，是道智耶？</p>
<p>答：如是。</p>
<p>諸根無漏，緣欲界繫，此根法智相應耶？設根無漏法智相應，此根緣欲界繫耶？</p>
<p>答：應作四句。</p>

<ul class="">
<li><p>有根無漏緣欲界繫，此根非法智相應。謂：苦法智忍，及相應根苦法智。集法智忍，及相應根集法智。</p>
</li>

<li><p>有根無漏法智相應，此根不緣欲界繫。謂：滅、道法智相應根。</p>
</li>

<li><p>有根無漏緣欲界繫，此根亦法智相應。謂：苦、集法智相應根。</p>
</li>

<li><p>有根無漏不緣欲界繫，此根亦非法智相應。謂：</p>
<p>苦類智忍，苦類智。及二相應根。集類智忍，集類智，及二相應根。</p>
<p>滅法智忍，及相應根滅法智。滅類智忍，滅類智，及二相應根。</p>
<p>道法智忍，及相應根道法智。道類智忍，道類智，及二相應根。</p>
</li>
</ul><p>諸根無漏，緣色、無色界繫，此根類智相應耶？設根無漏，類智相應，此根緣色、無色界繫耶？</p>
<p>答：應作四句。</p>

<ul class="">
<li><p>有根無漏，緣色、無色界繫，此根非類智相應。謂：苦類智忍，及相應根苦類智。集類智忍，及相應根集類智。</p>
</li>

<li><p>有根無漏，類智相應，此根不緣色、無色界繫。謂：滅、道類智相應根。</p>
</li>

<li><p>有根無漏，緣色、無色界繫，此根亦類智相應。謂：苦、集類智相應根。</p>
</li>

<li><p>有根無漏，不緣色、無色界繫，此根亦非類智相應。謂：</p>
<p>苦法智忍，苦法智，及二相應根。集法智忍，集法智，及二相應根。</p>
<p>滅法智忍，滅法智，及二相應根。滅類智忍，及相應根滅類智。</p>
<p>道法智忍，道法智。及二相應根。道類智忍，及相應根道類智。</p>
</li>
</ul><p>法智，當言法智耶？當言類智、他心智、世俗智、苦智、集智、滅智、道智耶？</p>
<p>答：當言法智。或他心智、苦智、集智、滅智、道智。</p>
<p>當言有尋有伺、無尋唯伺、無尋無伺耶？</p>
<p>答：當言三種。</p>
<p>當言樂根相應、喜根相應、捨根相應耶？</p>
<p>答：當言三種。</p>
<p>當言空、無願、無相相應耶？</p>
<p>答：當言三種。</p>
<p>當言緣欲界繫、緣色界繫、緣無色界繫、緣不繫耶？</p>
<p>答：當言緣欲界繫，或不繫。</p>
<p>類智，當言類智耶？當言法智、他心智、世俗智、苦智、集智、滅智、道智耶？</p>
<p>答：當言類智，或他心智、苦智、集智、滅智、道智。</p>
<p>當言有尋有伺、無尋唯伺、無尋無伺耶？</p>
<p>答：當言三種。</p>
<p>當言樂根相應、喜根相應、捨根相應耶？</p>
<p>答：當言三種。</p>
<p>當言空、無願、無相相應耶？</p>
<p>答：當言三種。</p>
<p>當言緣欲界繫、緣色界繫、緣無色界繫、緣不繫耶？</p>
<p>答：當言緣色、無色界繫，或不繫。</p>
<p>時心解脫，當言學根得、無學根得、學無學根得耶？</p>
<p>答：當言學無學根得。</p>
<p>不動心解脫，當言學根得、無學根得、學無學根得耶？</p>
<p>答：若本得不動，當言學無學根得。若時解脫阿羅漢得不動，當言無學根得。</p>
<p>一切結盡，當言學根得、無學根得、學無學根得耶？</p>
<p>答：當言學無學根得。</p>
<p>以無間道證預流果，乃至阿羅漢果，此道：</p>
<p>當言法智相應，類智、他心智、世俗智、苦智、集智、滅智、道智相應耶？</p>
<p>當言有尋有伺、無尋唯伺、無尋無伺耶？</p>
<p>當言樂根、喜根、捨根相應耶？</p>
<p>當言空、無願、無相相應耶？</p>
<p>當言緣欲界繫、色界繫、無色界繫、不繫耶？</p>
<p>答：</p>

<ul class="">
<li><p>以無間道證預流果，此道當言：忍相應，有尋有伺，捨根相應，無願相應，緣不繫。</p>
</li>

<li><p>以無間道證一來果，若倍離欲染，入正性離生者，如證預流果說。</p>
</li>

<li><p>若從預流果，以世俗道證一來果，此道當言：世俗智相應，有尋有伺，捨根相應，緣欲界繫。</p>
</li>

<li><p>若從預流果，以無漏道證一來果，此道當言：法智相應。或苦智。或集智。或滅智。或道智相應。有尋有伺，捨根相應。或空，或無願，或無相相應。或緣欲界繫，或緣不繫。</p>
</li>

<li><p>以無間道證不還果，若已離欲染，入正性離生，此道當言：忍相應。或有尋有伺，或無尋唯伺，或無尋無伺。或樂根相應，或喜根相應，或捨根相應，無願相應，緣不繫。</p>
</li>

<li><p>若從一來果，以世俗道證不還果者，如以世俗道證一來果說。</p>
</li>

<li><p>若從一來果，以無漏道證不還果者，如以無漏道證一來果說。</p>
</li>

<li><p>以無間道證阿羅漢果，此道當言：或法智相應。或類智，或苦智，或集智，或滅智，或道智相應。或有尋有伺，或無尋唯伺，或無尋無伺。或樂根，或喜根，或捨根相應。或空，或無願，或無相相應。或緣無色界繫，或緣不繫。</p>
</li>
</ul><p>幾根永斷、滅起，得預流果？</p>
<p>答：無根永斷。七根滅起。一滅不起。一起不滅。得預流果。</p>
<p>幾根永斷、滅起，得一來果？</p>
<p>答：若倍離欲染，入正性離生者，如證預流果說。</p>
<p>若從預流果，以世俗道證一來果，無根永斷，七根滅起，得一來果。</p>
<p>若從預流果，以無漏道證一來果，無根永斷，八根滅起，得一來果。</p>
<p>幾根永斷、滅起，得不還果？</p>
<p>答：</p>

<ul class="">
<li><p>若已離欲染，入正性離生。無根永斷。七根滅起。一滅不起。一起不滅。得不還果。</p>
</li>

<li><p>若從一來果。以世俗道證不還果——</p>
<p>不入靜慮。四根永斷。七根滅起。得不還果。</p>
<p>若入靜慮。四根永斷。六根滅起。一滅不起。一起不滅。得不還果。</p>
</li>

<li><p>若從一來果。以無漏道。證不還果——</p>
<p>不入靜慮。四根永斷。八根滅起。得不還果。</p>
<p>若入靜慮。四根永斷。七根滅起。一滅不起。一起不滅。得不還果。</p>
</li>
</ul><p>幾根永斷、滅起，得阿羅漢果？</p>
<p>答：若依未至，證阿羅漢果。一根永斷。七根永斷滅起。一滅不起。一起不滅。得阿羅漢果。</p>
<p>如依未至；依靜慮中間、第四靜慮、三無色定，亦爾。</p>
<p>若依初靜慮，證阿羅漢果。二根永斷。六根永斷、滅起。一根滅起。一滅不起。一起不滅。得阿羅漢果。</p>
<p>如依初靜慮；依第二、第三靜慮，亦爾。</p>
</div>
<div class='div-other'><a id='mulu56' />
<p class='h2'>根蘊第六中觸納息第三</p>
<div class="lg regular"><div class='lg-row'>十六觸相攝　根相應成就</div>
<div class='lg-row'>遍知滅作證　此章願具說</div>
</div><p>有十六觸，謂：有對觸。增語觸。明觸。無明觸。非明非無明觸。愛觸。恚觸。順樂受觸。順苦受觸。順不苦不樂受觸。眼觸。耳觸。鼻觸。舌觸。身觸。意觸。</p>
<p>云何有對觸？——答：五識身相應觸。</p>
<p>云何增語觸？——答：意識身相應觸。</p>
<p>云何明觸？——答：無漏觸。</p>
<p>云何無明觸？——答：染污觸。</p>
<p>云何非明非無明觸？——答：不染有漏觸。</p>
<p>云何愛觸？——答：貪相應觸。</p>
<p>云何恚觸？——答：瞋相應觸。</p>
<p>云何順樂受觸？——答：樂受相應觸。</p>
<p>云何順苦受觸？——答：苦受相應觸。</p>
<p>云何順不苦不樂受觸？</p>
<p>答：不苦不樂受相應觸。</p>
<p>云何眼觸？——答：眼識身相應觸。</p>
<p>云何耳觸？——答：耳識身相應觸。</p>
<p>云何鼻觸？——答：鼻識身相應觸。</p>
<p>云何舌觸？——答：舌識身相應觸。</p>
<p>云何身觸？——答：身識身相應觸。</p>
<p>云何意觸？——答：意識身相應觸。</p>
<p>有對觸攝幾觸？乃至意觸攝幾耶？</p>
<p>答：有對觸——攝六觸全，——七觸少分。</p>
<p>增語觸——攝三觸全，——七觸少分。</p>
<p>明觸——攝明觸全，——四觸少分。</p>
<p>無明觸——攝三觸，全——十一觸少分。</p>
<p>非明非無明觸——攝非明非無明觸全，——十一觸少分。</p>
<p>愛觸——攝愛觸全，——十一觸少分。</p>
<p>恚觸——攝恚觸全，——十一觸少分。</p>
<p>順樂受觸——攝順樂受觸全，——十二觸少分。</p>
<p>順苦受觸——攝順苦受觸全，——十一觸少分。</p>
<p>順不苦不樂受觸——攝順不苦不樂受觸全，十三觸少分。</p>
<p>眼觸——攝眼觸全，——八觸少分。</p>
<p>如眼觸；耳、鼻、舌、身觸，亦爾。</p>
<p>意觸——攝三觸全，——七觸少分。</p>
<p>有對觸幾根相應？乃至意觸幾根相應耶？</p>
<p>答：有對觸——一根全，八根少分相應。</p>
<p>增語觸——五根全，八根少分相應。</p>
<p>明觸——三根全，九根少分相應。</p>
<p>無明觸——六根少分相應。</p>
<p>非明非無明觸——十一根少分相應。</p>
<p>愛觸——四根少分相應。</p>
<p>恚觸——四根少分相應。</p>
<p>順樂受觸——二根全，九根少分相應。</p>
<p>順苦受觸——二根全，六根少分相應。</p>
<p>順不苦不樂受觸——一根全，九根少分相應。</p>
<p>眼觸——九根少分相應。</p>
<p>如眼觸；耳、鼻、舌、身觸，亦爾。</p>
<p>意觸——五根全，八根少分相應。</p>
<p>諸根因有對觸，此根有對觸相應耶？設根有對觸相應，此根因有對觸耶？</p>
<p>答：諸根有對觸相應，此根因有對觸。</p>
<p>有根因有對觸，此根非有對觸相應：諸根因有對觸，餘觸相應。及異熟生無所緣。</p>
<p>如有對觸；除二觸，餘十三觸，亦爾。</p>
<p>諸根因明觸，此根明觸相應耶？</p>
<p>答：如是。</p>
<p>設根明觸相應，此根因明觸耶？</p>
<p>答：如是。</p>
<p>諸根因非明非無明觸，此根非明非無明觸相應耶？設根非明非無明觸相應，此根因非明非無明觸耶？</p>
<p>答：諸根非明非無明觸相應，此根因非明非無明觸。</p>
<p>有根因非明非無明觸，此根非非明非無明觸相應。謂：根因非明非無明觸。異熟生無所緣。</p>
<p>諸成就此類眼根，彼成就此類身根耶？設成就此類身根，彼成就此類眼根耶？</p>
<p>答：應作四句。</p>

<ul class="">
<li><p>有成就此類眼根，非此類身根。謂：生欲界，不得眼根，設得已失，得色界眼。</p>
</li>

<li><p>有成就此類身根，非此類眼根。謂：生欲界，不得眼根，設得已失，不得色界眼。</p>
</li>

<li><p>有成就此類眼根，亦此類身根。謂：生欲界，眼根已得不失；若生色界。</p>
</li>

<li><p>有非成就此類眼根，亦非此類身根。謂：生無色界。</p>
</li>
</ul><p>如眼根；耳根，亦爾。</p>
<p>諸成就此類鼻根，彼成就此類身根耶？設成就此類身根，彼成就此類鼻根耶？</p>
<p>答：若成就此類鼻根，彼成就此類身根。</p>
<p>有成就此類身根，不成就此類鼻根。謂：生欲界，不得鼻根，設得已失。</p>
<p>如鼻根；舌根，亦爾。</p>
<p>地獄成就幾根？傍生乃至諸無色，隨信行乃至俱解脫，成就幾根？</p>
<p>答：地獄。——極多十九。極少八。</p>
<p>傍生。——極多十九。極少十三。</p>
<p>鬼界，亦爾。</p>
<p>斷善根者。——極多十三。極少八。</p>
<p>邪定聚。——極多十九。極少八。</p>
<p>正定聚。——極多十九。極少十一。</p>
<p>不定聚。——極多十九。極少八</p>
<p>贍部洲。——極多十九。極少八。</p>
<p>毘提訶洲、瞿陀尼洲，亦爾。</p>
<p>俱盧洲。——極多十八。極少十三。</p>
<p>四大王眾天。——極多十九。極少十七。</p>
<p>三十三天、夜摩天、覩史多天、樂變化天、他化自在天，亦爾。</p>
<p>梵眾天。——極多十六。極少十五。</p>
<p>極光淨天，亦爾。</p>
<p>遍淨天。——極多十六。極少十四。</p>
<p>廣果天。——極多十六。極少十三。</p>
<p>中有。——極多十九。極少十三。</p>
<p>諸無色。——極多十一。極少八。</p>
<p>隨信行。——極多十九。極少十三。</p>
<p>隨法行，亦爾。</p>
<p>信勝解。——極多十九。極少十一。</p>
<p>見至，亦爾。</p>
<p>身證。——極多十八。極少十一。</p>
<p>慧解脫、俱解脫，亦爾。</p>
<p>眼根乃至慧根得遍知時，幾根得遍知耶？</p>
<p>答：眼根得遍知時，至離色染，——五根得遍知。</p>
<p>耳、鼻、舌、身根，——亦爾。</p>
<p>女根得遍知時，至離欲染，——四根得遍知。</p>
<p>男根、苦根、憂根，——亦爾。</p>
<p>命根得遍知時，至離無色染，——八根得遍知。</p>
<p>意根、捨根、信等五根，——亦爾。</p>
<p>樂根得遍知時，至離遍淨染，——即樂根得遍知。</p>
<p>喜根得遍知時，至<span class='corr'>離</span>極光淨染，即喜根得遍知。</p>
<p>眼根乃至慧根滅作證時，幾根滅作證耶？</p>
<p>答：眼根滅作證時，至離色染，——五根滅作證，至阿羅漢，——十九根滅作證。</p>
<p>耳、鼻、舌、身根，亦爾。</p>
<p>女根滅作證時，至離欲染，——四根滅作證，至阿羅漢，——十九根滅作證。</p>
<p>男根、苦根、憂根，亦爾。</p>
<p>命根滅作證時，至阿羅漢。——十九根滅作證。</p>
<p>意根、捨根、信等五根，亦爾。</p>
<p>樂根滅作證時，至離遍淨染，——即樂根滅作證，至阿羅漢，——十九根滅作證。</p>
<p>喜根滅作證時，至離極光淨染，即喜根滅作證，至阿羅漢，——十九根滅作證。</p>
</div>
<div class='div-other'><a id='mulu57' />
<p class='h2'>根蘊第六中等心納息第四</p>
<div class="lg regular"><div class='lg-row'>等心壽二定　無想攝相應</div>
<div class='lg-row'>界死生涅槃　此章願具說</div>
</div><p>一切有情心，當言等起、等住、等滅耶？</p>
<p>答：如是。</p>
<p>有貪心、離貪心，當言等起、等住、等滅耶？</p>
<p>答：如是。</p>
<p>有瞋、離瞋，有癡、離癡，略、散，下、舉，小、大，掉、不掉，不靜、靜，不定、定，不修、修，不解脫、解脫心，當言等起、等住、等滅耶？</p>
<p>答：如是。</p>
<p>壽當言隨心轉？不隨心轉耶？</p>
<p>答：不隨心轉。</p>
<p>當言隨相續轉？為一起便住耶？</p>
<p>答：若欲界有情，不住無想、滅盡、等至，當言隨相續轉。</p>
<p>若住無想、滅盡、等至，及色、無色界有情，當言一起便住。</p>
<p>住無想、滅盡、等至，壽當言轉？為住耶？</p>
<p>答：當言轉。</p>
<p>如世尊說：「人壽漸盡，如小河水。」</p>
<p>若諸有情，壽起便住，云何知彼壽漸盡耶？</p>
<p>答：由世盡、劫盡故。</p>
<p>入無想定，幾根滅？</p>
<p>答：七。</p>
<p>何繫，心心所滅？</p>
<p>答：色界繫。</p>
<p>出無想定，幾根現前？</p>
<p>答：七。</p>
<p>何繫，心心所現前？</p>
<p>答：色界繫。</p>
<p>入滅盡定，幾根滅？</p>
<p>答：七。</p>
<p>何繫，心心所滅？</p>
<p>答：無色界繫。</p>
<p>出滅盡定，幾根現前？</p>
<p>答：或七，或八。有漏心七，無漏心八。</p>
<p>何繫，心心所現前？</p>
<p>答：或無色界繫，或不繫。</p>
<p>生無想天，幾根滅？</p>
<p>答：八。</p>
<p>何繫，心心所滅？</p>
<p>答：色界繫。</p>
<p>幾根現前？</p>
<p>答：八。</p>
<p>何繫，心心所現前？</p>
<p>答：色界繫。</p>
<p>無想天沒，幾根滅？</p>
<p>答：八。</p>
<p>何繫，心心所滅？</p>
<p>答：色界繫。</p>
<p>幾根現前？</p>
<p>答：或八，或九，或十。無形八，一形九，二形十。</p>
<p>何繫，心心所現前？</p>
<p>答：欲界繫。</p>
<p>無想有情生時，當言有想耶？無想耶？</p>
<p>答：當言有想。</p>
<p>如世尊說：「彼諸有情，由想起故，從彼處沒。」</p>
<p>從彼沒時，彼想當言滅耶？不滅耶？</p>
<p>答：當言滅。</p>
<p>當言住何處，彼想滅耶？</p>
<p>答：當言即住彼處。</p>
<p>彼想當言善？為無記耶？</p>
<p>答：或善，或無記。</p>
<p>彼想幾隨眠隨增？</p>
<p>答：色界有漏緣。</p>
<p>幾結繫？</p>
<p>答：六。</p>
<p>如世尊說：「一切有情，皆由食住。」</p>
<p>無想有情，由何食住？</p>
<p>答：觸、意思、識。</p>
<p>眼根攝幾根？乃至具知根攝幾根？</p>
<p>答：眼根——攝眼根。</p>
<p>如眼根；耳、鼻、舌、命、苦、憂根，亦爾。</p>
<p>身根——攝三<span class='corr'>根</span>。</p>
<p>女根——攝女根，——身根少分。</p>
<p>如女根；男根，亦爾。</p>
<p>意根——攝意根，——三根少分。</p>
<p>如意根；樂、喜、捨根，信等五根，亦爾。</p>
<p>未知當知根——攝未知當知根，九根少分。</p>
<p>如未知當知根；已知根、具知根，亦爾。</p>
<p>信力乃至慧力，念等覺支乃至捨等覺支，正見乃至正定，法智乃至道智，空、無願、無相，攝幾根？</p>
<p>答：信力——攝一根，三根少分。</p>
<p>如信力；餘四力，亦爾。</p>
<p>念等覺支——攝四根少分。</p>
<p>如念等覺支；擇法、精進、喜、定等覺支，亦爾。</p>
<p>餘，——不攝根。</p>
<p>正見——攝四根少分。</p>
<p>如正見；正勤、念、定，亦爾。</p>
<p>餘，——不攝根。</p>
<p>法智——攝四根少分。</p>
<p>如法智；類智，苦、集、滅、道智，亦爾。</p>
<p>他心智——攝三根少分。世俗智——攝一根少分。</p>
<p>空——攝四根少分。</p>
<p>如空；無願、無相，亦爾。</p>
<p>意根幾根相應？乃至具知根幾根相應？</p>
<p>答：意根——十根，三根少分相應。</p>
<p>樂、喜、捨根——九根少分相應。</p>
<p>苦根、憂根——六根少分相應。</p>
<p>信根——四根，九根少分相應。</p>
<p>如信根；精進、念、定、慧根，亦爾。</p>
<p>未知當知根——與未知當知根，九根少分相應。</p>
<p>如未知當知根；已知根、具知根，亦爾。</p>
<p>信力乃至慧力，念等覺支乃至捨等覺支，正見乃至正定，法智乃至道智，空、無願、無相，幾根相應？</p>
<p>答：信力——四根，九根少分相應。</p>
<p>如信力；餘四力，亦爾。</p>
<p>念等覺支——十一根少分相應。</p>
<p>如念等覺支；擇法、精進、定等覺支，亦爾。</p>
<p>喜等覺支——九根少分相應。</p>
<p>安、捨等覺支——三根，九根少分相應。</p>
<p>正見——十一根少分相應。</p>
<p>如正見；正思惟、正勤、正定，亦爾。</p>
<p>餘——非根相應。</p>
<p>法智——十一根少分相應。</p>
<p>如法智；類智，苦、集、滅、道智，亦爾。</p>
<p>他心智——十根少分相應。</p>
<p>世俗智——二根，八根少分相應。</p>
<p>空、無願、無相——十一根少分相應。</p>
<p>欲界沒，生欲界時，幾根滅？</p>
<p>答：或四，或九；或八，或十三；或九，或十四；或十，或十五。</p>
<p>漸命終者：——無記心四，善心九。</p>
<p>頓命終者：若無形——無記心八，善心十三。</p>
<p>若一形——無記心九，善心十四。</p>
<p>若二形——無記心十，善心十五。</p>
<p>何繫，心心所滅？</p>
<p>答：欲界繫。</p>
<p>幾根現前？</p>
<p>答：或八，或九，或十。無形八，一形九，二形十。</p>
<p>何繫，心心所現前？</p>
<p>答：欲界繫。</p>
<p>欲界沒，生色界時，幾根滅？</p>
<p>答：或四，或九；或九，或十四。</p>
<p>漸命終者：無記心四，善心九。</p>
<p>頓命終者：無記心九，善心十四。</p>
<p>何繫，心心所滅？</p>
<p>答：欲界繫。</p>
<p>幾根現前？</p>
<p>答：八。</p>
<p>何繫，心心所現前？</p>
<p>答：色界繫。</p>
<p>欲界沒，生無色界時，幾根滅？</p>
<p>答：或四，或九；或九，或十四。如前說。</p>
<p>何繫，心心所滅？</p>
<p>答：欲界繫。</p>
<p>幾根現前？</p>
<p>答：三。</p>
<p>何繫，心心所現前？</p>
<p>答：無色界繫。</p>
<p>色界沒，生色界時，幾根滅？</p>
<p>答：或八，或十三。無記心八，善心十三。</p>
<p>何繫，心心所滅？</p>
<p>答：色界繫。</p>
<p>幾根現前？</p>
<p>答：八。</p>
<p>何繫，心心所現前？</p>
<p>答：色界繫。</p>
<p>色界沒，生欲界時，幾根滅？</p>
<p>答：或八，或十三。如前說。</p>
<p>何繫，心心所滅？</p>
<p>答：色界繫。</p>
<p>幾根現前？</p>
<p>答：或八，或九，或十。如前說。</p>
<p>何繫，心心所現前？</p>
<p>答：欲界繫。</p>
<p>色界沒，生無色界時，幾根滅？</p>
<p>答：或八，或十三。如前說。</p>
<p>何繫，心心所滅？</p>
<p>答：色界繫。</p>
<p>幾根現前？</p>
<p>答：三。</p>
<p>何繫，心心所現前？</p>
<p>答：無色界繫。</p>
<p>無色界沒，生無色界時，幾根滅？</p>
<p>答：或三，或八。無記心三，善心八。</p>
<p>何繫，心心所滅？</p>
<p>答：無色界繫。</p>
<p>幾根現前？</p>
<p>答：三。</p>
<p>何繫，心心所現前？</p>
<p>答：無色界繫。</p>
<p>無色界沒，生欲界時，幾根滅？</p>
<p>答：或三，或八。如前說。</p>
<p>何繫，心心所滅？</p>
<p>答：無色界繫。</p>
<p>幾根現前？</p>
<p>答：或八，或九，或十。如前說。</p>
<p>何繫，心心所現前？</p>
<p>答：欲界繫。</p>
<p>無色界沒，生色界時，幾根滅？</p>
<p>答：或三，或八。如前說。</p>
<p>何繫，心心所滅？</p>
<p>答：無色界繫。</p>
<p>幾根現前？</p>
<p>答：八。</p>
<p>何繫，心心所現在前？</p>
<p>答：色界繫。</p>
<p>阿羅漢般涅槃時，幾根最後滅？</p>
<p>答：或四，或九，或八，或三。</p>
<p>欲界——漸般涅槃者四。頓般涅槃者九。</p>
<p>色界——八。</p>
<p>無色界——三。</p>
</div>
<div class='div-other'><a id='mulu58' />
<p class='h2'>根蘊第六中一心納息第五</p>
<div class="lg regular"><div class='lg-row'>相應緣不離　不修修得根</div>
<div class='lg-row'>捨得未知根　五門辯二智</div>
<div class='lg-row'>初盡無生智　盡無生所緣</div>
<div class='lg-row'>七正互相應　此章願具說</div>
</div><p>諸法與心一起、一住、一滅，彼法與心相應耶？</p>
<p>答：若法與心相應，彼法與心一起、一住、一滅。</p>
<p>有法與心一起、一住、一滅，彼法非心相應。謂：隨心轉色，心不相應行。</p>
<p>諸法與心一起、一住、一滅，彼法與心一所緣耶？</p>
<p>答：若法與心一所緣，彼法與心一起、一住、一滅。</p>
<p>有法與心一起、一住、一滅，彼法非心一所緣。謂：隨心轉色，心不相應行。</p>
<p>諸法與心俱起，不離心，彼法與心俱住、俱滅，不離心耶？</p>
<p>答：欲、色界有情——</p>
<p>不住無想、滅盡定者：諸根大種與心俱起，不離心，與心俱住、俱滅，不離心。</p>
<p>若住無想、滅盡定者：彼便離心。</p>
<p>如說：「不修眼根，乃至身根。」</p>
<p>云何不修眼根，乃至身根？</p>
<p>答：若於眼根，未離貪，未離欲、潤、喜、渴。</p>
<p>又！無間道能盡色貪，彼於此道，未修、未安。</p>
<p>如不修眼根；不修耳、鼻、舌、身根，亦爾。</p>
<p>如說：「不修意根。」</p>
<p>云何不修意根？</p>
<p>答：若於意根，未離貪，未離欲、潤、喜、渴。</p>
<p>又！無間道能盡無色貪，彼於此道，未修、未安。</p>
<p>如說：「修眼根，乃至身根。」</p>
<p>云何修眼根乃至身根？</p>
<p>答：若於眼根，已離貪，已離欲潤喜渴。</p>
<p>又！無間道能盡色貪，彼於此道，已修、已安。</p>
<p>如修眼根；修耳、鼻、舌、身根，亦爾。</p>
<p>如說：「修意根。」</p>
<p>云何修意根？</p>
<p>答：若於意根，已離貪，已離欲潤喜渴。</p>
<p>又！無間道能盡無色貪，彼於此道，已修、已安。</p>
<p>諸不成就學根得學根，彼一切入正性離生耶？</p>
<p>答：若入正性離生，彼一切不成就學根得學根。</p>
<p>有不成就學根得學根，彼非入正性離生。謂：退阿羅漢果時。</p>
<p>諸不成就學根得學根，彼一切世第一法等無間耶？</p>
<p>答：若世第一法等無間，彼一切不成就學根得學根。</p>
<p>有不成就學根得學根，彼非世第一法等無間。謂：退阿羅漢果時。</p>
<p>諸捨無漏根得無漏根，彼一切從果至果耶？</p>
<p>答：若從果至果，彼一切捨無漏根得無漏根。</p>
<p>有捨無漏根得無漏根，彼非從果至果。謂：現觀邊道類智起時。若時解脫阿羅漢，練根作不動時。</p>
<p>諸捨無漏根得無漏根，彼一切無漏根滅、無漏根起耶？</p>
<p>答：應作四句。</p>

<ul class="">
<li><p>有捨無漏根得無漏根，彼非無漏根滅、無漏根起。謂：退阿羅漢、不還、一來果時。及以世俗道得一來、不還果時。</p>
</li>

<li><p>有無漏根滅、無漏根起，彼非捨無漏根得無漏根。謂：已得無漏根現前滅、起。</p>
</li>

<li><p>有捨無漏根得無漏根，彼亦無漏根滅、無漏根起。謂：現觀邊道類智起時。及以無漏道得一來、不還果時。得阿羅漢果時。時解脫阿羅漢，練根作不動時。</p>
</li>

<li><p>有非捨無漏根得無漏根，彼亦非無漏根滅、無漏根起。謂：除前相。</p>
</li>
</ul><p>諸未知當知根，彼一切於未現觀四聖諦能現觀耶？</p>
<p>答：應作四句。</p>

<ul class="">
<li><p>有未知當知根，彼非於未現觀四聖諦能現觀。謂：未知當知根在過去，或未來。</p>
</li>

<li><p>有於未現觀四聖諦能現觀，彼非未知當知根。謂：諸非根法，於未現觀四聖諦能現觀。</p>
</li>

<li><p>有未知當知根，彼亦於未現觀四聖諦能現觀。謂：未知當知根，於未現觀四聖諦能現觀。</p>
</li>

<li><p>有非未知當知根，彼亦非於未現觀四聖諦能現觀。謂：除前相。</p>
</li>
</ul><p>盡智當言盡智，乃至道智耶？</p>
<p>當言有尋有伺，乃至無尋無伺耶？</p>
<p>當言樂根，乃至捨根相應耶？</p>
<p>當言空，乃至無相相應耶？</p>
<p>當言緣欲界繫，乃至緣不繫耶？</p>
<p>如盡智；無生智、無學正見，亦爾！</p>
<p>答：盡智當言盡智。</p>
<p>或法、類智，或苦、集、滅、道智。</p>
<p>或有尋有伺，或無尋唯伺，或無尋無伺。</p>
<p>或樂根相應，或喜、捨根相應。</p>
<p>或無願相應，或無相相應。</p>
<p>或緣欲界繫，或緣色、無色界繫，或緣不繫。</p>
<p>如盡智；無生智，亦爾。</p>
<p>無學正見當言無學正見。</p>
<p>或法、類、他心智，或苦、集、滅、道智。</p>
<p>或有尋有伺，或無尋唯伺，或無尋無伺。</p>
<p>或樂根相應，或喜、捨根相應。</p>
<p>或空相應，或無願、無相相應。</p>
<p>或緣欲界繫，或緣色、無色界繫，或緣不繫。</p>
<p>諸最初盡智，彼一切無間道等無間耶？</p>
<p>答：如是。</p>
<p>設無間道等無間，彼一切盡智耶？</p>
<p>答：如是。</p>
<p>諸最初無生智，彼一切盡智等無間耶？</p>
<p>答：如是。</p>
<p>設盡智等無間，彼一切無生智耶？</p>
<p>答：或盡智，或無生智，或無學正見。</p>
<p>諸緣彼無間道起，即緣彼初盡智起耶？</p>
<p>答：若緣生無間道起，即緣彼初盡智起；若不緣生無間道起，即不緣彼初盡智起。</p>
<p>諸緣彼盡智起，即緣彼無生智起耶？</p>
<p>答：如是。</p>
<p>設緣彼無生智起，即緣彼盡智起耶？</p>
<p>答：如是。</p>
<p>諸法無學正見相應，彼法無學正思惟相應耶？</p>
<p>答：應作四句。</p>

<ul class="">
<li><p>有法無學正見相應，非無學正思惟。謂：無學正見相應正思惟。及無學正思惟不相應無學正見相應法。</p>
</li>

<li><p>有法無學正思惟相應，非無學正見。謂：無學正思惟相應正見。及無學正見不相應無學正思惟相應法。</p>
</li>

<li><p>有法無學正見、正思惟相應。謂：除無學正見相應正思惟。及除無學正思惟相應正見。諸餘無學正見、正思惟相應法。</p>
</li>

<li><p>有法非無學正見、正思惟相應。謂：無學正見不相應正思惟。無學正思惟不相應正見。及前所不攝心心所法，并色、無為、心不相應行。</p>
</li>
</ul><p>諸法無學正見相應，彼法無學正勤相應耶？</p>
<p>答：應作四句。</p>

<ul class="">
<li><p>有法無學正見相應，非無學正勤。謂：無學正見相應正勤。</p>
</li>

<li><p>有法無學正勤相應，非無學正見。謂：無學正見，及無學正見不相應無學正勤相應法。</p>
</li>

<li><p>有法無學正見、正勤相應。謂：除無學正見相應正勤，諸餘無學正見相應法。</p>
</li>

<li><p>有法非無學正見、正勤相應。謂：無學正見不相應正勤，及前所不攝心心所法，并色、無為，心不相應行。</p>
</li>
</ul><p>如對正勤；對正念、正定、正解脫，亦爾。</p>
<p>諸法無學正見相應，彼法非無學正智相應。諸法無學正智相應，彼法非無學正見相應。</p>
<p>諸法無學正思惟相應，彼法無學正勤相應耶？</p>
<p>答：應作四句。</p>

<ul class="">
<li><p>有法無學正思惟相應，非無學正勤。謂：無學正思惟相應正勤。</p>
</li>

<li><p>有法無學正勤相應，非無學正思惟。謂：無學正勤相應正思惟。及無學正思惟不相應無學正勤相應法。</p>
</li>

<li><p>有法無學正思惟、正勤相應。謂：除無學正思惟相應正勤，諸餘無學正思惟相應法。</p>
</li>

<li><p>有法非無學正思惟、正勤相應。謂：無學正思惟不相應正勤，及前所不攝心心所法，并色、無為、心不相應行。</p>
</li>
</ul><p>如對正勤；對正念、正定、正解脫，亦爾。</p>
<p>諸法無學正思惟相應，彼法無學正智相應耶？</p>
<p>答：應作四句。</p>

<ul class="">
<li><p>有法無學正思惟相應，非無學正智。謂：無學正思惟相應正智，及無學正智不相應無學正思惟相應法。</p>
</li>

<li><p>有法無學正智相應，非無學正思惟。謂：無學正智相應正思惟，及無學正思惟不相應無學正智相應法。</p>
</li>

<li><p>有法無學正思惟、正智相應。謂：除「無學正思惟相應正智，及除無學正智相應正思惟」，諸餘無學正思惟、正智相應法。</p>
</li>

<li><p>有法非無學正思惟、正智相應。謂：無學正思惟不相應無學正智，無學正智不相應無學正思惟。及前所不攝心心所法，并色、無為、心不相應行。</p>
</li>
</ul><p>諸法無學正勤相應，彼法無學正念相應耶？</p>
<p>答：應作四句。</p>

<ul class="">
<li><p>有法無學正勤相應，非無學正念。謂：無學正念。</p>
</li>

<li><p>有法無學正念相應，非無學正勤。謂：無學正勤。</p>
</li>

<li><p>有法無學正勤、正念相應。謂：除無學正勤、正念，諸餘無學正勤、正念相應法。</p>
</li>

<li><p>有法非無學正勤、正念相應。謂：前所不攝心心所法，并色、無為、心不相應行。</p>
</li>
</ul><p>如對正念；對正定、正解脫，亦爾。</p>
<p>諸法無學正勤相應，彼法無學正智相應耶？</p>
<p>答：應作四句。</p>

<ul class="">
<li><p>有法無學正勤相應，非無學正智。謂：無學正智，及無學正智不相應無學正勤相應法。</p>
</li>

<li><p>有法無學正智相應，非無學正勤。謂：無學正智相應正勤。</p>
</li>

<li><p>有法無學正勤、正智相應。謂：除無學正智相應正勤，諸餘無學正智相應法。</p>
</li>

<li><p>有法非無學正勤、正智相應。謂：無學正智不相應正勤，及前所不攝心心所法，并色、無為、心不相應行。</p>
</li>
</ul><p>如正勤；正念、正定，亦爾。</p>
<p>諸法無學正解脫相應，彼法無學正智相應耶？</p>
<p>答：應作四句。</p>

<ul class="">
<li><p>有法無學正解脫相應，非無學正智。謂：無學正智，及無學正智不相應無學正解脫相應法。</p>
</li>

<li><p>有法無學正智相應，非無學正解脫。謂：無學正智相應正解脫。</p>
</li>

<li><p>有法無學正解脫、正智相應。謂：除無學正智相應正解脫，諸餘無學正智相應法。</p>
</li>

<li><p>有法非無學正解脫、正智相應。謂：無學正智不相應正解脫，及前所攝心心所法，并色、無為、心不相應行。</p>
</li>
</ul>
<p class='juan'>說一切有部發智論卷第十五</p></div></div>
</div><!-- end of div[@id='body'] -->
</body></html>