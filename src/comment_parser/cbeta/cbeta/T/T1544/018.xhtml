<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'>
<p class='juan'><a id='mulu66' />阿毘達磨發智論卷第十八</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu67' />
<p class='h2'>定蘊第七中攝納息第三</p>
<div class="lg regular"><div class='lg-row'>攝可得相應　成不得捨退</div>
<div class='lg-row'>頓漸滅依定　此章願具說</div>
</div><p>十想。謂：無常想。無常苦想。苦無我想。死想。不淨想。厭食想。一切世間不可樂想。斷想。離想。滅想。</p>
<p>四靜慮。四無量。四無色。八解脫。八勝處。十遍處。八智。三三摩地。</p>
<p>無常想等，攝幾靜慮等耶？</p>
<p>答：無常想，攝四靜慮、四無色、四解脫。</p>
<p>如無常想；無常苦想、苦無我想、死想、斷想、離想、滅想，亦爾。</p>
<p>不淨想，攝第三、第四靜慮，初二解脫。</p>
<p>如不淨想；厭食想，亦爾。</p>
<p>一切世間不可樂想，攝第三、第四靜慮。</p>
<p>初靜慮等，攝幾靜慮等耶？</p>
<p>答：初靜慮，攝初靜慮、四無量、初二解脫、前四勝處、八智、三三摩地。</p>
<p>第二靜慮，攝第二靜慮、四無量、初二解脫、前四勝處、八智、三三摩地。</p>
<p>第三靜慮，攝第三靜慮、三無量、八智、三三摩地。</p>
<p>第四靜慮，攝第四靜慮、三無量、淨解脫、後四勝處、前八遍處、八智、三三摩地。</p>
<p>慈無量等，攝幾無量等耶？</p>
<p>答：慈攝慈世俗智，乃至捨攝捨世俗智。</p>
<p>空無邊處等，攝幾無色等耶？</p>
<p>答：空無邊處，攝空無邊處，及彼解脫，彼遍處，六智，三三摩地。</p>
<p>識無邊處，攝識無邊處，及彼解脫，彼遍處，六智，三三摩地。</p>
<p>無所有處，攝無所有處，及彼解脫，六智，三三摩地。</p>
<p>非想非非想處，攝非想非非想處，及彼解脫，滅想受解脫，世俗智。</p>
<p>初解脫等，攝幾解脫等耶？</p>
<p>答：初、第二、第三解脫，攝初、第二、第三解脫世俗智。</p>
<p>空無邊處解脫，攝空無邊處解脫，及彼遍處，六智，三三摩地。</p>
<p>識無邊處解脫，攝識無邊處解脫，及彼遍處，六智，三三摩地。</p>
<p>無所有處解脫，攝無所有處解脫，六智，三三摩地。</p>
<p>非想非非想處解脫，攝非想非非想處解脫，世俗智。</p>
<p>滅想受解脫，攝滅想受解脫。</p>
<p>初勝處等，攝幾勝處等耶？</p>
<p>答：初勝處，攝初勝處世俗智，乃至第八勝處，攝第八勝處世俗智。</p>
<p>初遍處等，攝幾遍處等耶？</p>
<p>答：初遍處，攝初遍處世俗智，乃至第十遍處，攝第十遍處世俗智。</p>
<p>法智等，攝幾智等耶？</p>
<p>答：法智，攝法智，五智少分。</p>
<p>類智，攝類智，五智少分。</p>
<p>他心智，攝他心智，四智少分。</p>
<p>世俗智，攝世俗智，一智少分。</p>
<p>苦智，攝苦智，二智少分。</p>
<p>集智，攝集智，二智少分。</p>
<p>滅智，攝滅智，三智少分。</p>
<p>道智，攝道智，三智少分。</p>
<p>空三摩地等，攝幾三摩地耶？</p>
<p>答：空攝空，無願攝無願，無相攝無相。</p>
<p>如攝；可得，亦爾。</p>
<p>無常想等，與幾靜慮等相應耶？</p>
<p>答：無常想，與四靜慮，四無色，四解脫，四智，一三摩地相應。</p>
<p>如無常想；無常苦想、苦無我想、死想、斷想、離想、滅想，亦爾。</p>
<p>不淨想，與後二靜慮，初二解脫，世俗智相應。</p>
<p>如不淨想；厭食想，亦爾。</p>
<p>一切世間不可樂想，與後二靜慮，世俗智相應。</p>
<p>初靜慮等，與幾靜慮等相應耶？</p>
<p>答：初靜慮，與初靜慮，四無量，初二解脫，前四勝處，八智，三三摩地相應。</p>
<p>第二靜慮，與第二靜慮，四無量，初二解脫，前四勝處，八智，三三摩地相應。</p>
<p>第三靜慮，與第三靜慮，三無量，八智，三三摩地相應。</p>
<p>第四靜慮，與第四靜慮，三無量，淨解脫，後四勝處，前八遍處，八智，三三摩地相應。</p>
<p>慈無量等，與幾無量等相應耶？</p>
<p>答：慈與慈世俗智相應，乃至捨與捨世俗智相應。</p>
<p>空無邊處等，與幾無色等相應耶？</p>
<p>答：空無邊處，與空無邊處，及彼解脫，彼遍處，六智，三三摩地相應。</p>
<p>識無邊處，與識無邊處，及彼解脫，彼遍處，六智，三三摩地相應。</p>
<p>無所有處，與無所有處，及彼解脫，六智，三三摩地相應。</p>
<p>非想非非想處，與非想非非想處，及彼解脫，世俗智相應。</p>
<p>初解脫等，與幾解脫等相應耶？</p>
<p>答：初、第二、第三解脫，與初、第二、第三解脫，世俗智相應。</p>
<p>空無邊處解脫，與空無邊處解脫，及彼遍處，六智，三三摩地相應。</p>
<p>識無邊處解脫，與識無邊處解脫，及彼遍處，六智，三三摩地相應。</p>
<p>無所有處解脫，與無所有處解脫，六智，三三摩地相應。</p>
<p>非想非非想處解脫，與非想非非想處解脫，世俗智相應。</p>
<p>滅想受解脫，非相應。</p>
<p>初勝處等，與幾勝處等相應耶？</p>
<p>答：初勝處，與初勝處世俗智相應，乃至第八勝處，與第八勝處世俗智相應。</p>
<p>初遍處等，與幾遍處等相應耶？</p>
<p>答：初遍處，與初遍處世俗智相應，乃至第十遍處，與第十遍處世俗智相應。</p>
<p>法智等，與幾三摩地相應耶？</p>
<p>答：法智，與三三摩地，少分相應。</p>
<p>如法智；類智，亦爾。</p>
<p>他心智，與一三摩地，少分相應。</p>
<p>如他心智；集、滅、道智，亦爾。</p>
<p>苦智，與二三摩地，少分相應。</p>
<p>若成就初靜慮等，彼於四靜慮等幾成就？幾不成就？</p>
<p>答：若成就初靜慮，彼於四靜慮：或一、二、三、四。</p>
<p>一者謂：梵世愛未盡。</p>
<p>二者謂：梵世愛盡，上愛未盡。</p>
<p>三者謂：極光淨愛盡，上愛未盡。</p>
<p>四者謂：遍淨愛盡。</p>
<p>於四無量：或無，或三，或四。</p>
<p>無者謂：生無色界。</p>
<p>三者謂：生遍淨、廣果。</p>
<p>四者謂：生欲界、梵世、極光淨。</p>
<p>於四無色：或無，或一、二、三、四。</p>
<p>無者謂：色愛未盡。</p>
<p>一者謂：色愛盡，上愛未盡。</p>
<p>二者謂：空無邊處愛盡，上愛未盡。</p>
<p>三者謂：識無邊處愛盡，上愛未盡。</p>
<p>四者謂：無所有處愛盡。</p>
<p>於八解脫：或無，或一、二、三、四、五、六、七、八。</p>
<p>無者謂：生遍淨。遍淨愛未盡。</p>
<p>一者謂：生遍淨。遍淨愛盡，上愛未盡。</p>
<p>若生廣果，即彼愛未盡。</p>
<p>若生空無邊處，即彼愛未盡。</p>
<p>二者謂：生欲界、梵世、極光淨，遍淨愛未盡。</p>
<p>若生遍淨、廣果，廣果愛盡，上愛未盡。</p>
<p>若生空無邊處，即彼愛盡，上愛未盡。</p>
<p>若生識無邊處，即彼愛未盡。</p>
<p>三者謂：生欲界、梵世、極光淨，遍淨愛盡，上愛未盡。</p>
<p>若生遍淨、廣果，空無邊處愛盡，上愛未盡。</p>
<p>若生空、識無邊處，識無邊處愛盡，上愛未盡。</p>
<p>若生無所有處，即彼愛未盡。</p>
<p>四者謂：生欲界、梵世、極光淨，廣果愛盡，上愛未盡。</p>
<p>若生遍淨、廣果，識無邊處愛盡，上愛未盡。</p>
<p>若生空、識無邊處、無所有處，無所有處愛盡。</p>
<p>若生非想非非想處，不得滅盡定。</p>
<p>五者謂：生欲界、梵世、極光淨，空無邊處愛盡，上愛未盡。</p>
<p>若生遍淨、廣果，無所有處愛盡，不得滅盡定。</p>
<p>若生非想非非想處，得滅盡定。</p>
<p>六者謂：生欲界、梵世、極光淨，識無邊處愛盡，上愛未盡。</p>
<p>若生遍淨、廣果，得滅盡定。</p>
<p>七者謂：生欲界、梵世、極光淨，無所有處愛盡，不得滅盡定。</p>
<p>八者謂：生欲界、梵世、極光淨，得滅盡定。</p>
<p>於八勝處：或無，或四，或八。</p>
<p>無者謂：生遍淨，即彼愛未盡。</p>
<p>若生無色界。</p>
<p>四者謂：生欲界、梵世、極光淨、遍淨愛未盡。</p>
<p>若生遍淨，即彼愛盡。</p>
<p>若生廣果。</p>
<p>八者謂：生欲界、梵世、極光淨、遍淨愛盡。</p>
<p>於十遍處：或無，或一、二、八、九、十。</p>
<p>無者謂：生欲界、梵世、極光淨、遍淨，遍淨愛未盡。</p>
<p>若生無所有處、非想非非想處。</p>
<p>一者謂：生空無邊處，即彼愛未盡。</p>
<p>若生識無邊處。</p>
<p>二者謂：生空無邊處，即彼愛盡。</p>
<p>八者謂：生欲界、梵世、極光淨、遍淨，遍淨愛盡，上愛未盡。</p>
<p>若生廣果，即彼愛未盡。</p>
<p>九者謂：生欲、色界，欲、色愛盡，上愛未盡。</p>
<p>十者謂：生欲、色界，空無邊處愛盡。</p>
<p>於八智：或二、四、五、六、七、八。</p>
<p>二者謂：異生苦法忍位。</p>
<p>四者謂：苦法智，苦類忍位。</p>
<p>五者謂：苦類智，集法忍位。</p>
<p>六者謂：集法智。乃至滅法忍位。</p>
<p>七者謂：滅法智。乃至道法忍位。</p>
<p>八者謂：道法智。以上諸位。</p>
<p>於三三摩地：或無，或二，或三。</p>
<p>無者謂：諸異生。</p>
<p>二者謂：諸聖者，滅法忍未生。</p>
<p>三者謂：滅法忍已生。</p>
<p>如成就初靜慮；乃至成就第四靜慮，隨所應，亦爾。</p>
<p>七補特伽羅。謂：隨信行。隨法行。信勝解。見至。身證。慧解脫。俱解脫。</p>
<p>隨信行等，於味相應等四靜慮、四無色，幾成就？幾不成就？</p>
<p>答：</p>
<p>隨信行：</p>
<p>於味相應四靜慮，或無，或一、二、三、四。</p>
<p>無者謂：色愛盡。</p>
<p>一者謂：遍淨愛盡，上愛未盡。</p>
<p>◎乃至四者謂：梵世愛未盡。</p>
<p>於淨四靜慮：或無，或一、二、三、四。</p>
<p>無者謂：欲愛未盡。</p>
<p>一者謂：欲愛盡，上愛未盡。</p>
<p>乃至四者謂：遍淨愛盡。</p>
<p>於無漏四靜慮：或無，或一、二、三、四。</p>
<p>無者謂：依未至定，入正性離生。</p>
<p>一者謂：依初靜慮，或靜慮中間，入正性離生。</p>
<p>乃至四者謂：依第四靜慮，入正性離生。</p>
<p>於味相應四無色：或一、二、三、四。</p>
<p>一者謂：無所有處愛盡，上愛未盡。</p>
<p>乃至四者謂：空無邊處愛未盡。</p>
<p>於淨四無色：或無，或一、二、三、四。</p>
<p>無者謂：色愛未盡。</p>
<p>一者謂：色愛盡，上愛未盡。</p>
<p>乃至四者謂：無所有處愛盡。</p>
<p>於無漏三無色，皆不成就。</p>
<p>如隨信行；隨法行，亦爾。</p>
<p>信勝解：</p>
<p>於味相應四靜慮：或無，或一、二、三、四。</p>
<p>無者謂：色愛盡。</p>
<p>一者謂：遍淨愛盡，上愛未盡。</p>
<p>乃至四者謂：梵世愛未盡。</p>
<p>於淨四靜慮：或無，或一、二、三、四。</p>
<p>無者謂：欲愛未盡。若生無色界。</p>
<p>一者謂：生欲界，欲愛盡，上愛未盡。</p>
<p>若生梵世，即彼愛未盡。</p>
<p>若生極光淨，即彼愛未盡。</p>
<p>若生遍淨，即彼愛未盡。</p>
<p>若生廣果。</p>
<p>二者謂：生欲界、梵世，梵世愛盡，上愛未盡。</p>
<p>若生極光淨，即彼愛盡，上愛未盡。</p>
<p>若生遍淨，即彼愛盡。</p>
<p>三者謂：生欲界、梵世，極光淨愛盡，上愛未盡。</p>
<p>若生極光淨，遍淨愛盡。</p>
<p>四者謂：生欲界、梵世，遍淨愛盡。</p>
<p>於無漏四靜慮：或無，或一、二、三、四。</p>
<p>無者謂：欲愛未盡。</p>
<p>一者謂：欲愛盡，上愛未盡。</p>
<p>乃至四者謂：遍淨愛盡。</p>
<p>於味相應四無色：或一、二、三、四。</p>
<p>一者謂：無所有處愛盡，上愛未盡。</p>
<p>乃至四者謂：空無邊處愛未盡。</p>
<p>於淨四無色：或無，或一、二、三、四。</p>
<p>無者謂：生欲、色界，色愛未盡。</p>
<p>一者謂：生欲、色界，色愛盡，上愛未盡。</p>
<p>若生空無邊處，即彼愛未盡。</p>
<p>若生識無邊處，即彼愛未盡。</p>
<p>若生無所有處，即彼愛未盡。</p>
<p>若生非想非非想處。</p>
<p>二者謂：生欲、色界、空無邊處，空無邊處愛盡，上愛未盡。</p>
<p>若生識無邊處，即彼愛盡，上愛未盡。</p>
<p>若生無所有處，即彼愛盡。</p>
<p>三者謂：生欲、色界、空無邊處，識無邊處愛盡，上愛未盡。</p>
<p>若生識無邊處，無所有處愛盡。</p>
<p>四者謂：生欲、色界、空無邊處，無所有處愛盡。</p>
<p>於無漏三無色：或無，或一、二、三。</p>
<p>無者謂：色愛未盡。</p>
<p>一者謂：色愛盡，上愛未盡。</p>
<p>乃至三者謂：識無邊處愛盡。</p>
<p>如信勝解；見至，亦爾。</p>
<p>身證：</p>
<p>於味相應四靜慮，皆不成就。</p>
<p>於淨四靜慮：或無，或一、二、三、四。</p>
<p>無者謂：生非想非非想處。</p>
<p>一者謂：生廣果。</p>
<p>乃至四者謂：生欲界、梵世。</p>
<p>於無漏四靜慮，皆成就。</p>
<p>於味相應四無色：成就一，不成就三。</p>
<p>於淨四無色：或一，或四。</p>
<p>一者謂：生非想非非想處。</p>
<p>四者謂：生欲、色界。</p>
<p>於無漏三無色，皆成就。</p>
<p>慧解脫：</p>
<p>於味相應四靜慮，皆不成就。</p>
<p>於淨四靜慮：或無，或一、二、三、四。</p>
<p>無者謂：生無色界。</p>
<p>一者謂：生廣果。</p>
<p>乃至四者謂：生欲界、梵世。</p>
<p>於無漏四靜慮，皆成就。</p>
<p>於味相應四無色，皆不成就。</p>
<p>於淨四無色：或一、二、三、四。</p>
<p>一者謂：生非想非非想處。</p>
<p>乃至四者謂：生欲、色界，空無邊處。</p>
<p>於無漏三無色，皆成就。</p>
<p>俱解脫：</p>
<p>於味相應四靜慮，皆不成就。</p>
<p>於淨四靜慮：或無，或一、二、三、四。</p>
<p>無者謂：生非想非非想處。</p>
<p>一者謂：生廣果。</p>
<p>乃至四者謂：生欲界、梵世。</p>
<p>於無漏四靜慮，皆成就。</p>
<p>於味相應四無色，皆不成就。</p>
<p>於淨四無色：或一，或四。</p>
<p>一者謂：生非想非非想處。</p>
<p>四者謂：生欲、色界。</p>
<p>於無漏三無色，皆成就。</p>
<p>頗有成就味相應四靜慮，非淨，非無漏耶？</p>
<p>答：有。謂：欲愛未盡。</p>
<p>頗有成就淨四靜慮，非味相應，非無漏耶？</p>
<p>答：有。謂：異生生欲界、梵世，色愛盡。</p>
<p>頗有成就無漏四靜慮，非味相應，非淨耶？</p>
<p>答：有。謂：聖者生無色界。</p>
<p>頗有成就淨、無漏四靜慮，非味相應耶？</p>
<p>答：有。謂：聖者生欲界、梵世，色愛盡。</p>
<p>頗有成就餘二，或三耶？</p>
<p>答：無。</p>
<p>頗有不成就味相應四靜慮，非淨，非無漏耶？</p>
<p>答：有。謂：聖者生欲界、梵世，色愛盡。</p>
<p>頗有不成就淨四靜慮，非味相應，非無漏耶？</p>
<p>答：無。</p>
<p>頗有不成就無漏四靜慮，非味相應，非淨耶？</p>
<p>答：無。</p>
<p>頗有不成就味相應、淨四靜慮，非無漏耶？</p>
<p>答：有。謂：聖者生無色界。</p>
<p>頗有不成就味相應、無漏四靜慮，非淨耶？</p>
<p>答：有。謂：異生生欲界、梵世，色愛盡。</p>
<p>頗有不成就淨、無漏四靜慮，非味相應耶？</p>
<p>答：有。謂：欲愛未盡。</p>
<p>頗有不成就味相應、淨、無漏四靜慮耶？</p>
<p>答：有。謂：異生生無色界。</p>
<p>頗有成就味相應四無色，非淨，非無漏耶？</p>
<p>答：有。謂：色愛未盡。</p>
<p>頗有成就淨、無漏四無色，非味相應耶？</p>
<p>答：有。謂：生欲色界、空無邊處阿羅漢。</p>
<p>頗有成就餘耶？</p>
<p>答：無。</p>
<p>頗有不成就味相應四無色，非淨，非無漏耶？</p>
<p>答：有。謂：生欲色界、空無邊處阿羅漢。</p>
<p>頗有不成就淨、無漏四無色，非味相應耶？</p>
<p>答：有。謂：色愛未盡。</p>
<p>頗有不成就餘耶？</p>
<p>答：無。</p>
<p>頗有得味相應四靜慮，非淨，非無漏耶？</p>
<p>答：有。謂：色愛盡，起欲界纏退時。若無色沒，生欲界時。</p>
<p>頗有得淨四靜慮，非味相應，非無漏耶？</p>
<p>答：無。</p>
<p>頗有得無漏四靜慮，非味相應，非淨耶？</p>
<p>答：有。謂：依第四靜慮入正性離生。若得阿羅漢果時。</p>
<p>頗有得餘耶？</p>
<p>答：無。</p>
<p>頗有捨味相應四靜慮，非淨，非無漏耶？</p>
<p>答：無。</p>
<p>頗有捨淨四靜慮，非味相應，非無漏耶？</p>
<p>答：有。謂：異生遍淨愛盡，起欲界纏退時。若欲界、梵世沒，生無色界時。</p>
<p>頗有捨淨、無漏四靜慮，非味相應耶？</p>
<p>答：有。謂：聖者遍淨愛盡，起欲界纏退時。</p>
<p>頗有捨餘耶？</p>
<p>答：無。</p>
<p>頗有得味相應四無色，非淨，非無漏耶？</p>
<p>答：有。謂：阿羅漢起欲、色界纏退時。</p>
<p>頗有得無漏三無色，非味相應，非淨耶？</p>
<p>答：有。謂：得阿羅漢果時。</p>
<p>頗有得餘耶？</p>
<p>答：無。</p>
<p>頗有捨味相應四無色，非淨，非無漏耶？</p>
<p>答：無。</p>
<p>頗有捨淨四無色，非味相應，非無漏耶？</p>
<p>答：有。謂：異生無所有處愛盡，起欲、色界纏退時。</p>
<p>頗有捨無漏三無色，非味相應，非淨耶？</p>
<p>答：有。謂：信勝解識無邊處愛盡，練根時。</p>
<p>頗有捨淨、無漏四無色，非味相應耶？</p>
<p>答：有。謂：聖者無所有處愛盡，起欲、色界纏退時。</p>
<p>頗有捨餘耶？</p>
<p>答：無。</p>
<p>頗有退味相應四靜慮，非淨，非無漏耶？</p>
<p>答：無。</p>
<p>頗有退淨四靜慮，非味相應，非無漏耶？</p>
<p>答：有。謂：異生遍淨愛盡，起欲界纏退時。</p>
<p>頗有退淨、無漏四靜慮，非味相應耶？</p>
<p>答：有。謂：聖者遍淨愛盡，起欲界纏退時。</p>
<p>頗有退餘耶？</p>
<p>答：無。</p>
<p>頗有退味相應四無色，非淨，非無漏耶？</p>
<p>答：無。</p>
<p>頗有退淨四無色，非味相應，非無漏耶？</p>
<p>答：有。謂：異生無所有處愛盡，起欲、色界纏退時。</p>
<p>頗有退淨、無漏四無色，非味相應耶？</p>
<p>答：有。謂：聖者無所有處愛盡，起欲、色界纏退時。</p>
<p>頗有退餘耶？</p>
<p>答：無。</p>
<p>頗有味相應四靜慮頓得耶？</p>
<p>答：有。謂：色愛盡，起欲界、梵世纏退時。若無色界沒，生欲界、梵世時。</p>
<p>頗有味相應四靜慮頓捨耶？</p>
<p>答：無。</p>
<p>頗有味相應四靜慮漸得耶？</p>
<p>答：有。</p>
<p>頗有味相應四靜慮漸捨耶？</p>
<p>答：有。</p>
<p>頗有淨四靜慮頓得耶？</p>
<p>答：無。</p>
<p>頗有淨四靜慮頓捨耶？</p>
<p>答：有。謂：遍淨愛盡，起欲界纏退時。若欲界、梵世沒，生無色界時。</p>
<p>頗有淨四靜慮漸得耶？</p>
<p>答：有。</p>
<p>頗有淨四靜慮漸捨耶？</p>
<p>答：有。</p>
<p>頗有無漏四靜慮頓得耶？</p>
<p>答：有。謂：依第四靜慮入正性離生，若得阿羅漢果。</p>
<p>頗有無漏四靜慮頓捨耶？</p>
<p>答：有。謂：聖者遍淨愛盡，起欲界纏退時。</p>
<p>頗有無漏四靜慮漸得耶？</p>
<p>答：有。</p>
<p>頗有無漏四靜慮漸捨耶？</p>
<p>答：有。</p>
<p>頗有味相應四無色頓得耶？</p>
<p>答：有。謂：阿羅漢起欲色界、空無邊處纏退時。</p>
<p>頗有味相應四無色頓捨耶？</p>
<p>答：無。</p>
<p>頗有味相應四無色漸得耶？</p>
<p>答：有。</p>
<p>頗有味相應四無色漸捨耶？</p>
<p>答：有。</p>
<p>頗有淨四無色頓得耶？</p>
<p>答：無。</p>
<p>頗有淨四無色頓捨耶？</p>
<p>答：有。謂：無所有處愛盡，起欲、色界纏退時。</p>
<p>頗有淨四無色漸得耶？</p>
<p>答：有。</p>
<p>頗有淨四無色漸捨耶？</p>
<p>答：有。</p>
<p>頗有無漏三無色頓得耶？</p>
<p>答：有。謂：得阿羅漢果時。</p>
<p>頗有無漏三無色頓捨耶？</p>
<p>答：有。謂：聖者識無邊處愛盡，起欲、色界纏退時。</p>
<p>頗有無漏三無色漸得耶？</p>
<p>答：有。</p>
<p>頗有無漏三無色漸捨耶？</p>
<p>答：有。</p>
<p>身語表、無表，依何定滅？</p>
<p>答：身語表，——依初或未至。</p>
<p>身語無表，依四或未至。</p>
<p>三惡行、三妙行、三不善根、三善根，依何定滅？</p>
<p>答：依未至。</p>
<p>四非聖語、四聖語、四生、四種入胎、四識住，依何定滅？</p>
<p>答：四非聖語，四聖語，胎、卵、濕、生，四種入胎：依未至。</p>
<p>化生，後三識住：依七或未至。</p>
<p>色識住：——依四或未至。</p>
<p>五蘊、五取蘊、五趣、五妙欲、五學處，依何定滅？</p>
<p>答：色蘊、色取蘊：——依四或未至。</p>
<p>四蘊、四取蘊、天趣：——依七或未至。</p>
<p>餘四趣，五妙欲，五學處：依未至。</p>
<p>六內處、六外處、六識身、六觸身、六受身、六想身、六思身、六愛身，依何定滅？</p>
<p>答：五內處，色、聲、觸外處：——依四或未至。</p>
<p>意內處、法外處、意識身，及彼相應觸、受、想、思愛身：依七或未至。</p>
<p>香、味外處，鼻、舌識身。及彼相應觸、受、想、思愛身：依未至。</p>
<p>眼、耳、身識身。及彼相應觸、受、想、思愛身：——依初或未至。</p>
<p>七識住、八世法、九有情居、十業道，依何定滅？</p>
<p>答：初識住、八世法、初有情居、十業道：依未至。</p>
<p>第二識住、有情居：——依初或未至。</p>
<p>第三識住、有情居：——依二或未至。</p>
<p>第四識住、有情居：——依三或未至。</p>
<p>第五有情居：——依四或未至。</p>
<p>第五識住、第六有情居：——依五或未至。</p>
<p>第六識住、第七有情居：——依六或未至。</p>
<p>第七識住，第八、第九有情居：——依七或未至。</p>
<p>四靜慮、四無量、四無色、八解脫、八勝處、十遍處，依何定滅？</p>
<p>答：初靜慮：——依初或未至。</p>
<p>第二靜慮，喜無量，初二解脫，前四勝處：——依二或未至。</p>
<p>第三靜慮：——依三或未至。</p>
<p>第四靜慮，三無量，淨解脫，後四勝處，前八遍處：依四或未至。</p>
<p>空無邊處，及彼解脫、遍處：——依五或未至。</p>
<p>識無邊處，及彼解脫、遍處：——依六或未至。</p>
<p>後二無色，後三解脫：——依七或未至。</p>
<p>他心智、世俗智，依何定滅？</p>
<p>答：他心智：依四或未至。</p>
<p>世俗智：依七或未至。</p>
</div>
<div class='div-other'><a id='mulu68' />
<p class='h2'>定蘊第七中不還納息第四</p>
<div class="lg regular"><div class='lg-row'>不還學無學　順逆住極二</div>
<div class='lg-row'>菩薩記願智　無諍四雙別</div>
<div class='lg-row'>住斷法調伏　法隨法及行</div>
<div class='lg-row'>法輪正法世　此章願具說</div>
</div><p>有五不還。謂：中般涅槃、生般涅槃、有行般涅槃、無行般涅槃、上流往色究竟。</p>
<p>為五攝一切？為一切攝五耶？</p>
<p>答：一切攝五，非五攝一切。不攝何等？謂：現法般涅槃，及往無色不還。</p>
<p>中般涅槃，生般涅槃，何者為勝？</p>
<p>答：若住等斷，則中般涅槃為勝；若生般涅槃斷結多，則彼為勝。</p>
<p>中般涅槃，乃至上流往色究竟，何者為勝？</p>
<p>答：若住等斷，則中般涅槃為勝；若乃至上流往色究竟斷結多，則彼為勝。</p>
<p>如是生般涅槃，乃至上流往色究竟有行般涅槃，乃至上流往色究竟無行般涅槃，上流往色究竟，何者為勝？</p>
<p>答：若住等斷，則生般涅槃等為勝；若有行般涅槃等斷結多，則彼為勝。</p>
<p>諸學，彼一切為得未得而學耶？設為得未得而學，彼一切學耶？</p>
<p>答：應作四句。</p>

<ul class="">
<li><p>有學，非為得未得而學。謂：學住本性。</p>
</li>

<li><p>有為得未得而學，彼非學。謂：阿羅漢及異生進求上法。</p>
</li>

<li><p>有學，亦為得未得而學。謂：學進求上法。</p>
</li>

<li><p>有非學，亦非為得未得而學。謂：阿羅漢及異生住本性。</p>
</li>
</ul><p>諸無學，彼一切不為得未得而學耶？設不為得未得而學，彼一切無學耶？</p>
<p>答：應作四句。</p>

<ul class="">
<li><p>有無學，非不為得未得而學。謂：阿羅漢進求上法。</p>
</li>

<li><p>有不為得未得而學，非無學。謂：學及異生住本性。</p>
</li>

<li><p>有無學，亦不為得未得不學。謂：阿羅漢住本性。</p>
</li>

<li><p>有非無學，亦非不為得未得而學。謂：學及異生進求上法。</p>
</li>
</ul><p>順流是何義？</p>
<p>答：於諸生、諸趣、諸有、諸種類、諸生死，為支、為門、為事、為道、為迹向，是順流義。</p>
<p>逆流是何義？</p>
<p>答：於生滅、趣滅、有滅、種類滅、生死滅，為支、為門、為事、為道、為迹向，是逆流義。</p>
<p>自住是何義？</p>
<p>答：非於諸生，乃至諸生死為支，乃至為迹向。亦非於生滅，乃至生死滅為支，乃至為迹向，是自住義。</p>
<p>諸阿羅漢，彼一切自住耶？設自住，彼一切阿羅漢耶？</p>
<p>答：諸阿羅漢，彼一切皆自住。</p>
<p>有自住非阿羅漢。謂：不還。</p>
<p>如世尊言：</p>

<div class="lg regular" style="margin-left:1em;"><div class='lg-row'>『永斷五煩惱　學滿無引法</div>
<div class='lg-row'>得自在定根　是人名自住』</div>
</div><p>諸得極禁，彼一切得極迹耶？設得極迹，彼一切得極禁耶？</p>
<p>答：諸得極禁，彼一切得極迹。</p>
<p>有得極迹，非得極禁。謂：不還。</p>
<p>如世尊言：「云何苾芻得極迹？謂：於五順下分結永斷遍知。」</p>
<p>齊何名菩薩？</p>
<p>答：齊能造作增長相異熟業。</p>
<p>得何名菩薩？</p>
<p>答：得相異熟業。</p>
<p>如說：「慈氏！汝於來世當得作佛，名慈氏如來、應、正等覺。」</p>
<p>此何智？</p>
<p>答：因智、道智。</p>
<p>此於何轉？</p>
<p>答：有於相異熟業轉，由此名因智。</p>
<p>有於無漏根、力、覺支、道支，得阿耨多羅三藐三菩提轉，由此名道智。</p>
<p>如說：「此苾芻！即於現法，當辨聖旨。」</p>
<p>此何智？</p>
<p>答：道智。</p>
<p>此於何轉？</p>
<p>答：此於無漏根、力，覺支，道支，得諸漏永盡轉，由此名道智。</p>
<p>願智云何？</p>
<p>答：如阿羅漢成就神通，得心自在，隨欲知義，發正願已，便入邊際第四靜慮；從定起已，如願皆知。</p>
<p>願智當言：善耶？無記耶？</p>
<p>答：或善。或無記。</p>
<p>云何無諍行？</p>
<p>答：一切阿羅漢善達內時，外不如是，若亦善達外時，名無諍行。</p>
<p>無諍名何法？</p>
<p>答：令他相續無雜穢轉。</p>
<p>如說：「我弟子中因儒童黠慧第一，婆呬迦等敏捷第一。」此二何差別？</p>
<p>答：尊者因儒童，心直、心無曲、心淳質增上</p>
<p>尊者婆呬迦等，心濡、心調柔、心和順增上。</p>
<p>如說：「我弟子中，小路於心迴善，大路於想迴善。」此二何差別？</p>
<p>答：尊者小路，多住於心循心觀念住。</p>
<p>尊者大路，多住於法循法觀念住。</p>
<p>如說：「我弟子中，舍利子具大慧辯，執大藏得無礙解。」此二何差別？</p>
<p>答：尊者舍利子，多住義無礙解。</p>
<p>尊者執大藏，多住四無礙解。</p>
<p>如說：「我弟子中，大迦葉波少欲知足，具杜多行；薄矩羅少病節儉，具淨戒行。」</p>
<p>此二何差別？</p>
<p>答：尊者大迦葉波，所得飲食若麁、若妙，隨次第食，無所簡別。</p>
<p>尊者薄矩羅，——所得飲食或麁、或妙，簡去妙者，而食麁者。</p>
<p>復次！</p>
<p>尊者大迦葉波，廣識大福，易得衣服、飲食、臥具、醫藥，及餘資具；先不受杜多功德，而能奉行。</p>
<p>尊者薄矩羅，非廣識大福，難得衣服、飲食、臥具、醫藥，及餘資具；先受杜多功德，亦能奉行。</p>
<p>少識苾芻，受杜多功德，於中隨轉，此不為難。</p>
<p>如說：「大名學，多住五蓋漸斷。」</p>
<p>此中云何學？</p>
<p>答：預流，或一來。</p>
<p>云何學多住五蓋漸斷？</p>
<p>答：漸斷、漸離、漸伏、漸背。</p>
<p>如說：「苾芻！法捨故，毘柰耶捨；毘柰耶捨故，法捨。」</p>
<p>云何法？</p>
<p>答：八支聖道。</p>
<p>云何毘柰耶？</p>
<p>答：貪、瞋、癡滅。</p>
<p>云何法捨故，毘柰耶捨；毘柰耶捨故，法捨？</p>
<p>答：若於八支聖道，不修習時，彼於貪、瞋、癡滅，不能作證。</p>
<p>若於貪、瞋、癡滅，不作證時，彼於八支聖道，不能修習。</p>
<p>由此因緣故，作是說。</p>
<p>如說：「法隨法行。」</p>
<p>云何法？</p>
<p>答：寂滅涅槃。</p>
<p>云何隨法？</p>
<p>答：八支聖道。</p>
<p>云何法隨法行？</p>
<p>答：若於此中，隨義而行。</p>
<p>復次！別解脫名法，別解脫律儀名隨法。若於此中隨義而行，名法隨法行。</p>
<p>復次！身律儀、語律儀、命清淨名法，受此名隨法。若於此中隨義而行，名法隨法行。</p>
<p>云何法輪？</p>
<p>答：八支聖道。</p>
<p>齊何當言轉法輪？</p>
<p>答：若時具壽阿若多憍陳那見法。</p>
<p>云何正法？</p>
<p>答：無漏根、力、覺支、道支。</p>
<p>齊何當言正法住？</p>
<p>答：若時行法者住。</p>
<p>齊何當言正法滅？</p>
<p>答：若時行法者滅。</p>
<p>若初入無漏初靜慮，由得此故，得諸餘無漏心心所法，彼何世攝？</p>
<p>答：未來。</p>
<p>若初入乃至無漏無所有處，由得此故，得諸餘無漏心心所法，彼何世攝？</p>
<p>答：未來。</p>
<p>諸生何世攝？</p>
<p>答：未來。</p>
<p>諸滅何世攝？</p>
<p>答：現在。</p>

<p class='juan'>說一切有部發智論卷第十八</p></div>
<div class='div-w'><p>◎二者謂極光淨愛盡上愛未盡。三者謂梵世愛盡上愛未盡。四者謂梵世愛未盡。於淨四靜慮。或無或一二三四。無者謂欲愛未盡。一者謂欲愛盡上愛未盡。二者謂梵世愛盡上愛未盡。三者謂極光淨愛盡遍淨愛上愛未盡。四者謂遍淨愛盡。於無漏四靜慮。或無或一二三四。無者謂依未至定入正性離生。一者謂依初靜慮。或靜慮中間入正性離生。二者謂依第二靜慮入正性離生。三者謂依第三靜慮入正性離生。四者謂依第四靜慮入正性離生。於味相應四無色。或一二三四。一者謂無所有處愛盡上愛未盡。二者謂識無邊處愛盡上愛未盡。三者謂空無邊處愛盡上愛未盡。四者謂空無邊處愛未盡。於淨四無色。或無或一二三四。無者謂色愛未盡。一者謂色愛盡上愛未盡。二者謂空無邊處愛盡上愛未盡。三者謂識無邊處愛盡上愛未盡。四者謂無所有處愛盡。於無漏三無色皆不成就。如隨信行隨法行亦爾。信勝解於味相應四靜慮。或無或一二三四。無者謂色愛盡。一者謂遍淨愛盡上愛未盡。二者謂極光淨愛盡上愛未盡。三者謂梵世愛盡上愛未盡。四者謂梵世愛未盡。於淨四靜慮。或無或一二三四。無者謂欲愛未盡若生無色界。一者謂生欲界欲愛盡上愛未盡。若生梵世即彼愛未盡。若生極光淨即彼愛未盡。若生遍淨即彼愛未盡。若生廣果。二者謂生欲界梵世。梵世愛盡上愛未盡。若生極光淨即彼愛盡上愛未盡。若生遍淨即彼愛盡。三者謂生欲界梵世極光淨愛盡上愛未盡。若生極光淨遍淨愛盡。四者謂生欲界梵世遍淨愛盡。於無漏四靜慮或無或一二三四。無者謂欲愛未盡。一者謂欲愛盡上愛未盡。二者謂梵世愛盡上愛未盡。三者謂極光淨愛盡上愛未盡。四者謂遍淨愛盡。於味相應四無色或一二三四。一者謂無所有處愛盡上愛未盡。二者謂識無邊處愛盡上愛未盡。三者謂空無邊處愛盡上愛未盡。四者謂空無邊處愛未盡。於淨四無色。或無或一二三四。無者謂生欲色界色愛未盡。一者謂生欲色界色愛盡上愛未盡。若生空無邊處即彼愛未盡。若生識無邊處即彼愛未盡。若生無所有處即彼愛未盡。若生非想非非想處。二者謂生欲色界空無邊處。空無邊處愛盡上愛未盡。若生識無邊處即彼愛盡上愛未盡。若生無所有處即彼愛盡。三者謂生欲色界空無邊處識無邊處愛盡上愛未盡。若生識無邊處無所有處愛盡。四者謂生欲色界空無邊處無所有處愛盡。於無漏三無色或無或一二三。無者謂色愛未盡。一者謂色愛盡上愛未盡。二者謂空無邊處愛盡上愛未盡。三者謂識無邊處愛盡。如信勝解見至亦爾。身證於味相應四靜慮皆不成就。於淨四靜慮。或無或一二三四。無者謂生非想非非想處。一者謂生廣果。二者謂生遍淨。三者謂生極光淨。四者謂生欲界梵世。於無漏四靜慮皆成就。於味相應四無色成就一不成就三。於淨四無色。或一或四。一者謂生。非想非非想處。四者謂生欲色界於無漏三無色皆成就。慧解脫於味相應四靜慮皆不成就。於淨四靜慮。或無或一二三四。無者謂生無色界。一者謂生廣果。二者謂生遍淨。三者謂生極光淨。四者謂生欲界梵世。於無漏四靜慮皆成就。於味相應四無色皆不成就。於淨四無色。或一二三四。一者謂生非想非非想處。二者謂生無所有處。三者謂生識無邊處。四者謂生欲色界空無邊處。於無漏三無色皆成就。俱解脫於味相應四靜慮皆不成就。於淨四靜慮。或無或一二三四。無者謂生非想非非想處。一者謂生廣果。二者謂生遍淨。三者謂生極光淨。</p>
</div></div>
</div><!-- end of div[@id='body'] -->
</body></html>