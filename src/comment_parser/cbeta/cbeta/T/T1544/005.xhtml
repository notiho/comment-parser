<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘達磨發智論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'>
<p class='juan'><a id='mulu19' />阿毘達磨發智論卷第五</p><p class="byline">尊者迦多衍尼子造</p><p class="byline">三藏法師玄奘奉　詔譯</p><a id='mulu20' />
<p class='h2'>結蘊第二中有情納息第三</p>
<div class="lg regular"><div class='lg-row'>頓漸繫離繫　果攝七成三</div>
<div class='lg-row'>死生不六種　此章願具說</div>
</div><p>三界各有二部結，謂：見、修所斷。</p>
<p>於欲界見、修所斷二部結，頗有頓得繫耶？</p>
<p>答：有。謂：已離欲染異生，從離欲染退時，及色、無色界沒，生欲界時。</p>
<p>頗有頓離繫耶？</p>
<p>答：有。謂：異生離欲染時。</p>
<p>頗有漸得繫耶？</p>
<p>答：無。</p>
<p>頗有漸離繫耶？</p>
<p>答：有。謂：世尊弟子，先離彼見所斷結，後離彼修所斷結。</p>
<p>於色界見、修所斷二部結，頗有頓得繫耶？</p>
<p>答：有。謂：已離色染異生，從離色染退時，及無色界沒，生欲、色界時。</p>
<p>頗有頓離繫耶？</p>
<p>答：有。謂：異生離色染時。</p>
<p>頗有漸得繫耶？</p>
<p>答：無。</p>
<p>頗有漸離繫耶？</p>
<p>答：有。謂：世尊弟子，先離彼見所斷結，後離彼修所斷結。</p>
<p>於無色界見、修所斷二部結，頗有頓得繫耶？</p>
<p>答：無。</p>
<p>頗有頓離繫耶？</p>
<p>答：無。</p>
<p>頗有漸得繫耶？</p>
<p>答：無。</p>
<p>頗有漸離繫耶？</p>
<p>答：有。謂：世尊弟子，先離彼見所斷結，後離彼修所斷結。</p>
<p>欲界見所斷結盡，何果攝？</p>
<p>答：四沙門果，或無處。</p>
<p>欲界修所斷結盡，何果攝？</p>
<p>答：不還、阿羅漢果，或無處。</p>
<p>色界見所斷結盡，何果攝？</p>
<p>答：四沙門果，或無處。</p>
<p>色界修所斷結盡，何果攝？</p>
<p>答：阿羅漢果，或無處。</p>
<p>無色界見所斷結盡，何果攝？</p>
<p>答：四沙門果。</p>
<p>無色界修所斷結盡，何果攝？</p>
<p>答：阿羅漢果。</p>
<p>有五部結，謂：見苦所斷結……乃至修所斷結。</p>
<p>見苦所斷結盡，何果攝？</p>
<p>答：四沙門果，或無處。</p>
<p>見集所斷結盡，何果攝？</p>
<p>答：四沙門果，或無處。</p>
<p>見滅所斷結盡，何果攝？</p>
<p>答：四沙門果，或無處。</p>
<p>見道所斷結盡，何果攝？</p>
<p>答：四沙門果。</p>
<p>修所斷結盡，何果攝？</p>
<p>答：阿羅漢果。</p>
<p>有九部結。謂：苦法智所斷結……乃至修所斷結。</p>
<p>苦法智所斷結盡，何果攝？</p>
<p>答：四沙門果，或無處。</p>
<p>苦類智乃至道法智所斷結盡，何果攝？</p>
<p>答：四沙門果，或無處。</p>
<p>道類智所斷結盡，何果攝？</p>
<p>答：四沙門果。</p>
<p>修所斷結盡，何果攝？</p>
<p>答：阿羅漢果。</p>
<p>有十五部結，謂三界各有五部：見苦所斷結……乃至修所斷結。</p>
<p>欲界見苦、集、滅、道所斷結盡，何果攝？</p>
<p>答：四沙門果，或無處。</p>
<p>欲界修所斷結盡，何果攝？</p>
<p>答：不還阿羅漢果，或無處。</p>
<p>色界見苦、集、滅、道所斷結盡，何果攝？</p>
<p>答：四沙門果，或無處。</p>
<p>色界修所斷結盡，何果攝？</p>
<p>答：阿羅漢果，或無處。</p>
<p>無色界見苦、集、滅所斷結盡，何果攝？</p>
<p>答：四沙門果，或無處。</p>
<p>無色界見道所斷結盡，何果攝？</p>
<p>答：四沙門果。</p>
<p>無色界修所斷結盡，何果攝？</p>
<p>答：阿羅漢果。</p>
<p>三結乃至九十八隨眠，一一盡，何果攝？</p>
<p>答：</p>
<p>三結中——有身見盡——四沙門果攝，或無處。</p>
<p>如三結中，有身見盡，應知：</p>
<p>五順下分結中——有身見，五見中——有身見、邊執見盡——亦爾！</p>
<p>戒禁取、疑盡——四沙門果攝。</p>
<p>如三結中——戒禁取、疑盡應知：</p>
<p>四瀑流、軛中——見瀑流、軛，四取中——見取、戒禁取，四身繫中——戒禁取、此實執身繫，五順下分結中——戒禁取、疑，五見中——邪見、見取、戒禁取，七隨眠中——見、疑隨眠，九結中——見、取、疑結盡——亦爾。</p>
<p>三不善根盡——不還、阿羅漢果攝，或無處。如三不善根盡，應知：</p>
<p>三漏中——欲漏，四瀑流、軛中——欲瀑流、軛，四取中——欲取，四身繫中——貪欲、瞋恚，五蓋中——前四蓋，五結中——瞋、嫉、慳結，五順下分結中——貪欲、瞋恚，六愛身中——鼻、舌觸所生愛身，七隨眠中——欲貪、瞋恚，九結中——恚、嫉、慳結盡——亦爾！</p>
<p>有漏、無明漏盡——阿羅漢果攝。</p>
<p>如有漏、無明漏盡，應知：</p>
<p>四瀑流、軛中——有、無明瀑流、軛，四取中——我語取，五結中——貪、慢結，五順上分結中——除色貪，餘四。</p>
<p>六愛身中——意觸所生愛身，七隨眠中——有、貪、無明、慢，九結中——愛、慢、無明結盡——亦爾！</p>
<p>疑蓋盡——四沙門果攝，或無處。</p>
<p>色貪順上分結盡——阿羅漢果攝，或無處。</p>
<p>如色貪順上分結盡。應知：</p>
<p>眼、耳、身觸所生愛身盡——亦爾！</p>
<p>九十八隨眠中：</p>
<p>欲界見苦、集、滅、道所斷隨眠盡——四沙門果攝，或無處。</p>
<p>欲界修所斷隨眠盡——不還、阿羅漢果攝，或無處。</p>
<p>色界見苦、集、滅、道所斷隨眠盡——四沙門果攝，或無處。</p>
<p>色界修所斷隨眠盡——阿羅漢果攝，或無處。</p>
<p>無色界見苦、集、滅所斷隨眠盡——四沙門果攝，或無處。</p>
<p>無色界見道所斷隨眠盡——四沙門果攝。</p>
<p>無色界修所斷隨眠盡——阿羅漢果攝。</p>
<p>預流向中諸結盡，何果攝？</p>
<p>答：無處。</p>
<p>預流果中諸結盡，何果攝？</p>
<p>答：預流果。</p>
<p>一來向中諸結盡，何果攝？</p>
<p>答：預流果，或無處。</p>
<p>一來果中諸結盡，何果攝？</p>
<p>答：一來果。</p>
<p>不還向中諸結盡，何果攝？</p>
<p>答：一來果，或無處。</p>
<p>不還果中諸結盡，何果攝？</p>
<p>答：不還果。</p>
<p>阿羅漢向中諸結盡，何果攝？</p>
<p>答：不還果，或無處。</p>
<p>阿羅漢果中諸結盡，何果攝？</p>
<p>答：阿羅漢果。</p>
<p>具見世尊弟子：未離欲染，欲界修所斷諸結盡，何果攝？</p>
<p>答：一來果，或無處。</p>
<p>已離欲染，未離色染，色界修所斷諸結盡，何果攝？</p>
<p>答：無處。</p>
<p>已離色染，未離無色染，無色修所斷諸結盡，何果攝？</p>
<p>答：無處。</p>
<p>諸預流者所成就學法，此法預流果攝耶？</p>
<p>答：或攝，或不攝。</p>
<p>云何攝？</p>
<p>答：有為預流果，已得不失。</p>
<p>云何不攝？</p>
<p>答：諸預流者所得勝進無漏根等有為法。</p>
<p>設法預流果攝，此是學法耶？</p>
<p>答：或學，或非學非無學。</p>
<p>云何學？</p>
<p>答：有為預流果。</p>
<p>云何非學非無學？</p>
<p>答：無為預流果。</p>
<p>諸一來者所成就學法，此法一來果攝耶？</p>
<p>答：或攝，或不攝。</p>
<p>云何攝？</p>
<p>答：有為一來果，已得不失。</p>
<p>云何不攝？</p>
<p>答：諸一來者所得勝進無漏根等有為法。</p>
<p>設法一來果攝，此是學法耶？</p>
<p>答：或學，或非學非無學。</p>
<p>云何學？</p>
<p>答：有為一來果。</p>
<p>云何非學非無學？</p>
<p>答：無為一來果。</p>
<p>諸不還者所成就學法，此法不還果攝耶？</p>
<p>答：或攝，或不攝。</p>
<p>云何攝？</p>
<p>答：有為不還果，已得不失。</p>
<p>云何不攝？</p>
<p>答：諸不還者所得勝進無漏根等有為法。</p>
<p>設法不還果攝，此是學法耶？</p>
<p>答：或學，或非學非無學。</p>
<p>云何學？</p>
<p>答：有為不還果。</p>
<p>云何非學非無學？</p>
<p>答：無為不還果。</p>
<p>諸阿羅漢所成就無學法，此法阿羅漢果攝耶？</p>
<p>答：如是。</p>
<p>設法阿羅漢果攝，此是無學法耶？</p>
<p>答：或無學，或非學非無學。</p>
<p>云何無學？</p>
<p>答：有為阿羅漢果。</p>
<p>云何非學非無學？</p>
<p>答：無為阿羅漢果。</p>
<p>諸預流者所成就無漏法，此法預流果攝耶？</p>
<p>答：或攝，或不攝。</p>
<p>云何攝？</p>
<p>答：有為無為預流果，已得不失。</p>
<p>云何不攝？</p>
<p>答：諸預流者所得勝進無漏根等有為法，及彼所證諸結盡，并預流者所成就非擇滅。</p>
<p>設法預流果攝，此是無漏法耶？</p>
<p>答：如是。</p>
<p>諸一來者所成就無漏法，此法一來果攝耶？</p>
<p>答：或攝，或不攝。</p>
<p>云何攝？</p>
<p>答：有為無為一來果，已得不失。</p>
<p>云何不攝？</p>
<p>答：諸一來者所得勝進無漏根等有為法，及彼所證諸結盡，并一來者所成就非擇滅。</p>
<p>設法一來果攝，此是無漏法耶？</p>
<p>答：如是。</p>
<p>諸不還者所成就無漏法，此法不還果攝耶？</p>
<p>答：或攝，或不攝。</p>
<p>云何攝？</p>
<p>答：有為、無為不還果，已得不失。</p>
<p>云何不攝？</p>
<p>答：諸不還者所得勝進無漏根等有為法，及彼所證諸結盡，并不還者所成就非擇滅。</p>
<p>設法不還果攝，此是無漏法耶？</p>
<p>答：如是。</p>
<p>諸阿羅漢所成就無漏法，此法阿羅漢果攝耶？</p>
<p>答：或攝，或不攝。</p>
<p>云何攝？</p>
<p>答：有為、無為阿羅漢果，已得不失。</p>
<p>云何不攝？</p>
<p>答：阿羅漢所成就非擇滅。</p>
<p>設法阿羅漢果攝，此是無漏法耶？</p>
<p>答：如是。</p>
<p>諸法預流者成就，此法預流果攝耶？</p>
<p>答：應作四句。</p>

<ul class="">
<li><p>有法預流者成就，非預流果攝。謂：預流者所得勝進無漏根等有為法，及彼所證諸結盡，并預流者所成就非擇滅有漏法。</p>
</li>

<li><p>有法預流果攝，非預流者成就。謂：預流果未得已失。</p>
</li>

<li><p>有法預流者成就，亦預流果攝。謂：預流果已得不失。</p>
</li>

<li><p>有法非預流者成就，亦非預流果攝。謂：除前相。</p>
</li>
</ul><p>諸法一來者成就，此法一來果攝耶？</p>
<p>答：應作四句。</p>

<ul class="">
<li><p>有法一來者成就，非一來果攝。謂：一來者所得勝進無漏根等有為法，及彼所證諸結盡，并一來者所成就非擇滅有漏法。</p>
</li>

<li><p>有法一來果攝，非一來者成就。謂：一來果未得已失。</p>
</li>

<li><p>有法一來者成就，亦一來果攝。謂：一來果已得不失。</p>
</li>

<li><p>有法非一來者成就，亦非一來果攝。謂：除前相。</p>
</li>
</ul><p>諸法不還者成就，此法不還果攝耶？</p>
<p>答：應作四句。</p>

<ul class="">
<li><p>有法不還者成就，非不還果攝。謂：不還者所得勝進無漏根等有為法，及彼所證諸結盡，并不還者所成就非擇滅有漏法。</p>
</li>

<li><p>有法不還果攝，非不還者成就。謂：不還果未得已失。</p>
</li>

<li><p>有法不還者成就，亦不還果攝。謂：不還果已得不失。</p>
</li>

<li><p>有法非不還者成就，亦非不還果攝。謂：除前相。</p>
</li>
</ul><p>諸法阿羅漢成就，此法阿羅漢果攝耶？</p>
<p>答：應作四句。</p>

<ul class="">
<li><p>有法阿羅漢成就，非阿羅漢果攝。謂：阿羅漢所成就非擇滅有漏法。</p>
</li>

<li><p>有法阿羅漢果攝，非阿羅漢成就。謂：阿羅漢果未得已失。</p>
</li>

<li><p>有法阿羅漢成就，亦阿羅漢果攝。謂：阿羅漢果已得不失。</p>
</li>

<li><p>有法非阿羅漢成就，亦非阿羅漢果攝。謂：除前相。</p>
</li>
</ul><p>諸在欲界死、生者，皆受欲有耶？</p>
<p>答：應作四句。</p>

<ul class="">
<li><p>有在欲界死、生，非受欲有。謂：欲界沒，起色界中有。</p>
</li>

<li><p>有受欲有，非在欲界死、生。謂：色界沒，起欲界中有。</p>
</li>

<li><p>有在欲界死、生，亦受欲有。謂：欲界沒，起欲界中有、生有。</p>
</li>

<li><p>有非在欲界死、生，亦非受欲有。謂：色界沒，生色、無色界；無色界沒，生無色、色界。</p>
</li>
</ul><p>諸在色界死、生者，皆受色有耶？</p>
<p>答：應作四句。</p>

<ul class="">
<li><p>有在色界死、生，非受色有。謂：色界沒，起欲界中有。</p>
</li>

<li><p>有受色有，非在色界死、生。謂：欲界沒，起色界中有。</p>
</li>

<li><p>有在色界死、生，亦受色有。謂：色界沒，起色界中有、生有。</p>
</li>

<li><p>有非在色界死、生，亦非受色有。謂：欲界沒，生欲、無色界；無色界沒，生無色、欲界。</p>
</li>
</ul><p>諸在無色界死、生者，皆受無色有耶？</p>
<p>答：諸在無色界死、生者，皆受無色有。</p>
<p>有受無色有，非在無色界死，而在無色界生。謂：欲、色界沒，生無色界。</p>
<p>諸在欲界死、生者，有幾耶？</p>
<p>答：四。謂：欲、色界異生、聖者。</p>
<p>諸在色界死、生者，有幾耶？</p>
<p>答：三。謂：欲界異生，色界異生、聖者。</p>
<p>諸在無色界死、生者，有幾耶？</p>
<p>答：二。謂：無色界異生、聖者。</p>
<p>諸非在欲界死、生者，皆非受欲有耶？</p>
<p>答：應作四句。</p>

<ul class="">
<li><p>有非在欲界死、生，非不受欲有。謂：色界沒，起欲界中有。</p>
</li>

<li><p>有非受欲有，非不在欲界死、生。謂：欲界沒，起色界中有。</p>
</li>

<li><p>有非在欲界死、生，亦非受欲有。謂：色界沒，生色、無色界；無色界沒，生無色界。</p>
</li>

<li><p>有非不在欲界死、生，亦非不受欲有。謂：欲界沒，起欲界中有、生有。</p>
</li>
</ul><p>諸非在色界死、生者，皆非受色有耶？</p>
<p>答：應作四句。</p>

<ul class="">
<li><p>有非在色界死、生，非不受色有。謂：欲界沒，起色界中有。</p>
</li>

<li><p>有非受色有，非不在色界死、生。謂：色界沒，起欲界中有。</p>
</li>

<li><p>有非在色界死、生，亦非受色有。謂：欲界沒，生欲、無色界；無色界沒，生無色、欲界。</p>
</li>

<li><p>有非不在色界死、生，亦非不受色有。謂：色界沒，起色界中有、生有。</p>
</li>
</ul><p>諸非在無色界死、生者，皆非受無色有耶？</p>
<p>答：諸非在無色界死、生者，皆非受無色有。</p>
<p>有非受無色有，非不在無色界死，而非在無色界生。謂：無色界沒，生欲、色界。</p>
<p>諸非在欲界死、生者，有幾耶？</p>
<p>答：五。謂：欲界異生，色、無色界異生、聖者。</p>
<p>諸非在色界死、生者，有幾耶？</p>
<p>答：六。謂：三界異生、聖者。</p>
<p>諸非在無色界死、生者，有幾耶？</p>
<p>答：四。謂：欲、色界異生、聖者。</p>
<p>頗有欲界死，不生欲界耶？</p>
<p>答：有。謂：起欲、色界中有，生無色界，或般涅槃。</p>
<p>頗有欲界死，不生色界耶？</p>
<p>答：有。謂：起欲、色界中有，生無色界，或般涅槃。</p>
<p>頗有欲界死，不生無色界耶？</p>
<p>答：有。謂：起欲、色界中有，或般涅槃。</p>
<p>頗有色界死，不生色界耶？</p>
<p>答：有。謂：起欲、色界中有，生無色界，或般涅槃。</p>
<p>頗有色界死，不生欲界耶？</p>
<p>答：有。謂：起欲、色界中有，生無色界，或般涅槃。</p>
<p>頗有色界死，不生無色界耶？</p>
<p>答：有。謂：起欲、色界中有，或般涅槃。</p>
<p>頗有無色界死，不生無色界耶？</p>
<p>答：有。謂：起欲、色界中有，或般涅槃。</p>
<p>頗有無色界死，不生欲界耶？</p>
<p>答：有。謂：起欲、色界中有，生無色界，或般涅槃。</p>
<p>頗有無色界死，不生色界耶？</p>
<p>答：有。謂：起欲、色界中有，生無色界，或般涅槃。</p>
<p>諸欲界死，不生欲界者，有幾耶？</p>
<p>答：六。謂：三界異生、聖者。</p>
<p>諸欲界死，不生色界者，有幾耶？</p>
<p>答：六。謂：三界異生、聖者。</p>
<p>諸欲界死，不生無色界者，有幾耶？</p>
<p>答：四。謂：欲、色界異生、聖者。</p>
<p>諸色界死，不生色界者，有幾耶？</p>
<p>答：五。謂：欲界異生，色、無色界異生、聖者。</p>
<p>諸色界死，不生欲界者，有幾耶？</p>
<p>答：五。謂：欲界異生，色、無色界異生、聖者。</p>
<p>諸色界死，不生無色界者，有幾耶？</p>
<p>答：三。謂：欲界異生，色界異生、聖者。</p>
<p>諸無色界死，不生無色界者，有幾耶？</p>
<p>答：二。謂：欲、色界異生。</p>
<p>諸無色界死，不生欲界者，有幾耶？</p>
<p>答：四。謂：無色界異生、聖者，欲、色界異生。</p>
<p>諸無色界死，不生色界者，有幾耶？</p>
<p>答：四。謂：無色界異生、聖者，欲、色界異生。</p>
<p>頗有欲界死，不生三界耶？</p>
<p>答：有。謂：起欲、色界中有，或般涅槃。</p>
<p>頗有色界死，不生三界耶？</p>
<p>答：有。謂：起欲、色界中有，或般涅槃。</p>
<p>頗有無色界死，不生三界耶？</p>
<p>答：有。謂：起欲、色界中有，或般涅槃。</p>
<p>諸欲界死，不生三界者，有幾耶？</p>
<p>答：四。謂：欲、色界異生、聖者。</p>
<p>諸色界死，不生三界者，有幾耶？</p>
<p>答：三。謂：欲界異生。色界異生、聖者。</p>
<p>諸無色界死，不生三界者，有幾耶？</p>
<p>答：二。謂：欲、色界異生。</p>
<p>頗有未離欲染，命終不生欲界耶？</p>
<p>答：有。謂：起欲界中有。</p>
<p>頗有未離色染，命終不生欲、色界耶？</p>
<p>答：有。謂：起欲、色中有。</p>
<p>頗有未離無色染，命終不生三界耶？</p>
<p>答：有。謂：起欲、色界中有。</p>
<p>諸未離欲染，命終不生欲界者，有幾耶？</p>
<p>答：二。謂：欲界異生、聖者。</p>
<p>諸未離色染，命終不生欲、色界者，有幾耶？</p>
<p>答：四。謂：欲、色界異生、聖者。</p>
<p>諸未離無色染，命終不生三界者，有幾耶？</p>
<p>答：四。謂：欲、色界異生、聖者。</p>
<p>此中欲界——異生、聖者，幾隨眠隨增？幾結繫耶？</p>
<p>答：異生九十八隨眠隨增，九結繫。聖者十隨眠隨增，六結繫。</p>
<p>色界——異生、聖者，幾隨眠隨增？幾結繫耶？</p>
<p>答：異生六十二隨眠隨增，六結繫。聖者六隨眠隨增，三結繫。</p>
<p>無色界——異生、聖者，幾隨眠隨增？幾結繫耶？</p>
<p>答：異生三十一隨眠隨增，六結繫。聖者三隨眠隨增，三結繫。</p>
</div>
<div class='div-other'><a id='mulu21' /><a id='mulu22' />
<p class='h2'>結蘊第二中十門納息第四之一</p>
<div class="lg regular"><div class='lg-row'>四十二隨增　二緣無間有</div>
<div class='lg-row'>根成不知證　此章願具說</div>
</div>
<ul class="">
<li><p>二十二根。</p>
</li>

<li><p>十八界。</p>
</li>

<li><p>十二處。</p>
</li>

<li><p>五蘊。</p>
</li>

<li><p>五取蘊。</p>
</li>

<li><p>六界。</p>
</li>

<li><p>有色、無色法。</p>
</li>

<li><p>有見、無見法。</p>
</li>

<li><p>有對、無對法。</p>
</li>

<li><p>有漏、無漏法。</p>
</li>

<li><p>有為、無為法。</p>
</li>

<li><p>過去、未來、現在法。</p>
</li>

<li><p>善、不善、無記法。</p>
</li>

<li><p>欲界、色界、無色界繫法。</p>
</li>

<li><p>學、無學、非學非無學法。</p>
</li>

<li><p>見所斷、修所斷、無斷法。</p>
</li>

<li><p>四諦。</p>
</li>

<li><p>四靜慮。</p>
</li>

<li><p>四無量。</p>
</li>

<li><p>四無色。</p>
</li>

<li><p>八解脫。</p>
</li>

<li><p>八勝處。</p>
</li>

<li><p>十遍處。</p>
</li>

<li><p>八智。</p>
</li>

<li><p>三三摩地。</p>
</li>

<li><p>三重三摩地。</p>
</li>

<li><p>三結。</p>
</li>

<li><p>三不善根。</p>
</li>

<li><p>三漏。</p>
</li>

<li><p>四瀑流。</p>
</li>

<li><p>四軛。</p>
</li>

<li><p>四取。</p>
</li>

<li><p>四身繫。</p>
</li>

<li><p>五蓋。</p>
</li>

<li><p>五結。</p>
</li>

<li><p>五順下分結。</p>
</li>

<li><p>五順上分結。</p>
</li>

<li><p>五見。</p>
</li>

<li><p>六愛身。</p>
</li>

<li><p>七隨眠。</p>
</li>

<li><p>九結。</p>
</li>

<li><p>九十八隨眠。</p>
</li>
</ul><p>眼根……乃至無色界修所斷無明隨眠，於九十八隨眠中，一一有幾隨眠隨增耶？</p>
<p>答：</p>
<p>眼根——欲、色界遍行。及修所斷隨眠隨增。</p>
<p>耳、鼻、舌、身根——亦爾。</p>
<p>女根——欲界遍行。及修所斷隨眠隨增。</p>
<p>男、苦根——亦爾。</p>
<p>命根——三界遍行，及修所斷隨眠隨增。</p>
<p>信等五根——亦爾。</p>
<p>意根——一切隨眠隨增。</p>
<p>捨根——亦爾。</p>
<p>樂根——色界、一切欲界遍行。及修所斷隨眠隨增。</p>
<p>喜根——色界、一切欲界。除無漏緣疑及彼相應無明。餘一切隨眠隨增。</p>
<p>憂根——欲界一切隨眠隨增。</p>
<p>三無漏根——無隨眠隨增。</p>
<p>眼、耳、鼻、舌、身、色、聲、觸，眼、耳、身識界——欲、色界遍行。及修所斷隨眠隨增。</p>
<p>眼、耳、鼻、舌、身，色、聲、觸處，色蘊、色取蘊、前五界，有色、有見、有對法——亦爾。</p>
<p>香、味，鼻、舌、識界——欲界遍行。及修所斷隨眠隨增。</p>
<p>香、味處——亦爾。</p>
<p>意、法，意識界——一切隨眠隨增。</p>
<p>意，法處，後四蘊，後四取蘊，識界，無色、無見、無對、有漏、有為法，過去、未來、現在、非學非無學法——亦爾。</p>
<p>無漏、無為法——無隨眠隨增。</p>
<p>學、無學、無斷法——亦爾。</p>
<p>善及修所斷法——三界遍行。及修所斷隨眠隨增。</p>
<p>不善及欲界繫法——欲界一切隨眠隨增。</p>
<p>無記法——色、無色界，一切欲界二部。及見集所斷遍行隨眠隨增。</p>
<p>色界繫法——色界一切隨眠隨增。</p>
<p>無色界繫法——無色界一切隨眠隨增。</p>
<p>見所斷法——見所斷一切隨眠隨增。</p>
<p>苦、集諦——一切隨眠隨增。</p>
<p>滅、道諦——無隨眠隨增。</p>
<p>法類苦、集、滅、道智，三三摩地——亦爾。</p>
<p>四靜慮——色界一切隨眠隨增。</p>
<p>四無量——色界遍行，及修所斷隨眠隨增。</p>
<p>前三解脫、八勝處、前八遍處、他心智——亦爾。</p>
<p>四無色——無色界一切隨眠隨增。</p>
<p>後五解脫。後二遍處——無色界遍行及修所斷隨眠隨增。</p>
<p>世俗智——除無漏緣見，餘一切隨眠隨增。</p>
<p>三重三摩地——三界遍行及修所斷隨眠隨增。</p>
<p>有身見結——見苦所斷一切，及見集所斷遍行隨眠隨增。</p>
<p>有身見順下分結、有身見、邊執見——亦爾。</p>
<p>戒禁取結——見苦所斷一切，及見集所斷遍行，見道所斷有漏緣隨眠隨增。</p>
<p>戒禁取及戒禁取身繫、順下分結，戒禁取——亦爾。</p>
<p>疑結——見所斷有漏緣，及疑相應無漏緣無明隨眠隨增。</p>
<p>疑順下分結、疑隨眠、疑結——亦爾。</p>
<p>貪、瞋不善根——欲界有漏緣隨眠隨增。</p>
<p>前二身繫、前二蓋、瞋結、前二順下分結、前二隨眠、恚結——亦爾。</p>
<p>癡不善根——欲界除無漏緣無明，餘一切隨眠隨增。</p>
<p>欲漏——欲界一切隨眠隨增。</p>
<p>欲瀑流、軛、取，惛沈、睡眠、掉舉蓋——亦爾。</p>
<p>有漏——色、無色界一切隨眠隨增。</p>
<p>有瀑流、軛，我語取——亦爾。</p>
<p>無明漏——除無漏緣無明，餘一切隨眠隨增。</p>
<p>無明瀑流、軛，無明隨眠，無明結——亦爾。</p>
<p>見瀑流、軛——見所斷有漏緣，及見相應無漏緣無明隨眠隨增。</p>
<p>見取、邪見、見隨眠、見結——亦爾。</p>
<p>此實執身繫——見所斷有漏緣隨眠隨增。</p>
<p>見取、取結——亦爾。</p>
<p>惡作蓋——欲界遍行，及修所斷隨眠隨增。</p>
<p>嫉、慳結，鼻、舌觸所生愛身，嫉、慳結——亦爾。</p>
<p>疑蓋——欲界見所斷有漏緣，及疑相應無漏緣無明隨眠隨增。</p>
<p>貪、慢結——三界有漏緣隨眠隨增。</p>
<p>意觸所生愛身、慢隨眠，愛、慢結——亦爾。</p>
<p>色貪——色界遍行及修所斷隨眠隨增。</p>
<p>無色貪——無色界遍行及修所斷隨眠隨增。</p>
<p>後三順上分結——色、無色界遍行及修所斷隨眠隨增。</p>
<p>眼、耳、身觸所生愛身——欲、色界遍行及修所斷隨眠隨增。</p>
<p>有貪隨眠——色、無色界有漏緣隨眠隨增。</p>
<p>欲界見苦所斷隨眠——欲界見苦所斷一切，及見集所斷遍行隨眠隨增。</p>
<p>欲界見集所斷隨眠——欲界見集所斷一切，及見苦所斷遍行隨眠隨增。</p>
<p>欲界見滅所斷隨眠——欲界見滅所斷，除無漏緣、不共無明，餘一切，及遍行隨眠隨增。</p>
<p>欲界見道所斷隨眠——欲界見道所斷。除無漏緣。不共無明。餘一切及遍行隨眠隨增。</p>
<p>欲界修所斷隨眠——欲界修所斷一切。及遍行隨眠隨增。</p>
<p>色、無色界五部隨眠，廣說亦爾。差別者，應說「自界」</p>
<p>眼根乃至無色界修所斷無明隨眠，緣識及緣緣識，於九十八隨眠中，一一有幾隨眠隨增耶？</p>
<p>答：眼根</p>
<p>緣識。欲、色界三部。無色界遍行。及修所斷。</p>
<p>緣緣識。三界四部。</p>
<p>耳、鼻、舌、身根，亦爾。</p>
<p>女根</p>
<p>緣識。欲界三部。色界遍行。及修所斷。</p>
<p>緣緣識。欲界四部。色界三部。無色界遍行。及修所斷。</p>
<p>男、苦根，亦爾。</p>
<p>命根</p>
<p>緣識。三界三部。</p>
<p>緣緣識。三界四部。</p>
<p>意根。</p>
<p>緣識、緣緣識。有為緣。</p>
<p>捨根，亦爾。</p>
<p>樂根</p>
<p>緣識。欲界四部。色界有為緣。無色界二部。及遍行。</p>
<p>緣緣識。欲、無色界四部。色界有為緣。</p>
<p>喜根</p>
<p>緣識。欲、色界有為緣。無色界二部。及遍行。</p>
<p>緣緣識。欲、色界有為緣。無色界四部。</p>
<p>憂根</p>
<p>緣識。欲界有漏緣。色界遍行。及修所斷。</p>
<p>緣緣識。欲界有為緣。色界三部。無色界遍行。及修所斷。</p>
<p>信等五根。</p>
<p>緣識、緣緣識。三界四部。</p>
<p>三無漏根</p>
<p>緣識。三界二部。及遍行。</p>
<p>緣緣識。三界四部。</p>
<p>眼、耳、鼻、舌、身、色、聲、觸界</p>
<p>緣識。欲、色界三部。無色界遍行。及修所斷。</p>
<p>緣緣識。三界四部。</p>
<p>眼、耳、鼻、舌、身、色、聲、觸處，色取蘊。前五界，有見有對法，亦爾。</p>
<p>香、味、鼻、舌、識界</p>
<p>緣識。欲界三部。色界遍行。及修所斷。</p>
<p>緣緣識。欲界四部。色界三部。無色界遍行。及修所斷。</p>
<p>香、味處，亦爾。</p>
<p>眼、耳、身識界</p>
<p>緣識。欲、色界三部。</p>
<p>緣緣識欲、色界四部。無色界二部。及遍行。</p>
<p>意界、意識界</p>
<p>緣識、緣緣識。有為緣。</p>
<p>意處。後四蘊有為法。過去、未來、現在法，亦爾。</p>
<p>法界</p>
<p>緣識。三界一切。</p>
<p>緣緣識。有為緣。</p>
<p>法處。無色、無見、無對善法，亦爾。</p>
<p>色蘊</p>
<p>緣識。欲、色界四部。無色界二部。及遍行。</p>
<p>緣緣識。三界四部。</p>
<p>有色法，亦爾。</p>
<p>後四取蘊。</p>
<p>緣識。有漏。</p>
<p>緣緣識。有為緣。</p>
<p>識界。有漏法。見所斷法，亦爾。</p>
<p>無漏法</p>
<p>緣識。三界三部。及遍行。</p>
<p>緣緣識。有為緣。無斷法。亦爾。</p>
<p>無為法</p>
<p>緣識。三界二部。及遍行。</p>
<p>緣緣識。有為緣。</p>
<p>不善法</p>
<p>緣識。欲界有漏緣，色界遍行。及修所斷。</p>
<p>緣緣識。欲界有為緣。色界三部。無色界遍行。及修所斷。</p>
<p>欲界繫法。亦爾。</p>
<p>無記法</p>
<p>緣識。欲界三部。色、無色界有漏緣。</p>
<p>緣緣識。欲界四部。色、無色界有為緣。</p>
<p>色界繫法</p>
<p>緣識。欲界三部。色界有漏緣。無色界遍行。及修所斷。</p>
<p>緣緣識。欲界三部。色界有為緣。無色界四部。</p>
<p>無色界繫法</p>
<p>緣識。欲、色界三部。無色界有漏緣。</p>
<p>緣緣識。欲界三部。色界四部。無色界有為緣。</p>
<p>學無學法</p>
<p>緣識。三界二部。及遍行。</p>
<p>緣緣識。三界四部。</p>
<p>非學非無學法</p>
<p>緣識。三界四部。及見道所斷有漏緣。</p>
<p>緣緣識。有為緣。</p>
<p>修所斷法</p>
<p>緣識。三界三部。</p>
<p>緣緣識。三界四部。</p>
<p>苦、集諦</p>
<p>緣識。有漏緣。</p>
<p>緣緣識。有為緣。</p>
<p>世俗智，亦爾。</p>
<p>滅諦</p>
<p>緣識。三界二部。及遍行。</p>
<p>緣緣識。有為緣。</p>
<p>道諦</p>
<p>緣識。三界二部。及遍行。</p>
<p>緣緣識。三界四部。</p>
<p>苦、集、滅、道智。及三三摩地。亦爾。</p>
<p>四靜慮</p>
<p>緣識。欲界四部。色界有為緣。無色界二部。及遍行。</p>
<p>緣緣識。欲、無色界四部。色界有為緣。</p>
<p>慈、悲、捨無量</p>
<p>緣識。欲、色界三部。無色界遍行。及修所斷。</p>
<p>緣緣識。欲界三部。色、無色界四部。</p>
<p>淨解脫。後四勝處。前八遍處。亦爾。</p>
<p>喜無量</p>
<p>緣識。欲、色界三部。</p>
<p>緣緣識。欲界三部。色界四部。無色界二部。及遍行。</p>
<p>初二解脫。前四勝處。亦爾。</p>
<p>前三無色</p>
<p>緣識，緣緣識。欲界三部。色界四部。無色界有為緣。</p>
<p>非想非非想處</p>
<p>緣識。欲、色界三部。無色界有漏緣。</p>
<p>緣緣識。欲界三部。色界四部。無色界有為緣。</p>
<p>空、識無邊處、無所有處解脫</p>
<p>緣識，緣緣識。欲界三部。色無色界四部。</p>
<p>後二解脫，及後二遍處</p>
<p>緣識。三界三部。</p>
<p>緣緣識。欲界三部。色無色界四部。</p>
<p>法智</p>
<p>緣識。欲界二部。及遍行。色界遍行。及修所斷。</p>
<p>緣緣識。欲界四部。色界三部。無色界遍行。及修所斷。</p>
<p>類智</p>
<p>緣識。色無色界二部。及遍行。欲界遍行。及修所斷。</p>
<p>緣緣識。欲界三部。色、無色界四部。</p>
<p>他心智</p>
<p>緣識。欲、色界四部。無色界二部。及遍行。</p>
<p>緣緣識。三界四部。</p>
<p>三重三摩地</p>
<p>緣識。三界三部。</p>
<p>緣緣識。三界四部。</p>
<p>有身見結</p>
<p>緣識。三界三部。</p>
<p>緣緣識。三界四部。</p>
<p>有身見順下分結、有身見、邊執見，亦爾。</p>
<p>戒禁取結</p>
<p>緣識。三界三部。及見道所斷有漏緣。</p>
<p>緣緣識。三界四部。</p>
<p>戒禁取及戒禁取身繫、戒禁取順下分結、戒禁取，亦爾。</p>
<p>疑結</p>
<p>緣識。有漏緣。</p>
<p>緣緣識。有為緣。</p>
<p>無明漏、瀑流、軛，見取，此實執身繫，貪、慢結，疑順下分結，邪見、見取，意觸所生愛身，慢、無明、見、疑隨眠，愛、慢、無明、見、取、疑結，亦爾。</p>
<p>三不善根及欲漏</p>
<p>緣識。欲界有漏緣。色界遍行及修所斷。</p>
<p>緣緣識。欲界有為緣。色界三部。無色界遍行。及修所斷。</p>
<p>欲瀑流、軛、取，前二身繫，除惡作餘蓋，瞋結，前二順下分結，欲貪、瞋恚隨眠，恚結。亦爾。</p>
<p>有漏</p>
<p>緣識。欲界三部。色、無色界有漏緣。</p>
<p>緣緣識。欲界三部。色、無色界有為緣。</p>
<p>有瀑流、軛，我語取，有貪隨眠。亦爾。</p>
<p>惡作蓋</p>
<p>緣識——欲界三部。色界遍行及修所斷。</p>
<p>緣緣識——欲界四部。色界三部。無色界遍行及修所斷。</p>
<p>嫉、慳結，鼻、舌、觸所生愛身，嫉、慳結。亦爾。</p>
<p>色貪順上分結</p>
<p>緣識。欲、色界三部。無色界遍行及修所斷。</p>
<p>緣緣識。欲界三部。色、無色界四部。</p>
<p>後四順上分結</p>
<p>緣識。三界三部。</p>
<p>緣緣識。欲界三部。色、無色界四部。</p>
<p>眼、耳、身觸所生愛身</p>
<p>緣識。欲、色界三部。</p>
<p>緣緣識。欲、色界四部。無色界遍行及修所斷。</p>
<p>欲界見苦、集及修所斷隨眠</p>
<p>緣識。欲界三部。色界遍行及修所斷。</p>
<p>緣緣識。欲界四部。色界三部。無色界遍行及修所斷。</p>
<p>欲界見滅所斷隨眠</p>
<p>緣識。欲界三部。及見滅所斷有漏緣。色界遍行及修所斷。</p>
<p>緣緣識。欲界有為緣。色界三部。無色界遍行及修所斷。</p>
<p>欲界見道所斷隨眠</p>
<p>緣識。欲界三部。及見道所斷有漏緣。色界遍行及修所斷。</p>
<p>緣緣識。欲界四部。色界三部。無色界遍行。及修所斷。</p>
<p>色界見苦、集及修所斷隨眠</p>
<p>緣識。欲、色界三部。無色界遍行及修所斷。</p>
<p>緣緣識。欲界三部。色、無色界四部。</p>
<p>色界見滅所斷隨眠</p>
<p>緣識。欲、色界三部。及色界見滅所斷有漏緣。無色界遍行及修所斷。</p>
<p>緣緣識。欲界三部。色界有為緣。無色界四部。</p>
<p>色界見道所斷隨眠</p>
<p>緣識。欲、色界三部。及色界見道所斷有漏緣。無色界遍行及修所斷。</p>
<p>緣緣識。欲界三部。色、無色界四部。</p>
<p>無色界見苦、集及修所斷隨眠</p>
<p>緣識。三界三部。</p>
<p>緣緣識。欲界三部。色、無色界四部。</p>
<p>無色界見滅所斷隨眠</p>
<p>緣識。三界三部。及無色界見滅所斷有漏緣。</p>
<p>緣緣識。欲界三部。色界四部。無色界有為緣。</p>
<p>無色界見道所斷隨眠</p>
<p>緣識。三界三部。及無色界。見道所斷有漏緣。</p>
<p>緣緣識。欲界三部。色、無色界四部。</p>

<p class='juan'>說一切有部發智論卷第五</p></div></div>
</div><!-- end of div[@id='body'] -->
</body></html>