<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>顯揚聖教論頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1603 [cf. No. 1602]
<div class='div-pin'>
<p class='juan'><a id='mulu1' />顯揚聖教論頌</p><p class="byline">無著菩薩造</p><p class="byline">三藏法師玄奘奉　詔譯</p><a id='mulu2' />
<p class='h1'>攝事品第一</p>
<div class="lg regular"><div class='lg-row'>善逝善說妙三身，　無畏無流證教法，</div>
<div class='lg-row'>上乘真實牟尼子，　我今至誠先讚禮。</div>
<div class='lg-row'>稽首次敬大慈尊，　將紹種智法王位，</div>
<div class='lg-row'>無依世間所歸趣，　宣說瑜伽師地者。</div>
<div class='lg-row'>昔我無著從彼聞，　今當錯綜地中要，</div>
<div class='lg-row'>顯揚聖教慈悲故，　文約義周而易曉。</div>
<div class='lg-row'>攝事淨義成善巧，　無常苦空與無性，</div>
<div class='lg-row'>現觀瑜伽不思議，　攝勝決擇十一品。</div>
<div class='lg-row'>一切界雜染，　諦依止覺分，</div>
<div class='lg-row'>補特伽羅果，　諸功德九事。</div>
<div class='lg-row'>心、心所有、色、　不相應、無為。</div>
<div class='lg-row'>界謂欲色等，　及與三千界。</div>
<div class='lg-row'>煩惱業生性，　雜染相應知。</div>
<div class='lg-row'>諸諦有六種。　依止八與二。</div>
<div class='lg-row'>覺分有眾多，　最初三十七。</div>
<div class='lg-row'>智與解脫門，　行跡及止觀。</div>
<div class='lg-row'>居處及所依，　發心與悲愍，</div>
<div class='lg-row'>諸行、通達性，　地、波羅蜜多。</div>
<div class='lg-row'>菩薩行、攝事，　及彼陀羅尼、</div>
<div class='lg-row'>三摩地等門，　諸無量作意。</div>
<div class='lg-row'>真如作意相，　信解不思議，</div>
<div class='lg-row'>廣大阿世耶，　應知諸自數。</div>
<div class='lg-row'>隨信行等七，　復八種應知，</div>
<div class='lg-row'>及極七反等，　退法等有六。</div>
<div class='lg-row'>軟根等七種，　在俗及出家，</div>
<div class='lg-row'>聲聞乘等三，　可救、不可救。</div>
<div class='lg-row'>入方便等九，　生差別故二，</div>
<div class='lg-row'>復由諸界別，　應知十三種。</div>
<div class='lg-row'>果斷有五種，　遍知及清淨，</div>
<div class='lg-row'>淨、果、界、菩提，　無學由自數。</div>
<div class='lg-row'>斷多因故斷，　建立斷所從，</div>
<div class='lg-row'>由作意、依、修，　及得斷次第。</div>
<div class='lg-row'>斷差別應知，　及斷相利益，</div>
<div class='lg-row'>如是如所說，　復應知多種。</div>
<div class='lg-row'>無量、諸解脫、　勝處與遍處、</div>
<div class='lg-row'>無諍、妙願智、　無礙解、神通。</div>
<div class='lg-row'>諸相、好、清淨，　及諸力、無畏，</div>
<div class='lg-row'>不護與念住，　永斷諸習氣。</div>
<div class='lg-row'>無忘失妙法，　及如來大悲，</div>
<div class='lg-row'>佛不共德法，　一切種妙智。</div>
<div class='lg-row'>當知前九事，　初為二所依，</div>
<div class='lg-row'>次二、後六種，　攝雜染、清淨，</div>
<div class='lg-row'>染依差別故、　清淨所緣故、</div>
<div class='lg-row'>心不流散故、　正修方便故、</div>
<div class='lg-row'>彼位差別故、　言說等因故、</div>
<div class='lg-row'>彼果故德故，　數次第唯爾。</div>
<div class='lg-row'>欲思量無量，　諸問答差別，</div>
<div class='lg-row'>由諸佛語言，　事與相攝故。</div>
<div class='lg-row'>句、迷惑、戲論，　住、真實、淨、妙，</div>
<div class='lg-row'>寂靜、性、道理，　假施設、現觀。</div>
<div class='lg-row'>方所、位、分別，　作、執持、增、減，</div>
<div class='lg-row'>闇、語、所覺、上，　遠離、轉、藏護。</div>
<div class='lg-row'>簡擇與現行，　睡眠及相屬，</div>
<div class='lg-row'>諸相攝、相應，　說、任持、次第。</div>
<div class='lg-row'>所作、境、瑜伽，　奢摩他與觀，</div>
<div class='lg-row'>諸作意、教授，　德、菩提、聖教。</div>
<div class='lg-row'>若欲正修行，　遍知等功德，</div>
<div class='lg-row'>由十種法行，　及六種理趣。</div>
</div></div>
<div class='div-pin'><a id='mulu3' />
<p class='h1'>攝淨義品第二</p>
<div class="lg regular"><div class='lg-row'>諸論中勝論，　亦善入瑜伽，</div>
<div class='lg-row'>清淨義應知，　由具四淨德。</div>
<div class='lg-row'>攝一切義故；　彼外不壞故；</div>
<div class='lg-row'>易入故；入已，　行不失壞故。</div>
<div class='lg-row'>諸佛說妙法，　正依於二諦：</div>
<div class='lg-row'>一者名世俗、　二者名勝義。</div>
<div class='lg-row'>初說我、法、用，　為隨餘故說；</div>
<div class='lg-row'>七種及四種，　真如名勝義。</div>
<div class='lg-row'>自性、義、建立，　數、次第善巧，</div>
<div class='lg-row'>想差別應知，　顯蘊世俗義。</div>
<div class='lg-row'>五三法、真實，　彼復四應知，</div>
<div class='lg-row'>及四種尋思，　四種如實智。</div>
<div class='lg-row'>三自性成立、　差別、業、隱密、</div>
<div class='lg-row'>方便、攝、別異，　是各有多種。</div>
<div class='lg-row'>聞十二分教，　三最勝歸依，</div>
<div class='lg-row'>三學三菩提，　為有情淨說。</div>
<div class='lg-row'>聞、歸、學、菩提，　六、三、十二、五，</div>
<div class='lg-row'>隨名數次第，　如應廣分別。</div>
<div class='lg-row'>聖行、無上乘、　大菩提、功德，</div>
<div class='lg-row'>異論、論法、釋，　應知各多種。</div>
<div class='lg-row'>殊特、非殊特，　平等心、利益，</div>
<div class='lg-row'>報恩與欣讚，　不虛方便行。</div>
<div class='lg-row'>不顛倒方便，　退墮與勝進，</div>
<div class='lg-row'>相似、實功德，　善調伏有情。</div>
<div class='lg-row'>諸菩薩受記，　墮於決定數，</div>
<div class='lg-row'>定作、常應作，　最勝法應知。</div>
<div class='lg-row'>諸施設建立，　一切法尋思，</div>
<div class='lg-row'>及如實遍智，　并及諸無量，</div>
<div class='lg-row'>宣說果利益，　大乘性與攝，</div>
<div class='lg-row'>菩薩十應知，　建立諸名號。</div>
<div class='lg-row'>執因中有果、　顯了、有去來、</div>
<div class='lg-row'>我、常、宿作因、　自在等、害法、</div>
<div class='lg-row'>邊無邊、矯亂、　見無因、斷、空、</div>
<div class='lg-row'>計勝、淨、吉祥，　名十六異論。</div>
<div class='lg-row'>功能無體性，　攝不攝相違，</div>
<div class='lg-row'>有用及無用，　為因成大過。</div>
<div class='lg-row'>論體、論處所、　論據、論莊嚴、</div>
<div class='lg-row'>論負、論出離，　論多所作法。</div>
<div class='lg-row'>體釋文義法，　起義難次師，</div>
<div class='lg-row'>說眾聽讚佛，　略廣學勝利。</div>
<div class='lg-row'>諸地相作意，　依處德非德，</div>
<div class='lg-row'>所對治能治，　略廣義應知。</div>
</div></div>
<div class='div-pin'><a id='mulu4' />
<p class='h1'>成善巧品第三</p>
<div class="lg regular"><div class='lg-row'>於諸蘊、界、處，　及眾緣起法、</div>
<div class='lg-row'>處非處、根、諦，　善巧事應知。</div>
<div class='lg-row'>身者自在等，　無因身者住，</div>
<div class='lg-row'>流轉作諸業，　及增上二種。</div>
<div class='lg-row'>於身者等起，　實我所住持，</div>
<div class='lg-row'>流轉者作者，　及諸增上義。</div>
<div class='lg-row'>染污若清淨，　起七種愚癡，</div>
<div class='lg-row'>對治此應知，　攝七種善巧。</div>
<div class='lg-row'>妄計我身者，　依止諸根住，</div>
<div class='lg-row'>於境界迴轉，　受用愛非愛。</div>
<div class='lg-row'>言說所依住，　作者有覺者，</div>
<div class='lg-row'>由於差別蘊，　總見一身者。</div>
<div class='lg-row'>迷惑初因故，　計常因無因。</div>
<div class='lg-row'>我住持諸根，　能觸及能受。</div>
<div class='lg-row'>從此死生處，　計有流轉者，</div>
<div class='lg-row'>法非法作者，　及彼果增上。</div>
<div class='lg-row'>於修習邪行，　計為染污者；</div>
<div class='lg-row'>於修習正行，　妄計解脫者。</div>
<div class='lg-row'>佛未出於世，　如是愚癡轉；</div>
<div class='lg-row'>由佛現世間，　說七種善巧。</div>
<div class='lg-row'>知世等別故，　能除一合想，</div>
<div class='lg-row'>即離與解脫，　眾生不可得。</div>
<div class='lg-row'>多種及總略，　共有差別轉，</div>
<div class='lg-row'>增益損減智，　蘊善巧應知。</div>
<div class='lg-row'>見三因生故，　說名界善巧，</div>
<div class='lg-row'>從無始自種，　多種種生起，</div>
<div class='lg-row'>由此及於此，　取者不可得，</div>
<div class='lg-row'>依自智成故，　能除下劣性。</div>
<div class='lg-row'>知諸觸諸受，　由二種生門，</div>
<div class='lg-row'>依止於觸故，　當知處善巧。</div>
<div class='lg-row'>知法處天處，　後後所依止，</div>
<div class='lg-row'>由世俗諦故，　了知二種性。</div>
<div class='lg-row'>知未斷無常，　因能生諸果，</div>
<div class='lg-row'>自相續相似，　名緣起善巧。</div>
<div class='lg-row'>眾生不可得，　而有捨續者，</div>
<div class='lg-row'>由了達甚深，　四種緣起故。</div>
<div class='lg-row'>不作，不趣、得，　二、餘體不轉，</div>
<div class='lg-row'>淨見無餘業，　非我自在二。</div>
<div class='lg-row'>如是智能知，　處非處善巧，</div>
<div class='lg-row'>於自果定處，　異此說非處。</div>
<div class='lg-row'>於能取生住，　及染污清淨，</div>
<div class='lg-row'>無理我觀餘，　於彼果增上。</div>
<div class='lg-row'>於如是方便，　名為根善巧，</div>
<div class='lg-row'>謂於取生住，　染淨增上故。</div>
<div class='lg-row'>二自性苦故，　合故不應理，</div>
<div class='lg-row'>由無因有因，　及五種譬喻。</div>
<div class='lg-row'>如是隨覺故，　應知諦善巧，</div>
<div class='lg-row'>隨覺未曾見，　未受義因緣。</div>
<div class='lg-row'>當知諸善巧，　差別二十三，</div>
<div class='lg-row'>異攝論為先，　後最極清淨。</div>
</div></div>
<div class='div-pin'><a id='mulu5' />
<p class='h1'>成無常品第四</p>
<div class="lg regular"><div class='lg-row'>無常謂有為，　三相相應故，</div>
<div class='lg-row'>無常義如應，　六八種應知。</div>
<div class='lg-row'>無性、壞、轉異、　別離、得、當有；</div>
<div class='lg-row'>剎那、續、病等，　心、器、受用故。</div>
<div class='lg-row'>變異應當知，　十五種差別，</div>
<div class='lg-row'>所謂分位等，　八緣所逼故。</div>
<div class='lg-row'>下界具一切，　中界離三門，</div>
<div class='lg-row'>具三種變異，　上界復除器。</div>
<div class='lg-row'>無性義無常，　遍計之所執；</div>
<div class='lg-row'>所餘無常義，　依他起應知。</div>
<div class='lg-row'>諸無常皆苦，　眾苦所雜故；</div>
<div class='lg-row'>迷法性愚夫，　得為害不覺。</div>
<div class='lg-row'>由彼心果故，　生已自然滅，</div>
<div class='lg-row'>後變異可得，　念念滅應知。</div>
<div class='lg-row'>心熏習增上，　定轉變自在，</div>
<div class='lg-row'>影像生道理，　及三種聖教。</div>
<div class='lg-row'>生因相違故，　無住滅兩因，</div>
<div class='lg-row'>自然住常過，　當知任運滅。</div>
<div class='lg-row'>非水火風滅，　以俱起滅故，</div>
<div class='lg-row'>彼相應滅已，　餘變異生因。</div>
<div class='lg-row'>相違相續斷，　二相成無相，</div>
<div class='lg-row'>違世間現見，　無法及餘因。</div>
<div class='lg-row'>非身乳林等，　先無有變異，</div>
<div class='lg-row'>亦非初不壞，　最後時方滅。</div>
<div class='lg-row'>位思煩惱分，　非常變異故，</div>
<div class='lg-row'>此若無變異，　受作脫非理。</div>
<div class='lg-row'>功能無有故，　攝不攝相違，</div>
<div class='lg-row'>有用及無用，　為因成過失。</div>
<div class='lg-row'>自性變異相，　有無不應理，</div>
<div class='lg-row'>無差別無常，　有差別五失。</div>
<div class='lg-row'>無相亦無因，　非自性恒異，</div>
<div class='lg-row'>先無有變異，　我應常解脫。</div>
<div class='lg-row'>常、造不應理，　由二三因故，</div>
<div class='lg-row'>財有情增上，　極微非常住。</div>
<div class='lg-row'>無常為彼依，　次第差別轉，</div>
<div class='lg-row'>諸受等異故，　當知覺無常。</div>
<div class='lg-row'>於無常無智，　四顛倒根本，</div>
<div class='lg-row'>當知世上道，　愚癡力轉增。</div>
<div class='lg-row'>由放逸、懈怠、　見、昧、乏資糧、</div>
<div class='lg-row'>惡友、非正法，　當知無智因。</div>
<div class='lg-row'>不如理作意、　憶念前際等，</div>
<div class='lg-row'>相似相續轉，　於無常計常。</div>
<div class='lg-row'>生初後中間，　取三有為相。</div>
<div class='lg-row'>無常調伏智，　當知由二因。</div>
<div class='lg-row'>彼見有六種，　及緣起四種。</div>
<div class='lg-row'>自種故非他，　待緣故非自，</div>
<div class='lg-row'>無作故非共，　用故非無因。</div>
</div></div>
<div class='div-pin'><a id='mulu6' />
<p class='h1'>成苦品第五</p>
<div class="lg regular"><div class='lg-row'>生為欲離因，　滅生和合欲，</div>
<div class='lg-row'>倒無倒厭離，　彼因為苦相。</div>
<div class='lg-row'>依三受差別，　建立三苦相，</div>
<div class='lg-row'>故說一切受，　體性皆是苦。</div>
<div class='lg-row'>當知行性苦，　皆麁重隨故，</div>
<div class='lg-row'>樂、捨不應理，　同無解脫過。</div>
<div class='lg-row'>利深等障礙，　依進住乘空，</div>
<div class='lg-row'>執著性下劣，　顛倒及染污。</div>
<div class='lg-row'>如癰疥癩等，　三受之所依，</div>
<div class='lg-row'>彼能發三觸，　取樂等隨轉。</div>
<div class='lg-row'>自相、自分別、　不安隱苦性，</div>
<div class='lg-row'>五十五應知，　三苦之所攝。</div>
<div class='lg-row'>界、緣、身等、趣、　種類、諦、三世、</div>
<div class='lg-row'>時、命、品異故，　引眾苦差別。</div>
<div class='lg-row'>未離欲色等，　三種地應知，</div>
<div class='lg-row'>欲界一切種，　色無色除二。</div>
<div class='lg-row'>世俗有二種，　勝義謂遍行，</div>
<div class='lg-row'>二緣通上地，　當知無現染。</div>
<div class='lg-row'>非無色重擔，　遍行天麁重，</div>
<div class='lg-row'>及諦最後邊，　餘七上隨縛。</div>
<div class='lg-row'>當知生等苦，　各五種差別，</div>
<div class='lg-row'>苦麁重相應，　三苦所依止。</div>
<div class='lg-row'>最後與最後，　各四苦所依，</div>
<div class='lg-row'>謂生、生根本，　及苦性、變壞。</div>
<div class='lg-row'>三世之所攝，　二緣苦非上，</div>
<div class='lg-row'>所說餘諸苦，　皆欲界應知。</div>
<div class='lg-row'>失念無功用，　亂不正思惟，</div>
<div class='lg-row'>不正了愚癡，　及由放逸等。</div>
<div class='lg-row'>昧故、羸劣故，　及起放逸故、</div>
<div class='lg-row'>相續斷絕故，　忘念轉應知。</div>
<div class='lg-row'>昧故、放逸故、　保重現法故、</div>
<div class='lg-row'>不信當苦故，　無功用發起。</div>
<div class='lg-row'>相似相續轉、　對治妄分別、</div>
<div class='lg-row'>串習、總取故，　起四種顛倒。</div>
<div class='lg-row'>界別、緣起別、　位別、次第別，</div>
<div class='lg-row'>及相續差別，　當知各多種。</div>
<div class='lg-row'>信解與思擇，　不亂心厭離，</div>
<div class='lg-row'>見修及究竟，　又如前十一。</div>
<div class='lg-row'>纏、疑、不樂離，　沈、惡趣、餘趣，</div>
<div class='lg-row'>下劣行所起，　遍獨眾苦盡。</div>
</div></div>
<div class='div-pin'><a id='mulu7' />
<p class='h1'>成空品第六</p>
<div class="lg regular"><div class='lg-row'>若於此無有，　及此餘所有，</div>
<div class='lg-row'>隨二種道理，　說空相無二。</div>
<div class='lg-row'>甚深相應知，　取捨無增減。</div>
<div class='lg-row'>差別有眾多，　如彼彼宣說。</div>
<div class='lg-row'>唯假過失故，　蘊無我過故，</div>
<div class='lg-row'>我無身過故，　三我不應理。</div>
<div class='lg-row'>如主、火、明、空，　形異依他過，</div>
<div class='lg-row'>無常無業用，　非因非有我。</div>
<div class='lg-row'>我唯應是假，　譬喻不可得，</div>
<div class='lg-row'>七喻妄分別，　無見者等三。</div>
<div class='lg-row'>若如種無常，　作者應成假，</div>
<div class='lg-row'>如成就神通，　應世俗自在。</div>
<div class='lg-row'>我如地如空，　應無常無性，</div>
<div class='lg-row'>應如二無作，　分明業可得。</div>
<div class='lg-row'>能燒及能斷，　唯火等所作，</div>
<div class='lg-row'>我於見等具，　非如刀火等。</div>
<div class='lg-row'>如光能照用，　離光無異體，</div>
<div class='lg-row'>是故於內外，　空無我義成。</div>
<div class='lg-row'>如世間外物，　離我有損益，</div>
<div class='lg-row'>內雖無實我，　染淨義應成。</div>
<div class='lg-row'>位、思、煩惱分，　無常變異故，</div>
<div class='lg-row'>我常無轉易，　受、作、脫應無。</div>
<div class='lg-row'>法性從緣生，　展轉現相續，</div>
<div class='lg-row'>有因而不住，　變異故名轉。</div>
<div class='lg-row'>如身牙河燈，　有種種作用；</div>
<div class='lg-row'>我常無變異，　轉還不應理。</div>
<div class='lg-row'>依我起名想，　見二種過失，</div>
<div class='lg-row'>是故遍一切，　實我性都無。</div>
<div class='lg-row'>為言說易故、　隨順世間故、</div>
<div class='lg-row'>斷除怖畏故、　顯得失二故。</div>
<div class='lg-row'>率爾覺亂起，　世間現可得，</div>
<div class='lg-row'>覺為先作業，　有十種過失。</div>
<div class='lg-row'>覺、我、因、功用、　自在等各二，</div>
<div class='lg-row'>有因及無因，　當知十種過。</div>
<div class='lg-row'>不審決、遍行、　增益及無事、</div>
<div class='lg-row'>於事怖妄見，　譬喻五應知。</div>
<div class='lg-row'>無體及遠離，　除遣依三種，</div>
<div class='lg-row'>對治諸縛想，　十六種差別。</div>
<div class='lg-row'>自性與執著、　不開解、失念、</div>
<div class='lg-row'>一切遍、一分，　愚差別流轉。</div>
<div class='lg-row'>法住、求自心、　住自心、除縛、</div>
<div class='lg-row'>怖、無二、染、淨，　證得真空理。</div>
<div class='lg-row'>修差別十八，　或有毒無毒，</div>
<div class='lg-row'>對治五種執，　略二種應知。</div>
<div class='lg-row'>修果應當知，　三菩提功德，</div>
<div class='lg-row'>依止轉依性，　所作事成就。</div>
</div></div>
<div class='div-pin'><a id='mulu8' />
<p class='h1'>成無性品第七</p>
<div class="lg regular"><div class='lg-row'>三自性應知，　初遍計所執，</div>
<div class='lg-row'>次依他起性，　最後圓成實。</div>
<div class='lg-row'>三無性應知，　不離三自性，</div>
<div class='lg-row'>由相無、生無，　及勝義無性。</div>
<div class='lg-row'>非五事所攝，　此外更無有，</div>
<div class='lg-row'>由名於義轉，　二更互為客。</div>
<div class='lg-row'>於名前覺無，　多名及不定，</div>
<div class='lg-row'>於有義無義，　轉非理義成。</div>
<div class='lg-row'>取己立名故，　餘即不能取，</div>
<div class='lg-row'>如眾生邪執，　增益為顛倒。</div>
<div class='lg-row'>由熏起依他，　依此生顛倒，</div>
<div class='lg-row'>如是互為緣，　展轉生相續。</div>
<div class='lg-row'>自性與差別，　有覺悟、隨眠、</div>
<div class='lg-row'>加行、名遍計，　又當知五種。</div>
<div class='lg-row'>分別有八種，　能生於三事，</div>
<div class='lg-row'>分別體應知，　三界心心法。</div>
<div class='lg-row'>由二縛所縛，　堅執二自性，</div>
<div class='lg-row'>故二縛解脫，　正無得無見。</div>
<div class='lg-row'>假有所依因，　若異壞二種，</div>
<div class='lg-row'>雜染可得故，　當知依他起。</div>
<div class='lg-row'>相麁重為體，　此更互緣生，</div>
<div class='lg-row'>非自然是有，　故說生無性。</div>
<div class='lg-row'>非決定有無，　一切種皆許，</div>
<div class='lg-row'>通假實二性，　世俗說為有。</div>
<div class='lg-row'>宣說我法用，　皆名為世俗；</div>
<div class='lg-row'>當知勝義諦，　謂七種真如。</div>
<div class='lg-row'>圓成實自性，　二最勝智義，</div>
<div class='lg-row'>無有諸戲論，　遠離一異性。</div>
<div class='lg-row'>清淨之所緣，　常無有變異，</div>
<div class='lg-row'>善性及樂性，　一切皆成就。</div>
<div class='lg-row'>實勝義無性，　戲論我無故，</div>
<div class='lg-row'>依他無彼相，　亦勝義無性。</div>
<div class='lg-row'>依三相應知，　建立五種相，</div>
<div class='lg-row'>彼如其所應，　別別有五業。</div>
<div class='lg-row'>法執故愚夫，　起彼眾生執；</div>
<div class='lg-row'>彼除覺法性，　覺法我執斷。</div>
<div class='lg-row'>於依他執初，　熏習成雜染；</div>
<div class='lg-row'>無執圓成實，　熏習成清淨。</div>
<div class='lg-row'>雜染有漏性，　清淨則無漏，</div>
<div class='lg-row'>此當知轉依，　不思議二種。</div>
<div class='lg-row'>真實及自體，　寂靜與功德，</div>
<div class='lg-row'>一切不思議，　當知由四道。</div>
<div class='lg-row'>聲聞有二種，　趣寂、趣菩提，</div>
<div class='lg-row'>依止變化身，　趣無上正覺。</div>
<div class='lg-row'>諸聲聞轉依，　厭背修所得；</div>
<div class='lg-row'>菩薩方便修，　無二智依止，</div>
<div class='lg-row'>不住生滅故；　諸佛智無上，</div>
<div class='lg-row'>利樂諸有情，　不思議無二。</div>
</div></div>
<div class='div-pin'><a id='mulu9' />
<p class='h1'>成現觀品第八</p>
<div class="lg regular"><div class='lg-row'>當知現所觀，　下中上品事，</div>
<div class='lg-row'>有漏及無漏，　未見未受遍。</div>
<div class='lg-row'>出世間勝智，　能除見所斷，</div>
<div class='lg-row'>無分別證得，　唯依止靜慮。</div>
<div class='lg-row'>極慼非惡趣，　極欣非上二，</div>
<div class='lg-row'>處欲界人天，　佛出世現觀。</div>
<div class='lg-row'>未離欲、倍離，　及已離欲者，</div>
<div class='lg-row'>獨、一證正覺，　最勝我所生。</div>
<div class='lg-row'>非我為智因，　亦非自取境，</div>
<div class='lg-row'>我非自現觀，　執愛自我故。</div>
<div class='lg-row'>無常有境界，　待緣智生起，</div>
<div class='lg-row'>斷麁重等三，　故依心現觀。</div>
<div class='lg-row'>已成熟相續，　或聽聞正法，</div>
<div class='lg-row'>自然極如理，　作意故現觀，</div>
<div class='lg-row'>繫念於所緣，　精勤修靜定，</div>
<div class='lg-row'>增上善根力，　證聖覺道分。</div>
<div class='lg-row'>從是入見道，　無漏正見起，</div>
<div class='lg-row'>永斷於三結，　證現觀應知。</div>
<div class='lg-row'>雖惡趣雜染，　計所起惑斷，</div>
<div class='lg-row'>境見導師等，　隨生三所攝。</div>
<div class='lg-row'>由先世間智，　簡擇諦究竟，</div>
<div class='lg-row'>於諦無加行，　決定生起相，</div>
<div class='lg-row'>智境和合相，　於所知究竟，</div>
<div class='lg-row'>當知諦現觀，　於十種決定。</div>
<div class='lg-row'>我性無三有，　不滅無有二，</div>
<div class='lg-row'>無分別無怖，　自斷中決定。</div>
<div class='lg-row'>發起、證、等流、　成滿次第四；</div>
<div class='lg-row'>又法住智等，　次第八應知。</div>
<div class='lg-row'>無悔住所緣，　如實見境界，</div>
<div class='lg-row'>道所依無惑，　純差別行斷。</div>
<div class='lg-row'>三淨攝應知，　戒淨及心淨，</div>
<div class='lg-row'>境界依止道，　說為慧清淨。</div>
<div class='lg-row'>知身等因緣，　善達於三世，</div>
<div class='lg-row'>次了知四苦，　復八苦應知。</div>
<div class='lg-row'>從是正觀諦，　起十六行智，</div>
<div class='lg-row'>為治四顛倒，　後後之所依。</div>
<div class='lg-row'>從是轉修習，　於心總厭離、</div>
<div class='lg-row'>諦簡擇、決定、　究竟覺生起。</div>
<div class='lg-row'>從此無加行，　解脫智三心，</div>
<div class='lg-row'>一百一十二，　煩惱斷十攝。</div>
<div class='lg-row'>此證菩提分，　六種淨智相，</div>
<div class='lg-row'>行無分別故，　隨所作建立。</div>
<div class='lg-row'>菩薩在此位，　先修勝因力，</div>
<div class='lg-row'>於自他身苦，　起平等心性。</div>
<div class='lg-row'>是大我意樂，　於自性無得，</div>
<div class='lg-row'>廣意樂當知，　二性無分別。</div>
<div class='lg-row'>次上十六行，　清淨世間智，</div>
<div class='lg-row'>對治界地故，　究竟事成就。</div>
<div class='lg-row'>此現觀差別，　或六或十八，</div>
<div class='lg-row'>相勝利眾多，　隨經論廣說。</div>
</div></div>
<div class='div-pin'><a id='mulu10' />
<p class='h1'>成瑜伽品第九</p>
<div class="lg regular"><div class='lg-row'>般若度瑜伽，　等至無分別，</div>
<div class='lg-row'>一切一切種，　無有分別故。</div>
<div class='lg-row'>一切一切種，　三相與三輪，</div>
<div class='lg-row'>謂名相染淨，　及俱非二種。</div>
<div class='lg-row'>於法及法空，　無二種戲論；</div>
<div class='lg-row'>無分別無窮，　此上非應理。</div>
<div class='lg-row'>若都無所取，　無慧亦無度，</div>
<div class='lg-row'>俱成取離言，　為順非無用。</div>
</div></div>
<div class='div-pin'><a id='mulu11' />
<p class='h1'>成不思議品第十</p>
<div class="lg regular"><div class='lg-row'>九事不思議，　由依止五處，</div>
<div class='lg-row'>有五種因故，　得失俱三種。</div>
<div class='lg-row'>不應思不記，　當知由四因，</div>
<div class='lg-row'>非定一甚深，　引無義相住。</div>
<div class='lg-row'>不思我有無，　成二過失故，</div>
<div class='lg-row'>於他亦二失，　不應思一異。</div>
<div class='lg-row'>二雖不依見，　成故不應思，</div>
<div class='lg-row'>不思如是生，　三過所隨故。</div>
<div class='lg-row'>善趣與惡趣，　二作者非定，</div>
<div class='lg-row'>過去善惡業，　處事等難思。</div>
<div class='lg-row'>真如無漏性，　成所作義利，</div>
<div class='lg-row'>靜慮者如來，　無譬自在故。</div>
<div class='lg-row'>外道所宣說，　能引無義利，</div>
<div class='lg-row'>非理遠四處，　無記不應思。</div>
<div class='lg-row'>非處勤功用，　毀謗於大我，</div>
<div class='lg-row'>不修清淨善，　故成三過失。</div>
<div class='lg-row'>遠離不思議，　思可思議處，</div>
<div class='lg-row'>具八種功德，　故如理應思。</div>
<div class='lg-row'>諸佛之所說，　遍知等無違，</div>
<div class='lg-row'>五因二因故，　於此不應思。</div>
</div></div>
<div class='div-pin'><a id='mulu12' />
<p class='h1'>攝勝決擇品第十一</p>
<div class="lg regular"><div class='lg-row'>數、相、別、有、處、　邊際與生起、</div>
<div class='lg-row'>想、善巧、攝等，　勝決擇諸事。</div>
<div class='lg-row'>心性有二種，　異熟及與轉，</div>
<div class='lg-row'>初阿賴耶識，　種子二應知。</div>
<div class='lg-row'>執受、初、明了、　種子、業、身受、</div>
<div class='lg-row'>無心定、命終，　無皆不應理。</div>
<div class='lg-row'>所緣境、相應，　更互二因性，</div>
<div class='lg-row'>識等俱流轉，　雜染污還滅。</div>
<div class='lg-row'>所依境界力，　建立心差別，</div>
<div class='lg-row'>復由七種行，　難了相應知。</div>
<div class='lg-row'>所緣無自在，　住惡所依止，</div>
<div class='lg-row'>隨緣力所轉，　心繫縛應知。</div>
<div class='lg-row'>散亂及安住，　六種十五種，</div>
<div class='lg-row'>緣境界六等，　所治心非一。</div>
<div class='lg-row'>依多境了別，　各為自業生，</div>
<div class='lg-row'>心法不應思，　相似境轉故。</div>
<div class='lg-row'>引心三分別，　領位審了相，</div>
<div class='lg-row'>得失等營為，　名作意等業。</div>
<div class='lg-row'>上界無香味，　大造隨可得，</div>
<div class='lg-row'>極微無自體，　非實有七事。</div>
<div class='lg-row'>微和合不離，　善惡無自然，</div>
<div class='lg-row'>三相想外無，　法處色十二。</div>
<div class='lg-row'>當知不相應，　皆假施設有，</div>
<div class='lg-row'>假有性六種，　彼皆二過故。</div>
<div class='lg-row'>三過因非五，　因相略繫合，</div>
<div class='lg-row'>相依處差別，　建立有多種。</div>
<div class='lg-row'>心所緣等故，　清淨所緣故，</div>
<div class='lg-row'>四種離繫故，　建立八無為。</div>
<div class='lg-row'>三界應當知，　十二相差別，</div>
<div class='lg-row'>所治及能治，　唯能損伏種。</div>
<div class='lg-row'>法王、海醎味、　欲惡趣長壽、</div>
<div class='lg-row'>多世界共一，　各二種因緣。</div>
<div class='lg-row'>意相應四惑，　遍行而俱起，</div>
<div class='lg-row'>無記最後滅，　隨所生彼性。</div>
<div class='lg-row'>一切生相續，　現起及與緣，</div>
<div class='lg-row'>隨眠、境麁重，　各差別二十。</div>
<div class='lg-row'>隨順自生故，　種子故事故，</div>
<div class='lg-row'>生四過失故，　不淨三因故。</div>
<div class='lg-row'>業思及思已，　差別有十三，</div>
<div class='lg-row'>彼果六、三位，　業決定五種。</div>
<div class='lg-row'>自業等四種，　此先熟亦四，</div>
<div class='lg-row'>復九種當知，　即二種差別。</div>
<div class='lg-row'>命終定不定，　中殀由六因，</div>
<div class='lg-row'>明了位三心，　中有或有無。</div>
<div class='lg-row'>依餘有所緣，　染污心生起，</div>
<div class='lg-row'>於四種生中，　及三界五趣。</div>
<div class='lg-row'>當知世俗諦，　意解義及說，</div>
<div class='lg-row'>淨所緣彼性，　方便名勝義。</div>
<div class='lg-row'>當知是四種，　染淨之所攝，</div>
<div class='lg-row'>未見、未經受，　如病、病滅因。</div>
<div class='lg-row'>當知是四諦，　各四相四行，</div>
<div class='lg-row'>遍知等四種，　因果性差別。</div>
<div class='lg-row'>彼覺無乖諍，　法爾、證亦然，</div>
<div class='lg-row'>諦三種唯善，　復二種應知。</div>
<div class='lg-row'>當知七依止，　三種所依性，</div>
<div class='lg-row'>彼善巧二種，　四句等廣說。</div>
<div class='lg-row'>靜慮數障分，　及彼廣建立，</div>
<div class='lg-row'>遠離於苦動，　後後分勝異。</div>
<div class='lg-row'>近分喜有動，　唯初能盡漏，</div>
<div class='lg-row'>亦二種緣聲，　八等至捨八。</div>
<div class='lg-row'>現法安樂住，　能入於現觀，</div>
<div class='lg-row'>讚說想解脫，　四種因當知。</div>
<div class='lg-row'>愛味等當知，　十種、六、三種，</div>
<div class='lg-row'>退相續障治，　各多種差別。</div>
<div class='lg-row'>利根及生轉，　當知無有退，</div>
<div class='lg-row'>依下地發定，　離欲後生故。</div>
<div class='lg-row'>依二乘大乘，　由二十七相，</div>
<div class='lg-row'>正方便當知，　建立於覺分。</div>
<div class='lg-row'>身等三差別，　彼影像隨觀，</div>
<div class='lg-row'>由聞等三智，　念法無迷惑。</div>
<div class='lg-row'>彼所治九種，　作意當知二，</div>
<div class='lg-row'>修差別有三，　二種無失壞。</div>
<div class='lg-row'>為斷於沈掉，　相應道二種，</div>
<div class='lg-row'>觀察捨煩惱，　及為盡三愛。</div>
<div class='lg-row'>為斷增上慢，　味所依顛倒，</div>
<div class='lg-row'>及三心趣入，　修習於念住。</div>
<div class='lg-row'>由根等差別，　建立五唯二，</div>
<div class='lg-row'>假設五應知，　三事成圓滿。</div>
<div class='lg-row'>證轉依不起，　二因果無退，</div>
<div class='lg-row'>三因故斷常，　三果三因記。</div>
<div class='lg-row'>建立諸功德，　由十七增上，</div>
<div class='lg-row'>彼差別無邊，　治所治障故。</div>
<div class='lg-row'>思惟義樂苦，　作意及安住，</div>
<div class='lg-row'>艱難與相貌，　殊特非殊特。</div>
<div class='lg-row'>種性、如來說、　多佛與二乘，</div>
<div class='lg-row'>五種及十種、　六、六種道理。</div>
<div class='lg-row'>諸佛妙功能，　彼果土清淨，</div>
<div class='lg-row'>解脫與法身，　等不思無上。</div>
<div class='lg-row'>雖不用加行，　先願力所引，</div>
<div class='lg-row'>依無為發起，　所作無二相。</div>
<div class='lg-row'>宣說諸事法，　別解脫分別，</div>
<div class='lg-row'>諸法相十一，　是經律本藏。</div>
<div class='lg-row'>諸相與斷滅、　無失壞方便、</div>
<div class='lg-row'>彼二果、差別，　是諸經略義。</div>
<div class='lg-row'>略說瑜伽道，　緣所聞正法，</div>
<div class='lg-row'>奢摩他與觀，　依影像成就。</div>
</div>
<p class='juan'>顯揚聖教論頌</p></div>
</div><!-- end of div[@id='body'] -->
</body></html>