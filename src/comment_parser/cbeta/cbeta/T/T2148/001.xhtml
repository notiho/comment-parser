<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>眾經目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2148
<div class='div-xu'><a id='mulu1' />
<p class='h1'>大唐東京大敬愛寺一切經論目序</p><p class="byline">釋靜泰撰</p><p>夫文字即解脫真場。摽不二之宗。名句稱波若玄扄。開唯一之路。是以法籍馳簡。詔百億而同文。至教驅轍。環大千而共軌。玉箱花題。炳發天城。金牒寶詞。昭彰龍宇。自悲雲西起。慈液東飛。肇漸昭於周星。終大明於漢日。蘭騰欝乎首唱。竺什欣然嗣武。於是三乘警轡八藏張門。懸二耀之高暉。亘兩儀之長久。曩屬當塗。龍駭典午。鳧驚函谷。風䨪道鏡如隱。金淩水鬪。性珠俄逸。遂有論參經語。疏涉論名。乘紊大小。教齊凡聖。亦有黃巾之醜。混莊釋為同源。素褐之首。格儒佛為<span class='corr'>派</span>緒。叨天侮聖。肆虐胸襟。顏子摽光淨之談。尼父牓儒童之稱。進退惟谷。首尾陷機。竊負神器。偷安智識。波旬妄說。邪辯亂真。疑偽之興寔由於此。庸庸之輩。握魚目而[禾*禺]驪珠。皎皎之流。揚濁涇而分清渭。開士所以扼腕高僧以之長息者也。晉道安創裁目錄。齊法上亦為條例。非無小異。張置大同。莫不以單譯居第一。重翻處第二。梵集配第三。別生安第四。疑偽充第五。位雖列五繕寫唯三。良以別生與本部不殊。疑偽固非留限。芟夷蕪穢。洗拂塵瑕。坦矣法疇。差無稂莠。我皇馭曆。道應天飛。廓五梵而論都。奄四州而作后。披十善以陶化。憑五衍而貞風。廣樹仁祠。大隆教義。顯慶年際西明寺成御造藏經。更令隱鍊區格盡爾無所間然。律師道宣又為錄序。殷因夏禮無革前修。於三例外附申雜藏。即法苑法集高僧僧史之流是也。頗以毘贊有功。故載之云爾。皇太子列耀紫微。承扉閶闔。銑華雲蔚。瑤躬岳峙。內精七淨。外暢九言。挹梓圖恭。佩瑜端孝。爰崇淨域薦祉二皇。元良三寶。永貞四眾。龍朔三年正月二十二日。勅令於敬愛道場寫一切經典。又奉麟德元年正月二十六日。勅取履味沙門十人。惠概明玉神察道英曇邃等。並選翹楚尤閑文義。參覆量挍首末三年。又置官寮是塗供給。勅使洛州長史銀青光祿大夫南康郡開國公韓威。判官洛州司功參軍李亮。臺使鄭州司士參軍盧行訥。判官王屋縣尉鄭祖均等。精加撿覆。寫舊經論。七百四十一部。二千七百三十一卷。又寫大唐三藏法師新譯經論。七十五部。一千三百三十五卷。合新舊八百一十六部。四千六十六卷入藏。其有古來有目而無本者。合三百八十二部。七百二十五卷。隨訪隨寫。真所謂偉哉法寶。內外無瑕。洞矣法流晈鏡深淺。純一無雜具足清白而已哉。並毫疎寒兔。紙落秋蒲。題華碧字。軸貞香木。所冀天衣銷石不墜斯文。地墨窮界微言尚在。紹隆之福囑累之功。伏惟皇帝繼天理物。乘虬制寓。河砂衍壽。海滴覃基。中宮葛蕈固本。摎木垂芳。㬢魄清襟。虹電流感。儲君儀風。象室晅日。春居道契吟銅睟溫。玉裕宸柯。帝萼藩國。維城內宷外寮肅朝。清野霄形。荷法橋之濟。永隔邪津。履識承惠炬之輝。長遵正術。靜泰不惟鄙昧。輒撰斯文。敢事加損。還循舊轍。三章久布。畫一承風。明誠古人。請<span class='corr'>祛</span>雜藏。恐文溺質用除濫觴。合成五卷。次之於左。</p>

<p class='h1'>眾經目錄</p><p class="byline"><span class='corr'></span></p>
<ul class="">
<li>都合二千二百一十九部六千九百九十四卷。</li>

<li>單本<span class="note-inline">(源來一本更無別翻)</span>　合四百四十一部二千七百八十三卷<p style="margin-left:1em">右第一卷。</p>
</li>

<li>重翻<span class="note-inline">(本是一經或有二重翻者乃至六重翻者)</span>　合三百二十四部一千一百一十六卷</li>

<li>賢聖集傳<span class="note-inline">(賢聖所撰翻譯有源)</span>　合五十部一百八十六卷<span class="note-inline">(二千七百八十九紙)</span><p style="margin-left:1em">右第二卷。</p>
</li>

<li>已前二卷三分　合八百一十九部四千八十六卷。</li>

<li>入藏見錄六百八十九部二千五百三十二卷。仁壽二年。勘定三十一部一百五十八卷。貞觀九年。奉行二十部二十一卷。貞觀九年。於闕本內訪得入藏。翻得六十部。六百七十卷。貞觀已來玄奘見所翻。顯慶四年西明寺奉勅寫經。具錄入目施。一十五部六百六十四卷。顯慶已來玄奘法師後所譯得龍朔三年敬愛寺奉勅寫經具錄入藏。</li>

<li>別生<span class="note-inline">(於大部內抄出別行)</span>　合八百一十部一千二百八十八卷<p style="margin-left:1em">右第三卷。</p>
</li>

<li>疑偽<span class="note-inline">(名雖似正義涉人造)</span>　合二百八部四百九十六卷<p style="margin-left:1em">右第四卷。</p>
</li>

<li>已前二卷二分　合一千一十八部一千七百八十三卷不須鈔寫。</li>

<li>闕本<span class="note-inline">(舊錄有目而無經本)</span>　合三百八十二部七百二十五卷　請訪<p style="margin-left:1em">右第五卷。</p>
</li>
</ul></div>
<div class='div-other'>
<p class='juan'><a id='mulu2' />眾經目錄卷第一</p><p class="byline"><span class='corr'>釋靜泰</span>撰</p><a id='mulu3' />
<p class='h1'>單本<span class='note-inline'>(源來一本更無別翻)</span></p><p>合四百四十一部二千七百八十三卷</p>

<div class='div-other'><a id='mulu4' />
<p class='h2'>大乘經單本</p><p>一百九十一部一千二百六十二卷</p>

<ul class="">
<li>大方廣佛華嚴經六十卷<span class="note-inline">(一千八十七紙)</span>　晉義熙年佛陀跋陀羅共法業等於楊州譯　成五十卷</li>

<li>大般涅槃經四十卷<span class="note-inline">(七百二十紙)</span>　北涼沮渠世曇無讖共慧嵩等於姑臧譯</li>

<li>大般若波羅蜜多經六百卷<span class="note-inline">(一萬二千紙)</span>　唐世玄奘於玉華譯</li>

<li>摩訶般若波羅蜜經四十卷或三十卷<span class="note-inline">(六百十九紙)</span>　後秦鳩摩羅什共僧叡等於長安逍遙園譯一名大品</li>

<li>大方等大集經三十卷<span class="note-inline">(六百四紙)</span>　北涼曇無讖於姑臧譯</li>

<li>大方等日藏經十卷<span class="note-inline">(或十五卷二百四紙)</span>　隋開皇年耶舍於大興善寺譯</li>

<li>大方等月藏經十卷<span class="note-inline">(二百一十四紙)</span>　齊世耶舍共法智譯</li>

<li>寶星陀羅尼經十卷<span class="note-inline">(一百三十紙)</span>　唐貞觀年波頗蜜多等於勝光寺譯</li>

<li>大威德陀羅尼經二十卷<span class="note-inline">(二百六十五紙)</span>　隋開皇年闍那崛多及笈多等於興善寺譯皇朝奏行</li>

<li>法炬陀羅尼經二十卷<span class="note-inline">(三百紙)</span>　隋大業年達摩笈多於東京上林園譯皇朝奏行</li>

<li>大菩薩藏經二十卷<span class="note-inline">(四百一十紙)</span>　貞觀年玄奘於弘福寺譯</li>

<li>菩薩瓔珞經十二卷<span class="note-inline">(三百三紙)</span>　或十四卷　前秦建元年竺佛念於長安譯</li>

<li>菩薩見實三昧經一十四卷<span class="note-inline">(二百三十八紙)</span>　齊世耶舍譯</li>

<li>佛名經一十二卷<span class="note-inline">(二百四十七紙)</span>　後魏世菩提留支於相州譯</li>

<li>月燈三昧經十卷<span class="note-inline">(或十一卷二百三紙)</span>　齊天統年耶舍共法智譯</li>

<li>賢劫經一十三卷<span class="note-inline">(一百九十五紙)</span>　晉元康年竺法護譯</li>

<li>華手經十卷<span class="note-inline">(二百一十五紙)</span>　後秦弘始年鳩摩羅什於長安大寺譯</li>

<li>十住斷結經十卷<span class="note-inline">(二百五十四紙)</span>　前秦建元年竺佛念共道安譯</li>

<li>大灌頂經十二卷<span class="note-inline">(一百一十三紙)</span>　晉世帛尸梨蜜多羅譯</li>

<li>觀佛三昧經十卷或八卷<span class="note-inline">(一百五十九紙)</span>　宋永初年佛跋陀羅於楊州譯</li>

<li>五千五百佛名經八卷<span class="note-inline">(一百二十六紙)</span>　隋開皇年闍那崛多及笈多等於興善寺譯　皇朝奏行</li>

<li>大方便報恩經七卷<span class="note-inline">(一百二十四紙)</span></li>

<li>大方等大集經八卷<span class="note-inline">(一百二十八紙)</span></li>

<li>勝天王般若波羅蜜經七卷<span class="note-inline">(一百二十一紙)</span>　陳世月支國王子婆首那於楊州譯</li>

<li>寶雲經七卷<span class="note-inline">(一百紙或七卷八卷)</span>　梁曼陀羅楊州譯</li>

<li>金光明經六卷<span class="note-inline">(或七卷八卷一百二十二紙)</span>　北涼世曇無讖譯後三卷陳時真諦譯</li>

<li>法集經八卷<span class="note-inline">(或七卷六卷一百二十一紙)</span>　後魏世菩提留支於洛陽譯</li>

<li>菩薩處胎經五卷<span class="note-inline">(一百一十三紙)</span>　前秦世竺佛念於長安譯</li>

<li>大悲經五卷<span class="note-inline">(八十八紙)</span>　齊天統年耶舍共法智於相州譯</li>

<li>大集賢護菩薩經五卷<span class="note-inline">(或六卷九十三紙)</span>　隋開皇年闍那崛多及笈多於大興善寺譯皇朝奏行</li>

<li>大方等無相經六卷<span class="note-inline">(一名大雲經九十二紙)</span>　前秦竺佛念於長安譯</li>

<li>密迹金剛力士經五卷<span class="note-inline">(或四卷一百一十二紙)</span>　晉太康年竺法護譯</li>

<li>大方等陀羅尼經四卷<span class="note-inline">(或五卷六十二紙)</span>　北涼世法眾於高昌郡譯</li>

<li>海龍王經四卷<span class="note-inline">(七十二紙)</span>　北涼世曇無讖譯</li>

<li>央掘魔羅經四卷<span class="note-inline">(七十八紙)</span>　宋元嘉年求那跋陀羅於楊州譯</li>

<li>無所有菩薩經四卷<span class="note-inline">(六十紙)</span>　隋開皇年闍那崛多及笈多等於大興善寺譯　皇朝奏行</li>

<li>僧伽吒經四卷<span class="note-inline">(五十一紙)</span>　後魏世月支婆首那譯</li>

<li>觀察諸法經四卷<span class="note-inline">(六十紙)</span>　隋開皇年闍那崛多及笈多等於大興善寺譯　皇朝奏行</li>

<li>七佛神呪經四卷<span class="note-inline">(七十紙)</span></li>

<li>菩薩本行經三卷<span class="note-inline">(五十二紙)</span></li>

<li>稱楊諸佛功德經三卷<span class="note-inline">(五十五紙)</span>　後秦弘始年羅什譯</li>

<li>菩薩藏經三卷<span class="note-inline">(六十一紙)</span>　後秦弘始年羅什譯</li>

<li>力莊嚴三昧經三卷<span class="note-inline">(三十六紙)</span>　隋開皇年耶舍譯</li>

<li>須真天子經三卷<span class="note-inline">(或四卷四十六紙)</span>　晉太始年竺法護譯</li>

<li>首楞嚴三昧經三卷<span class="note-inline">(或二卷五十二紙)</span>　後秦弘始年羅什譯</li>

<li>般舟三昧經三卷<span class="note-inline">(或二卷四十七紙)</span>　晉世竺法護譯</li>

<li>等目菩薩所問三昧經二卷<span class="note-inline">(或三卷五十紙)</span>　晉世竺法護譯</li>

<li>明度五十挍計經二卷<span class="note-inline">(四十紙)</span>　後漢世安世高譯</li>

<li>菩薩瓔珞本業經二卷<span class="note-inline">(四十八紙)</span>　前秦世竺佛念譯</li>

<li>護國菩薩經二卷<span class="note-inline">(四十三紙)</span>　隋開皇年闍那崛多及笈多等於大興善寺譯　皇朝奏行</li>

<li>超日明三昧經二卷<span class="note-inline">(四十六紙)</span>　晉太始年竺法護譯</li>

<li>月上女經二卷<span class="note-inline">(二十七紙)</span>　隋開皇年崛多譯</li>

<li>中陰經二卷<span class="note-inline">(二十七紙)</span>　前秦世竺佛念於長安譯</li>

<li>須彌藏經二卷<span class="note-inline">(三十八紙)</span>　齊世耶舍共法智譯</li>

<li>佛花嚴入如來不思議境界經一卷<span class="note-inline">(二十八紙)</span>　隋開皇年闍那崛多及笈多等於大興善寺譯　皇朝奏行</li>

<li>大法鼓經二卷<span class="note-inline">(四十紙)</span>　宋世求那跋摩於楊州譯</li>

<li>諸佛要集經二卷<span class="note-inline">(四十二紙)</span>　晉世竺法護譯</li>

<li>文殊師利佛土嚴淨經二卷<span class="note-inline">(三十四紙)</span>　晉永熙年竺法護於洛陽譯</li>

<li>濡首菩薩無上清淨分衛經二卷<span class="note-inline">(一名決了諸法如幻三昧經)</span>　宋世翔公於南海郡譯</li>

<li>大乘同性經二卷<span class="note-inline">(三十九紙)</span>　後周天和年闍那崛多共僧安譯</li>

<li>大集譬喻王經二卷<span class="note-inline">(三十二紙)</span>　隋開皇年闍那崛多共僧安及笈多等於大興善寺譯　皇朝奏行</li>

<li>阿閦佛國經二卷<span class="note-inline">(一名佛剎菩薩學成經三十八紙)</span>　後漢建和年支讖於洛陽譯</li>

<li>蓮華面經二卷<span class="note-inline">(二十二紙)</span>　隋開皇年耶舍譯</li>

<li>迦葉經二卷<span class="note-inline">(三十九紙)</span>　後魏世月婆首那譯</li>

<li>孔雀王陀羅尼經二卷<span class="note-inline">(四十二紙)</span>　梁世僧伽婆羅譯</li>

<li>發覺淨心經二卷<span class="note-inline">(二十七紙)</span>　隋開皇年闍那崛多及笈多等於大興善寺譯　皇朝奏行</li>

<li>無上依經二卷<span class="note-inline">(三十一紙)</span>　陳世沙門真諦於廣州譯</li>

<li>移識經二卷<span class="note-inline">(三十三紙)</span>　隋開皇闍那崛多及笈多等於大興善寺譯　皇朝奏行</li>

<li>未曾有因緣經二卷<span class="note-inline">(四十紙)</span>　南齊世曇景譯</li>

<li>大方廣如來性經二卷<span class="note-inline">(或三卷五十一紙)</span></li>

<li>不思議功德經二卷<span class="note-inline">(一名功德經三十八紙)</span></li>

<li>大吉義呪經二卷<span class="note-inline">(或四卷三十八紙)</span></li>

<li>菩薩夢經二卷<span class="note-inline">(一名瑞應經三十四紙)</span></li>

<li>寂照三摩地經一卷<span class="note-inline">(一十三紙)</span>　唐世玄奘譯</li>

<li>文殊師利問經二卷<span class="note-inline">(四十九紙)</span></li>

<li>仁王般若經二卷<span class="note-inline">(二十八紙)</span></li>

<li>法界體性無分別經二卷<span class="note-inline">(二十四紙)</span></li>

<li>密迹金剛力士經二卷<span class="note-inline">(三十六紙)</span></li>

<li>大方廣如來祕密藏經二卷<span class="note-inline">(二十四紙)</span></li>

<li>善臂菩薩所問經二卷<span class="note-inline">(二十六紙)</span></li>

<li>東方最勝燈王如來經一卷<span class="note-inline">(十二紙)</span>　隋開皇年闍那崛多等於大興善寺譯</li>

<li>諸法最上王經一卷<span class="note-inline">(二十二紙)</span>　隋開皇年闍那崛多及笈多等於大興善寺譯　皇朝奏行</li>

<li>成具光明定意經一卷<span class="note-inline">(二十二紙)</span>　後漢靈帝世支曜譯</li>

<li>太子須大拏經一卷<span class="note-inline">(十六紙)</span>　西秦世法堅譯</li>

<li>太子慕魄經一卷<span class="note-inline">(五紙)</span>　晉世竺法護譯</li>

<li>須賴經一卷<span class="note-inline">(十九紙)</span>　吳黃武年支謙譯</li>

<li>金色王經一卷<span class="note-inline">(八紙)</span>　後魏世留支譯</li>

<li>獨證自誓三昧經一卷<span class="note-inline">(一名如來自誓三昧經八紙)</span>　晉世竺法護譯</li>

<li>摩訶摩耶經三卷<span class="note-inline">(二十五紙)</span>　南齊世曇景譯</li>

<li>大方等如來藏經一卷<span class="note-inline">(九紙)</span>　晉義熙年佛陀跋陀羅譯</li>

<li>如來方便善巧呪經一卷<span class="note-inline">(十一紙)</span>　隋開皇年崛多譯</li>

<li>勝鬘師子吼一乘大方便經一卷<span class="note-inline">(十九紙)</span>　宋元嘉年求那陀羅於楊州譯</li>

<li>須摩提菩薩經一卷<span class="note-inline">(一名須摩提經八紙)</span>　晉世竺法護譯</li>

<li>希有挍量功德經一卷<span class="note-inline">(六紙)</span>　隋開皇年崛多譯</li>

<li>梵女首意經一卷<span class="note-inline">(五紙)</span>　晉世竺法護譯</li>

<li>差摩婆帝授記經一卷<span class="note-inline">(四紙)</span>　後魏世留支譯</li>

<li>月明菩薩經一卷<span class="note-inline">(三紙)</span>　吳黃武年支謙譯</li>

<li>滅十方冥經一卷<span class="note-inline">(六紙)</span>　晉元熙年竺法護譯</li>

<li>出生菩薩心經一卷<span class="note-inline">(十一紙)</span>　隋開皇年闍那崛多及笈多等於大興善寺譯　皇朝奏行</li>

<li>普門品經一卷<span class="note-inline">(十二紙)</span>　晉太康年竺法護譯</li>

<li>菩薩十住經一卷<span class="note-inline">(十四紙)</span>　晉世竺法護譯</li>

<li>商主天子經一卷<span class="note-inline">(十六紙)</span>　隋開皇年闍那崛多及笈多等於大興善寺譯　皇朝奏行</li>

<li>心明經一卷<span class="note-inline">(三紙)</span>　晉世竺法護譯</li>

<li>月燈三昧經一卷<span class="note-inline">(一名文殊師利菩薩十事行一名建慧三昧經十紙)</span>　宋世先公譯</li>

<li>不思議光菩薩所說經一卷<span class="note-inline">(一名不思議光咳童菩薩經十二紙)</span>　晉世竺法護譯</li>

<li>文殊師利問菩薩署經一卷<span class="note-inline">(一名問署經二十紙)</span>　後漢靈帝世支讖譯</li>

<li>德光太子經一卷<span class="note-inline">(一名賴吒問光德太子經一十九紙)</span>　晉太始年竺法護譯</li>

<li>施燈功德經一卷<span class="note-inline">(十四紙)</span>　齊世耶舍譯</li>

<li>菩薩訶色欲經一卷<span class="note-inline">(二紙)</span>　後秦弘始年羅什譯</li>

<li>人本欲生經一卷<span class="note-inline">(十四紙)</span>　後漢桓帝世安世高譯</li>

<li>人所從來經一卷<span class="note-inline">(失本)</span>　晉世竺法護譯</li>

<li>不增不減經一卷<span class="note-inline">(六紙)</span>　後魏世留支譯</li>

<li>佛語經一卷<span class="note-inline">(三紙)</span>　後魏世留支譯</li>

<li>無字寶篋經一卷<span class="note-inline">(六紙)</span>　後魏世留支譯</li>

<li>如來師子吼經一卷<span class="note-inline">(五紙)</span>　後魏世菩提留支共佛陀扇多譯</li>

<li>十法經一卷<span class="note-inline">(二十紙)</span>　梁普通年僧伽婆羅於楊州譯</li>

<li>不必定入印經一卷<span class="note-inline">(二十一紙)</span>　後魏世留支譯</li>

<li>十二佛名神呪經一卷<span class="note-inline">(六紙)</span>　隋開皇年崛多譯</li>

<li>魔逆經一卷<span class="note-inline">(十八紙)</span>　晉太康年竺法護譯</li>

<li>濟諸方等學經一卷<span class="note-inline">(十四紙)</span>　晉世竺法護譯</li>

<li>菩薩行五十緣身經一卷<span class="note-inline">(六紙)</span>　晉世竺法護譯</li>

<li>內藏百寶經一卷<span class="note-inline">(八紙)</span>　後漢靈帝世支謙譯</li>

<li>大方廣總持經一卷<span class="note-inline">(十三紙)</span>　隋開皇年毘尼多留支譯</li>

<li>彌勒菩薩所問本願經一卷<span class="note-inline">(八紙)</span>　晉世竺法護譯</li>

<li>文殊師利說般若波羅蜜經一卷<span class="note-inline">(二十二紙)</span>　梁天監年曼陀羅譯</li>

<li>堅固女經一卷<span class="note-inline">(六紙)</span>　隋開皇年耶舍譯</li>

<li>演道俗業經一卷<span class="note-inline">(九紙)</span>　西秦世法堅譯</li>

<li>菩薩生地經一卷<span class="note-inline">(一名差摩竭經三紙)</span>　吳黃武年支謙譯</li>

<li>菩薩道樹經一卷<span class="note-inline">(一名私呵昧經一名道樹三昧經十一紙)</span>　吳黃武年支謙譯</li>

<li>寶網經一卷<span class="note-inline">(一名寶網童子經二十三紙)</span>　晉世竺法護譯</li>

<li>百佛名經一卷<span class="note-inline">(六紙)</span>　隋開皇年耶舍譯</li>

<li>無量義經一卷<span class="note-inline">(十七紙)</span>　南齊建元年曇無伽陀耶舍楊州譯</li>

<li>觀彌勒上生兜率天經一卷<span class="note-inline">(八紙)</span>　北涼世沮渠安陽侯譯</li>

<li>觀無量壽經一卷<span class="note-inline">(十六紙)</span>　宋元嘉年畺良耶舍於楊州譯</li>

<li>觀普賢菩薩行法經一卷<span class="note-inline">(十六紙)</span>　宋元嘉年曇無蜜多於楊州譯</li>

<li>觀藥王藥上二菩薩經一卷<span class="note-inline">(十九紙)</span>　宋元嘉年畺良耶舍譯</li>

<li>請觀世音消伏毒害陀羅尼經一卷<span class="note-inline">(十一紙)</span>　宋世外國般主竺難提譯</li>

<li>觀世音菩薩授記經一卷<span class="note-inline">(十四紙)</span>　宋世曇無竭於楊州譯</li>

<li>鹿母經一卷<span class="note-inline">(四紙)</span>　晉世竺法護譯</li>

<li>鹿子經一卷<span class="note-inline">(三紙)</span>　吳建興年支謙譯</li>

<li>除恐災患經一卷<span class="note-inline">(十五紙)</span>　魏世白延譯</li>

<li>溫室洗浴眾僧經一卷<span class="note-inline">(三紙)</span>　晉世竺法護譯</li>

<li>四不可得經一卷<span class="note-inline">(四紙)</span>　晉世竺法護譯</li>

<li>諸德福田經一卷<span class="note-inline">(一名福田經六紙)</span>　晉世法炬譯</li>

<li>出家功德經一卷<span class="note-inline">(五紙)</span>　吳世支謙譯</li>

<li>入法界體性經一卷<span class="note-inline">(十紙)</span>　隋開皇年闍那崛多於大興善寺譯　皇朝奏行</li>

<li>虛空藏菩薩問持幾福經一卷<span class="note-inline">(六紙)</span></li>

<li>菩薩修行經一卷<span class="note-inline">(一名威勢長者觀身行經七紙)</span></li>

<li>菩薩投身餓虎起塔因緣經一卷<span class="note-inline">(七紙)</span></li>

<li>一切施主所行檀波羅蜜經一卷<span class="note-inline">(四紙)</span></li>

<li>頻婆娑羅王詣佛供養經一卷<span class="note-inline">(五紙)</span></li>

<li>薩羅國經一卷<span class="note-inline">(四紙)</span></li>

<li>大意經一卷<span class="note-inline">(五紙)</span></li>

<li>天王太子辟羅經一卷<span class="note-inline">(三紙)</span></li>

<li>長者音悅經一卷<span class="note-inline">(五紙)</span></li>

<li>長者法志妻經一卷<span class="note-inline">(三紙)</span></li>

<li>一切智光明仙人慈心因緣不食肉經一卷<span class="note-inline">(五紙)</span></li>

<li>文殊師利般涅槃經一卷<span class="note-inline">(四紙)</span></li>

<li>師子月佛本生經一卷<span class="note-inline">(七紙)</span></li>

<li>阿彌陀鼓音聲陀羅尼經一卷<span class="note-inline">(四紙)</span></li>

<li>法華三昧經一卷<span class="note-inline">(十一紙)</span></li>

<li>金剛三昧本性清淨不壞不滅經一卷<span class="note-inline">(一名金剛清淨經八紙)</span></li>

<li>寶積三昧文殊師利問法身經一卷<span class="note-inline">(六紙)</span></li>

<li>千佛因緣經一卷<span class="note-inline">(十八紙)</span></li>

<li>八部佛名經一卷<span class="note-inline">(二紙)</span></li>

<li>八吉祥神呪經一卷<span class="note-inline">(十紙)</span></li>

<li>八陽經一卷<span class="note-inline">(三紙)</span></li>

<li>甚希有經一卷<span class="note-inline">(五紙)</span></li>

<li>最無比經一卷<span class="note-inline">(二紙)</span></li>

<li>諸佛心陀羅尼一卷<span class="note-inline">(二紙)</span></li>

<li>受持七佛名號經一卷</li>

<li>佛臨涅槃記法住經一卷<span class="note-inline">(五紙)</span></li>

<li>佛地經一卷<span class="note-inline">(十紙)</span></li>

<li>稱讚大乘功德經一卷<span class="note-inline">(五紙)</span></li>

<li>顯無邊佛土功德經一卷<span class="note-inline">(二紙)</span></li>

<li>勝幢臂印陀羅尼一卷<span class="note-inline">(三紙)</span></li>

<li>拔濟苦難陀羅尼一卷<span class="note-inline">(二紙)</span></li>

<li>八音普密陀羅尼經一卷<span class="note-inline">(二紙)</span></li>

<li>持世陀羅尼經一卷<span class="note-inline">(七紙)</span></li>

<li>緣起聖道經一卷<span class="note-inline">(五紙)</span></li>

<li>十二緣起經一卷<span class="note-inline">(二紙)</span></li>

<li>六門陀羅尼經一卷<span class="note-inline">(二紙)</span></li>

<li>般若多心經一卷<span class="note-inline">(一紙)</span></li>

<li>天請問經一卷<span class="note-inline">(三紙)</span><p style="margin-left:1em">右一十七卷並是唐玄奘譯。</p>
</li>

<li>十吉祥經一卷<span class="note-inline">(三紙)</span></li>

<li>賢首經一卷<span class="note-inline">(一名賢首夫人經三紙)</span></li>

<li>甚深大迴向經一卷<span class="note-inline">(五紙)</span></li>

<li>賢者五福德經一卷<span class="note-inline">(二紙)</span></li>

<li>幻士仁賢經一卷<span class="note-inline">(一十八紙)</span></li>

<li>八大人覺經一卷<span class="note-inline">(二紙闕本訪得)</span></li>

<li>後出阿彌陀佛偈一卷<span class="note-inline">(闕本訪得)</span></li>
</ul></div>
<div class='div-other'><a id='mulu5' />
<p class='h2'>大乘律單本</p><p>一十九部三十五卷</p>

<ul class="">
<li>優婆塞戒經七卷<span class="note-inline">(是在家菩薩戒或五卷八十二紙)</span>　北涼世曇無讖惠嵩等譯</li>

<li>佛藏經四卷<span class="note-inline">(七十八紙)</span>　後秦弘始年羅什於長安譯</li>

<li>大方廣三戒經三卷<span class="note-inline">(四十四紙)</span></li>

<li>寶梁經二卷<span class="note-inline">(三十紙)</span>　北涼世道龔譯</li>

<li>梵網經二卷<span class="note-inline">(三十九紙)</span>　後秦世羅什譯</li>

<li>菩薩藏經一卷<span class="note-inline">(九紙)</span>　梁天監年僧伽婆羅於楊州譯</li>

<li>決定毘尼經一卷<span class="note-inline">(十九紙)</span>　眾錄皆云於燉煌譯竟不顯世代人名</li>

<li>文殊師利悔過經一卷<span class="note-inline">(一名文殊五體悔過經二十一紙)</span>　晉世竺法護譯</li>

<li>舍利弗悔過經一卷<span class="note-inline">(一名悔過經五紙)</span>　晉世竺法護譯</li>

<li>法律三昧經一卷<span class="note-inline">(七紙)</span></li>

<li>菩薩內戒經一卷<span class="note-inline">(十七紙)</span></li>

<li>三曼陀颰陀羅菩薩經一卷<span class="note-inline">(六紙)</span></li>

<li>菩薩受齋經一卷<span class="note-inline">(二紙)</span></li>

<li>淨業障經一卷<span class="note-inline">(一十四紙)</span></li>

<li>大乘三聚懺悔經一卷<span class="note-inline">(十三紙)</span>　隋開皇年闍那崛多及笈多等於大興善寺譯　皇朝奏行</li>

<li>菩薩善戒經一卷<span class="note-inline">(十五紙闕本訪得)</span></li>

<li>菩薩五法懺悔文一卷<span class="note-inline">(二紙闕本訪得)</span></li>

<li>菩薩戒本一卷<span class="note-inline">(十八紙)</span>　唐貞觀年於翠微宮玄奘譯</li>

<li>菩薩羯磨一卷<span class="note-inline">(六紙)</span>　唐貞觀年於翠微宮玄奘譯</li>
</ul></div>
<div class='div-other'><a id='mulu6' />
<p class='h2'>大乘論單本</p><p>六十部四百三十一卷</p>

<ul class="">
<li>大智度經論一百卷<span class="note-inline">(二千四十三紙)</span>　後秦弘始年羅什於長安譯</li>

<li>十地經論十二卷<span class="note-inline">(二百四十五紙)</span>　後魏永明年勒那摩提共菩提留支於洛陽譯</li>

<li>瑜伽師地論一百卷<span class="note-inline">(一千八百四十八紙)</span>　唐貞觀年於弘福寺玄奘譯</li>

<li>顯揚聖教論二十卷<span class="note-inline">(二百二十六紙)</span>　唐世玄奘譯</li>

<li>阿毘達磨雜集論十六卷<span class="note-inline">(二百五十五紙)</span>　唐世玄奘譯</li>

<li>般若燈論十五卷<span class="note-inline">(二百四十二紙)</span>　唐貞觀年波頗蜜多等於勝光寺譯</li>

<li>大莊嚴論十五卷<span class="note-inline">(二百一十紙或十卷馬鳴菩薩撰)</span>　後秦世羅什譯</li>

<li>十住毘婆沙論十四卷<span class="note-inline">(龍樹菩薩撰二百七十二紙)</span>　後秦世羅什譯</li>

<li>大乘莊嚴論三十卷<span class="note-inline">(二百紙)</span>　唐貞觀年波頗蜜多於勝光寺譯</li>

<li>攝大乘論無性菩薩一部十卷<span class="note-inline">(二百二十紙)</span>　唐世玄奘譯</li>

<li>廣百論一部十卷<span class="note-inline">(二百二紙)</span>　唐世玄奘譯</li>

<li>成唯識論十卷<span class="note-inline">(一百九十九紙)</span>　唐世玄奘譯</li>

<li>大乘阿毘達磨集論七卷<span class="note-inline">(一百八紙)</span>　唐世玄奘譯</li>

<li>佛地經論一部七卷<span class="note-inline">(一百一十九紙)</span>　唐世玄奘譯</li>

<li>菩提資糧論六卷<span class="note-inline">(龍樹菩薩造六十七紙)</span>　隋大業年達摩笈多於東京上林園譯　皇朝奏行</li>

<li>唯識三十論一卷<span class="note-inline">(二紙)</span>　唐世玄奘譯</li>

<li>辯中邊論頌一卷<span class="note-inline">(五紙)</span>　唐世玄奘譯</li>

<li>彌勒菩薩所問經論五卷<span class="note-inline">(一百二十紙或九卷或十卷)</span>　後魏世留支譯</li>

<li>寶積經論四卷<span class="note-inline">(八十四紙)</span>　後魏世菩提留支譯</li>

<li>勝思惟經論四卷<span class="note-inline">(五十紙)</span>　後魏世菩提留支譯</li>

<li>佛性論四卷<span class="note-inline">(八十二紙)</span>　陳世真諦譯</li>

<li>中論四卷<span class="note-inline">(九十七紙)</span>　後秦世羅什於長安譯</li>

<li>寶性論四卷<span class="note-inline">(八十六紙)</span>　後魏世菩提留支譯</li>

<li>金剛般若經論三卷<span class="note-inline">(四十七紙)</span>　後魏世菩提留支譯</li>

<li>文殊師利問菩提經論二卷<span class="note-inline">(一名伽耶頂經論二十八紙)</span>　後魏世菩提留支譯</li>

<li>大丈夫論二卷<span class="note-inline">(提婆菩薩撰四十四紙)</span>　北涼世道泰譯</li>

<li>佛阿毘曇論二卷<span class="note-inline">(四十四紙)</span>　陳世真諦譯</li>

<li>順中論二卷<span class="note-inline">(四十二紙)</span>　後魏世菩提留支譯</li>

<li>百論二卷<span class="note-inline">(四十二紙)</span>　後秦世羅什譯</li>

<li>金剛般若論二卷<span class="note-inline">(僧佉菩薩造二十八紙)</span>　隋大業年達摩笈多於東京上林園譯　皇朝奏行</li>

<li>三無性論二卷<span class="note-inline">(三十四紙)</span>　陳世真諦譯</li>

<li>入大乘論二卷<span class="note-inline">(堅意菩薩撰三十九紙)</span>　北涼世道泰譯</li>

<li>發菩提心論二卷<span class="note-inline">(二十八紙)</span></li>

<li>大涅槃經論一卷<span class="note-inline">(十一紙)</span>　達摩菩提譯</li>

<li>大涅槃經本有今無偈論一卷<span class="note-inline">(六紙)</span>　陳世真諦於廣州譯</li>

<li>三具足經論一卷<span class="note-inline">(十八紙)</span>　後魏世菩提留支譯</li>

<li>法華經論一卷<span class="note-inline">(二十五紙)</span>　後魏世菩提留支譯</li>

<li>轉法輪經論一卷<span class="note-inline">(十紙)</span>　後魏世菩提留支譯</li>

<li>寶髻菩薩四法經論一卷<span class="note-inline">(十三紙)</span>　後魏世菩提留支譯</li>

<li>無量壽經論一卷<span class="note-inline">(八紙)</span>　後魏世菩提留支譯</li>

<li>迴諍論一卷<span class="note-inline">(十二紙)</span>　後魏世瞿曇留支譯</li>

<li>起信論一卷<span class="note-inline">(二十三紙)</span>　陳世真諦譯</li>

<li>如實論一卷<span class="note-inline">(二十三紙)</span>　陳世真諦譯</li>

<li>十二門論一卷<span class="note-inline">(二十三紙)</span>　後秦世羅什譯</li>

<li>十八空論一卷<span class="note-inline">(十九紙)</span>　陳世真諦譯</li>

<li>瑜伽師地論釋一卷<span class="note-inline">(十六紙)</span>　唐世玄奘譯</li>

<li>掌珍論二卷<span class="note-inline">(三十二紙)</span></li>

<li>因明正理門論一卷<span class="note-inline">(十二紙)</span></li>

<li>因明入正理論一卷<span class="note-inline">(六紙)</span></li>

<li>大乘五蘊論一卷<span class="note-inline">(八紙)</span></li>

<li>王法正理論一卷<span class="note-inline">(十七紙)</span></li>

<li>百法明門論一卷<span class="note-inline">(二紙)</span></li>

<li>顯揚論頌本一卷<span class="note-inline">(十一紙)</span></li>

<li>廣百論本一卷<span class="note-inline">(十六紙)</span><p style="margin-left:1em">右已上九卷　唐貞觀年於翠微宮玄奘譯。</p>
</li>

<li>方便心論一卷<span class="note-inline">(十七紙)</span>　後魏世延興年吉迦夜與曇曜譯</li>

<li>解捲論一卷<span class="note-inline">(二紙)</span>　陳世真諦譯</li>

<li>緣生論一卷<span class="note-inline">(十紙)</span>　隋大業年達摩笈多於東京上林園譯　皇朝奏行</li>

<li>十二因緣論一卷<span class="note-inline">(九紙)</span>　後魏世菩提留支譯</li>

<li>一輸盧迦論一卷<span class="note-inline">(龍樹菩薩撰四紙)</span>　後魏世瞿曇留支譯</li>

<li>百字論一卷<span class="note-inline">(八紙)</span>　後魏菩提留支譯</li>
</ul></div>
<div class='div-other'><a id='mulu7' />
<p class='h2'>小乘經單本</p><p>一百八部四百三十四卷<span class='note-inline'>(六千六百九十七紙)</span></p>

<ul class="">
<li>正法念處經七十卷<span class="note-inline">(一千一百九十九紙)</span>　後魏世瞿曇留支譯</li>

<li>中阿含經六十卷<span class="note-inline">(一千一百四十七紙)</span>　晉世僧伽提婆譯</li>

<li>增一阿含經五十卷<span class="note-inline">(七百九十五紙)</span>　前秦建元年曇摩難提譯</li>

<li>雜阿含經五十卷<span class="note-inline">(一千四十紙)</span>　宋世求那跋陀羅譯</li>

<li>長阿含經二十二卷<span class="note-inline">(四百二十六紙)</span>　後秦弘始年佛陀耶舍共佛念譯</li>

<li>賢愚經十三卷<span class="note-inline">(二百七十五紙或十六卷)</span>　宋世慧覺共威德在高昌譯</li>

<li>別譯雜阿含經二十卷<span class="note-inline">(五百六紙)</span></li>

<li>起世經十卷<span class="note-inline">(一百六十五紙)</span>　隋大業年達摩笈多於東京上林園譯　皇朝奏行</li>

<li>雜寶藏經十卷<span class="note-inline">(一百五十紙或八卷)</span>　後魏延興年吉迦夜共曇曜譯</li>

<li>普曜經八卷<span class="note-inline">(或六卷一百四十七紙)</span>　晉永嘉年竺法護譯</li>

<li>本事經七卷<span class="note-inline">(九十四紙)</span>　唐世玄奘譯</li>

<li>修行道地經六卷<span class="note-inline">(一百三十一紙)</span>　後漢世安世高譯</li>

<li>生經五卷<span class="note-inline">(或四卷一百七紙)</span>　晉世竺法護譯</li>

<li>陰持入經二卷<span class="note-inline">(二十二紙)</span>　後漢世安世高譯</li>

<li>中本起經二卷<span class="note-inline">(四十七紙)</span>　後漢建安年康孟詳共竺大力譯</li>

<li>興起行經二卷<span class="note-inline">(二十八紙)</span>　後漢世康孟詳譯</li>

<li>達摩多羅禪經二卷<span class="note-inline">(五十紙)</span>　後秦世佛陀跋陀羅譯</li>

<li>義足經二卷<span class="note-inline">(四十一紙)</span>　吳黃武年支謙譯</li>

<li>毘耶娑問經二卷<span class="note-inline">(三十一紙)</span>　後魏世菩提留支譯</li>

<li>大安般經一卷<span class="note-inline">(一名守意或二卷三十紙)</span>　後漢世安世高譯</li>

<li>優婆夷淨行經二卷<span class="note-inline">(三十紙)</span></li>

<li>那先比丘經二卷<span class="note-inline">(或一卷三十紙)</span></li>

<li>大安般經一卷<span class="note-inline">(或二卷二十紙失本)</span>　後漢世安世高譯</li>

<li>般泥洹經一卷<span class="note-inline">(二十紙)</span>　宋元嘉年求那跋陀羅譯</li>

<li>當來變經一卷<span class="note-inline">(二紙)</span>　晉世竺法護譯</li>

<li>過去佛分衛經一卷　晉世竺法護譯</li>

<li>柰女耆域經一卷<span class="note-inline">(十七紙)</span>　晉世竺法護譯</li>

<li>淨飯王般涅槃經一卷<span class="note-inline">(六紙)</span>　北涼世安陽侯沮渠京師譯</li>

<li>八師經一卷<span class="note-inline">(三紙)</span>　吳世支謙譯</li>

<li>大迦葉本經一卷<span class="note-inline">(五紙)</span>　晉世竺法護譯</li>

<li>四願經一卷<span class="note-inline">(三紙)</span>　吳黃武年支謙譯</li>

<li>婦人遇辜經一卷<span class="note-inline">(一名婦遇對經二紙)</span>　西秦世法堅譯</li>

<li>辯意長者子所問經一卷<span class="note-inline">(一名長者辯意經九紙)</span>　後魏世法場譯</li>

<li>胞胎經一卷<span class="note-inline">(一名胞胎受身經十五紙)</span>　晉太安年竺法護譯</li>

<li>四自侵經一卷<span class="note-inline">(四紙)</span>　晉世竺法護譯</li>

<li>五百弟子自說本起經一卷<span class="note-inline">(二十紙)</span>　晉太康年竺法護譯</li>

<li>七女本經一卷<span class="note-inline">(六紙)</span>　吳黃武年支謙譯</li>

<li>阿難四事經一卷<span class="note-inline">(二紙)</span>　吳黃武年支謙譯</li>

<li>所欲致患經一卷<span class="note-inline">(二紙)</span>　晉世竺法護譯</li>

<li>法受塵經一卷<span class="note-inline">(二紙)</span>　後漢世安世高譯</li>

<li>禪行法想經一卷<span class="note-inline">(二紙)</span>　後漢世安世高譯</li>

<li>四天王經一卷<span class="note-inline">(二紙)</span>　宋元嘉年智嚴共寶雲譯</li>

<li>佛垂般涅槃略說教誡經一卷<span class="note-inline">(六紙)</span>　後秦弘始年羅什譯</li>

<li>難提釋經一卷<span class="note-inline">(四紙)</span></li>

<li>無垢優婆夷問經一卷<span class="note-inline">(三紙)</span></li>

<li>造立形像福報經一卷<span class="note-inline">(二紙)</span></li>

<li>法常住經一卷<span class="note-inline">(二紙)</span></li>

<li>優填王經一卷<span class="note-inline">(一名優填王作佛形像經五紙)</span></li>

<li>阿難七夢經一卷<span class="note-inline">(一名阿難八夢經或誤作八字二紙)</span></li>

<li>佛入涅槃金剛力士哀戀經一卷<span class="note-inline">(六紙)</span></li>

<li>迦葉赴佛涅槃經一卷<span class="note-inline">(一名佛般涅槃時迦葉赴佛經二紙)</span></li>

<li>佛滅度後棺歛葬送經一卷<span class="note-inline">(一名比丘師經一名師比丘經三紙)</span></li>

<li>灌佛經一卷<span class="note-inline">(一名摩訶剎頭經四紙)</span></li>

<li>羅雲忍經一卷<span class="note-inline">(一名忍辱經三紙)</span></li>

<li>出家緣經一卷<span class="note-inline">(二紙)</span></li>

<li>三品弟子經一卷<span class="note-inline">(一名弟子學有三輩經三紙)</span></li>

<li>四輩經一卷<span class="note-inline">(二紙)</span></li>

<li>見正經一卷<span class="note-inline">(一名生死變識經七紙)</span></li>

<li>荷鵰阿那含經一卷<span class="note-inline">(二紙)</span></li>

<li>五無返復經一卷<span class="note-inline">(一名有返復經四紙)</span></li>

<li>阿含正行經一卷<span class="note-inline">(一名佛說正意經四紙)</span></li>

<li>五恐怖經一卷<span class="note-inline">(二紙)</span></li>

<li>大魚事經一卷<span class="note-inline">(二紙)</span></li>

<li>懈怠耕者經一卷<span class="note-inline">(二紙)</span></li>

<li>頞多和多耆經一卷<span class="note-inline">(二紙)</span></li>

<li>梵摩難國王經一卷<span class="note-inline">(二紙)</span></li>

<li>摩訶迦葉度貧母經一卷<span class="note-inline">(四紙)</span></li>

<li>中心經一卷<span class="note-inline">(五紙)</span></li>

<li>龍王兄弟經一卷<span class="note-inline">(一名降龍王經一名難龍王經三紙)</span></li>

<li>沙曷比丘功德經一卷<span class="note-inline">(二紙)</span></li>

<li>樹提伽經一卷<span class="note-inline">(五紙)</span></li>

<li>盧至長者經一卷<span class="note-inline">(九紙)</span></li>

<li>須摩提長者經一卷<span class="note-inline">(八紙)</span></li>

<li>燈指因緣經一卷<span class="note-inline">(八紙)</span></li>

<li>十二品生死經一卷<span class="note-inline">(二紙)</span></li>

<li>諫王經一卷<span class="note-inline">(一名大小諫王經四紙)</span></li>

<li>五王經一卷<span class="note-inline">(四紙)</span></li>

<li>末羅王經一卷<span class="note-inline">(二紙)</span></li>

<li>摩達國王經一卷<span class="note-inline">(二紙)</span></li>

<li>普達王經一卷<span class="note-inline">(三紙)</span></li>

<li>揵陀國王經一卷<span class="note-inline">(二紙)</span></li>

<li>堅意經一卷<span class="note-inline">(一名堅心意經二紙)</span></li>

<li>佛大僧大經一卷<span class="note-inline">(六紙)</span></li>

<li>邪祇經一卷<span class="note-inline">(二紙)</span></li>

<li>十二頭陀經一卷<span class="note-inline">(一名沙門頭陀經五紙)</span></li>

<li>護淨經一卷<span class="note-inline">(二紙)</span></li>

<li>木串子經一卷<span class="note-inline">(一紙)</span></li>

<li>時經一卷<span class="note-inline">(一名時非時經二紙)</span></li>

<li>錫杖經一卷<span class="note-inline">(一名得道梯橙錫杖經)</span></li>

<li>栴檀樹經一卷<span class="note-inline">(三紙)</span></li>

<li>新歲經一卷<span class="note-inline">(一名婆和羅經五紙)</span></li>

<li>貧窮老公經一卷<span class="note-inline">(一名貧窮老經三紙)</span></li>

<li>長者子懊惱三處經一卷<span class="note-inline">(四紙)</span></li>

<li>佛說越難經一卷<span class="note-inline">(一名曰難經二紙)</span></li>

<li>栴陀越國王經一卷<span class="note-inline">(二紙)</span></li>

<li>自愛經一卷<span class="note-inline">(一名自愛不自愛經四紙)</span></li>

<li>佛說處處經一卷<span class="note-inline">(十五紙)</span></li>

<li>無上處經一卷<span class="note-inline">(一紙)</span></li>

<li>輪轉五道罪福報應經一卷<span class="note-inline">(四紙)</span></li>

<li>未生怨經一卷<span class="note-inline">(三紙)</span></li>

<li>十八泥犁經一卷<span class="note-inline">(五紙)</span></li>

<li>泥犁經一卷<span class="note-inline">(一名勤苦泥犁經十三紙)</span></li>

<li>罪業報應教化地獄經一卷<span class="note-inline">(六紙)</span></li>

<li>僧護因緣經一卷<span class="note-inline">(二十紙)</span></li>

<li>舍利弗目連遊四衢經一卷<span class="note-inline">(三紙闕本訪得)</span>　晉世竺法護譯</li>

<li>未曾有經一卷<span class="note-inline">(三紙闕本訪得)</span></li>

<li>迦旃延說法沒盡偈<span class="note-inline">(五紙本闕訪得)</span></li>

<li>佛為年少比丘說正事經一卷<span class="note-inline">(二紙闕本訪得)</span></li>

<li>四品學法經一卷<span class="note-inline">(一紙闕本訪得)</span></li>
</ul></div>
<div class='div-other'><a id='mulu8' />
<p class='h2'>小乘律單本</p><p>三十四部二百六十五卷<span class='note-inline'>(五千八百一十三紙)</span></p>

<ul class="">
<li>十誦律六十一卷<span class="note-inline">(一千三百九十一紙)</span>　晉世卑摩羅叉於壽春譯</li>

<li>四分律六十卷<span class="note-inline">(一千二百一十紙)</span>　後秦世佛陀耶舍共竺佛念譯</li>

<li>僧祇律四十卷<span class="note-inline">(九百七十三紙)</span>　晉世佛陀跋陀羅共法顯譯</li>

<li>彌沙塞律三十卷<span class="note-inline">(五百九十七紙)</span>　宋景平年佛陀什共智勝譯</li>

<li>善見律毘婆沙十八卷<span class="note-inline">(二百六十八紙)</span>　南齊永明年沙門僧伽跋陀羅於廣州譯</li>

<li>鼻柰耶十卷<span class="note-inline">(一百五十五紙)</span>　前秦世竺佛念譯</li>

<li>薩婆多毘尼摩德勒伽十卷<span class="note-inline">(一百九十五紙)</span>　宋元嘉年僧伽跋摩譯</li>

<li>毘尼母經八卷<span class="note-inline">(一百五十三紙)</span></li>

<li>大愛道比丘尼經二卷<span class="note-inline">(三十一紙)</span></li>

<li>大比丘三千威儀經二卷<span class="note-inline">(四十二紙)</span></li>

<li>僧祇戒本一卷<span class="note-inline">(二十紙)</span>　後魏世曇摩迦羅譯</li>

<li>四分戒本一卷<span class="note-inline">(二十二紙)</span>　後秦世佛陀耶舍譯</li>

<li>解脫戒本一卷<span class="note-inline">(出迦葉毘律二十紙)</span>　後魏世瞿曇留支譯<p style="margin-left:1em">右一戒出迦葉毘律。</p>
</li>

<li>沙彌威儀一卷<span class="note-inline">(十九紙)</span>　宋世求那跋摩譯</li>

<li>曇無德羯磨一卷<span class="note-inline">(四十一紙)</span>　魏正元年曇諦於洛陽譯</li>

<li>四分比丘尼羯磨一卷<span class="note-inline">(十五紙)</span>　宋元嘉年求那跋摩譯</li>

<li>優婆塞五戒相一卷<span class="note-inline">(十五紙)</span>　宋元嘉年求那跋摩譯</li>

<li>舍利弗問經一卷<span class="note-inline">(十一紙)</span></li>

<li>真偽沙門經一卷<span class="note-inline">(一名摩訶比丘經三紙)</span></li>

<li>戒消災經一卷<span class="note-inline">(四紙)</span></li>

<li>迦葉禁戒經一卷<span class="note-inline">(三紙)</span></li>

<li>犯戒罪報輕重經一卷<span class="note-inline">(一名犯罪經二紙)</span></li>

<li>僧祇比丘尼戒本一卷<span class="note-inline">(二十四紙)</span></li>

<li>十誦比丘戒本一卷<span class="note-inline">(二十六紙)</span></li>

<li>十誦比丘尼戒本一卷<span class="note-inline">(二十六紙)</span></li>

<li>四分比丘尼戒本一卷<span class="note-inline">(二十一紙)</span></li>

<li>優婆塞五戒威儀經一卷<span class="note-inline">(三十三紙)</span></li>

<li>優波離問經一卷<span class="note-inline">(三十三紙)</span></li>

<li>彌沙塞戒本一卷<span class="note-inline">(或名五分戒十九紙)</span>　宋景平年佛陀什共智勝譯</li>

<li>大沙門百一羯磨一卷<span class="note-inline">(二十二紙闕本訪得)</span></li>

<li>十誦羯磨一卷<span class="note-inline">(二十三紙闕本訪得)</span></li>

<li>沙彌十戒并威儀一卷<span class="note-inline">(二十一紙闕本訪得)</span></li>

<li>沙彌尼十戒一卷<span class="note-inline">(四紙闕本訪得)</span></li>

<li>沙彌離戒一卷<span class="note-inline">(四紙闕本訪得)</span></li>
</ul></div>
<div class='div-other'><a id='mulu9' />
<p class='h2'>小乘論單本</p><p>三十部三百五十六卷</p>

<ul class="">
<li>順正理論八十卷<span class="note-inline">(一千四百二十紙)</span>　唐世玄奘譯</li>

<li>顯宗論四十卷<span class="note-inline">(六百四十四紙)</span>　唐世玄奘譯</li>

<li>舍利弗阿毘曇論二十二卷<span class="note-inline">(五百九十九紙)</span>　後秦弘始年曇摩崛共曇摩耶舍譯</li>

<li>出曜論二十卷<span class="note-inline">(四百八十七紙)</span>　前秦竺佛念譯</li>

<li>成實論二十卷<span class="note-inline">(四百紙或二十四卷)</span>　後秦世羅什譯</li>

<li>識身足論十六卷<span class="note-inline">(二百七十一紙)</span>　唐世玄奘譯</li>

<li>鞞婆沙阿毘曇十四卷<span class="note-inline">(一名廣說論三百四十七紙)</span>　前秦建元年僧伽提婆於洛陽譯</li>

<li>法蘊足論十二卷<span class="note-inline">(一百九十二紙)</span>　唐世玄奘譯</li>

<li>解脫道論十二卷<span class="note-inline">(一百九十八紙)</span>　梁世僧伽婆羅譯</li>

<li>眾事分阿毘曇十二卷<span class="note-inline">(二百九紙)</span></li>

<li>雜阿毘曇心論十一卷<span class="note-inline">(或二十二卷二百八十紙)</span>　宋元嘉年伊葉波羅共求那跋摩譯</li>

<li>立世阿毘曇論十卷<span class="note-inline">(一百七十三紙)</span>　陳世真諦譯</li>

<li>尊婆須蜜所集論十卷<span class="note-inline">(二百七十五紙)</span>　前秦建元年僧伽跋澄共佛念譯</li>

<li>法勝阿毘曇論六卷<span class="note-inline">(一百三紙)</span>　齊天統年耶舍共法智譯</li>

<li>四諦論四卷<span class="note-inline">(七十四紙)</span>　陳世真諦譯</li>

<li>阿毘曇心論四卷<span class="note-inline">(六十七紙)</span>　晉太元年僧伽提婆共惠遠於廬山譯</li>

<li>品類足論十八卷<span class="note-inline">(二百八十一紙)</span>　唐世玄奘譯</li>

<li>集異門足論二十卷<span class="note-inline">(二百九十五紙)</span>　唐世玄奘譯</li>

<li>界身足論三卷<span class="note-inline">(二十七紙)</span>　唐世玄奘譯</li>

<li>阿毘達磨五事論二卷<span class="note-inline">(二十二紙)</span>　唐世玄奘譯</li>

<li>分別功德論四卷<span class="note-inline">(或五卷七十三紙)</span></li>

<li>沙彌底論三卷或四卷<span class="note-inline">(三十五紙)</span></li>

<li>入阿毘達磨論二卷<span class="note-inline">(四紙)</span>　唐世玄奘譯</li>

<li>阿毘曇甘露味二卷<span class="note-inline">(四十五紙)</span></li>

<li>辟支佛因緣論二卷<span class="note-inline">(二十紙或一卷)</span></li>

<li>三法度論二卷<span class="note-inline">(三十四紙)</span>　晉太元年僧伽提婆共惠遠於廬山譯</li>

<li>俱舍論本一卷　唐世玄奘譯</li>

<li>十八部論一卷<span class="note-inline">(七紙)</span>　陳世真諦譯</li>

<li>明了論一卷　陳世真諦譯</li>

<li>隨相論二卷<span class="note-inline">(三十四紙)</span>　陳世真諦譯</li>
</ul></div>
<p class='juan'>眾經目錄卷第一</p></div>
<div class='div-w'><p>此二卷入藏目。貞觀九年四月。奉　勅苑內寫一切經。大總持寺僧智通。共使人祕書郎禇遂良等。附新譯經挍定申奏。奉　勅施行。有人將大集三十卷。日藏十卷。月藏十卷。無盡意六卷。明度挍計二卷。五部合為六十卷。大集者誤也。勘文大集前十方諸佛會。日藏月藏後十方諸菩薩會。無盡意是重譯。明度挍計是別部。又撿仁壽二年翻經大德彥琮法師等。奉　勅新定一切經目五部。各自別行。貞觀十一年四月。皇太子於延興寺造一切經。有人將六十卷大集本來諸德莫之能定。遂抄入藏。仍五本重抄目復不改。智通覩此參差。處處尋勘乃見八卷金光明序云。開皇十七年興善寺沙門寶貴。昔晉朝支敏度。合兩竺二支一百五本。首楞嚴為一部八卷。又合一支兩竺三本。維摩為一部五卷。斯既先哲遺蹤遂承規合。此大集為六十卷。今讀經文。集會時別。梵甲亦各不同。翻譯時代又異。流傳遍及海外。今忽合之。恐疑惑者多。所引楞嚴淨名注經等。只是私記。並不入藏。六十卷大集。豈得獨行。幸冀來哲詳而體焉。</p>
</div>
</div><!-- end of div[@id='body'] -->
</body></html>