<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一字頂輪王念誦儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 954A
<div class='div-jing'>
<p class='juan'><a id='mulu1' />一字頂輪王念誦儀軌</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p><p>我今依忉利天宮會釋迦牟尼如來所說無比力超勝世間出世間真言上上一切佛頂主宰一字頂輪王念誦儀則。修行者先當入此頂輪王大曼荼羅。得阿闍梨灌頂印可。方受此法。須善明解。然後於清淨處安本尊像。面西稽首禮。受三歸捨身說罪受戒發菩提心隨喜勸請發願迴向已。</p>
<p>應結佛部三昧耶印。以二手內相叉。雙並。竪二大拇指。即成。是名一切如來心印真言曰。</p>
<p class="dharani">唵邇那邇<span class='note-inline'>(入聲呼)</span></p>
<p>次結蓮華部三昧耶印。准前佛部心印。屈左大拇指入掌。右大指准前直竪即成。是名蓮華部心印真言曰。</p>
<p class="dharani">唵阿嚧力</p>
<p>次結金剛部三昧耶印。准前佛部心印。屈右大指入掌。直竪左大拇指即成。是名金剛部心印真言曰。</p>
<p class="dharani">唵嚩日囉<span class='note-inline'>(二合)</span>地力<span class='note-inline'>(二合)</span></p>
<p>次結甲冑印。以二手內相叉。竪二中指各屈上節如劍形。以二頭指各拄中指背。以印加持額右肩左肩心喉五處一遍真言曰。</p>
<p class="dharani">唵斫羯囉<span class='note-inline'>(二合)</span>靺㗚底鉢囉<span class='note-inline'>(二合)</span>賖弭多囉捺囉<span class='note-inline'>(二合引)</span>囉捺囉<span class='note-inline'>(二合引)</span>婆<span class='note-inline'>(去)</span>娑摩<span class='note-inline'>(二合)</span>車盧瑟尼<span class='note-inline'>(二合)</span>沙[口*路]乞灑<span class='note-inline'>(二合)</span>[口*路]乞灑<span class='note-inline'>(二合)</span>[牟*含]吽發吒<span class='note-inline'>(半音)</span>娑嚩<span class='note-inline'>(二合引)</span>訶<span class='note-inline'>(引)</span></p>
<p>次結佛眼印。以二手合掌。屈二頭指各拄中指背。並屈二大拇指入掌。以印真言加持五處真言曰。</p>
<p class="dharani">曩莫三滿多沒馱<span class='note-inline'>(引)</span>南<span class='note-inline'>(引一)</span>唵嚕嚕薩普<span class='note-inline'>(二合)</span>嚕入嚩<span class='note-inline'>(二合)</span>羅底瑟咤<span class='note-inline'>(二合)</span>悉馱盧者寧薩嚩囉他<span class='note-inline'>(二合)</span>娑<span class='note-inline'>(引)</span>達泥娑嚩<span class='note-inline'>(二合引)</span>訶</p>
<p>次結大海印。以二手內相叉。合掌。擘開二大指。以印右旋三匝。想成大海水真言曰。</p>
<p class="dharani">唵微摩嚧娜地娑嚩<span class='note-inline'>(二合引)</span>訶<span class='note-inline'>(引)</span></p>
<p>次於大海中想須彌盧山四寶所成。以二手內相叉。急握作拳。合腕並竪。即成真言曰。</p>
<p class="dharani">唵阿者羅吽</p>
<p>次於須彌盧山上。想七寶樓閣。即結加持寶樓閣印。以二手金剛合掌。左右十指各交初分即成真言曰。</p>
<p class="dharani">曩謨三滿多沒馱<span class='note-inline'>(引)</span>南<span class='note-inline'>(引)</span>唵薩嚩他欠嗢娜蘖<span class='note-inline'>(二合)</span>帝薩頗<span class='note-inline'>(二合)</span>囉呬<span class='note-inline'>(引)</span>[牟*含]誐誐曩劍<span class='note-inline'>(平聲呼)</span>娑嚩<span class='note-inline'>(二合引)</span>訶<span class='note-inline'>(引)</span></p>
<p>次結佛頂輪王印。二手內相叉作拳。竪二中指屈上節如劍形。並竪二大指。屈二頭指捻二大指頭上。即成。印五處加護真言曰。</p>
<p class="dharani">曩謨三滿多沒馱<span class='note-inline'>(引)</span>南步嚕唵<span class='note-inline'>(三合)</span></p>
<p>次結網橛印。准前根本印。屈二頭指上節。背不相著。以二大拇指各壓上下。揮轉即成結上下界真言曰。</p>
<p class="dharani">曩謨三滿多沒馱<span class='note-inline'>(引)</span>南<span class='note-inline'>(引)</span>阿鉢囉<span class='note-inline'>(二合)</span>底賀多舍娑娜南唵微枳囉拏微特防<span class='note-inline'>(二合)</span>娑尼迦比羅貳嚩里尼怛囉<span class='note-inline'>(二合)</span>娑耶嚩日囉<span class='note-inline'>(二合)</span>吠賖薩帝呶<span class='note-inline'>(引)</span>囉特嚩<span class='note-inline'>(二合)</span>能<span class='note-inline'>(上)</span>瑟吒囉<span class='note-inline'>(二合)</span>[口*路]吃沙<span class='note-inline'>(二合)</span>[牟*含]發</p>
<p>次結牆印。准前根本印。屈二頭指兩節相逼。平竪二大拇指。附二頭指。右旋三匝即成金剛牆界真言曰。</p>
<p class="dharani">噁<span class='note-inline'>(引)</span>莫壑<span class='note-inline'>(歸命同前)</span></p>
<p>次結車輅印。二手內相叉仰掌。申二頭指令甲側相拄。屈二大指各柱頭指根下。想於他方世界。奉迎本尊真言曰。</p>
<p class="dharani">唵覩嚕覩嚕吽</p>
<p>次結迎車輅印。准前車輅印。以二大指各撥中指頭。向身三招真言曰。</p>
<p class="dharani">曩謨悉底哩也<span class='note-inline'>(四合)</span>地尾<span class='note-inline'>(二合)</span>迦南呾他蘖多南唵嚩日[口*朗]<span class='note-inline'>(二合)</span>儗<span class='note-inline'>(妍以反)</span>儞也<span class='note-inline'>(二合)</span>羯哩沙<span class='note-inline'>(二合)</span>耶娑嚩<span class='note-inline'>(二合引)</span>訶<span class='note-inline'>(若奉送除羯哩沙二合耶迦尾薩若耶)</span></p>
<p>次結迎請印。准前根本印。屈右頭指於中指後。向前三招真言曰。</p>
<p class="dharani">曩謨婆誐嚩帝阿鉢囉<span class='note-inline'>(二合)</span>底賀覩瑟尼<span class='note-inline'>(二合)</span>沙耶翳呬翳呬婆誐吻達麼囉惹鉢囉<span class='note-inline'>(二合)</span>底掣<span class='note-inline'>(䲭奚反)</span>南遏鉗巘談補澀奔<span class='note-inline'>(補甘反二合)</span>度奔<span class='note-inline'>(上)</span>末隣儞半者滿遮避路吃沙<span class='note-inline'>(二合)</span>阿鉢囉<span class='note-inline'>(二合)</span>底賀多麼囉鉢囉<span class='note-inline'>(二合)</span>羯囉<span class='note-inline'>(二合)</span>麼耶娑嚩<span class='note-inline'>(二合引)</span>訶<span class='note-inline'>(引)</span></p>
<p>次結一切辦事佛頂印。以二手內相叉。竪二中指屈上節如劍形。諸供養物及浴水洗淨土等並用此真言。加持辟除去垢結界皆用此真言。左旋辟除右旋結界真言曰。</p>
<p class="dharani">曩謨三滿多沒馱南<span class='note-inline'>(一)</span>唵吒嚕唵<span class='note-inline'>(三合)</span>滿馱娑嚩<span class='note-inline'>(二合引)</span>訶<span class='note-inline'>(引)</span></p>
<p>次重結前網橛印。一用結上方界。</p>
<p>次結阿娑莽倪<span class='note-inline'>(倪枳反)</span>尼印。側二手左掩右。竪二大指即成。右轉一匝即成密縫真言曰。</p>
<p class="dharani">唵阿娑莽倪尼吽發</p>
<p>次結獻閼伽印。准前根本印。屈二頭指各附中指。竪二大指。各附頭指根側真言曰。</p>
<p class="dharani">曩謨三滿多沒馱南唵閼伽囉訶閼伽必哩<span class='note-inline'>(二合)</span>野鉢囉<span class='note-inline'>(二合)</span>底掣<span class='note-inline'>(䲭奚反)</span>娜末鉗娑嚩<span class='note-inline'>(二合引)</span>訶<span class='note-inline'>(引)</span></p>
<p>次重結根本印。</p>
<p>次結獻師子座印。准前根本印。屈二頭指於二大指甲側。真言曰。</p>
<p class="dharani">唵阿者囉尾囉耶娑嚩<span class='note-inline'>(二合引)</span>訶<span class='note-inline'>(引)</span></p>
<p>次結塗香印。准前根本印。屈右頭指倚於左中指下節真言曰。</p>
<p class="dharani">曩謨三滿多　沒馱南唵怛[口*賴]<span class='note-inline'>(二合)</span>盧枳也<span class='note-inline'>(二合)</span>巘馱蘖帝吽吽發發娑嚩<span class='note-inline'>(二合引)</span>訶</p>
<p>次結獻花印。准前塗香印。改左頭指。倚左中指下節真言曰。</p>
<p class="dharani">曩謨三滿多沒馱南<span class='note-inline'>(引)</span>唵薩嚩盧迦補澁波<span class='note-inline'>(二合)</span>步多耶吽吽發發娑嚩<span class='note-inline'>(二合引)</span>訶<span class='note-inline'>(引)</span></p>
<p>次結燒香印。准前根本印。屈二頭指各倚於中指中節真言曰。</p>
<p class="dharani">曩莫三滿多沒馱南唵尾囉蘖跢微蘖多度跛耶吽吽發發娑嚩<span class='note-inline'>(二合引)</span>訶<span class='note-inline'>(引)</span></p>
<p>次結獻食印。准前根本印。屈二頭指上節。各附於大指側真言曰。</p>
<p class="dharani">曩謨三滿多沒馱南唵薩嚩盧迦麼里必哩<span class='note-inline'>(二合)</span>夜<span class='note-inline'>(引)</span>吽吽發發娑嚩<span class='note-inline'>(二合引)</span>訶<span class='note-inline'>(引)</span></p>
<p>次結獻燈明印。准前根本印。屈二頭指兩節。令不相著。二大指各附於頭指上真言曰。</p>
<p class="dharani">曩謨三滿多沒馱南唵薩嚩盧迦珊捺囉<span class='note-inline'>(二合)</span>捨那耶吽吽發發娑嚩<span class='note-inline'>(二合)</span>訶<span class='note-inline'>(引)</span></p>
<p>次結普供養加持印　二手虛心合掌上頂各兩節相交真言曰。</p>
<p class="dharani">曩謨三滿多沒馱南冒地薩怛嚩<span class='note-inline'>(二合)</span>南唵薩嚩怛囉<span class='note-inline'>(二合)</span>僧俱蘇弭多避枳惹囉始寧曩謨薩覩<span class='note-inline'>(二合)</span>諦娑嚩<span class='note-inline'>(二合)</span>訶<span class='note-inline'>(引)</span></p>
<p>次結遍照佛頂印。二手內相叉。合為拳。令二中指節微起。真言曰。</p>
<p class="dharani">曩謨三滿多沒馱南噁<span class='note-inline'>(引)</span>莫㟏</p>
<p>次結白傘蓋佛頂印。以二大指。各捻二無名指甲上側。相合二頭指屈如蓋形。二中指微屈相合。二小指各竪相合真言曰。</p>
<p class="dharani">曩謨三滿多沒馱南阿鉢囉<span class='note-inline'>(二合)</span>底賀多舍娑那南唵麼麼麼吽匿<span class='note-inline'>(儞翼反)</span></p>
<p>次結光聚佛頂印。准前白傘蓋印。坼開二頭指即成真言曰。</p>
<p class="dharani">曩謨三滿多沒馱南阿鉢囉<span class='note-inline'>(二合)</span>底賀多舍娑娜南唵怛他櫱都瑟尼<span class='note-inline'>(二合)</span>娑阿耶嚩盧枳多慕㗚馱帝儒囉始吽入嚩<span class='note-inline'>(二合)</span>攞入嚩<span class='note-inline'>(二合)</span>攞馱迦馱迦娜囉娜囉微娜囉微娜囉嗔那嗔那頻那頻那吽吽發發娑嚩<span class='note-inline'>(二合引)</span>訶<span class='note-inline'>(引)</span></p>
<p>次結高佛頂印。准前白傘蓋印。屈二頭指。各拄中指中節背。真言曰。</p>
<p class="dharani">曩謨三滿多沒馱南阿鉢囉<span class='note-inline'>(二合)</span>底賀多舍娑娜南唵<span class='note-inline'>(引)</span>儞[卑*也]儞[卑*也]卑瑜<span class='note-inline'>(二合)</span>娜誐都瑟尼<span class='note-inline'>(二合)</span>沙吽吽發發娑嚩<span class='note-inline'>(二合)</span>訶<span class='note-inline'>(引)</span></p>
<p>次結勝佛頂印。准高佛頂印。移二頭指。向上兩[麩-夫+廣]麥許真言曰。</p>
<p class="dharani">曩謨三滿多沒馱南阿鉢囉<span class='note-inline'>(二合)</span>底賀多舍娑那南唵入嚩<span class='note-inline'>(二合)</span>羅惹諭瑟尼<span class='note-inline'>(二合)</span>沙吽發娑嚩<span class='note-inline'>(二合引)</span>訶<span class='note-inline'>(引)</span></p>
<p>次結摧毀佛頂<span class='note-inline'>(尾枳囉拏)</span>印。二手內相叉作拳。竪二中指屈節。以右中指拄左中指面。令出半節許真言曰。</p>
<p class="dharani">曩謨三滿多沒馱南阿鉢囉<span class='note-inline'>(二合)</span>底賀多舍娑娜南唵尾枳囉拏度那度那犢<span class='note-inline'>(引)</span></p>
<p>次結摧碎佛頂印。准前改左中指。拄右中指面。亦出半節許真言曰。</p>
<p class="dharani">曩謨三滿多沒馱南阿鉢囉<span class='note-inline'>(二合)</span>底賀多舍娑那喃唵阿鉢囉<span class='note-inline'>(二合)</span>底賀都瑟尼<span class='note-inline'>(二合)</span>沙耶薩嚩尾伽曩<span class='note-inline'>(二合)</span>尾特望<span class='note-inline'>(二合)</span>娑那迦囉耶怛嚧<span class='note-inline'>(二合)</span>吒耶娑嚩<span class='note-inline'>(二合)</span>訶<span class='note-inline'>(引)</span></p>
<p>次結輪王佛頂心印。准前根本印。屈二頭指各拄中指上節真言曰。</p>
<p class="dharani">曩莫三滿多沒馱南阿鉢囉<span class='note-inline'>(二合)</span>底賀多舍娑娜南唵怛他櫱都瑟尼<span class='note-inline'>(二合)</span>沙阿那嚩盧枳多沒馱尼斫羯羅<span class='note-inline'>(二合)</span>靺㗚<span class='note-inline'>(二合)</span>底吽入嚩<span class='note-inline'>(二合)</span>羅入嚩<span class='note-inline'>(二合)</span>羅馱迦馱迦度那微度那怛囉<span class='note-inline'>(二合)</span>娑耶麼囉逾瑳囉耶賀那賀那伴惹伴惹暗惡屩鉢龍<span class='note-inline'>(二合)</span>企尼君吒哩尼阿鉢囉<span class='note-inline'>(二合)</span>爾多薩怛羅<span class='note-inline'>(二合)</span>馱哩尼吽發娑嚩<span class='note-inline'>(二合)</span>訶</p>
<p>次結心中心印。准前根本印。屈二頭指各加於二中指上節上真言曰。</p>
<p class="dharani">曩莫三滿多沒馱南阿鉢囉<span class='note-inline'>(二合)</span>底賀多舍娑那南唵阿鉢囉<span class='note-inline'>(二合)</span>爾多特<span class='note-inline'>(他翼反)</span></p>
<p>普通諸佛頂印二手虛心金剛合掌。如花在掌中。修行者若急遽不能遍結諸佛頂印。但結此印誦諸佛頂真言。</p>
<p>次結頂印。准前根本印。屈右頭指。竪於右中指後。令不相著真言曰。</p>
<p class="dharani">曩莫三滿多沒馱南阿鉢囉<span class='note-inline'>(三合)</span>底賀多舍娑那南唵斫羯羅<span class='note-inline'>(二合)</span>靺㗚<span class='note-inline'>(二合)</span>底唵吽</p>
<p>次結頭印。准前根本印。開二頭指各直竪於中指後。令不相著微屈真言曰<span class='note-inline'>(歸命同上)</span>。</p>
<p class="dharani">唵斫羯囉<span class='note-inline'>(二合)</span>靺㗚<span class='note-inline'>(二合)</span>底吽發娑嚩<span class='note-inline'>(二合引)</span>訶<span class='note-inline'>(引)</span></p>
<p>次又結根本印。</p>
<p>次結大三昧耶印。加護本尊二手內相叉。竪二中指。屈二頭指中指後。如鉤相去一[麩-夫+廣]麥許。二大指各附頭指根下。右旋三匝真言曰。</p>
<p class="dharani">唵商羯哩摩訶三昧延娑嚩<span class='note-inline'>(二合)</span>訶<span class='note-inline'>(引)</span></p>
<p>次誦一百八名讚讚歎。</p>
<p>欲念誦。先以五支成本尊。或五相成本尊瑜伽。或於三處<span class='note-inline'>(頂舌心也)</span>想一字頂輪。成本尊坐八葉蓮華。於一一葉上想七寶。唯當前蓮華葉上想佛眼尊。次應持珠<span class='note-inline'>(此依菩提道場所說經)</span>。</p>
<p>次持珠合掌捧珠。誦淨珠真言七遍真言曰。</p>
<p class="dharani">唵阿娜步<span class='note-inline'>(二合)</span>低尾惹曳<span class='note-inline'>(而奚反)</span>悉地悉馱囉梯娑嚩<span class='note-inline'>(二合引)</span>訶</p>
<p>次結持珠印。二手各以大指。捻無名指甲上。直竪二中指二小指。屈二頭指於中指後。令不相著<span class='note-inline'>(如毘盧遮那經半金剛杵印)</span>。</p>
<p>真言曰。</p>
<p class="dharani">曩謨婆誐嚩底蘇悉第　娑馱耶悉馱囉梯娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>次應淨其心　如法而念誦</div>
<div class='lg-row'>持珠令當心　繫心於鼻端</div>
<div class='lg-row'>字句分明呼　不緩亦不急</div>
<div class='lg-row'>不頻伸噦嗌　咳嗽與唾涕</div>
<div class='lg-row'>染等心相應　及心緣苦受</div>
<div class='lg-row'>如是等過患　皆不得成就</div>
</div><p>當念誦時。身心不得疲怠。若勞倦即應結五供養印。誦讚歎獻閼伽念。誦畢持珠頂上。</p>
<p>次結前密縫印左轉一匝。即成解界。</p>
<p>次結奉送印。准前根本印。左頭指外擲。誦迎請真言除翳呬翳呬。加蘖車蘖車句。即成奉送。</p>
<p>次應復結牆及網橛等印。加護處上下及所成就物。</p>
<p>次結計里枳里印。以左大指壓左小指甲上。餘三指頭拆開。直竪如三股杵形。右旋轉三匝成結界真言曰。</p>
<p class="dharani">唵枳里枳里嚩日囉<span class='note-inline'>(二合)</span>吽發</p>
<p>次結軍吒利印。二小指於掌中交。以二無名指小指上。以二大指壓二無名指上。竪二中指相合。屈二頭指於中指後令一麥許不相著。右旋三匝即成結界真言曰。</p>
<p class="dharani">曩謨囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>也曩莫室戰<span class='note-inline'>(二合)</span>拏嚩日囉<span class='note-inline'>(二合)</span>跛拏曳摩訶藥乞叉<span class='note-inline'>(二合)</span>細曩跛多曳曩莫室戰<span class='note-inline'>(二合)</span>拏嚩日囉<span class='note-inline'>(二合)</span>句路馱耶唵虎嚕虎嚕底瑟吒<span class='note-inline'>(二合)</span>底瑟吒<span class='note-inline'>(二合)</span>滿馱滿馱呵那呵那阿蜜哩<span class='note-inline'>(二合)</span>帝吽發娑嚩<span class='note-inline'>(二合)</span>訶</p>

<div class="lg regular"><div class='lg-row'>從一字真言　至於十五字</div>
<div class='lg-row'>每計於字數　十字一洛叉</div>
<div class='lg-row'>乃至於三字　應誦三洛叉</div>
<div class='lg-row'>應作先事法　三十字已上</div>
<div class='lg-row'>應誦一萬遍</div>
</div>
<p class='juan'>一字頂輪王念誦儀軌一卷</p></div>
</div><!-- end of div[@id='body'] -->
</body></html>