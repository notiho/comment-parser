<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大方等大雲經請雨品第六十四</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 992 [Nos. 989, 991, 993]
<div class='div-jing'>
<p class='juan'><a id='mulu1' />大方等大雲經請雨品第六十四</p><p class="byline">周宇文氏天竺三藏闍那耶舍譯</p><p>如是我聞。一時佛在難陀優波難陀龍王宮中大威德摩尼寶藏雲輪輦上。與大比丘及諸菩薩摩訶薩眾。復有大龍王等。其名曰難陀龍王優波難陀龍王。娑伽羅龍王阿耨達多龍王。摩那斯龍王婆樓那龍王。德叉迦龍王提頭賴吒龍王。婆修羈龍王目真隣陀龍王。伊羅跋那龍王分陀羅龍王。威光龍王善威龍王。電冠龍王大摩尼寶髻龍王。摩尼珠髻龍王光頂龍王。帝釋峯仗龍王帝釋幢龍王。帝釋仗龍王閻浮幢龍王。善和龍王大輪龍王。大蛇龍王火光味龍王。月曜龍王慧威龍王。善現龍王善見龍王。善住龍王摩尼瓔龍王。興雲龍王持雨龍王。大忿吒聲龍王小忿吒聲龍王。奮迅龍王大頂龍王。深聲龍王。大聲龍王。大雄猛龍王優波羅龍王。大步龍王螺髮龍王。質多羅仙龍王持大索龍王。伊羅樹葉龍王先發言龍王。驢耳龍王商佉龍王。達陀羅龍王優婆達陀羅龍王。和靜龍王安靜龍王。毒蛇龍王大毒蛇龍王。大力龍王呼律龍王。阿波羅羅龍王灆佛龍王。金彌賒龍王烏色龍王。因陀羅仙龍王那茶龍王。優波那茶龍王金復羅龍王。陀毘茶龍王端正龍王。象耳龍王猛利龍王。黃目龍王電光龍王。大電光龍王天力龍王。金婆羅龍王妙蓋龍王。甘露龍王得道泉龍王。琉璃光龍王金髮龍王。金光龍王月光相龍王。日光龍王始興龍王。牛頭龍王白相龍王。黑相龍王耶摩龍王。沙彌龍王門籌迦龍王。僧伽茶龍王尼民陀羅龍王。持地龍王千頭龍王。摩尼頂龍王滿願龍王。細雨龍王須彌那龍王。瞿波羅龍王仁德龍王。善行龍王宿德龍王。蛟龍王蛟頭龍王。持毒龍王蛇身龍王。蓮華龍王大尾龍王。騰轉龍王可畏龍王。善光龍王五頭龍王。婆利羅龍王妙車龍王。優多羅龍王長尾龍王。大頭龍王賓比迦龍王。醜相龍王馬形龍王。三頭龍王龍仙龍王。大威龍王火德龍王。恐人龍王炎光龍王。七頭龍王現大身龍王。愛現龍王大惡龍王。淨威龍王妙眼龍王。大毒龍王炎肩龍王。火害龍王急德龍王。寶雲龍王大雲龍王。帝釋光龍王波陀波龍王。月雲龍王海雲龍王。大香華龍王華出龍王。赤目龍王大相幢龍王。大雲藏龍王降雪龍王。威德藏龍王雲戟龍王。持夜龍王降雨龍王。雲雨龍王大雨龍王。火光龍王雲王龍王。無瞋龍王鳩鳩婆龍王。那伽首羅龍王闍隣提龍王。雲蓋龍王應祁羅目佉龍王。威德龍王雲生龍王。無盡步龍王妙相龍王。大身龍王大腹龍王。安審龍王丈夫龍王。歌歌那龍王欝頭羅龍王。猛毒龍王妙聲龍王。甘露堅龍王大散雨龍王。礫聲龍王雷相擊聲龍王。鼓震聲龍王注甘露龍王。天帝鼓龍王霹靂音龍王。首羅仙龍王那羅延龍王。涸水龍王毘迦吒龍王。如是等一切大龍王眾而為上首。復有八萬四千百千億那由他諸龍。皆來會坐。</p>
<p>時彼一切諸龍王等從座而起。各整衣服右膝著地。向佛合掌。以無量無邊阿僧祇種種微妙華香。塗香末香華冠衣服寶幢幡蓋。龍華寶貫真珠瓔珞寶華繒綵。真珠羅網覆如來上。作眾妓樂擊掌歌讚。起大殷重奇特之心。遶百千匝却住一面。住一面已咸發願言。願一切世界海微塵等身海。一切諸佛菩薩眾海。過一切世界海。已過所有一切地水火風微塵等。所有一切色明微塵數海。已過無量不思議無等不可說阿僧祇數諸身海。一一身中。化作無量阿僧祇諸手海雲。遍滿十方一一微塵分中一切供養海雲。遍滿十方供養一切諸佛菩薩眾海。恒不斷絕。如是無量不可思議無等不可說阿僧祇普賢行身海雲。遍滿虛空住持不絕。如菩薩身海雲。一切輪相海雲。一切寶冠海雲。一切大明寶藏輦海雲。一切末香樹藏海雲。一切香煙現諸色海雲。一切音樂聲海雲。一切香樹海雲。如是無量不可思議無等無數。不可說阿僧祇一切供養海雲。遍滿虛空住持不絕。供養恭敬尊重承事一切諸佛菩薩眾海。一切莊嚴境界電光藏摩尼王海雲。遍滿虛空住持不絕。供養恭敬尊重承事一切諸佛菩薩眾海。一切普明寶雨莊嚴摩尼王海雲。一切寶光炎順佛音聲摩尼王海雲。一切佛法音聲遍滿摩尼寶王海雲。一切普門光明寶化佛海雲。一切眾光明莊嚴顯現不絕摩尼寶王海雲。一切光炎順佛聖行摩尼寶王海雲。一切顯現如來不可思議佛剎殿光明摩尼王海雲。一切妙寶色明徹三世佛身摩尼王海雲。如是一切諸寶光色。遍滿虛空住持不絕。供養恭敬尊重承事一切諸佛菩薩眾海。一切不壞妙寶香華輦海雲。一切無邊色摩尼寶王莊嚴輦海雲。一切寶燈香炎輦海雲。一切真珠妙色輦海雲。一切華臺輦海雲。一切寶冠莊嚴輦海雲。一切十方光炎遍滿莊嚴不絕寶藏輦海雲。一切無邊顯現勝寶莊嚴輦海雲。一切遍滿妙莊嚴輦海雲。一切門欄華鈴羅網輦海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>一切妙金寶瓔珞藏師子座海雲。一切華明妙色藏師子座海雲。一切紺摩尼閻浮檀妙色蓮華藏師子座海雲。一切摩尼燈蓮華藏師子座海雲。一切摩尼寶幢火色妙花藏師子座海雲。一切寶莊嚴妙色蓮華藏師子座海雲。一切樂見因陀羅蓮華光藏師子座海雲。一切樂見無盡炎光蓮華藏師子座海雲。一切寶光普照蓮華藏師子座海雲。一切佛音聲蓮華光藏師子座海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切妙香摩尼樹海雲。一切葉周匝合掌出香氣樹海雲。一切莊嚴現無邊明色樹海雲。一切華雲出寶樹海雲。一切出無邊莊嚴藏樹海雲。一切寶輪炎電樹海雲。一切示現菩薩半身出栴檀末樹海雲。一切不可思識無邊樹神莊嚴菩薩道場樹海雲。一切寶衣藏日電光明樹海雲。一切遍出真妙音聲喜見樹海雲。有如是等遍滿虛空住持不絕。供養恭敬尊重承事一切諸佛菩薩眾海。復出一切無邊寶色蓮華藏師子座海雲。一切周匝摩尼王電藏師子座海雲。一切瓔珞莊嚴藏師子座海雲。一切妙寶冠燈炎藏師子座海雲。一切圓音出寶雨藏師子座海雲。一切華冠香華寶藏師子座海雲。一切佛座現莊嚴摩尼王藏師子座海雲。一切欄楯垂瓔珞莊嚴藏師子座海雲。一切摩尼寶樹枝葉末香藏師子座海雲。一切妙香寶鈴羅網普莊嚴日電藏師子座海雲。有如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切如意摩尼寶王帳海雲。一切因陀羅寶華臺諸華莊嚴帳海雲。一切香摩尼帳海雲。一切寶燈炎相帳海雲。一切佛神力出聲摩尼寶王帳海雲。一切顯現摩尼妙衣諸光莊嚴帳海雲。一切華光炎寶帳海雲。一切羅網妙鈴出聲遍滿帳海雲。一切無盡妙色摩尼珠臺蓮華羅網帳海雲。一切金花臺火光寶幢帳海雲。一切不可思議莊嚴諸光瓔珞帳海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切雜妙摩尼寶蓋海雲。一切無量光明莊嚴華蓋海雲。一切無邊色真珠藏蓋海雲。一切佛菩薩慈門音摩尼王蓋海雲。一切妙色寶炎華冠蓋海雲。一切寶光明莊嚴垂鈴羅網蓋海雲。一切摩尼樹枝瓔珞蓋海雲。一切日照明徹炎摩尼王諸香煙蓋海雲。一切栴檀末藏普熏蓋海雲。一切極佛境界電光。炎莊嚴普遍蓋海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切寶明輪海雲。一切寶炎相光輪海雲。一切華雲炎光輪海雲。一切佛化寶光明輪海雲。一切佛剎現入光輪海雲。一切佛境界普門音寶枝光輪海雲。一切琉璃寶性摩尼王炎光輪海雲。一切眾生念時現色相光輪海雲。一切佛妙願生大震聲光輪海雲。一切化眾生眾會音摩尼王光輪海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切摩尼藏炎海雲。一切佛色聲香味觸炎海雲。一切寶炎海雲。一切佛法振聲遍滿炎海雲。一切佛剎莊嚴電炎海雲。一切華輦炎海雲。一切寶光炎海雲。一切劫數佛出音聲化眾生炎海雲。一切無盡寶華鬘現諸眾生炎海雲。一切座現莊嚴炎海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切無邊色寶光海雲。一切摩尼寶王普光海雲。一切極佛剎土莊嚴電光海雲。一切香光海雲。一切莊嚴光海雲。一切佛化光海雲。一切雜寶樹華光海雲。一切衣光海雲。一切無邊菩薩行音摩尼王光海雲。一切真珠燈光海雲。如是等遍滿虛空住持不絕。供養恭敬尊重承事一切諸佛菩薩眾海。</p>
<p>復出一切不思議雜香華海雲。一切寶炎蓮華羅網海雲。一切無量色摩尼寶光輪海雲。一切真珠寶色藏海雲。一切寶栴檀末香海雲。一切寶蓋海雲。一切淨妙音聲摩尼王海雲。一切日照摩尼貫輪海雲。一切無邊寶藏海雲。如是等一切普賢身海雲。遍滿虛空住持不絕。供養恭敬尊重承事一切諸佛菩薩眾海。</p>
<p>時彼一切龍王。作如是等迴向事已。遶佛三匝接足頂禮。承佛威神各復本座。</p>
<p>爾時眾中有一龍王。名無邊莊嚴海雲威德輪蓋。於三千大千世界龍王之中。最為勝大得不退轉。本願力故受此龍身。為欲供養恭敬禮拜如來聽受正法故。來至此閻浮提內。時彼龍王從座而起。整理衣服偏袒右肩。右膝著地合掌向佛。而作是言。世尊我今有疑。欲問如來至真等正覺。若佛聽許我乃敢問。作是語已。爾時世尊。告無邊莊嚴海雲威德輪蓋龍王言。龍王若有疑者恣聽汝問。吾當為汝分別解說令汝歡喜。作是語已。時無邊莊嚴海雲威德輪蓋龍王。即白佛言。世尊云何使諸龍王滅一切苦得受安樂。受安樂已。於此閻浮提內時降甘雨。生長一切樹木叢林。藥草苗稼皆出滋味。使閻浮提中一切人等悉受快樂。作是語已。</p>
<p>爾時世尊告無邊莊嚴海雲威德輪蓋龍王言。善哉善哉。汝今為彼諸眾生等作利益故。能問如來如是等事。龍王汝於今者。諦聽諦聽善思念之。吾當為汝分別解說。龍王有一法。汝等若能具足行者。令一切龍除滅諸苦具足安樂。何者一法。謂行大慈。龍王若有天人行大慈者。火不能燒水不能溺。毒不能害刃不能傷。他方怨賊不能侵掠。若睡若悟皆得安隱。行大慈力有大威德。諸天世等不能擾惱。形貌端嚴眾所愛敬。所行之處一切無礙。諸苦滅除心得歡喜。諸樂具足大慈力故。命終之後得生梵天龍王若有天人行大慈者。獲如是等無量利益。是故龍王身口意業常應須行彼大慈行。</p>
<p>復次龍王有陀羅尼。名與一切安樂。汝等常須讀誦受持。能滅一切諸龍苦惱與其安樂。於閻浮提中雨澤以時。能令一切樹木叢林。藥草苗稼皆出滋味。龍王何者是與一切安樂陀羅尼。今為汝說。</p>
<p class="dharani">多<span class='note-inline'>(上)</span>絰<span class='note-inline'>(地也)</span>他陀羅尼陀羅尼優多羅尼三波羅胝師郗<span class='note-inline'>(攄履反)</span>毘闍耶跋蘭那羅底耶<span class='note-inline'>(余架反)</span>波羅胝若娑羅呵若那跋底優多波陀尼　毘那呵尼　阿毘蓰移遮尼　阿毘毘耶呵邏　輸婆跋鞮　阿時摩多[口*醫]咥<span class='note-inline'>(顯利反)</span>婆羅毘婆呵　呵羅鷄犁舍　頭那波波　輸陀耶摩勒伽　尼梨呵　歌達摩多輸<span class='note-inline'>(書橘反)</span>陀盧歌　毘胝眉羅　羅闍娑獨佉賒摩那　薩婆佛陀婆盧歌那　阿地師<span class='note-inline'>(瑟)</span>恥底<span class='note-inline'>(羝)</span>波羅若那鞞莎婆呵</p>
<p>龍王此是與一切安樂陀羅尼。諸佛所持汝等當須受持讀誦。吉事成就得入法門獲安隱樂。</p>
<p>復次龍王有大雲所生威神莊嚴功德智相雲輪水藏化金色光。毘盧遮那一毛孔中。出於同性諸如來名號。汝等亦須憶念受持彼諸如來名號。能滅一切所有諸龍種性。一切龍王眷屬徒眾。并諸龍女生龍宮者所有苦惱。與其安樂。是故龍王應當稱彼一切如來名號。</p>
<p>南無毘盧遮那藏大雲如來</p>
<p>南無性現出雲如來　南無持雨雲如來</p>
<p>南無威德雲如來　南無大興雲如來</p>
<p>南無大散風雲如來　南無大睒電雲如來</p>
<p>南無大勇步雲如來　南無善雲如來</p>
<p>南無大密雲如來　南無大雲輪如來</p>
<p>南無光雲如來</p>
<p>南無大師子座雲如來</p>
<p>南無大蓋雲如來　南無大善現雲如來</p>
<p>南無覆雲如來</p>
<p>南無光輪普遍十方雷鼓震聲起雲如來</p>
<p>南無大寒結戰噤雷深聲雲如來</p>
<p>南無布雲如來　南無虛空雨雲如來</p>
<p>南無疾行雲如來　南無乘雲如來</p>
<p>南無現雲如來　南無廣雲如來</p>
<p>南無沫雲如來　南無雷雲如來</p>
<p>南無際雲如來　南無等衣雲如來</p>
<p>南無潤生稼雲如來　南無乘上雲如來</p>
<p>南無飛雲如來　南無低雲如來</p>
<p>南無散雲如來</p>
<p>南無大優波羅雲如來</p>
<p>南無大香體雲如來　南無大踊雲如來</p>
<p>南無大自在雲如來　南無大光明雲如來</p>
<p>南無大威德雲如來</p>
<p>南無得大摩尼寶雲如來</p>
<p>南無降伏雲如來　南無根本雲如來</p>
<p>南無忻喜雲如來</p>
<p>南無散非時雹雲如來</p>
<p>南無大空高響雲如來</p>
<p>南無大發聲雲如來　南無大降雨雲如來</p>
<p>南無施色力雲如來</p>
<p>南無大雨六味雲如來</p>
<p>南無大力雨雲如來　南無能滿海雲如來</p>
<p>南無旱時注雨雲如來</p>
<p>南無無邊色雲如來</p>
<p>南無一切大雲示現閻浮飛雲威德明雲光一切諸如來至真等正覺</p>
<p>龍王汝等若能稱彼佛名。一切諸龍所有苦厄。皆悉解脫普獲安樂。得安樂已。於此閻浮提內風雨隨時。令諸藥草樹木叢林悉皆生長。</p>
<p>爾時無邊莊嚴海雲威德輪蓋龍王。復白佛言。世尊惟願如來為我說此陀羅尼章句。使閻浮提末世之中旱時降雨。飢饉惡世多饒病死。非法亂行人民恐怖。妖星變怪災厲相續。有如是等無量苦惱。以佛力故悉得滅除。世尊大慈愍諸眾生。住持說此所有陀羅尼章句。告諸龍知能使諸天歡喜踊躍。能破散一切諸魔一切眾生身中所有苦難。并及惡星變怪災障除滅。又復如來曾說五種雨障。亦皆消滅。彼障除已。使此閻浮提內雨澤以時。惟願如來為我等說。作是語已。佛讚無邊莊嚴海雲威德輪蓋龍王言。善哉善哉龍王。汝今為諸眾生利益安樂。能請如來說此神呪。龍王諦聽諦受善思念之。我為汝說。有陀羅尼名大慈所生雲聲震吼奮迅健相。一切諸佛已曾宣說。住持隨喜為諸眾生利益安樂。旱時降雨雨時能止。飢饉疾疫悉能滅除。普告諸龍令使得知。復令諸天歡喜踊躍。散一切魔安隱眾生。</p>
<p class="dharani">多<span class='note-inline'>(上)</span>　姪他摩訶若那婆婆　娑膩　尸梨低殊落叉咩<span class='note-inline'>(音弭下同)</span>　提梨茶毘迦羅摩　跋闍羅僧伽多膩　波羅摩毘羅闍泥摩羅求那鷄<span class='note-inline'>(經岐反)</span>兜修梨耶波羅鞞毘摩楞　伽耶師致　婆羅婆羅　三婆羅三婆羅至贉<span class='note-inline'>(徒感反)</span>鞞　呵那<span class='note-inline'>(上)</span>呵那<span class='note-inline'>(上)</span>摩<span class='note-inline'>(上)</span>訶波羅薜<span class='note-inline'>(蒲閉反)</span>毘頸多摸訶塞陀迦隷波蘭若迦邏首第　波梨富樓那迷夷　低隷迷夷多羅啼羅　摩那娑揵啼　迷夷多羅浮馱兮利　社羅社羅社羅社羅　社邏浮馱兮利　蒱挺伽俱藪咩　陀賒婆利遮<span class='note-inline'>(上)</span>兜鞞賒何羅提　阿沙吒陀賒鞞尼迦佛陀達咩輸婆摩帝　分若羅拕叔迦邏達摩娑摩泥鞞帝　鉗毘兮利毘羅社肆鷄<span class='note-inline'>(經岐反)</span>毘富茶　毘施沙波羅鉢帝尸羅娑羅婆達彌　薩婆盧迦匙沙吒施離沙吒婆羅波羅婆兮利　阿耨多兮利阿僧祇陀囉陀囉　提唎提唎杜嚕杜嚕　賒塞多摩帝　賒塞多波闍遮<span class='note-inline'>(上)</span>遮<span class='note-inline'>(上)</span>邏<span class='note-inline'>(上)</span>遮邏<span class='note-inline'>(上)</span>遮<span class='note-inline'>(上)</span>邏<span class='note-inline'>(上)</span>旨利旨利　主魯主魯波邏遮佛陀奴摩帝　摩訶般利若波羅蜜帝　莎婆呵</p>
<p>南無智海毘盧遮那藏如來。</p>
<p>南無一切諸佛菩薩。</p>
<p>一切諸佛菩薩實力故。勅一切諸龍。於此閻浮提內降注大雨。除滅五種雨之障礙。</p>
<p class="dharani">多姪他娑<span class='note-inline'>(上)</span>囉<span class='note-inline'>(上)</span>娑<span class='note-inline'>(上)</span>囉<span class='note-inline'>(上)</span>徙唎徙唎素<span class='note-inline'>(上)</span>[口*路]素<span class='note-inline'>(上)</span>[口*路]那伽南<span class='note-inline'>(去)</span>闍婆<span class='note-inline'>(上)</span>闍婆<span class='note-inline'>(上)</span>時毘時毘　樹附樹附</p>
<p>佛實力故。大龍王等速來於此閻浮提中。降注大雨。</p>
<p class="dharani">遮<span class='note-inline'>(上)</span>羅<span class='note-inline'>(上)</span>遮<span class='note-inline'>(上)</span>羅<span class='note-inline'>(上)</span>只利只利朱<span class='note-inline'>(上)</span>路<span class='note-inline'>(上)</span>朱<span class='note-inline'>(上)</span>路</p>
<p>諸佛如來實力故。咄諸龍王於此閻浮提中。降注大雨。</p>
<p class="dharani">婆<span class='note-inline'>(上)</span>羅<span class='note-inline'>(上)</span>婆<span class='note-inline'>(上)</span>羅<span class='note-inline'>(上)</span>毘<span class='note-inline'>(菩弭反)</span>利毘利浮漏浮漏</p>
<p>一切諸佛菩薩威神之力。大乘真實行力故。諸龍王等速來至此。各各憶念諸佛佛法及菩薩行。起於慈心悲心喜心及以捨心。</p>
<p class="dharani">[(口*皮)/女]囉[(口*皮)/女]<span class='note-inline'>(蒲賀反)</span>囉<span class='note-inline'>(轉舌言之餘同)</span>毘<span class='note-inline'>(上)</span>[口*梨]<span class='note-inline'>(上)</span>毘<span class='note-inline'>(上)</span>梨<span class='note-inline'>(上)</span>菩嚕菩<span class='note-inline'>(上)</span>嚕</p>
<p>大音<span class='note-inline'>(丹本意)</span>氣龍王。慈心正念妙密佛法。持大雲雨速來至此。</p>
<p class="dharani">伽<span class='note-inline'>(上)</span>茶<span class='note-inline'>(上)</span>伽<span class='note-inline'>(上)</span>茶<span class='note-inline'>(上)</span>祁<span class='note-inline'>(上)</span>墀<span class='note-inline'>(上)</span>祁<span class='note-inline'>(上)</span>墀<span class='note-inline'>(上)</span>瞿厨瞿<span class='note-inline'>(上)</span>厨<span class='note-inline'>(上)</span></p>
<p>一切諸佛實力故。大健瞋者大疾行者睒電舌者。治諸惡毒來起慈心。於閻浮提降注大雨。莎波呵。</p>
<p class="dharani">多<span class='note-inline'>(上)</span>吒<span class='note-inline'>(上)</span>多<span class='note-inline'>(上)</span>吒<span class='note-inline'>(上)</span>底致底致斗晝斗晝</p>
<p>金剛密迹實力故。頭戴大摩尼天冠蛇相身者念三寶力。於此閻浮提中降注大雨。莎波呵。</p>
<p class="dharani">迦<span class='note-inline'>(上)</span>邏<span class='note-inline'>(上)</span>迦<span class='note-inline'>(上)</span>邏<span class='note-inline'>(上)</span>枳<span class='note-inline'>(驚矢反)</span>利枳利炬魯炬魯</p>
<p>如來實力故。令金剛密迹勅。彼住大水者乘大雲者起慈悲心。速來於閻浮提中降注大雨。</p>
<p class="dharani">荷囉羅<span class='note-inline'>(上)</span>荷囉羅<span class='note-inline'>(上)</span>兮利唎<span class='note-inline'>(上)</span>兮利唎<span class='note-inline'>(上)</span>候陋婁侯陋婁</p>
<p>三世諸佛實力故。令一切諸龍捨於睡眠。</p>
<p class="dharani">伽<span class='note-inline'>(上)</span>摩<span class='note-inline'>(上)</span>伽<span class='note-inline'>(上)</span>摩<span class='note-inline'>(上)</span>耆<span class='note-inline'>(上)</span>弭耆弭求謀求謀沙婆呵</p>
<p>我勅一切諸龍王等。起大慈心為菩提本。</p>
<p class="dharani">那羅那羅　尼梨尼梨　呶婁呶婁　莎波呵</p>
<p>咄咄龍等種種異形千頭可畏。赤眼大力大蛇身者。我今勅汝。憶念最上慈悲威神功德。滅煩惱者一切如來名字。</p>
<p class="dharani">伽<span class='note-inline'>(上)</span>茶<span class='note-inline'>(上)</span>伽<span class='note-inline'>(上)</span>茶<span class='note-inline'>(上)</span>耆<span class='note-inline'>(上)</span>遲<span class='note-inline'>(上)</span>耆<span class='note-inline'>(上)</span>遲<span class='note-inline'>(上)</span>瞿<span class='note-inline'>(上)</span>厨<span class='note-inline'>(上)</span>瞿<span class='note-inline'>(上)</span>厨<span class='note-inline'>(上)</span>莎波呵</p>
<p>無礙大力奪人色力者。於此閻浮提中降注大雨。</p>
<p class="dharani">舍囉舍囉<span class='note-inline'>(上)</span>尸梨尸利輸<span class='note-inline'>(上)</span>嚧<span class='note-inline'>(上)</span>輸<span class='note-inline'>(上)</span>嚧<span class='note-inline'>(上)</span>莎波呵</p>
<p>一切諸天實力故。咄咄諸大龍念自種性。速來於此閻浮提中降注大雨。莎波呵。</p>
<p>大梵天王實行力故。令諸龍王於閻浮提降注大雨。莎波呵。</p>
<p>天主帝釋實行力故。令諸龍王於閻浮提降注大雨。莎波呵。</p>
<p>四大天王實行力故。令諸龍王於閻浮提降注大雨。莎波呵。</p>
<p>八人實行力故。令諸龍王於閻浮提降注大雨。莎波呵。</p>
<p>須陀洹實行力故。令諸龍王於閻浮提降注大雨。莎波呵。</p>
<p>斯陀含實行力故。令諸龍王於閻浮提降注大雨。莎波呵。</p>
<p>阿那含實行力故。令諸龍王於閻浮提降注大雨。莎波呵。</p>
<p>阿羅漢實行力故。令諸龍王於閻浮提降注大雨。莎波呵。</p>
<p>辟支佛實行力故。令諸龍王於閻浮提降注大雨。莎波呵。</p>
<p>菩薩實行力故。令諸龍王於閻浮提降注大雨。莎波呵。</p>
<p>諸佛實行力故。令諸龍王於閻浮提降注大雨。莎波呵。</p>
<p>一切諸天實行力故。能速滅除一切災障苦惱。莎波呵。</p>
<p>一切諸龍實行力故。能速降雨潤此大地。莎波呵。</p>
<p>一切夜叉實行力故。能速覆護一切眾生。莎波呵。</p>
<p>一切揵闥婆實行力故。能速滅除一切眾生所有憂惱。莎波呵。</p>
<p>一切阿修羅實行力故。能速迴轉惡星變怪。莎波呵。</p>
<p>一切迦樓羅實行力故。於諸龍邊起大慈悲。令使於閻浮提內降注大雨。莎波呵。</p>
<p>一切緊那羅實行力故。速能滅除一切眾生諸重罪業。令起踊躍。莎波呵。</p>
<p>一切摩睺羅伽實行力故。能降大雨普使充足。滅除五種雨之障礙。莎波呵。</p>
<p>一切善男子善女人實行力故。能覆護一切眾生。莎波呵。</p>
<p class="dharani">歌何囉歌何囉　枳利枳利　句陋句陋　陀<span class='note-inline'>(上)</span>囉<span class='note-inline'>(上)</span>陀<span class='note-inline'>(上)</span>囉<span class='note-inline'>(上)</span>地<span class='note-inline'>(上)</span>唎地唎　杜嚕杜嚕那<span class='note-inline'>(上)</span>吒<span class='note-inline'>(上)</span>那吒　膩致膩致　怒晝怒晝</p>
<p>持大雲雨疾行之者乘雲行者。著雲衣者生雲中者。能作雲者雲雷響者。住雲中者雲天冠者。雲華冠者雲莊嚴者。乘大雲者雲中隱者。雲中藏者被雲髮者。耀雲光者雲圍遶者。處大雲者雲瓔珞者。能奪五穀精氣之者。住在深山叢林中者。尊者龍母名分陀羅大雲威德喜樂尊大龍王。身體清涼持大風輪。諸佛實力故放六味雨。莎波呵。</p>
<p class="dharani">伽<span class='note-inline'>(上)</span>邏<span class='note-inline'>(上)</span>伽邏岐<span class='note-inline'>(上)</span>利<span class='note-inline'>(上)</span>岐利具<span class='note-inline'>(上)</span>魯具魯其利尼其利尼　求魔求魔求魔求魔求魔求魔求魔求魔求魔</p>
<p>九頭龍母勅告。首冠大雲睒電華冠者。持一切龍者著雲衣服者。攝諸境界有毒氣者乘雲莊嚴者。雷聲遠震。能告龍眾者大雲圍遶者。諸佛實力故。令閻浮提降雨勿停。莎波呵。</p>
<p class="dharani">野邏野邏　逸利逸利　喻屢喻屢　樹屢樹屢　市利市利　社邏社邏　社羅社邏　求茶求茶　求求茶　伽茶伽茶　耆遲耆遲呵邏呵邏醯　利醯利　牟樓牟樓　多羅多羅低　利低利　兜陋兜陋　呵那呵那　陀呵陀呵　波遮波遮　奇利醯那　奇利醯那　末利陀　末利陀　鉢羅末利陀</p>
<p class="dharani">彌勒菩薩告勅除一切雨障莎波呵　佛提佛提　浮佛提　浮佛提</p>
<p>令諸眾生持佛功德。除一切障業重罪陀羅尼。</p>
<p class="dharani">馱離　輸婆摩<span class='note-inline'>(上)</span>低求那伽羅波　羅波泥摩<span class='note-inline'>(上)</span>訶若奴盧枳　軟歌羅達彌薩吒波羅底若　摩訶耶那殊使低盧歌蛇使知<span class='note-inline'>(上)</span>婆伽婆底佛陀彌帝隷阿不邏耶薩婆差多羅尼　輸迦離　陀卑當婆離　般茶羅婆私膩頭頭隷頭頭陋　賒摩　賒摩　羶多摩那賜　除一切雨障莎波呵</p>
<p>三世諸佛實力故。慈心故正行精進心故。勅召一切諸大龍王。</p>
<p>我勅持無邊海莊嚴威德輪蓋大龍王。於閻浮提降澍大雨。莎波呵。</p>
<p>我勅難陀優波難陀龍王。於閻浮提降澍大雨。莎波呵。</p>
<p>我勅娑伽龍王於閻浮提降澍大雨莎波呵。</p>
<p>我勅阿耨達多龍王於閻浮提降注大雨莎波呵。</p>
<p>我勅摩那斯龍王於閻浮提降注大雨莎波呵。</p>
<p>我勅婆婁那龍王於閻浮提降注大雨莎呵。</p>
<p>我勅德叉迦龍王於閻浮提降注大雨莎呵。</p>
<p>我勅提頭賴吒龍王於閻浮提降注大雨莎呵。</p>
<p>我勅婆修羈龍王於閻浮提降注大雨莎呵。</p>
<p>我勅目真隣陀龍王於閻浮提降注大雨莎呵。</p>
<p>我勅伊羅跋那龍王於閻浮提降注大雨莎呵。</p>
<p>我勅分荼羅龍王於閻浮提降注大雨莎呵。</p>
<p>我勅大威光龍王於閻浮提降注大雨莎呵。</p>
<p>我勅威賢龍王於閻浮提降注大雨莎呵。</p>
<p>我勅電冠龍王於閻浮提降注大雨莎呵。</p>
<p>我勅大摩尼髻龍王於閻浮提降注大雨莎呵。</p>
<p>我勅戴摩尼髻龍王於閻浮提降注大雨莎呵。</p>
<p>我勅光髻龍王於閻浮提降注大雨莎呵。</p>
<p>我勅如是等一切龍王於閻浮提降注大雨莎呵。</p>
<p class="dharani">那祇那祇　摩訶那祇　瞿羅摩那賜那伽[起-巳+喜]<span class='note-inline'>(喜梨反)</span>梨陀移　頭摩鳩隷　優伽羅路蓰　波羅旃陀低致　毘數祇隷　阿尸毘蓰　阿[起-巳+喜]瞿隷　頡梨師那氷伽<span class='note-inline'>(上)</span>隷旃遮隷　盧羅嗜[起-巳+喜]避　摩訶頗那佉[起-巳+喜]呿羅波施　勞陀羅波尸尼　頭冲避　婆羅婆羅　庇利庇利　富魯富魯　毘私哹<span class='note-inline'>(方不反)</span>婁闍尼　浮魯浮魯　摩訶蒲祇　摩尼陀隷　匹利匹利　副陋副陋　破羅破羅　婆利沙婆利沙　闍藍浮陀隷　睒浮睒浮　婆羅訶翅　那<span class='note-inline'>(上)</span>吒<span class='note-inline'>(上)</span>那吒株中脾忡忡忡忡脾　彌伽波羅脾　彌伽婆[起-巳+喜]尼　茶呿茶呿茶呿　茶沈脾伽<span class='note-inline'>(上)</span>那伽那　棄尸棄尸歌那歌那伽<span class='note-inline'>(上)</span>那<span class='note-inline'>(上)</span>伽那　摩<span class='note-inline'>(上)</span>訶那　伽<span class='note-inline'>(上)</span>伽<span class='note-inline'>(上)</span>那尼羅多羅糅波闍羅得歌利　摩訶那伽[起-巳+喜]　梨陀耶　瞿摩瞿摩瞿摩波耶　阿私鞮歌承伽利　浮承伽彌　毘歌吒　僧歌吒瞿隷　毘私孚盧闍泥　毘[口*闍]婆訶泥</p>
<p>我召集一切諸龍等。於閻浮提降注大雨。一切諸佛力故。三世諸佛實力故慈心故莎呵。</p>
<p>爾時世尊說此呪已告龍王言。若天旱時欲請雨者。須於露地實淨土上。除去沙礫無諸棘草。方十二步以為道場。場中起壇辟方十步壇高一尺。用[牛*秦]牛糞取新淨者周匝泥之。於壇中央施一高座。座上敷新青蓐張新青帳。從高座東量三肘外。用牛糞汁畫作龍王一身三頭。龍王左右畫作種種諸龍圍遶。高座南方去五肘外。畫作龍王一身五頭。亦畫諸龍左右圍遶。高座西方去七肘外。畫作龍王一身七頭。亦畫諸龍左右圍遶。高座北方去九肘外。畫作龍王一身九頭。亦畫諸龍左右圍遶。其壇四角安四華瓶。各容三升。以金精若青黛等和水令清。悉使滿瓶。種種草木華蘂插置瓶內。道場四門各施一大香爐。燒種種香熏陸沈水蘇合栴檀及安息等。四面各懸青幡七枚。合二十八幡。幡長一丈。然蘇油燈亦隨幡數。諸雜果蘇酪乳糜。安置四面。諸龍王前散華燒香不令斷絕其果飲食及瓶水。日日須新不得用古。恒以陵晨日初出時施設供具。讀經之人若比丘比丘尼。必須戒行清淨。若在俗人日日受持八禁齋戒。一日三時香湯澡浴。著新青衣持齋靜思。比丘亦爾。唯得食蘇酪乳糜粳米果菜。大小便竟必須澡浴。昇高座時先禮十方一切諸佛。燒香散華請十方一切諸佛諸大菩薩。及以一切諸天龍王。為眾生故恒起慈心不生惡念。以此禮佛及諸功德。迴施一切諸天龍王。并及含識有形之類。昇法座時高聲讀經晝夜不絕。若一七日若二七日。乃至三七日中必降甘雨。佛告龍王。海水潮來尚有盈縮。此言真實決定不虛。時諸龍王蒙佛教已。歡喜踊躍頂禮奉行。</p>

<p class='juan'>大方等大雲經請雨品第六十四</p></div>
</div><!-- end of div[@id='body'] -->
</body></html>