<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>觀自在如意輪菩薩瑜伽法要</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1087 [No. 1086]
<p class='juan'><a id='mulu1' />觀自在如意輪菩薩瑜伽法要一卷</p><p class="byline">大唐南天竺國三藏金剛智譯</p>
<div class='div-jing'>
<div class="lg regular"><div class='lg-row'>我今順瑜伽　金剛頂經說</div>
<div class='lg-row'>摩尼蓮花部　如意念誦法</div>
<div class='lg-row'>修此三昧故　能如觀自在</div>
<div class='lg-row'>先擇其弟子　族姓敬法者</div>
<div class='lg-row'>多人所敬愛　智慧而勇進</div>
<div class='lg-row'>決定毘離耶　覺慧常不捨</div>
<div class='lg-row'>盡孝於父母　淨信於三寶</div>
<div class='lg-row'>樂修菩薩行　於四無量心</div>
<div class='lg-row'>剎那無有間　常樂大乘法</div>
<div class='lg-row'>住於菩薩戒　恭敬阿闍梨</div>
<div class='lg-row'>一切諸聖者　成就堅固力</div>
<div class='lg-row'>丈夫之勇猛　善通相應門</div>
<div class='lg-row'>常樂寂靜行　智慧無所畏</div>
<div class='lg-row'>以戒常嚴身　精修祕密乘</div>
<div class='lg-row'>敬依理趣道　一心無所悋</div>
<div class='lg-row'>常樂聞妙法　曾入三昧耶</div>
<div class='lg-row'>從師獲灌頂　既蒙印可已</div>
<div class='lg-row'>不久當成就　弟子具此相</div>
<div class='lg-row'>方可為傳授　此即如意寶</div>
<div class='lg-row'>能成諸事業　如經說處所</div>
<div class='lg-row'>山間及流水　清淨阿蘭若</div>
<div class='lg-row'>隨樂之㵎谷　離諸危怖難</div>
<div class='lg-row'>隨力嚴供具　行人面於西</div>
<div class='lg-row'>漫提自在王　次禮餘方佛</div>
<div class='lg-row'>以五輪著地　如教之敬禮</div>
<div class='lg-row'>雙膝長跪已　合掌虛心住</div>
<div class='lg-row'>誠心盡陳說　三業一切罪</div>
<div class='lg-row'>我從過去世　流轉於生死</div>
<div class='lg-row'>今對大聖尊　盡心而懺悔</div>
<div class='lg-row'>如先佛所懺　我今亦如是</div>
<div class='lg-row'>願垂加持力　眾生悉清淨</div>
<div class='lg-row'>以此大願故　自他獲無垢</div>
</div><p>密言曰。</p>
<p class="dharani">唵　莎嚩皤嚩輸馱　薩婆達麼　莎嚩皤嚩輸度㟏</p>
<p>行者次應隨喜一切諸佛菩薩所集福智。</p>

<div class="lg regular"><div class='lg-row'>過現三世佛　菩薩及眾聖</div>
<div class='lg-row'>所集諸善根　合掌盡隨喜</div>
<div class='lg-row'>如我身所集　歡喜無有異</div>
</div><p>次應右膝著地芙蓉合掌置於頂上想禮一切如來及菩薩足。密言曰。</p>
<p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>微<span class='note-inline'>(微吉反)</span></p>
<p>禮諸佛已全加半加或輪王加隨意而坐。</p>

<div class="lg regular"><div class='lg-row'>作此坐印已　觀遍虛空佛</div>
<div class='lg-row'>已身各於前　住彼眾聖會</div>
<div class='lg-row'>止觀從膝上　旋舞當心合</div>
<div class='lg-row'>如蓮之未敷　想禮於諸佛</div>
<div class='lg-row'>次結三昧印　當心堅固縛</div>
<div class='lg-row'>檀慧禪智竪　金剛蓮花印</div>
<div class='lg-row'>通持蓮花者　警覺眾聖已</div>
<div class='lg-row'>誦此密言曰</div>
</div><p class="dharani">唵　跋日囉<span class='note-inline'>(二合)</span>鉢頭<span class='note-inline'>(入)</span>麼<span class='note-inline'>(二合)</span>三磨耶薩怛鑁<span class='note-inline'>(三合)</span></p>

<div class="lg regular"><div class='lg-row'>由結此印故　佛及善逝子</div>
<div class='lg-row'>諸大名稱者　妙觀察攝受</div>
<div class='lg-row'>憶昔本誓願　對於遍照尊</div>
<div class='lg-row'>不違教令故　加持使圓滿</div>
</div><p>次結一切諸佛如來安樂悅意歡喜三昧耶印。</p>

<div class="lg regular"><div class='lg-row'>十度堅固縛　忍願中交合</div>
<div class='lg-row'>檀慧與禪智　各相合而竪</div>
</div><p>密言曰。</p>
<p class="dharani">唵　三麼耶　呼<span class='note-inline'>(去)</span>蘇<span class='note-inline'>(上)</span>囉哆　薩怛鑁<span class='note-inline'>(三合)</span></p>

<div class="lg regular"><div class='lg-row'>由示此印故　諸佛及菩薩</div>
<div class='lg-row'>一切執金剛　皆悉妙歡喜</div>
<div class='lg-row'>次當開心戶　入金剛智字</div>
<div class='lg-row'>觀於二乳上　右怛囉左吒</div>
<div class='lg-row'>如宮室戶扇　殊勝金剛縛</div>
<div class='lg-row'>三業同時發　拍心開兩字</div>
</div><p>密言曰。</p>
<p class="dharani">唵　跋日囉<span class='note-inline'>(二合)</span>滿馱怛[口*落]<span class='note-inline'>(二合)</span>吒</p>

<div class="lg regular"><div class='lg-row'>無始熏種子　所集之塵勞</div>
<div class='lg-row'>今以召罪印　集之欲摧碎</div>
<div class='lg-row'>十度堅固縛　忍願申如針</div>
<div class='lg-row'>進力屈如鉤　心想召諸罪</div>
<div class='lg-row'>想彼眾罪狀　植髮裸黑形</div>
<div class='lg-row'>反印刺於心　觸已誦密語</div>
<div class='lg-row'>三業相應故　能召諸罪積</div>
<div class='lg-row'>誦此召集已　方作摧碎法</div>
</div><p>密言曰。</p>
<p class="dharani">唵　薩婆播波迦哩灑拏　尾輸馱娜　三磨耶　跋日囉<span class='note-inline'>(二合)</span>　吽若</p>

<div class="lg regular"><div class='lg-row'>召入於掌已　施作摧破法</div>
<div class='lg-row'>前印內相叉　稱[牟*含]縛諸罪</div>
<div class='lg-row'>忍願俱申直　有怛[口*落]吒字</div>
<div class='lg-row'>想為金剛杵　相拍如摧山</div>
<div class='lg-row'>忿句及怒形　能淨諸惡趣</div>
<div class='lg-row'>誦已忍願拍　七三隨所宜</div>
</div><p class="dharani">唵　跋日囉<span class='note-inline'>(二合)</span>播尼<span class='note-inline'>(上)</span>尾莎怖吒也　薩跢播耶滿馱娜儞鉢囉<span class='note-inline'>(二合)</span>母訖灑<span class='note-inline'>(二合)</span>也薩婆播也孽底<span class='note-inline'>(丁以反)</span>毘藥<span class='note-inline'>(二合重呼)</span>薩婆薩怛蔓<span class='note-inline'>(無繁反)</span>薩婆怛他孽多跋日囉<span class='note-inline'>(二合)</span>三磨耶吽　怛囉<span class='note-inline'>(二合)</span>吒</p>

<div class="lg regular"><div class='lg-row'>以此相應門　先佛方便故</div>
<div class='lg-row'>三業所積罪　無量極重障</div>
<div class='lg-row'>作此摧滅已　如火焚枯草</div>
<div class='lg-row'>有情常愚迷　不知此理趣</div>
<div class='lg-row'>如來大悲故　開此祕妙門</div>
<div class='lg-row'>次當結入印　內如來智字</div>
<div class='lg-row'>二羽堅固縛　禪智入於中</div>
<div class='lg-row'>以進力二度　相拄如環勢</div>
<div class='lg-row'>觀前八葉蓮　其上置阿字</div>
<div class='lg-row'>二點嚴飾故　妙字方名惡</div>
<div class='lg-row'>色白如珂雪　流散千光明</div>
<div class='lg-row'>想以進力支　捻字安心內</div>
<div class='lg-row'>三業齊運用　誦此密言曰</div>
</div><p class="dharani">唵　跋日囉<span class='note-inline'>(二合)</span>廢<span class='note-inline'>(亡計反)</span>捨惡</p>

<div class="lg regular"><div class='lg-row'>既想入心中　字相逾光耀</div>
<div class='lg-row'>此即法界體</div>
</div>
<div class="lg regular"><div class='lg-row'>行者應是觀　不久悟寂靜</div>
<div class='lg-row'>法本不生故　三世諸如來</div>
<div class='lg-row'>金剛身口意　皆以妙方便</div>
<div class='lg-row'>持在金剛拳　以此闔心門</div>
<div class='lg-row'>智字獲堅固　便屈進力度</div>
<div class='lg-row'>拄於禪智背　以印觸胸已</div>
<div class='lg-row'>即誦此妙言</div>
</div><p class="dharani">唵　跋日囉<span class='note-inline'>(二合)</span>母瑟致[牟*含]</p>

<div class="lg regular"><div class='lg-row'>行者住等引　二羽堅固縛</div>
<div class='lg-row'>仰置於臍下　禪智蓮葉形</div>
<div class='lg-row'>此名三昧印　誦此密言曰</div>
</div><p class="dharani">唵　三麼地　鉢頭<span class='note-inline'>(入)</span>迷<span class='note-inline'>(二合)</span>紇哩<span class='note-inline'>(引二合)</span></p>

<div class="lg regular"><div class='lg-row'>出息及入息　住阿那波那</div>
<div class='lg-row'>想佛遍虛空　彈指警覺我</div>
<div class='lg-row'>佛子汝云何　成無上等覺</div>
<div class='lg-row'>不知諸如來　實相之妙法</div>
<div class='lg-row'>既聞警覺已　行者復白言</div>
<div class='lg-row'>云何名真實　願最勝尊說</div>
<div class='lg-row'>諸佛皆歡喜　作如是勝言</div>
<div class='lg-row'>善哉摩訶薩　能作如是問</div>
<div class='lg-row'>汝想於心中　所內惡字門</div>
<div class='lg-row'>以字徹於心　誦此密言曰</div>
</div><p class="dharani">唵　止多鉢囉<span class='note-inline'>(二合)</span>底<span class='note-inline'>(丁以反)</span>味能<span class='note-inline'>(去)</span>迦路弭</p>

<div class="lg regular"><div class='lg-row'>當默誦一遍　便想為月輪</div>
<div class='lg-row'>倍欲精進故　復誦妙言曰</div>
</div><p class="dharani">唵　母提止多　母怛跛<span class='note-inline'>(二合)</span>娜夜弭</p>

<div class="lg regular"><div class='lg-row'>能令心月輪　圓滿甚清淨</div>
<div class='lg-row'>中想妙蓮花　上安寶金剛</div>
</div><p>密言曰。</p>
<p class="dharani">唵　底瑟奼　麼尼<span class='note-inline'>(上)</span>跋日囉<span class='note-inline'>(二合)</span>鉢頭<span class='note-inline'>(入)</span>麼<span class='note-inline'>(二合)</span></p>

<div class="lg regular"><div class='lg-row'>引量同虛空　周遍於三界</div>
<div class='lg-row'>復誦此妙言　金剛語離聲</div>
</div><p class="dharani">唵　薩頗<span class='note-inline'>(二合)</span>囉麼尼<span class='note-inline'>(上)</span>跋日囉<span class='note-inline'>(二合)</span>鉢頭<span class='note-inline'>(入)</span>麼<span class='note-inline'>(二合)</span></p>

<div class="lg regular"><div class='lg-row'>於此引妙蓮　流放千光焰</div>
<div class='lg-row'>一一光明中　無量佛剎土</div>
<div class='lg-row'>剎中有妙蓮　想持寶蓮者</div>
<div class='lg-row'>持寶蓮勝幢　幢中出妙聲</div>
<div class='lg-row'>誰有薄福者　當滿一切願</div>
<div class='lg-row'>住是寂三昧　為利諸有情</div>
<div class='lg-row'>如是菩薩類　皆住於等引</div>
<div class='lg-row'>從蓮花胎藏　妙放千光明</div>
<div class='lg-row'>皆為利眾生　檀波羅密等</div>
<div class='lg-row'>遍入諸三昧　理趣善巧門</div>
<div class='lg-row'>為慜念有情　作無量方便</div>
<div class='lg-row'>化身為種種　從生及涅槃</div>
<div class='lg-row'>轉大妙法輪　皆從意寶出</div>
<div class='lg-row'>所說之妙法　皆以輪成就</div>
<div class='lg-row'>以輪為妙智　能斷諸結使</div>
<div class='lg-row'>猶轉大法輪　此為福智路</div>
<div class='lg-row'>次皆正觀察　漸斂其智蓮</div>
</div><p>密言曰。</p>
<p class="dharani">唵僧<span class='note-inline'>(去)</span>訶囉麼抳<span class='note-inline'>(上)</span>跋日囉<span class='note-inline'>(二合)</span>鉢頭<span class='note-inline'>(入)</span>麼<span class='note-inline'>(二合)</span></p>

<div class="lg regular"><div class='lg-row'>所在諸如來　皆入為一體</div>
<div class='lg-row'>猶如於明鏡　能現於萬像</div>
<div class='lg-row'>法界自性體　住於金剛蓮</div>
<div class='lg-row'>即變其寶蓮　為真多菩薩</div>
<div class='lg-row'>手持如意寶　六臂身金色</div>
<div class='lg-row'>皆想於自身　頂髻寶莊嚴</div>
<div class='lg-row'>冠坐自在王　住於說法相</div>
<div class='lg-row'>第一手思惟　愍念有情故</div>
<div class='lg-row'>第二持意寶　能滿一切願</div>
<div class='lg-row'>第三持念珠　為度傍生苦</div>
<div class='lg-row'>左按光明山　成就無傾動</div>
<div class='lg-row'>第二持蓮手　能淨諸非法</div>
<div class='lg-row'>第三手持輪　能轉無上法</div>
<div class='lg-row'>六臂廣博體　能遊於六道</div>
<div class='lg-row'>以大悲方便　斷諸有情苦</div>
<div class='lg-row'>行者如是觀　坐於月輪中</div>
<div class='lg-row'>身流千光明　項背皆圓光</div>
<div class='lg-row'>復想心月輪　亦有寶蓮花</div>
<div class='lg-row'>以是能堅固　無動觀己身</div>
<div class='lg-row'>為離諸妄想　誦此密言曰</div>
</div><p class="dharani">唵暱里<span class='note-inline'>(二合)</span>茶<span class='note-inline'>(上)</span>底瑟奼<span class='note-inline'>(二合)</span>囉怛那　跋日囉<span class='note-inline'>(二合)</span>鉢頭<span class='note-inline'>(入)</span>麼<span class='note-inline'>(引二合)</span>怛麼<span class='note-inline'>(二合)</span>句㟏三麼喻㟏摩訶三麼喻㟏薩婆怛多蘗多避三菩地囉怛那跋日囉<span class='note-inline'>(二合)</span>鉢頭<span class='note-inline'>(入)</span>麼<span class='note-inline'>(二合)</span>怛麼<span class='note-inline'>(二合)</span>句㟏</p>

<div class="lg regular"><div class='lg-row'>以此法加持　十度芙蓉合</div>
<div class='lg-row'>進力屈如寶　印心額喉頂</div>
<div class='lg-row'>吽字想於心　怛囉安於額</div>
<div class='lg-row'>紇哩當喉上　惡字置於頂</div>
<div class='lg-row'>猶此布想故　此身如金剛</div>
<div class='lg-row'>復誦此密言　蓮花語為聲</div>
</div><p class="dharani">唵囉　怛娜　跋日囉<span class='note-inline'>(二合)</span>達麼　紇哩<span class='note-inline'>(二合)</span></p>

<div class="lg regular"><div class='lg-row'>次應結灌頂　智者合蓮掌</div>
<div class='lg-row'>進力如寶形　檀惠開相近</div>
<div class='lg-row'>置額誦密言　心想佛灌頂</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>苾句胝多<span class='note-inline'>(上)</span>胝囉怛娜鉢頭<span class='note-inline'>(入)</span>麼<span class='note-inline'>(二合)</span>避曬罽邏避詵者[牟*含]怛[口*洛]</p>

<div class="lg regular"><div class='lg-row'>即以此妙印　二手分兩邊</div>
<div class='lg-row'>如繫蓮花鬘　徐徐前下散</div>
<div class='lg-row'>想垂白帶勢　誦此妙言曰</div>
</div><p class="dharani">唵　鉢頭<span class='note-inline'>(入)</span>麼麼隷　[牟*含]紇哩怛[口*落]</p>

<div class="lg regular"><div class='lg-row'>次當結甲鎧　二手蓮花拳</div>
<div class='lg-row'>從心遶向背　從背當臍繞</div>
<div class='lg-row'>向腰及兩膝　漸上繞頸後</div>
<div class='lg-row'>從頸後當喉　復於頸後繞</div>
<div class='lg-row'>還來至額上　却於頂後繞</div>
<div class='lg-row'>徐從臍下散　誦此祕密言</div>
</div><p class="dharani">唵　阿皤曳　鉢頭<span class='note-inline'>(入)</span>麼<span class='note-inline'>(二合)</span>迦嚩制<span class='note-inline'>(平)</span>滿馱囉訖灑<span class='note-inline'>(二合)</span>[牟*含]吽㟏</p>

<div class="lg regular"><div class='lg-row'>為喜諸佛故　應拍蓮花印</div>
<div class='lg-row'>二手結蓮掌　妙拍令歡喜</div>
</div><p>密言曰。</p>
<p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>覩使呼<span class='note-inline'>(去)</span></p>

<div class="lg regular"><div class='lg-row'>想於己身前　觀紇哩字門</div>
<div class='lg-row'>變為蓮花王　中有紇哩字</div>
<div class='lg-row'>怛囉安兩邊　為金剛寶蓮</div>
<div class='lg-row'>共變為所尊　持真多妙寶</div>
<div class='lg-row'>如前已身觀　今所觀亦然</div>
<div class='lg-row'>為令體無二　次作呼召法</div>
<div class='lg-row'>十度未敷蓮　進力如鉤勢</div>
<div class='lg-row'>即誦此密語　應為蓮花音</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>只惹<span class='note-inline'>(二合下同)</span>娜句捨吽</p>

<div class="lg regular"><div class='lg-row'>行者既召已　次當結索印</div>
<div class='lg-row'>如前合蓮掌　進力拄如環</div>
<div class='lg-row'>此名蓮花索　能滿諸意願</div>
<div class='lg-row'>應誦此密語　召入於智身</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>只惹娜母伽跛捨吽</p>

<div class="lg regular"><div class='lg-row'>既入於智身　為令無傾動</div>
<div class='lg-row'>復當結蓮鎖　應作決定心</div>
<div class='lg-row'>如前合蓮掌　進禪捻如環</div>
<div class='lg-row'>力智亦復然　相結如鉤鎖</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>只惹娜　塞怖<span class='note-inline'>(二合)</span>吒吽</p>

<div class="lg regular"><div class='lg-row'>為令妙歡喜　結蓮花鈴印</div>
<div class='lg-row'>當以蓮花捧　禪智入於中</div>
<div class='lg-row'>進力如環住　誦此祕密語</div>
</div><p class="dharani">唵　只惹　娜　鉢頭<span class='note-inline'>(入)</span>麼<span class='note-inline'>(二合)</span>尾捨耶吽</p>
<p>次當誦蓮花百字密言捧閼伽器以欝金白檀龍腦香水捧而供養。</p>
<p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>薩怛嚩<span class='note-inline'>(二合)</span>三磨耶麼努播羅耶鉢頭<span class='note-inline'>(入)</span>麼<span class='note-inline'>(二合)</span>薩怛嚩<span class='note-inline'>(二合)</span>跌<span class='note-inline'>(丁吉反)</span>廢<span class='note-inline'>(亡兮反)</span>怒跛底瑟咤<span class='note-inline'>(二合)</span>暱里<span class='note-inline'>(二合)</span>擢<span class='note-inline'>(持教反撮口呼之)</span>迷<span class='note-inline'>(去)</span>皤嚩素覩數<span class='note-inline'>(數俞反)</span>迷<span class='note-inline'>(去)</span>皤嚩阿努[口*落]訖覩<span class='note-inline'>(二合)</span>迷<span class='note-inline'>(去)</span>皤嚩素補數<span class='note-inline'>(同上)</span>迷<span class='note-inline'>(去)</span>皤嚩薩婆悉地<span class='note-inline'>(亭婬反)</span>迷<span class='note-inline'>(去)</span>鉢囉拽車<span class='note-inline'>(去)</span>薩婆羯磨素者迷<span class='note-inline'>(去)</span>只多室唎<span class='note-inline'>(二合)</span>藥矩[口*路]吽訶訶訶訶呼<span class='note-inline'>(去)</span>婆誐梵薩婆怛多蘖多鉢頭<span class='note-inline'>(入)</span>麼<span class='note-inline'>(二合)</span>麼迷<span class='note-inline'>(去)</span>悶者鉢頭<span class='note-inline'>(入)</span>弭<span class='note-inline'>(二合)</span>迷<span class='note-inline'>(去)</span>皤嚩摩訶三摩耶薩怛嚩<span class='note-inline'>(二合)</span>[口*紇]哩<span class='note-inline'>(二合)</span></p>

<div class="lg regular"><div class='lg-row'>次以內外供　供養蓮花王</div>
<div class='lg-row'>所謂內供養　芙蓉掌當心</div>
<div class='lg-row'>禪智並申直　名為蓮花喜</div>
<div class='lg-row'>應誦此密言</div>
</div><p class="dharani">唵　只惹<span class='note-inline'>(二合)</span>娜鉢頭<span class='note-inline'>(入)</span>麼<span class='note-inline'>(二合)</span>羅細<span class='note-inline'>(引)</span>吽</p>

<div class="lg regular"><div class='lg-row'>次結花鬘印　以此而供養</div>
<div class='lg-row'>不易前喜印　二手捧而前</div>
<div class='lg-row'>想種種寶鬘　遍滿虛空界</div>
</div><p>密言曰。</p>
<p class="dharani">唵　只惹<span class='note-inline'>(二合)</span>娜鉢頭<span class='note-inline'>(入)</span>麼<span class='note-inline'>(二合)</span>麼隷吽</p>

<div class="lg regular"><div class='lg-row'>次應以歌印　奉獻智蓮者</div>
<div class='lg-row'>復以前妙印　屈掌拄諸度</div>
<div class='lg-row'>從臍漸至口　散下如寫勢</div>
<div class='lg-row'>想緊那羅音　供養諸聖者</div>
</div><p>密言曰。</p>
<p class="dharani">唵　只惹<span class='note-inline'>(二合)</span>娜鉢頭<span class='note-inline'>(入)</span>麼<span class='note-inline'>(二合)</span>倪<span class='note-inline'>(魚抧反)</span>帝吽</p>

<div class="lg regular"><div class='lg-row'>次應結舞印　前印左右旋</div>
<div class='lg-row'>合芙蓉妙掌　安於頂上散</div>
<div class='lg-row'>由此四供養　能獲大神通</div>
</div><p>密言曰。</p>
<p class="dharani">唵　只惹<span class='note-inline'>(二合)</span>娜　鉢頭<span class='note-inline'>(入)</span>麼<span class='note-inline'>(二合)</span>儞㗚<span class='note-inline'>(二合)</span>帝吽</p>

<div class="lg regular"><div class='lg-row'>作此四供養　能成最勝事</div>
<div class='lg-row'>次結外供養　喜心而獻之</div>
<div class='lg-row'>運心無邊界　蓮花焚香法</div>
<div class='lg-row'>諸佛誠言說　為利諸有情</div>
<div class='lg-row'>蓮掌向下散　猶如焚香勢</div>
<div class='lg-row'>誦此祕密言　想供養香雲</div>
<div class='lg-row'>周遍虛空界　供養諸聖眾</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>只惹娜　度閉<span class='note-inline'>(平)</span>噁</p>

<div class="lg regular"><div class='lg-row'>次應結花印　以三十二相</div>
<div class='lg-row'>莊嚴諸如來　觀妙色花雲</div>
<div class='lg-row'>運心遍一切　如前合蓮掌</div>
<div class='lg-row'>上散如花勢　供養諸如來</div>
<div class='lg-row'>及諸善逝子　想滿虛空界</div>
<div class='lg-row'>花雲妙芬馥　劫樹極端嚴</div>
<div class='lg-row'>誦此祕妙言　三業齊運用</div>
</div><p class="dharani">唵鉢頭<span class='note-inline'>(入)</span>麼<span class='note-inline'>(二合)</span>只惹娜　補澁閉<span class='note-inline'>(平)</span>吽</p>

<div class="lg regular"><div class='lg-row'>眾生無明覆　離於智慧光</div>
<div class='lg-row'>為彼淨除故　應結智燈印</div>
<div class='lg-row'>以前蓮花掌　禪智竪相逼</div>
<div class='lg-row'>心想摩尼燈　遍照虛空界</div>
<div class='lg-row'>無量光所出　誦此密言曰</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>只惹　那儞閉<span class='note-inline'>(平)</span></p>

<div class="lg regular"><div class='lg-row'>智者次應結　解脫塗香印</div>
<div class='lg-row'>為淨眾生故　獻此尸羅香</div>
<div class='lg-row'>二手散蓮掌　當心塗香勢</div>
<div class='lg-row'>十度成熏習　香海遍虛空</div>
<div class='lg-row'>獻佛及所尊　誦此祕密語</div>
</div><p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>只惹娜巘提吽</p>

<div class="lg regular"><div class='lg-row'>內外供養已　然後應順念</div>
<div class='lg-row'>結祕根本印　以對密言主</div>
<div class='lg-row'>先誦根本言　分明七遍已</div>
<div class='lg-row'>平掌當於心　忍願如蓮葉</div>
<div class='lg-row'>進力摩尼狀　餘度盡如幢</div>
<div class='lg-row'>誦根本密言　思滿有情願</div>
</div><p>密言曰。</p>
<p class="dharani">娜麼羅怛娜　怛羅夜也　娜莫阿唎耶　嚩魯枳帝　濕嚩囉耶　菩地薩怛嚩耶　摩訶薩怛嚩耶　摩訶迦嚕抳迦耶　怛姪他唵　斫迦羅靺<span class='note-inline'>(彈舌)</span>低震跢麼抳　摩訶鉢頭<span class='note-inline'>(入)</span>迷嚕嚕底瑟吒入嚩攞　阿迦哩　灑耶吽泮吒　薩嚩<span class='note-inline'>(二合)</span>訶</p>

<div class="lg regular"><div class='lg-row'>次結心祕密　依前根本印</div>
<div class='lg-row'>戒方檀惠縛　名為本心印</div>
<div class='lg-row'>一切諸意願　應心之所念</div>
<div class='lg-row'>由結此印故　皆悉得成就</div>
</div><p>密言曰。</p>
<p class="dharani">唵　鉢頭<span class='note-inline'>(入)</span>迷震哆麼抳　入嚩攞吽</p>

<div class="lg regular"><div class='lg-row'>次結隨心印　二手堅固縛</div>
<div class='lg-row'>進力摩尼形　禪智並而申</div>
<div class='lg-row'>戒方亦舒直　檀惠相交竪</div>
<div class='lg-row'>誦此心中心</div>
</div><p class="dharani">唵　嚩囉娜　鉢頭<span class='note-inline'>(入)</span>迷吽</p>

<div class="lg regular"><div class='lg-row'>次想尊口中　流出祕密言</div>
<div class='lg-row'>分明成字道　五色光照耀</div>
<div class='lg-row'>間錯殊勝色　入於諭岐口</div>
<div class='lg-row'>列心月輪中　瑩如紅頗犁</div>
<div class='lg-row'>一一諦思惟　順理隨覺悟</div>
<div class='lg-row'>住定而修習　入於阿字門</div>
<div class='lg-row'>即入輪字觀　皆遍觀諸字</div>
<div class='lg-row'>此名三昧念　獲智及解脫</div>
<div class='lg-row'>由此相應故　不久成種智</div>
<div class='lg-row'>若當聲順念　最勝妙奇特</div>
<div class='lg-row'>住於本尊觀　不應急躁心</div>
<div class='lg-row'>不高亦不下　不緩亦不急</div>
<div class='lg-row'>智者離分別　及諸妄想心</div>
<div class='lg-row'>若誦洛叉遍　所求皆悉地</div>
<div class='lg-row'>二手持念珠　頗知與蓮子</div>
<div class='lg-row'>螺珠及餘寶　無瑕光好者</div>
<div class='lg-row'>當穿一百八　一一誦七遍</div>
<div class='lg-row'>心及心中心　及毘俱多羅</div>
<div class='lg-row'>作此法加持　穿貫珠鬘已</div>
<div class='lg-row'>當心一一度　與莎訶齊聲</div>
<div class='lg-row'>一千與百八　隨力而念誦</div>
<div class='lg-row'>四時或三時　此法後夜勝</div>
<div class='lg-row'>如意輪經中　本教佛所說</div>
<div class='lg-row'>若如是修習　現世證初地</div>
<div class='lg-row'>過此十六生　成無上菩提</div>
<div class='lg-row'>何況世悉地　現生不如意</div>
<div class='lg-row'>隨力念誦已　重結三昧印</div>
<div class='lg-row'>復為八供養　發遣密言主</div>
<div class='lg-row'>二羽堅固縛　忍願蓮葉形</div>
<div class='lg-row'>從心至面散　頂上合花掌</div>
<div class='lg-row'>想尊虛空中　復道還本宮</div>
</div><p>密言曰。</p>
<p class="dharani">唵　鉢頭<span class='note-inline'>(入)</span>麼<span class='note-inline'>(二合)</span>薩怛嚩<span class='note-inline'>(二合)</span>紇哩穆</p>

<div class="lg regular"><div class='lg-row'>發遣聖者已　自住本尊觀</div>
<div class='lg-row'>或於閑靜處　轉讀摩訶衍</div>
<div class='lg-row'>楞伽與花嚴　般若及理趣</div>
<div class='lg-row'>如是等經教　思惟而修習</div>
<div class='lg-row'>誦讀經典已　自恣行住坐</div>
<div class='lg-row'>乃至於寢息　不間菩提心</div>
<div class='lg-row'>不久當悉地　金剛藏所說</div>
<div class='lg-row'>此大悲軌儀　不擇日及宿</div>
<div class='lg-row'>時食與澡浴　若淨與不淨</div>
<div class='lg-row'>常應不間斷　遠離於散亂</div>
<div class='lg-row'>不營諸世務　念畢發誓願</div>
<div class='lg-row'>結三昧耶印　禮佛菩薩已</div>
<div class='lg-row'>隨意而經行　由是積福業</div>
<div class='lg-row'>解脫本願力　能令諸有情</div>
<div class='lg-row'>速獲一切智　此上四句願</div>
<div class='lg-row'>金剛儀軌述　為利眾生故</div>
<div class='lg-row'>我今同結集</div>
</div>
<p class='juan'>觀自在如意輪菩薩瑜伽法要</p></div>
</div><!-- end of div[@id='body'] -->
</body></html>