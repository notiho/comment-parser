<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂瑜伽中略出念誦經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu3' />金剛頂瑜伽中略出念誦經卷第三</p><p class="byline">大唐南印度三藏金剛智譯</p><p>「復次，如是思惟：『我成等正覺未久，一切如來普賢心、一切如來虛空所生大摩尼寶而灌頂之，得一切如來觀自在法智波羅蜜，一切如來毘首羯磨性不空無障礙，教令所依希求皆悉成就圓滿。我今應當於一切法界周流，盡虛空界一切世界遍雲海中，一切如來平等性智、諸神通，為現證故，於一一世間安立之處為一切眾生故，應發一切如來大菩提心，成就普賢，種種奉事一切如來種族，詣大菩提道場。應當示現降伏一切魔軍，證一切如來平等性智摩訶菩提，應轉法輪，降伏一切外道、乃至盡遍救護一切眾生，應授彼等種種安樂悅意，應當成就一切如來神通種智最上悉地，及餘引喻一切眾生，示現童子戲住王宮，踰城出家，現修苦行，外道來詣我所。』</p>
<p>「復應思惟：『一切如來神變復當示現，我亦未得一向離於戲論，我當決定以一切如來三摩地所生能現一切清淨、一切世間戲論，為一切世界清淨故。』應以此法觀察一切如來部漫茶羅所應作漫茶羅，於中如法式坐，修習加持自身，以為結摩訶菩提薩埵摩訶契<span class='note-inline'>(謂金剛薩埵契是也)</span>。</p>
<p>「具此契法加持已而起，以止羽為金剛拳觀羽，執跋折羅示威猛相，普遍觀察處置，稱我跋折羅薩埵而按行之。</p>
<p>「其作壇處，或別作淨室、或舊淨室，擇地等法，不異蘇悉地說，及治地用瞿摩，塗淨准常。</p>
<p>「次以搓緊合雜繩具足端嚴，稱其肘量，智者隨其力能以繩絣其壇。壇形四方，四門以四吉祥莊飾，具以四道繩，繒綵、幡蓋懸以莊嚴於諸角，分門闕出眺間，以金剛寶間錯而絣外壇場。</p>
<p>「若為閻浮提自在王、或為轉輪王，應畫壇場周圍過一由旬；大威德阿闍黎漸小，亦應作乃至四肘量。</p>
<p>「智者觀察應堪孚化者，隨意度量結其壇場亦無過失。為欲利益應所化者，金剛薩埵置立壇場，號為金剛界等，如經所說，設於掌中。隨意作彼等一切壇場能作利益，何況地上？</p>
<p>「其為四肘壇法，四邊椽各闊十二指，於其中應布綵色，畫賢劫等菩薩——謂名慈氏、阿時多……等——及守門供養者，或闊十指半、一麥又加半。其諸門量取四肘中九分之一，入門稍闊。若畫壇師依如此法畫者，令諸摩訶薩埵皆為歡喜。</p>
<p>「其門外須據門闊狹，取半引外，據取一倍，各各橫屈，准上齊量，各各竪畫，兩邊相望，橫畫為合。取其外圍一面三分之一，從心環遶為輪。又取其中三分之一，從心如上環遶為輪。</p>
<p>「其壇中央門子輪，縱橫下八線道，跋折羅如殿柱，想以成八拄，莊嚴其大圓輪亦跋折羅像，皆五色作，或一百八、或三十七，鋒相拄接，從入門至東北角竪吉祥門拄。</p>
<p>「如是外壇，智者以此法畫已，於彼似月輪入其中宮，布置金剛線道，以八柱而為嚴飾，竪於金剛柱上，各以五月輪於內壇中央各置佛像，於佛四面及諸壇中心各次第畫於四三摩耶尊勝者。</p>
<p>「復以金剛勢擘過入於四壇——金剛勢者，以意擎舉，所畫及於金剛線——若入、若出，畫壇人不得騎驀金剛線道，應誦密語舉之，從下過，不失於三摩耶。即說此密語：</p>
<p class="dharani">「唵　跋折羅<span class='note-inline'>(引)</span>鞞伽<span class='note-inline'>(此二字本無)</span>羯囉<span class='note-inline'>(二合)</span>摩吽</p>
<p>「阿閦等四佛皆應布置。初從金剛方畫阿閦鞞壇，具以執金剛等四三摩耶尊勝者，想四方佛面向毘盧遮那座，先畫執金剛在阿閦前，次畫右，次左次後；諸部准此。</p>
<p>「次至寶方寶生壇、圓滿金剛藏等，次花方阿彌陀壇、清淨金剛眼等，業方不空悉地壇、金剛毘首等。於鑁部中，各依本方置四波羅蜜。輪內四隅置四內供養，初從火天方順旋而作，終自在方。外壇四角線道之中置外供養，作法同前。</p>
<p>「又四角外作半跋折囉，於四門間畫四攝守門者，於外壇場中應置摩訶薩埵具足一切相，能為一切利益。具知法式金剛阿闍梨，以無迷亂心應畫諸尊首者。</p>
<p>「若無力能可畫者，即以種種綵色各各畫其部印，勝具功德者尊首皆悉置之，以一切寶末為粉、或以種種駄覩粉<span class='note-inline'>(朱沙、石綠、空青等是也)</span>、或復以殊妙五色染米粉等者，應從內先下色——初下白色、次赤色、次黃綠——皆在內院。</p>
<p>「其外院以黑為之，於五色中各想字加之：白色中想著鑁字、赤色中想置琰字、於黃色中想阿藍字、於綠色中想覽字、於黑色中想頷字。</p>
<p>「如是五字各置於色中已，於彼思惟五種如來智<span class='note-inline'>(一謂法界性智也)</span>，以大悲意為一切世間煩惱泥沈溺五欲樂令彼退轉故，以瑜伽思惟：『於如來五種智我當令安立。』</p>
<p>「結此印已，於五種色中各各以印觸之。其結法，以二金剛拳進力二度仰側，如針相拄是也。即說密語：</p>
<p class="dharani">「唵　跋折囉　質多羅<span class='note-inline'>(二合)</span>三摩耶</p>
<p>「誦此密語時，以明目視之，欲令其色顯現焰熾者，應誠實誓言加持：『是諸眾生多愛染色，諸佛復為利益眾生故，隨彼染愛以誠言願，此色等皆發焰熾。』此結壇法以粉作之，最為第一，欲取久固，畫作亦得。</p>
<p>「次說畫印法：於鑁輪壇中畫蓮花臺，座上置窣堵波，此名金剛界自在印；帝釋方輪壇蓮花座上畫橫金剛杵形，於橫杵上有竪跋折囉，此名金剛心印；琰羅方輪壇花座上置寶珠，此名己身灌頂印；龍方輪壇中畫橫跋折囉，上畫蓮花，此花法器仗印；夜叉方輪壇花座上畫羯磨跋折囉<span class='note-inline'>(形如十字，皆有鋒刃)</span>，此名一切金剛印。凡所畫印，具有圓光，置於蓮花上。</p>
<p>「又於金剛部本位畫金剛薩埵印，畫二跋折囉竪而相並，上下一股互相鉤交。次又畫二跋折囉，其形如箭。次畫稱善哉，作拳如彈指像。次畫掌中寶珠而具光明焰。次畫金剛日輪印，如上光明焰。次畫寶幢，其上畫火焰光。</p>
<p>「次橫畫雙跋折囉，中間畫露齒像。次畫跋折囉，腰有蓮花及畫金剛刀劍，具熾焰光。</p>
<p>「次畫金剛輪輻金剛，次畫其舌，具赫奕光明。次畫羯磨金剛，周遍皆有頭面，橫畫跋折囉，其上有半跋折囉。</p>
<p>「次甲冑像，領袖有半杵形；次畫橫杵，上有二牙；次畫橫杵，上有二金剛拳。</p>
<p>「次畫薩埵金剛等記驗印，應畫金剛喜戲等，復於其外隨依儀式畫各自印記。又於其門間畫諸守門者印記，如上所畫印像等皆下有蓮花、上有光焰。</p>
<p>「次畫彌勒等自印記，所應畫者皆隨意畫。又想千菩薩各在諸方，悉具嚴飾，以自語言印而安立之。</p>
<p>「然後住於壇門前，善遍觀察已，於其壇空處界外應用殊妙塗香塗之，於外壇之外周圍各闊一肘、或以二肘，以眾妙塗香細密塗之。</p>
<p>「其次，為一切見驗故，應各置自語言印。其壇師有大威德者，欲令自弟子究竟安住於如來位者，應當決定抄畫金剛界摩訶薩埵等呪各置本位上。此等是自語言印皆從金剛界門生，隨其自羯磨相應，具有大威力。次第而說此密語曰：</p>
<p class="dharani">「第一、跋折羅馱都　第二、阿閦鞞　第三、阿囉<span class='note-inline'>(二合)</span>怛娜<span class='note-inline'>(二合)</span>三婆頗　四、嚧計攝伐囉阿羅<span class='note-inline'>(二合)</span>穰　五、阿目伽悉地　六、跋折囉薩埵　七、跋折囉阿囉<span class='note-inline'>(二合)</span>穰　八、跋折囉阿囉<span class='note-inline'>(二合)</span>伽　九、跋折囉娑度　十、跋折囉阿羅<span class='note-inline'>(二合)</span>怛那　十一、跋折囉底穰<span class='note-inline'>(而佉反)</span>　十二、跋折囉計覩　十三、跋折囉賀娑　十四、跋折囉達摩　十五、跋折囉帝乞瑟那　十六、跋折囉係覩　十七、跋折囉婆沙　十八、跋折囉羯磨　十九、跋折囉阿羅乞沙　二十、跋折囉藥叉　二十一、跋折囉散地　二十二、薩埵跋折㘑　二十三、阿囉怛那跋折㘑　二十四、達磨跋折㘑　二十五、羯磨跋折㘑　二十六、跋折囉邏斯　二十七、跋折囉摩囇　二十八、跋折囉擬提　二十九、跋折囉涅哩底　三十、跋折囉杜鞞　三十一、跋折羅補瑟篦　三十二、跋折囉嚧計　三十三、跋折羅建提　三十四、跋折羅俱舍穰<span class='note-inline'>(而佉反)</span>　三十五、跋折囉跛賒吽　三十六、跋折囉薩普吒鑁<span class='note-inline'>(平)</span>　三十七、跋折囉尾賒護</p>
<p>「於彌勒等一切菩薩唯純抄一阿字，其色如雪、或如月暈陀花色，或於彼等位但抄金剛薩埵字、或抄彼等名字。</p>
<p>「十六大菩薩，第一畫彌勒、其次不空見、次畫能捨一切惡趣、復畫樂摧一切黑闇憂惱、次畫香象、復畫勇猛、次畫虛空藏、次畫智幢、次無量光、次月光、次賢護、次光網、次金剛藏、次無盡意、次辯積、次普賢、次大光明，及畫所有不退轉者、諸有趣有者、乃至諸輪轉有路摩訶薩、大威德者。</p>
<p>「其金剛阿闍梨，應思惟是等。及餘置外壇中毘盧遮那等諸天止住欲界者、意樂調伏煩惱者，及舍利弗等無量諸比丘來詣者，皆思惟之。又想大自在天共其妻、眷屬、侍從眾等。又想虛空天、歡喜自在天、及商主天有四妹者、摩訶迦羅難提繫攝嚩羅、都沒嚧羅陀天，及想諸曜等差別名字。又，種種密語神王世間迦樓羅等，那羅陀天、梵天為首，天帝王天、及一切魔軍并其侍從。於其壇外各想其印，或畫其形、或但書名。</p>
<p>「次明儀式金剛阿闍梨，如上所說隨位布置已，復依法住瑜伽，號為跋折囉吽迦羅，即說此吽三摩地法。</p>
<p>「復想自身微有竪牙，以瞋怒面而笑。又想以左脚押大自在天、以右脚押大自在妻乳房，次結摩訶三摩耶契而執花鬘，為阿闍梨自在者哀愍利益諸眾生故應入壇場，即誦本密語，如法奉獻諸佛花鬘，或以身、或以心，一迴右旋其壇，却至本處，以金剛儀式復取其鬘置自身頂上，誦本密語而髻之。</p>
<p>「復以住瑜伽速疾而右旋，住夜叉方門，勝伏三界世間形相，以意而開四金剛門，即說結開門契。</p>
<p>「結二金剛拳並之，以進力度仰相拄，檀慧度互相鉤，以瞋怒意竪進力度撥開，此是最上開門契。</p>
<p>「復為利益諸眾生故，應用此密語開門。密語曰：</p>
<p class="dharani">「唵　跋折囉　糯嚧特伽<span class='note-inline'>(二合)</span>吒耶　三摩耶鉢羅<span class='note-inline'>(二合)</span>吠舍耶吽</p>
<p>「復以瑜伽住於諸門，從於夜叉方門開已，次如法開琰羅方門、其次轉住開於帝釋方門、次如法開龍方門，諸開門倣此，當衝門而開。</p>
<p>「其次用殊妙金瓶或以銀瓶，盛一切寶及妙香藥，和水盛之，以妙枝條插於瓶中，於其口上以種種果子及諸名花以為嚴飾，復以塗香而塗之，以雜色繒綵繫其瓶項。作種種莊嚴已，應專一心以密語護之，於其本位各置一瓶。如其不辦，遍於其四角及於入門各置一瓶，布列香花、雜果、種種供養，以次如上法求請教令加持自己等。既作已，即結請會契而稱自名，啟請一切如來及菩薩眾會願垂降赴，三唱此伽他曰：</p>

<div class="lg regular" style="margin-left:2em;"><div class='lg-row'>「『願來一切諸有中，　唯一堅實祕密者，</div>
<div class='lg-row'>用能折伏暴惡魔，　現證無邊離自性，</div>
<div class='lg-row'>我今鉤召依教請，　願周雲海來集會。』</div>
</div><p>「次結雲集契法，結薩埵金剛堅牢契已，屈進力度於忍願度傍，稍屈相離如鉤形。彼金剛契分已，即交臂以手左內右外抱胸，便以兩手數彈指出，聲召請一切如來令使雲集，即誦此密語：</p>
<p class="dharani">「唵　跋折囉　三摩闍　穰<span class='note-inline'>(而佉反上)</span></p>
<p>「從穰字生大身菩薩名金剛雲集，於虛空中思惟，以左右手執金剛杵及揵搥擊之出聲，遍滿虛空。</p>
<p>「爾時，纔出此方便，即從諸方一切世界微塵數諸如來及與諸菩薩眾會，以金剛彈指方便發悟一切世界周流雲海皆來集會，於修行菩薩行持誦門師前而住，以金剛鉤鉤招集，以金剛羂索引入，以金剛鎖鎖住，以金剛磬令生歡喜。</p>
<p>「次如上所說諸座上各思惟，安隱而坐。次誦如上所說一百字密語及以遏伽水而奉獻之。次修習金剛薩埵大契，速疾誦最上一百八名一遍：『我今敬禮一切如來普賢、金剛上首金剛薩埵、執金剛摩訶金剛薩埵。我今敬禮如來不空王、妙覺最上金剛王、金剛鉤、金剛請引。我今敬禮能調伏者、魔羅諸欲、金剛愛染、摩訶安樂、金剛弓、金剛箭、摩訶金剛。我今敬禮金剛善哉、金剛歡喜、摩訶悅意歡喜王、妙薩埵上首、金剛首、金剛喜躍。我今敬禮金剛寶、妙金剛、義金剛、金剛虛空、摩訶摩尼、虛空藏、金剛富饒、金剛藏。我今敬禮金剛威德、金剛日最勝光、摩訶光焰金剛輝、摩訶威德金剛光。我今敬禮金剛幢、善利眾生金剛光、善歡喜寶幢大金剛、金剛寶仗。我今敬禮金剛笑、金剛微笑摩訶笑、摩訶希有樂生歡喜金剛愛、金剛歡喜。我今敬禮金剛法、善利薩埵、金剛蓮花、善清淨觀世自在金剛妙眼、金剛眼。我今敬禮金剛利、摩訶衍那、摩訶器仗文殊師利、金剛藏、金剛甚深、金剛覺。我今敬禮金剛輪摩訶、理趣金剛、因大堅實妙轉輪金剛、起金剛道場。我今敬禮金剛語言、金剛念誦能授悉地無言說、金剛上悉地、金剛言說。我今敬禮金剛毘首、金剛羯磨、金剛妙教善遍一切處、金剛大寬廣、金剛不空。我今敬禮金剛守護摩訶無畏、金剛甲冑大堅固難可敵對、上首精進、金剛精進。我今敬禮金剛藥叉摩訶方便、金剛牙甚可怖畏、金剛上摧伏魔、金剛暴惡。我今敬禮金剛密令善現驗、金剛嚩善能解放、金剛拳上勝三摩耶、金剛拳。』</p>
<p>「爾時，以雲集故，一切如來皆歡喜，便得堅固。</p>
<p>「又，金剛薩埵自為親友，能成一切事。</p>
<p>「次以大羯磨勝上等契，思惟於瓶中出現蓮花，具妙色香，隨清淨位處以修瑜伽次第而令坐之。</p>
<p>「結金剛縛契已，以定心分擘為二，次後結諸印，並准此。以止羽金剛指，以觀羽手應執之，此名菩提最上契，能授與佛菩提。</p>
<p>「結此大印已，應當想毘盧遮那尊首坐於壇中央，結加趺坐，有大威德，色如白鵝，形如淨月，一切相好皆悉圓滿，頭具寶冠，垂髮以繒綵，輕妙天衣繞腰披絏而為上服，一切明呪以為其體，能作無量神變，常以三昧金剛輪遍滿生死界。備大輪印已，而安置訖印記。如是思惟世尊，即能成就一切羯磨，即說密語：</p>
<p class="dharani">「唵　跋折囉　馱都鑁</p>
<p>「次復想諸善逝以白黃色蓮花，阿閦鞞、寶生、觀自在及不空大牟尼種種殊妙不空色。作是思惟獲無量果，應次第如法安立本契。</p>
<p>「阿閦鞞名觸地契，即說密語：</p>
<p class="dharani">「唵　阿閦鞞吽</p>
<p>「寶生名授所願契，密語：</p>
<p class="dharani">「唵　阿囉<span class='note-inline'>(二合)</span>怛那<span class='note-inline'>(二合)</span>三婆嚩　怛囉<span class='note-inline'>(二合)</span></p>
<p>「無量壽名勝上三摩地契，誦此密語：</p>
<p class="dharani">「唵　嚧計　攝縛<span class='note-inline'>(二合)</span>囉囉闍頡哩<span class='note-inline'>(重呼)</span></p>
<p>「不空名施無畏契，密語：</p>
<p class="dharani">「唵　阿慕伽悉悌惡<span class='note-inline'>(重呼)</span></p>
<p>「復次，結金剛薩埵等契。明儀式者，一一次第想已而安立之。以威德意氣用二搖舉之，謂結二金剛拳，止羽當心，觀羽如弄跋折羅勢。誦此密語：</p>
<p class="dharani">「唵　跋折羅　薩埵阿<span class='note-inline'>(引)</span></p>
<p>「用二執竪鉤交肘已，誦此密語：</p>
<p class="dharani">「唵　跋折羅　穰</p>
<p>「用二狀如放箭，誦此密語：</p>
<p class="dharani">「唵　跋折羅　阿羅伽護<span class='note-inline'>(引)</span></p>
<p>「又用二金剛於心上為善哉契，彈指，誦此密語：</p>
<p class="dharani">「唵　跋折羅　娑度索</p>
<p>「又用二置額上為灌頂，誦此密語：</p>
<p class="dharani">「唵　跋折羅<span class='note-inline'>(二合)</span>阿羅<span class='note-inline'>(二合)</span>怛娜<span class='note-inline'>(二合)</span>唵</p>
<p>「復用二金剛置於心上，如轉日輪，誦此密語：</p>
<p class="dharani">「唵　跋折羅　底穰闇<span class='note-inline'>(引)</span></p>
<p>「又用二竪右肘於左拳上為幢，誦此密語：</p>
<p class="dharani">「唵　跋折羅　計都　多藍<span class='note-inline'>(二合)</span></p>
<p>「即彼二拳指契置於口，向上雙散之，誦此密語：</p>
<p class="dharani">「唵　跋折羅　何娑呵<span class='note-inline'>(上)</span></p>
<p>「想止羽如拘勿頭，以觀羽擘開之，誦此密語：</p>
<p class="dharani">「唵　跋折羅達摩頡唎<span class='note-inline'>(二合)</span></p>
<p>「又用左置於心上如煩惱障，以右為劍，想以殺之，誦此密語：</p>
<p class="dharani">「唵　跋折羅帝乞瑟那淡<span class='note-inline'>(引)</span></p>
<p>「又用二伸臂當前，轉之如輪，誦此密語：</p>
<p class="dharani">「唵　跋折羅　曳都摩含<span class='note-inline'>(二合)</span></p>
<p>「又用二從口而起，誦此密語：</p>
<p class="dharani">「唵　跋折羅　婆沙　阿藍</p>
<p>「又用金剛舞兩手相繞，觸兩乳、兩頰，置於頂上，誦此密語：</p>
<p class="dharani">「唵　跋折羅　羯磨劍</p>
<p>「又用以胸前繞腰如被甲像，誦此密語：</p>
<p class="dharani">「唵　跋折羅　阿囉乞沙<span class='note-inline'>(二合)</span>唅<span class='note-inline'>(去)</span></p>
<p>「又用二展檀慧進力等度置口兩傍如牙，誦此密語：</p>
<p class="dharani">「唵　跋折羅　藥吃沙<span class='note-inline'>(二合)</span>吽<span class='note-inline'>(引)</span></p>
<p>「又用二拳合相捺，誦此密語：</p>
<p class="dharani">「唵　跋折羅　慕瑟　置鑁</p>
<p>「又用二小低頭，金剛意氣以意申敬，誦此密語：</p>
<p class="dharani">「唵　跋折羅　邏細護<span class='note-inline'>(引)</span></p>
<p>「又用二以繫鬘儀式而繫之頭上，誦此密語：</p>
<p class="dharani">「唵　跋折羅　麼隷　怛羅<span class='note-inline'>(二合)</span>吒<span class='note-inline'>(輕)</span></p>
<p>「又用二置於心上，以口似變出，誦引下申臂，誦此密語：</p>
<p class="dharani">「唵　跋折羅　擬<span class='note-inline'>(研以反)</span>提擬提</p>
<p>「又用二以作舞儀已，置於頂上，誦此密語：</p>
<p class="dharani">「唵　跋折羅　涅哩帝曳<span class='note-inline'>(二合)</span>訖哩<span class='note-inline'>(二合)</span>吒<span class='note-inline'>(輕)</span></p>
<p>「又用二覆手開掌，向下按之，誦此密語：</p>
<p class="dharani">「唵　跋折羅　杜鞞婀<span class='note-inline'>(引)</span></p>
<p>「又用二開掌仰而向上舉之，誦此密語：</p>
<p class="dharani">「唵　跋折羅　補瑟鞞　唵<span class='note-inline'>(短)</span></p>
<p>「又用二相向，急捺持之為燈，誦此密語：</p>
<p class="dharani">「唵　跋折羅　嚧計禰<span class='note-inline'>(重)</span></p>
<p>「又用二置於心上，摩其胸前，向外抽散為塗香印，誦此密語：</p>
<p class="dharani">「唵　跋折羅　健提俄<span class='note-inline'>(重)</span></p>
<p>「又用二相背，檀慧度相鉤，竪進度如針，曲力度為鉤，誦此密語：</p>
<p class="dharani">「唵　跋折羅<span class='note-inline'>(二合)</span>俱奢穰<span class='note-inline'>(而佉反)</span></p>
<p>「又用二如上相背，相鉤交進力度，相拄為羂索，誦此密語：</p>
<p class="dharani">「唵　跋折羅　皤捨吽吽<span class='note-inline'>(重引)</span></p>
<p>「又用二進力度相鉤為連鎖，誦此密語：</p>
<p class="dharani">「唵　跋折羅　窣普吒　鑁</p>
<p>「又用二相背檀慧度相鉤，進力度初分，相交為磬，誦此密語：</p>
<p class="dharani">「唵　跋折羅　吠舍護<span class='note-inline'>(引)</span></p>
<p>「次作阿閦鞞四部契，又作四波羅蜜等契，次第用之。又於壇外用仰止羽拳契，應所置摩訶薩埵，諸薩埵等觸地運想而安置之。</p>
<p>「次說成就一切契法，於自心中想四面有金剛杵，然後依儀式結諸羯磨契。</p>
<p>「次稱讚如上契之功德：由結大智拳契故，能入佛智；由結阿閦佛觸地契故，得心不動；由結寶生契故，能攝受利益；由結三摩地契，能持佛三摩地；由結離怖勝上契，能速施眾生無畏；復次，由結金剛拳契意氣故，易得為金剛薩埵；由結金剛鉤故，能速鉤引一切如來；由結金剛愛欲契故，設是金剛妻，自身亦能染著；由結金剛歡喜契故，一切最勝皆稱歎善哉；由結大金剛寶契故，諸天人師為其灌頂；由結金剛日契故，得同金剛日；由結金剛幢契故，能注雜寶雨；由結金剛微笑契故，速得與諸佛同笑；由結金剛花契故，能見金剛法；由結金剛藏劍契故，彼能斷一切苦；由結金剛輪契故，能轉一切如來所說法輪；由結金剛語言契故，能得念誦成就；由結金剛羯磨契故，一切如來能隨順事業；由結金剛甲契故，得為金剛堅固性；由結金剛牙契故，設是金剛尚能摧碎；由結金剛拳契故，能得一切諸契，獲得悉地；由結金剛喜戲可喜契故，常受諸歡喜；由結金剛鬘契故，得美妙容色；由結金剛歌詠契故，得清淨妙音；由結金剛舞契供養契故，得一切隨伏；由結金剛香契故，得悅意處；由結金剛花契故，得諸莊嚴；由結金剛燈供養契故，獲大威光；由結金剛塗香契故，獲得妙香；由結金剛鉤契故，能為鉤召；由結金剛羂索契故，而能引入；由結金剛鉤鎖契故，能繫留止之；由結金剛磬契故，能生歡喜。</p>
<p>「復次，說一切如來金剛三摩耶結契智。欲結三摩耶等契時，先須想於己心中一切如來三摩地所生大殊勝五股金剛杵，己身合二羽，初分相交，觀羽押止羽，此名金剛合掌。極諸度本，互相握合，此名金剛縛契，凡諸三摩耶契皆從此無上金剛縛所生。</p>
<p>「我今當次第說諸三摩耶契法：作金剛縛契已，申忍願度，窟其初分，相拄為刀，曲進力度於刀傍，此是毘盧遮那金剛界自在契。密語曰：</p>
<p class="dharani">「唵　跋折羅　哆尾<span class='note-inline'>(亡禮反二合)</span>攝嚩<span class='note-inline'>(二合)</span>頡哩跋爾哩<span class='note-inline'>(二合)</span>儞吽<span class='note-inline'>(引)</span></p>
<p>「次如本縛契已，合申忍願二度竪為莖，此名阿閦鞞佛三摩耶契。密語曰：</p>
<p class="dharani">「唵　跋折羅　跋折哩禰吽<span class='note-inline'>(引)</span></p>
<p>「如本願縛契已，屈忍願度，初分相拄，智定度面，相拄為寶，此名寶生佛三摩耶契。密語曰：</p>
<p class="dharani">「唵　阿羅<span class='note-inline'>(二合)</span>怛那<span class='note-inline'>(二合)</span>跋折哩禰<span class='note-inline'>(二合)</span>吽</p>
<p>「如本縛契已，曲忍願度，相拄為花，此名阿彌陀佛三摩耶契。密語曰：</p>
<p class="dharani">「唵　跋折羅　達謎禰吽</p>
<p>「如本縛契已，屈忍願度入掌，申檀慧智定度如針，此名不空成就佛三摩耶契。密語曰：</p>
<p class="dharani">「唵　跋折羅　羯磨跋折哩禰<span class='note-inline'>(二合)</span>吽</p>
<p>「次說金剛薩埵等契，結金剛縛契已，想二掌為月輪，合申忍願二度，竪檀慧智定度而不合為五股金剛形，是名薩埵金剛契。密語曰：</p>
<p class="dharani">「唵　三摩耶薩埵</p>
<p>「如本縛契已，曲進力度為鉤，頭指去二三分許，此名不空王摩訶薩埵三摩耶契。密語曰：</p>
<p class="dharani">「唵　阿娜耶　薩埵</p>
<p>「如本縛契已，曲進力度中分橫相交，是名摩羅摩訶菩提薩埵三摩耶契。密語曰：</p>
<p class="dharani">「唵　阿胡蘇<span class='note-inline'>(上)</span>佉</p>
<p>「如本縛契已，以智定度捻進力度，各彈指為善哉，是名金剛踊躍薩埵三摩耶契。密語曰：</p>
<p class="dharani">「唵　娑度　娑度</p>
<p>「如本縛竪智定度，偃屈進力度，面相拄，此名金剛藏菩薩三摩耶契。密語曰：</p>
<p class="dharani">「唵　蘇摩訶。怛嚩</p>
<p>「如本縛，展檀戒忍慧方便願等，開掌，此名金剛光菩薩三摩耶契。密語曰：</p>
<p class="dharani">「唵　嚧布嗚<span class='note-inline'>(二合)</span>儞瑜多</p>
<p>「如本縛，以檀戒慧方便等度竪合，此名金剛表剎<span class='note-inline'>(亦名金剛扶)</span>菩薩三摩耶契。密語曰：</p>
<p class="dharani">「唵　遏唎他　鉢臘底</p>
<p>「即以上契置兩頰笑處，翻手解，舉散之，此名金剛可愛菩薩三摩耶契。密語曰：</p>
<p class="dharani">「唵　呵呵呵呵　吽呵<span class='note-inline'>(上)</span></p>
<p>「如本縛，竪智定度，屈力進度頭相拄，此名金剛眼菩薩三摩耶契。密語曰：</p>
<p class="dharani">「唵　薩婆迦<span class='note-inline'>(引)</span>哩</p>
<p>「如本縛，申忍願度屈其初分，相拄如刀相，此名金剛劍菩薩三摩耶契。密語曰：</p>
<p class="dharani">「唵　努佉掣娜</p>
<p>「如本縛，戒方便度合，竪檀慧度相交，此名金剛輪菩薩三摩耶契。密語曰：</p>
<p class="dharani">「唵　[口*勃]馱蒲地</p>
<p>「如本縛，開展智定度，從口向外申拓，此名金剛語言菩薩三摩耶契。密語曰：</p>
<p class="dharani">「唵　鉢囉<span class='note-inline'>(上聲)</span>　底攝勃馱</p>
<p>「如本縛，以智定度押檀慧度為羯磨跋折羅，此名毘首羯磨菩薩三摩耶契。密語曰：</p>
<p class="dharani">「唵　蘇<span class='note-inline'>(上)</span>婆施哆嚩</p>
<p>「如本縛，竪進力度置於心上，此名勇猛菩薩三摩耶契。密語曰：</p>
<p class="dharani">「唵　禰<span class='note-inline'>(寧一反)</span>婆耶　哆縛</p>
<p>「如本縛，曲進力度開檀慧度為牙，此名金剛夜叉三摩耶契。密語曰：</p>
<p class="dharani">「唵　捨咄嚕婆乞沙</p>
<p>「如本縛，以智定度捻檀慧度本間，屈進力度於智定度背上，此名金剛拳菩薩三摩耶契。密語曰：</p>
<p class="dharani">「唵　薩婆悉地</p>
<p>「如本縛，置當心已，竪智定度，此名金剛愛<span class='note-inline'>(即嬉戲妓也)</span>密供養天三摩耶契。密語曰：</p>
<p class="dharani">「唵　摩訶囉底<span class='note-inline'>(丁里反)</span></p>
<p>「如本縛，長申二臂為鬘，此名金剛鬘天三摩耶契。密語曰：</p>
<p class="dharani">「唵　嚕　跛戍鞞</p>
<p>「作金剛合掌契，從口引出，向下申臂，此名金剛歌詠天三摩耶契。密語曰：</p>
<p class="dharani">「唵　舜<span class='note-inline'>(入)</span>嚕<span class='note-inline'>(二合)</span>怛囉<span class='note-inline'>(二合上)</span>掃溪</p>
<p>「即開前契，相繞如舞勢已，合掌置於頂上，此名金剛舞供養天三摩耶契。密語曰：</p>
<p class="dharani">「唵　薩婆布逝</p>
<p>「如本縛，覆二羽掌，下按之，此名燒香供養天三摩耶契。密語曰：</p>
<p class="dharani">「唵　鉢囉曷邏儞寧<span class='note-inline'>(上)</span></p>
<p>「如本縛，仰二羽掌，上舉之，此名花供養天三摩耶契。密語曰：</p>
<p class="dharani">「唵　發邏伽<span class='note-inline'>(上)</span>冥</p>
<p>「如本縛契，竪智定度，此名燈供養天三摩耶契。密語曰：</p>
<p class="dharani">「唵　蘇帝穰<span class='note-inline'>(而伽反)</span>釳<span class='note-inline'>(魚乙反)</span>哩</p>
<p>「如本縛，開掌摩其胸前已，各分向外，此名塗香供養天三摩耶契。密語曰：</p>
<p class="dharani">「唵　蘇伽馱　霓<span class='note-inline'>(魚夷反)</span></p>
<p>「如本縛，曲進力度作鉤，此名金剛鉤菩薩三摩耶契。密語曰：</p>
<p class="dharani">「唵　阿耶<span class='note-inline'>(去)</span>係<span class='note-inline'>(形以反)</span>穰<span class='note-inline'>(而佉反)</span></p>
<p>「如本縛，橫定度已，以智度押之，頭入掌內，此名金剛羂索菩薩三摩耶契。密語曰：</p>
<p class="dharani">「唵　阿係<span class='note-inline'>(形以反)</span>[合*牛]</p>
<p>「如本縛，以檀定度及慧智度相鉤穿之，此名金剛連鎖菩薩三摩耶契。密語曰：</p>
<p class="dharani">「唵　係窣普吒彭<span class='note-inline'>(蒲醎反)</span></p>
<p>「如本縛，以智定度並入掌內，此名金剛召入菩薩三摩耶契。密語曰：</p>
<p class="dharani">「唵　健吒婀婀</p>
<p>「次說如上諸三摩耶契功德：由佛隨念契故，能速證菩提；由薩埵金剛契故，能為一切契尊主；由寶金剛契故，得一切寶主；由法金剛契故，得佛法藏；由羯磨金剛契故，能作一切事業；由薩埵契故，得成金剛薩埵身；由金剛鉤契故，能召諸執金剛；由金剛愛染契故，能樂一切佛法；由金剛善哉契故，能令諸佛歡喜；由寶契故，得佛灌頂位；由金剛威光契故，得金剛威光；由金剛幢契故，能施滿一切願者；由金剛笑契故，能共一切佛笑；由金剛法契故，能持金剛法；由金剛利劍契故，得佛最上慧；由金剛輪契故，能轉妙法輪；由金剛語言契故，得佛語言悉地；由金剛羯磨契故，速得最上成就；由金剛鎧契故，得為金剛身；由金剛夜叉契故，得同金剛夜叉；由金剛拳契故，得成就一切契；由金剛嬉戲妓契故，獲得大喜樂；由金剛鬘契故，得受佛灌頂；由金剛歌詠契故，得佛讚詠法；由金剛舞契故，得佛攝護賜以供養；由金剛燒香契故，能榮潔一切界也；由金剛花契故，得令世間隨順；由金剛光明契故，得佛五眼；由金剛塗香契故，能除一切苦厄；由金剛都印主契故，能攝召一切；由金剛羂索契故，能引入一切；由金剛鎖契故，能制縛一切；由金剛召入契故，能成就攝入一切。</p>
<p>「次以十六大供養契應供養一切如來，結金剛縛已，隨次第依本處作之，以金剛縛從心契之，次左脇、右脇、背後，次額、口、兩耳、頂後、右肩及腰，既周匝已，還置心上。</p>
<p>「今次第說十六大供養契密語。</p>
<p>「其心上密語曰：</p>
<p class="dharani">「唵　薩婆怛他揭多<span class='note-inline'>(一切如<span class='corr'>來</span>)</span>薩婆答莾<span class='note-inline'>(己身)</span>禰<span class='note-inline'>(年一反)</span>耶怛那<span class='note-inline'>(奉獻也)</span>布穰<span class='note-inline'>(而佉反，供養)</span>薩頗羅拏<span class='note-inline'>(普皆)</span>羯磨跋穰<span class='note-inline'>(而佉反)</span>哩婀</p>
<p>「論曰：於一切如來我盡以身奉獻，普皆供養，作諸事業。</p>
<p>「置左脇契密語曰：</p>
<p class="dharani">「唵　薩婆怛他揭多　薩婆答莾　禰耶怛那布穰窣發羅拏　羯磨釳<span class='note-inline'>(魚乙切)</span>哩穰<span class='note-inline'>(而迦反上)</span></p>
<p>「論曰：於一切如來我盡以身奉獻，普皆供養。</p>
<p>「勝上羯磨右脇契密語曰：</p>
<p class="dharani">「唵　薩婆怛他揭多　薩婆答莾　禰耶怛那　阿努羅伽<span class='note-inline'>(上)</span>那<span class='note-inline'>(愛業也)</span>布穰窣發囉拏羯磨婆寧[合*牛]護<span class='note-inline'>(引)</span></p>
<p>「論曰：於一切如來盡以身奉獻，普皆供養羯磨弓箭。</p>
<p>「腰後契密語曰：</p>
<p class="dharani">「唵　薩婆怛他揭多　薩婆答莾　禰耶怛那　娑度迦囉<span class='note-inline'>(善哉也)</span>布穰窣發羅拏羯磨覩所置<span class='note-inline'>(上，歡喜也)</span>娑<span class='note-inline'>(重)</span></p>
<p>「論曰：於一切如來盡以身奉獻，以善哉聲普皆供養歡喜事業。</p>
<p>「額上契密語曰：</p>
<p class="dharani">「唵　娜麼<span class='note-inline'>(與南無同)</span>薩婆怛他揭多迦耶毘曬罽<span class='note-inline'>(平)</span>　曷羅怛寧　瓢　跋折囉末禰　唵</p>
<p>「論曰：一切如來身所灌頂諸寶我今敬禮。</p>
<p>「金剛摩尼於心上旋轉如日輪相，密語曰：</p>
<p class="dharani">「唵　娜麼薩婆怛他揭多素唎曳瓢<span class='note-inline'>(毘也反)</span>跋折囉帝爾寧<span class='note-inline'>(威光也)</span>入嚩囉<span class='note-inline'>(熾焰也)</span>奚<span class='note-inline'>(形伊反)</span></p>
<p>「論曰：一切如來金剛日等我今敬禮。</p>
<p>「熾焰威光置契頂上，長舒二臂，密語曰：</p>
<p class="dharani">「唵　娜麼薩婆怛他揭多阿<span class='note-inline'>(去)</span>賒<span class='note-inline'>(式佉切)</span>播哩布羅拏震哆莫儞突嚩穰<span class='note-inline'>(而佉反)</span>釳哩瓢跋折羅突嚩穰<span class='note-inline'>(而佉反)</span>姞[口*犁]怛㘕</p>
<p>「論曰：我今敬禮一切如來，如意寶珠所求滿足。</p>
<p>「金剛勝上幢於口上笑處，解散金剛縛時，密語曰<span class='note-inline'>(如解契法)</span>：</p>
<p class="dharani">「唵　納莫薩婆怛他揭多　摩訶奔<span class='note-inline'>(入)</span>唎<span class='note-inline'>(二合)</span>底<span class='note-inline'>(丁里反)</span>鉢羅慕地夜<span class='note-inline'>(二合)</span>迦[口*犁]瓢跋折羅荷斯訶</p>
<p>「論曰：敬禮一切如來作歡喜者。</p>
<p>「金剛笑口上密語曰：</p>
<p class="dharani">「唵　薩婆怛他揭多跋折羅達磨陀<span class='note-inline'>(金剛法性也)</span>三摩地毘薩兜茗<span class='note-inline'>(讚歎)</span>摩訶達磨係唎</p>
<p>「論曰：以一切如來金剛法性三摩地讚歎摩訶法音。</p>
<p>「左耳上密語曰：</p>
<p class="dharani">「唵　薩婆怛他揭多鉢羅穰<span class='note-inline'>(而佉反智慧也)</span>波羅蜜多阿鞞禰<span class='note-inline'>(泥一反)</span>呵唎窣覩努冥<span class='note-inline'>(讚歎)</span>摩訶具沙努倪<span class='note-inline'>(我伊反)</span>淡</p>
<p>「論曰：以一切如來般若波羅蜜多所出語言隨大音聲讚歎。</p>
<p>「右耳上密語曰：</p>
<p class="dharani">「唵　薩婆怛他揭多者羯羅<span class='note-inline'>(引)</span>叉羅鉢[口*犁]伐多儞薩婆蘇<span class='note-inline'>(上)</span>怛囉按<span class='note-inline'>(左杵)</span>多娜曳薩兜努茗薩婆漫茶唎<span class='note-inline'>(一切道場)</span>[合*牛]</p>
<p>「論曰：以一切如來文字轉輪為首，諸契經理趣讚歎一切道場。</p>
<p>「頂後密語曰：</p>
<p class="dharani">「唵　薩婆怛他揭多　散陀婆沙<span class='note-inline'>(密語)</span>勃陀僧　祇底毘<span class='note-inline'>(歌頌也)</span>　伽延窣覩努茗　跋折囉　婆唎遮<span class='note-inline'>(語言也)</span></p>
<p>「論曰：以一切如來密語我今歌詠，讚歎金剛語言。</p>
<p>「頂上密語曰：</p>
<p class="dharani">「唵　薩婆怛他揭多。杜婆<span class='note-inline'>(香也)</span>暝伽<span class='note-inline'>(雲也)</span>三慕達羅<span class='note-inline'>(海也)</span>窣發羅拏<span class='note-inline'>(普皆)</span>布穰<span class='note-inline'>(而佉反，供養)</span>羯冥<span class='note-inline'>(事業)</span>伽羅　伽羅</p>
<p>「論曰：以一切如來香雲海普皆供養事業。</p>
<p>「右肩密語曰：</p>
<p class="dharani">「唵　薩婆怛他揭多　補澁波<span class='note-inline'>(花也)</span>鉢羅婆羅窣發羅拏布穰羯冥枳[口*犁]枳[口*犁]</p>
<p>「論曰：以一切如來種種妙花雲普皆供養，作事業故。</p>
<p>「右膝密語曰：</p>
<p class="dharani">「唵　薩婆怛他揭多嚕迦。入嚩攞　窣發囉拏布穰羯磨婆羅婆羅</p>
<p>「論曰：以一切如來光明熾焰普皆供養，作羯磨故。</p>
<p>「如上作已，復置心上密語曰：</p>
<p class="dharani">「唵　薩婆怛他揭多　健馱<span class='note-inline'>(塗香也)</span>三慕達羅窣發囉拏　布穰羯冥句嚧句嚧</p>
<p>「論曰：以一切如來塗香雲海普皆供養，作事業故。</p>
<p>「如是十六大供養契所應作已，即結如上花契大印，觀察十方而作是言：『我今勸請一切諸佛：未轉法輪者願轉法輪；欲入涅槃者願常住在世不般涅槃。』</p>
<p>「復作是念：『我今奉獻此贍部洲及十方世界中人天意生、乃至水陸所有諸花，皆持奉獻十方一切摩訶菩提薩埵，及一切部中所住眷屬、一切契明諸天等，我為供養一切如來作事業故。』誦密語曰：</p>
<p class="dharani">「唵　薩婆但他揭多　補瑟波<span class='note-inline'>(花)</span>布穰暝伽三慕達羅　窣發羅拏三末曳<span class='note-inline'>(平聲，此呼供養初名)</span>[合*牛]<span class='note-inline'>(鼻聲引)</span></p>
<p>「論曰：以一切如來花雲海普皆供養。</p>
<p>「又結燒香契，作是思惟：『以人天所有本體香、和合香、變易香<span class='note-inline'>(所謂以瞻蔔等諸花或薰、或浸變成此香)</span>如是等差別諸香，為供養一切如來羯磨故，我今奉獻。』密語曰：</p>
<p class="dharani">「唵　薩婆怛他揭多　杜婆<span class='note-inline'>(燒香也)</span>　布穰暝伽。三慕達羅窣發羅拏三末曳<span class='note-inline'>(平)</span>[合*牛]</p>
<p>「論曰：以一切如來燒香雲海普皆供養。</p>
<p>「又結塗香契已，應作是念：『以人天所有本體香、和合香、變易等差別諸香，為供養一切如來羯磨故，我今奉獻。』密語曰：</p>
<p class="dharani">「唵　薩婆怛他揭多　健陀布穰暝伽三慕達囉窣發囉拏。三末曳<span class='note-inline'>(平)</span>[合*牛]</p>
<p>「論曰：以一切如來塗香雲海普皆供養。</p>
<p>「又結燈契已，作是思惟：『以人天所有本體、自生差別光明<span class='note-inline'>(謂寶珠等)</span>悅樂意者，為供養一切如來作事業故，我今奉獻。』密語曰：</p>
<p class="dharani">「唵　薩婆怛他揭多　儞婆<span class='note-inline'>(燈)</span>布穰暝伽三慕達羅　窣發羅拏　三末曳[合*牛]</p>
<p>「論曰：以一切如來燈雲海普皆供養。</p>
<p>「結金剛寶契已，應作是念：『於此世界及餘世界中所有寶山諸寶種類，及地中、海中者，彼皆為供養一切如來羯磨故，我今奉獻。』密語曰：</p>
<p class="dharani">「唵　薩婆怛他揭多部蕩<span class='note-inline'>(庭悉反)</span>伽遏囉哆那稜<span class='note-inline'>(去)</span>伽那　布穰暝伽　三慕達囉窣發囉拏三末曳[合*牛]</p>
<p>「論曰：以一切如來覺分寶莊嚴具雲海普皆供養。</p>
<p>「結嬉戲契已，作是思惟：『以人天所有種種戲弄、玩笑、妓樂之具，皆為供養一切如來事業故，我今奉獻。』密語曰：</p>
<p class="dharani">「唵　薩婆怛他揭多　訶寫<span class='note-inline'>(息也反上)</span>邏寫<span class='note-inline'>(同上戲笑)</span>訖哩陀　曷囉底掃佉<span class='note-inline'>(企伽反)</span>阿努怛羅　布穰暝伽三慕達囉　窣發囉拏三末曳[合*牛]</p>
<p>「論曰：以一切如來所戲笑遊翫最上喜樂雲海周遍供養。</p>

<p class='juan'>金剛頂瑜伽中略出念誦經卷第三</p></div>
</div><!-- end of div[@id='body'] -->
</body></html>