<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古今譯經圖紀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2151
<p class='juan'><a id='mulu1' />古今譯經圖紀卷第一</p><p class="byline">大唐翻經沙門釋靖邁撰</p>
<div class='div-other'><a id='mulu2' /><p style="margin-left:2em">後漢劉氏都洛陽</p>
<p>惟孝明皇帝以永平三年歲次庚申。帝夢金人項有日月光飛來殿庭。上問群臣。太史傅毅對曰。臣聞西域有神號之為佛。陛下所夢固其是乎。至七年歲次甲子。帝勅郎中蔡愔中郎將秦景博士王遵等一十八人西尋佛法。愔等至印度國。請迦葉摩騰竺法蘭共還。用白馬馱經并將畫釋迦佛像。以永平十年歲次丁卯至于洛陽。帝悅造白馬寺。至十四年歲次辛未正月一日。五岳道士楮善信等負情不悅。因朝正之次表請較試。勅遣尚書令宋庠引入長樂宮。帝曰此月十五日大集白馬寺南門。爾日信等以靈寶諸經置道東壇上。帝以經像舍利置道西七寶行殿上。信等遶壇涕泣稽請天尊詞情懇切。又以栴檀柴等燒經。冀經無損以為神異。然所燒經並從灰燼。先時昇天入火履水隱形皆不復能。善禁呪者呼策不應。時太傅張衍語信曰。所試無驗即是虛妄。宜就西域真法。時南嶽道士費叔才等慚忸自感而死。時佛舍利光明五色。直上空中旋環如蓋。遍覆大眾映蔽日輪。摩騰法師先是阿羅漢。即以神足遊空飛行坐臥神化自在。時天雨寶華及奏作眾樂。感動人情大眾歡悅。摩騰復坐法蘭說法。時眾咸喜得未曾有。時後宮陰夫人王婕妤等。一百九十人出家。司空陽城侯劉善峻鎮遠將軍姜苟兒等。二百六十八人出家。四岳道士呂慧通等。六百二十人出家。京都男女張子尚阿潘等。三百九十一人出家。帝親與群官為出家者剃髮。給施供養經三十日。造寺十所。城外七寺城內三寺。七寺安僧三寺安尼。具如漢明帝法本內傳說。</p>
<p>沙門迦葉摩騰。中印度人。婆羅門種。幼而敏悟兼有風姿。博學多聞特明經律思力精博探[(阜-十+止)*責]鉤深敷文析埋。每有新義出於神表。嘗遊西印度有一小國。請騰講金光明經。俄而隣國興師而來。既將踐境輒有事礙兵不能進。彼國兵眾疑有異術密遣使覘。但見君臣安然共聽其所講大乘經明地神王護國之法。於是彼國既覩斯神驗請和求法。時蔡愔等殷請於騰。騰遂與愔等俱來。見帝於洛陽。以永平十年歲次丁卯。於白馬寺譯。四十二章經<span class='note-inline'>(一卷)</span>。此經本是外國經抄。騰以大化初傳人未深信。蘊其妙解不即多翻。且撮經要以導時俗。騰後終於洛陽。</p>
<p>沙門竺法蘭。中印度人。少而機悟淹雅博愛。多通禪思毘尼莫不窮妙。誦經百餘萬言。學徒千餘。居不求安常懷弘利。戒軌嚴峻眾莫能窺。遇愔求請便有輕舉之志而國主不聽。密與騰同來間行後至。以漢明帝時初共騰譯四十二章經騰卒。蘭以永平十一年歲次戊辰至十三年庚午。自譯佛本行經<span class='note-inline'>(五卷)</span>。十地斷結經<span class='note-inline'>(四卷)</span>。法海藏經<span class='note-inline'>(三卷)</span>。佛本生經<span class='note-inline'>(二卷)</span>。二百六十戒合異<span class='note-inline'>(二卷)</span>總五部一十六卷。初武帝穿昆明池得灰墨。問東方朔。朔云。可問西域胡人。法蘭既至時以追問。蘭曰。此是劫燒之灰。又將優填王栴檀像樣至洛。帝即勅令圖寫供養。</p>
<p>沙門支婁迦讖。月支國人。操行純深性度開敏。稟持法戒諷誦群經。志在宣弘遊方化物。以桓帝建和元年歲次丁亥。至靈帝中平三年歲次丙寅。於洛陽譯阿閦佛國經<span class='note-inline'>(二卷)</span>大集經<span class='note-inline'>(二十七卷)</span>。般若道行品經<span class='note-inline'>(十卷)</span>。首楞嚴經<span class='note-inline'>(二卷)</span>。屯真陀羅尼經<span class='note-inline'>(二卷)</span>阿闍世王經<span class='note-inline'>(二卷)</span>無量清淨經<span class='note-inline'>(二卷)</span>孛本經<span class='note-inline'>(二卷)</span>。般舟三昧經<span class='note-inline'>(二卷)</span>。古品遺日說般若經<span class='note-inline'>(一卷)</span>。寶積經<span class='note-inline'>(一卷)</span>。問署經<span class='note-inline'>(一卷)</span>。梵般泥洹經<span class='note-inline'>(一卷)</span>。阿闍世王問五逆經<span class='note-inline'>(一卷)</span>兜沙經<span class='note-inline'>(一卷)</span>。內藏百品經<span class='note-inline'>(一卷)</span>。大方便報恩經<span class='note-inline'>(一卷)</span>。光明三昧經<span class='note-inline'>(一卷)</span>。禪經<span class='note-inline'>(一卷)</span>。雜譬喻經<span class='note-inline'>(一卷)</span>。阿育王太子壞目因緣經<span class='note-inline'>(一卷)</span>。總二十一部合六十三卷。審得本旨曾不加飾。可謂善宣法要弘道之士。河南清信士孟福張蓮等筆受。</p>
<p>沙門安清字世高。安息國太子。王薨讓國於叔出家遊方。以漢桓帝建和二年至止。未久大善漢言。初自稱前身出家。有一同學性多瞋恚。高曰。卿以此故當受惡形我必相度。乃與辭曰。吾往廣州以償宿對。既至番禺路逢少年拔刀向高。高笑而言曰。故來相償耳。遂引頸受刃。於是還復高身。譯經如故。久之乃曰。須度昔日同學。遂行達䣏亭湖廟。廟神嚴烈船人祈廟。降呪呼高曰。昔與子同學今壽盡旦夕。恐此醜形穢於江湖。當死山西澤中。又懼墮地獄。今有絹千匹及雜寶等願為營塔。欲現醜形恐眾人懼。高曰。但現無苦。神遂出頭乃是大蟒。高向之胡語并為讚唄。蟒悲泣而退。高時達豫章即為造寺。創基之始有一年少。高前受呪願訖因忽不見。高曰。彼得離惡形也。後人山西澤中見一死蟒頭尾數里。今潯陽郡有蛇村是也。高又往廣州尋前世害己年少尚在。共說宿緣曰。猶有餘報當往會稽畢之。隨高至彼市中有亂相打誤著高頭而死。尋于眾錄序高之事互有出沒。將以神迹難知見聞異耳。自桓帝建初二年歲次戊子。至靈帝建寧三年歲次庚<span class='corr'>戌</span>。譯出修行道地經<span class='note-inline'>(七卷或六卷)</span>。法句經<span class='note-inline'>(四卷)</span>。大僧威儀經<span class='note-inline'>(四卷)</span>。五十挍計經<span class='note-inline'>(二卷)</span>。雜四十四篇經<span class='note-inline'>(二卷)</span>。七處三觀經<span class='note-inline'>(二卷)</span>十報經<span class='note-inline'>(二卷)</span>大道地經<span class='note-inline'>(二卷)</span>。道意發行經<span class='note-inline'>(二卷)</span>。禪經<span class='note-inline'>(二卷)</span>。安般守意經<span class='note-inline'>(二卷)</span>。無量壽經<span class='note-inline'>(二卷)</span>。陰持入經<span class='note-inline'>(一卷)</span>。百六十品經<span class='note-inline'>(一卷)</span>。大十二門經<span class='note-inline'>(一卷)</span>。小十二門經<span class='note-inline'>(一卷)</span>。人本欲生經<span class='note-inline'>(一卷)</span>。阿毘曇五法經<span class='note-inline'>(一卷)</span>。七法經<span class='note-inline'>(一卷)</span>。普法義經<span class='note-inline'>(一卷)</span>。漏分布經<span class='note-inline'>(一卷)</span>。四諦經<span class='note-inline'>(一卷)</span>。九橫經<span class='note-inline'>(一卷)</span>。八正道經<span class='note-inline'>(一卷)</span>。大安般經<span class='note-inline'>(一卷)</span>。思惟要略經<span class='note-inline'>(一卷)</span>。十二因緣經<span class='note-inline'>(一卷)</span>。五陰喻經<span class='note-inline'>(一卷)</span>。轉法輪經<span class='note-inline'>(一卷)</span>。流攝經<span class='note-inline'>(一卷)</span>。是法非法經<span class='note-inline'>(一卷)</span>。法受塵經<span class='note-inline'>(一卷)</span>。十四意經<span class='note-inline'>(一卷)</span>。本相猗致經<span class='note-inline'>(一卷)</span>。阿毘曇九十八結經<span class='note-inline'>(一卷)</span>。禪行法想經<span class='note-inline'>(一卷)</span>。禪行三十七品經<span class='note-inline'>(一卷)</span>。難提迦羅越經<span class='note-inline'>(一卷)</span>。獨富長者經<span class='note-inline'>(一卷)</span>。長者懊惱三處經<span class='note-inline'>(一卷)</span>。由起長者悔過經<span class='note-inline'>(一卷)</span>。佛為那拘說根熟經<span class='note-inline'>(一卷)</span>。長者兄弟詣佛經<span class='note-inline'>(一卷)</span>。佛神力救長者子經<span class='note-inline'>(一卷)</span>。阿那邠祁化七子經<span class='note-inline'>(一卷)</span>。十支居士八城人經<span class='note-inline'>(一卷)</span>。無畏離車白阿難經<span class='note-inline'>(一卷)</span>。受呪願經<span class='note-inline'>(一卷)</span>。長者子制經<span class='note-inline'>(一卷)</span>。郁伽居士見佛聞法醒悟經<span class='note-inline'>(一卷)</span>。得非常觀經<span class='note-inline'>(一卷)</span>。舍頭諫經<span class='note-inline'>(一卷)</span>。出家因緣經<span class='note-inline'>(一卷)</span>。佛度栴陀羅兒出家經<span class='note-inline'>(一卷)</span>。純陀沙彌經<span class='note-inline'>(一卷)</span>。外道出家經<span class='note-inline'>(一卷)</span>。精進四念處經<span class='note-inline'>(一卷)</span>。父母恩難報經<span class='note-inline'>(一卷)</span>。禪思滿足經<span class='note-inline'>(一卷)</span>。數息事經<span class='note-inline'>(一卷)</span>。禪法經<span class='note-inline'>(一卷)</span>。禪祕要經<span class='note-inline'>(一卷)</span>。世問言美色經<span class='note-inline'>(一卷)</span>。一切行不恒安住經<span class='note-inline'>(一卷)</span>。人受身入陰經<span class='note-inline'>(一卷)</span>。多倒見眾生經<span class='note-inline'>(一卷)</span>。人身四百四病經<span class='note-inline'>(一卷)</span>。人病醫不能治經<span class='note-inline'>(一卷)</span>。分別善惡所起經<span class='note-inline'>(一卷)</span>。斫毒樹復生經<span class='note-inline'>(一卷)</span>。犯戒罪報輕重經<span class='note-inline'>(一卷)</span>。禪定方便次第法經<span class='note-inline'>(一卷)</span>。阿練若習禪法經<span class='note-inline'>(一卷)</span>。四百三昧名經<span class='note-inline'>(一卷)</span>。自誓三昧經<span class='note-inline'>(一卷)</span>。流離王經<span class='note-inline'>(一卷)</span>。溫室洗浴眾僧經<span class='note-inline'>(一卷)</span>。迦葉結經<span class='note-inline'>(一卷)</span>。罵意經<span class='note-inline'>(一卷)</span>。處處經<span class='note-inline'>(一卷)</span>。佛為頻頭婆羅門說像類經<span class='note-inline'>(一卷)</span>。婆羅門問佛布施得福經<span class='note-inline'>(一卷)</span>。佛為調馬聚落主說法經<span class='note-inline'>(一卷)</span>。婆羅門行經<span class='note-inline'>(一卷)</span>。頭遮婆羅門論義出家經<span class='note-inline'>(一卷)</span>。佛為事火婆羅門說法悟道經<span class='note-inline'>(一卷)</span>。婆羅門虛偽經<span class='note-inline'>(一卷)</span>。佛化大興婆羅門出家經<span class='note-inline'>(一卷)</span>。佛為阿支羅迦葉說自他作苦經<span class='note-inline'>(一卷)</span>。婆羅門子命終愛念不離經<span class='note-inline'>(一卷)</span>。四吒婆羅門出家得道經<span class='note-inline'>(一卷)</span>。佛為憍慢婆羅門說偈經<span class='note-inline'>(一卷)</span>。婆羅門服白經<span class='note-inline'>(一卷)</span>。婆羅門問世尊將來世有幾佛經<span class='note-inline'>(一卷)</span>。婆羅門避死經<span class='note-inline'>(一卷)</span>。佛為婆羅門說耕田經<span class='note-inline'>(一卷)</span>。七老婆羅門請為弟子經<span class='note-inline'>(一卷)</span>。婆羅門通達經論經<span class='note-inline'>(一卷)</span>。佛覆裸形子經<span class='note-inline'>(一卷)</span>。婆羅門解知眾術經<span class='note-inline'>(一卷)</span>。佛為婆羅門說四法經<span class='note-inline'>(一卷)</span>。佛為年少婆羅門說知善不善經<span class='note-inline'>(一卷)</span>。如幻三昧經<span class='note-inline'>(一卷)</span>。安般經<span class='note-inline'>(一卷)</span>。內藏經<span class='note-inline'>(一卷)</span>。五門禪要用法經<span class='note-inline'>(一卷)</span>。水喻經<span class='note-inline'>(一卷)</span>。浮木譬喻經<span class='note-inline'>(一卷)</span>。鼈喻經<span class='note-inline'>(一卷)</span>。提婆達生身入地獄經<span class='note-inline'>(一卷)</span>。摩那祇女人誹佛生身入地獄經<span class='note-inline'>(一卷)</span>。鬼問目連經<span class='note-inline'>(一卷)</span>。十八地獄經<span class='note-inline'>(一卷)</span>。地獄罪人眾苦經<span class='note-inline'>(一卷)</span>。地獄報應經<span class='note-inline'>(一卷)</span>。目連見眾生身毛如箭經<span class='note-inline'>(一卷)</span>。摩訶衍精進度中罪報品經<span class='note-inline'>(一卷)</span>。尊者薄拘羅經<span class='note-inline'>(一卷)</span>。阿難問事佛吉凶經<span class='note-inline'>(一卷)</span>。迦栴延無常經<span class='note-inline'>(一卷)</span>。當來變滅經<span class='note-inline'>(一卷)</span>。太子墓魄經<span class='note-inline'>(一卷)</span>。四不可得經<span class='note-inline'>(一卷)</span>。堅心正意經<span class='note-inline'>(一卷)</span>。分明罪福經<span class='note-inline'>(一卷)</span>。多增道章經<span class='note-inline'>(一卷)</span>。奈女祇域經<span class='note-inline'>(一卷)</span>。金色女經<span class='note-inline'>(一卷)</span>。摩鄧女經<span class='note-inline'>(一卷)</span>。前世爭女經<span class='note-inline'>(一卷)</span>。承事勝己經<span class='note-inline'>(一卷)</span>。悔過法經<span class='note-inline'>(一卷)</span>。舍利弗悔過經<span class='note-inline'>(一卷)</span>。太子夢經<span class='note-inline'>(一卷)</span>。小般泥洹經<span class='note-inline'>(一卷)</span>。慈仁不殺經<span class='note-inline'>(一卷)</span>。阿難同學經<span class='note-inline'>(一卷)</span>。商人脫賊難經<span class='note-inline'>(一卷)</span>。過去彈琴人經<span class='note-inline'>(一卷)</span>。尸迦羅越六向拜經<span class='note-inline'>(一卷)</span>。世間強盜布施經<span class='note-inline'>(一卷)</span>。商人子作佛事經<span class='note-inline'>(一卷)</span>。呪賊經<span class='note-inline'>(一卷)</span>。卒逢賊結衣帶呪經<span class='note-inline'>(一卷)</span>。梵天詣婆羅門講堂經<span class='note-inline'>(一卷)</span>。五陰成敗經<span class='note-inline'>(一卷)</span>。八光經<span class='note-inline'>(一卷)</span>。五戰鬪人經<span class='note-inline'>(一卷)</span>。五法經<span class='note-inline'>(一卷)</span>。五行經<span class='note-inline'>(一卷)</span>。三毒經<span class='note-inline'>(一卷)</span>。阿含正行經<span class='note-inline'>(一卷)</span>。良時難遇經<span class='note-inline'>(一卷)</span>。求離牢獄經<span class='note-inline'>(一卷)</span>。蓮華女經<span class='note-inline'>(一卷)</span>。孤母喪一子經<span class='note-inline'>(一卷)</span>。昔有二人相愛敬經<span class='note-inline'>(一卷)</span>。住陰持入經<span class='note-inline'>(一卷)</span>。鏡面王經<span class='note-inline'>(一卷)</span>。子命過經<span class='note-inline'>(一卷)</span>。健陀國王經<span class='note-inline'>(一卷)</span>。歎寶女經<span class='note-inline'>(一卷)</span>。大迦葉遇尼乾子經<span class='note-inline'>(一卷)</span>。正齋經<span class='note-inline'>(一卷)</span>。阿那律思惟目連神力經<span class='note-inline'>(一卷)</span>。寶積三昧文殊師利菩薩問法身經<span class='note-inline'>(一卷)</span>。舍利弗問寶女經<span class='note-inline'>(一卷)</span>。月燈三昧經<span class='note-inline'>(一卷)</span>。阿難惑經<span class='note-inline'>(一卷)</span>。佛印三昧經<span class='note-inline'>(一卷)</span>。迦葉詰阿難經<span class='note-inline'>(一卷)</span>。大乘方等要慧經<span class='note-inline'>(一卷)</span>。空淨天感應三昧經<span class='note-inline'>(一卷)</span>。情離有罪經<span class='note-inline'>(一卷)</span>。藥王藥上菩薩觀經<span class='note-inline'>(一卷)</span>。義決律<span class='note-inline'>(一卷)</span>。凡譯一百七十六部合一百九十七卷。</p>
<p>沙門竺佛朔印度人。識性明敏博綜多能。以靈帝嘉平元年歲次壬子。於洛陽譯。道行經<span class='note-inline'>(一卷)</span>。至光和六年歲次癸亥譯。般舟三昧經<span class='note-inline'>(二卷)</span>。支讖譯。語孟福張蓮筆受。棄文存質。深得經旨。</p>
<p>優婆塞都尉安玄。亦號安侯騎都尉。安息國人。志性貞白深有理致。博誦群經並通幽旨。以靈帝光和四年歲次辛酉。於洛陽譯。法鏡經<span class='note-inline'>(二卷)</span>。斷十二因緣經<span class='note-inline'>(一卷)</span>。嚴佛調筆受。具得音正盡經微旨。郢匠之美見述其人。</p>
<p>沙門支曜西域人。博達群典妙解幽微。京洛之間挹其風彩。以靈帝中平二年歲次乙丑。於洛陽譯。成具光明經<span class='note-inline'>(二卷)</span>。小本起經<span class='note-inline'>(二卷)</span>。賴吒和羅經<span class='note-inline'>(一卷)</span>。馬有八態經<span class='note-inline'>(一卷)</span>。首至問佛十四事經<span class='note-inline'>(一卷)</span>。聞城十二因緣經<span class='note-inline'>(一卷)</span>。墮落優婆塞經<span class='note-inline'>(一卷)</span>。小道地經<span class='note-inline'>(一卷)</span>。馬有三相經<span class='note-inline'>(一卷)</span>。阿那律八念經<span class='note-inline'>(一卷)</span>。摩訶摩耶經<span class='note-inline'>(一卷)</span>。凡一十一部一十三卷言直理詣不加潤飾。</p>
<p>沙門康巨西域人。心存遊化志在弘經以靈帝中平四年歲次丁卯。於洛陽譯。問地獄事經<span class='note-inline'>(一卷)</span>。</p>
<p>清信士嚴佛調臨淮人。綺年穎悟敏而好學。共安玄對譯善閑梵言。以靈帝中平五年歲次戊辰。於洛陽譯。古維摩詰經<span class='note-inline'>(二卷)</span>。濡首菩薩無上清淨分衛經<span class='note-inline'>(二卷)</span>。慧上菩薩問大善權經<span class='note-inline'>(二卷)</span>。思意經<span class='note-inline'>(一卷)</span>。內六波羅蜜經<span class='note-inline'>(一卷)</span>。迦葉詰阿難經<span class='note-inline'>(一卷)</span>。十慧經<span class='note-inline'>(一卷)</span>。凡七部一十。卷理得音正盡經微旨。故安玄稱佛調出經省而不煩存本巧妙。</p>
<p>沙門康孟詳西域人。有慧學之譽。以獻帝興平元年歲次甲戌。至建安四年歲次己卯。於洛陽譯。太子本起瑞應經<span class='note-inline'>(二卷)</span>。興起行經<span class='note-inline'>(二卷)</span>。梵網經<span class='note-inline'>(二卷)</span>。舍利弗目連遊四衢經<span class='note-inline'>(一卷)</span>。報福經<span class='note-inline'>(一卷)</span>。四諦經<span class='note-inline'>(一卷)</span>。凡六部合九卷。奕奕流便足騰玄趣。</p>
<p>沙門竺大力西域人。情好遠遊無憚艱險。弘道終日未以為勞。以獻帝建安二年歲次丁丑。於洛陽譯。修行本起經<span class='note-inline'>(二卷)</span>。康孟詳度語。</p>
<p>沙門曇果西域人。學該內外解通真俗。於迦毘羅衛國得中本起經齎來至洛。以獻帝建安十二年歲次丁亥。翻中本起經<span class='note-inline'>(二卷)</span>。康孟詳譯語。</p>
<p>失譯人名一百二十三部合一百四十八卷。並出古舊二錄及道安失譯并僧祐三藏記費長房三寶錄並紀於漢錄後。雖不知譯人經是正經。讎校梵文允合真理。還依舊錄附之後漢。大方便報恩經<span class='note-inline'>(七卷)</span>。分別功德經<span class='note-inline'>(五卷)</span>。梵本經<span class='note-inline'>(四卷)</span>。泥洹後千歲中變記經<span class='note-inline'>(四卷)</span>。合道神足經<span class='note-inline'>(四卷)</span>。如來性起經<span class='note-inline'>(二卷)</span>。諸經佛名<span class='note-inline'>(二卷)</span>。舊譬喻經<span class='note-inline'>(二卷)</span>。雜譬喻經<span class='note-inline'>(二卷)</span>。觀無量壽佛經<span class='note-inline'>(一卷)</span>。龍種尊國變化經<span class='note-inline'>(一卷)</span>。過去香蓮華佛世界經<span class='note-inline'>(一卷)</span>。見牧牛者示道經<span class='note-inline'>(一卷)</span>。作佛形像經<span class='note-inline'>(一卷)</span>。三千佛名經<span class='note-inline'>(一卷)</span>。千佛因緣經<span class='note-inline'>(一卷)</span>。五十三佛名經<span class='note-inline'>(一卷)</span>。八部佛名經<span class='note-inline'>(一卷)</span>。十方佛名經<span class='note-inline'>(一卷)</span>。賢劫千佛名經<span class='note-inline'>(一卷)</span>。稱揚百七十佛名經<span class='note-inline'>(一卷)</span>。南方佛名經<span class='note-inline'>(一卷)</span>。滅罪得福佛名經<span class='note-inline'>(一卷)</span>。觀世音所說行法經<span class='note-inline'>(一卷)</span>。彌勒為女身經<span class='note-inline'>(一卷)</span>。寂調意所問經<span class='note-inline'>(一卷)</span>。薩陀波崙菩薩求深般若圖像經<span class='note-inline'>(一卷)</span>。菩薩生地經<span class='note-inline'>(一卷)</span>。菩薩所生地經<span class='note-inline'>(一卷)</span>。菩薩受戒法經<span class='note-inline'>(一卷)</span>。受菩薩戒次第十法<span class='note-inline'>(一卷)</span>。菩薩懺悔法<span class='note-inline'>(一卷)</span>。初發意菩薩常晝夜六時行五事法<span class='note-inline'>(一卷)</span>。六菩薩名經<span class='note-inline'>(一卷)</span>。迦葉赴佛泥洹經<span class='note-inline'>(一卷)</span>。義唄比丘經<span class='note-inline'>(一卷)</span>。僧名數事行經<span class='note-inline'>(一卷)</span>。比丘諸禁律<span class='note-inline'>(一卷)</span>。摩訶僧祇律比丘要集<span class='note-inline'>(一卷)</span>。優波離問佛經<span class='note-inline'>(一卷)</span>。沙彌威儀<span class='note-inline'>(一卷)</span>。沙彌十戒經<span class='note-inline'>(一卷)</span>。比丘尼十戒經<span class='note-inline'>(一卷)</span>。受十善戒經<span class='note-inline'>(一卷)</span>。沙彌尼戒<span class='note-inline'>(一卷)</span>。賢者五戒經<span class='note-inline'>(一卷)</span>。優婆塞威儀經<span class='note-inline'>(一卷)</span>。四天王經<span class='note-inline'>(一卷)</span>。魔嬈亂經<span class='note-inline'>(一卷)</span>。頂生王因緣經<span class='note-inline'>(一卷)</span>。行檀波羅蜜經<span class='note-inline'>(一卷)</span>。功德莊嚴王八萬四千歲請佛經<span class='note-inline'>(一卷)</span>。魔調王經<span class='note-inline'>(一卷)</span>。誨子經<span class='note-inline'>(一卷)</span>。教子經<span class='note-inline'>(一卷)</span>。福子經<span class='note-inline'>(一卷)</span>。小兒聞法即解經<span class='note-inline'>(一卷)</span>。菩薩修行經<span class='note-inline'>(一卷)</span>。長者賢首經<span class='note-inline'>(一卷)</span>。長者命終無子付屬經<span class='note-inline'>(一卷)</span>。質多長者請比丘經<span class='note-inline'>(一卷)</span>。善德婆羅門求舍利經<span class='note-inline'>(一卷)</span>。外道誘質多長者經<span class='note-inline'>(一卷)</span>。無害梵志執志經<span class='note-inline'>(一卷)</span>。梵志避死經<span class='note-inline'>(一卷)</span>。梵志喪女經<span class='note-inline'>(一卷)</span>。梵志觀無常得解脫經<span class='note-inline'>(一卷)</span>。貧子得財發狂經<span class='note-inline'>(一卷)</span>。[狂-王+樂]狗齧主經<span class='note-inline'>(一卷)</span>。居士物故為婦鼻蟲經<span class='note-inline'>(一卷)</span>。鐵城泥犁經<span class='note-inline'>(一卷)</span>。泥犁經<span class='note-inline'>(一卷)</span>。勤苦泥犁經<span class='note-inline'>(一卷)</span>。地獄經<span class='note-inline'>(一卷)</span>。鹽王五天使者經<span class='note-inline'>(一卷)</span>。積骨經<span class='note-inline'>(一卷)</span>。苦陰經<span class='note-inline'>(一卷)</span>。持齋經<span class='note-inline'>(一卷)</span>。海八德經<span class='note-inline'>(一卷)</span>。寂志果經<span class='note-inline'>(一卷)</span>。人弘法經<span class='note-inline'>(一卷)</span>。未曾有經<span class='note-inline'>(一卷)</span>。華嚴瓔珞經<span class='note-inline'>(一卷)</span>。觀世樓炭經<span class='note-inline'>(一卷)</span>。般若得經<span class='note-inline'>(一卷)</span>。惟日雜難經<span class='note-inline'>(一卷)</span>。內身觀章經<span class='note-inline'>(一卷)</span>。摩訶剎頭經<span class='note-inline'>(一卷)</span>。清淨法行經<span class='note-inline'>(一卷)</span>。金剛清淨經<span class='note-inline'>(一卷)</span>。淨除業障經<span class='note-inline'>(一卷)</span>。摩訶衍寶嚴經<span class='note-inline'>(一卷)</span>。十住毘婆沙經<span class='note-inline'>(一卷)</span>。佛遺日摩尼寶經<span class='note-inline'>(一卷)</span>。轉女身菩薩經<span class='note-inline'>(一卷)</span>。受持佛名不墮惡經<span class='note-inline'>(一卷)</span>。七寶經<span class='note-inline'>(一卷)</span>。十二因緣章經<span class='note-inline'>(一卷)</span>。沙門為十二頭陀經<span class='note-inline'>(一卷)</span>。三十二相因緣經<span class='note-inline'>(一卷)</span>。三十七品經<span class='note-inline'>(一卷)</span>。般舟三昧念佛章經<span class='note-inline'>(一卷)</span>。庾伽三磨斯經<span class='note-inline'>(一卷)</span>。禪要呵欲經<span class='note-inline'>(一卷)</span>。須河譬經<span class='note-inline'>(一卷)</span>。法句譬喻經<span class='note-inline'>(一卷)</span>。譬喻經<span class='note-inline'>(一卷)</span>。梵音偈本經<span class='note-inline'>(一卷)</span>。阿彌陀佛偈經<span class='note-inline'>(一卷)</span>。後出阿彌陀佛偈<span class='note-inline'>(一卷)</span>。讚七佛偈<span class='note-inline'>(一卷)</span>。怛惒尼百句<span class='note-inline'>(一卷)</span>。五言詠頌本起<span class='note-inline'>(一卷)</span>。道行品諸經梵音解<span class='note-inline'>(一卷)</span>。般若波羅蜜神呪經<span class='note-inline'>(一卷)</span>。七佛所結麻油述呪<span class='note-inline'>(一卷)</span>。幻師波陀神呪<span class='note-inline'>(一卷)</span>五龍呪毒經<span class='note-inline'>(一卷)</span>。取血氣神呪<span class='note-inline'>(一卷)</span>。呪䶚齒呪<span class='note-inline'>(一卷)</span>。呪牙痛呪<span class='note-inline'>(一卷)</span>。呪眼痛呪<span class='note-inline'>(一卷)</span>。呪賊法用<span class='note-inline'>(一卷)</span>。七佛安宅神呪<span class='note-inline'>(一卷)</span>。安宅呪法<span class='note-inline'>(一卷)</span>。</p>
</div>
<div class='div-other'><a id='mulu3' /><p style="margin-left:2em">魏曹氏。前都洛陽。後都許昌</p>
<p>沙門曇柯迦羅者。此云法時印度人也。幼而才敏質像璝瑋。尋讀一覽文義悉通。善四圍陀妙五明論。圖讖運變靡所不該。自謂在世無過於己。嘗入僧坊遇見法勝毘曇。慇懃尋省莫知旨趣。乃深歎曰。佛法鉤深。因即出家誦大小乘經及諸毘尼。以文帝黃初三年。歲次壬寅遊化許洛。覩魏境僧眾全無律範。遂以齊王芳嘉平二年歲次庚午。於洛陽更集梵僧以羯磨受戒。并翻。僧祇戒本<span class='note-inline'>(一卷)</span>。此方戒律之始。</p>
<p>沙門康僧鎧者。印度人也。廣學群經義暢幽旨。以嘉平四年歲次壬申。於洛陽白馬寺譯郁伽長者所問經<span class='note-inline'>(二卷)</span>。無量壽經<span class='note-inline'>(二卷)</span>。</p>
<p>沙門曇帝。安息國人。善學律藏妙達幽微。以高貴鄉公正元元年歲次甲<span class='corr'>戌</span>。於洛陽譯曇無德羯磨<span class='note-inline'>(一卷)</span>。</p>
<p>沙門白延西域人。才明蓋世深解踰倫。以高貴鄉公甘露三年歲次丁丑。於洛陽白馬寺譯首楞嚴經<span class='note-inline'>(二卷)</span>。無量清淨平等覺經<span class='note-inline'>(二卷)</span>。叉須賴經<span class='note-inline'>(一卷)</span>。除災患經<span class='note-inline'>(一卷)</span>。平等覺經<span class='note-inline'>(一卷)</span>。菩薩修行經<span class='note-inline'>(一卷)</span>。凡六部合八卷。</p>
<p>沙門安法賢西域人。藝業克深慧解尤峻。振錫遊邦自遠而至。譯羅摩伽經一部<span class='note-inline'>(三卷)</span>。大般涅槃經一部<span class='note-inline'>(二卷)</span>。</p>
</div>
<div class='div-other'><a id='mulu4' /><p style="margin-left:2em">吳孫氏。前都武昌。後都建業</p>
<p>優婆塞支謙字恭明。月支國人也。漢末遊洛。謙該覽經籍及諸技藝善諸國語。細長黑瘦白眼黃睛。時人語曰。支郎眼中黃形軀雖細是智囊。武烈皇帝以其才慧拜為博士。輔導東宮甚有裨益。以黃武二年歲次癸卯。乃至建興二年歲次癸酉。正舊譯新凡一百二十九部合一百五十二卷。然謙譯經典深得義旨。謂大明度經<span class='note-inline'>(四卷)</span>。禪祕要經<span class='note-inline'>(四卷)</span>。阿差末菩薩經<span class='note-inline'>(四卷)</span>。菩薩本緣集經<span class='note-inline'>(四卷)</span>。維摩詰所說不思議法門經<span class='note-inline'>(三卷)</span>。修行方便經<span class='note-inline'>(二卷)</span>。大般泥洹經<span class='note-inline'>(二卷)</span>。瑞應本起經<span class='note-inline'>(二卷)</span>。法鏡經<span class='note-inline'>(二卷)</span>。小阿差末經<span class='note-inline'>(二卷)</span>。阿彌陀經<span class='note-inline'>(二卷)</span>。義足經<span class='note-inline'>(二卷)</span>。方等首楞嚴經<span class='note-inline'>(二卷)</span>。法句經<span class='note-inline'>(二卷)</span>。慧印經<span class='note-inline'>(一卷)</span>。本業經<span class='note-inline'>(一卷)</span>。須賴經<span class='note-inline'>(一卷)</span>。梵摩渝經<span class='note-inline'>(一卷)</span>。私阿末經<span class='note-inline'>(一卷)</span>。微密持經<span class='note-inline'>(一卷)</span>。月明童子經<span class='note-inline'>(一卷)</span>。阿難四事經<span class='note-inline'>(一卷)</span>。差摩竭經<span class='note-inline'>(一卷)</span>。優多羅母經<span class='note-inline'>(一卷)</span>。七女經<span class='note-inline'>(一卷)</span>。郁伽長者經<span class='note-inline'>(一卷)</span>。八師經<span class='note-inline'>(一卷)</span>。釋摩男本經<span class='note-inline'>(一卷)</span>。孛抄經<span class='note-inline'>(一卷)</span>。老女經<span class='note-inline'>(一卷)</span>。齋經<span class='note-inline'>(一卷)</span>。悔過法經<span class='note-inline'>(一卷)</span>。賢者德經<span class='note-inline'>(一卷)</span>。佛從上所行三十偈經<span class='note-inline'>(一卷)</span>。了本生死經<span class='note-inline'>(一卷)</span>。惟明二十偈經<span class='note-inline'>(一卷)</span>。龍施女經<span class='note-inline'>(一卷)</span>。鹿子經<span class='note-inline'>(一卷)</span>。十二門大方等經<span class='note-inline'>(一卷)</span>。賴吒和羅經<span class='note-inline'>(一卷)</span>。四十二章經<span class='note-inline'>(一卷)</span>。難龍王經<span class='note-inline'>(一卷)</span>。不自守意經<span class='note-inline'>(一卷)</span>。五陰事經<span class='note-inline'>(一卷)</span>。七知經<span class='note-inline'>(一卷)</span>。人民求願經<span class='note-inline'>(一卷)</span>。佛開解阿拔梵志經<span class='note-inline'>(一卷)</span>。寶海梵志成就大悲經<span class='note-inline'>(一卷)</span>。梵志子死稻敗經<span class='note-inline'>(一卷)</span>。梵志問佛師經<span class='note-inline'>(一卷)</span>。降千梵志經<span class='note-inline'>(一卷)</span>。梵志經<span class='note-inline'>(一卷)</span>。度梵志經<span class='note-inline'>(一卷)</span>。外道仙居說度經<span class='note-inline'>(一卷)</span>。梵志結淨經<span class='note-inline'>(一卷)</span>。梵志問佛世間增減經<span class='note-inline'>(一卷)</span>。佛為外道須深說離欲經<span class='note-inline'>(一卷)</span>。梵網六十二見經<span class='note-inline'>(一卷)</span>。阿質國王經<span class='note-inline'>(一卷)</span>。桀貪王經<span class='note-inline'>(一卷)</span>。國王成就五法久存於世經<span class='note-inline'>(一卷)</span>。惟婁王師子潼譬喻經<span class='note-inline'>(一卷)</span>。諸法本經<span class='note-inline'>(一卷)</span>。五母子經<span class='note-inline'>(一卷)</span>。戒消伏災經<span class='note-inline'>(一卷)</span>。枯樹經<span class='note-inline'>(一卷)</span>。是我所經<span class='note-inline'>(一卷)</span>。甘露道經<span class='note-inline'>(一卷)</span>。不淨觀經<span class='note-inline'>(一卷)</span>。水上泡經<span class='note-inline'>(一卷)</span>。恒水戒經<span class='note-inline'>(一卷)</span>。色無常經<span class='note-inline'>(一卷)</span>。護口意經<span class='note-inline'>(一卷)</span>。壽命促經<span class='note-inline'>(一卷)</span>。法施勝經<span class='note-inline'>(一卷)</span>。諸漏盡經<span class='note-inline'>(一卷)</span>。修行慈經<span class='note-inline'>(一卷)</span>。須摩提長者經<span class='note-inline'>(一卷)</span>。魔調王經<span class='note-inline'>(一卷)</span>。四願經<span class='note-inline'>(一卷)</span>。淨行品經<span class='note-inline'>(一卷)</span>。金剛清淨經<span class='note-inline'>(一卷)</span>。惟日雜難經<span class='note-inline'>(一卷)</span>。佛為訶利曠野鬼說法經<span class='note-inline'>(一卷)</span>。阿闍世王女阿術達菩薩經<span class='note-inline'>(一卷)</span>。勸進學道經<span class='note-inline'>(一卷)</span>。貝多樹下思惟十二因緣經<span class='note-inline'>(一卷)</span>。堅意經<span class='note-inline'>(一卷)</span>。三品弟子經<span class='note-inline'>(一卷)</span>。摩訶精進經<span class='note-inline'>(一卷)</span>。菩薩修行經<span class='note-inline'>(一卷)</span>。普廣菩薩經<span class='note-inline'>(一卷)</span>。陀羅尼句呪經<span class='note-inline'>(一卷)</span>。華積陀羅尼呪經<span class='note-inline'>(一卷)</span>。八吉祥經<span class='note-inline'>(一卷)</span>。摩訶般若波羅蜜呪經<span class='note-inline'>(一卷)</span>。七佛神呪經<span class='note-inline'>(一卷)</span>。大慈無減經<span class='note-inline'>(一卷)</span>。寶女明三十二相經<span class='note-inline'>(一卷)</span>。三魚失水經<span class='note-inline'>(一卷)</span>。演道俗業經<span class='note-inline'>(一卷)</span>。不莊校女經<span class='note-inline'>(一卷)</span>。申日經<span class='note-inline'>(一卷)</span>。孫多邪致經<span class='note-inline'>(一卷)</span>。長者音悅經<span class='note-inline'>(一卷)</span>。黑氏梵志經<span class='note-inline'>(一卷)</span>。法律經<span class='note-inline'>(一卷)</span>。出家功德經<span class='note-inline'>(一卷)</span>。弊魔試目連經<span class='note-inline'>(一卷)</span>。七漏經<span class='note-inline'>(一卷)</span>。藍達王經<span class='note-inline'>(一卷)</span>。魔女聞佛說法得男身經<span class='note-inline'>(一卷)</span>。魔化作比丘經<span class='note-inline'>(一卷)</span>。佛以三車喚經<span class='note-inline'>(一卷)</span>。未生怨經<span class='note-inline'>(一卷)</span>。弗加沙王經<span class='note-inline'>(一卷)</span>。須摩提女經<span class='note-inline'>(一卷)</span>。百喻經<span class='note-inline'>(一卷)</span>。雪山獼猴經<span class='note-inline'>(一卷)</span>。度脫狗子經<span class='note-inline'>(一卷)</span>。猘狗經<span class='note-inline'>(一卷)</span>。三種良馬經<span class='note-inline'>(一卷)</span>。鵄烏事經<span class='note-inline'>(一卷)</span>。河中草龜經<span class='note-inline'>(一卷)</span>。瞎鱉經<span class='note-inline'>(一卷)</span>。四種良馬經<span class='note-inline'>(一卷)</span>。鷹鷂獵經<span class='note-inline'>(一卷)</span>。法滅盡經<span class='note-inline'>(一卷)</span>。無母子經<span class='note-inline'>(一卷)</span>。并制梵唄三契聲于今江淮盛行。</p>
<p>沙門維祇難者。此言障礙。印度人也。學通三藏妙善四含。以遊化為業。與竺律炎發自西域因到江左。以黃武三年歲次甲辰。於武昌郡譯。阿差末經<span class='note-inline'>(四卷)</span>。法句集經<span class='note-inline'>(二卷)</span>。</p>
<p>沙門竺律炎印度人。解行清厲內外博通。與維祇難同遊吳境。以武烈皇帝黃龍二年歲次庚戌。於楊都譯。梵志經<span class='note-inline'>(一卷)</span>。佛醫經<span class='note-inline'>(一卷)</span>。三摩竭經<span class='note-inline'>(一卷)</span>。</p>
<p>沙門康僧會。是康居國大承相之長子。世居印度。年未齒學俱喪二親。至性篤孝著聞於國。服畢入道厲行清高。弘雅有量篤志好學。解通三藏慧貫五明。辯於樞機頗屬文翰。以吳初染佛法大化未全。欲使江左興立圖寺。遂以武烈皇帝赤烏四年歲次辛酉。杖錫建康。營立茅茨設像行道。至十年歲次丁卯。吳國以為矯異。有司奏聞。帝召問會。佛何靈驗。會曰。如來雖復遷迹千載遺骨舍利神耀無方。是以育王起八萬四千塔。帝曰。若得舍利當為起塔。如其虛妄國有常刑。會遂殷請三七日乃獲舍利。五色耀天光明出火。作大蓮華照耀宮殿。帝自執瓶寫于銅槃。舍利衝槃。槃即破碎。舉朝群臣莫不驚肅。又置舍利於鐵砧使力者擊之。砧鎚俱陷舍利無損。帝大敬悅。即造舍利塔及建初寺。然會播四依之德弘十地之功。感舍利於帝宮則三吳之塔爰立。挫張昱之洪辯則五湖之寺斯存。折帝皓之捷縱。震梵響之幽唄。以吳太元二年歲次辛未。於楊都譯。六度集經<span class='note-inline'>(九卷)</span>吳品經<span class='note-inline'>(五卷)</span>。菩薩淨行經<span class='note-inline'>(二卷)</span>。雜譬喻集經<span class='note-inline'>(二卷)</span>。阿難念彌經<span class='note-inline'>(一卷)</span>。鏡面王經<span class='note-inline'>(一卷)</span>。察微王經<span class='note-inline'>(一卷)</span>。梵皇王經<span class='note-inline'>(一卷)</span>。權方便經<span class='note-inline'>(一卷)</span>。坐禪經<span class='note-inline'>(一卷)</span>。菩薩二百五十法<span class='note-inline'>(一卷)</span>。法鏡解子注<span class='note-inline'>(二卷)</span>。道樹經注解<span class='note-inline'>(一卷)</span>。安般經注解<span class='note-inline'>(一卷)</span>。總一十四部合二十九卷。</p>
<p>沙門支彊梁接者。此云無畏。西域人。以五鳳二年歲次乙亥。於交州譯。法華三昧經<span class='note-inline'>(六卷)</span>。沙門竺道馨筆受。</p>
<p>失譯人名經一百一十部合二百九十一卷。勘于群錄并僧祐三藏記費長房三寶錄並紀於吳後。雖不委譯人善知譯時代。研味三藏允合真理。還依先錄紀之吳後謂雜譬喻經<span class='note-inline'>(八卷)</span>。雜數經<span class='note-inline'>(二十卷)</span>。阿惟越致轉經<span class='note-inline'>(十八卷)</span>。摩訶乘經<span class='note-inline'>(十四卷)</span>。蜀普耀經<span class='note-inline'>(八卷)</span>。摩訶衍優波提舍經<span class='note-inline'>(五卷)</span>。三昧王經<span class='note-inline'>(五卷)</span>。梵王請問經<span class='note-inline'>(五卷)</span>。不退轉輪經<span class='note-inline'>(四卷)</span>。佛從兜率降中陰經<span class='note-inline'>(四卷)</span>。四天王經<span class='note-inline'>(四卷)</span>。魔王請問經<span class='note-inline'>(四卷)</span>。那先譬喻經<span class='note-inline'>(四卷)</span>。度無極譬經<span class='note-inline'>(三卷)</span>。釋提桓因所問經<span class='note-inline'>(三卷)</span>。大梵天王請轉法輪經<span class='note-inline'>(三卷)</span>。法華光瑞菩薩現壽經<span class='note-inline'>(三卷)</span>。普賢菩薩答難二千經<span class='note-inline'>(二卷)</span>。濡首菩薩經<span class='note-inline'>(二卷)</span>。太子試藝本起經<span class='note-inline'>(二卷)</span>。小本起經<span class='note-inline'>(二卷)</span>。不思議功德經<span class='note-inline'>(二卷)</span>。蜀首楞嚴經<span class='note-inline'>(二卷)</span>。後出首楞嚴經<span class='note-inline'>(二卷)</span>。梵天王請佛千首經<span class='note-inline'>(二卷)</span>。深斷連經<span class='note-inline'>(二卷)</span>。甘露味阿毘曇<span class='note-inline'>(二卷)</span>。七佛父母姓字經<span class='note-inline'>(一卷)</span>。阿惟越致菩薩戒經<span class='note-inline'>(一卷)</span>。菩薩常行經<span class='note-inline'>(一卷)</span>。摩訶目揵連與佛捔能經<span class='note-inline'>(一卷)</span>。阿難得道經<span class='note-inline'>(一卷)</span>。阿難般泥洹經<span class='note-inline'>(一卷)</span>。阿那律念復生經<span class='note-inline'>(一卷)</span>。沙門分衛見怪異經<span class='note-inline'>(一卷)</span>。人詐名為道經<span class='note-inline'>(一卷)</span>。大戒經<span class='note-inline'>(一卷)</span>。衣服制經<span class='note-inline'>(一卷)</span>。沙彌離威儀<span class='note-inline'>(一卷)</span>。弟子本行經<span class='note-inline'>(一卷)</span>。道本五戒經<span class='note-inline'>(一卷)</span>。威儀經<span class='note-inline'>(一卷)</span>。為壽盡天子說法經<span class='note-inline'>(一卷)</span>。魔試佛經<span class='note-inline'>(一卷)</span>。阿須倫問八事經<span class='note-inline'>(一卷)</span>。摩竭王經<span class='note-inline'>(一卷)</span>。薩波達王經<span class='note-inline'>(一卷)</span>。尸呵遍王經<span class='note-inline'>(一卷)</span>。年少王經<span class='note-inline'>(一卷)</span>。太子法慧經<span class='note-inline'>(一卷)</span>。是光太子經<span class='note-inline'>(一卷)</span>。長者難提經<span class='note-inline'>(一卷)</span>。長者子誓經<span class='note-inline'>(一卷)</span>。五百婆羅門問有無經<span class='note-inline'>(一卷)</span>。女利行經<span class='note-inline'>(一卷)</span>。貧女聽經蛇齧命終經<span class='note-inline'>(一卷)</span>。國王癡夫人經<span class='note-inline'>(一卷)</span>。四婦因緣經<span class='note-inline'>(一卷)</span>。淫人曳踵行經<span class='note-inline'>(一卷)</span>。須多羅經<span class='note-inline'>(一卷)</span>。墮加經<span class='note-inline'>(一卷)</span>。盤達龍王牛來自供養經<span class='note-inline'>(一卷)</span>。行收食牛經<span class='note-inline'>(一卷)</span>。隨釋迦牧牛經<span class='note-inline'>(一卷)</span>。法嚴經<span class='note-inline'>(一卷)</span>。譬四經<span class='note-inline'>(一卷)</span>。賣智慧經<span class='note-inline'>(一卷)</span>。初受道經<span class='note-inline'>(一卷)</span>。學經<span class='note-inline'>(一卷)</span>。福經<span class='note-inline'>(一卷)</span>。止寺中經<span class='note-inline'>(一卷)</span>。無端廅持經<span class='note-inline'>(一卷)</span>。安般行道經<span class='note-inline'>(一卷)</span>。解慧微妙經<span class='note-inline'>(一卷)</span>。失道得道經<span class='note-inline'>(一卷)</span>。心情心識經<span class='note-inline'>(一卷)</span>。檢意向正經<span class='note-inline'>(一卷)</span>。道德果證經<span class='note-inline'>(一卷)</span>。父子因緣經<span class='note-inline'>(一卷)</span>。熒火六度經<span class='note-inline'>(一卷)</span>。雜阿含經<span class='note-inline'>(一卷)</span>。小觀世樓炭經<span class='note-inline'>(一卷)</span>。內波羅蜜經<span class='note-inline'>(一卷)</span>。四輩經<span class='note-inline'>(一卷)</span>。大四諦經<span class='note-inline'>(一卷)</span>。五方便經<span class='note-inline'>(一卷)</span>。五惟越羅名解說經<span class='note-inline'>(一卷)</span>。五陰經<span class='note-inline'>(一卷)</span>。中五濁世經<span class='note-inline'>(一卷)</span>。六波羅蜜經<span class='note-inline'>(一卷)</span>。大七車經<span class='note-inline'>(一卷)</span>。八正邪經<span class='note-inline'>(一卷)</span>。八總持經<span class='note-inline'>(一卷)</span>。八輩經<span class='note-inline'>(一卷)</span>。八部僧行經<span class='note-inline'>(一卷)</span>。大十二因緣經<span class='note-inline'>(一卷)</span>。十八難經<span class='note-inline'>(一卷)</span>。五十二章經<span class='note-inline'>(一卷)</span>。百八愛經<span class='note-inline'>(一卷)</span>。逮慧三昧經<span class='note-inline'>(一卷)</span>。小安般舟三昧經<span class='note-inline'>(一卷)</span>。禪行斂意經<span class='note-inline'>(一卷)</span>。禪數經<span class='note-inline'>(一卷)</span>。化譬經<span class='note-inline'>(一卷)</span>。群生偈經<span class='note-inline'>(一卷)</span>。大總持神呪經<span class='note-inline'>(一卷)</span>。薩和菩薩經<span class='note-inline'>(一卷)</span>。慧定普遍神通菩薩經<span class='note-inline'>(一卷)</span>。貧女經<span class='note-inline'>(一卷)</span>。阿秋那經<span class='note-inline'>(一卷)</span>。</p>
</div>
<p class='juan'>古今譯經圖紀卷第一</p>
</div><!-- end of div[@id='body'] -->
</body></html>