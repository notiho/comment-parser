<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大吉祥天女十二名號經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1' />佛說大吉祥天女十二名號經</p><p class="byline">唐三藏沙門大廣智不空譯</p>
<div class='div-jing'><p>如是我聞。一時薄伽梵。住極樂世界。與無量大菩薩眾。前後圍繞而為說法。爾時觀自在菩薩摩訶薩。大吉祥天女菩薩摩訶薩等。皆從座起詣世尊所。頭面禮足各坐一面。爾時世尊為欲利益薄福貧窮諸有情故。告觀自在菩薩言。善男子若有苾芻苾芻尼近事男近事女諸有情類。知此大吉祥天女十二名號。能受持讀誦修習供養為他宣說。能除一切貧窮業障。獲大富貴豐饒財寶。爾時會中天龍八部。異口同音咸作是言。如世尊說真實不虛。我等願聞十二名號。惟願世尊大悲演說。佛言汝當善聽今為汝說所謂　吉慶　吉祥蓮華　嚴飾　具財　白色　大名稱　蓮華眼　大光曜　施食者　施飲者　寶光　大吉祥　是為十二名號。汝當受持。我今復說大吉祥陀羅尼曰。</p>
<p class="dharani">怛儞也<span class='note-inline'>(二合)</span>他<span class='note-inline'>(去聲引一)</span>室哩<span class='note-inline'>(二合)</span>抳室哩<span class='note-inline'>(二合)</span>抳<span class='note-inline'>(二)</span>薩嚩迦<span class='note-inline'>(引)</span>哩野<span class='note-inline'>(二合)</span>娑<span class='note-inline'>(去聲引)</span>馱[寧*頁]<span class='note-inline'>(三)</span>悉[寧*頁]悉[寧*頁]<span class='note-inline'>(四)</span>[寧*頁][寧*頁][寧*頁][寧*頁]<span class='note-inline'>(五)</span>阿<span class='note-inline'>(上聲)</span>洛乞史茗<span class='note-inline'>(三合)</span>曩<span class='note-inline'>(引)</span>捨野娑嚩<span class='note-inline'>(二合引)</span>賀<span class='note-inline'>(引六)</span></p>
<p>爾時世尊說是陀羅尼已。告觀自在菩薩言。此大吉祥陀羅尼及十二名號。能除貧窮一切不祥。所有願求皆得圓滿。若能晝夜三時讀誦此經每時三遍。或常受持不間。作饒益心隨力虔誠供養大吉祥天女菩薩。速獲一切財寶豐饒吉祥安樂。時觀自在菩薩摩訶薩。及諸大眾天龍八部。從佛聞說十二名號及陀羅尼。歎末曾有。皆大歡喜信受奉行。</p>

<p class='juan'>佛說大吉祥天女十二名號經</p></div>
<div class='div-w'><p class="dharani">tadyathāśrīṇi<img src='../images/SD-D957.gif' />sarvakāryasādhanisini<img src='../images/SD-D957.gif' />ninininialakṣmenāśayasvāhā</p>
</div>
</div><!-- end of div[@id='body'] -->
</body></html>