<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>淨土五會念佛略法事儀讚</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu17' />淨土五會念佛略法事儀讚末</p><p class="byline">南岳沙門法照於上都章敬寺淨土院述</p>
<div class='div-other'><a id='mulu18' />◎
<p class='h1'>菩薩子讚文</p><p>可怜生可怜生。菩薩子遊戲在西方<span class='note-inline'>(宛轉花臺裹宛轉花臺裹)</span>出門能忍辱<span class='note-inline'>(花臺裹)</span>入戶莫懷瞋<span class='note-inline'>(花臺裹)</span>但能修淨土<span class='note-inline'>(菩薩子)</span>證得紫金身<span class='note-inline'>(宛轉花臺裹宛轉花臺裹)</span>眾生心眾生心。無明泥底沈。何時得惺悟<span class='note-inline'>(菩薩子)</span>證得百千金<span class='note-inline'>(宛轉花臺裹宛轉花臺裹)</span>眾生心眾生心。波浪壯難襟<span class='note-inline'>(攀緣四天下菩薩子)</span>何處不追尋<span class='note-inline'>(宛轉花臺裹宛轉花臺裹)</span>何指彌陀國轟轟樂。無有一人過地獄底苦。恤恤眾生竄者多。奈何天奈何天。眾生共佛無因緣。千言百語化不得<span class='note-inline'>(菩薩子)</span>定知將罪人黃泉<span class='note-inline'>(宛轉花臺裹宛轉花臺裹)</span>彌陀造大船。攪到苦海邊。船頭黯黯定欲沒<span class='note-inline'>(菩薩子)</span>貴貴度得念佛人<span class='note-inline'>(宛轉花臺裹宛轉花臺裹)</span>池東池西百寶臺。光明樓閣萬重開。暫向樓中觀補處<span class='note-inline'>(菩薩子)</span>還來殿上禮如來<span class='note-inline'>(宛轉花臺裹宛轉花臺裹)</span>紅蓮華青蓮華。千葉蓮華臺上生<span class='note-inline'>(攝受彌陀佛攝受彌陀佛)</span>。</p>
</div>
<div class='div-other'><a id='mulu19' />
<p class='h1'>鹿兒讚文</p>
<div class="lg regular"><div class='lg-row'>昔有一賢士<span class='note-inline'>(沙羅林)</span>　恒日在山林<span class='note-inline'>(沙羅林)</span></div>
<div class='lg-row'>百鳥同一宣<span class='note-inline'>(沙羅林)</span>　相看如兄弟</div>
<div class='lg-row'>有一傍行人　失脚墮流泉</div>
<div class='lg-row'>手把無根樹　口稱觀世音</div>
<div class='lg-row'>鹿兒聞此語　便即跳入水</div>
<div class='lg-row'>語汝上鹿背　將汝出彼岸</div>
<div class='lg-row'>汝得出彼岸　步步向鹿跪</div>
<div class='lg-row'>無物報鹿恩　與鹿作奴僕</div>
<div class='lg-row'>鹿是草間虫　不用作奴僕</div>
<div class='lg-row'>飢時食百草　渴即飲流泉</div>
<div class='lg-row'>欲得報鹿恩　莫道鹿在此</div>
</div><p>有一國王長患妃。夜夜見九色鹿。若不得九色鹿。大命難可續。國王出勅集群臣。</p>

<div class="lg regular"><div class='lg-row'>誰知九色鹿　有人知鹿處</div>
<div class='lg-row'>分國賜千金　鬧兒聞此語</div>
<div class='lg-row'>叉手向王前　臣知九色鹿</div>
<div class='lg-row'>恒在流水邊　啟王多將兵</div>
<div class='lg-row'>此鹿甚輕便</div>
</div><p>國王將兵百萬眾。圍繞四山林。國王彎弓欲射鹿。聽鹿說一言。國王是迦葉。鹿是如來。身無人如鹿處。只是[阿-可+(環-王)]車大患人。昔日救汝命。何期今日害鹿身。傳語黑頭虫世世難與恩。普勸道場諸眾生。努力各發菩提心。</p>
</div>
<div class='div-other'><a id='mulu20' />
<p class='h1'>請觀世音讚文</p><p class="dharani">迦摩那目佉　迦摩那母者　娜迦摩者那　迦摩那荷悉哆迦摩那佉辨<span class='note-inline'>(平聲引)</span></p>
<p class="dharani">禰迦摩那<span class='note-inline'>(上聲)</span>迦摩娜<span class='note-inline'>(上聲)</span>沙摩轉沙喝囉<span class='note-inline'>(二合)</span>摩娜訖差<span class='note-inline'>(二合)</span>南無悉底　觀世音菩薩南無觀世音菩薩</p>
</div>
<div class='div-other'><a id='mulu21' />
<p class='h1'>道場樂讚文</p>
<div class="lg regular"><div class='lg-row'>大眾人人皆合掌<span class='note-inline'>(道場樂)</span>　碎身慚謝釋迦恩<span class='note-inline'>(道場樂)</span></div>
<div class='lg-row'>能得慈悲巧方便<span class='note-inline'>(道場樂)</span>　指受西方快樂門<span class='note-inline'>(道場樂)</span></div>
<div class='lg-row'>道場欲散人將別<span class='note-inline'>(道場樂)</span>　努力相勸斷貪瞋<span class='note-inline'>(道場樂)</span></div>
<div class='lg-row'>貪瞋因緣障淨土<span class='note-inline'>(道場樂)</span>　不得解脫永沈淪<span class='note-inline'>(道場樂)</span></div>
<div class='lg-row'>同行相親相策勵<span class='note-inline'>(道場樂)</span>　畢命為期到佛前<span class='note-inline'>(道場樂)</span></div>
<div class='lg-row'>願此法輪相續轉<span class='note-inline'>(道場樂)</span>　道場眾等益長年<span class='note-inline'>(道場樂)</span></div>
<div class='lg-row'>我等咸同受快樂<span class='note-inline'>(道場樂)</span>　見聞隨喜亦皆然<span class='note-inline'>(道場樂)</span></div>
<div class='lg-row'>眾等迴心生淨土<span class='note-inline'>(道場樂)</span>　手執香華往西方<span class='note-inline'>(道場樂)</span></div>
</div></div>
<div class='div-other'><a id='mulu22' />
<p class='h1'>往生樂願文</p><p class="lg-abnormal"><div class='lg-row'>願往生<span class='note-inline'>(彌陀佛彌陀佛)</span></div>
<div class='lg-row'>得生淨土報師恩<span class='note-inline'>(無量樂)</span>　人能念佛佛還念<span class='note-inline'>(彌陀佛彌陀佛)</span></div>
<div class='lg-row'>專心想佛佛知人<span class='note-inline'>(無量樂)</span>　一切迴心向安樂<span class='note-inline'>(彌陀佛彌陀佛)</span></div>
<div class='lg-row'>即見真金功德身<span class='note-inline'>(無量樂)</span>　淨土莊嚴諸聖眾<span class='note-inline'>(彌陀佛彌陀佛)</span></div>
<div class='lg-row'>籠籠常在行人前<span class='note-inline'>(無量樂)</span>　行者見已心歡喜<span class='note-inline'>(彌陀佛彌陀佛)</span></div>
<div class='lg-row'>終時從佛坐金蓮<span class='note-inline'>(無量樂)</span>　一念乘臺到佛會<span class='note-inline'>(彌陀佛彌陀佛)</span></div>
<div class='lg-row'>即證不退入三賢<span class='note-inline'>(無量樂)</span>　一一池中華盡滿<span class='note-inline'>(彌陀佛彌陀佛)</span></div>
<div class='lg-row'>華華總是往生人<span class='note-inline'>(無量樂)</span>　寧合金華百千劫<span class='note-inline'>(彌陀佛彌陀佛)</span></div>
<div class='lg-row'>不願地獄須臾間<span class='note-inline'>(無量樂)</span>　各留半坐乘華葉<span class='note-inline'>(彌陀佛彌陀佛)</span></div>
<div class='lg-row'>待我閻浮同行人<span class='note-inline'>(無量樂)</span>　寄語娑婆修行者<span class='note-inline'>(彌陀佛彌陀佛)</span></div>
<div class='lg-row'>念念精勤莫睡眠<span class='note-inline'>(無量樂)</span>　乘此因緣生淨土<span class='note-inline'>(彌陀佛彌陀佛)</span></div>
<div class='lg-row'>畢命為期到佛前<span class='note-inline'>(無量樂)</span></div>
</p></div>
<div class='div-other'><a id='mulu23' />
<p class='h1'>小般舟三昧樂讚文</p>
<div class="lg regular"><div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>為度娑婆分化入<span class='note-inline'>(願往生)</span>　八相成佛度眾生<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>曠劫已來常沈沒<span class='note-inline'>(願往生)</span>　到處唯聞生死聲<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>釋迦牟尼真報土<span class='note-inline'>(願往生)</span>　碎身慚謝釋迦恩<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>口中橫骨語不得<span class='note-inline'>(願往生)</span>　總為前生無善因<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>被毛戴角畜生形<span class='note-inline'>(願往生)</span>　種種從他鞭打身<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>萬行俱迴皆得往<span class='note-inline'>(願往生)</span>　一一光明照十方<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>相好彌多八萬四<span class='note-inline'>(願往生)</span>　彌陀佛國亦無會<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>長病遠行不計日<span class='note-inline'>(願往生)</span>　念佛即道無功夫<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>三界無安如火宅<span class='note-inline'>(願往生)</span>　四衢露地絕塵埃<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>厭住死生居骨肉<span class='note-inline'>(願往生)</span>　何能五陰處胞胎<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>正值今生發道意<span class='note-inline'>(願往生)</span>　稀逢淨土法門開<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>願得西方安養國<span class='note-inline'>(願往生)</span>　彌陀聖眾要相携<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>定散二門皆得往<span class='note-inline'>(願往生)</span>　精麁九品盡乘臺<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>到彼三明八解脫<span class='note-inline'>(願往生)</span>　長辭五濁見如來<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停<span class='note-inline'>(無量樂)</span></div>
<div class='lg-row'>彌陀願行廣無邊<span class='note-inline'>(願往生)</span>　悲濟群生普盡憐<span class='note-inline'>(無量樂)</span></div>
<div class='lg-row'>般舟三昧樂<span class='note-inline'>(願往生)</span>　三界六道苦難停</div>
<div class='lg-row'>總欲化令歸本國　眾生罪業共無緣</div>
</div></div>
<div class='div-other'><a id='mulu24' />
<p class='h1'>相觀讚文</p><p class="lg-abnormal"><div class='lg-row'>憂曇花<span class='note-inline'>(希現)</span>　大眾用心聽<span class='note-inline'>(彩憐)</span></div>
<div class='lg-row'>沈淪五欲境　託陰入幽胎　巧風吹氣滿<span class='note-inline'>(希現)</span></div>
<div class='lg-row'>形假出身來<span class='note-inline'>(彩憐)</span>　憂曇華<span class='note-inline'>(希現)</span>　大眾用心聽<span class='note-inline'>(彩憐)</span></div>
<div class='lg-row'>能令眷屬喜　車康弄孾姟　初教掌中立<span class='note-inline'>(希現)</span></div>
<div class='lg-row'>慈母逐身迴<span class='note-inline'>(彩憐)</span>　憂曇華　大眾用心聽<span class='note-inline'>(彩憐)</span></div>
<div class='lg-row'>竹馬緣林巷　聚落摧沙堆　雙眉分柳葉<span class='note-inline'>(希現)</span></div>
<div class='lg-row'>兩頰似桃華<span class='note-inline'>(彩憐)</span>　憂曇華　大眾用心聽<span class='note-inline'>(彩憐)</span></div>
<div class='lg-row'>年至經三五　專事好榮華　携琴徹夜飲<span class='note-inline'>(希現)</span></div>
<div class='lg-row'>翫是望朝霞　憂曇華　大眾用心聽<span class='note-inline'>(彩憐)</span></div>
<div class='lg-row'>盛色心驍踊　傲慢造英雄　逍遙龍馬上<span class='note-inline'>(希現)</span></div>
<div class='lg-row'>徘徊琴酒中<span class='note-inline'>(彩憐)</span>　憂曇華　大眾用心聽<span class='note-inline'>(彩憐)</span></div>
<div class='lg-row'>對坐看明月<span class='note-inline'>(彩憐)</span>　獨坐度清風　手把相如釰<span class='note-inline'>(希現)</span></div>
<div class='lg-row'>不畏死生弓　憂曇華　大眾用心聽</div>
<div class='lg-row'>拔劍平四海　橫戈敵萬夫　一朝床枕上<span class='note-inline'>(希現)</span></div>
<div class='lg-row'>起坐聽人扶<span class='note-inline'>(彩憐)</span>　咄嗟長歎息　誰知老所侵</div>
<div class='lg-row'>八十將衰邁<span class='note-inline'>(希現)</span>　萬事不堪住<span class='note-inline'>(彩憐)</span>　憂曇華</div>
<div class='lg-row'>大眾用心聽<span class='note-inline'>(彩憐)</span>　曾經霜露積　慮被風雨侵</div>
<div class='lg-row'>欲作西方業<span class='note-inline'>(希現)</span>　無過少壯心　憂曇華<span class='note-inline'>(希現)</span></div>
<div class='lg-row'>大眾用心聽<span class='note-inline'>(彩憐)</span>　世間住日少　臥土積年多</div>
<div class='lg-row'>髑髏離骨散<span class='note-inline'>(希現)</span>　肉斷筋還㧪<span class='note-inline'>(彩憐)</span>　憂曇華<span class='note-inline'>(希現)</span></div>
<div class='lg-row'>大眾用心聽<span class='note-inline'>(彩憐)</span>　支節皆顛倒　飜成尖奮渦</div>
<div class='lg-row'>計我凡夫骨<span class='note-inline'>(希現)</span>　堪成毘富羅<span class='note-inline'>(希現)</span>　憂曇華<span class='note-inline'>(希現)</span></div>
<div class='lg-row'>大眾用心聽<span class='note-inline'>(彩憐)</span>　縱令勤遂善　終是識昏沈</div>
<div class='lg-row'>紅顏一罷艶<span class='note-inline'>(希現)</span>　白頭寧久吟<span class='note-inline'>(彩憐)</span></div>
</p></div>
<div class='div-other'><a id='mulu25' />
<p class='h1'>出家樂讚文</p><p>出家樂出家樂。無始起離諸著。今生值善割親緣。頓捨麁情。斷眾惡斷眾惡發身心。依聖學除於結使。下金刀落髮。披衣食寶藥。食寶藥懷法喜加踊躍。誰其長夜睡重昏此日清身。忻大覺忻大覺。出家安出家安。一切事不相忓。年登二十。逢和尚敬受尸羅。遇淨壇遇淨壇。修定慧證非難。悟若瑠璃明內外。妙喻蓮華。恣總看恣總看。稱釋子。法門寬出入。往來無礙道。解脫道遙證涅槃。識涅槃歸去來。寶門開正見彌陀。昇寶坐菩薩散華。稱善哉稱善哉。寶林看水鳥樹林。念五會哀婉慈聲。讚法王讚法王。共命鳥對鴛鴦鸚鵡頻伽。說妙法恒歎眾生。住苦方住苦方。歸去來。離娑婆常住如來。聽妙法指受西方。是釋迦是釋迦。歸去來。見彌陀今在西方。現說法運度眾生。出愛河出愛河。歸去來。上金臺勢至觀音。來引路百法明門。應自開應自開。</p>
</div>
<div class='div-other'><a id='mulu26' />
<p class='h1'>願往生讚文</p><p class="lg-abnormal"><div class='lg-row'>願往生<span class='note-inline'>(彌陀佛彌陀佛)</span></div>
<div class='lg-row'>無常迅速莫安然<span class='note-inline'>(無量樂)</span>　水上色比非久住<span class='note-inline'>(彌陀佛彌陀佛)</span></div>
<div class='lg-row'>緣生暫有忽還無<span class='note-inline'>(無量樂)</span>　假使百年如瞬頃<span class='note-inline'>(彌陀佛彌陀佛)</span></div>
<div class='lg-row'>有生之者必無常<span class='note-inline'>(無量樂)</span>　壯色不停如雷滅<span class='note-inline'>(彌陀佛彌陀佛)</span></div>
<div class='lg-row'>彌加念佛莫遊遊<span class='note-inline'>(無量樂)</span>　今日道場同法樂<span class='note-inline'>(彌陀佛彌陀佛)</span></div>
<div class='lg-row'>從茲後會亦難期<span class='note-inline'>(無量樂)</span>　各各歎顏同發願<span class='note-inline'>(彌陀佛彌陀佛)</span></div>
<div class='lg-row'>生生法會得相逢<span class='note-inline'>(無量樂)</span></div>
</p></div>
<div class='div-other'><a id='mulu27' />
<p class='h1'>般若讚文</p>
<div class="lg regular"><div class='lg-row'>昔有菩薩安心坐<span class='note-inline'>(彌陀佛)</span>　照見五蘊悉皆空<span class='note-inline'>(彌陀佛彌陀佛)</span></div>
<div class='lg-row'>空無相中無價寶<span class='note-inline'>(彌陀佛)</span>　般若性海絕難思<span class='note-inline'>(彌陀佛彌陀佛)</span></div>
<div class='lg-row'>故知妙身無罣礙<span class='note-inline'>(彌陀佛)</span>　是大神呪起人慈<span class='note-inline'>(彌陀佛彌陀佛)</span></div>
<div class='lg-row'>真實不虛深須信<span class='note-inline'>(彌陀佛)</span>　揭帝揭帝斷狐疑<span class='note-inline'>(彌陀佛彌陀佛)</span></div>
</div></div>
<div class='div-other'><a id='mulu28' />
<p class='h1'>小道場樂讚文</p>
<div class="lg regular"><div class='lg-row'>如是我聞一時佛<span class='note-inline'>(道場樂)</span>　住在王舍靈鷲山<span class='note-inline'>(道場樂)</span></div>
<div class='lg-row'>菩薩聲聞并八部<span class='note-inline'>(道場樂)</span>　地動天華非一般<span class='note-inline'>(道場樂)</span></div>
<div class='lg-row'>此是諸佛生己相<span class='note-inline'>(道場樂)</span>　文殊為說宿因緣<span class='note-inline'>(道場樂)</span></div>
<div class='lg-row'>毫光遍照咸生怪<span class='note-inline'>(道場樂)</span>　定說經名妙法蓮<span class='note-inline'>(道場樂)</span></div>
<div class='lg-row'>大眾齊修淨土業<span class='note-inline'>(道場樂)</span>　手執香華往西方<span class='note-inline'>(道場樂)</span></div>
</div></div>
<div class='div-other'><a id='mulu29' />
<p class='h1'>大樂讚文</p>
<div class="lg regular"><div class='lg-row'>弟子發願時<span class='note-inline'>(大樂)</span>　願住五臺山<span class='note-inline'>(大樂)</span></div>
<div class='lg-row'>文殊菩薩聞心地<span class='note-inline'>(菩薩子)</span>　普賢菩薩座華臺<span class='note-inline'>(大樂)</span></div>
<div class='lg-row'>弟子發願時<span class='note-inline'>(大樂)</span>　願作華嚴經<span class='note-inline'>(大樂)</span></div>
<div class='lg-row'>花嚴信處品<span class='note-inline'>(大樂)</span>　心王菩薩在中間<span class='note-inline'>(大樂大樂)</span></div>
<div class='lg-row'>弟子發願時<span class='note-inline'>(大樂)</span>　願作涅槃經<span class='note-inline'>(大樂)</span></div>
<div class='lg-row'>涅槃佛性海<span class='note-inline'>(菩薩子)</span>　早證涅槃山<span class='note-inline'>(大樂大樂)</span></div>
<div class='lg-row'>弟子發願時<span class='note-inline'>(大樂)</span>　願作藥師經<span class='note-inline'>(大樂)</span></div>
<div class='lg-row'>藥師十二願<span class='note-inline'>(菩薩子)</span>　願願度眾生<span class='note-inline'>(大樂大樂)</span></div>
<div class='lg-row'>弟子發願時<span class='note-inline'>(大樂)</span>　願作觀音經<span class='note-inline'>(大樂)</span></div>
<div class='lg-row'>觀音勢至力<span class='note-inline'>(大樂)</span>　苦處在先登<span class='note-inline'>(大樂大樂)</span></div>
<div class='lg-row'>弟子發願時<span class='note-inline'>(大樂)</span>　願作無量經<span class='note-inline'>(大樂)</span></div>
<div class='lg-row'>經中十六觀<span class='note-inline'>(菩薩子)</span>　三昧自然成<span class='note-inline'>(大樂大樂)</span></div>
<div class='lg-row'>弟子發願時<span class='note-inline'>(大樂)</span>　願作佛前燈<span class='note-inline'>(大樂)</span></div>
<div class='lg-row'>照經并照像<span class='note-inline'>(菩薩子)</span>　得照師僧<span class='note-inline'>(大樂大樂)</span></div>
<div class='lg-row'>弟子發願時<span class='note-inline'>(大樂)</span>　願作佛香燈<span class='note-inline'>(菩薩子)</span></div>
<div class='lg-row'>燈香供養佛<span class='note-inline'>(大樂)</span>　度取有緣人<span class='note-inline'>(大樂)</span></div>
<div class='lg-row'>弟子發願時<span class='note-inline'>(大樂)</span>　願作七寶池<span class='note-inline'>(大樂)</span></div>
<div class='lg-row'>池中有賢聖<span class='note-inline'>(菩薩子)</span>　總是往生人<span class='note-inline'>(大樂大樂)</span></div>
</div></div>
<div class='div-other'><a id='mulu30' />
<p class='h1'>嘆阿彌陀佛讚文</p>
<div class="lg regular"><div class='lg-row'>巍巍阿彌陀　顏容紫金形</div>
<div class='lg-row'>身相三十二　爪足下安平</div>
<div class='lg-row'>姿好八十種　光曜常照明</div>
<div class='lg-row'>梵音超三千　妙響哀鸞聲</div>
<div class='lg-row'>巍巍阿彌陀　國土甚清明</div>
<div class='lg-row'>悉純黃金色　無四惡女名</div>
<div class='lg-row'>池水流相注　寶樹五音聲</div>
<div class='lg-row'>歌嘆無常苦　聞者得無生</div>
<div class='lg-row'>巍巍阿彌陀　眾善王中美</div>
<div class='lg-row'>國土妙安樂　無不願往生</div>
<div class='lg-row'>佛與菩薩眾　飜飛俱往迎</div>
<div class='lg-row'>忽然七寶池　蓮華中長成</div>
<div class='lg-row'>巍巍阿彌陀　威德妙無侶</div>
<div class='lg-row'>軀體真金色　光曜十方土</div>
<div class='lg-row'>其聞得覩遇　永拔生死苦</div>
<div class='lg-row'>我今稽首禮　無上眾生文</div>
</div></div>
<div class='div-other'><a id='mulu31' />
<p class='h1'>嘆觀世音菩薩</p>
<div class="lg regular"><div class='lg-row'>眾生被困厄　無量苦逼身</div>
<div class='lg-row'>觀音妙智力　能救世間苦<span class='note-inline'>(乃至)</span></div>
<div class='lg-row'>諍訟經官所　怖畏軍陣中</div>
<div class='lg-row'>念彼觀音力　眾怨悉退散</div>
<div class='lg-row'>妙音觀世音　梵音海潮音</div>
<div class='lg-row'>勝彼世間音　是故須常念</div>
<div class='lg-row'>念念勿生疑　觀世音淨聖</div>
<div class='lg-row'>於苦惱死厄　能為作依怙</div>
<div class='lg-row'>具一切功德　慈眼視眾生</div>
<div class='lg-row'>福聚海無量　是故應頂禮</div>
</div></div>
<div class='div-other'><a id='mulu32' />
<p class='h1'>嘆大勢至菩薩</p><p>大勢至菩薩。神通大自在。與觀音等無差。觀音勢至二大士。常侍彌陀佛左右。觀音頂戴彌陀佛。勢至冠中有寶瓶。瓶內光明甚無量。常放照曜苦眾生。慈悲喜捨常攝物。諸有所作不唐捐。故我遙頂禮。</p>
</div>
<div class='div-other'><a id='mulu33' />
<p class='h1'>嘆大聖文殊師利菩薩</p><p>文殊師利。妙德法王之子。是七佛之祖師。號龍種上尊王佛。雖得佛道轉于法輪入於涅槃。而不捨於菩薩之道。教化眾生。無量功德皆成就。無量佛土皆嚴淨。其見聞者無不蒙益。諸有所作亦不唐捐。現在東北方金色世界清涼山內。住首楞嚴三昧。與一萬菩薩同會。利樂苦眾生。故我遙頂禮。</p>
</div>
<div class='div-other'><a id='mulu34' />
<p class='h1'>觀經十六觀讚<span class='note-inline'>(依觀經各誦少多)</span></p><p class="byline">釋淨遐述</p>
<div class="lg regular"><div class='lg-row'>第一初觀日在西<span class='note-inline'>(阿彌陀佛)</span>　端身正坐去昏迷<span class='note-inline'>(阿彌陀佛南無阿彌陀佛)</span></div>
<div class='lg-row'>見時欲沒如懸鼓<span class='note-inline'>(阿彌陀佛)</span>　令心堅故莫高低<span class='note-inline'>(阿彌陀佛南無阿彌陀佛)</span></div>
<div class='lg-row'>第二觀水本澄清<span class='note-inline'>(阿彌陀佛)</span>　想水為氷理易成<span class='note-inline'>(阿彌陀佛南無阿彌陀佛)</span></div>
<div class='lg-row'>令氷映作瑠璃地<span class='note-inline'>(阿彌陀佛)</span>　分明還見寶幢擎<span class='note-inline'>(阿彌陀佛南無阿彌陀佛)</span></div>
<div class='lg-row'>第三寶地間黃金<span class='note-inline'>(阿彌陀佛)</span>　六時花雨滿瓊林<span class='note-inline'>(阿彌陀佛南無阿彌陀佛)</span></div>
<div class='lg-row'>分暉變作空中樂<span class='note-inline'>(阿彌陀佛)</span>　簫管能清道者心<span class='note-inline'>(阿彌陀佛南無阿彌陀佛)</span></div>
<div class='lg-row'>第四寶樹七寶行<span class='note-inline'>(阿彌陀佛)</span>　布葉垂條異色光<span class='note-inline'>(阿彌陀佛南無阿彌陀佛)</span></div>
<div class='lg-row'>花葉四時皆具足<span class='note-inline'>(阿彌陀佛)</span>　風來林下更飛香<span class='note-inline'>(阿彌陀佛南無阿彌陀佛)</span></div>
<div class='lg-row'>第五當觀七寶池<span class='note-inline'>(阿彌陀佛)</span>　清冷八德不思議<span class='note-inline'>(阿彌陀佛南無阿彌陀佛)</span></div>
<div class='lg-row'>渠流悉是金沙水<span class='note-inline'>(阿彌陀佛)</span>　水上花開無盡時<span class='note-inline'>(阿彌陀佛南無阿彌陀佛)</span></div>
<div class='lg-row'>第六應觀眾寶樓<span class='note-inline'>(阿彌陀佛)</span>　珠軒玉砌碧雲秋<span class='note-inline'>(阿彌陀佛南無阿彌陀佛)</span></div>
<div class='lg-row'>天樂奏時清夜響<span class='note-inline'>(阿彌陀佛)</span>　法音微妙勸勤修<span class='note-inline'>(阿彌陀佛南無阿彌陀佛)</span></div>
<div class='lg-row'>第七專觀華座開<span class='note-inline'>(阿彌陀佛)</span>　檀金為葉玉為臺<span class='note-inline'>(阿彌陀佛南無阿彌陀佛)</span></div>
<div class='lg-row'>寶幢上䨱真珠網<span class='note-inline'>(阿彌陀佛)</span>　莊嚴只擬為如來<span class='note-inline'>(阿彌陀佛南無阿彌陀佛)</span></div>
<div class='lg-row'>第八寶像色圓明<span class='note-inline'>(阿彌陀佛)</span>　萬法皆從心想生<span class='note-inline'>(阿彌陀佛南無阿彌陀佛)</span></div>
<div class='lg-row'>若見其身華上坐<span class='note-inline'>(阿彌陀佛)</span>　甚深三昧自然成<span class='note-inline'>(阿彌陀佛南無阿彌陀佛)</span></div>
<div class='lg-row'>第九彌陀法王身<span class='note-inline'>(阿彌陀佛)</span>　相好光明無等倫<span class='note-inline'>(阿彌陀佛南無阿彌陀佛)</span></div>
<div class='lg-row'>念佛眾生皆攝取<span class='note-inline'>(阿彌陀佛)</span>　心常不捨有緣人<span class='note-inline'>(阿彌陀佛南無阿彌陀佛)</span></div>
<div class='lg-row'>第十觀音補處尊<span class='note-inline'>(阿彌陀佛)</span>　身同佛相妙難論<span class='note-inline'>(阿彌陀佛南無阿彌陀佛)</span></div>
<div class='lg-row'>頂戴如來心敬重<span class='note-inline'>(阿彌陀佛)</span>　慈光恒住大悲門<span class='note-inline'>(阿彌陀佛南無阿彌陀佛)</span></div>
<div class='lg-row'>十一勢至大威雄<span class='note-inline'>(阿彌陀佛)</span>　補翼長時振六道<span class='note-inline'>(阿彌陀佛南無阿彌陀佛)</span></div>
<div class='lg-row'>世界動搖應度者<span class='note-inline'>(阿彌陀佛)</span>　光明常照行中人<span class='note-inline'>(阿彌陀佛南無阿彌陀佛)</span></div>
<div class='lg-row'>十二觀身自往生<span class='note-inline'>(阿彌陀佛)</span>　蓮華開合極分明<span class='note-inline'>(阿彌陀佛南無阿彌陀佛)</span></div>
<div class='lg-row'>端坐湛然心不動<span class='note-inline'>(阿彌陀佛)</span>　臨終當見佛來迎<span class='note-inline'>(阿彌陀佛南無阿彌陀佛)</span></div>
<div class='lg-row'>十三丈六紫金容<span class='note-inline'>(阿彌陀佛)</span>　真化由來不二縱<span class='note-inline'>(阿彌陀佛南無阿彌陀佛)</span></div>
<div class='lg-row'>但使隨心觀了了<span class='note-inline'>(阿彌陀佛)</span>　法身妙相自顆顆<span class='note-inline'>(阿彌陀佛南無阿彌陀佛)</span></div>
<div class='lg-row'>十四生人行業高<span class='note-inline'>(阿彌陀佛)</span>　上品三心種姓豪<span class='note-inline'>(阿彌陀佛南無阿彌陀佛)</span></div>
<div class='lg-row'>百法明門歡喜地<span class='note-inline'>(阿彌陀佛)</span>　金剛定力轉堅牢<span class='note-inline'>(阿彌陀佛南無阿彌陀佛)</span></div>
<div class='lg-row'>十五生居九品中<span class='note-inline'>(阿彌陀佛)</span>　淨戒重修始業融<span class='note-inline'>(阿彌陀佛南無阿彌陀佛)</span></div>
<div class='lg-row'>善友教令迴願往<span class='note-inline'>(阿彌陀佛)</span>　須臾不覺坐蓮宮<span class='note-inline'>(阿彌陀佛南無阿彌陀佛)</span></div>
<div class='lg-row'>十六下生位最卑<span class='note-inline'>(阿彌陀佛)</span>　業障難消慧發遲<span class='note-inline'>(阿彌陀佛南無阿彌陀佛)</span></div>
<div class='lg-row'>十念蓮胎雖住劫<span class='note-inline'>(阿彌陀佛)</span>　華開還得悟無生<span class='note-inline'>(阿彌陀佛南無阿彌陀佛)</span></div>
</div></div>
<div class='div-other'><a id='mulu35' />
<p class='h1'>阿彌陀經讚文</p>
<div class="lg regular"><div class='lg-row'>釋迦調御大慈尊<span class='note-inline'>(阿彌陀佛)</span>　救世先開淨土門<span class='note-inline'>(南無阿彌陀佛南無阿彌陀佛)</span></div>
<div class='lg-row'>欲說莊嚴極樂國<span class='note-inline'>(阿彌陀佛)</span>　其時正在給孤園<span class='note-inline'>(南無阿彌陀佛南無阿彌陀佛)</span></div>
<div class='lg-row'>法輪將興多聽徒<span class='note-inline'>(阿彌陀佛)</span>　無量諸天大眾俱<span class='note-inline'>(南無阿彌陀佛南無阿彌陀佛)</span></div>
<div class='lg-row'>第一聲聞舍利子<span class='note-inline'>(阿彌陀佛)</span>　上乘菩薩是文殊<span class='note-inline'>(南無阿彌陀佛南無阿彌陀佛)</span></div>
<div class='lg-row'>初告真宗當爾時<span class='note-inline'>(阿彌陀佛)</span>　西方過此十俱胝<span class='note-inline'>(南無阿彌陀佛南無阿彌陀佛)</span></div>
<div class='lg-row'>世界莊嚴名極樂<span class='note-inline'>(阿彌陀佛)</span>　彌陀在彼不思議<span class='note-inline'>(南無阿彌陀佛南無阿彌陀佛)</span></div>
<div class='lg-row'>其國眾生苦已除<span class='note-inline'>(阿彌陀佛)</span>　清閑勝妙樂無餘<span class='note-inline'>(南無阿彌陀佛南無阿彌陀佛)</span></div>
<div class='lg-row'>晝夜修行超八難<span class='note-inline'>(阿彌陀佛)</span>　色相端嚴盡一如<span class='note-inline'>(南無阿彌陀佛南無阿彌陀佛)</span></div>
<div class='lg-row'>七重行樹七重欄<span class='note-inline'>(阿彌陀佛)</span>　寶蓋垂空寶網[革*怠]<span class='note-inline'>(南無阿彌陀佛南無阿彌陀佛)</span></div>
<div class='lg-row'>但是有緣皆得見<span class='note-inline'>(阿彌陀佛)</span>　慇懃學者用心觀<span class='note-inline'>(南無阿彌陀佛南無阿彌陀佛)</span></div>
<div class='lg-row'>人至乘華坐寶林<span class='note-inline'>(阿彌陀佛)</span>　天來奏樂曲幽深<span class='note-inline'>(南無阿彌陀佛南無阿彌陀佛)</span></div>
<div class='lg-row'>六度已能調六律<span class='note-inline'>(阿彌陀佛)</span>　八正還將和八音<span class='note-inline'>(南無阿彌陀佛南無阿彌陀佛)</span></div>
<div class='lg-row'>寶池德水底砂新<span class='note-inline'>(阿彌陀佛)</span>　蓮開光色似車輪<span class='note-inline'>(南無阿彌陀佛南無阿彌陀佛)</span></div>
<div class='lg-row'>菩薩端然華上坐<span class='note-inline'>(阿彌陀佛)</span>　看時總是往生人<span class='note-inline'>(南無阿彌陀佛南無阿彌陀佛)</span></div>
<div class='lg-row'>彌陀淨土法王家<span class='note-inline'>(阿彌陀佛)</span>　願力莊嚴發道芽<span class='note-inline'>(南無阿彌陀佛南無阿彌陀佛)</span></div>
<div class='lg-row'>碧玉樓中飛寶座<span class='note-inline'>(阿彌陀佛)</span>　黃金地上雨天華<span class='note-inline'>(南無阿彌陀佛南無阿彌陀佛)</span></div>
<div class='lg-row'>收得天華衣裓盛<span class='note-inline'>(阿彌陀佛)</span>　六道如意覺身輕<span class='note-inline'>(南無阿彌陀佛南無阿彌陀佛)</span></div>
<div class='lg-row'>供養他方諸佛已<span class='note-inline'>(阿彌陀佛)</span>　還來本國飯經行<span class='note-inline'>(南無阿彌陀佛南無阿彌陀佛)</span></div>
<div class='lg-row'>眾鳥和音應六時<span class='note-inline'>(阿彌陀佛)</span>　清音演法妙難思<span class='note-inline'>(南無阿彌陀佛南無阿彌陀佛)</span></div>
<div class='lg-row'>五力五根并七覺<span class='note-inline'>(阿彌陀佛)</span>　甚深八聖入無為<span class='note-inline'>(南無阿彌陀佛南無阿彌陀佛)</span></div>
<div class='lg-row'>眾等同時聽法音<span class='note-inline'>(阿彌陀佛)</span>　聞者皆生念佛心<span class='note-inline'>(南無阿彌陀佛南無阿彌陀佛)</span></div>
<div class='lg-row'>化鳥本非三惡趣<span class='note-inline'>(阿彌陀佛)</span>　彌陀宣暢法流深<span class='note-inline'>(南無阿彌陀佛南無阿彌陀佛)</span></div>
<div class='lg-row'>微風吹動寶林清<span class='note-inline'>(阿彌陀佛)</span>　響颺如天奏樂聲<span class='note-inline'>(南無阿彌陀佛南無阿彌陀佛)</span></div>
<div class='lg-row'>一一更無宣別法<span class='note-inline'>(阿彌陀佛)</span>　處處唯聞念佛名<span class='note-inline'>(南無阿彌陀佛南無阿彌陀佛)</span></div>
<div class='lg-row'>彌陀壽量實無邊<span class='note-inline'>(阿彌陀佛)</span>　國中人民亦同然<span class='note-inline'>(南無阿彌陀佛南無阿彌陀佛)</span></div>
<div class='lg-row'>成道於今經十劫<span class='note-inline'>(阿彌陀佛)</span>　光照恒沙法界國<span class='note-inline'>(南無阿彌陀佛南無阿彌陀佛)</span></div>
<div class='lg-row'>菩薩聲聞眾甚多<span class='note-inline'>(阿彌陀佛)</span>　為求解脫見彌陀<span class='note-inline'>(南無阿彌陀佛南無阿彌陀佛)</span></div>
<div class='lg-row'>算數不能知限量<span class='note-inline'>(阿彌陀佛)</span>　餘方諸佛亦來過<span class='note-inline'>(南無阿彌陀佛南無阿彌陀佛)</span></div>
<div class='lg-row'>傳聞淨剎甚清真<span class='note-inline'>(阿彌陀佛)</span>　盡是阿鞞跋致人<span class='note-inline'>(南無阿彌陀佛南無阿彌陀佛)</span></div>
<div class='lg-row'>一生補處修三昧<span class='note-inline'>(阿彌陀佛)</span>　證得金剛最後身<span class='note-inline'>(南無阿彌陀佛南無阿彌陀佛)</span></div>
<div class='lg-row'>善根福少理難生<span class='note-inline'>(阿彌陀佛)</span>　七日專須念佛名<span class='note-inline'>(南無阿彌陀佛南無阿彌陀佛)</span></div>
<div class='lg-row'>若至臨終心不亂<span class='note-inline'>(阿彌陀佛)</span>　彌陀決定自相迎<span class='note-inline'>(南無阿彌陀佛南無阿彌陀佛)</span></div>
<div class='lg-row'>十號彌陀酬昔因<span class='note-inline'>(阿彌陀佛)</span>　六方諸佛證誠真<span class='note-inline'>(南無阿彌陀佛南無阿彌陀佛)</span></div>
<div class='lg-row'>舌相廣長無妄語<span class='note-inline'>(阿彌陀佛)</span>　如來護念信心人<span class='note-inline'>(南無阿彌陀佛南無阿彌陀佛)</span></div>
<div class='lg-row'>世界無常難久留<span class='note-inline'>(阿彌陀佛)</span>　唯須發願早懃求<span class='note-inline'>(南無阿彌陀佛南無阿彌陀佛)</span></div>
<div class='lg-row'>已生當生皆不退<span class='note-inline'>(阿彌陀佛)</span>　豈限今修與未修<span class='note-inline'>(南無阿彌陀佛南無阿彌陀佛)</span></div>
<div class='lg-row'>諸佛同時讚釋迦<span class='note-inline'>(阿彌陀佛)</span>　能於五濁救娑婆<span class='note-inline'>(南無阿彌陀佛南無阿彌陀佛)</span></div>
<div class='lg-row'>說此世間難信法<span class='note-inline'>(阿彌陀佛)</span>　咸令覺悟令彌陀<span class='note-inline'>(南無阿彌陀佛南無阿彌陀佛)</span></div>
<div class='lg-row'>法藏敷陳義已圓<span class='note-inline'>(阿彌陀佛)</span>　阿難從此渲真詮<span class='note-inline'>(南無阿彌陀佛南無阿彌陀佛)</span></div>
<div class='lg-row'>大眾俱欣皆頂戴<span class='note-inline'>(阿彌陀佛)</span>　如來囑盡廣流傳<span class='note-inline'>(南無阿彌陀佛南無阿彌陀佛)</span></div>
</div></div>
<div class='div-other'><a id='mulu36' />
<p class='h1'>新無量觀經讚</p><p class="byline">法照述</p>
<div class="lg regular"><div class='lg-row'>釋迦住在靈鷲山<span class='note-inline'>(阿彌陀佛)</span>　為化娑婆出世間<span class='note-inline'>(南無阿彌陀佛)</span></div>
<div class='lg-row'>菩薩聲聞無量眾<span class='note-inline'>(阿彌陀佛)</span>　初欲聞經意未閑<span class='note-inline'>(南無阿彌陀佛)</span></div>
<div class='lg-row'>阿闍太子在王城<span class='note-inline'>(阿彌陀佛)</span>　收執徒囚在獄刑<span class='note-inline'>(南無阿彌陀佛)</span></div>
<div class='lg-row'>韋提悲泣歸依佛<span class='note-inline'>(阿彌陀佛)</span>　永願不聞諸苦名<span class='note-inline'>(南無阿彌陀佛)</span></div>
<div class='lg-row'>深心不樂閻浮界<span class='note-inline'>(阿彌陀佛)</span>　實為多諸鬼畜生<span class='note-inline'>(南無阿彌陀佛)</span></div>
<div class='lg-row'>唯願慈尊為指授<span class='note-inline'>(阿彌陀佛)</span>　他方淨土誓經行<span class='note-inline'>(南無阿彌陀佛)</span></div>
<div class='lg-row'>釋迦如來知彼念<span class='note-inline'>(阿彌陀佛)</span>　須臾沒見至王宮<span class='note-inline'>(南無阿彌陀佛)</span></div>
<div class='lg-row'>乃放眉間金色照<span class='note-inline'>(阿彌陀佛)</span>　韋提障盡覩真容<span class='note-inline'>(南無阿彌陀佛)</span></div>
<div class='lg-row'>諸餘淨剎雖無量<span class='note-inline'>(阿彌陀佛)</span>　白佛唯生極樂中<span class='note-inline'>(南無阿彌陀佛)</span></div>
<div class='lg-row'>願見彌陀疾授記<span class='note-inline'>(阿彌陀佛)</span>　剎那便具六神通<span class='note-inline'>(南無阿彌陀佛)</span></div>
<div class='lg-row'>世尊微咲生歡喜<span class='note-inline'>(阿彌陀佛)</span>　口中常放五神光<span class='note-inline'>(南無阿彌陀佛)</span></div>
<div class='lg-row'>其光遂照頻婆頂<span class='note-inline'>(阿彌陀佛)</span>　隨機證果亦何妨<span class='note-inline'>(南無阿彌陀佛)</span></div>
<div class='lg-row'>佛告韋提汝知不<span class='note-inline'>(阿彌陀佛)</span>　彌陀去此亦非遙<span class='note-inline'>(南無阿彌陀佛)</span></div>
<div class='lg-row'>但當勤修三福行<span class='note-inline'>(阿彌陀佛)</span>　臨終迎子上金橋<span class='note-inline'>(南無阿彌陀佛)</span></div>
<div class='lg-row'>亦為未來諸大眾<span class='note-inline'>(阿彌陀佛)</span>　五濁凡夫至惡人<span class='note-inline'>(南無阿彌陀佛)</span></div>
<div class='lg-row'>但使迴心生彼國<span class='note-inline'>(阿彌陀佛)</span>　能令淨業斷貪瞋<span class='note-inline'>(南無阿彌陀佛)</span></div>
<div class='lg-row'>於是韋提更有疑<span class='note-inline'>(阿彌陀佛)</span>　如來今說汝應知<span class='note-inline'>(南無阿彌陀佛)</span></div>
<div class='lg-row'>據眾凡夫實未得<span class='note-inline'>(阿彌陀佛)</span>　為承諸佛大慈悲<span class='note-inline'>(南無阿彌陀佛)</span></div>
<div class='lg-row'>既聞說已生歡喜<span class='note-inline'>(阿彌陀佛)</span>　復為今時五苦人<span class='note-inline'>(南無阿彌陀佛)</span></div>
<div class='lg-row'>云何當見彌陀界<span class='note-inline'>(阿彌陀佛)</span>　相好光明微妙身<span class='note-inline'>(南無阿彌陀佛)</span></div>
<div class='lg-row'>世尊為說初觀日<span class='note-inline'>(阿彌陀佛)</span>　意令住想向西方<span class='note-inline'>(南無阿彌陀佛)</span></div>
<div class='lg-row'>智者必須依此觀<span class='note-inline'>(阿彌陀佛)</span>　曠劫塵沙罪滅亡<span class='note-inline'>(南無阿彌陀佛)</span></div>
<div class='lg-row'>罪滅身心必清淨<span class='note-inline'>(阿彌陀佛)</span>　次應想水易成氷<span class='note-inline'>(南無阿彌陀佛)</span></div>
<div class='lg-row'>須臾便見瑠璃地<span class='note-inline'>(阿彌陀佛)</span>　黃金界道以為繩<span class='note-inline'>(南無阿彌陀佛)</span></div>
<div class='lg-row'>寶池澄澄千仞深<span class='note-inline'>(阿彌陀佛)</span>　月珠間錯是黃金<span class='note-inline'>(南無阿彌陀佛)</span></div>
<div class='lg-row'>華雨紛紛隨處下<span class='note-inline'>(阿彌陀佛)</span>　能令道發真實心<span class='note-inline'>(南無阿彌陀佛)</span></div>
<div class='lg-row'>瓊林寶樹七重行<span class='note-inline'>(阿彌陀佛)</span>　處處垂琳異色光<span class='note-inline'>(南無阿彌陀佛)</span></div>
<div class='lg-row'>光中無數摩尼殿<span class='note-inline'>(阿彌陀佛)</span>　諸天童子散華香<span class='note-inline'>(南無阿彌陀佛)</span></div>
<div class='lg-row'>極樂城中七寶池<span class='note-inline'>(阿彌陀佛)</span>　蓮開光色不思議<span class='note-inline'>(南無阿彌陀佛)</span></div>
<div class='lg-row'>華間總是摩尼水<span class='note-inline'>(阿彌陀佛)</span>　唯歎娑婆去來者<span class='note-inline'>(南無阿彌陀佛)</span></div>
<div class='lg-row'>瓊樓寶閣紫金光<span class='note-inline'>(阿彌陀佛)</span>　赫奕連輝照十方<span class='note-inline'>(南無阿彌陀佛)</span></div>
<div class='lg-row'>白玉池邊聞妙法<span class='note-inline'>(阿彌陀佛)</span>　蓮光葉裏更飛香<span class='note-inline'>(南無阿彌陀佛)</span></div>
<div class='lg-row'>彌陀無數寶城樓<span class='note-inline'>(阿彌陀佛)</span>　恒沙菩薩四邊遊<span class='note-inline'>(南無阿彌陀佛)</span></div>
<div class='lg-row'>各各持華供養佛<span class='note-inline'>(阿彌陀佛)</span>　塵勞永斷更何憂<span class='note-inline'>(南無阿彌陀佛)</span></div>
<div class='lg-row'>碧玉樓中華坐開<span class='note-inline'>(阿彌陀佛)</span>　黃金作葉寶為臺<span class='note-inline'>(南無阿彌陀佛)</span></div>
<div class='lg-row'>摩尼幢上真珠網<span class='note-inline'>(阿彌陀佛)</span>　莊嚴至意為如來<span class='note-inline'>(南無阿彌陀佛)</span></div>
<div class='lg-row'>寶像瑠璃內外明<span class='note-inline'>(阿彌陀佛)</span>　六通如意覺身輕<span class='note-inline'>(南無阿彌陀佛)</span></div>
<div class='lg-row'>心須子細懃觀想<span class='note-inline'>(阿彌陀佛)</span>　想成便即悟無生<span class='note-inline'>(南無阿彌陀佛)</span></div>
<div class='lg-row'>彌陀光色廣無邊<span class='note-inline'>(阿彌陀佛)</span>　普照群生度有緣<span class='note-inline'>(南無阿彌陀佛)</span></div>
<div class='lg-row'>但有傾心能念佛<span class='note-inline'>(阿彌陀佛)</span>　當來決定離人天<span class='note-inline'>(南無阿彌陀佛)</span></div>
<div class='lg-row'>觀音補處不思議<span class='note-inline'>(阿彌陀佛)</span>　無邊世界現希有<span class='note-inline'>(南無阿彌陀佛)</span></div>
<div class='lg-row'>但令念者皆生樂<span class='note-inline'>(阿彌陀佛)</span>　頂戴彌陀尊重時<span class='note-inline'>(南無阿彌陀佛)</span></div>
<div class='lg-row'>勢至菩薩甚難量<span class='note-inline'>(阿彌陀佛)</span>　雄雄猛利廣無方<span class='note-inline'>(南無阿彌陀佛)</span></div>
<div class='lg-row'>頂上寶瓶光顯照<span class='note-inline'>(阿彌陀佛)</span>　幽途永得離無常<span class='note-inline'>(南無阿彌陀佛)</span></div>
<div class='lg-row'>觀身自見往生時<span class='note-inline'>(阿彌陀佛)</span>　蓮華寶座不經遲<span class='note-inline'>(南無阿彌陀佛)</span></div>
<div class='lg-row'>水鳥樹林皆說法<span class='note-inline'>(阿彌陀佛)</span>　彌陀迎攝更無疑<span class='note-inline'>(南無阿彌陀佛)</span></div>
<div class='lg-row'>如來神變不思議<span class='note-inline'>(阿彌陀佛)</span>　大小隨緣感赴機<span class='note-inline'>(南無阿彌陀佛)</span></div>
<div class='lg-row'>眾等傾心勤念佛<span class='note-inline'>(阿彌陀佛)</span>　寶池華內證無為<span class='note-inline'>(南無阿彌陀佛)</span></div>
<div class='lg-row'>行業精誠須轉高<span class='note-inline'>(阿彌陀佛)</span>　上品之人種姓高<span class='note-inline'>(南無阿彌陀佛)</span></div>
<div class='lg-row'>百法門中歡喜地<span class='note-inline'>(阿彌陀佛)</span>　金剛妙定自堅牢<span class='note-inline'>(南無阿彌陀佛)</span></div>
<div class='lg-row'>念佛之人須至誠<span class='note-inline'>(阿彌陀佛)</span>　彌陀決定自親迎<span class='note-inline'>(南無阿彌陀佛)</span></div>
<div class='lg-row'>到彼華開蒙授記<span class='note-inline'>(阿彌陀佛)</span>　登時聞法悟無生<span class='note-inline'>(南無阿彌陀佛)</span></div>
<div class='lg-row'>十惡五逆至愚人<span class='note-inline'>(阿彌陀佛)</span>　永劫沈輪在久塵<span class='note-inline'>(南無阿彌陀佛)</span></div>
<div class='lg-row'>一念稱得彌陀號<span class='note-inline'>(阿彌陀佛)</span>　至彼還同法性身<span class='note-inline'>(南無阿彌陀佛)</span></div>
<div class='lg-row'>世尊說已向耆山<span class='note-inline'>(阿彌陀佛)</span>　阿難聞教廣宣傳<span class='note-inline'>(南無阿彌陀佛)</span></div>
<div class='lg-row'>大眾傾心皆頂戴<span class='note-inline'>(阿彌陀佛)</span>　還將此法利天人<span class='note-inline'>(南無阿彌陀佛)</span></div>
</div></div>
<div class='div-other'><a id='mulu37' />
<p class='h1'>新阿彌陀經讚<span class='note-inline'>(十六偈)</span></p>
<div class="lg regular"><div class='lg-row'>釋迦悲智廣無邊<span class='note-inline'>(阿彌陀佛)</span>　先開淨教利人天<span class='note-inline'>(南無阿彌陀佛南無阿彌陀佛)</span></div>
<div class='lg-row'>菩薩聲聞無量眾<span class='note-inline'>(阿彌陀佛)</span>　其時聽在給孤園<span class='note-inline'>(南無阿彌陀佛南無阿彌陀佛)</span></div>
<div class='lg-row'>初告聲聞舍利弗<span class='note-inline'>(阿彌陀佛)</span>　吾今欲說汝應聽<span class='note-inline'>(南無阿彌陀佛南無阿彌陀佛)</span></div>
<div class='lg-row'>去此西方十萬億<span class='note-inline'>(阿彌陀佛)</span>　彌陀寶國紫金形<span class='note-inline'>(南無阿彌陀佛南無阿彌陀佛)</span></div>
<div class='lg-row'>其國眾生極妙樂<span class='note-inline'>(阿彌陀佛)</span>　永劫不聞諸苦名<span class='note-inline'>(南無阿彌陀佛南無阿彌陀佛)</span></div>
<div class='lg-row'>勸汝當勤稱彼佛<span class='note-inline'>(阿彌陀佛)</span>　須臾即至寶蓮城<span class='note-inline'>(南無阿彌陀佛南無阿彌陀佛)</span></div>
<div class='lg-row'>瓊林寶樹七重欄<span class='note-inline'>(阿彌陀佛)</span>　眾等當須審諦觀<span class='note-inline'>(南無阿彌陀佛南無阿彌陀佛)</span></div>
<div class='lg-row'>珠網層層千萬億<span class='note-inline'>(阿彌陀佛)</span>　能令見者得心安<span class='note-inline'>(南無阿彌陀佛南無阿彌陀佛)</span></div>
<div class='lg-row'>彌陀淨剎不思議<span class='note-inline'>(阿彌陀佛)</span>　處處渠流七寶池<span class='note-inline'>(南無阿彌陀佛南無阿彌陀佛)</span></div>
<div class='lg-row'>池中總是摩尼水<span class='note-inline'>(阿彌陀佛)</span>　晝夜華開無盡時<span class='note-inline'>(南無阿彌陀佛南無阿彌陀佛)</span></div>
<div class='lg-row'>四岸瑠璃碧玉成<span class='note-inline'>(阿彌陀佛)</span>　香風拂體覺身輕<span class='note-inline'>(南無阿彌陀佛南無阿彌陀佛)</span></div>
<div class='lg-row'>寶閣樓臺千萬億<span class='note-inline'>(阿彌陀佛)</span>　無邊菩薩盡經行<span class='note-inline'>(南無阿彌陀佛南無阿彌陀佛)</span></div>
<div class='lg-row'>心心稽首法王家<span class='note-inline'>(阿彌陀佛)</span>　專想彌陀散道引<span class='note-inline'>(南無阿彌陀佛南無阿彌陀佛)</span></div>
<div class='lg-row'>碧玉樓中聞妙法<span class='note-inline'>(阿彌陀佛)</span>　黃金地上散天華<span class='note-inline'>(南無阿彌陀佛南無阿彌陀佛)</span></div>
<div class='lg-row'>衣裓持華十萬億<span class='note-inline'>(阿彌陀佛)</span>　聖眾塵沙受供同<span class='note-inline'>(南無阿彌陀佛南無阿彌陀佛)</span></div>
<div class='lg-row'>一念還歸極樂國<span class='note-inline'>(阿彌陀佛)</span>　永絕胞胎證六通<span class='note-inline'>(南無阿彌陀佛南無阿彌陀佛)</span></div>
<div class='lg-row'>淨國彌陀寶鳥音<span class='note-inline'>(阿彌陀佛)</span>　聞者皆生念佛心<span class='note-inline'>(南無阿彌陀佛南無阿彌陀佛)</span></div>
<div class='lg-row'>此鳥實非三惡趣<span class='note-inline'>(阿彌陀佛)</span>　為令宣演法幽深<span class='note-inline'>(南無阿彌陀佛南無阿彌陀佛)</span></div>
<div class='lg-row'>香風動時寶林鳴<span class='note-inline'>(阿彌陀佛)</span>　處處唯聞念佛聲<span class='note-inline'>(南無阿彌陀佛南無阿彌陀佛)</span></div>
<div class='lg-row'>聲中皆說無邊法<span class='note-inline'>(阿彌陀佛)</span>　能令聽者證無生<span class='note-inline'>(南無阿彌陀佛南無阿彌陀佛)</span></div>
<div class='lg-row'>彌陀壽量豈能知<span class='note-inline'>(阿彌陀佛)</span>　國中人眾亦如斯<span class='note-inline'>(南無阿彌陀佛南無阿彌陀佛)</span></div>
<div class='lg-row'>到彼皆同跋致位<span class='note-inline'>(阿彌陀佛)</span>　永超生死證無為<span class='note-inline'>(南無阿彌陀佛南無阿彌陀佛)</span></div>
<div class='lg-row'>善根福少理難容<span class='note-inline'>(阿彌陀佛)</span>　七日須成淨土功<span class='note-inline'>(南無阿彌陀佛南無阿彌陀佛)</span></div>
<div class='lg-row'>十念傾心於彼國<span class='note-inline'>(阿彌陀佛)</span>　剎那便即坐蓮宮<span class='note-inline'>(南無阿彌陀佛南無阿彌陀佛)</span></div>
<div class='lg-row'>彌陀願力不思議<span class='note-inline'>(阿彌陀佛)</span>　莊嚴淨國甚奇希<span class='note-inline'>(南無阿彌陀佛南無阿彌陀佛)</span></div>
<div class='lg-row'>六方諸佛同時讚<span class='note-inline'>(阿彌陀佛)</span>　意令諸子斷狐疑<span class='note-inline'>(南無阿彌陀佛南無阿彌陀佛)</span></div>
<div class='lg-row'>人命無常如剎那<span class='note-inline'>(阿彌陀佛)</span>　永劫沈淪惡趣多<span class='note-inline'>(南無阿彌陀佛南無阿彌陀佛)</span></div>
<div class='lg-row'>急急須專念彼佛<span class='note-inline'>(阿彌陀佛)</span>　共汝相將出愛河<span class='note-inline'>(南無阿彌陀佛南無阿彌陀佛)</span></div>
<div class='lg-row'>諸佛同聲讚釋迦<span class='note-inline'>(阿彌陀佛)</span>　能於苦海度人多<span class='note-inline'>(南無阿彌陀佛南無阿彌陀佛)</span></div>
<div class='lg-row'>一一總令專念佛<span class='note-inline'>(阿彌陀佛)</span>　生生當得見彌陀<span class='note-inline'>(南無阿彌陀佛南無阿彌陀佛)</span></div>
<div class='lg-row'>如來說已阿難宣<span class='note-inline'>(阿彌陀佛)</span>　普化群生被有緣<span class='note-inline'>(南無阿彌陀佛南無阿彌陀佛)</span></div>
<div class='lg-row'>眾生傾心須頂戴<span class='note-inline'>(阿彌陀佛)</span>　弘斯淨教廣流傳<span class='note-inline'>(南無阿彌陀佛南無阿彌陀佛)</span></div>
</div></div>
<div class='div-other'><a id='mulu38' />
<p class='h1'>歎散華供養讚</p>
<div class="lg regular"><div class='lg-row'>昔有仙人名善慧　一時買得五莖蓮</div>
<div class='lg-row'>持將供養定光佛　因華果號釋迦尊</div>
<div class='lg-row'>諸經皆說妙伽他　散華供養福田多</div>
<div class='lg-row'>但以一華散一佛　因華盡得見彌陀</div>
<div class='lg-row'>今時智者見經文　但說華為成佛因</div>
<div class='lg-row'>便即散華供養佛　仍將華度有緣人</div>
<div class='lg-row'>紛紛正見散華時　片片青蓮空裏飛</div>
<div class='lg-row'>一一爭前將手捧　人人收得裓盛歸</div>
<div class='lg-row'>空中片片雨天華　散著人人發道芽</div>
<div class='lg-row'>但使勤勤華供養　福田一一遍恒沙</div>
<div class='lg-row'>飛華颯颯遍虛空　翠葉翩翩滿界中</div>
<div class='lg-row'>漸瀝如鳥和雲下　繽紛送子入蓮宮</div>
<div class='lg-row'>蓮華欝欝甚寬平　華上群群菩薩行</div>
<div class='lg-row'>時時散華供養佛　往往宣揚五會聲</div>
<div class='lg-row'>般般聖眾裓盛華　人人歷供遍恒妙</div>
<div class='lg-row'>一一食時還本國　行行不離世界家</div>
<div class='lg-row'>時時天雨萬般華　處處皆能發道芽</div>
<div class='lg-row'>一一持將奉諸佛　朝朝恒在法王家</div>
<div class='lg-row'>百寶鮮華墜墜飛　空中讚嘆不思議</div>
<div class='lg-row'>若有眾生能獻者　當來決定證無為</div>
<div class='lg-row'>金剛臺上說真宗　西方菩薩盡皆同</div>
<div class='lg-row'>散華供養無休息　皆生華上具神通</div>
<div class='lg-row'>氛氛香氣轉綿綿　華去華來華更鮮</div>
<div class='lg-row'>清旦常持獻他國　食時還到世尊前</div>
</div></div>
<div class='div-other'><a id='mulu39' />
<p class='h1'>歎西方淨土五會妙音讚</p>
<div class="lg regular"><div class='lg-row'>第一會時除亂意　第二高聲遍有緣</div>
<div class='lg-row'>第三響颺能裏雅　第四和鳥真可憐</div>
<div class='lg-row'>第五震動天魔散　能令念者入深禪</div>
<div class='lg-row'>五會聲中十種利　為令學者用心堅</div>
<div class='lg-row'>妙音五會摩尼寶　能雨無邊聖法財</div>
<div class='lg-row'>智者必須依此學　臨終一念坐華臺</div>
<div class='lg-row'>寄語現前諸大眾　五會念佛利無窮</div>
<div class='lg-row'>今日道場同行者　相將定取坐華宮</div>
<div class='lg-row'>五會聖教是真宗　定捨娑婆出苦籠</div>
<div class='lg-row'>眾等發心迴願往　西方世界獲神通</div>
<div class='lg-row'>寶林森森是翠林　微風五會演清音</div>
<div class='lg-row'>華雨六時隨處下　見聞之者發真心</div>
<div class='lg-row'>眾等今時生信心　聽法彌陀五會者</div>
<div class='lg-row'>專求不忘稱名字　迎將極樂坐華林</div>
<div class='lg-row'>五會合響讚池城　樓臺欝欝映雲青</div>
<div class='lg-row'>瑠璃七寶金繩果　家家唯聞念佛聲</div>
<div class='lg-row'>彌陀五會是舟船　永劫常於苦海傳</div>
<div class='lg-row'>但使聞聲皆解脫　定超生死離人天</div>
</div></div>
<div class='div-other'><a id='mulu40' />
<p class='h1'>極樂五會讚</p>
<div class="lg regular"><div class='lg-row'>觀經妙讚定中成　寶偈分明化有情</div>
<div class='lg-row'>五會閻浮流布廣　相期極樂悟無生</div>
<div class='lg-row'>彌陀寶讚實堪傳　恒為眾生作法船</div>
<div class='lg-row'>五會佛聲聞解脫　一時盡得坐金蓮</div>
<div class='lg-row'>西方五會遍娑婆　意在眾生念佛多</div>
<div class='lg-row'>寶國華開千萬億　聞名去者機恒沙</div>
<div class='lg-row'>千般伎樂遠金臺　百寶蓮華出水開</div>
<div class='lg-row'>五會聲聲須急念　臨終一一盡來迎</div>
<div class='lg-row'>無邊化佛紫金身　守護流傳五會人</div>
<div class='lg-row'>念念彌陀心不退　翩翩寶蓮坐自相</div>
</div></div>
<div class='div-other'><a id='mulu41' />
<p class='h1'>歎五會妙音讚</p>
<div class="lg regular"><div class='lg-row'>彌陀五會響雄雄　智者傳來五濁中</div>
<div class='lg-row'>五苦聞聲皆得樂　乘斯五會入蓮宮</div>
<div class='lg-row'>智者慈悲傳五會　意在將傳滅五燒</div>
<div class='lg-row'>五燒既因五會滅　皆承五會出塵勞</div>
<div class='lg-row'>雄雄五會響清音　隱隱雷聲寫妙音</div>
<div class='lg-row'>聖眾相將同讚歎　但是人聞皆發心</div>
<div class='lg-row'>西方微妙五音聲　將來五濁救眾生</div>
<div class='lg-row'>五趣聞名皆解脫　五會引到寶蓮城</div>
<div class='lg-row'>零零五會出衡山　隱隱如今遍五天</div>
<div class='lg-row'>五眾咸言皆利樂　末法仍留五百年</div>
<div class='lg-row'>彌陀五會貫人心　哀婉慈聲屈曲深</div>
<div class='lg-row'>無量壽經如此說　寶水長留演妙音</div>
<div class='lg-row'>五會響颺出雲霞　清音寥亮遍恒沙</div>
<div class='lg-row'>朝朝暮暮常能念　世世生生在佛家</div>
<div class='lg-row'>香風颯起觸人身　唯將五會斷貪瞋</div>
<div class='lg-row'>五音兼能淨五蘊　聞名五劫離囂塵</div>
<div class='lg-row'>西方鼓樂及絃歌　琴瑟簫笛雜相和</div>
<div class='lg-row'>一一唯宣五會法　聲聲皆說六波羅</div>
</div></div>
<div class='div-other'><a id='mulu42' />
<p class='h1'>極樂莊嚴讚</p>
<div class="lg regular"><div class='lg-row'>彌陀願行廣無邊　悲濟群生普盡憐</div>
<div class='lg-row'>總欲化令歸本國　眾生罪業共無緣</div>
<div class='lg-row'>觀音菩薩大慈悲　能於苦海現希有</div>
<div class='lg-row'>紫金身相三十二　頂戴彌陀尊重時</div>
<div class='lg-row'>勢至菩薩甚難思　紫金身相等無虧</div>
<div class='lg-row'>頂上寶瓶光顯照　普收念佛往生機</div>
<div class='lg-row'>自慶往昔宿緣深　得遇彌陀淨教音</div>
<div class='lg-row'>執持名號無休息　報盡臨終紫金身</div>
<div class='lg-row'>我常自嘆苦精勤　希聞無上法清真</div>
<div class='lg-row'>須共無明賊鬪戰　誓當破滅取金真</div>
<div class='lg-row'>一念凝神往寶城　六通起意覺身輕</div>
<div class='lg-row'>足踏千葉蓮華上　明月摩尼樹下行</div>
<div class='lg-row'>彌陀淨剎甚精微　彼處娑婆人豈知</div>
<div class='lg-row'>曠劫沈淪於苦海　何年得遇往生時</div>
<div class='lg-row'>極樂寶國無衰變　碧玉樓臺天自然</div>
<div class='lg-row'>摩尼明月瑠璃水　光明池臺真可憐</div>
<div class='lg-row'>極樂寶界甚希有　實為多生來不知</div>
<div class='lg-row'>今日喜遇彌陀尊　頓捨娑婆五濁時</div>
<div class='lg-row'>彌陀寶界不思議　唯歎娑婆去者希</div>
<div class='lg-row'>阿鼻地獄人多往　一墮何年更出時</div>
<div class='lg-row'>歸去來歸去來　閻浮五濁是塵埃</div>
<div class='lg-row'>不如西方快樂處　到彼華臺隨意開</div>
</div><p>一切恭敬。</p>
<p>至心歸命禮西方阿彌陀佛。</p>

<div class="lg regular"><div class='lg-row'>法藏因彌遠　極樂果還深　異珍參作地</div>
<div class='lg-row'>眾寶間為林　華開希有色　波揚實相音</div>
<div class='lg-row'>何當蒙授手　一遂往生心　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>濁世難還入　淨土願逾深　金繩直界道</div>
<div class='lg-row'>珠網縵垂林　見色皆真色　聞音悉法音</div>
<div class='lg-row'>莫為西方遠　唯須十念心　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>夜間嚴淨國　垂起至誠因　觀日心初定</div>
<div class='lg-row'>想水念逾真　林宣上品法　蓮合下生人</div>
<div class='lg-row'>既言同志友　從餘洗客塵　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>放言周遠剎　分化滿遙空　華臺三品異</div>
<div class='lg-row'>人天一類同　尋樹流香水　吹樂起清風</div>
<div class='lg-row'>在茲心若淨　誰見有西東　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>迴向漸為功　西方路稍通　寶幢承厚地</div>
<div class='lg-row'>天香入遠風　開華住浮水　覆網細分空</div>
<div class='lg-row'>願生何意切　正為樂無窮　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>十劫道先成　嚴界引群萌　金沙徹水照</div>
<div class='lg-row'>玉葉滿枝明　鳥本珠中出　人唯華上生</div>
<div class='lg-row'>敢請西方聖　早晚定相迎　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>欲選當生處　西方最可歸　間樹開重閣</div>
<div class='lg-row'>滿道布鮮衣　香飯隨心至　寶殿逐身飛</div>
<div class='lg-row'>有緣皆得往　只自去人稀　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>淨國無衰變　一立古今然　光臺千寶合</div>
<div class='lg-row'>音樂八風宣　池多說法鳥　空滿散華天</div>
<div class='lg-row'>得生不畏退　隨意既開蓮　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>已成窮理聖　真有遍空威　在西時現小</div>
<div class='lg-row'>小則暫隨機　葉珠相映飾　沙水共澄輝</div>
<div class='lg-row'>欲得無生果　彼土必須依　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>臺裏天人現　光中侍者看　懸空四寶閣</div>
<div class='lg-row'>臨迴七重欄　疑多邊地久　德少上生難</div>
<div class='lg-row'>且莫論餘願　西望心已安　<span class='note-inline'>(願共諸眾生往生安樂國)</span></div>
</div><p>至心歸命禮西方阿彌陀佛。</p>

<div class="lg regular"><div class='lg-row'>淨國本無憂　無數化城樓　四面懸鈴匝</div>
<div class='lg-row'>六度散華周　樹合香氣動　水帶法聲流</div>
<div class='lg-row'>未曾聞苦事　誰復辨春秋　<span class='note-inline'>(願共諸眾生往生安樂國)</span></div>
</div><p>藏鉤樂藏鉤樂。藏鉤本意解人愁得往。藏鉤樂得往藏鉤樂。</p>

<div class="lg regular"><div class='lg-row'>阿難迦葉共平章　文殊菩薩對商量</div>
<div class='lg-row'>聲聞緣覺兩行坐　如來與汝作用頭</div>
<div class='lg-row'>金剛無礙取為籌　無價寶珠將作鉤</div>
<div class='lg-row'>持戒將為打鉤杖　得見佛性即捻籌</div>
<div class='lg-row'>藏鉤心意莫遊戲　只恐六賊競來偷</div>
<div class='lg-row'>強者直取波羅蜜　弱者勤修重更修</div>
<div class='lg-row'>黃昏一座至三更　貪籌不定共於事</div>
<div class='lg-row'>弱者都緣心未志　強家不動證無生</div>
<div class='lg-row'>世尊喚出阿難來　高舉光明<span class='corr'>蠟</span>燭臺</div>
<div class='lg-row'>為言佛性等閑得　臨臨入手被他將</div>
<div class='lg-row'>大眾努力覺無上　無價寶珠心裏行</div>
<div class='lg-row'>念念佛身如急箭　如來平等度眾生</div>
</div></div>
<div class='div-other'><a id='mulu43' />
<p class='h1'>父母恩重讚文</p>
<div class="lg regular"><div class='lg-row'>累劫有因緣　今來託母胎　月餘生五胞</div>
<div class='lg-row'>七七六情開　漸重如山岳　動起怕身災</div>
<div class='lg-row'>羅衣都不掛　秦鏡染塵埃　懷胎向十月</div>
<div class='lg-row'>產難欲將臨　朝朝如重病　日日自暢吟</div>
<div class='lg-row'>惶怖難為計　愁恨滿胸衿　含渧喚親眷</div>
<div class='lg-row'>惟恐死來侵　月滿將臨逼　生時實是難</div>
<div class='lg-row'>五內如力割　隣里競來看　生在於草上</div>
<div class='lg-row'>傍人道是兒　母聞歡喜喚　忘却痛纏身</div>
<div class='lg-row'>母身在濕處　將兒迴就乾　血乳充飢渴</div>
<div class='lg-row'>羅衣障風寒　吐甘無悋惜　咽苦不嚬眉</div>
<div class='lg-row'>但令子得飽　慈母不辭飢　紀年漸漸大</div>
<div class='lg-row'>出即母心隨　一朝男女病　恨不母身當</div>
<div class='lg-row'>愛別情難忍　生離實苦腸　兒行百里內</div>
<div class='lg-row'>慈母一千強　男大差征伐　女長事他內</div>
<div class='lg-row'>時逢冬歲節　慈母唳霑衿　每日思男女</div>
<div class='lg-row'>逢日即問頻　若得好消息　修粲造福田</div>
<div class='lg-row'>父母雖年老　恩怜無斷時　身年一百歲</div>
<div class='lg-row'>長愁八十兒　故知恩愛重　今五識分離</div>
<div class='lg-row'>黃泉由不捨　作鬼亦憂之　凡為男女者</div>
<div class='lg-row'>供懃當莫移　祖住由上說　起得不作行</div>
<div class='lg-row'>努力須行孝　孝行立身名　皇天將左助</div>
<div class='lg-row'>諸佛亦讚之　心行於五逆　皇天不祐之</div>
<div class='lg-row'>勸修三福業　淨土目前明　普告諸人者</div>
<div class='lg-row'>同行不同心　得生極樂國　華間聽法音</div>
</div></div>
<div class='div-other'><a id='mulu44' />
<p class='h1'>新華臺讚文</p><p>可怜生可怜生。菩薩子遊戲在西方。宛轉華臺裏。宛轉華臺裏。</p>

<div class="lg regular"><div class='lg-row'>西方實妙樂　天衣飯自然　池中化生子</div>
<div class='lg-row'>遊戲撥紅蓮　紅蓮在寶池　光色不思議</div>
<div class='lg-row'>樹林常說法　音樂每相隨　相迎上寶殿</div>
<div class='lg-row'>相喚下金橋　遊戲諸樓閣　到處法門開</div>
<div class='lg-row'>七寶為宮殿　瑠璃馬腦臺　專心能念佛</div>
<div class='lg-row'>總得上華來　白玉池邊過　蓮華葉裏香</div>
<div class='lg-row'>更聞念五會　讚歎說西方　極樂誰家子</div>
<div class='lg-row'>蓮華葉裏生　為由念佛故　從此得來生</div>
<div class='lg-row'>蓮華一叢赤　復有一聚青　裏有化生子</div>
<div class='lg-row'>言語甚分明　飛閣重重起　聖眾弟相遇</div>
<div class='lg-row'>池上寶蓮華　新賢聖者多</div>
</div><p>往生心往生心。漸向法流。深沐浴如來功德海。欣遊淨土。樂四天王夜魔天。天宮近與人相連。共遊天上喚不得。定知。華裹入三禪。菩提心菩提心。菩薩眾如林。國土動搖迎世至。寶彌覆。觀見白蓮華赤蓮華。生在法王家。飯食經行依寶處。池中寶岸底金砂。紅蓮華青蓮華。千葉蓮華臺上生。攝授彌陀佛。攝授彌陀佛。</p>
</div>
<div class='div-other'><a id='mulu45' />
<p class='h1'>述觀經九品往生讚文</p>
<div class="lg regular"><div class='lg-row'>上品上生行願強　無邊化佛自迎將</div>
<div class='lg-row'>寶殿金臺登初地　衣裓盛華遍十方</div>
<div class='lg-row'>上品中生義入微　臨終聖眾喚西歸</div>
<div class='lg-row'>五色雲中千佛引　紫金臺座八音隨</div>
<div class='lg-row'>上品下生慧性明　端心迴心學無上</div>
<div class='lg-row'>五百如來齊授手　恒沙菩薩捧華迎</div>
<div class='lg-row'>中品上生齋戒功　即得三明及六通</div>
<div class='lg-row'>紅蓮紫蓮空引攝　天樂迎魂入佛宮</div>
<div class='lg-row'>中品中生熏戒香　心清自覩王毫光</div>
<div class='lg-row'>一超便入無為會　七日華開見法王</div>
<div class='lg-row'>中品下生慈孝深　善友令生厭離心</div>
<div class='lg-row'>乘蓮託陰摩尼水　華裹唯開解脫音</div>
<div class='lg-row'>下品上生善種稀　能知三寶是歸依</div>
<div class='lg-row'>化佛來迎光滿室　華臺更伴彩雲飛</div>
<div class='lg-row'>下品中生黑業迷　因稱佛號免泥梨</div>
<div class='lg-row'>六劫華開方見佛　一生補處果還齊</div>
<div class='lg-row'>下品下生不善多　唯將十念棄娑婆</div>
<div class='lg-row'>雖住華間十二劫　見佛心開一剎那</div>
</div></div>
<div class='div-other'><a id='mulu46' />
<p class='h1'>勸修行偈云</p>
<div class="lg regular"><div class='lg-row'>勸君修道莫生瞋　法中無我亦無人</div>
<div class='lg-row'>欲識西方求淨土　會是塵中不染塵</div>
</div><p>依之修行盡得往生。</p>
</div>
<p class='juan'>淨土五會念佛略法事儀讚末<span class='note-inline'>(終)</span></p>
</div><!-- end of div[@id='body'] -->
</body></html>