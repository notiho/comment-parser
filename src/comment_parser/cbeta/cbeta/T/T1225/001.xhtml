<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大威怒烏芻澁麼儀軌經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1225
<div class='div-jing'>
<p class='juan'><a id='mulu1' />大威怒烏芻澁麼儀軌經</p><p class="byline">開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯</p>
<div class="lg regular"><div class='lg-row'>十方所有佛　妙智悲濟者</div>
<div class='lg-row'>常住菩提心　是故我稽首</div>
<div class='lg-row'>普賢即諸佛　受職持金剛</div>
<div class='lg-row'>為調伏難調　現此明王體</div>
<div class='lg-row'>以其法勝故　淨與不淨俱</div>
<div class='lg-row'>真言者先修　最初承事法</div>
<div class='lg-row'>紫檀用塗地　方圓隨意成</div>
<div class='lg-row'>依於彼東方　置前本尊像</div>
<div class='lg-row'>取二閼伽器　香水以充足</div>
<div class='lg-row'>鑪焚眾名香　一空器承水</div>
<div class='lg-row'>布在於壇內　食或不食俱</div>
<div class='lg-row'>洗漱亦如是　五輪投地禮</div>
<div class='lg-row'>十方佛菩薩　方廣大乘經</div>
<div class='lg-row'>合掌應至心　右膝當著地</div>
<div class='lg-row'>多生非善業　眾罪難具陳</div>
<div class='lg-row'>今以誠實心　隨懺願清淨</div>
<div class='lg-row'>如前發願已　全跏或半跏</div>
<div class='lg-row'>興大菩提心　堅固無時捨</div>
<div class='lg-row'>名香塗手結　佛部三昧耶</div>
<div class='lg-row'>二羽虛心合　開進力微屈</div>
<div class='lg-row'>捻忍願初分　第一文背間</div>
<div class='lg-row'>又屈禪智頭　處其進力下</div>
<div class='lg-row'>第一節文側　以此印當心</div>
<div class='lg-row'>諦觀如來儀　門後真言曰</div>
</div><p class="dharani">唵怛他薩覩納婆<span class='note-inline'>(二合)</span>嚩野<span class='note-inline'>(二合引)</span>娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>三誦總持已　警覺諸如來</div>
<div class='lg-row'>光明遍觸身　業除煩惱滅</div>
<div class='lg-row'>後當安頂上　散印成加持</div>
<div class='lg-row'>次結蓮華中　三昧耶契相</div>
<div class='lg-row'>二羽准前合　戒方忍願開</div>
<div class='lg-row'>進力亦如之　若敷蓮八葉</div>
<div class='lg-row'>安印當心上　想觀自在尊</div>
<div class='lg-row'>具足如本儀　誦總持三遍</div>
</div><p class="dharani">唵跛娜慕<span class='note-inline'>(二合)</span>納婆<span class='note-inline'>(二合)</span>嚩野<span class='note-inline'>(二合引)</span>娑嚩訶<span class='note-inline'>(引)</span></p>

<div class="lg regular"><div class='lg-row'>警覺蓮華部　聖眾發光明</div>
<div class='lg-row'>照觸行者身　障銷為我友</div>
<div class='lg-row'>置印於頂右　隨意而散之</div>
<div class='lg-row'>復結金剛甲　三昧耶密印</div>
<div class='lg-row'>舒其二羽已　右仰左覆之</div>
<div class='lg-row'>以其背相著　檀鉤於智度</div>
<div class='lg-row'>慧復與禪結　如十股金剛</div>
<div class='lg-row'>約置於當心　誦明觀部主</div>
</div><p class="dharani">唵嚩日嚧<span class='note-inline'>(二合)</span>納婆<span class='note-inline'>(二合)</span>嚩野娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>警覺金剛眾　聖者放光明</div>
<div class='lg-row'>照觸修行人　加持為善友</div>
<div class='lg-row'>於頂左散印　二羽內相叉</div>
<div class='lg-row'>忍願成峯狀　微屈其進力</div>
<div class='lg-row'>各近中峯側　禪智並而舒</div>
<div class='lg-row'>三股行已成　印額右肩上</div>
<div class='lg-row'>左肩心亦爾　其後加於喉</div>
<div class='lg-row'>印已成護身　皆誦後明句</div>
</div><p class="dharani">唵嚩日囉<span class='note-inline'>(二合引)</span>祇儞<span class='note-inline'>(二合)</span>鉢囉<span class='note-inline'>(二合)</span>捻跛哆<span class='note-inline'>(二合)</span>野娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>威光發熾盛　魔黨不能侵</div>
<div class='lg-row'>二羽各虛拳　禪智捻餘指</div>
<div class='lg-row'>開右拳握左　進度直如峯</div>
<div class='lg-row'>舉類於其頭　大心真言曰</div>
</div><p class="dharani">唵<span class='note-inline'>(一)</span>嚩日囉<span class='note-inline'>(二合引)</span>俱嚕<span class='note-inline'>(二合)</span>馱<span class='note-inline'>(二)</span>摩訶麼囉<span class='note-inline'>(三)</span>訶曩娜訶跛者<span class='note-inline'>(四)</span>尾馱望娑<span class='note-inline'>(二合)</span>烏摳瑟麼<span class='note-inline'>(二合)</span>馱<span class='note-inline'>(五)</span>吽<span class='note-inline'>(六)</span>泮吒<span class='note-inline'>(半音)</span></p>

<div class="lg regular"><div class='lg-row'>如是三遍畢　已首同本尊</div>
<div class='lg-row'>屈頭契進峯　入掌舒力度</div>
<div class='lg-row'>逐成頂契相</div>
</div><p class="dharani">唵<span class='note-inline'>(一)</span>入嚩<span class='note-inline'>(二合)</span>攞<span class='note-inline'>(二)</span>入嚩<span class='note-inline'>(二合)</span>攞<span class='note-inline'>(三)</span>薩嚩怒瑟鹻<span class='note-inline'>(二合四)</span>娑擔<span class='note-inline'>(二合)</span>娑也<span class='note-inline'>(五)</span>娑擔<span class='note-inline'>(二合)</span>娑也<span class='note-inline'>(六)</span>努邏遠囉<span class='note-inline'>(二合七)</span>努瑟鹻<span class='note-inline'>(二合八)</span>儞嚩囉也<span class='note-inline'>(九)</span>訖叉<span class='note-inline'>(二合十)</span>囉訖叉<span class='note-inline'>(二合)</span>[牟*含]<span class='note-inline'>(十一)</span>娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>三遍稱誦之　亦同本尊頂</div>
<div class='lg-row'>如前二契相　進力皆屈之</div>
<div class='lg-row'>相捻勢如環　即成五處甲</div>
</div><p class="dharani">唵<span class='note-inline'>(一)</span>薩嚩伽閻<span class='note-inline'>(二)</span>摩訶帝髯<span class='note-inline'>(三)</span>嚩日囉<span class='note-inline'>(二合)</span>舍抳<span class='note-inline'>(四)</span>嚩日囉<span class='note-inline'>(二合引)</span>播舍<span class='note-inline'>(上五)</span>摩那鉢囉<span class='note-inline'>(二合)</span>尾捨<span class='note-inline'>(六)</span>薩嚩努瑟鹻<span class='note-inline'>(二合七)</span>娑擔<span class='note-inline'>(二合)</span>婆也<span class='note-inline'>(八)</span>娑擔<span class='note-inline'>(二合)</span>婆也<span class='note-inline'>(九)</span>吽泮吒<span class='note-inline'>(吒半音呼)</span></p>

<div class="lg regular"><div class='lg-row'>內叉其二羽　開掌諸廣舒</div>
<div class='lg-row'>合檀慧成峯　微屈禪智節</div>
<div class='lg-row'>半捨進力側　近申普焰成</div>
<div class='lg-row'>誦大心真言　當胸安其印</div>
<div class='lg-row'>三遍持明句　心同於本尊</div>
<div class='lg-row'>改甲進力環　極舒自相合</div>
<div class='lg-row'>如針名捧印　誦其後真言</div>
</div><p class="dharani">唵<span class='note-inline'>(引)</span>俱嚕<span class='note-inline'>(二合)</span>馱曩吽<span class='note-inline'>(引)</span>惹<span class='note-inline'>(入)</span></p>

<div class="lg regular"><div class='lg-row'>普焰契又陳　禪智成針狀</div>
<div class='lg-row'>真言用根本　名獨股金剛</div>
</div><p class="dharani">唵吽發吒<span class='note-inline'>(吒半音呼)</span>發發鄔仡囉<span class='note-inline'>(二合)</span>戍攞播寧吽吽吽發發發唵擾羝寧囉曩<span class='note-inline'>(二合)</span>娜吽吽吽發發發唵唵唵摩訶麼攞娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>本尊遍入身　即同大力體</div>
<div class='lg-row'>堅持其地故　當同金剛橛</div>
<div class='lg-row'>戒度方慧間　忍亦屈願力</div>
<div class='lg-row'>亦復入檀戒　願處忍進中</div>
<div class='lg-row'>餘度皆直舒　相合成三股</div>
<div class='lg-row'>用禪智柱地　一掣一稱明</div>
</div><p class="dharani">唵枳里枳里。嚩日囉<span class='note-inline'>(二合引)</span>嚩日哩<span class='note-inline'>(二合)</span>勃<span class='note-inline'>(引)</span>滿馱滿馱吽發吒<span class='note-inline'>(吒字半音呼)</span></p>

<div class="lg regular"><div class='lg-row'>下至金剛輪　堅固無能壞</div>
<div class='lg-row'>准前橛為本　禪智度極開</div>
<div class='lg-row'>直堅即成[壙-黃+((乏-之+土)/回)]　三轉誦明曰</div>
</div><p class="dharani">唵娑囉娑囉嚩日囉<span class='note-inline'>(二合引)</span>鉢囉<span class='note-inline'>(二合引)</span>迦<span class='note-inline'>(引)</span>囉吽發吒<span class='note-inline'>(吒音半呼)</span></p>

<div class="lg regular"><div class='lg-row'>諦想所居地　澄澈大海生</div>
<div class='lg-row'>誦次後真言　七遍當成就</div>
</div><p class="dharani">唵尾麼盧娜地娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>次應想其海　湧大須彌山</div>
<div class='lg-row'>復誦此真言　經七遍方止</div>
</div><p class="dharani">唵婀者攞泮</p>

<div class="lg regular"><div class='lg-row'>又想寶山上　師子座莊嚴</div>
<div class='lg-row'>其明如後稱　亦復七遍止</div>
</div><p class="dharani">唵婀者攞末㘑娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>師子法座上　百千葉寶蓮</div>
<div class='lg-row'>香潔盛敷榮　誦此密言曰</div>
</div><p class="dharani">唵迦麼攞娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>於彼蓮臺裏　樓閣眾寶成</div>
<div class='lg-row'>懸以妙繒幡　矜羯尼為網</div>
<div class='lg-row'>真言如後誦　七遍想隨成</div>
</div><p class="dharani">那莫薩嚩怛他蘖帝毘逾<span class='note-inline'>(二合)</span>尾濕嚩<span class='note-inline'>(二合)</span>慕契毘藥<span class='note-inline'>(二合)</span>薩嚩他欠<span class='note-inline'>(平)</span>鄔娜誐帝娑頗<span class='note-inline'>(二合)</span>囉系[牟*含]誐娜劍娑嚩<span class='note-inline'>(二合)</span>賀</p>
<p class="lg-abnormal"><div class='lg-row'>次復執香鑪　誦治路明曰</div>
</p><p class="dharani">唵蘇悉地羯哩入嚩<span class='note-inline'>(二合)</span>里多<span class='note-inline'>(去)</span>難多暮多入嚩<span class='note-inline'>(二合)</span>攞入嚩<span class='note-inline'>(二合)</span>攞滿馱滿馱訶曩吽發吒<span class='note-inline'>(吒字半音呼)</span></p>

<div class="lg regular"><div class='lg-row'>空中有關鍵　及障難皆除</div>
<div class='lg-row'>次結寶輅印　邀迎諸聖者</div>
<div class='lg-row'>單已并眷屬　隨意奉請之</div>
<div class='lg-row'>二羽當內叉　進力舒相拄</div>
<div class='lg-row'>禪智捻進力　根側第一文</div>
<div class='lg-row'>其腕當極開　指背互著掌</div>
<div class='lg-row'>誦真言三遍　七寶輅車成</div>
</div><p class="dharani">唵覩嚕覩嚕吽</p>

<div class="lg regular"><div class='lg-row'>念至本尊居　阿拏迦嚩底</div>
<div class='lg-row'>想乘輅車已　次當奉請之</div>
<div class='lg-row'>准前寶輅車　忍願禪智撥</div>
<div class='lg-row'>向內成請契　真言如後誦</div>
</div><p class="dharani">曩麼悉底哩<span class='note-inline'>(三合)</span>野地尾<span class='note-inline'>(二合)</span>迦<span class='note-inline'>(引)</span>南薩嚩怛他蘖哆南唵嚩日[口*朗]<span class='note-inline'>(二合)</span>儗孃<span class='note-inline'>(二合)</span>野迦囉灑<span class='note-inline'>(二合)</span>野曀係曳<span class='note-inline'>(二合)</span>呬<span class='note-inline'>(若奉送即除)</span>薄誐挽娑嚩<span class='note-inline'>(二合引)</span>賀</p>

<div class="lg regular"><div class='lg-row'>聖者昇寶車　金剛駕御至</div>
<div class='lg-row'>當以部主契　請降入道場</div>
<div class='lg-row'>二羽內相叉　禪入進力間</div>
<div class='lg-row'>成拳竪智度　每招誦後明</div>
</div><p class="dharani">唵嚩日囉<span class='note-inline'>(二合引)</span>特力<span class='note-inline'>(二合)</span>曀係曳<span class='note-inline'>(二合)</span>呬婆誐挽嚩日囉<span class='note-inline'>(二合引)</span>時力<span class='note-inline'>(二合若奉迎特除曀係曳加蘖紹蘖蹉)</span></p>

<div class="lg regular"><div class='lg-row'>奉契又當施　次舒忍願度</div>
<div class='lg-row'>自與進力並　右居上相交</div>
<div class='lg-row'>智股徐動之　翦除諸障者</div>
<div class='lg-row'>真言句如後　三轉右同施</div>
</div><p class="dharani">唵嚩日囉<span class='note-inline'>(二合)</span>俱嚕馱摩訶麼攞羯囉羯囉親那親那吽發</p>

<div class="lg regular"><div class='lg-row'>次結金剛網　禪捻進根下</div>
<div class='lg-row'>智亦加力度　根側第一文</div>
<div class='lg-row'>真言如後稱　牆以網彌覆</div>
</div><p class="dharani">唵尾塞普<span class='note-inline'>(二合)</span>囉捺囉<span class='note-inline'>(二合)</span>乞叉<span class='note-inline'>(二合)</span>嚩日囉<span class='note-inline'>(二合)</span>半惹囉吽發</p>

<div class="lg regular"><div class='lg-row'>大院密縫印　二羽並而舒</div>
<div class='lg-row'>定以慧羽加　直堅禪智度</div>
<div class='lg-row'>三周右旋已　皆誦後真言</div>
</div><p class="dharani">唵訶娑懵儗儞吽泮吒<span class='note-inline'>(吒字半音呼)</span></p>

<div class="lg regular"><div class='lg-row'>金剛牆外圍　威焰熾然住</div>
<div class='lg-row'>堅固界成已　無能沮壞之</div>
<div class='lg-row'>當奉右膝傍　閼伽香水器</div>
<div class='lg-row'>舉與額齊等　誦大心真言</div>
<div class='lg-row'>慇懃持獻之　成浴聖眾足</div>
<div class='lg-row'>心所希求願　於此當具陳</div>
<div class='lg-row'>微沈空器中　置水在本位</div>
<div class='lg-row'>如前蓮華部　結彼三昧耶</div>
<div class='lg-row'>當鉤六度端　如微敷蓮勢</div>
<div class='lg-row'>想為金剛葉　三誦後真言</div>
</div><p class="dharani">唵嚩日囉<span class='note-inline'>(二合)</span>味<span class='note-inline'>(引)</span>囉也娑嚩<span class='note-inline'>(二合引)</span>賀<span class='note-inline'>(引)</span></p>

<div class="lg regular"><div class='lg-row'>如前運想成　眾聖儼依座</div>
<div class='lg-row'>次當心供養　水陸有諸華</div>
<div class='lg-row'>無主所攝華　十方盡虛界</div>
<div class='lg-row'>人天塗香等　燒香燈明空</div>
<div class='lg-row'>傘蓋及幢幡　鼓樂歌舞妓</div>
<div class='lg-row'>真珠妙羅網　懸以諸寶鈴</div>
<div class='lg-row'>白拂與華鬘　散妙香華等</div>
<div class='lg-row'>矜羯尼為網　如意寶樹王</div>
<div class='lg-row'>次服天厨雲　上妙美香潔</div>
<div class='lg-row'>樓閣寶嚴淨　天瓔珞及冠</div>
<div class='lg-row'>如是供養雲　遍滿虛空界</div>
<div class='lg-row'>誠心而運想　又以印真言</div>
<div class='lg-row'>聖力所加持　虛空庫供給</div>
<div class='lg-row'>眾聖當受用　真實無有殊</div>
<div class='lg-row'>十度反相交　右押左合掌</div>
<div class='lg-row'>舉印案於頂　同樓閣真言</div>
<div class='lg-row'>次以美言音　金剛妙歌讚</div>
</div><p class="dharani">摩訶麼攞也贊拏也<span class='note-inline'>(引)</span>尾儞夜<span class='note-inline'>(二合)</span>囉惹也難抳寧　尾曩野地哩<span class='note-inline'>(二合)</span>多娘也那莫俱嚕<span class='note-inline'>(二合)</span>馱野縛日哩<span class='note-inline'>(二合)</span>儞</p>

<div class="lg regular"><div class='lg-row'>戒方進力屈　二羽虛心合</div>
<div class='lg-row'>屈度背相著　遂成部母契</div>
<div class='lg-row'>誦明寂靜意　七遍護本尊</div>
</div><p class="dharani">唵矩嬾馱哩滿馱滿馱吽發吒<span class='note-inline'>(吒字半音呼)</span></p>

<div class="lg regular"><div class='lg-row'>珠蟠合掌中　誦大心七遍</div>
<div class='lg-row'>智方息相捻　禪戒亦復然</div>
<div class='lg-row'>餘度皆直舒　進捻於忍背</div>
<div class='lg-row'>力亦附願上　二環用承珠</div>
<div class='lg-row'>思惟己心中　皎白如滿月</div>
<div class='lg-row'>分明住觀已　想部母真議</div>
<div class='lg-row'>所持之密言　從口而流出</div>
<div class='lg-row'>字字皆金色　普放無量光</div>
<div class='lg-row'>相繼若連珠　自行人口入</div>
<div class='lg-row'>散布月輪上　變色隨本尊</div>
<div class='lg-row'>焰鬘因相穿　文句無錯謬</div>
<div class='lg-row'>行人威武相　稱誦祕真言</div>
<div class='lg-row'>歸命唵皆寂　餘文瞋猛意</div>
<div class='lg-row'>未字戒當捻　一珠與句齊</div>
<div class='lg-row'>住此三昧門　極力當持念</div>
<div class='lg-row'>修行將止息　合珠於掌中</div>
<div class='lg-row'>如前再加持　頂戴還本處</div>
<div class='lg-row'>須臾住靜觀　月輪上真言</div>
<div class='lg-row'>義理及文詞　諦思其實相</div>
<div class='lg-row'>次當出定已　真言金色光</div>
<div class='lg-row'>從口若連珠　奉歸部母處</div>
<div class='lg-row'>應作如是願　攝受此真言</div>
<div class='lg-row'>慈悲加護之　無令功用失</div>
<div class='lg-row'>所得遍數者　誦部母加持</div>
<div class='lg-row'>七遍以護之　應作如是法</div>
<div class='lg-row'>一切有情類　諸苦惱逼身</div>
<div class='lg-row'>於其菩提中　不堪任法器</div>
<div class='lg-row'>我濟彼等故　非獨拔己身</div>
<div class='lg-row'>唯願佛世尊　成就還遍數</div>
<div class='lg-row'>三部三昧契　如初重作之</div>
<div class='lg-row'>次護本尊身　用前部母印</div>
<div class='lg-row'>捧左閼伽器　奉獻陳所求</div>
<div class='lg-row'>儀式不異前　次運心供養</div>
<div class='lg-row'>火院密縫印　頭上左放之</div>
<div class='lg-row'>諸印都解除　當奉送眾聖</div>
<div class='lg-row'>降入道場契　智度外彈之</div>
<div class='lg-row'>又結請輅車　聖眾昇其上</div>
<div class='lg-row'>改禪智外撥　想歸於本宮</div>
<div class='lg-row'>如前護己身　隨意道場外</div>
<div class='lg-row'>印塔當轉念　方廣大乘經</div>
<div class='lg-row'>迴助口所祈　上中下悉地</div>
<div class='lg-row'>往諸觸穢處　慧羽握成拳</div>
<div class='lg-row'>禪度竪如峯　護身加五處</div>
<div class='lg-row'>真言用捧印　不被眾魔羅</div>
<div class='lg-row'>此遍說運心　加飲食尤上</div>
<div class='lg-row'>隨辦任陳布　用大心真言</div>
<div class='lg-row'>欲去萎花時　誦此祕明曰</div>
</div><p class="dharani">唵濕廢<span class='note-inline'>(二合)</span>帝摩訶濕廢<span class='note-inline'>(二合)</span>帝佉<span class='note-inline'>(去音)</span>娜寧娑嚩<span class='note-inline'>(二合引)</span>賀<span class='note-inline'>(引)</span></p>

<div class="lg regular"><div class='lg-row'>若欲睡眠者　以部母護身</div>
<div class='lg-row'>部主契真言　用護其處所</div>
<div class='lg-row'>如前降入契　智度押進傍</div>
<div class='lg-row'>當誦後真言　警相當清淨</div>
</div><p class="dharani">唵嚩日囉<span class='note-inline'>(二合)</span>特力</p>

<div class="lg regular"><div class='lg-row'>失精及惡夢　百遍部母明</div>
<div class='lg-row'>凡欲喫食時　團食置其處</div>
<div class='lg-row'>所持明加護　奉獻於本尊</div>
<div class='lg-row'>部主前真言　加持食乃食</div>
<div class='lg-row'>次陳四微妙　儀軌當修習</div>
<div class='lg-row'>扇底迦寂災　聰明及長壽</div>
<div class='lg-row'>并除冤禍法　面北交脛居</div>
<div class='lg-row'>竪膝右脛先　衣服當潔白</div>
<div class='lg-row'>食飲香華地　燈燭亦復然</div>
<div class='lg-row'>月輪布真言　文字亦宜白</div>
<div class='lg-row'>先并歸命誦　三七乃除之</div>
<div class='lg-row'>從唵起為初　與某甲除禍</div>
<div class='lg-row'>娑嚩<span class='note-inline'>(二合)</span>訶最後　本無臨事加</div>
<div class='lg-row'>念誦以小聲　當須寂靜意</div>
<div class='lg-row'>若作大壇者　圓穿其爐形</div>
<div class='lg-row'>於中宜泥輪　護尊忿猛相</div>
<div class='lg-row'>若求增長者　名布瑟置迦</div>
<div class='lg-row'>五通及轉輪　寶藏輪劍杵</div>
<div class='lg-row'>致一切財物　藥丸眼藥俱</div>
<div class='lg-row'>面東結跏趺　其色皆上赤</div>
<div class='lg-row'>增減真言句　如前無復殊</div>
<div class='lg-row'>欲稱娑嚩訶　其所求如願</div>
<div class='lg-row'>小聲寂靜意　護尊忿猛為</div>
<div class='lg-row'>大壇方穿爐　安杵具三股</div>
<div class='lg-row'>若求歡愛法　名嚩施加囉</div>
<div class='lg-row'>召人及天龍　鬼神非人類</div>
<div class='lg-row'>面西半跏坐　上赤增長同</div>
<div class='lg-row'>加減歸命文　娑嚩訶亦爾</div>
<div class='lg-row'>與某甲攝某　成就願所求</div>
<div class='lg-row'>持明歡喜心　護尊寂靜意</div>
<div class='lg-row'>并以忩猛相　二種皆護之</div>
<div class='lg-row'>爐如八葉蓮　開敷具臺蘂</div>
<div class='lg-row'>若作降伏法　阿毘遮嚕迦</div>
<div class='lg-row'>制鬼神惡人　損壞三寶者</div>
<div class='lg-row'>左足指押右　西面坐蹲居</div>
<div class='lg-row'>亦大忿怒形　諸色上青黑</div>
<div class='lg-row'>心中圓明觀　變用大日輪</div>
<div class='lg-row'>熾盛無與儔　發輝如猛焰</div>
<div class='lg-row'>除去娑嚩訶　願為某甲成</div>
<div class='lg-row'>某事吽發心　火爐三角作</div>
<div class='lg-row'>獨股杵置中　真言猛勵稱</div>
<div class='lg-row'>傍人如可聽　護尊寂靜意</div>
<div class='lg-row'>事法次當陳　相應置本尊</div>
<div class='lg-row'>中間是爐位　或於精室外</div>
<div class='lg-row'>爐遙對於尊　治地二肘間</div>
<div class='lg-row'>形隨爐口勢　築階高一指</div>
<div class='lg-row'>中量一肘穿　深半肘成爐</div>
<div class='lg-row'>周緣高四指　一寸外方作</div>
<div class='lg-row'>爐成如法治　輪杵泥為之</div>
<div class='lg-row'>置中稱其底　瞿摩夷塗飾</div>
<div class='lg-row'>檀香等又施　其色隨所求</div>
<div class='lg-row'>階上祥茅草　隨日匝旋布</div>
<div class='lg-row'>以本覆其苗　所燒物在茅</div>
<div class='lg-row'>近行人右手　二器閼伽水</div>
<div class='lg-row'>置茅在戶邊　柴相隨頰推</div>
<div class='lg-row'>長截十指量　酥蜜乳酪內</div>
<div class='lg-row'>搵其薪兩頭　半爐熾炭充</div>
<div class='lg-row'>投亦起威焰　燧火勿以舊</div>
<div class='lg-row'>用扇非口吹　燃爐誦後明</div>
<div class='lg-row'>三遍成加持</div>
</div><p class="dharani">唵步入嚩<span class='note-inline'>(二合)</span>攞吽</p>

<div class="lg regular"><div class='lg-row'>火既發光焰　當用忿怒王</div>
<div class='lg-row'>瀉垢能淨除　祕契如是結</div>
<div class='lg-row'>二羽背相著　八度以類鉤</div>
<div class='lg-row'>轉腕反相合　成拳遍印物</div>
<div class='lg-row'>每觸皆稱誦　次後祕真言</div>
</div><p class="dharani">唵枳里枳里吽頗吒<span class='note-inline'>(吒字半音)</span></p>

<div class="lg regular"><div class='lg-row'>又當請火天　直舒其慧羽</div>
<div class='lg-row'>禪橫約於掌　微以進度招</div>
<div class='lg-row'>每招誦後明　三遍火天降</div>
</div><p class="dharani">唵曀係曳呬摩訶步多泥<span class='note-inline'>(去)</span>嚩哩使<span class='note-inline'>(二合)</span>儞尾惹娑多麼仡俚<span class='note-inline'>(二合)</span>呬<span class='note-inline'>(引)</span>怛嚩<span class='note-inline'>(二合)</span>護底莽<span class='note-inline'>(引)</span>訶<span class='note-inline'>(引)</span>囉麼塞汦散儞呬覩婆嚩阿仡曩<span class='note-inline'>(二合)</span>曳賀尾也迦尾也嚩<span class='note-inline'>(引)</span>訶曩<span class='note-inline'>(引)</span>也娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>便想入爐內　次結三昧耶</div>
<div class='lg-row'>彈捻檀度初　舒餘波羅蜜</div>
<div class='lg-row'>直灑閼伽水　於火成淨除</div>
<div class='lg-row'>三灑皆誦明　真言句如後</div>
</div><p class="dharani">唵阿蜜哩<span class='note-inline'>(二合)</span>帝訶曩訶曩吽發吒<span class='note-inline'>(吒字半音呼)</span></p>

<div class="lg regular"><div class='lg-row'>次以其慧羽　右旋灑閼伽</div>
<div class='lg-row'>誦文殊密言　想漱火天口</div>
</div><p class="dharani">唵嚩囉娜嚩日囉<span class='note-inline'>(二合)</span>曇</p>

<div class="lg regular"><div class='lg-row'>太杓定羽執　小者慧當持</div>
<div class='lg-row'>三度取名蘇　灌其大杓滿</div>
<div class='lg-row'>慧捨小執大　有劍等按之</div>
<div class='lg-row'>誦次後真言　句終灌火上</div>
</div><p class="dharani">阿仡曩曳賀尾也迦尾也嚩<span class='note-inline'>(引)</span>訶曩也儞波也儞波也娑嚩<span class='note-inline'>(二合引)</span>賀<span class='note-inline'>(引)</span></p>

<div class="lg regular"><div class='lg-row'>每至其訶字　皆引聲長呼</div>
<div class='lg-row'>空杓却按之　其音即齊畢</div>
<div class='lg-row'>非加劍藥類　但灌不按杓</div>
<div class='lg-row'>是則祀火天　三度皆如此</div>
<div class='lg-row'>依前再淨火　漱口用文殊</div>
<div class='lg-row'>請火天出爐　東南方就位</div>
<div class='lg-row'>當設諸供養　次請部主尊</div>
<div class='lg-row'>爐中遠行人　諦想依位住</div>
<div class='lg-row'>又念本尊入　爐中近行人</div>
<div class='lg-row'>與部主相當　二聖儼而對</div>
<div class='lg-row'>忿怒王瀉垢　淨火漱口明</div>
<div class='lg-row'>如法重為之　二羽膝間住</div>
<div class='lg-row'>如前祀火法　各獻三杓酥</div>
<div class='lg-row'>每先想己身　本尊與部主</div>
<div class='lg-row'>火及劍藥等　一相無有殊</div>
<div class='lg-row'>五體既合同　各以本明獻</div>
<div class='lg-row'>如是供養已　隨求事護摩</div>
<div class='lg-row'>觀其應所燒　宜杓或宜手</div>
<div class='lg-row'>所須用杓類　取前小者澆</div>
<div class='lg-row'>執已進度舒　令順於其柄</div>
<div class='lg-row'>檀戒及忍等　共掘禪度初</div>
<div class='lg-row'>定羽<span class='corr'>掐</span>其珠　一誦一投火</div>
<div class='lg-row'>遍數既畢已　如前各獻珠</div>
<div class='lg-row'>二聖歸於壇　又誦火天祀</div>
<div class='lg-row'>三大杓酥畢　依位如其初</div>
<div class='lg-row'>若須祀八方　一一皆當請</div>
<div class='lg-row'>解界如儀送　火天契次陳</div>
<div class='lg-row'>如前請召時　進禪以相捻</div>
<div class='lg-row'>誦後明一遍　火天還於宮</div>
</div><p class="dharani">布爾覩徒麼也薄底也<span class='note-inline'>(二合)</span>蘖蹉阿仡儞娑嚩<span class='note-inline'>(二合)</span>婆嚩南補曩羅跛夜<span class='note-inline'>(二合)</span>那也娑嚩<span class='note-inline'>(二合引)</span>賀<span class='note-inline'>(引)</span></p>

<div class="lg regular"><div class='lg-row'>如前護己身　眾魔不復擾</div>
<div class='lg-row'>若夢佛菩薩　金剛諸天王</div>
<div class='lg-row'>婆羅門居士　食粳米酪飯</div>
<div class='lg-row'>甘露乳果花　茂林若登山</div>
<div class='lg-row'>履塔及樓閣　或乘車馬象</div>
<div class='lg-row'>白鶴孔雀王　金翅鳥與同</div>
<div class='lg-row'>泛海清流水　或騰空自在</div>
<div class='lg-row'>威焰遍於身　或聽法座中</div>
<div class='lg-row'>及諸清淨事　此皆成就應</div>
<div class='lg-row'>況已勿復眠　若夢魁膾人</div>
<div class='lg-row'>猪驢駱駝狗　或觸或在近</div>
<div class='lg-row'>死屍亦復然　惡鬼怖畏徒</div>
<div class='lg-row'>是障不是相　或有妄念起</div>
<div class='lg-row'>違闕三昧耶　當誦此真言</div>
<div class='lg-row'>以除其過患　如前金剛杵</div>
<div class='lg-row'>進力改相合　忍願依甲傍</div>
<div class='lg-row'>繞上亦相拄　真言如後誦</div>
<div class='lg-row'>三七障皆消　大輪明曰</div>
</div><p class="dharani">娜莫悉底哩<span class='note-inline'>(三合)</span>野地尾<span class='note-inline'>(二合)</span>迦南怛他誐哆喃唵尾囉耳尾囉耳摩訶縛日哩<span class='note-inline'>(二合)</span>薩哆薩哆娑<span class='note-inline'>(引)</span>囉帝娑<span class='note-inline'>(引)</span>囉帝哆囉<span class='note-inline'>(二合)</span>以哆囉<span class='note-inline'>(二合)</span>以尾淡末作糝伴惹儞哆囉<span class='note-inline'>(二合)</span>末底悉馱蘖囇<span class='note-inline'>(二合)</span>怛㘕<span class='note-inline'>(二合)</span>娑嚩<span class='note-inline'>(二合引)</span>訶</p>
<p class="lg-abnormal"><div class='lg-row'>凡所觀想時　閉目凝心作</div>
<div class='lg-row'>了了分明已　目覩道當成</div>
<div class='lg-row'>護世八方天　真言如後說</div>
<div class='lg-row'>八方天明</div>
<div class='lg-row'>摩醯首羅王　位居東北隅</div>
<div class='lg-row'>真言如後稱　諸天所尊奉</div>
</p><p class="dharani">唵嚕捺囉<span class='note-inline'>(二合引)</span>也娑嚩<span class='note-inline'>(二合引)</span>訶<span class='note-inline'>(引)</span></p>
<p>東方帝釋位真言曰。</p>
<p class="dharani">唵設揭囉<span class='note-inline'>(二合引)</span>也娑嚩<span class='note-inline'>(二合引)</span>訶<span class='note-inline'>(引)</span></p>
<p>東南方名火天真言曰。</p>
<p class="dharani">唵娜仡曩<span class='note-inline'>(二合)</span>曳娑嚩<span class='note-inline'>(二合引)</span>賀<span class='note-inline'>(引)</span></p>
<p>南方閻羅天位真言曰。</p>
<p class="dharani">唵吠嚩娑嚩<span class='note-inline'>(二合引)</span>哆<span class='note-inline'>(引)</span>也娑嚩<span class='note-inline'>(二合引)</span>賀<span class='note-inline'>(引)</span></p>
<p>西南方羅主真言曰。</p>
<p class="dharani">唵囉乞叉<span class='note-inline'>(二合)</span>娑<span class='note-inline'>(引)</span>地跛多曳娑嚩<span class='note-inline'>(二合引)</span>賀</p>
<p>西方水天位真言曰。</p>
<p class="dharani">唵冥伽捨曩也娑嚩<span class='note-inline'>(二合引)</span>賀</p>
<p>西北方風天位真言曰。</p>
<p class="dharani">唵嚩<span class='note-inline'>(引)</span>也吠娑嚩<span class='note-inline'>(二合引)</span>賀</p>
<p>北方毘沙門天真言曰。</p>
<p class="dharani">唵藥乞叉<span class='note-inline'>(二合)</span>尾儞夜馱哩娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>迎請八方尊　及須供養者</div>
<div class='lg-row'>隨其所願事　皆用本真言</div>
<div class='lg-row'>凡建曼茶羅　及興諸事法</div>
<div class='lg-row'>皆先施供養　飲食香燈明</div>
<div class='lg-row'>閼伽花塗香　物皆周匝布</div>
<div class='lg-row'>永無一切障　所願皆遂心</div>
<div class='lg-row'>本尊及部主　皆用本真言</div>
</div><p>序中舊云逶迤搊擲。請改為逶迤輪擲也。又下卷初心密言法中。舊云若得莽羅葉博伽得博伽稱。及咄嚕瑟劍蘇合香也。末和芥子。以進火中一千八遍。令眾人敬真言者。請改為若零陵香天竺蘇合香末。和芥子油。進火中一千八遍。令人福德儀中舊脫四句請知之。諸色上青黑。心中漸圓明。變用大日輪。熾盛無與儔。發輝如猛焰。</p>

<p class='juan'>大威怒烏芻澁摩成就儀軌一卷</p></div>
</div><!-- end of div[@id='body'] -->
</body></html>