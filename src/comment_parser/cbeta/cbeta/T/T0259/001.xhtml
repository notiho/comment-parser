<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說觀想佛母般若波羅蜜多菩薩經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 259
<p class='juan'><a id='mulu1' />佛說觀想佛母般若波羅蜜多菩薩經</p><p class="byline">西天譯經三藏朝散大夫試鴻臚少卿明教大師臣天息災奉　詔譯</p>
<div class='div-jing'><p>灌頂真言：</p>
<p class="dharani">唵<span class='note-inline'>(引)</span>曩莫舍吉野<span class='note-inline'>(二合)</span>母曩曳<span class='note-inline'>(引)</span>怛他誐哆野<span class='note-inline'>(引)</span>囉賀<span class='note-inline'>(二合)</span>帝三藐三沒䭾野</p>
<p>誦此真言七遍，以手於頭上灌頂及摩觸遍身，然後息念，志心作佛母般若波羅蜜多菩薩觀行。想此菩薩三面三眼，身真金色，坐吉祥藏師子座，座有千葉金蓮。身有六臂，右邊三臂，第一臂執數珠，第二臂執箭，第三臂作施願相。左邊三臂，第一臂執經，第二臂執弓，第三臂執如意寶。如是六臂種種莊嚴。於其身上，復放無數百千那由他俱胝光明，遍滿一切世界。復想一切如來及多羅菩薩等一切菩薩，具足相好，莊嚴其身，以諸香花而親供養。如是觀想已，復念心真言：</p>
<p class="dharani">唵<span class='note-inline'>(引)</span>曩莫舍吉野<span class='note-inline'>(二合)</span>母曩曳怛他<span class='note-inline'>(引)</span>誐哆野<span class='note-inline'>(引)</span>囉賀<span class='note-inline'>(二合)</span>諦<span class='note-inline'>(引)</span>三藐三沒䭾<span class='note-inline'>(引)</span>野怛儞野<span class='note-inline'>(二合)</span>他<span class='note-inline'>(引)</span>唵<span class='note-inline'>(引)</span>母儞<span class='note-inline'>(引)</span>母儞摩賀<span class='note-inline'>(引)</span>母儞<span class='note-inline'>(引)</span>曳<span class='note-inline'>(引)</span>娑嚩<span class='note-inline'>(二合、引)</span>賀</p>
<p>次誦根本真言：</p>
<p class="dharani">怛儞野<span class='note-inline'>(二合)</span>他<span class='note-inline'>(引)</span>　唵　惹曳<span class='note-inline'>(引)</span>惹曳<span class='note-inline'>(引)</span>鉢納摩<span class='note-inline'>(二合、引)</span>鼻　阿嚩弭<span class='note-inline'>(引)</span>阿嚩弭<span class='note-inline'>(引)</span>　娑囉娑羅尼地里地里囉<span class='note-inline'>(引)</span>地里地囉<span class='note-inline'>(引)</span>地里儞嚩哆<span class='note-inline'>(引)</span>努波<span class='note-inline'>(引)</span>羅儞　沒度<span class='note-inline'>(引)</span>哆<span class='note-inline'>(引)</span>囉尼　布囉野布囉野　婆誐嚩底　薩里嚩<span class='note-inline'>(二合、引)</span>舍<span class='note-inline'>(引)</span>　摩摩　波里布囉野　娑波里嚩囉寫薩里嚩<span class='note-inline'>(二合、引)</span>薩怛鑁<span class='note-inline'>(二合)</span>左　薩里嚩<span class='note-inline'>(二合)</span>迦里摩<span class='note-inline'>(二合、引)</span>　嚩囉拏儞　尾輸䭾野　尾輸䭾野　沒䭾<span class='note-inline'>(引)</span>地瑟姹<span class='note-inline'>(二合、引)</span>儞曩　娑嚩<span class='note-inline'>(二合、引)</span>賀<span class='note-inline'>(引)</span></p>
<p>誦此真言已，復作觀行。想彼佛母般若波羅蜜多菩薩右邊，有釋迦世尊、燃燈世尊、無量壽世尊、智決定世尊、光明王世尊、雷聲吼音世尊、金花世尊、散花世尊。於菩薩左邊，毘婆尸世尊、羯俱忖那世尊、迦諾迦牟尼世尊、迦葉世尊、寶手世尊。於菩薩前面，大遍照世尊、寶生世尊、阿彌陀世尊、不空成就世尊、阿閦世尊。於菩薩後面，最上蓮華世尊、最上寶世尊、喜吉祥世尊、<span class='corr'>琉</span>璃光世尊、不思議吉祥世尊。於菩薩前，復有聖觀自在菩薩、慈氏菩薩、普賢菩薩、妙吉祥菩薩、歸命菩薩、不思議吉祥聲菩薩、金剛手菩薩、無盡意菩薩、辯積菩薩、無邊辯菩薩、虛空藏菩薩、無垢稱菩薩、自在行菩薩、法生菩薩、常啼菩薩、月光菩薩、法雲菩薩、地藏菩薩、寶藏菩薩、寶幢菩薩、尸棄菩薩、香象菩薩、金毘羅菩薩，如是等一切菩薩摩訶薩遍滿佛剎。復有顰眉明王等，亦在菩薩前。如是聖眾一一觀想已，復想人間天上殊妙香花珍寶供具，以用供養佛母般若波羅蜜多菩薩，并諸眷屬一切菩薩。作此觀已，是人不久當成正覺。</p>
</div>
<p class='juan'>佛說觀想佛母般若波羅蜜多菩薩經</p>
</div><!-- end of div[@id='body'] -->
</body></html>