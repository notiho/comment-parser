<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>不空羂索神變真言經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu96' />不空羂索神變真言經卷第二十八</p><p class="byline">大唐天竺三藏菩提流志譯</p><a id='mulu97' />
<p class='h1'>清淨蓮華明王品第六十七</p><p>爾時觀世音菩薩摩訶薩。說此大可畏明王央俱捨真言時。便復合掌瞻仰如來。熙怡微笑身放億俱胝百千色光。照曜十方三千大千佛之世界。以光神力能令十方三千大千諸佛世界滿虛空際。靉靆彌雨天諸眾妙寶雨海雲。天諸殊特牛頭栴檀末香塗香海雲。廣大清淨薩頗胝迦寶香海雲。放斯光時眉間白毫出甘露渧。如大星流。其色明踰頗胝迦寶。清淨瑩徹從空墜下。正住佛前變成眾寶千葉蓮華。其華純以瑠璃為莖。有大光明超億千日初出色光。磐薄高大如菩薩等。</p>
<p>爾時執金剛祕密主菩薩摩訶薩。見此露渧變成眾寶千葉蓮華。瑠璃為莖光明赫奕。踊躍歡喜得未曾有。即起合掌頭面禮足。白言聖者今所神變實難思議。我今思念本未曾識。惟願聖者速為解釋。</p>
<p>爾時觀世音菩薩摩訶薩。告執金剛祕密主菩薩摩訶薩言。我有不空羂索心王名清淨蓮華明王央俱捨真言大曼拏羅印三昧耶我欲佛前當正宣說。以此明王央俱捨真言神通威力。故現斯瑞。如是明王我白毫中而出現之。具大周廣神通威德。</p>
<p>爾時執金剛祕密主菩薩摩訶薩。聞斯說已合掌恭敬。頭面頂禮右繞三匝。乃往佛前於一面立。手持白拂揖拂如來一切智身。</p>
<p>爾時釋迦牟尼如來。謂觀世音菩薩摩訶薩言。汝今當說不空羂索心王清淨蓮華明王央俱捨真言大曼拏羅印三昧耶。若演說者則得一切如來種族祕密心陀羅尼真言壇印三昧耶。顯現開剖無諸翳障。如是一切陀羅尼真言壇印三昧耶。隨是明王法中住現。一切最勝真實解脫曼拏羅王三昧耶。及諸天神壇印三昧耶皆顯現之。如是明王央俱捨真言。常為一切天神壇神而守護之。恒不放捨。於世諸法疾得成就。</p>
<p>爾時觀世音菩薩摩訶薩。承佛誥語。為於世間一切垢重尠福有情持陀羅尼真言者。仰觀如來歡喜奮迅。即說清淨蓮華明王央俱捨真言曰。</p>
<p class="dharani">娜莫塞<span class='note-inline'>(桑紇反)</span>窒<span class='note-inline'>(丁結反二合)</span>㘑野<span class='note-inline'>(楊可反下同音)</span>特<span class='note-inline'>(能邑反二合)</span>婆<span class='note-inline'>(無可反)</span>努誐<span class='note-inline'>(銀迦反又音迦字斤攞反下同音)</span>嚲<span class='note-inline'>(一句)</span>跛<span class='note-inline'>(二合)</span>囉底<span class='note-inline'>(丁枳反)</span>瑟恥諦瓢<span class='note-inline'>(毘藥反下同音二句)</span>薩嚩<span class='note-inline'>(無可反下同音)</span>勃陀<span class='note-inline'>(上)</span>菩地薩埵<span class='note-inline'>(二合)</span>嚩<span class='note-inline'>(三句)</span>跛<span class='note-inline'>(二合)</span>羅縒囉嚲詑<span class='note-inline'>(他可反)</span>誐跢<span class='note-inline'>(多箇反下同音)</span>俁<span class='note-inline'>(愚矩反)</span>呬野<span class='note-inline'>(四句)</span>漫拏攞畝捺<span class='note-inline'>(能乙反)</span>囉<span class='note-inline'>(二合五句)</span>曼怛<span class='note-inline'>(登乙反二合)</span>囉跛<span class='note-inline'>(二合)</span>囉縒囉婆<span class='note-inline'>(去)</span>沒捺<span class='note-inline'>(輕)</span>嚟<span class='note-inline'>(二合)</span>瓢<span class='note-inline'>(六句)</span>娜莫㫊唎野跋馹囉<span class='note-inline'>(二合)</span>陀<span class='note-inline'>(上)</span>囉<span class='note-inline'>(七句)</span>薩嚩矩攞俁呬野<span class='note-inline'>(八句)</span>苾[亭*夜]<span class='note-inline'>(亭夜反)</span>陀<span class='note-inline'>(上)</span>[口*履]捺<span class='note-inline'>(同上二合)</span>囉跛<span class='note-inline'>(二合)</span>囉底<span class='note-inline'>(同上)</span>瑟恥諦瓢<span class='note-inline'>(毘遙反九句)</span>娜莫薩嚩跛<span class='note-inline'>(二合)</span>囉底<span class='note-inline'>(丁以反)</span>曳迦<span class='note-inline'>(斤邏反下同音)</span>勃陀<span class='note-inline'>(上)</span>[口*履]野<span class='note-inline'>(十句)</span>室囉嚩迦僧<span class='note-inline'>(去)</span>祇<span class='note-inline'>(虬曳反)</span>瓢<span class='note-inline'>(毘遙反十一句)</span>底跢娜誐嚲跛<span class='note-inline'>(二合)</span>囉窋<span class='note-inline'>(丁聿反)</span>半禰<span class='note-inline'>(奴禮反下同音)</span>瓢<span class='note-inline'>(十二句)</span>那莫薩嚩漫拏攞俁呬野<span class='note-inline'>(十三句)</span>摩訶苾[亭*夜]<span class='note-inline'>(同上音)</span>囉惹娑<span class='note-inline'>(去)</span>陀<span class='note-inline'>(上)</span>娜悉悌瓢<span class='note-inline'>(毘遙反十四句)</span>娜謨囉怛娜<span class='note-inline'>(二合)</span>怛囉<span class='note-inline'>(二合)</span>耶野<span class='note-inline'>(十五句)</span>娜莫㫊唎耶嚩路枳諦濕嚩<span class='note-inline'>(二合)</span>囉野<span class='note-inline'>(十六句)</span>菩地薩埵<span class='note-inline'>(二合)</span>嚩野<span class='note-inline'>(十七句)</span>摩訶薩埵<span class='note-inline'>(二合)</span>嚩野<span class='note-inline'>(十八句)</span>摩訶迦嚕抳迦野<span class='note-inline'>(十九句)</span>薩嚩苾[亭*夜]<span class='note-inline'>(同上音)</span>漫拏攞囉惹<span class='note-inline'>(二十句)</span>摩訶暮伽<span class='note-inline'>(上)</span>弭矩<span class='note-inline'>(二合)</span>沒<span class='note-inline'>(盧骨反)</span>嚩拏悉悌瓢<span class='note-inline'>(二十一句)</span>薩嚩畝[寧*吉]<span class='note-inline'>(寧吉反)</span>㘑瓢<span class='note-inline'>(二十二句)</span>怛[寧*也]<span class='note-inline'>(寧也反)</span>他<span class='note-inline'>(二十三句)</span>唵<span class='note-inline'>(喉中擡引呼二十四句)</span>弭麼隷弭麼攞蘖髀<span class='note-inline'>(二十五句)</span>弭麼濫畝若鉢頭<span class='note-inline'>(二合)</span>米素[口*履]野襪<span class='note-inline'>(無遏反)</span>者栖<span class='note-inline'>(二十六句)</span>娑<span class='note-inline'>(去)</span>㰤塞<span class='note-inline'>(同上)</span>囉囉濕弭計囉臡<span class='note-inline'>(如例反二十七句)</span>摩訶囉濕弭入嚩攞嚩皤徙諦<span class='note-inline'>(二十八句)</span>柘囉柘囉<span class='note-inline'>(二十九句)</span>柘柘羅<span class='note-inline'>(三十句)</span>散者囉鉢頭<span class='note-inline'>(二合)</span>暮嚲[口*履]<span class='note-inline'>(三十一句)</span>鉢頭<span class='note-inline'>(二合)</span>麼蘖髀<span class='note-inline'>(三十二句)</span>鉢頭<span class='note-inline'>(二合)</span>麼步臡<span class='note-inline'>(三十三句)</span>素[寧*吉]<span class='note-inline'>(寧吉反)</span>麼囉濫暮惹弭麼黎<span class='note-inline'>(三十四句)</span>摩抳迦娜<span class='note-inline'>(三十五句)</span>跋馹囉<span class='note-inline'>(二合)</span>廢<span class='note-inline'>(無計反)</span>女<span class='note-inline'>(去)</span>[口*履]曳捺<span class='note-inline'>(二合)</span>囉儞攞<span class='note-inline'>(三十六句)</span>摩囉迦嚲鉢頭<span class='note-inline'>(二合)</span>摩囉誐<span class='note-inline'>(三十七句)</span>弭弭陀<span class='note-inline'>(上)</span>摩訶麼抳喇怛那<span class='note-inline'>(三十八句)</span>楞<span class='note-inline'>(去)</span>訖[口*履]嚲捨[口*履]㘑<span class='note-inline'>(三十九句)</span>陀<span class='note-inline'>(上)</span>囉陀<span class='note-inline'>(上)</span>囉<span class='note-inline'>(四十句)</span>摩訶鉢頭<span class='note-inline'>(二合)</span>麼馱㘑<span class='note-inline'>(四十一句)</span>播囉播囉<span class='note-inline'>(四十二句)</span>播囉首播捨陀<span class='note-inline'>(上)</span>㘑<span class='note-inline'>(四十三句)</span>娑<span class='note-inline'>(去)</span>囉娑<span class='note-inline'>(去)</span>囉<span class='note-inline'>(四十四句)</span>縒曼嚲廢<span class='note-inline'>(無計反)</span>嚕者泥<span class='note-inline'>(四十五句)</span>薩嚩嚲詑誐跢俁呬耶<span class='note-inline'>(四十六句)</span>地瑟恥底<span class='note-inline'>(丁禮反)</span>句攞娑<span class='note-inline'>(去)</span>麼野<span class='note-inline'>(四十七句)</span>播[口*履]布囉抳<span class='note-inline'>(四十八句)</span>陀<span class='note-inline'>(上)</span>囉陀<span class='note-inline'>(上)</span>囉<span class='note-inline'>(四十九句)</span>跋馹囉入嚩攞<span class='note-inline'>(五十句)</span>摩羅<span class='corr'>蘖</span>髀跋馹囉跋馹㘑<span class='note-inline'>(五十一句)</span>跋馹囉地瑟恥嚲鉢頭<span class='note-inline'>(二合)</span>米<span class='note-inline'>(五十二句)</span>[合*牛][合*牛]<span class='note-inline'>(五十三句)</span>麼抳麼抳<span class='note-inline'>(五十四句)</span>摩訶麼抳振嚲麼抳<span class='note-inline'>(五十五句)</span>播捨陀<span class='note-inline'>(上)</span>囉<span class='note-inline'>(五十六句)</span>虎嚕虎嚕<span class='note-inline'>(五十七句)</span>鉢頭<span class='note-inline'>(二合)</span>米鉢頭<span class='note-inline'>(二合)</span>麼憍<span class='note-inline'>(魚照反)</span>[口*梨]<span class='note-inline'>(五十八句)</span>鉢頭<span class='note-inline'>(二合)</span>麼播抳婆<span class='note-inline'>(同上音)</span>囉泥<span class='note-inline'>(五十九句)</span>㫊暮伽<span class='note-inline'>(上句)</span>鉢頭<span class='note-inline'>(二合)</span>米<span class='note-inline'>(六十句)</span>唵<span class='note-inline'>(同上呼)</span>鉢頭<span class='note-inline'>(二合)</span>弭儞<span class='note-inline'>(六十一句)</span>鉢頭<span class='note-inline'>(二合)</span>摩麼抳<span class='note-inline'>(六十二句)</span>跋馹囉馱<span class='note-inline'>(上)</span>㘑<span class='note-inline'>(六十三句)</span>薩嚩嚲詑誐跢矩攞<span class='note-inline'>(六十四句)</span>娑<span class='note-inline'>(去)</span>麼[尼*也]<span class='note-inline'>(尼也反)</span>縒麼耶<span class='note-inline'>(六十五句)</span>地瑟恥諦<span class='note-inline'>(六十六句)</span>摩訶弭補攞步臡<span class='note-inline'>(六十七句)</span>皤囉皤囉<span class='note-inline'>(六十八句)</span>參<span class='note-inline'>(去)</span>皤囉<span class='note-inline'>(六十九句)</span>步嚕步嚕<span class='note-inline'>(七十句)</span>步囉抳<span class='note-inline'>(七十一句)</span>避[口*履]避[口*履]<span class='note-inline'>(七十二句)</span>縒曼嚲婆路枳嚲苾[亭*夜]<span class='note-inline'>(同上音)</span>囉臡<span class='note-inline'>(七十三句)</span>跛<span class='note-inline'>(二合)</span>囉縒囉跛<span class='note-inline'>(二合)</span>囉縒囉<span class='note-inline'>(七十四句)</span>縒曼嚲弭麼黎<span class='note-inline'>(七十五句)</span>薩嚩苾[亭*夜]<span class='note-inline'>(同上音)</span>漫拏攞禰嚩嚲<span class='note-inline'>(七十六句)</span>那麼塞訖[口*履]羝<span class='note-inline'>(七十七句)</span>嚲囉嚲囉<span class='note-inline'>(七十八句)</span>跢囉野哆囉野<span class='note-inline'>(七十九句)</span>縒曼嚲舍播[口*履]布囉抳<span class='note-inline'>(八十句)</span>薩嚩菩地薩埵<span class='note-inline'>(二合)</span>縛避曬者儞<span class='note-inline'>(八十一句)</span>薩嚩嚲詑誐哆暮伽<span class='note-inline'>(上)</span>㰤避使訖<span class='note-inline'>(二合)</span>羝<span class='note-inline'>(八十二句)</span>㫊避詵旨<span class='note-inline'>(二合)</span>野[牟*含]<span class='note-inline'>(牟含反八十三句)</span>薩嚩苾[亭*夜]<span class='note-inline'>(同上音)</span>漫拏攞<span class='note-inline'>(八十四句)</span>矩攞縒麼耶避曬階<span class='note-inline'>(八十五句)</span>薩嚩嚲詫誐跢播抳嚩囉泥<span class='note-inline'>(八十六句)</span>鉢頭<span class='note-inline'>(二合)</span>麼憍<span class='note-inline'>(魚照反)</span>隷<span class='note-inline'>(八十七句)</span>鉢頭<span class='note-inline'>(二合)</span>麼跛<span class='note-inline'>(二合)</span>囉髀<span class='note-inline'>(八十八句)</span>鉢頭<span class='note-inline'>(二合)</span>麼弭迦瞻畝惹蘖髀<span class='note-inline'>(八十九句)</span>[合*牛][合*牛]<span class='note-inline'>(九十句)</span>跋馹㘑跋馹㘑<span class='note-inline'>(九十一句)</span>跋馹囉鉢頭<span class='note-inline'>(二合)</span>米<span class='note-inline'>(九十二句)</span>嚲詑誐跢矩羅地瑟恥諦<span class='note-inline'>(九十三句)</span>㫊暮伽<span class='note-inline'>(上)</span>嚩囉抳<span class='note-inline'>(九十四句)</span>薩嚩舍播[口*履]布囉抳<span class='note-inline'>(九十五句)</span>薩嚩播野耨<span class='note-inline'>(輕)</span>佉<span class='note-inline'>(上九十六句)</span>鉢<span class='note-inline'>(二合)</span>囉舍麼儞<span class='note-inline'>(九十七句)</span>㫊暮伽<span class='note-inline'>(上)</span>紇<span class='note-inline'>(二合)</span>[口*履]娜野悉地<span class='note-inline'>(九十八句)</span>娑<span class='note-inline'>(去)</span>陀<span class='note-inline'>(上)</span>野弭麼黎<span class='note-inline'>(九十九句)</span>[合*牛]㤄<span class='note-inline'>(一百句)</span>唵<span class='note-inline'>(同上呼)</span>嚩羅泥鉢頭<span class='note-inline'>(二合)</span>麼步臡<span class='note-inline'>(一句)</span>娜謨窣覩羝鉢頭<span class='note-inline'>(二合)</span>麼補勢<span class='note-inline'>(知西反二句)</span>莎<span class='note-inline'>(去)</span>嚩訶<span class='note-inline'>(一百三句)</span></p>
<p>爾時觀世音菩薩摩訶薩。說是明王真言之時。光明溥照一切如來種族祕密心陀羅尼真言曼拏羅印三昧耶。佛前蓮華即自開敷。臺中出現不空羂索心王清淨蓮華明王三面四臂。首戴寶冠冠有化佛。當中正面圓滿熙怡。眉間一目。左右二面如不空羂索觀世音左右面目。一手持開蓮華一手執羂索。一手持寶幢一手把三叉戟。眾寶瓔珞耳璫環釧。天諸衣服種種莊嚴。相好殊特踰於諸天。無量億千蓮華臺上結加趺坐。放億俱胝百千光明。放斯光時從座而起。整理衣服合掌恭敬。頂禮雙足繞佛三匝。却還本座曲躬而立瞻仰尊顏目不異顧。爾時釋迦牟尼如來。謂清淨蓮華明王言。善哉殊特何故前立。瞻視我好欲求何願。爾時清淨蓮華明王前白佛言。今於如來請授一切如來種族祕密心陀羅尼真言曼拏羅印三昧耶總持明門最上第一。佛復告言汝欲十方一切如來毘盧遮那如來一切種族祕密心陀羅尼真言曼拏羅印三昧耶灌頂受記者。汝當善聽我授與汝。稱汝第一。汝今授名多羅菩薩。亦名濕廢多白身觀世音菩薩。亦名毘俱胝觀世音菩薩亦名蓮華端嚴首菩薩。亦名計唎枳利大天神亦名金剛度底天神。亦名毘摩羅迦履天神亦名蓮華眼天神。亦名金剛鎖天神亦名毘利金剛天神。亦名蓮華光明天神亦名成就業行天神。亦名大真言王天神亦名不空首王天神。亦名暴伽襪多天神亦名功德天神。亦名毘摩羅天神亦名無譬喻天神。亦名辯才天神亦名一髻天神。亦名千眼天神亦名千臂天神。亦名千頭天神亦名不空蓮華天神。亦名大寶天神亦名出一切寶天神。亦名世間自在天神亦名大明密號自在王天神。亦名大海天神亦名大天女天神。亦名一切種族壇天神亦名誦念安隱大天神。亦名種族大天神亦名端正金剛天神。亦名執輪天神亦名執鉞刀天神。亦名執劍天神亦名奮怒天神。亦名奮怒王天神亦名破黑暗天神。亦名瞋面天神亦名狗牙天神。亦名赤黃色天神亦名金髮天神。亦名執寶手天神亦名大地輪天神。亦名持一切物天神亦名供養水器天神。亦名種種飲食天神亦名一切最大天神。亦名塗香末香華鬘天神亦名一切遍行天神。亦名一切自在天神亦名示女相天。神亦名度脫一切天神亦名持真言天神。亦名囉惹天神亦名一切如來大種族天神。亦名大丈夫真言王天神亦名觀世音菩薩白毫上出現天神。亦名寶甘露天神亦名大星光天神。亦名種種相貌天神亦名種種事業天神。清淨蓮華明王所授汝諸名等。若有人民每日晨朝。信解受持讀誦之者。速得一切如來種族祕密心陀羅尼真言壇印三昧耶現前成就。是諸名等通入一切種族陀羅尼真言壇印三昧耶。一切天神壇神住護一切如來毘盧遮那如來。釋迦牟尼如來。一切種族祕密心陀羅尼真言。曼拏羅印三昧耶中所說名字。觀世音菩薩處處護持。是故說汝最勝第一。汝復授名金剛大悉地王。大蓮華最勝悉地王如來種族悉地王。大曼拏羅種族悉地王大摩尼種族悉地王。不空一切曼拏羅最勝心悉地王大金剛種族頂悉地王。金剛底極悉地王金剛鬘部悉地王。金剛勝錐悉地王蓮華端正殊勝悉地王。清淨蓮華明王所授汝諸悉地王名。若有人民信解受持讀誦之者。速得此諸陀羅尼真言一切悉地王。執金剛祕密主菩薩摩訶薩。十執金剛神大自在執金剛神觀守護持。以是義故。常令如法受持讀誦此悉地王名者。一切如來毘盧遮那如來釋迦牟尼如來。一切諸大菩薩摩訶薩眾。亦常觀察加被擁護。</p>
<p>爾時釋迦牟尼如來。與是明王授記別時。十方大地六變震動於虛空中靉靆彌雨月光清淨華。盧遮華摩訶盧遮華。曼陀羅華摩訶曼陀羅華。鉢頭摩華拘物頭華。芬陀利華青優鉢羅華。赤優鉢羅華阿叔迦華。波吒羅華芬那誐華。乾陀婆利師迦華君那利華。阿底木多迦華波羅奢華。一切金華銀華。寶華種種雜華海雲。雨種種寶雲寶雨海雲。雨牛頭栴檀香沈水香龍腦香欝金香種種香氣海雲。雨種種香水細雨海雲。雨種種奇妙音聲不鼓自鳴海雲。雨諸衣服寶冠珠瓔耳璫鐶釧華鬘寶莊嚴具海雲。雨三十三天大梵天帝釋天。大自在天俱摩羅天。四天王天水天。伊首羅天摩醯首羅天。乃至九十九億百千天子。所有宮殿衣服冠瓔。寶珠鐶釧塗香末香。七寶傘蓋海雲。滿於十方靉靆彌布大作供養。釋迦牟尼佛觀世音菩薩。清淨蓮華明王諸大菩薩。執金剛祕密主菩薩摩訶薩并會大眾十方所有一切剎土。一切如來一切菩薩摩訶薩一切大眾。皆於空中作大神通種種變現成就之相。是諸如來一切祕密心陀羅尼真言壇印三昧耶一時顯現。十方一切諸天宮殿亦皆顯現。</p>
<p>爾時執金剛祕密主菩薩摩訶薩。從坐而起合掌恭敬。繞佛三匝頭頂禮足。於一面立熙怡微笑。旋金剛杵復白佛言。世尊覩斯神通極空顯現甚為廣大。如斯神通亦皆溥洽。持真言者得大成就三昧耶門。復有一切天龍八部。緣此種族清淨蓮華明王神通顯現。皆來集會。覩彼觀世音菩薩摩訶薩清淨蓮華明王神通威德。出過十方盡空顯炫。如斯變相以何法力。欻能十方作是顯現。惟願如來哀愍我等。當為解釋除斷所疑。爾時釋迦牟尼如來。告執金剛祕密主菩薩摩訶薩言。諦聽諦聽為汝解說此大神通因緣現相。是彼觀世音菩薩摩訶薩大幻化三摩地門。金剛總持等持三摩地力勇猛支三摩地門。以如是等九十九俱胝那庾多百千三摩地門。常隨於身神通變現。滿十方界。此等三摩地亦是不空羂索心王清淨蓮華明王央俱捨真言大曼拏羅印三摩地力神通變現。示現如是神通威德廣大顯現三摩地力。當廣溥洽一切有情。修是清淨蓮華明王央俱捨真言名字法門。但令信解受持讀誦。當見九十二殑伽沙俱胝那庾多百千微塵如來應正等覺。承事供養種種善根。等念此諸如來名號。等入此諸如來種族祕密心陀羅尼真言大曼拏羅印三昧耶會。亦等受持此諸如來種族祕密心陀羅尼真言大曼拏羅印三昧耶品。等入三世一切如來祕密心陀羅尼真言大曼拏羅印三昧耶成就之門。執金剛祕密主菩薩摩訶薩。今何因緣說此清淨蓮華明王具大威力。所有三世一切如來祕密心陀羅尼真言壇印法品。皆隨入此明王法中。如水乳合同一體相更無別異。由斯因緣說是清淨蓮華明王名號。通入一切如來種族祕密心陀羅尼真言壇印三昧耶有大威德。若苾芻苾芻尼族姓男族姓女。信解受持此清淨蓮華明王央俱捨真言者。則等受持三世諸佛如來種族祕密心陀羅尼真言壇印三昧耶。當得三世諸佛如來戒蘊定蘊慧蘊解脫蘊成熟善根。為於三世諸佛如來而常讚歎。與不空最大成就三昧耶悉地相應。得一切如來種族祕密平等三昧耶悉地相應。得一切菩薩摩訶薩神通真言明心大三摩地神變境界相應。得大菩提心六波羅蜜莊嚴相應。得一切真言明王大曼拏羅印三昧耶隨順相應。此清淨蓮華明王央俱捨真言神通威德。又復常得一切如來神通三摩地加被。一切菩薩摩訶薩神通三摩地加被。以斯因故說是清淨蓮華明王央俱捨真言。有大威德有大神力。若有暫以華果塗香音聲。供養讀誦處者。則當承事供養三世一切如來一切種族祕密心陀羅尼真言大曼拏羅印三昧耶。受持讀誦是清淨蓮華明王央俱捨真言者。一切藥叉羅剎毘那夜迦。作障難者盡皆馳散。一切諍論災怪疫疾憎謗諛諂十惡五逆。一切業障盡皆消滅。一切諸佛菩薩摩訶薩眾安慰護念。執金剛祕密主菩薩摩訶薩。十大執金剛藥叉將大自在執金剛藥叉將。一切天神四天王神。并諸眷屬恭敬守護。當得一切如來種族祕密心陀羅尼真言曼拏羅印三昧耶最勝成就。得不空解脫祕密心陀羅尼真言廣大解脫蓮華大曼拏羅印三昧耶最大成就。得不空真實最上成就。一切天龍藥叉羅剎乾闥婆阿修羅緊那羅孽嚕茶摩呼羅伽來守擁護。復於世間得大供養。一切願行增長圓滿。一切呪詛蠱毒毒藥毒蟲。諸惡鬼神不相災惱。又復不患一切風痰。寒熱瘧病瘡瘻疥癬。頭痛癰腫痔痢諸病。唯除宿報現世輕受。執金剛祕密主菩薩摩訶薩。此不空羂索心王清淨蓮華明王央俱捨真言。名三世一切如來祕密心陀羅尼真言總持等持三昧耶。亦名一切執金剛祕密心神通溥遍總持等持三昧耶。</p>
<p>爾時執金剛祕密主菩薩摩訶薩。聞佛稱說此妙吉祥祕密清淨蓮華明王央俱捨真言神通功德。歡喜踊躍前白佛言。世尊是清淨蓮華明王央俱捨真言。奇特希有具有一切菩提功德。能滿眾願成熟一切菩提善根。圓滿一切壇印三昧耶。無量功德最勝成就。世尊此清淨蓮華明王央俱捨真言。特希難見。如於如來所現方處。坐菩提樹下轉大法輪。是清淨蓮華明王央俱捨真言。豈不於彼觀世音菩薩摩訶薩白毫出現。當為利益持真言者。得真解脫成就法門。非少善根得值見聞。已於無量阿僧祇劫一切佛所積集善根。乃得見聞恭敬供養信解書寫受持讀誦具足修治。若暫忘念是真言者。當知則失無量無邊一切菩提功德善根。何況一日一夜一月一年。乃至多百千日而盡廢忘。應知此人則已永失十方三世諸佛菩薩摩訶薩。一切菩提功德福蘊資糧善根大三昧耶。爾時釋迦牟尼如來。復謂執金剛祕密主菩薩摩訶薩言。如是如是如汝所說。此之有情若不多劫供養承事九十九殑伽沙俱胝那庾多百千諸佛如來大曼拏羅印三昧耶積集善根。則不見聞此明王真言三昧耶受持讀誦。此之有情昔不積善。弗可見聞此明王真言大曼拏羅印三昧耶。復有有情。已於無量阿僧祇劫。供養承事十方過現一切如來種族大曼拏羅印三昧耶甚深諸法。并復稟受聽聞修學積集善根。乃得具足見此明王真言種族大曼拏羅印三昧耶。受持讀誦明解一切。依持律行種種成就。則得作大阿闍梨。於諸真言者為最第一。得為三世一切如來曼拏羅印三昧耶中大法之子。三世一切如來為授記莂。當知斯人得大堅固成熟福聚善根資糧。應知得此明王真言大曼拏羅印三昧耶受持讀誦圓滿修治。一切佛剎菩提功德具足善根。執金剛祕密主菩薩摩訶薩。汝又觀彼觀世音菩薩摩訶薩廣大神變三摩地力。陀羅尼力壇印法力。不空羂索心王清淨蓮華明王央俱捨真言三摩地悉地威德示現之力。是一切如來心大神通力。圓滿一切菩提願行。是觀世音菩薩摩訶薩。與一切願成就之處。如是明王真言。與於世間一切垢障尠福有情。作大佛事照破諸闇。為大津梁摧諸魔處。風雨以時苗稼滋盛。無諸饑饉惡星變怪。使受持者壽命長遠。無災夭疾多饒財寶。若有有情常潔身服。法瑜伽觀以大悲心。如法誦持清淨蓮華明王央俱捨真言。恒不間廢。即當成就一切善根。持此清淨蓮華明王央俱捨真言之處。一切曼拏羅神。一時湊集而守護之。一切種族真言壇印神宮殿俱時來集。供養清淨蓮華明王央俱捨真言。一切如來種族觀世音種族。金剛種族摩尼種族等。真言壇印宮殿神。俱時來作恭敬供養清淨蓮華明王央俱捨真言。能令真言者獲七善夢。第一夢見得入曼拏羅宮殿會中。受用三昧耶。第二夢見入一切諸佛菩薩種族曼拏羅宮殿三昧耶會。得諸如來為授灌頂真言印三昧耶成就。第三夢見入一切金剛灌頂曼拏羅印三昧耶會。得諸金剛王為授一切金剛灌頂真言印三昧耶成就。第四夢見入一切摩尼種族灌頂曼拏羅印三昧耶會。得諸摩尼寶王。為授一切摩尼寶大灌頂真言印三昧耶成就。第五夢見入補陀洛山觀世音菩薩摩訶薩七寶宮殿大空羂索廣大解脫蓮華曼拏羅印三昧耶會。見一切諸佛菩薩摩訶薩大明明王一切天神觀世音菩薩摩訶薩。執手引入灌頂壇內。而為灌頂。種種教詔諸真言曼拏羅印三昧耶品成就。第六夢見入千手千眼觀世音菩薩摩訶薩曼拏羅印三昧耶會。得千手千眼觀世音。為授灌頂曼拏羅印三昧耶成就。第七夢見如來菩提樹下坐金剛座。轉大法輪降伏魔軍。見毘盧遮那如來伸手摩頂。為授灌頂曼拏羅印三昧耶品。并見十方一切佛剎一切如來。為授種族真言壇印出世世間三昧耶品成就。若命終時心不失念。直往西方蓮華化生。為此不空大真言仙。常觀九十九億俱胝那庾多百千諸佛如來。是諸佛等。為現種種佛剎一切如來三身一體。皆等毘盧遮那佛身相好。得宿住智。能知過去百千大劫所受生死。一切如來神通威德灌頂真言印三摩地門盡皆現前。亦見過去所生積集福蘊善根清淨業成。今此明王真言但常晝夜誦持。不忘的獲如是諸大功德。并得一切眾生意樂恭敬法門。若淨澡浴著淨衣服。淨治室內香華供養。誦持清淨蓮華明王央俱捨真言。恒不斷絕。當後夜時乃得過往十惡五逆四重諸罪一切業障一時現前。告真言者言。往昔罪報應受五道種種劇苦。以真言力燼然銷滅。一切善根今已圓滿。</p>
<p>若患瘧病。當加持白線二十一結。病者繫佩即得除差。若鬼病神病。加持刀劍或加持孔雀尾。或加持箭一七遍。病者身上拂[打-丁+(穩-禾)]加持則令除愈。或加持五色線一百八結。繫其項上。加持安悉香病者前燒。當加持病者。得作病鬼現身而來所問皆說。亦任役使病則除差。若欲往向言論諍處令歡喜者。加持手一七遍摩捫面上。往見彼者歡喜和解。若毒藥中者。牛乳石蜜和加持之。或加持淨水一七遍令飲毒除。若毒蟲螫者。加持孔雀尾一七遍拂之。并加持黃土泥或加持雄黃。數數厚傅。或加持煮豆并汁。豆中蘸之皆得除滅。若被厭蠱呪詛蠱毒者。五日每日以新淨瓮滿盛香水。加持一百八遍。當洗浴身即得除差。若傅屍伏連少身力者。三設五設七設每設。長流河邊隨時塗壇。以白穀稻穀大麥小麥大豆小豆白芥子茴香子天門冬。等分和末加持水。和猶如麵[麥*胡]。先加持生酥遍身濃塗。乃以藥[麥*胡]遍身厚附。却淨揩取捏作人形。加持鑌鐵刀截分八段。於壇四角四面置淨盆子。各于盆中盛一段藥。於壇中心置香水瓮。加持白芥子置於瓮中。以諸華枝葉插瓮口中。面東跪坐加持水瓮一百八遍。及加持藥盆一百八遍。以八盆中藥段擘散。各擲當方。壇中香水溫與病者。清淨澡浴著新淨衣。以諸華香飲食。供養觀世音菩薩。及諸眾僧設大施會。病者所苦當即除差。諸惡鬼神無能嬈害。亦令業障而得消滅。若命終後即生西方淨妙剎土證宿命智。乃至菩提更不退墮諸惡趣故。若患眼者加持甘草汁。或加持供養殘水七一遍。當用洗眼即令除差。若患頭痛。以生酥胡麻油茴香子加持一七遍。微溫塗頭當即除差。若患齒疼加持石榴枝一七遍。當用揩齒速令除差。若患耳疼加持茴香子胡麻油。和煎二三十沸。濾去其滓。後當微溫瀝於耳中。當即除差。若患口瘡。加持蓽豆菉豆。煎汁和酥加持一七遍。含之經日當即除差。若患腹痛。加持仙陀婆鹽。作湯服當除差。若加持烏鹽阿惹而土青木香。等分和水二大升。煎取九合加持二十一遍。當飲服之。一切腹痛心痛痃癖痔痲病等皆當除差。若加持白芥子二十一遍。散一切公門底者。一切僚佐見皆歡喜。若加持白胡椒一百八遍。口中含之與他談說聞皆信受。若有惡風雹雨數數起者。加持石榴枝一百八遍。詣高望處四方擬之即皆除散。若有龍湫邊作一火壇。以端直構木櫁木然火。以酥蜜酪白芥子。一加持一燒一千八遍。如是相續至滿七日。則得天下溥降甘雨。若以稻穀華白芥子酥。加持燒之一千八遍。滿於七日當得財寶。若令訥瑟吒生信伏者。加持稻穀糠鹽黑芥子油燒。稱彼名字一千八遍即得如願。若加持此所燒糠鹽灰二十一遍。散訥瑟吒門底者。即不安住。若加持白芥子一百八遍。散於軍陣鬪打處者。兵眾惡人兩俱和解。若加持雄黃令現煖煙相已。點心上額上者。即得祕密三昧耶。不為一切藥叉羅剎目視此人。若加持牛黃令現煖煙相已。點額上心上。往入一切山野窟澤無所障礙。及為人民恭敬供養。若為王公請者。用塗二手掌上。加持手七遍。至王公門叩門而入。所見人民悉皆歡喜愛敬供養。如是明王真言。所作諸法一切成就。</p>
</div>
<div class='div-pin'><a id='mulu98' />
<p class='h1'>灌頂真言成就品第六十八</p><p>爾時觀世音菩薩摩訶薩。見此清淨蓮華明王蓮華臺上放大光明。於如來前請授一切如來種族祕密心陀羅尼真言曼拏羅印三昧耶時。當為供養一切如來毘盧遮那如來釋迦牟尼如來。即說不空思惟寶光真言曰。</p>
<p class="dharani">唵<span class='note-inline'>(喉中擡聲引呼一)</span>㫊暮伽<span class='note-inline'>(上)</span>振嚲麼抳<span class='note-inline'>(二)</span>嚩<span class='note-inline'>(無可反)</span>囉陀<span class='note-inline'>(上)</span>鉢頭<span class='note-inline'>(二合)</span>米<span class='note-inline'>(三)</span>入嚩攞入嚩攞那<span class='note-inline'>(四)</span>步臡<span class='note-inline'>(人兮反)</span>[合*牛]<span class='note-inline'>(五)</span></p>
<p>是觀世音菩薩摩訶薩。說此真言供養佛已。念釋迦牟尼如來。惟垂加授清淨蓮華明王灌頂三昧耶。演斯真言時。清淨蓮華明王。曲躬合掌恭敬重復。瞻仰如來目不暫捨。爾時釋迦牟尼如來。即伸右手摩清淨蓮華明王頂。時十方三千大千諸佛世界。大地山林六變震動。大海江河一時涌沸。量虛空中所有十方一切剎土。過現未來一切如來。毘盧遮那如來應正等覺。一時皆現同聲讚釋迦牟尼如來曰。善哉善哉。如是灌頂甚為希有。我等十方一切剎土。三世一切如來。毘盧遮那如來。亦同授與清淨蓮華明王灌頂三昧耶。</p>
<p>爾時十方一切剎土。三世一切如來毘盧遮那如來。一時皆伸右無畏手。摩清淨蓮華明王頂。同說不空大灌頂光真言曰。</p>
<p class="dharani">唵<span class='note-inline'>(喉中擡聲引呼一)</span>㫊暮伽<span class='note-inline'>(上)</span>廢<span class='note-inline'>(無計反)</span>嚕者娜<span class='note-inline'>(二)</span>摩訶畝捺<span class='note-inline'>(能乙反)</span>囉麼抳<span class='note-inline'>(三)</span>鉢頭<span class='note-inline'>(二合)</span>麼入嚩攞<span class='note-inline'>(四)</span>跛<span class='note-inline'>(二合)</span>囉襪嚲野[合*牛]<span class='note-inline'>(五)</span></p>
<p>爾時十方一切剎土。三世一切如來毘盧遮那如來。說此真言。灌明王頂。一時重讚釋迦牟尼如來。</p>

<div class="lg regular"><div class='lg-row'>快哉牟尼尊　善授於明王</div>
<div class='lg-row'>真言大威力　光王灌頂法</div>
</div><p>爾時十方一切剎土。三世一切如來毘盧遮那如來。一時說斯灌頂真言。而為清淨蓮華明王。各以種種種族一切神通大如意寶大灌頂祕密曼拏羅印三昧耶灌頂。授一切種族大如意寶大灌頂祕密曼拏羅印三昧耶灌頂成就。爾時十方一切剎土三世一切如來毘盧遮那如來。謂執金剛祕密主菩薩摩訶薩言。此灌頂光真言。若有如法清潔身器。常勤精進發大悲心。佛瑜伽觀。以諸華香隨時供養。受持讀誦中不間闕。滿十萬遍。亦得成就是灌頂三昧耶。第一夢見入我十方一切剎土三世一切如來毘盧遮那如來。大如意寶大灌頂祕密曼拏羅印三昧耶會。我等一切如來為授灌頂曼拏羅印三昧耶品。我諸如來一時同聲讚言。善哉善哉善男子。汝得十方一切佛剎一時門開。任汝遊往。彼諸剎土各有九十九億殑伽沙俱胝那庾多百千一切如來憶念加被。第二夢見入我十方一切剎土三世一切如來大蓮華種族大摩尼寶曼拏羅印三昧耶宮殿會中。我諸如來為授大蓮華種族大摩尼寶灌頂曼拏羅印三昧耶品。及得一切如來大摩尼印灌頂曼拏羅印三昧耶品現前。我諸如來同聲讚言。善哉善哉善男子。汝得大蓮華種族灌頂壇印三昧耶品。為諸如來攝受加被大摩尼印三昧耶。第三夢見入我十方一切剎土三世一切如來大金剛種族大摩尼寶曼拏羅印三昧耶中。我諸如來為授金剛種族大摩尼寶灌頂壇印三昧耶品。及授我等一切如來金剛種族母陀羅尼三昧耶品。一切金剛同聲讚言。善哉善哉善男子。汝得一切如來金剛種族大摩尼寶壇印三昧耶品。得諸金剛攝受加被大摩尼寶金剛印三昧耶。第四夢見入我十方一切剎土三世一切如來大摩尼寶種族大灌頂壇印三昧耶中。我諸如來為授大摩尼寶種族大灌頂壇印三昧耶品。見我一切如來大摩尼寶種族大摩尼寶灌頂壇印祕密成就三昧耶。時諸如來同聲讚言。善哉善哉善男子。汝今得我一切如來大摩尼寶種族灌頂壇印祕密心品現前加被此灌頂法。是我一切如來大如意寶種族祕密心真言三昧耶品。第五夢見入我十方一切剎土三世一切如來不退轉大灌頂祕密曼拏羅印三昧耶中。我諸如來為授不退轉大灌頂祕密曼拏羅印三昧耶品。我諸如來同聲讚言。善哉善哉善男子。汝今得我十方一切剎土三世一切如來不退轉大灌頂祕密壇印三昧耶品。第六夢見我等十方一切剎土三世一切如來。往菩提道場坐金剛座。現等正覺作大法王灌頂地法。盡見十方一切剎土三世一切如來。坐師子座。為授一切如來不退法王灌頂地法。時諸如來同聲讚言。善哉善哉堅固者。今得一切如來不退法王灌頂護念堅持不捨。第七夢見釋迦牟尼如來菩提樹下坐金剛座。放大光明轉大法輪。然大法炬雨大法雨。建大法幢吹大法螺。擊大法鼓摧大魔軍。并見十方一切剎土三世一切如來。菩提樹下坐金剛座。轉大法輪摧大魔軍。最勝大灌頂祕密壇印三昧耶品。得諸如來為授轉法輪大灌頂祕密壇印三昧耶品。時諸如來同聲讚言。善哉善哉善男子。汝得真實堅固解脫轉法輪大灌頂祕密曼拏羅印三昧耶。如是如法常勤精懇。佛瑜伽觀。受持讀誦恒不間廢。則獲如是七大善夢。證我一切不空如來不空毘盧遮那如來。大光明印真言神變之法。當入十方一切剎土三世一切不空如來不空毘盧遮那如來大曼拏羅印三昧耶會。入一切處三昧耶門。得見十方一切剎土三世一切不空如來不空毘盧遮那如來微妙色身恭敬供養。當持十方一切剎土三世一切不空如來不空毘盧遮那如來一切名號。當得十方一切剎土三世一切不空如來不空毘盧遮那如來。為授母陀羅尼印三昧耶神通法品而最第一。若有過去一切十惡五逆四重諸罪。燼然除滅。若有眾生隨處得聞此大灌頂光真言二三七遍。經耳根者。即得除滅一切罪障若諸眾生。具造十惡五逆四重諸罪。猶如微塵滿斯世界。身壞命終墮諸惡道。以是真言加持土沙一百八遍。屍陀林中散亡者屍骸上。或散墓上塔上。遇皆散之。彼所亡者。若地獄中若餓鬼中。若修羅中若傍生中。以一切不空如來不空毘盧遮那如來真實本願大灌頂光真言加持沙土之力。應時即得光明及身。除諸罪報捨所苦身。往於西方極樂國土。蓮華化生乃至菩提更不墮落。復有眾生連年累月。痿黃病惱苦楚萬端。是病人者先世業報。以是真言於病者前。一二三日每日高聲。誦此真言一千八十遍。則得除滅宿業病障。若為鬼嬈。魂識悶亂失音不語。持真言者加持手一百八遍。摩捫頭面。以手按於心上額上。加持一千八十遍。則得除差。若摩訶迦羅神作病惱者。亦能治遣。若諸鬼神魍魎之病。加持五色線索一百八結。繫其病者腰臂項上。則便除差。若諸瘧病。加持白線索一百八結。繫頭項上。及加持衣著。即令除差。若加持石菖蒲一千八十遍。含之與他相對談論。則勝他伏。若以胡椒多誐囉香。青木香小柏橿。黃囉娑惹娜<span class='note-inline'>(唐云小柏汁)</span>等數未治水丸如棗。加持十萬遍便當陰乾。若患一切鬼病神病種種瘧病。或毒藥中或失音者。皆當以藥和水研之。加持一百八遍。數點兩眼額上心上。當怒加持則便除差。作病鬼神若不放捨。即當頭破如阿梨樹枝。若諸毒蟲蛇蝎螫者。以藥塗服即便除差。又法以新米嚲羅。澡浴清淨著淨衣服。以藥和水研加持一百八遍。點米嚲羅眼中。奮怒加持一千八十遍。則便起坐所問皆答。若欲放者。加持白芥子水二十一遍。散米嚲羅上則便如舊。若為貴人相請喚者。以藥點眼當往見之。則相賓敬。</p>

<p class='juan'>不空羂索神變真言經卷第二十八</p></div>
</div><!-- end of div[@id='body'] -->
</body></html>