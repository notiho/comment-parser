<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>不空羂索神變真言經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu6' />不空羂索神變真言經卷第三<p class="byline">大唐天竺三藏菩提流志譯</p>祕密成就真言品第三之二</p><p>君持真言</p>
<p class="dharani">唵<span class='note-inline'>(一)</span>縒囉抳縒囉耶<span class='note-inline'>(二)</span>㫊暮伽<span class='note-inline'>(上)</span>皤惹泥<span class='note-inline'>(三)</span>麼馱麼馱禰<span class='note-inline'>(四)</span>[合*牛]<span class='note-inline'>(五)</span></p>
<p>此三昧耶加持君持當用供養。</p>
<p>分界真言</p>
<p class="dharani">唵<span class='note-inline'>(一)</span>[寧*立][名*也]縛路迦禰<span class='note-inline'>(二)</span>弭皤惹野都<span class='note-inline'>(三)</span>縒漫底<span class='note-inline'>(丁禮反)</span>曩<span class='note-inline'>(輕呼四)</span>縒囉縒麼<span class='note-inline'>(五)</span>縛娑<span class='note-inline'>(去)</span>囉抳<span class='note-inline'>(六)</span>莎縛訶<span class='note-inline'>(七)</span></p>
<p>此法列壇街道界位。加持壇地。然後分別街道界位。如法圖畫。</p>
<p>畫像真言</p>
<p class="dharani">唵<span class='note-inline'>(一)</span>那那跛<span class='note-inline'>(二合)</span>囉㰤拏<span class='note-inline'>(二)</span>㫊暮伽<span class='note-inline'>(上)</span>沒捺<span class='note-inline'>(二合)</span>邏<span class='note-inline'>(三)</span>入縛<span class='note-inline'>(二合)</span>攞<span class='note-inline'>(二)</span>入縛<span class='note-inline'>(二合)</span>攞<span class='note-inline'>(四)</span>莎縛訶<span class='note-inline'>(五)</span></p>
<p>此法壇內畫諸像時。及畫了時。於諸位中總都加持。</p>
<p>繩界真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>喇怛<span class='note-inline'>(二合)</span>娜<span class='note-inline'>(二)</span>素怛<span class='note-inline'>(二合)</span>囉縛㘑<span class='note-inline'>(三)</span>枳抳枳抳<span class='note-inline'>(四)</span>莎縛訶<span class='note-inline'>(五)</span></p>
<p>此法加持五色線繩。壇上周圍括量一切位界。或有壁上白㲲絹上欲畫像時。皆以是線和朱括量。為諸賢聖稱讚功德。</p>
<p>列門真言</p>
<p class="dharani">唵<span class='note-inline'>(一)</span>弭補攞縛㘑<span class='note-inline'>(二)</span>跛囉廢<span class='note-inline'>(無計反)</span>捨耶<span class='note-inline'>(三)</span>㫊暮伽<span class='note-inline'>(上)</span>鉢頭<span class='note-inline'>(二合)</span>米<span class='note-inline'>(四)</span>[合*牛]<span class='note-inline'>(五)</span></p>
<p>此法畫壇門時。加持門地乃畫壇門。</p>
<p>金器真言</p>
<p class="dharani">唵<span class='note-inline'>(一)</span>[寧*立][名*也]皤惹那<span class='note-inline'>(二)</span>暮伽<span class='note-inline'>(上)</span>幹者娜縛㘑<span class='note-inline'>(三)</span>枳<span class='note-inline'>(魚枳反下同)</span>[口*履]枳[口*履]<span class='note-inline'>(四)</span>[合*牛]<span class='note-inline'>(五)</span></p>
<p>此三昧耶加持金器當用供養。</p>
<p>銀器真言</p>
<p class="dharani">唵<span class='note-inline'>(一)</span>三<span class='note-inline'>(去)</span>補喇拏<span class='note-inline'>(二)</span>嚧[并*也]<span class='note-inline'>(并也反)</span>[寧*立]<span class='note-inline'>(同上音)</span>[名*也]<span class='note-inline'>(同上音)</span>皤惹泥<span class='note-inline'>(三)</span>㫊暮伽<span class='note-inline'>(上四)</span>鉢頭<span class='note-inline'>(二合)</span>米<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶加持銀器當用供養。</p>
<p>飲食真言</p>
<p class="dharani">唵<span class='note-inline'>(一)</span>弭弭陀<span class='note-inline'>(上二)</span>嚕跛㰤嚕播迦囉拏<span class='note-inline'>(三)</span>者攞者攞<span class='note-inline'>(四)</span>㫊暮伽<span class='note-inline'>(上)</span>縛底<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶加持種種甘膳飲食。盛供養之。</p>
<p>汎花真言</p>
<p class="dharani">唵<span class='note-inline'>(一)</span>[寧*立]<span class='note-inline'>(同上音)</span>[名*也]<span class='note-inline'>(同上音)</span>健馱<span class='note-inline'>(二)</span>努<span class='note-inline'>(輕呼)</span>娑<span class='note-inline'>(去)</span>[口*履]抳<span class='note-inline'>(三)</span>㫊暮伽<span class='note-inline'>(上)</span>惹㘑<span class='note-inline'>(四)</span>馱囉馱囉<span class='note-inline'>(五)</span>莎縛訶<span class='note-inline'>(六)</span></p>
<p>此法加持眾花水上汎之。當用供養。</p>
<p>燒香真言</p>
<p class="dharani">唵<span class='note-inline'>(一)</span>健馱塞<span class='note-inline'>(同上音)</span>叵囉抳<span class='note-inline'>(二)</span>縒漫嚲米伽<span class='note-inline'>(上三)</span>跛<span class='note-inline'>(二合)</span>囉塞<span class='note-inline'>(同上)</span>普囉<span class='note-inline'>(四)</span>[合*牛]<span class='note-inline'>(五)</span></p>
<p>此法每時加持香。燒供養一切諸佛菩薩金剛諸天。</p>
<p>塗壇真言</p>
<p class="dharani">唵<span class='note-inline'>(一)</span>[寧*立]麼攞<span class='note-inline'>(二)</span>迦野輸馱禰<span class='note-inline'>(三)</span>[寧*立]<span class='note-inline'>(同上)</span>[名*也]<span class='note-inline'>(同上)</span>健馱<span class='note-inline'>(四)</span>跛<span class='note-inline'>(二合)</span>囉布囉抳<span class='note-inline'>(五)</span>布囉野布囉野<span class='note-inline'>(六)</span>[合*牛]<span class='note-inline'>(七)</span></p>
<p>此法加持香泥香水。摩壇供養。</p>
<p>末香真言</p>
<p class="dharani">唵<span class='note-inline'>(一)</span>健馱主喇拏<span class='note-inline'>(二)</span>跛<span class='note-inline'>(二合)</span>囉布囉抳<span class='note-inline'>(三)</span>主嚕主嚕<span class='note-inline'>(四)</span>莎縛訶<span class='note-inline'>(五)</span></p>
<p>此法加持末香。布散壇內而供養之。</p>
<p>塗香真言</p>
<p class="dharani">唵<span class='note-inline'>(一)</span>縒麼縒漫底娜<span class='note-inline'>(二)</span>弭麼黎<span class='note-inline'>(三)</span>健度哆嚟<span class='note-inline'>(彈舌呼四)</span>莎縛訶<span class='note-inline'>(五)</span></p>
<p>此三昧耶加持塗香。浴身竟時摩塗身上。</p>
<p>灌頂真言</p>
<p class="dharani">唵<span class='note-inline'>(一)</span>[寧*立]<span class='note-inline'>(同上音)</span>[名*也]<span class='note-inline'>(同上音)</span>健馱<span class='note-inline'>(二)</span>跛<span class='note-inline'>(二合)</span>囉補囉抳<span class='note-inline'>(三)</span>娑<span class='note-inline'>(去)</span>誐囉惹攞<span class='note-inline'>(四)</span>[寧*立]<span class='note-inline'>(同上)</span>[名*也]<span class='note-inline'>(同上)</span>地瑟恥底<span class='note-inline'>(五)</span>迦攞輸<span class='note-inline'>(去)</span>娜[口*履]<span class='note-inline'>(六)</span>布喇拏布囉野<span class='note-inline'>(七)</span>惹野悉悌<span class='note-inline'>(八)</span>莎縛訶<span class='note-inline'>(九)</span></p>
<p>此法加持香水瓶。其阿闍梨及受法人。若洗已當用灌頂。</p>
<p>盛食真言</p>
<p class="dharani">唵<span class='note-inline'>(一)</span>囉縒囉縒<span class='note-inline'>(二)</span>誐囉縛底<span class='note-inline'>(三)</span>薩縛苾[亭*夜]<span class='note-inline'>(亭夜反四)</span>地瑟恥底<span class='note-inline'>(五)</span>三<span class='note-inline'>(去)</span>布囉野<span class='note-inline'>(六)</span>[合*牛]<span class='note-inline'>(七)</span></p>
<p>此三昧耶若盛食時。誦持盛食。</p>
<p>獻食真言</p>
<p class="dharani">唵<span class='note-inline'>(一)</span>[寧*立]<span class='note-inline'>(同上)</span>[名*也]<span class='note-inline'>(同上)</span>步<span class='note-inline'>(引)</span>惹曩<span class='note-inline'>(輕二)</span>三<span class='note-inline'>(去)</span>布囉野<span class='note-inline'>(三)</span>弭補攞跛<span class='note-inline'>(二合)</span>囉髀<span class='note-inline'>(四)</span>莎縛訶<span class='note-inline'>(五)</span></p>
<p>此三昧耶加持飲食。當持供養。</p>
<p>三白食真言</p>
<p class="dharani">唵<span class='note-inline'>(一)</span>窒<span class='note-inline'>(二合)</span>[口*履]叔迦<span class='note-inline'>(二合)</span>攞<span class='note-inline'>(二)</span>步惹曩<span class='note-inline'>(輕三)</span>縛哩弭補攞<span class='note-inline'>(四)</span>囉娑<span class='note-inline'>(去)</span>䞘<span class='note-inline'>(二合)</span>囉縛底<span class='note-inline'>(五)</span>素囉跛<span class='note-inline'>(二合)</span>囉素囉<span class='note-inline'>(六)</span>[合*牛]<span class='note-inline'>(七)</span></p>
<p>此三昧耶加持酥乳酪。持供養之。</p>
<p>果子真言</p>
<p class="dharani">唵<span class='note-inline'>(一)</span>叵攞縛底<span class='note-inline'>(二)</span>娑<span class='note-inline'>(去)</span>囉縛底<span class='note-inline'>(三)</span>[寧*立][名*也]縛娜塞<span class='note-inline'>(同上)</span>播底<span class='note-inline'>(四)</span>跢囉跢囉覩<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶加持果子持供養之。</p>
<p>淨花真言</p>
<p class="dharani">唵<span class='note-inline'>(一)</span>[寧*立][名*也]矩素沒播攞<span class='note-inline'>(二)</span>那那補澁波<span class='note-inline'>(三)</span>跛<span class='note-inline'>(二合)</span>囉縛唎灑抳<span class='note-inline'>(四)</span>皤縛皤縛<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶加持諸花持散供養。</p>
<p>採花真言</p>
<p class="dharani">唵<span class='note-inline'>(一)</span>弭弭馱攞多<span class='note-inline'>(二)</span>布澁跛縛都<span class='note-inline'>(上)</span>值跢<span class='note-inline'>(三)</span>縛曩塞播底<span class='note-inline'>(四)</span>㫊㰤囉<span class='note-inline'>(五)</span>三<span class='note-inline'>(去)</span>布喇拏禁<span class='note-inline'>(俱蔭反)</span>髀<span class='note-inline'>(引六)</span>莎縛訶<span class='note-inline'>(七)</span></p>
<p>此法若採花枝葉時。先加持之。然後採取而供養之。</p>
<p>燒香真言</p>
<p class="dharani">唵<span class='note-inline'>(一)</span>摩訶<span class='note-inline'>(去)</span>度播米伽<span class='note-inline'>(上二)</span>播吒<span class='note-inline'>(上)</span>攞<span class='note-inline'>(三)</span>散撦<span class='note-inline'>(蚩也反)</span>娜耶<span class='note-inline'>(四)</span>縒漫底那<span class='note-inline'>(五)</span>[合*牛][合*牛]<span class='note-inline'>(六)</span>莎縛訶<span class='note-inline'>(七)</span></p>
<p>此法作護摩時。加持香燒供養一切諸佛菩薩諸天。</p>
<p>請火天真言</p>
<p class="dharani">唵<span class='note-inline'>(一)</span>㫊闥縛抳<span class='note-inline'>(二)</span>入縛<span class='note-inline'>(二合)</span>攞入縛<span class='note-inline'>(二合)</span>攞<span class='note-inline'>(三)</span>泥皤目棄<span class='note-inline'>(四)</span>莎縛訶<span class='note-inline'>(五)</span></p>
<p>此法請召火天即便供養。</p>
<p>莊嚴真言</p>
<p class="dharani">唵<span class='note-inline'>(一)</span>弭弭馱麼抳<span class='note-inline'>(二)</span>迦娜迦<span class='note-inline'>(三)</span>喇怛努<span class='note-inline'>(輕呼)</span>入縛<span class='note-inline'>(二合)</span>攞<span class='note-inline'>(四)</span>步灑拏<span class='note-inline'>(五)</span>麼抳麼抳<span class='note-inline'>(六)</span>㫊暮伽<span class='note-inline'>(上)</span>麼抳<span class='note-inline'>(七)</span>莎縛訶<span class='note-inline'>(八)</span></p>
<p>此法加持一切寶珠鐶釧瓔珞幢蓋。莊列供養其諸形像。若以鐶釧瓔珞自嚴飾者亦加持之。</p>
<p>供養真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>麼迦[口*犁]<span class='note-inline'>(二)</span>弭補攞那弶<span class='note-inline'>(其向反)</span>俁<span class='note-inline'>(愚矩反)</span>理<span class='note-inline'>(三)</span>縒麼縒麼<span class='note-inline'>(四)</span>薩縛嚲詑誐跢<span class='note-inline'>(五)</span>地瑟恥底<span class='note-inline'>(丁禮反六)</span>莎縛訶<span class='note-inline'>(七)</span></p>
<p>此法若讚歎時若讀誦時。先誦三遍讚歎供養。</p>
<p>禮拜真言</p>
<p class="dharani">唵<span class='note-inline'>(一)</span>薩縛俁拏<span class='note-inline'>(二)</span>跛<span class='note-inline'>(二合)</span>囉拏跢始嚕<span class='note-inline'>(三)</span>畔馱曩耶<span class='note-inline'>(餘箇反四)</span>那麼塞迦嚧弭<span class='note-inline'>(五)</span>弭[口*履]弭[口*履]<span class='note-inline'>(六)</span>覩[口*履]抳<span class='note-inline'>(七)</span>莎縛訶<span class='note-inline'>(八)</span></p>
<p>此法若禮一切佛菩薩時。先誦三遍。合掌頂禮一切諸佛菩薩歡喜讚歎。</p>
<p>行道真言</p>
<p class="dharani">唵<span class='note-inline'>(一)</span>娜捨儞舍<span class='note-inline'>(尸賀反二)</span>避畔馱曩<span class='note-inline'>(三)</span>跛<span class='note-inline'>(二合)</span>囉縒攞覩[合*牛]<span class='note-inline'>(四)</span></p>
<p>此法若行道時。先誦三遍合掌行道。為諸天人一時讚歎。</p>
<p>器仗真言</p>
<p class="dharani">唵<span class='note-inline'>(一)</span>弭弭馱庾馱<span class='note-inline'>(二)</span>入縛[口*履]跢播抳<span class='note-inline'>(三)</span>跛<span class='note-inline'>(二合)</span>囉入縛<span class='note-inline'>(二合)</span>攞<span class='note-inline'>(四)</span>跛<span class='note-inline'>(二合)</span>囉塞普囉[合*牛]<span class='note-inline'>(五)</span></p>
<p>此法加持畫器仗印。一切真言明神歡喜。</p>
<p>金剛鈴真言</p>
<p class="dharani">唵<span class='note-inline'>(一)</span>[寧*立][名*也]暮伽<span class='note-inline'>(上二)</span>弭補攞塞縛嚟<span class='note-inline'>(三)</span>麼度囉[寧*吉]具灑嚕底<span class='note-inline'>(丁禮反四)</span>囉拏囉拏[合*牛]<span class='note-inline'>(五)</span></p>
<p>此法場中。讚詠行道請召念誦護摩之時。加持於鈴即搖聲之。一切賢聖悉皆警發歡喜來會。</p>
<p>燈明真言</p>
<p class="dharani">唵<span class='note-inline'>(一)</span>喇濕弭入縛<span class='note-inline'>(二合)</span>攞<span class='note-inline'>(二)</span>三<span class='note-inline'>(去)</span>漫底那<span class='note-inline'>(三)</span>縛皤縒野<span class='note-inline'>(四)</span>摩訶麼抳<span class='note-inline'>(五)</span>刺怛那始契<span class='note-inline'>(六)</span>莎縛訶<span class='note-inline'>(七)</span></p>
<p>此法加持燈明供養。則令諸天真言明神使者。皆見寶燈光爓供養。</p>
<p>召請真言</p>
<p class="dharani">唵<span class='note-inline'>(一)</span>度嚕度嚕<span class='note-inline'>(二)</span>㫊縛㰤野<span class='note-inline'>(三)</span>㫊伽囉惹髀[合*牛]<span class='note-inline'>(四)</span></p>
<p>此法若授法時。加持安悉香燒焯。請召一切諸佛菩薩真言明神。神通加被。</p>
<p>除障真言</p>
<p class="dharani">唵<span class='note-inline'>(一)</span>訥瑟吒<span class='note-inline'>(二)</span>薩埵<span class='note-inline'>(引)</span>弭暮陀<span class='note-inline'>(上)</span>禰<span class='note-inline'>(三)</span>縒麼縒麼<span class='note-inline'>(四)</span>縛㘑<span class='note-inline'>(五)</span>莎縛訶<span class='note-inline'>(六)</span></p>
<p>此法奮聲誦一七遍。摧伏一切怨難鬼神。皆令順伏心生歡喜。</p>
<p>數珠真言</p>
<p class="dharani">唵<span class='note-inline'>(一)</span>弭只怛<span class='note-inline'>(二合)</span>囉麼抳<span class='note-inline'>(二)</span>弭補攞<span class='note-inline'>(三)</span>跛<span class='note-inline'>(二合)</span>囉縛<span class='note-inline'>(二合)</span>囉跢儞[合*牛]<span class='note-inline'>(四)</span></p>
<p>此法觀數珠時。及取珠時。皆加持之<span class='corr'>掐</span>持誦念。</p>
<p>花鬘真言</p>
<p class="dharani">唵<span class='note-inline'>(一)</span>弭只怛<span class='note-inline'>(二合)</span>囉喇跢拏<span class='note-inline'>(輕二)</span>入縛<span class='note-inline'>(二合)</span>攞<span class='note-inline'>(三)</span>[寧*立][名*也]素麼縛㘑<span class='note-inline'>(四)</span>補澁波縛底<span class='note-inline'>(五)</span>莎縛訶<span class='note-inline'>(六)</span></p>
<p>此法加持花鬘供養。若纏頭頸臂腕上者。亦皆加持。</p>
<p>請成就真言</p>
<p class="dharani">唵<span class='note-inline'>(一)</span>[寧*立][名*也]路者泥<span class='note-inline'>(二)</span>㫊暮祇<span class='note-inline'>(虬曳反三)</span>跛<span class='note-inline'>(二合)</span>囉縛㘑<span class='note-inline'>(四)</span>薩縛弭[亭*夜]地瑟恥跢<span class='note-inline'>(五)</span>悉悌戍陀<span class='note-inline'>(上)</span>弭路枳諦<span class='note-inline'>(六)</span>莎縛訶<span class='note-inline'>(七)</span></p>
<p>此法每時乞願加被。先誦三遍當請加被。成就現前。</p>
<p>發遣真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>鉢頭<span class='note-inline'>(二合)</span>米<span class='note-inline'>(二)</span>娑<span class='note-inline'>(去)</span>漫嚲步縛泥<span class='note-inline'>(三)</span>跢囉跢囉<span class='note-inline'>(四)</span>蘖撦<span class='note-inline'>(蚩惹反)</span>塞<span class='note-inline'>(桑邑反)</span>縛皤縛諵<span class='note-inline'>(奴金反五)</span>莎縛訶<span class='note-inline'>(六)</span></p>
<p>此法作法祈願周畢。當誦三遍。啟白發遣諸佛菩薩諸天明神。各還本宮。</p>
<p>錫杖真言</p>
<p class="dharani">唵<span class='note-inline'>(一)</span>[寧*立][名*也]三<span class='note-inline'>(去)</span>補囉抳<span class='note-inline'>(二)</span>那誐弭路迦儞<span class='note-inline'>(三)</span>[合*牛]<span class='note-inline'>(四)</span></p>
<p>此三昧耶加持壇上畫錫杖印。</p>
<p>寶鉢真言</p>
<p class="dharani">唵<span class='note-inline'>(一)</span>播怛<span class='note-inline'>(二合)</span>囉布囉抳<span class='note-inline'>(二)</span>布囉野<span class='note-inline'>(三)</span>㫊暮伽<span class='note-inline'>(上)</span>縛底<span class='note-inline'>(四)</span>縒漫嚲跛<span class='note-inline'>(二合)</span>囉髀<span class='note-inline'>(五)</span>莎縛訶<span class='note-inline'>(六)</span></p>
<p>此法加持畫寶鉢印。</p>
<p>吉祥草真言</p>
<p class="dharani">唵<span class='note-inline'>(一)</span>捺<span class='note-inline'>(二合)</span>囉皤縛底<span class='note-inline'>(二)</span>弭[亭*夜]地瑟恥嚲<span class='note-inline'>(三)</span>跛<span class='note-inline'>(二合)</span>囉縒囉<span class='note-inline'>(四)</span>娑<span class='note-inline'>(去)</span>囉娑<span class='note-inline'>(去)</span>囉<span class='note-inline'>(五)</span>[口*履]使布爾底<span class='note-inline'>(六)</span>莎縛訶<span class='note-inline'>(七)</span></p>
<p>此法加持茅草。火壇四邊右旋散敷。如法座上而護摩之。隨方作法。</p>
<p>護摩真言</p>
<p class="dharani">唵<span class='note-inline'>(一)</span>入縛<span class='note-inline'>(二合)</span>攞<span class='note-inline'>(二)</span>度麼入縛攞<span class='note-inline'>(二合)</span>始棄<span class='note-inline'>(三)</span>喇濕弭糵髀<span class='note-inline'>(四)</span>莎縛訶<span class='note-inline'>(五)</span></p>
<p>此法加持酥蜜諸香。護摩供養一切諸佛菩薩天神。</p>
<p>河中洗浴真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>弭儞<span class='note-inline'>(二)</span>鉢頭<span class='note-inline'>(二合)</span>摩娑<span class='note-inline'>(去)</span>泥<span class='note-inline'>(三)</span>縛羅跛<span class='note-inline'>(二合)</span>囉縛㘑<span class='note-inline'>(四)</span>那誐步縛泥<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶入河浴時。當誦五遍。畫河海印亦加持之。</p>
<p>鞋履真言</p>
<p class="dharani">唵<span class='note-inline'>(一)</span>佉誐柘履抳<span class='note-inline'>(二)</span>誐麼伽<span class='note-inline'>(上)</span>麼野<span class='note-inline'>(三)</span>播娜跛<span class='note-inline'>(二合)</span>囉遮履抳[合*牛]<span class='note-inline'>(四)</span></p>
<p>此法若入道場入佛殿者。加持新淨鞋履襪三遍。著入。畫鞋履印亦加持之。</p>
<p>灌頂真言</p>
<p class="dharani">唵<span class='note-inline'>(一)</span>薩縛怛<span class='note-inline'>(二合)</span>囉暮伽<span class='note-inline'>(上)</span>避曬迦<span class='note-inline'>(二)</span>摩訶主拏弭麼㘑<span class='note-inline'>(三)</span>㫊避詵者覩[牟*含]<span class='note-inline'>(四)</span>跛<span class='note-inline'>(二合)</span>囉縛囉播抳步臡<span class='note-inline'>(人兮反下同音五)</span>鉢頭摩<span class='note-inline'>(二合)</span>特縛臡<span class='note-inline'>(同上六)</span>莎縛訶<span class='note-inline'>(七)</span></p>
<p>此法當於灌頂壇內。左手執瓶右手按頂。加持七遍即為灌頂結印發願。</p>
<p>世尊若有讀誦受持不空羂索心王母陀羅尼真言三昧耶者。當須具依此諸真言神妙章句三昧耶。觀此一一真言之中。各有無量無邊不可說廣大威德神通力故。悉能自在。出生諸佛國土俱胝百千奇妙眾寶。一切寶香寶花寶器寶珠瓔珞。一切妙寶宮殿樓閣寶師子座。一切奇妙寶幢幡蓋垂珠瓔網。一切諸天甘露飲食。十方一切諸佛菩薩眾寶宮殿寶師子座寶蓮花座。一切天龍藥叉羅剎乾闥婆。阿素洛糵嚕荼緊那羅摩呼羅伽宮殿飲食。如是無量種種出現。皆是不空羂索心王母陀羅尼真言三昧耶。一切出現。是故持者。當以真實清淨之心。依法受持。各加持物三遍五遍。無得廢忘。我則觀視歡喜無量。而得示現真妙色身。當為淨治十惡五逆一切業障。悉令清淨。與所求願皆得滿足。又與證㫊暮伽王最勝廣大解脫蓮花。一切大曼拏羅印三昧耶。亦復授與不空廣大真言明仙灌頂三昧耶令得真實成向世出世間一切法門。速皆圓滿。復得世間一切無畏。尊貴富饒為人愛敬讚歎供養。此三昧耶若受持者。不應生於猜疑之心。我今決定作如斯說。應常精懇發大悲心。以斯大悲真心愛語。若行若住。讀誦受持係念思惟此三昧耶。常念十方一切諸佛菩薩金剛。恭敬頂禮讚歎供養不暫廢忘。每常至時觀世音菩薩前。敷白茅草結跏加坐。誦此母陀羅尼真言祕密心真言者。我得為與成就眾願。日日增長無暫退轉。令證菩提。</p>
</div>
<div class='div-pin'><a id='mulu7' />
<p class='h1'>祕密印三昧耶品第四之一</p><p>爾時觀世音菩薩摩訶薩。以斯不空羂索心王母陀羅尼真言三昧耶真實最勝廣大解脫蓮花曼拏羅印三昧耶。白言尊者薄伽梵。而說偈言。</p>

<div class="lg regular"><div class='lg-row'>闡此不空解脫法　清淨圓滿若蓮花</div>
<div class='lg-row'>慈悲為濟諸有情　十方諸佛皆加被</div>
<div class='lg-row'>一切天龍八部眾　大真言仙苦行仙</div>
<div class='lg-row'>瞿醯夜天淨居天　伊首羅天摩醯首</div>
<div class='lg-row'>大梵天王帝釋天　大自在天那羅延</div>
<div class='lg-row'>三十三天俱摩羅　三十三天宮殿神</div>
<div class='lg-row'>四天王天焰摩王　水天風天火天等</div>
<div class='lg-row'>日天月天星宿天　見此不空真言經</div>
<div class='lg-row'>隨方清淨修習處　俱時湊會恭敬護</div>
<div class='lg-row'>大自在天弭惹耶　惹耶弭耶天女眾</div>
<div class='lg-row'>商羯理神商羯羅　摩莫雞神毘俱胝</div>
<div class='lg-row'>阿怒梵摩毘避麼　功德大天辯才天</div>
<div class='lg-row'>大鉢頭摩吉底神　杜底使者欝鉢理</div>
<div class='lg-row'>補澁波天花齒神　雞羅娑山所住神</div>
<div class='lg-row'>大訶利底鬼母神　十大金剛執金剛</div>
<div class='lg-row'>大執金剛明輪王　見此不空真言經</div>
<div class='lg-row'>隨方清淨修習處　一時俱會喜守護</div>
<div class='lg-row'>千臂千眼觀世音　手結千印住其前</div>
<div class='lg-row'>又得十方一切佛　各諸菩薩摩訶薩</div>
<div class='lg-row'>觀音種族母青頸　十波羅蜜菩薩眾</div>
<div class='lg-row'>不空羂索觀世音　變作大梵天身相</div>
<div class='lg-row'>抳羅健詫觀世音　馬頭觀音大明王</div>
<div class='lg-row'>播拏目佉觀世音　十一面首觀世音</div>
<div class='lg-row'>四面大悲觀世音　除八難仙觀世音</div>
<div class='lg-row'>俱持不空陀羅尼　最勝廣大大解脫</div>
<div class='lg-row'>蓮花種族曼拏羅　一切幻化神變法</div>
<div class='lg-row'>各現種種妙色身　夢覺覩會俱住前</div>
<div class='lg-row'>為現西方極樂界　一切妙色大光明</div>
<div class='lg-row'>阿彌陀佛坐寶座　無量菩薩眾圍遶</div>
<div class='lg-row'>為眾說諸常樂法　於須臾間盡覩見</div>
<div class='lg-row'>復現十方殑伽沙　俱胝那庾百千等</div>
<div class='lg-row'>微塵佛剎諸如來　皆以俱胝那庾多</div>
<div class='lg-row'>百千菩薩眾圍遶　悉於夢覺一時現</div>
<div class='lg-row'>復現種種諸大相　菩提道場金剛座</div>
<div class='lg-row'>轉法輪會降魔處　成正覺處盧舍那</div>
<div class='lg-row'>若有有情頑嚚者　輕我所說生猜慮</div>
<div class='lg-row'>雖復讀誦而受持　如是善相皆不見</div>
<div class='lg-row'>若有有情邪惡慧　害佛法僧壞道者</div>
<div class='lg-row'>或有具造五逆者　一切賢聖皆棄捨</div>
<div class='lg-row'>應墮阿毘大地獄　經俱胝劫受劇苦</div>
<div class='lg-row'>如斯罪累等有情　能生怖心悔眾罪</div>
<div class='lg-row'>若得見聞此經典　從師七日受持者</div>
<div class='lg-row'>如是阿毘無間報　於須臾日盡銷鑠</div>
<div class='lg-row'>若有暫見此經者　即同真見觀世音</div>
<div class='lg-row'>補陀洛山宮殿中　種種微妙色身類</div>
<div class='lg-row'>若有精懇無倫匹　常持此經一切法</div>
<div class='lg-row'>則得十方殑伽沙　俱胝那庾百千等</div>
<div class='lg-row'>微塵剎中諸如來　一時現身現其前</div>
<div class='lg-row'>或盡讚歎而觀察　或盡冥加大智門</div>
<div class='lg-row'>此人以斯不空力　清淨妙法漬滋身</div>
<div class='lg-row'>便等如來坐道場　轉正法輪之功德</div>
<div class='lg-row'>增逾福壽倍遷遠　無眾夭疾等諸天</div>
<div class='lg-row'>如斯讀誦受持者　常於清淨閑勝處</div>
<div class='lg-row'>清潔沐浴香塗身　衣服熏香恒淨著</div>
<div class='lg-row'>當斷諸論常恬默　種種供養而修習</div>
<div class='lg-row'>塗香塗手結持印　憶念十方諸世尊</div>
<div class='lg-row'>晝夜歸依稱讚禮　觀念觀音大悲者</div>
<div class='lg-row'>發大慈悲平等心　精進至誠尊重法</div>
<div class='lg-row'>不為名利行諛詐　普於有情起慈悲</div>
<div class='lg-row'>及所同業給侍人　咸共遵行不空法</div>
</div><p>爾時觀世音菩薩摩訶薩。演斯偈已。論說一切神通手印印三昧耶。</p>
<p>根本印</p>
<p>二手合掌虛掌。屈二頭指頭。當中指側上第一節文。其二大拇指相並平伸。此印能纂一切諸佛菩提法門。亦能請召觀世音菩薩。來加護念。</p>
<p>印真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>弭矩[口*賴]弭跢<span class='note-inline'>(二)</span>縒漫嚲路迦耶[牟*含]<span class='note-inline'>(三)</span>窒<span class='note-inline'>(同上二合)</span>[口*履]野持<span class='note-inline'>(二合)</span>婆<span class='note-inline'>(同上)</span>地瑟恥嚲<span class='note-inline'>(四)</span>暮伽<span class='note-inline'>(上)</span>鉢頭<span class='note-inline'>(二合)</span>米<span class='note-inline'>(五)</span>者囉弭者囉散者囉<span class='note-inline'>(六)</span>[合*牛][合*牛]<span class='note-inline'>(七)</span></p>
<p>此印真言。名觀察三世不空照明蓮花光神通威德。若有真實以大悲心。輪結是印而誦念者。當得三世微塵佛剎一時震動。是等佛剎一切如來。悉皆歡喜放大光明。伸手摩頂。加被不空羂索心王母陀羅尼真言最勝神變。除諸蓋障八難大怖。其淨居天伊首羅天摩醯首羅天大梵天帝釋天一切諸天。歡喜擁護此畝捺羅。於是法中極為最上。</p>
<p>蓮華印</p>
<p>合腕相著大開兩掌。屈二中指令頭相去半寸。屈二頭指二無名指頭各相去二寸。屈二大拇指二小指。亦如中指相去半寸印真言。</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>鉢頭<span class='note-inline'>(二合)</span>麼矩捨<span class='note-inline'>(二)</span>縒麼焰<span class='note-inline'>(三)</span>䞘<span class='note-inline'>(宜訖二合反)</span>[口*履]釁<span class='note-inline'>(虛覲反)</span>拏䞘<span class='note-inline'>(二合)</span>[口*履]釁<span class='note-inline'>(同上)</span>拏<span class='note-inline'>(四)</span>陀<span class='note-inline'>(上)</span>囉陀<span class='note-inline'>(上)</span>囉<span class='note-inline'>(五)</span>摩訶<span class='note-inline'>(去)</span>薩埵[合*牛]<span class='note-inline'>(六)</span></p>
<p>此印真言若結持者。三世諸佛歡喜讚歎加被持者。大悲之心成就勝驗現諸吉相。當為圓證一切如來陀羅尼真言解脫壇印三昧耶。一切觀世音菩薩種族真言壇印之法。亦當現前。恒為觀世音菩薩心所樂見。加與勝願。</p>
<p>蓮花請護印</p>
<p>合掌當胸。大虛掌內。以二中指二無名指。並竪合頭相拄。二頭指各捻二中指背上第一節。二大拇指似欲相並微竪伸之。二小指直伸。磔開相去二寸。結此印。印一切花香飲食香水一切器物衣服供具印真言。</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>鉢頭<span class='note-inline'>(二合)</span>米<span class='note-inline'>(二)</span>摩訶<span class='note-inline'>(去)</span>薩埵㫊耶<span class='note-inline'>(餘箇反)</span>覩<span class='note-inline'>(三)</span>縊㰤漫拏黎<span class='note-inline'>(四)</span>地利地利<span class='note-inline'>(五)</span>弭[口*履]弭囉<span class='note-inline'>(六)</span>鉢頭<span class='note-inline'>(二合)</span>麼步臡<span class='note-inline'>(七)</span>莎縛訶<span class='note-inline'>(八)</span></p>
<p>此印真言。請召一切諸佛菩薩金剛諸天龍神真言明神。集會護祐。</p>
<p>結界印</p>
<p>合掌虛掌。以二頭指二無名指。各竪合頭相著。屈二中指頭。在無名指側上第一節文。二中指頭相去二分。二大母指頭。各押頭指下第一節側文。二小指磔開相去二寸印真言。</p>
<p class="dharani">唵<span class='note-inline'>(一)</span>㫊暮伽<span class='note-inline'>(二)</span>跋馹囉<span class='note-inline'>(二)</span>[寧*立][口*履]<span class='note-inline'>(同上二合)</span>荼<span class='note-inline'>(上)</span>鉢頭<span class='note-inline'>(二合)</span>米<span class='note-inline'>(三)</span>滿馱野三<span class='note-inline'>(去)</span>漫底娜<span class='note-inline'>(四)</span>摩訶<span class='note-inline'>(去)</span>枲[牟*含][口*落]䞘灑[牟*含]<span class='note-inline'>(五)</span>主嚕主嚕<span class='note-inline'>(六)</span>[合*牛]㤄<span class='note-inline'>(七)</span></p>
<p>此印真言。結十方界及用護身。於壇十方七踰膳那成大擁護。</p>
<p>最勝蓮花印</p>
<p>准上第一印。改二頭指頭。各當中指中節側上。相去六分。磔開二大拇指二小指。頭各相去二寸。此印能成一切解脫大曼拏羅印三昧耶。亦能會通一切壇印三昧耶。速得勝驗。印真言</p>
<p class="dharani">唵<span class='corr'><span class='note-inline'>(一)</span></span>跋馹㘑<span class='note-inline'>(二)</span>跋馹囉<span class='note-inline'>(二合)</span>地瑟恥多<span class='note-inline'>(三)</span>鉢頭<span class='note-inline'>(二合)</span>米弭濕<span class='note-inline'>(二合)</span>縛路波陀<span class='note-inline'>(上)</span>㘑<span class='note-inline'>(四)</span>陀<span class='note-inline'>(上)</span>囉陀<span class='note-inline'>(上)</span>囉[合*牛]<span class='note-inline'>(五)</span>跛<span class='note-inline'>(二合)</span>囉弭始野覩<span class='note-inline'>(六)</span>底<span class='note-inline'>(二合)</span>[口*履]野特<span class='note-inline'>(二合)</span>縛誐耽<span class='note-inline'>(七)</span>地[口*履]覩置<span class='note-inline'>(八)</span>莎縛訶<span class='note-inline'>(九)</span></p>
<p>是印真言以大悲心持結之者。當令十方一切佛剎宮殿門開。六種震動。其三十三天一切宮殿亦皆門開。觀世音菩薩歡喜觀視。放光照觸令得清淨。滅除過現五無間罪。捨此生後則生十方佛剎宮殿。關閉十六大地獄門。超過惡趣得大解脫。</p>
<p>最勝拳印</p>
<p>右手以大拇指頭。捻無名指根第一文。四指急握大拇指作拳。結此印者。當<span class='corr'>入</span>廣大解脫曼拏羅印三昧耶。得大成就。用前印真言。</p>
<p>蓮花首印</p>
<p>准第五印。改二大拇指。屈頭掌內。以右大拇指。偏押左大拇指。甲上一分印真言。</p>
<p class="dharani">唵<span class='note-inline'>(一)</span>㫊暮伽<span class='note-inline'>(上二)</span>鉢頭<span class='note-inline'>(二合)</span>麼惹臡<span class='note-inline'>(三)</span>弭輸<span class='note-inline'>(去)</span>陀<span class='note-inline'>(上)</span>野[合*牛]<span class='note-inline'>(四)</span>地[口*履]地[口*履]<span class='note-inline'>(五)</span>弭麼黎<span class='note-inline'>(六)</span>莎縛訶<span class='note-inline'>(七)</span></p>
<p>是印真言灌頂浴時。印香水瓶。復結此印安於頂上。當使一人執香水瓶。頂印上灌。并復浴身。當令過今垢障重罪皆盡除滅。得身清淨福蘊增滿。成就諸法運運增長。為諸天神歡喜擁護。觀世音菩薩護念加被。不空羂索心王陀羅尼真言三昧耶悉地最勝成就。</p>
<p>大三摩地印</p>
<p>結加趺坐。二手合掌。屈二頭指。當中指中節側文上。頭勿相著。其餘八指並伸急合。置印當心直下倒垂印真言。</p>
<p class="dharani">唵<span class='note-inline'>(一)</span>㫊暮伽<span class='note-inline'>(<span class='corr'>上</span>)</span>跋馹囉<span class='note-inline'>(<span class='corr'>二</span>)</span>[寧*吉][口*履]荼<span class='note-inline'>(上)</span>鉢頭<span class='note-inline'>(二合)</span>米<span class='corr'><span class='note-inline'>(三)</span></span>濕<span class='note-inline'>(二合)</span>縛囉[合*牛]<span class='note-inline'>(四)</span></p>
<p>此印真言結持之時。如入靜慮。其身堅固猶若金剛須彌山王。復等被服金剛甲冑。無他傷害。一切毘那夜迦皆怖馳走。莫能嬈害。</p>
<p>自在印</p>
<p>准第七印。改二頭指。令押中指背中節上。少開其掌。又向外磔開二大拇指。相去三寸。置印當心印真言。</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>米濕縛<span class='note-inline'>(二合)</span>囉<span class='note-inline'>(二)</span>㫊暮伽<span class='note-inline'>(上)</span>婆囉娜<span class='note-inline'>(三)</span>避[口*履]避[口*履]<span class='note-inline'>(四)</span>莎縛訶<span class='note-inline'>(五)</span></p>
<p>此印真言若以清淨大悲之心。當觀世音前結持供養。當得十方殑伽沙俱胝那庾多百千佛剎。所有三世一切如來應正等覺。瞻眺讚歎。一時放光照明安慰。時觀世音菩薩。亦為現前。由斯當得十波羅蜜功德相應。</p>
<p>若真言者每白月八日。一日不食不語。輪印誦持母陀羅尼真言祕密心真言一百八遍者。速令當得觀世音菩薩現身摩頂告言。真善男子善哉善哉。汝今為者是㫊暮伽王最勝上法。汝須何願。為汝滿足。汝今是我㫊暮伽王三昧中子。汝今已得不空羂索心王母陀羅尼真言解脫壇印三昧耶。勿所憂懼。於諸有情發大悲心。當以此心常修汝身安住我法。汝今此身為最後身。捨此生後。直往西方極樂國土坐蓮華座。具諸相好而自嚴身。同彼一切菩薩摩訶薩等。聽聞一切常樂淨法。所壽命身乃至菩提。更無夭病永不退轉。如是證者。如法承事供養觀世音菩薩。常自恬默不與他論。於諸有情起大悲心。依法而坐結印誦持母陀羅尼真言祕密心真言者。又證不空廣大神通曼拏攞大真言仙三昧耶。十八俱胝那庾多百千真言明仙共相為伴遊戲空界。得大自在壽命逾遠。又證不空廣博光明首大神通三昧耶。騰往十方三千大千一切世界。如伸臂頃還至本處。復證觀世音菩薩不空王大幻化三昧耶。不空清淨天眼三昧耶。以斯幻化三昧耶力。示同有情。應現之狀。所謂淨居天伊首羅天。摩醯首羅天大梵天。帝釋天那羅延天。俱摩羅天四天王天。水天風天日天月天焰摩王。龍神八部人非人等。并及水陸傍生有情。皆同類現攝化濟度。悉令順伏得大解脫。世尊是法名為不空羂索心王母陀羅尼真言世間成就調伏有情三昧耶。復得十方一切佛剎。一切如來應正等覺。一時現身。為授阿耨多羅三藐三菩提記。乃至菩提更不退轉。如是於諸有情起大悲心。觀世音前如法而坐。結印誦念者。則當不依法坐。不結印誦百千萬遍。為諸如來安慰記莂。一切慧解六波羅蜜自然成就。觀世音菩薩而為現身。則為成辦一切諸願。眾惡業障一切諸病俱時消滅。是故行者應常憶念一切諸佛心不廢亂。則令當得最勝成就。</p>

<p class='juan'>不空羂索神變真言經卷第三</p></div>
</div><!-- end of div[@id='body'] -->
</body></html>