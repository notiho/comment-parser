<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>不空羂索神變真言經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu62' />不空羂索神變真言經卷第二十</p><p class="byline">大唐天竺三藏菩提流志譯</p><a id='mulu63' />
<p class='h1'>溥遍解脫陀羅尼真言品第四十一</p><p>爾時觀世音菩薩摩訶薩。復從座起前禮佛足。曲躬合掌而白佛言。世尊復有一切如來溥遍平等祕密種族不空王神通解脫心陀羅尼真言曼拏羅印三昧耶。能大利益一切有情。能大成顯一切不空羂索心王陀羅尼真言廣大解脫蓮華曼拏羅印三昧耶。惟願世尊慈哀納受。世尊此法是一切如來祕密種族三昧耶。蓮華種族三昧耶。金剛種族三昧耶。摩尼種族三昧耶。白香象菩薩種族三昧耶。一切佛剎菩薩摩訶薩種族真言壇印三昧耶。</p>
<p>爾時釋迦牟尼如來。誥觀世音菩薩摩訶薩曰。汝當演此一切菩薩摩訶薩不空王神通解脫心陀羅尼真言曼拏羅印三昧耶。我已隨喜而加被之。過現十方九十九殑伽沙俱胝那庾多百千如來。亦為利益一切有情隨喜加被。汝應演說今正是時。</p>
<p>爾時觀世音菩薩摩訶薩。歡喜微笑便入一切如來溥遍平等祕密種族神通解脫心陀羅尼真言曼拏羅印三昧耶顯現三摩地身。放無量種種色光。溥照三千大千世界。一切天宮神宮龍宮。阿素洛宮乾闥婆宮蘖嚕荼宮。緊那羅宮摩呼羅伽宮。虛空神宮地下神宮六返大動。時諸天神一時發覺。俱共往詣補陀洛山寶宮殿中。遶佛作禮會座而坐。是時觀世音菩薩摩訶薩。覩眾集已觀念諸佛。尋觀變示一切如來溥遍平等祕密種族不空王觀世音菩薩摩訶薩。一面三目一十八臂。身真金色顏貌熙怡。相好殊特首戴寶冠。冠有化阿彌陀佛。二手當心合掌虛掌。二中指頭相拄。二大拇指二頭指二無名指二小指。各微伸屈頭相去半寸。一手把三叉戟一手持羂索。一手執澡罐一手把如意珠。一手持寶蓮華一手執如意寶幢。一手把橖子枝柯葉果一手安慰仰垂雨寶。一手捻數珠一手把鉤。二手合掌大虛掌內。二中指頭相拄。二大拇指二頭指二無名指二小指頭相去三分。二手當臍。以右手背押左手背。以右大拇指。叉入左小拇指岐間相叉。以左大拇指。叉入右小拇指岐間相叉。二手合掌二中指二無名指二小指。右押左相叉屈入掌中。二頭指頭相拄。其二大拇指右押左屈入掌中。天諸妙綺羅縠衣服七寶瓔珞。珠璫鐶釧種種莊嚴。以白羂索衣上絡服。結加趺坐寶蓮華座。身放無量種種光明。七多羅天神十波羅蜜菩薩瞻侍圍翼。大梵天王帝釋天主。焰摩王水天王。俱廢羅天王伊首羅天王。摩醯首羅天王大自在天王。那羅延天王娑伽羅龍王。羅陀龍王優波難陀龍王。各持水陸眾妙雜華天諸寶華。前後圍繞恭敬供養。散如來前。合掌觀佛目不異顧。爾時觀世音菩薩摩訶薩。即於佛前諦觀一切。說溥遍解脫心陀羅尼真言曰。</p>
<p class="dharani">娜莫塞<span class='note-inline'>(桑紇反)</span>窒<span class='note-inline'>(二合)</span>哩拽特<span class='note-inline'>(二合)</span>婆<span class='note-inline'>(無賀反一句)</span>怒誐<span class='note-inline'>(銀迦反又音迦字斤邏反下例同)</span>嚲跛<span class='note-inline'>(二合)</span>囉底瑟恥諦瓢<span class='note-inline'>(毘藥反下同呼二句)</span>薩縛<span class='note-inline'>(無可反下同)</span>勃陀菩地薩埵<span class='note-inline'>(得訖反二合)</span>廢<span class='note-inline'>(無計反)</span>瓢<span class='note-inline'>(三句)</span>娜莫塞<span class='note-inline'>(同上)</span>諦瓢<span class='note-inline'>(四句)</span>嚲詑誐跢俁<span class='note-inline'>(愚矩反)</span>呬野<span class='note-inline'>(餘可反五句)</span>矩攞縒麼曳瓢<span class='note-inline'>(六句)</span>薩縛苾[亭*夜]<span class='note-inline'>(亭夜反)</span>囉惹㫊暮伽<span class='note-inline'>(上七句)</span>弭目訖灑<span class='note-inline'>(疎賈反下同)</span>曼拏攞<span class='note-inline'>(八句)</span>矩攞畝[寧*吉]<span class='note-inline'>(寧吉反)</span>㘑瓢<span class='note-inline'>(九句)</span>娜莫薩縛跛<span class='note-inline'>(二合)</span>囉諦迦<span class='note-inline'>(斤邏反下同音)</span>勃陀哩野<span class='note-inline'>(十句)</span>室<span class='note-inline'>(二合)</span>囉縛迦僧<span class='note-inline'>(去)</span>祇<span class='note-inline'>(虬曳反)</span>瓢<span class='note-inline'>(毘遙反十一句)</span>底跢那<span class='note-inline'>(去)</span>誐嚲<span class='note-inline'>(十二句)</span>跛<span class='note-inline'>(二合)</span>囉窒<span class='note-inline'>(丁律反)</span>半禰<span class='note-inline'>(寧禮反)</span>瓢<span class='note-inline'>(十三句)</span>娜莫三<span class='note-inline'>(去聲呼下同)</span>藐誐跢南<span class='note-inline'>(引十四句)</span>那莫三<span class='note-inline'>(去)</span>藐跛<span class='note-inline'>(二合)</span>囉底半那<span class='note-inline'>(去)</span>南<span class='note-inline'>(引十五句)</span>娜莫舍囉特<span class='note-inline'>(能邑反二合)</span>縛底素<span class='note-inline'>(蘇古反)</span>嚲野<span class='note-inline'>(十六句)</span>摩訶<span class='note-inline'>(去)</span>麼戴曳<span class='note-inline'>(十七句)</span>那莫㫊唎耶<span class='note-inline'>(十八句)</span>梅窒<span class='note-inline'>(二合)</span>哩野<span class='note-inline'>(十九句)</span>跛<span class='note-inline'>(二合)</span>囉畝契瓢<span class='note-inline'>(同上二十句)</span>菩地薩埵<span class='note-inline'>(二合)</span>縛哩野<span class='note-inline'>(二十一句)</span>誐拏縛㘑瓢<span class='note-inline'>(二十二句)</span>娜莫㫊唎耶<span class='note-inline'>(二十三句)</span>弭嚲皤<span class='note-inline'>(蒲飯反)</span>野<span class='note-inline'>(二十四句)</span>嚲詑誐跢耶<span class='note-inline'>(二十五句)</span>囉㰤諦三<span class='note-inline'>(去)</span>藐三<span class='note-inline'>(去)</span>勃陀<span class='note-inline'>(上)</span>野<span class='note-inline'>(二十六句)</span>娜謨囉怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(二十七句)</span>那莫㫊唎耶<span class='note-inline'>(二十八句)</span>縛路枳諦濕<span class='note-inline'>(攥口舌呼之二合)</span>縛囉野<span class='note-inline'>(二十九句)</span>菩地薩埵野<span class='note-inline'>(三十句)</span>摩訶<span class='note-inline'>(去)</span>薩埵野<span class='note-inline'>(三十一句)</span>摩訶<span class='note-inline'>(去)</span>迦嚕抳迦野<span class='note-inline'>(三十二句)</span>翳飄<span class='note-inline'>(同上)</span>摩訶<span class='note-inline'>(去)</span>哩使<span class='note-inline'>(三十三句)</span>㫊唎耶誐拏婆<span class='note-inline'>(同上)</span>㘑飄<span class='note-inline'>(同上三十四句)</span>娜莫塞<span class='note-inline'>(同上)</span>訖<span class='note-inline'>(二合)</span>哩埵<span class='note-inline'>(二合)</span>婆<span class='note-inline'>(同上三十五句)</span>縊<span class='note-inline'>(烏枳反)</span>[牟*含]<span class='note-inline'>(牟含反)</span>㫊唎耶<span class='note-inline'>(三十六句)</span>婆<span class='note-inline'>(同上)</span>路枳諦濕<span class='note-inline'>(同上)</span>縛囉野<span class='note-inline'>(三十七句)</span>穆枯特<span class='note-inline'>(二合)</span>祇<span class='note-inline'>(同上)</span>唎諵<span class='note-inline'>(三十八句)</span>㫊暮伽<span class='note-inline'>(上)</span>囉惹<span class='note-inline'>(三十九句)</span>弭目訖灑曼拏攞<span class='note-inline'>(四十句)</span>紇<span class='note-inline'>(二合)</span>唎娜焰<span class='note-inline'>(引四十一句)</span>嚲詑誐跢三<span class='note-inline'>(去)</span>穆坎<span class='note-inline'>(軀嚴反四十二句)</span>摩訶<span class='note-inline'>(去)</span>諾<span class='note-inline'>(都落反)</span>鉢利訕末地<span class='note-inline'>(二合)</span>曳<span class='note-inline'>(四十三句)</span>㫊㰤弭嚲儞<span class='note-inline'>(四十四句)</span>摩襪嚲以使曳<span class='note-inline'>(四十五句)</span>悉佃覩米麼麼<span class='note-inline'>(四十六句)</span>薩縛苾[亭*夜]<span class='note-inline'>(亭夜反)</span>曼拏攞<span class='note-inline'>(四十七句)</span>薩縛迦唎耶抳<span class='note-inline'>(四十八句)</span>薩縛皤曳數<span class='note-inline'>(疎古反)</span>者米<span class='note-inline'>(四十九句)</span>[口*落]乞灑皤縛覩<span class='note-inline'>(五十句)</span>怛[寧*也]<span class='note-inline'>(寧也反)</span>他<span class='note-inline'>(五十一句)</span>唵<span class='note-inline'>(喉中擡聲引呼)</span>柘囉柘囉<span class='note-inline'>(五十二句)</span>旨哩旨哩<span class='note-inline'>(五十三句)</span>主嚕主嚕<span class='note-inline'>(五十四句)</span>摩訶<span class='note-inline'>(去)</span>迦嚕抳迦<span class='note-inline'>(五十五句)</span>尾唎尾唎<span class='note-inline'>(五十六句)</span>比唎比唎<span class='note-inline'>(五十七句)</span>旨哩旨哩<span class='note-inline'>(五十八句)</span>摩訶迦嚕抳迦<span class='note-inline'>(五十九句)</span>枲唎枲唎<span class='note-inline'>(六十句)</span>旨哩旨哩<span class='note-inline'>(六十一句)</span>弭哩弭哩<span class='note-inline'>(六十二句)</span>摩訶<span class='note-inline'>(去)</span>鉢頭<span class='note-inline'>(二合)</span>摩㰤塞嚲<span class='note-inline'>(六十三句)</span>迦攞迦攞<span class='note-inline'>(六十四句)</span>枳哩枳哩<span class='note-inline'>(六十五句)</span>矩嚕矩嚕<span class='note-inline'>(六十六句)</span>摩訶<span class='note-inline'>(去)</span>戌<span class='note-inline'>(輸律反)</span>馱薩埵<span class='note-inline'>(六十七句)</span>翳呬曳呬<span class='note-inline'>(六十八句)</span>勃[亭*夜]勃[亭*夜]<span class='note-inline'>(六十九句)</span>馱縛馱縛<span class='note-inline'>(七十句)</span>迦拏迦拏<span class='note-inline'>(七十一句)</span>枳抳枳抳<span class='note-inline'>(七十二句)</span>矩努矩努<span class='note-inline'>(七十三句)</span>播囉麼戍<span class='note-inline'>(同上)</span>馱薩埵<span class='note-inline'>(七十四句)</span>迦囉迦囉<span class='note-inline'>(七十五句)</span>枳哩枳哩<span class='note-inline'>(七十六句)</span>炬嚕炬嚕<span class='note-inline'>(七十七句)</span>摩訶<span class='note-inline'>(去)</span>塞<span class='note-inline'>(同上)</span>他<span class='note-inline'>(去)</span>麼播囉跛嚲<span class='note-inline'>(七十八句)</span>者攞者攞<span class='note-inline'>(七十九句)</span>散者攞散者攞<span class='note-inline'>(八十句)</span>弭者攞弭者攞<span class='note-inline'>(八十一句)</span>翳䋾<span class='note-inline'>(知賈反下同)</span>䋾翳䋾翳<span class='note-inline'>(八十二句)</span>皤囉皤囉<span class='note-inline'>(八十三句)</span>避唎避唎<span class='note-inline'>(八十四句)</span>步嚕步嚕<span class='note-inline'>(八十五句)</span>翳呬曳呬<span class='note-inline'>(八十六句)</span>摩訶<span class='note-inline'>(去)</span>迦嚕抳迦<span class='note-inline'>(八十七句)</span>摩訶<span class='note-inline'>(去)</span>鉢輸鉢底廢<span class='note-inline'>(同上)</span>灑陀<span class='note-inline'>(上)</span>囉<span class='note-inline'>(八十八句)</span>馱囉馱囉<span class='note-inline'>(八十九句)</span>縒囉縒囉<span class='note-inline'>(九十句)</span>柘囉柘囉<span class='note-inline'>(九十一句)</span>㰤囉㰤囉<span class='note-inline'>(九十二句)</span>㰤㰤㰤㰤<span class='note-inline'>(九十三句)</span>呬呬呬呬<span class='note-inline'>(九十四句)</span>虎虎虎虎<span class='note-inline'>(九十五句)</span>唵<span class='note-inline'>(同上)</span>迦囉沒囉㰤摩<span class='note-inline'>(九十六句)</span>廢<span class='note-inline'>(同上)</span>灑陀<span class='note-inline'>(上)</span>囉<span class='note-inline'>(九十七句)</span>馱囉馱囉<span class='note-inline'>(九十八句)</span>地唎地唎<span class='note-inline'>(九十九句)</span>度嚕度嚕<span class='note-inline'>(一百句)</span>嚲囉嚲囉<span class='note-inline'>(一句)</span>縒囉縒囉<span class='note-inline'>(二句)</span>播囉播囉<span class='note-inline'>(三句)</span>柘囉柘囉<span class='note-inline'>(四句)</span>縛囉縛囉<span class='note-inline'>(五句)</span>囉濕弭舍嚲娑<span class='note-inline'>(去)</span>㰤塞<span class='note-inline'>(同上)</span>囉<span class='note-inline'>(六句)</span>跛<span class='note-inline'>(二合)</span>囉底曼抳嚲舍哩囉<span class='note-inline'>(七句)</span>入<span class='note-inline'>(攥口舌呼之下同)</span>縛囉入縛囉<span class='note-inline'>(八句)</span>答播答播<span class='note-inline'>(九句)</span>薄伽<span class='note-inline'>(上)</span>畔<span class='note-inline'>(引十句)</span>素摩[寧*吉]<span class='note-inline'>(寧吉反)</span>[丁*也]<span class='note-inline'>(丁也反十一句)</span>野摩婆<span class='note-inline'>(同上)</span>嚕拏矩廢<span class='note-inline'>(同上)</span>囉<span class='note-inline'>(十二句)</span>沒<span class='note-inline'>(二合)</span>囉㰤米捺<span class='note-inline'>(奴乙反二合)</span>囉<span class='note-inline'>(十三句)</span>禰<span class='note-inline'>(同上)</span>縛㗚使誐拏<span class='note-inline'>(十四句)</span>[敝-ㄆ+頁]<span class='note-inline'>(毘滅反)</span>旨嚲柘囉拏<span class='note-inline'>(十五句)</span>素<span class='note-inline'>(同上)</span>嚕素嚕<span class='note-inline'>(十六句)</span>主嚕主嚕<span class='note-inline'>(十七句)</span>補嚕補嚕<span class='note-inline'>(十八句)</span>畝嚕畝嚕<span class='note-inline'>(十九句)</span>散捺矩麼囉<span class='note-inline'>(二十句)</span>[口*論]<span class='note-inline'>(平聲細至入聲是彈舌呼)</span>捺<span class='note-inline'>(二合)</span>囉婆<span class='note-inline'>(同上)</span>娑<span class='note-inline'>(去)</span>縛<span class='note-inline'>(二十一句)</span>弭瑟努<span class='note-inline'>(尼主反)</span>馱曩<span class='note-inline'>(輕呼)</span>娜<span class='note-inline'>(二十二句)</span>禰<span class='note-inline'>(同上)</span>縛栗使那<span class='note-inline'>(去)</span>野迦<span class='note-inline'>(二十三句)</span>縛虎弭弭馱<span class='note-inline'>(二十四句)</span>廢<span class='note-inline'>(同上)</span>灑馱囉<span class='note-inline'>(二十五句)</span>陀<span class='note-inline'>(上)</span>囉陀<span class='note-inline'>(上)</span>攞<span class='note-inline'>(二十六句)</span>地唎地唎<span class='note-inline'>(二十七句)</span>度嚕度嚕<span class='note-inline'>(二十八句)</span>詑囉詑囉<span class='note-inline'>(二十九句)</span>伽<span class='note-inline'>(上)</span>囉伽<span class='note-inline'>(上)</span>羅<span class='note-inline'>(三十句)</span>野囉野囉<span class='note-inline'>(三十一句)</span>攞囉攞囉<span class='note-inline'>(三十二句)</span>㰤囉㰤囉<span class='note-inline'>(三十三句)</span>麼囉麼囉<span class='note-inline'>(三十四句)</span>播囉播囉<span class='note-inline'>(三十五句)</span>柘囉柘囉<span class='note-inline'>(三十六句)</span>嚩囉嚩囉<span class='note-inline'>(三十七句)</span>嚩囉那<span class='note-inline'>(去)</span>野迦<span class='note-inline'>(三十八句)</span>縒曼嚲婆<span class='note-inline'>(同上)</span>路枳嚲<span class='note-inline'>(三十九句)</span>弭路枳嚲<span class='note-inline'>(四十句)</span>路鷄濕<span class='note-inline'>(同上呼二合)</span>縛囉<span class='note-inline'>(四十一句)</span>摩醯<span class='note-inline'>(去)</span>濕<span class='note-inline'>(同上二合)</span>縛囉<span class='note-inline'>(四十二句)</span>畝虎畝虎<span class='note-inline'>(四十三句)</span>畝嚕畝嚕<span class='note-inline'>(四十四句)</span>畝野畝野<span class='note-inline'>(四十五句)</span>悶遮悶遮<span class='note-inline'>(四十六句)</span>薄伽<span class='note-inline'>(上)</span>畔<span class='note-inline'>(引四十七句)</span>㫊唎耶<span class='note-inline'>(四十八句)</span>婆<span class='note-inline'>(同上)</span>路枳諦濕<span class='note-inline'>(同上呼二合)</span>縛囉<span class='note-inline'>(四十九句)</span>[口*落]訖灑[口*落]訖灑麼麼<span class='note-inline'>(某甲五十句)</span>薩縛皤曳瓢<span class='note-inline'>(五十一句)</span>薩菩鉢捺<span class='note-inline'>(同上呼二合)</span>囉廢<span class='note-inline'>(同上)</span>瓢<span class='note-inline'>(五十二句)</span>薩縛麧<span class='note-inline'>(二合)</span>囉醯<span class='note-inline'>(去)</span>瓢<span class='note-inline'>(五十三句)</span>薩縛[名*夜]<span class='note-inline'>(名也反)</span>地瓢<span class='note-inline'>(五十四句)</span>薩縛縛馱娜滿馱娜<span class='note-inline'>(五十五句)</span>嚲拏娜邏惹注囉<span class='note-inline'>(五十六句)</span>嚲塞<span class='note-inline'>(同上)</span>迦囉覲女<span class='note-inline'>(去)</span>娜迦<span class='note-inline'>(五十七句)</span>弭灑舍塞<span class='note-inline'>(同上)</span>怛<span class='note-inline'>(二合)</span>囉<span class='note-inline'>(五十八句)</span>簸哩暮者迦<span class='note-inline'>(五十九句)</span>迦拏迦拏<span class='note-inline'>(六十句)</span>枳抳枳抳<span class='note-inline'>(六十一句)</span>矩努矩努<span class='note-inline'>(六十二句)</span>柘囉柘囉<span class='note-inline'>(六十三句)</span>印[寧*吉]<span class='note-inline'>(二合)</span>哩野縛攞暴杖<span class='note-inline'>(亭樣反)</span>誐<span class='note-inline'>(六十四句)</span>者覩囉哩野<span class='note-inline'>(六十五句)</span>薩[丁*也]<span class='note-inline'>(丁也反)</span>三<span class='note-inline'>(去)</span>跛囉迦捨迦<span class='note-inline'>(六十六句)</span>嚲麼嚲麼<span class='note-inline'>(六十七句)</span>娜麼娜麼<span class='note-inline'>(六十八句)</span>縒麼縒麼<span class='note-inline'>(六十九句)</span>摩訶<span class='note-inline'>(去)</span>嚲悶馱迦囉<span class='note-inline'>(七十句)</span>苾馱麼迦<span class='note-inline'>(七十一句)</span>殺播囉弭嚲<span class='note-inline'>(七十二句)</span>播哩布囉迦<span class='note-inline'>(七十三句)</span>弭理弭理<span class='note-inline'>(七十四句)</span>䋾䋾䋾䋾<span class='note-inline'>(七十五句)</span>詑<span class='note-inline'>(魑賈反下同音)</span>詫詫詑<span class='note-inline'>(七十六句)</span>徵<span class='note-inline'>(上)</span>徵<span class='note-inline'>(上)</span>徵<span class='note-inline'>(上)</span>徵<span class='note-inline'>(上七十七句)</span>拄<span class='note-inline'>(知古反下同)</span>拄拄拄<span class='note-inline'>(七十八句)</span>翳抳<span class='note-inline'>(尼曳反)</span>野折磨<span class='note-inline'>(七十九句)</span>訖<span class='note-inline'>(二合)</span>哩嚲播哩迦囉<span class='note-inline'>(八十句)</span>翳呬曳呬<span class='note-inline'>(八十一句)</span>縊<span class='note-inline'>(同上)</span>濕<span class='note-inline'>(同上二合)</span>縛囉<span class='note-inline'>(八十二句)</span>摩醯<span class='note-inline'>(去)</span>濕<span class='note-inline'>(同上二合)</span>縛囉<span class='note-inline'>(八十三句)</span>摩訶<span class='note-inline'>(去)</span>步跢誐拏畔惹迦<span class='note-inline'>(八十四句)</span>矩嚕矩嚕<span class='note-inline'>(八十五句)</span>播囉播囉<span class='note-inline'>(八十六句)</span>迦䋾迦䋾<span class='note-inline'>(八十七句)</span>麼䋾麼䋾<span class='note-inline'>(八十八句)</span>弭戍<span class='note-inline'>(同上)</span>馱弭灑野皤新<span class='note-inline'>(八十九句)</span>摩訶<span class='note-inline'>(去)</span>迦嚕抳迦<span class='note-inline'>(九十句)</span>濕廢跢拽腎饒<span class='note-inline'>(去九十一句)</span>播弭嚲<span class='note-inline'>(九十二句)</span>喇怛娜麼矩䋾<span class='note-inline'>(九十三句)</span>麼羅馱囉<span class='note-inline'>(九十四句)</span>薩縛腎惹施囉枲<span class='note-inline'>(九十五句)</span>訖<span class='note-inline'>(二合)</span>哩嚲惹䋾摩矩䋾<span class='note-inline'>(九十六句)</span>摩褐特步嚲<span class='note-inline'>(九十七句)</span>迦麼攞訖<span class='note-inline'>(二合)</span>哩嚲<span class='note-inline'>(九十八句)</span>迦囉嚲攞<span class='note-inline'>(九十九句)</span>著<span class='note-inline'>(亭藥反)</span>㰤那縒麼地<span class='note-inline'>(二百句)</span>弭穆訖灑<span class='note-inline'>(一句)</span>跛<span class='note-inline'>(二合)</span>囉劍[并*也]<span class='note-inline'>(并也反二句)</span>婆<span class='note-inline'>(同上)</span>虎薩埵散怛底<span class='note-inline'>(三句)</span>播哩播者迦<span class='note-inline'>(四句)</span>摩訶<span class='note-inline'>(去)</span>迦嚕抳迦<span class='note-inline'>(五句)</span>薩縛羯麼婆<span class='note-inline'>(同上)</span>囉拏<span class='note-inline'>(六句)</span>弭輸馱迦<span class='note-inline'>(七句)</span>薩縛[名*夜]地跛<span class='note-inline'>(二合)</span>囉暮者迦<span class='note-inline'>(八句)</span>薩縛舍播哩布囉迦<span class='note-inline'>(九句)</span>薩縛薩埵三<span class='note-inline'>(去)</span>摩濕<span class='note-inline'>(二合)</span>縛縒迦<span class='note-inline'>(十句)</span>娜謨窣覩羝<span class='note-inline'>(十一句)</span>莎縛<span class='note-inline'>(二合)</span>訶<span class='note-inline'>(二百一十二句)</span></p>
<p>溥遍解脫心真言</p>
<p class="dharani">唵<span class='note-inline'>(同上)</span>沒<span class='note-inline'>(二合)</span>囉㰤麼<span class='note-inline'>(一句)</span>廢灑陀<span class='note-inline'>(上)</span>囉<span class='note-inline'>(二句)</span>馱囉馱囉<span class='note-inline'>(三句)</span>地利地利<span class='note-inline'>(四句)</span>度嚕度嚕<span class='note-inline'>(五句)</span>縒曼嚲入縛攞<span class='note-inline'>(六句)</span>畝佉[合*牛]<span class='note-inline'>(七句)</span>莎<span class='note-inline'>(二合)</span>縛訶<span class='note-inline'>(八句)</span></p>
<p>溥遍解脫心一字真言</p>
<p class="dharani">唵<span class='note-inline'>(同上呼)</span>惡<span class='note-inline'>(輕呼一句)</span>莎<span class='note-inline'>(二合)</span>縛訶<span class='note-inline'>(去二句)</span></p>
<p>爾時觀世音菩薩摩訶薩說斯陀羅尼真言之時。三千大千世界六返大動。十方殑伽沙俱胝那庾多百千一切如來應正等覺。於虛空中乘諸妙寶光雲臺殿。一時顯現。於虛空中紜雨諸天種種寶花。寶冠衣服珠瓔環玔傘蓋幢幡奇諸寶香。溥獻供養是諸如來。觀世音菩薩摩訶薩并所會眾。時諸如來一時讚言。善哉善哉摩訶薩。能善演此一切如來溥遍平等祕密種族神通解脫心陀羅尼真言曼拏羅印三昧耶。攝諸如來溥遍平等祕密種族神通解脫心陀羅尼真言曼拏羅印三昧耶。住斯陀羅尼真言三昧耶中。一時顯現是陀羅尼真言三昧耶。喻於三千大千世界百億日月。作大明炬光照一切溥洽周徹。又如一佛出現於世。即令十方三千大千世界過現未來。滿中塵數一切如來而亦出現。此解脫心陀羅尼真言一字真言。能以一壇印三昧耶門。圓入一切如來溥遍平等祕密種族神通解脫心陀羅尼真言壇印三昧耶門。能盡攝持一切陀羅尼真言壇印三昧耶門。為一陀羅尼真言三昧耶門。以斯義故說名不空羂索心王陀羅尼真言。是一字真言亦為一切如來心一字真言。圍祐加被。爾時釋迦牟尼如來。謂觀世音菩薩摩訶薩曰。善哉善哉大悲者能善說此不空王神通解脫心陀羅尼真言一字真言。汝復說此解脫心陀羅尼真言一字真言壇印像法。以少功績得成悉地。爾時觀世音菩薩摩訶薩。白佛言尊者薄伽梵。若復說此解脫心陀羅尼真言壇印法時。唯願如來神祐加被。令諸有情但當憶念。我即現身與諸願滿得大成就。爾時釋迦牟尼如來。讚觀世音菩薩摩訶薩言。善哉善哉汝應如是。當溥度脫一切有情滿諸願故。汝應當與諸真言者最勝之願大悉地門。我已加被此溥遍平等祕密種族神通解脫心陀羅尼真言曼拏羅印三昧耶。汝當說是廣大成就曼拏羅印三昧耶門。</p>
</div>
<div class='div-pin'><a id='mulu64' />
<p class='h1'>溥遍解脫心曼拏羅品第四十二</p><p>爾時觀世音菩薩摩訶薩。歡喜觀佛白言世尊。若真言者樂見一切諸佛菩薩摩訶薩者。樂欲供養功德殖福者。樂欲利益一切有情者。樂欲意生曼拏羅悉地成就者。樂欲一切智地三昧耶。與諸菩薩摩訶薩同剎會居者。應於此不空王神通解脫心陀羅尼真言曼拏羅印三昧耶。精勤修習。觀置㫊字一切智門。隨字身量內外同等。無分別心離諸境界。意生作業攝持有情。安住心王同虛空相。成就廣大現非現果。出生一切聲聞獨覺。一切菩薩摩訶薩位。修行一切菩薩摩訶薩一切上願。令悉滿足。具種種業利益安樂一切有情。以一切如來溥遍平等祕密種族不空王觀世音菩薩摩訶薩加持自身。或以是印或以縛<span class='note-inline'>(無可反)</span>字。置入內心為曼拏羅。加持自身為淨法界。除諸有情。自體不空王觀世音菩薩離諸垢過。觀囉<span class='note-inline'>(彈舌呼)</span>字門。自體清淨周輪白光。明照清淨最上無壞。觀迦<span class='note-inline'>(斤邏反)</span>字門。因業性離為是法教。身日初色光遍一切。害治諸垢超度生死。觀麼字門。無住寂靜為菩提座。身月光色除諸怖畏。觀訶<span class='note-inline'>(上)</span>字門最勝暴怒。周輪光焰如壞劫火。怖治眾惡降伏諸魔。觀唵字門大空無生。加持自體安住法界。無有戲論無二行相。於閑淨處縱廣五肘。或復四肘淨治其地。如法塗摩。標式四門。中圖三十二葉七寶蓮花。臺上起畫不空王觀世音菩薩。於四面圖開敷蓮花。臺上起畫此族菩薩。或畫此族菩薩種種印相。或書此族菩薩名字。四面如法列寶金剛界道。一切莊嚴。中置一十八臂不空王觀世音菩薩像。隨時香花。閼伽白栴檀香水。塗香末香三白飲食。酥燈油燈敷獻供養。燒焯香王召獻結界。當於白月八日潔滌塗香。著淨衣服食三白食。治建是壇晝夜六時。西門作法趺坐而坐。觀蓮花處鬚蘂眾葉光焰香馥。於臺面上觀縒字門。為圓明月光照有情。知千日會自性加持。縒字門現不空王觀世音菩薩。身真金色居圓月中。應諸方所如淨水月現有情前。心性如是行斯三昧。首上頂會觀唵字門。大空無垢如頗胝月。寂靜法身一切所依。於眼界中觀囉字門。如日光明而觀心處。心現等引清淨無垢。相應善住神通解脫心陀羅尼真言一字真言。一一字句緣起甚深。無量三昧智類通達。初十旬日如是觀置。恭敬承事精進受持為前方便。次十旬日如法恭敬承事供養。為成正覺廻向菩提。次十旬日無畏無間承事供養。入持誦輪作成就法。每白月八日斷食斷語。如法誦念觀置聲韻。隨法光遍調諜無間。數發誓願勤加護持。是真實心名一切如來溥遍平等祕密種族神通解脫心陀羅尼真言三昧耶心。如來所說了心明道一切色法發光明淨。以大悲心三種加持。一切三昧滿一落叉。是業成熟於初夜時或後夜時或欲曉時。持真言者當聞[合*牛]聲鼓聲雷聲悅意讚聲。或見㫊暮伽王神境智通悉地成就。身膚肢分皆悉出現。作諸佛事溥現其身。或見不空王觀世音像忽自動搖。放大光明遍照三千大千世界。上至有頂下徹地獄皆六震動。地獄劇苦一切有情。皆得度脫上生天界。水陸一切六趣有情遇斯光者。捨此身後盡得除脫種種苦身。或得證見觀世音菩薩真金色身。摩頂授與不空清淨海智莊嚴三摩地。所有無始重罪業障則燼消滅。獲得離障清淨心王莊嚴蘊身。覩見九十九殑伽沙俱胝那庾多百千一切如來。一時現身伸手摩頂。閼伽供養。當隨尋念一切諸佛菩薩摩訶薩觀世音菩薩。本初無生復無作者知者見者。加持自身。了知三昧悉地果成所有分別皆從意生。分辯眾色悉從心起。定心歡喜住內心觀。遍體肢分觀㫊字門。加以等持品類相入。自然獲得清淨菩提心三昧耶。廣大功德善根相應。謂為世間一切人庶。愛敬供養。大梵天帝釋天。那羅延天大自在天。摩醯首羅天淨居天。焰摩王水天俱廢羅天。日天月天皆自現身。周匝祐護為滿諸願。若不證見觀世音菩薩金色身者。當知無始根本罪障皆不除滅。又應六時倍復精進。如法嚴治身器衣服。塗飾供養依法持誦滿一落叉。是業成就。觀世音菩薩現金色身。當知除滅無始一切根本重罪業障苦海。若不現者復倍精進。依法持誦滿二落叉或三落叉。是業成熟。當定觀世音菩薩現大真身。執手指示西方淨土阿彌陀佛。坐寶蓮華師子之坐。復得阿彌陀佛手摩其頭。謂同彼土一切菩薩福命功德。捨此身後往於西方安樂國土。上品蓮生具諸相好。識宿住智得不退轉。若有苾芻苾芻尼族姓男族姓女有災厄者。淨浴身衣食三白食。如法教語入壇散花。澄心觀佛觀世音菩薩。如住頂上正念不動。持真言者應令一日不食。誦持神通解脫心陀羅尼真言。加持孔雀尾。拂彼身上。則滅一切恐怖災厄。當為如來觀世音菩薩諸天天眾之所祐護。若命終後便得往生安樂國土蓮華化生。世尊是不空王神通解脫心陀羅尼真言。隨心承事供養曼拏羅三昧耶。以甘松香泥白栴檀香泥。摩塗壇地。四面當心純白栴檀香泥畫開蓮花。當心蓮花葉上。以欝金香泥白栴檀香泥相和。畫金剛杵印。臺上摩尼珠印。遶摩尼珠畫羂索印。四面蓮花臺上。畫金剛杵印。四面界畔畫蓮花鬘。中置一十八臂不空王觀世音像。隨時所得花香香水飲食日日供養。持真言者。應長淨浴著淨衣服。每從後夜時至明晨時。日沒時至三更時。觀像輪印而趺坐之。誦神通解脫心陀羅尼真言一字真言一百八遍。午時子時消息諸事。若常如是承事供養。相續無間滿一千日。世間所作一切自在無礙成辦。蠲除八難無量大怖種種業障地獄傍生。得大財寶為人愛敬。常夢覩見十方剎土一切諸佛。或見觀世音菩薩補陀洛山。日日譡諸。給事供養九十二殑伽沙俱胝那庾多百千一切如來。善根福德修集相應。捨此身後往安樂國。上品蓮生得住一切如來具見地靜觀地。具諸勝相以自莊嚴。證不空神變光明三摩地。以是三摩地力證餘無量百千三摩地。常當游往十方剎土供養諸佛。於其食時還至本國。</p>
<p>世尊是不空王神通解脫心陀羅尼真言灌頂滌垢曼拏羅三昧耶。能滅一切罪障災厄。得不空王廣大威德。不為一切鬼神怨難邪忤嬈惱。身不夭壞為人愛敬。觀世音菩薩觀視加護。一切天神而皆戴仰樂所擁護。於閑淨處縱廣四肘。淨塗壇地標郭四門。內院畫大海水。中畫三十二葉開敷蓮花。花幹露現。臺上畫輪。遶輪網刃畫火光焰。四面四角畫開蓮花。臺上畫寶羂索印如意珠印遶畫火焰。外院四面畫青寶地。上畫百八眾寶花樹果樹。標列界道。四面懸布雜綵幡華。可當壇上安白傘蓋。以白栴檀香欝金香夜合花白芥子蓮花鬚和為香水。滿盛瓮中。內置七寶上汎諸花。淨帛蓋口置四門角。依法獻置百種花果三百飲食。燒焯香王請召結界而供養之。誦神通解脫心陀羅尼真言一字真言。加持水瓮。以奮怒王心真言。於浴室裏標淨結界。其浴床上敷白茅草。結印護身於上趺坐。以天門冬茴香花子甘松香芩陵香等數味治。加持淨水和若稠酪。遍塗身分却復揩去。加持香水灌頂浴身。結蓮華印加持護身。著新淨服加持髮髻。出入合掌遶壇行道。門別禮拜燒香供養。東門入壇大蓮臺面。端身面西結加趺坐。時阿闍梨一手<span class='corr'>掐</span>珠一手把杵。誦奮怒王心真言三遍加持頂上。又誦奮怒王心真言三遍。加持白芥子水注灌頂上。又結大灌頂印三遍加持頂上。廣教懺悔發菩提心。出壇四門復致禮拜。當廣供養三寶飲食衣服珍財。能常如是依不空王神通解脫心灌滌法者。得大福聚為諸如來之所加被。一切諸天恒常愛敬。速得一切不空羂索陀羅尼真言最勝成就。三業一切罪障災疾。燃燼消摩得身清淨。心所求法皆得成辦。</p>
</div>
<div class='div-pin'><a id='mulu65' />
<p class='h1'>溥遍輪轉輪王阿伽陀藥品第四十三</p><p>世尊復有不空王神通解脫心陀羅尼真言曼拏羅三昧耶阿伽陀藥成就三昧耶。護持國邑無諸災難而說頌言。</p>

<div class="lg regular"><div class='lg-row'>以弭惹耶惹耶藥　次以訖馱那俱利</div>
<div class='lg-row'>㫊皤野播抳那俱　印捺羅播抳多誐</div>
<div class='lg-row'>乾馱畢唎陽愚藥　摩訶斫羯囉雌黃</div>
<div class='lg-row'>斫羯囉藥蓮華鬚　弭瑟怒訖囒嚲藥</div>
<div class='lg-row'>素麼囉爾素難那　白栴檀香那攞那</div>
<div class='lg-row'>優鉢羅華欝金香　瞻蔔迦華龍華等</div>
<div class='lg-row'>世黎野迦甘松香　舍麼迦香杜麼迦</div>
<div class='lg-row'>量等精治和合治　烏施囉香白檀香</div>
<div class='lg-row'>合為香水和為丸　赤銅合盛密固治</div>
<div class='lg-row'>清閑淨處淨治地　作四肘壇開東門</div>
<div class='lg-row'>中畫一百八葉蓮　臺畫二手腕相著</div>
<div class='lg-row'>磔開十指如開蓮　四面當畫開蓮華</div>
<div class='lg-row'>臺上當畫金剛杵　并羂索印遶火焰</div>
<div class='lg-row'>諸蓮華間眾寶樹　其樹華果皆寶成</div>
<div class='lg-row'>藤枝葉華繳樹上　標寶界道淨嚴飾</div>
<div class='lg-row'>置不空王觀世音　以諸幡華香水食</div>
<div class='lg-row'>燈明敷飾獻供養　藥合置大蓮華臺</div>
<div class='lg-row'>帛覆其上當加持　真言者浴香塗身</div>
<div class='lg-row'>著淨衣服西門坐　於諸有情發悲心</div>
<div class='lg-row'>誦持神通解脫心　陀羅真言心真言</div>
<div class='lg-row'>加持其藥現三相　是名成就伽陀藥</div>
</div><p>世尊是藥若得光相。國王佩者除諸怨敵種種災疫。若諸人佩得滅四重五逆十惡等罪。增諸善夢。所至無閡言論得勝。王難賊難虎狼水火雷電霹靂。一切災難皆得解脫。不為一切龍蛇蟲毒藥毒夭害。一切神鬼怖散馳走。諸天善神愛敬擁護。人相都者悉當歡喜。掃人佩者男女吉祥。若置幢頭。方圓百里無諸惡風雷雹蝗蟲一切等難。常為一切天龍八部而皆擁護。其藥便於壇內蔭乾。</p>
<p>世尊復有不空王神通解脫心陀羅尼真言曼拏羅三昧耶雄黃成就三昧耶。而說頌言。</p>

<div class="lg regular"><div class='lg-row'>縱廣四肘淨治地　白栴檀香泥塗飾</div>
<div class='lg-row'>唯開東門當心畫　一百八葉開蓮華</div>
<div class='lg-row'>白栴檀香泥為葉　欝金香泥為臺蘂</div>
<div class='lg-row'>沈水香泥為子實　白栴檀香紫檀香</div>
<div class='lg-row'>欝金香等而為泥　臺畫二手腕相著</div>
<div class='lg-row'>十指磔開頭相離　四面圖畫開蓮華</div>
<div class='lg-row'>白栴檀香泥為葉　欝金香泥為臺蘂</div>
<div class='lg-row'>沈水香泥為蓮子　廓列金剛界道相</div>
<div class='lg-row'>置不空王觀音像　雜綵幡華諸香華</div>
<div class='lg-row'>香水飲食果燈明　嚴飾加持獻供養</div>
<div class='lg-row'>以好光明上雄黃　三兩精治銀合盛</div>
<div class='lg-row'>置蓮華臺手印上　緋帛覆上法加持</div>
<div class='lg-row'>時真言者潔身服　晝夜六時燒香獻</div>
<div class='lg-row'>西門趺坐輪手印　誦持神通解脫心</div>
<div class='lg-row'>陀羅真言心真言　聯綿加持白芥子</div>
<div class='lg-row'>打雄黃上恒不絕　上現熱煙增光相</div>
<div class='lg-row'>於時像上放大光　是名成就雄黃法</div>
</div><p>世尊若得光相點眼之者。則得神通證不空如意寶光明廣大智莊嚴三摩地。不空羂索溥遍輪大真言仙三摩地。常為九十九殑伽沙俱胝那庾多百千大仙。圍繞為伴。遊於一切真言明仙宮殿室宅。為大明仙。常歷十方一切佛剎。阿彌陀佛恒住頂上。而不放捨壽增億劫。復得不空清淨毘盧遮那神通三昧耶。於剎那頃周歷十方九十九殑伽沙俱胝那庾多百千佛土。隨其佛土現作廣大不空供養一切如來身上常得放大光焰。念願諸事皆得成就。若得煙相點眼中者。則證一切密行明仙大仙中仙三昧耶意欲游幸一切天龍。八部山窟湫潭宮殿中者。任入無礙。一切神鬼見自臣伏。任為策役而擁護之。復見一切諸佛菩薩摩訶薩。授與不空王光明具足三摩地。足恒去地四寸而行。若得熱相點眼中者。覩諸人眾皆得除滅一切災疾。兩相致敬。是點藥者當所生處具宿住智。獲得不空觀安住淨身。得證一切不空如來溥遍平等三昧耶門。得一切如來為授灌頂菩薩地記。與諸菩薩摩訶薩同一住地。</p>
</div>
<div class='div-pin'><a id='mulu66' />
<p class='h1'>溥遍輪轉輪王神通香品第四十四</p><p>世尊復有不空王神通解脫心陀羅尼真言曼拏羅三昧耶中溥遍輪轉輪王神通香成就三昧耶。當與真言者。最上供養一切諸佛菩薩摩訶薩。召攝三千大千世界一切大梵天帝釋天那羅延天摩醯首羅天一切諸天。摧伏一切藥叉羅剎毘那夜迦諸魔鬼神。身皆痛裂怖走十方。摧諸怨敵除諸災難。若有苾芻苾芻尼信男信女。澡浴清淨著淨衣服燒焯此香熏馥身者。得滅一切重障災厄。若常燒焯此香供養。誦神通解脫心陀羅尼真言。以斯陀羅尼真言神通香力。三千大千世界蘇彌盧山。一切天宮龍神八部鬼神宮殿。大海江河十六地獄。香氣悉至變作種種香光明雲。一時照明皆復震動。其諸地獄遇光照者。一時變作蓮華之池。其中眾生皆脫苦受。上生天上或生人中。傍生有情遇光照者。捨此身後皆得脫離生天人中。若患一切鬼病神病瘧病惡瘡疥癬諸病惱者。皆淨澡浴燒香熏馥。以斯神通解脫心陀羅尼真言神通威力即得除差。當壽終已往生淨土。蓮華化生脫眾苦故。而說頌言。</p>
<p style="margin-left:1em" class="lg-abnormal"><div class='lg-row'>一百八分沈水香　乾陀囉娑安悉香</div>
<div class='lg-row'>二香分各三十二　新欝金香小甲香</div>
<div class='lg-row'>此二種香各八分　苜蓿白膠蘇合香</div>
<div class='lg-row'>娑攞枳香多誐羅　娜攞那香白檀香</div>
<div class='lg-row'>惹莫迦<span class='note-inline'>(斤邏反)</span>香甘松香　如斯九香各三分</div>
<div class='lg-row'>新乾陀鉢怛囉香　烏施羅香蓮華鬚</div>
<div class='lg-row'>婆攞迦<span class='note-inline'>(同上)</span>香夜合華</div>
<div class='lg-row'>新好畢哩陽愚香　新[名*夜]<span class='note-inline'>(名夜反)</span>麧<span class='note-inline'>(其乙反)</span>囉娜佉香</div>
<div class='lg-row'>翳羅香八各二分</div>
<div class='lg-row'>龍腦麝香各二分　石蜜量香五分二</div>
<div class='lg-row'>和白膠香銷和合　總先一一淨加持</div>
<div class='lg-row'>精潔擇持而合治　首末真言常加持</div>
<div class='lg-row'>瓷器銀器任盛置　合斯香者閑淨處</div>
<div class='lg-row'>白月八日澡潔身　著淨衣服淨治地</div>
<div class='lg-row'>作四肘壇如法塗　當開東門當心畫</div>
<div class='lg-row'>三十二葉七寶蓮　臺畫二手腕相著</div>
<div class='lg-row'>磔開十指如開連　遶二手上五色雲</div>
<div class='lg-row'>四面當畫開蓮華　臺上畫諸手印相</div>
<div class='lg-row'>於諸華間畫蓮鬘　四門蓮臺羂索印</div>
<div class='lg-row'>四角空色畫風天　半身出現被天衣</div>
<div class='lg-row'>四面種種色華鬘　幖幟金剛界嚴潔</div>
<div class='lg-row'>香合置於大蓮臺　手印心上緋帛蓋</div>
<div class='lg-row'>置不空王觀世音　持緋線索圍壇界</div>
<div class='lg-row'>以諸幡華具莊嚴　香華香水三白食</div>
<div class='lg-row'>酥燈油燈敷供養　晝夜六時東門坐</div>
<div class='lg-row'>燒香供養勤護持　時別輪印當誦念</div>
<div class='lg-row'>不空神通解脫心　陀羅真言心真言</div>
<div class='lg-row'>加持於香三七遍　奮怒王心真密言</div>
<div class='lg-row'>加持香上一七遍　日日隨心獻供養</div>
<div class='lg-row'>㫊暮伽王觀世音　一切諸佛菩薩眾</div>
<div class='lg-row'>四十九日作是法　或復一二三百日</div>
<div class='lg-row'>要得香上現三相　乃得稱名神通香</div>
</p><p>世尊如是常恒六時。於道場內於諸有情發大悲心。自心觀心圓成縒字。觀視縒字全變出現不空王觀世音菩薩。相好光明如日初出。結加趺坐金剛臺座。手執香鑪燒焯此香。誦神通解脫心陀羅尼真言一字真言加持自身。供養十方一切諸佛菩薩摩訶薩眾。從此身中觀置出現無量無邊不可說不可說不空王觀世音菩薩身。滿量十方一切佛剎一一佛菩薩摩訶薩前。誦神通解脫心陀羅尼真言。手持香鑪觀置出現無量無邊種種雜色。香光明雲幢幡寶蓋。華冠瓔珞珠璫鐶釧。天妙衣服妙華雜拂。宮殿樓閣寶座臺榭。供養一切諸佛菩薩摩訶薩。結供養印誦持真言。讚禮諸佛菩薩摩訶薩。假是不空王神通解脫心陀羅尼真言廣大神通供養威力。溥於十方九十九殑伽沙俱胝那庾多百千如來佛會。等作無量無邊種種。供養一切諸佛菩薩摩訶薩眾。彼等諸佛一時讚歎。皆結不空供養印。誦不空王神通解脫心陀羅尼真言。俱以神通安慰加被。與大福聚善根相應。隨一一佛得俱胝那庾多百千積集善根相應。復觀縒字法性無生。復觀無量身復為一身。合此一身而為縒字。字性無生復觀自身身性自空。若有苾芻苾芻尼族姓男族姓女。於一千日清淨如法。隨心嚴潔曼拏羅。隨時以諸草華香水。供養觀世音菩薩。晝夜六時燒焯此香。懺悔發願如法修觀。誦神通解脫心陀羅尼真言一字真言。自誓要祈受菩薩戒。求於阿耨多羅三藐三菩提。滿一千日或二千日。或三千日或四千日。必定當得十方九十九殑伽沙俱胝那庾多百千如來。一時現身為授記莂。證不空如意摩尼光廣大智三摩地。不空羂索溥遍輪大真言仙三摩地。不空清淨毘盧遮那神通三摩地。不空十地神通三摩地。當於淨土蓮華化生。憶知俱胝所生宿命。乃至無上正等菩提更不退轉。若龍湫邊七日七夜。加持此香燒獻作法。誦神通解脫心陀羅尼真言一字真言滿一千遍。則得龍王歡喜致敬降注大雨。若城門首作法加持。此香燒獻誦斯真言一百八遍。則令城邑除諸災疾。令諸人眾快樂安住。若大眾中作法加持。此香燒獻誦斯真言二十一遍。令諸人眾歡喜致敬滅眾災障。若真言者加持此香燒熏自身。常為他人恭敬愛念。若加持香燒熏一切病人七遍。則得除差。若加持香燒熏被毒之人七遍。則得除差。若遶一切果木田苗處。誦念作法加持香燒一百八遍。則當不為一切惡風雹雨之所損壞。果實繁多滋味具足。若於一切城邑聚落。伽藍宅內誦念作法。加持香燒一百八遍。令諸災怪一時得除。若燒此香熏身衣服。所往處者無諸障難。若高樓上燒此香熏螺裏真言七遍。大吹七聲四生有情聞螺聲者。皆得滅諸罪障災怪。若山頂上面向惡風雷雹起處。誦念作法加持香燒一百八遍。即得止御一切除散。若臨終人前燒焯此香。誦神通解脫心陀羅尼真言一字真言滿七遍者。捨此身後即往淨土。蓮華化生。見九十九殑伽沙俱胝那庾多百千如來應正等覺。獲大善根。若天寺中誦念作法。加持此香稱天像名。燒熏天像一千八遍。即得一切天神悅護。若於一切天龍八部形像作法者。皆當奮怒努目猛視。誦念作法一加持此香。隨稱所天名。一燒熏天像一千八遍。令所天像吐嚕地囉。持真言者見時便取。點額點眼口含塗身。所作諸事皆得成就。便得一切藥叉侍祐。獲大身力一切鬼神畏敬擁護。若誦念作法加持此香。稱大梵天名。燒熏大梵天像一千八遍。大梵天像身手出乳。持真言者見時便取塗身。則得身如大梵天身。若誦念作法一加持此香。稱那羅延天名。一燒熏那羅延天像一千八遍。那羅延天像身出香水。持真言者見時便取塗身。則得身如那羅延天。手執大輪騰空自在。若誦念作法一加持此香。稱大自在天名。一燒熏大自在天像一千八遍。大自在天像身出津汗。持真言者見時便取塗身。則得身如大自在天。執三叉戟騰空自在。如是一一於諸天像凡作法者。先用一字真言加持天像頭滿一萬遍。便即作法則如所願。</p>
<p>世尊是不空王神通解脫心陀羅尼真言曼拏羅三昧耶。九頭龍王成就三昧耶。加持白栴檀香末蠟和。圖捏龍王。身量四把。冠髻面目手脚指節貫帶衣服。狀如天神嚴麗端好。頭上頂後出九蛇頭。其神頭身以金莊飾。作曼拏羅。中置龍王嚴設供養。每日時別誦神通解脫心陀羅尼真言。加持此香燒熏龍王二十一遍。誦奮怒王心真言加持白芥子。打龍王上七遍。如是晝夜六時不絕。令龍王像起變自行。持真言者見起動時。以迅怒心誦奮怒王心真言。加持白芥子打龍王上。令使陞空自在騰行。持真言者見陞騰時。心便思量變此壇地為大湫池。安置是龍。大奮怒心誦奮怒王心真言。加持白芥子打此壇地一千八遍。得難陀龍王變斯壇地為大湫池。二龍居止。若有人民一切鳥獸。飲斯水者或復浴者。皆得除滅一切災病垢障重罪。常得依時降大甘雨。成就果實具多滋味。若於深山大洞門首。含香誦念作法。一加持此香一燒滿千八遍則得洞門而自開坦入中無閡。</p>

<p class='juan'>不空羂索神變真言經卷第二十◎</p></div>
</div><!-- end of div[@id='body'] -->
</body></html>