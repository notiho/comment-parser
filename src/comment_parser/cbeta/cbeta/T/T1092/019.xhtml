<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>不空羂索神變真言經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu54' />不空羂索神變真言經卷第十九</p><p class="byline">大唐天竺三藏菩提流志譯</p><a id='mulu55' />
<p class='h1'>護摩成就品第三十四</p><p>復有護摩悉地三昧耶。能滅一切罪障災厄。得大安樂除諸怨賊。成就不空變像壇印三昧耶。能請一切天龍八部。能摧一切毘那夜迦。能令一切人民歡喜。得大精進常見一切諸佛菩薩摩訶薩故。執金剛神一切天神皆作祐護。祕密主加持粳米白芥子安悉香酥蜜。觀世音像前以祕密心真言護摩之者。觀世音菩薩為現化身與所求願。又加持沈水香白旃檀香蓮荷幹稻穀華白芥子酥蜜酪。又祕密心真言護摩之者。觀世音菩薩為現真身。便與一切不空王真言壇印三昧耶。自在成辦增大福蘊。譡入一切如來種族壇三昧耶。又紫橿木苦<span class='corr'>楝</span>木。長一磔手斫截然火。加持稻穀烏麻白芥子鹽酥酪。以種族奮怒王真言護摩之者。則得除滅一切毘那夜迦鬼神怨難盜賊干戈。復加持蓮華葉稻穀華白旃檀香酥蜜酪。又祕密心真言護摩之者。千踰膳那五穀豐稔。護諸城邑聚落人民。無諸災疫虎狼水火盜賊之難。復加持杜仲木蘇枋木。長一磔手斫截然火。加持白芥子龍華稻穀華蜜護摩之者。使諸龍眾降大甘雨苗稼滋盛若加持止雨燒止食灰。白栴檀香護摩之者。災瀑霖雨一時皆止。復加持稻穀華白芥子酥。護摩之者。除滅一切災雹霹靂。復加持白芥子粳米。護摩之者。則得除滅災惡猛風冷風熱風。復加持稻穀糠白芥子烏麻。護摩之者一年。命伏一切惡龍不起災氣。復加持白芥子酥護摩之者得滅一切鬼神等病。復加持躑躅木苦<span class='corr'>楝</span>木葉鹽稻穀糠。護摩之者。則得除滅一切怨難。復加持蓮華葉烏麻白芥子稻穀華酥。護摩之者。則得周遍一千踰膳那結成大界。復加持烏麻白芥子酥黑芥子油。護摩之者。一切諸惡毘那夜迦眾魔鬼神皆被固縛。復加持大麻子鹽蔓菁油。護摩之者。一切諸惡藥叉羅剎精魅鬼神怖皆馳散。復加持杜仲木然火。加持稻穀華酥。護摩之者。一切淨行婆羅門歡喜信伏。復加持稻穀華杜仲木葉沙糖酥。護摩之者。剎帝利種歡喜供養。復加持末陀那果羯抳迦囉藥。護摩之者。輸陀羅歡喜供養。復加持趺唎蜜㗚多藥和酥。護摩之者。一切毘舍歡喜供養。復加持酥曼那華。護摩之者。一切婦人歡喜歸信。復加持蓮華葉和酥。護摩之者。一切童女歡喜致敬。復加持稻穀和酥。護摩之者。得滅一切口舌謗事。復加持大麥小麥稻穀大豆小豆胡麻白穀酥。護摩之者。當得一切財寶穀帛而自增長。復加持白芥子和蜜。護摩之者。得諸人民致敬稱讚。復加持躑躅華白芥子稻穀華酥。護摩之者。當得福祿。復如持蓮荷幹。長一磔手截。蘇搵兩頭護摩之者。當得伏藏。復加持安悉香黑芥子酥蜜。護摩之者。一切藥叉來集為使。復加持胡椒粳米酥蜜。高山頂上面向日天。護摩之者。日天祐護觀攝讚歎。復加持胡椒蓽鉢仙陀婆鹽酥蜜乳。高山峯上面向月天。護摩之者。月天星天當作福護觀攝讚歎。復加持胡麻乾薑白芥子粳米酥蜜酪。護摩之者。一切天龍八部非人悉皆歡喜當擁護之。</p>
</div>
<div class='div-pin'><a id='mulu56' />
<p class='h1'>根本蓮華壇品第三十五</p><p>爾時觀世音菩薩摩訶薩。重謂執金剛祕密主菩薩摩訶薩言。是根本蓮華頂陀羅尼真言。大解脫蓮華曼拏羅三昧耶。能與真言者滅諸蓋障。所求願滿。證解一切陀羅尼三摩地門。當得第十不退轉地。成就無上正等菩提。坐金剛座轉大法輪。摧諸魔眾。為現十方一切佛剎。一切如來種種神通加被祐護。同補陀洛山觀世音菩薩宮殿住處。復是一切如來最勝祕密大種族壇處。復是一切菩薩摩訶薩依發行處。復是一切如來種族得三摩地處。復是一切蓮華種族得三摩地處。復是一切金剛種族得三摩地處。復是一切摩尼種族得三摩地處。復是一切香象種族得三摩地處。復是一切大解脫蓮華曼拏羅三昧耶大福聚處。等如大海須彌山王摩尼寶樹。隨諸眾生所念之意。皆圓度脫種菩提處。復是不空祕密金剛加持攝受。一切善根增長之處。復是一切佛法祕藏觀世音大慈悲藏大金剛藏大寶藏處。復是摧破一切有情阿毘地獄無間罪處。復是摧伏一切天龍八部人非人處。其曼拏羅於閑靜處簡擇勝地。三十二肘或十六肘。或十二肘或復八肘。淨治於地。穿去惡土瓦石骨木。淨土填築平治方正。基二肘半。以瞿摩夷香水黃土泥周遍塗飾。五色線繩方圓括量內外院界。內院心上。三十二葉七寶開敷蓮華。其臺四邊周遍華蘂。皆搏著臺。又對一一華蘂。出七寶小蓮華。半開不開。其華莖朵皆令搏著大蓮華葉。其大蓮臺上重出七寶開敷蓮華。此華臺上出觀世音菩薩。一項三面作金色相。熙怡微笑。當中正面眉間一目。三頭上戴蓮華寶冠。冠有化佛。遶鬢冠上遍發光焰。觀世音菩薩頭左邊右邊大蓮臺上。各出一面觀世音菩薩。半身作白黃色。首戴寶冠冠有化佛。遶鬢冠上遍發光焰。其大蓮華。四面圍遶赤黃占蔔迦華白婆利師迦華青優鉢羅華赤蓮華。作華鬘。貫四角開敷蓮華。於華臺上置羂索印。如意寶瓶印。火焰圍遶。次院四角。依方置四天王。面目瞋怒。半加趺坐須彌山座。各執戟槊。七寶衣甲瓔珞華鬘而莊嚴之。四面置須彌座。一一座上開敷蓮華。一一臺上置羂索印。如意瓶印。金剛杵印摩尼珠印。五色螺印金剛鉤印。金剛鎖印七寶輪印。溥遍光焰印金剛棓印。金剛拳印轉法輪華瓶杵印。大持華鬘印三界最勝印。馬頭觀世音明王印白身觀世音母印。耶輸沫底印多羅菩薩印。戰多羅菩薩印毘俱胝菩薩印。乃至諸印。一一印上繞發光焰。次院遍置須彌寶座。一一座上開敷蓮華。臺上種種手印。次院四門置須彌山。山下大海。其四山上可畏執金剛祕密主。面目瞋怒狗牙上出。鬢髮赤聳各執器仗半加趺坐。皆以華冠天服瓔珞。種種莊嚴身圓光焰。四面四角須彌寶座。一一座上開敷蓮華。其華臺上置種種印。四角座上金剛杵印。其諸印上繞發光焰。內外院地純青寶地。三院界上以赤蓮華青優鉢羅華占蔔迦華蘇曼那華。婆利師迦華波吒羅華阿底木多迦華。作華鬘貫界。第四院界竪置獨股金剛杵。頭鋒相次。莊飾周畢。以諸旛華幢蓋鈴帶。間列莊嚴。五色線繩四畔圍界。如法結界。金壜銀壜共十二箇。盛諸香水并置七寶。口插種種枝柯華葉。以白華鬘繫壜項上。閼伽十六盛諸香水水上汎華。三十二銀疊。盛蘇合香白栴檀香沈水香安悉香。置獻一切諸佛菩薩。香鑪十二畢㗚迦香白膠香。欝金香乾闥囉娑香。龍腦香麝香。如法和合石蜜和之。盛銀樏中。外院供養一切壇神天神。隨時所得種種雜華。一百六十分百味飲食果蓏一百八箇枝柯華樹。酥燈一百八盞。胡麻油燈一百八盞。次第敷獻而供養之。大酢蘆菔麥麨歡喜團果子。共盛八分。壇東門北外。召一切毘那夜迦供養。生菜餅飯牛酪麥麨羹菜。共盛兩分。一分壇北門外召一切藥叉供養。一分壇西南外召一切羅剎供養。乳酪粳米飯共盛一分。壇南門東外。召一切步多鬼供養。麥麨粳米歡喜團油麻末煮菜共盛一分。壇南門西外。召一切餓鬼畢利多鬼供養。牛乳粳米飯共盛兩分。一分壇東門南外。召日天星天供養。一分壇西門南外。召月天星天供養。七種穀子煮熟和水盛一分。壇北門外。召一切天女供養。乳酪果子雜華和盛一分。壇西門北外。召一切地天供養。麥麨漿水粳米和盛一分。壇西北外。召一切風天供養。牛酥煎餅沙糖石蜜米餅和盛一分。壇西門外。召一切龍王供養。牛酥乳酪餅白栴檀香水粳米和盛一分。壇南門外。召一切魔王眷屬供養。欝金香水粳米和盛一分。壇西門北外。召一切河神供養。茅香水牛乳黑芥子米餅和盛一分。壇西南外召一切沒囉㰤麼囉乞叉娑鬼供養。若真言者。作是供養一切諸天鬼神之者。得布施波羅蜜多成就相應。又令一切天龍神鬼。盡皆歡喜不相嬈亂。持真言者。應以牛酥乳酪乳粥沙糖石蜜和盛一分。壇西門外。召自身所屬星辰供養。得壽安樂無諸災障。若能每日如法供養。身常不為毒藥毒蟲虎狼等害。福命增長身無橫夭。不為一切怨難符書藥叉羅剎惡龍鬼神毘那夜迦。作諸障惱。速得陀羅尼真言壇印三昧耶相應成就。為諸天人之所敬護。作是內外召請。供養一切諸佛菩薩金剛諸天龍神藥叉羅剎毘那夜迦鬼神已。又復自護護他召請結界。作法行道禮拜誦念。散華結印發願讚歎。西門引請法者。加持教授三昧耶。入此壇者。當得十殑伽沙俱胝那庾多百千一切如來祐護。又復譡於八萬四千殑伽沙俱胝那庾多百千一切佛所種諸善根。獲大福聚如須彌山。復譡九十九殑伽沙俱胝那庾多百千一切佛所。種熟善根成就相應。當得一切如來祕密。壇印三昧耶悉地通會。攝受一切菩薩大種族陀羅尼真言壇印三昧耶成就相應。當入一切菩薩摩訶薩不退地住。三十三天宮殿天眾三十三天帝釋天眾皆來守護。執金剛祕密主無量俱胝真言仙眾。當與無量勇猛精進威德念力。浸潤身田而祐護之。所有無量俱胝劫數之所積集五無間罪。應受阿毘地獄者。盡皆消滅。當得㫊暮伽王一切陀羅尼真言三昧耶成就相。應一切貪瞋嫉妬蓋障亦皆除滅。為人愛敬。一切如來當樂觀察。觀世音菩薩加祐護念。若此終後往於淨土。蓮華化生。如是入壇受三昧人。欲求斯法最上成者。應當恭敬尊重和上。闍梨。如我敬事釋迦牟尼如來阿彌陀佛。亦如恭敬觀世音菩薩大勢至菩薩。是真言者為諸弟子授三昧已。西門結印。灌頂護身結加趺坐。加持香王燒焯供養。誦根本蓮華頂陀羅尼真言祕密心真言一千八遍。或二千遍或三千遍。必得觀世音菩薩處三十二葉蓮華臺上。涌現於身觀覩十方。誥真言者言善哉善哉。汝今已得不空王根本蓮華頂陀羅尼真言成就。汝須何願。我今與汝皆得具足。為後胎身生生受生。蓮華化生具宿住智。當得不空羂索心王曼拏羅印三昧耶。不空清淨蓮華頂陀羅尼真言三昧耶悉皆現前。持真言者見觀世音菩薩時。閼伽供獻觀世音菩薩。燒香散華乞所求願。禮拜讚歎發菩提心。慚愧啟送觀世音菩薩還本宮殿。即便不現。得是相者則證不空清淨蓮華頂光焰莊嚴三摩地。騰空自在。為六十四俱胝那庾多百千真言明仙為伴圍遶。作大蓮華種族廣大真言明仙。壽命九十九俱胝那庾多百千劫。</p>
</div>
<div class='div-pin'><a id='mulu57' />
<p class='h1'>根本蓮華頂像品第三十六</p><p>祕密主是根本蓮華頂觀世音菩薩像。細妙白㲲或好絹布。方量四肘。白月十五日起首圖畫。彩色淨好勿用皮膠。畫匠畫時常淨澡浴著淨衣服。當心畫根本蓮華頂觀世音菩薩。大梵天相三面四臂。面目熙怡。當中正面眉間一眼。首戴七寶月冠冠有化佛。右第一手把三叉戟。右第二手把蓮華貫索。左第一手把七寶開敷蓮華。於華臺中出觀世音菩薩面首。頭戴寶冠繞頭冠上發火光焰。左第二手下舒五指雨出七寶。手上繞發火焰。眾寶瓔珞耳璫環釧。天諸衣服種種莊飾。結加趺坐寶蓮華座。身圓光焰。其蓮華下畫大海水。七寶岸沜。二九頭蛇龍王水中出身。左右繳蓮華幹。其蓮華右水中難陀龍王。出現半身合掌瞻仰。其蓮華左水中跋難陀龍王。出現半身合掌瞻仰。水中白鶴孔雀命命鳥鴛鴦鳥。諸鳥魚獸雜色眾華。觀世音右。多羅菩薩半加趺坐。微微曲躬持華恭敬。觀世音左。半拏羅婆枲抳白衣菩薩半加趺坐。微微曲躬持華恭敬。多羅菩薩後。毘俱胝菩薩半加趺坐。半拏羅婆枲抳菩薩後。濕廢多白身菩薩半加趺坐。腰著白裙。是諸菩薩眾寶冠瓔耳璫環釧。天諸衣服種種莊嚴。坐蓮華座身圓光焰。濕廢多菩薩後。一髻羅剎女神。面目瞋怒身有六臂。手執器仗半加趺坐。毘俱胝菩薩後。度底使者面目瞋怒而有八臂。手執器仗半加趺坐。各以眾妙。衣服瓔珞用莊嚴身。觀世音頂上空中。右置大梵天大自在天并諸天眾。各持寶華供養瞻仰。左置帝釋天那羅延天并諸天眾。各持寶華供養瞻仰。多羅菩薩座下。置焰摩王水天毘樓博叉天王毘沙門天王。半加趺坐各持器仗。半拏羅婆枲抳白衣菩薩座下。置俱廢羅天俱摩羅天提頭賴吒天王毘樓勒叉天王。半加趺坐各持器仗。觀世音菩薩座下。右持真言者長跪而坐。一手把數珠一手把香爐瞻仰菩薩。祕密主此根本蓮華頂觀世音像。能攝一切㫊暮伽王廣大解脫蓮華曼拏羅像。若常無間歡喜合掌觀禮供養。則得解除一切惡作五無間罪。得住不空大成就地。當為世間一切人民愛敬尊重。得大安樂財寶豐饒。辯慧開悟色力增進。積集善根具大威德。</p>
</div>
<div class='div-pin'><a id='mulu58' />
<p class='h1'>神變密印品第三十七</p><p>祕密主是根本蓮華頂轉法輪印三昧耶。作大利益滅諸重罪。是為最上成就之處。若有每日能於像前起大悲心。援結斯印誦根本蓮華頂陀羅尼真言者。其人則害阿鼻地獄無間重罪。速盡除滅。十方剎土過現未來一切諸佛菩薩憶念觀察。觀世音菩薩現身與願。一切兜率陀天眾阿迦尼吒天眾。大梵天眾三十三天帝釋天眾。皆觀擁護加被精進。威德色力令諸魔眾毘那夜迦藥叉羅剎一切鬼神戰怖馳散。</p>
<p>蓮華頂印</p>
<p>二手合掌。二小指二無名指。右押左相叉屈入掌中。二中指竪伸頭相去一寸。二頭指各屈。押二中指側中節上如鉤。二大拇指各搏虎口側。屈如鉤勿相著。以印當心誦持種族奮怒王真言者。能動三世一切佛剎。各於佛剎紜雨一切天諸寶華衣服瓔珞妙莊嚴具海雲。供養一切諸佛菩薩。譡結殑伽沙俱胝那庾多百千印功德相應。十方一切如來印毘盧遮那如來印。加持此印所得福聚。譡七寶積如須彌山。布施一切如來正等。一切如來常觀念故。</p>
<p>清淨觀印</p>
<p>准前印惟改右頭指頭。與中指同伸。勿令相著。此印能會一切處用。皆得廣大堅牢福蘊資糧相應。攝受一切諸佛如來心清淨觀印。滅諸怖畏災障厄難。一切鬼神不相怨害。一切如來當為現前。譡於九十九殑伽沙俱胝那庾多百千一切佛所種植善根。譡結一切如來種族印三昧耶。一切觀世音種族印三昧耶。一切金剛種族印三昧耶。一切摩尼種族印三昧耶。一切香象菩薩種族印三昧耶。此印三昧於諸印中為大印王。是觀世音大幻化神變印三昧耶。若有修習一切法者。皆結是印速得無礙成就之法。</p>
<p>發覺印</p>
<p>准第一印改左右頭指。各竪微屈。頭相去一寸勿著中指。若警覺召請時。頭指來去。此印警覺一切諸佛菩薩。召請一切諸佛菩薩。自護護他結界結髮。入壇供養禮拜行道。加持頂座澡浴護衣。洗手漱口受三昧耶。塗香燒香飲食華果。水器食器皆用此印。修一切法悉得成辦。其種族王真言奮怒王真言。一字二字三字乃至十字真言等皆用斯印。是三大印最大最尊具大神變。名一切佛菩提力印。由是三世一切如來。六通十力常加被之。三世諸佛及毘盧遮那如來常讚此印。是印是諸如來大種族祕密壇印三昧耶。</p>
</div>
<div class='div-pin'><a id='mulu59' />
<p class='h1'>神變真言品第三十八</p><p>召請真言</p>
<p class="dharani">唵㫊暮伽<span class='note-inline'>(上一)</span>紇<span class='note-inline'>(二合)</span>唎娜野<span class='note-inline'>(二)</span>鉢頭<span class='note-inline'>(二合)</span>暮瑟抳灑<span class='note-inline'>(三)</span>㫊迦唎灑野<span class='note-inline'>(四)</span>娑<span class='note-inline'>(去)</span>陀<span class='note-inline'>(上)</span>野<span class='note-inline'>(五)</span>皤囉三<span class='note-inline'>(去)</span>皤囉<span class='note-inline'>(六)</span>摩訶<span class='note-inline'>(去)</span>鉢頭<span class='note-inline'>(二合)</span>米<span class='note-inline'>(七)</span>莎縛訶<span class='note-inline'>(八)</span></p>
<p>如是真言讚誦七遍。警覺召請一切諸佛菩薩天神。</p>
<p>結界真言</p>
<p class="dharani">唵鉢頭<span class='note-inline'>(二合)</span>暮瑟抳灑<span class='note-inline'>(一)</span>㫊暮伽<span class='note-inline'>(上二)</span>曼拏黎<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍加持白芥子香水。散壇內外十方院畔。便成結界。</p>
<p>髮髻真言</p>
<p class="dharani">唵鉢頭<span class='note-inline'>(二合)</span>麼<span class='note-inline'>(一)</span>始佉[口*(隸-木+匕)]<span class='note-inline'>(二)</span>[合*牛]<span class='note-inline'>(三)</span></p>
<p>如是真言五遍。加持頭髮梳綰髮髻。</p>
<p>沐浴真言</p>
<p class="dharani">唵鉢頭<span class='note-inline'>(二合)</span>暮瑟抳灑<span class='note-inline'>(一)</span>㫊暮伽<span class='note-inline'>(上二)</span>惹[口*(隸-木+匕)]<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持白芥子香湯澡浴其身。</p>
<p>潔滌真言</p>
<p class="dharani">唵弭麼羅<span class='note-inline'>(一)</span>戍悌<span class='note-inline'>(二)</span>[合*牛]<span class='note-inline'>(三)</span></p>
<p>如是真言。五遍加持淨水漱口洗手洗面。</p>
<p>持衣真言</p>
<p class="dharani">唵散撦<span class='note-inline'>(去)</span>娜野<span class='note-inline'>(一)</span>鉢頭<span class='note-inline'>(二合)</span>米<span class='note-inline'>(二)</span>[合*牛]<span class='note-inline'>(三)</span></p>
<p>如是真言三遍。加持衣服著脫捨之。</p>
<p>甘露真言</p>
<p class="dharani">唵弭理弭野<span class='note-inline'>(一)</span>戍悌<span class='note-inline'>(二)</span>[合*牛]<span class='note-inline'>(三)</span></p>
<p>如是真言。五遍加持乳酪酥蜜供養并服。</p>
<p>灌頂真言</p>
<p class="dharani">唵鉢頭<span class='note-inline'>(二合)</span>暮<span class='note-inline'>(一)</span>瑟抳灑暮伽<span class='note-inline'>(上二)</span>㫊鼻詵柘<span class='note-inline'>(三)</span>怛<span class='note-inline'>(登邑反)</span>麼戍悌<span class='note-inline'>(四)</span>[合*牛]<span class='note-inline'>(五)</span></p>
<p>如是真言三遍。加持香水灌㵶頂身。</p>
<p>被甲真言</p>
<p class="dharani">唵鉢頭<span class='note-inline'>(二合)</span>麼迦縛制<span class='note-inline'>(平一)</span>窒<span class='note-inline'>(丁吉反)</span>哩荼<span class='note-inline'>(上二)</span>畔馱[合*牛]<span class='note-inline'>(三)</span>入縛攞<span class='note-inline'>(四)</span>莎縛訶<span class='note-inline'>(五)</span></p>
<p>如是真言三遍。言持右手身上遍摩。即成著甲護身。</p>
<p>金剛座真言</p>
<p class="dharani">唵跋馹囉<span class='note-inline'>(一)</span>地瑟詫娜<span class='note-inline'>(二)</span>鉢頭<span class='note-inline'>(二合)</span>米<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持其座乃坐於座。</p>
<p>治地真言</p>
<p class="dharani">唵入縛攞<span class='note-inline'>(一)</span>鉢頭<span class='note-inline'>(二合)</span>米<span class='note-inline'>(二)</span>陀囉陀囉<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持壇地畫壇敷座。</p>
<p>治床真言</p>
<p class="dharani">唵鉢頭<span class='note-inline'>(二合)</span>摩<span class='note-inline'>(一)</span>室囉野嚕跛<span class='note-inline'>(二)</span>者攞者攞<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持於床乃坐臥之。</p>
<p>治華真言</p>
<p class="dharani">唵[寧*吉]<span class='note-inline'>(寧立反)</span>[名*養]<span class='note-inline'>(名養反)</span>鉢頭<span class='note-inline'>(二合)</span>米<span class='note-inline'>(二)</span>[合*牛]<span class='note-inline'>(三)</span></p>
<p>如是真言五遍。加持於華敷獻供養。</p>
<p>燒香真言</p>
<p class="dharani">唵鉢頭<span class='note-inline'>(二合)</span>麼米伽<span class='note-inline'>(上一)</span>三<span class='note-inline'>(去)</span>皤囉米<span class='note-inline'>(二)</span>[合*牛]<span class='note-inline'>(三)</span></p>
<p>如是真言五遍。加持於香燒焯供養。亦復燒熏手熏衣。</p>
<p>塗香真言</p>
<p class="dharani">唵鉢頭<span class='note-inline'>(二合)</span>摩健悌<span class='note-inline'>(一)</span>濕<span class='note-inline'>(二合)</span>縛哩<span class='note-inline'>(二)</span>[合*牛]<span class='note-inline'>(三)</span></p>
<p>如是真言三遍。加持塗香摩壇供養。亦復塗於手臂膚體。</p>
<p>白芥子真言</p>
<p class="dharani">唵鉢頭<span class='note-inline'>(二合)</span>麼<span class='note-inline'>(一)</span>跛<span class='note-inline'>(二合)</span>囉枳喇臡<span class='note-inline'>(二)</span>陀囉抳縒米<span class='note-inline'>(三)</span>莎縛訶<span class='note-inline'>(四)</span></p>
<p>如是真言三遍。加持稻穀華白芥子布散壇上。</p>
<p>香水真言</p>
<p class="dharani">唵鉢頭<span class='note-inline'>(二合)</span>麼惹黎<span class='note-inline'>(一)</span>素健陀<span class='note-inline'>(上)</span>襪底<span class='note-inline'>(二)</span>[合*牛]<span class='note-inline'>(三)</span></p>
<p>如是真言。三遍加持閼伽香水獻供養之。</p>
<p>飲食真言</p>
<p class="dharani">唵叔訖攞縛㘑<span class='note-inline'>(一)</span>囉娑<span class='note-inline'>(去)</span>野娜戍悌<span class='note-inline'>(二)</span>[合*牛]<span class='note-inline'>(三)</span></p>
<p>如是真言。三遍加持一切餅食獻供養之。</p>
<p>三白食真言</p>
<p class="dharani">唵素嚕素嚕<span class='note-inline'>(一)</span>禁<span class='note-inline'>(俱蔭反)</span>皤襪底<span class='note-inline'>(二)</span>莎縛訶<span class='note-inline'>(三)</span></p>
<p>如是真言。三遍加持三白飯食獻供養之。</p>
<p>飯真言</p>
<p class="dharani">唵鉢頭<span class='note-inline'>(二合)</span>摩<span class='note-inline'>(一)</span>室唎抳娑<span class='note-inline'>(去)</span>陀<span class='note-inline'>(上)</span>野<span class='note-inline'>(二)</span>[合*牛]<span class='note-inline'>(三)</span></p>
<p>如是真言。三遍。加持諸飯獻供養之。</p>
<p>果子真言</p>
<p class="dharani">唵叵攞弭戍悌<span class='note-inline'>(一)</span>跛<span class='note-inline'>(二合)</span>囉縒囉<span class='note-inline'>(二)</span>[合*牛]<span class='note-inline'>(三)</span></p>
<p>如是真言。三遍加持一切果子獻供養之。</p>
<p>華鬘真言</p>
<p class="dharani">唵跛<span class='note-inline'>(二合)</span>囉縛囉<span class='note-inline'>(一)</span>補澁[惃-日+(向-口+人)]惹野<span class='note-inline'>(二)</span>莎縛訶<span class='note-inline'>(三)</span></p>
<p>如是真言。三遍加持一切華鬘獻供養之。</p>
<p>飲食真言</p>
<p class="dharani">唵入縛攞<span class='note-inline'>(一)</span>入縛攞野<span class='note-inline'>(二)</span>囉縒囉娑<span class='note-inline'>(去三)</span>䞘<span class='note-inline'>(二合)</span>哩抳<span class='note-inline'>(四)</span>[合*牛]<span class='note-inline'>(五)</span></p>
<p>如是真言。三遍加持一切飲食獻供養之。</p>
<p>燈真言</p>
<p class="dharani">唵鉢頭<span class='note-inline'>(二合)</span>麼<span class='note-inline'>(一)</span>儞播野<span class='note-inline'>(二)</span>入縛攞<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持燈明獻供養之。持法者觀蠲諸暗障。</p>
<p>入壇真言</p>
<p class="dharani">唵娑<span class='note-inline'>(去)</span>麼鉢頭<span class='note-inline'>(二合)</span>麼<span class='note-inline'>(一)</span>步縛泥<span class='note-inline'>(二)</span>跛<span class='note-inline'>(二合)</span>囉縒囉<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持壇門入壇供養。</p>
<p>禮拜真言</p>
<p class="dharani">唵鉢頭<span class='note-inline'>(二合)</span>暮<span class='note-inline'>(一)</span>瑟抳灑<span class='note-inline'>(二)</span>㫊暮伽<span class='note-inline'>(上)</span>姥儞<span class='note-inline'>(三)</span>[合*牛]<span class='note-inline'>(四)</span></p>
<p>如是真言。三遍讚誦。五輪著地而禮拜之。</p>
<p>行道真言</p>
<p class="dharani">唵斫訖<span class='note-inline'>(二合)</span>囉<span class='note-inline'>(一)</span>曼拏隷<span class='note-inline'>(二)</span>三<span class='note-inline'>(去)</span>曼嚲<span class='note-inline'>(三)</span>鉢頭<span class='note-inline'>(二合)</span>米<span class='note-inline'>(四)</span>[合*牛]<span class='note-inline'>(五)</span></p>
<p>如是真言。三遍讚誦而行道之。</p>
<p>散華真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>跛<span class='note-inline'>(二合)</span>囉祇<span class='note-inline'>(虬異反)</span>喇拏<span class='note-inline'>(二)</span>鉢頭<span class='note-inline'>(二合)</span>米<span class='note-inline'>(三)</span>三<span class='note-inline'>(去)</span>皤囉<span class='note-inline'>(四)</span>[合*牛]<span class='note-inline'>(五)</span></p>
<p>如是真言三遍。加持於華授弟子散。</p>
<p>教授真言</p>
<p class="dharani">唵鉢頭<span class='note-inline'>(二合)</span>麼<span class='note-inline'>(一)</span>縒麼曜瑟抳灑<span class='note-inline'>(二)</span>摩訶暮伽<span class='note-inline'>(上三)</span>三<span class='note-inline'>(去)</span>麼野<span class='note-inline'>(四)</span>[合*牛]<span class='note-inline'>(去)</span></p>
<p>如是真言執受法者。三遍加持授三昧耶。</p>
<p>整衣真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>娑<span class='note-inline'>(去)</span>馱囉拏<span class='note-inline'>(二)</span>鉢頭<span class='note-inline'>(二合)</span>米<span class='note-inline'>(三)</span>[合*牛]㤄<span class='note-inline'>(四)</span></p>
<p>如是真言三遍讚誦。結加趺坐整持儀服。</p>
<p>數珠真言</p>
<p class="dharani">唵㫊播哩弭嚲<span class='note-inline'>(一)</span>入縛攞<span class='note-inline'>(二)</span>鉢頭<span class='note-inline'>(二合)</span>米<span class='note-inline'>(三)</span>[合*牛]<span class='note-inline'>(四)</span></p>
<p>如是真言三遍。加持數珠取珠持掐。</p>
<p>轉念真言</p>
<p class="dharani">唵捨嚲<span class='note-inline'>(一)</span>縒㰤塞<span class='note-inline'>(桑紇反二合)</span>囉<span class='note-inline'>(二)</span>入縛理嚲<span class='note-inline'>(三)</span>鉢頭<span class='note-inline'>(二合)</span>米<span class='note-inline'>(四)</span>陀<span class='note-inline'>(上)</span>囉陀<span class='note-inline'>(上)</span>囉<span class='note-inline'>(五)</span>[合*牛]<span class='note-inline'>(六)</span></p>
<p>如是真言三遍。加持數珠乃當誦念。</p>
<p>乞夢真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>娜囉捨娜<span class='note-inline'>(二)</span>鉢頭<span class='note-inline'>(二合)</span>米<span class='note-inline'>(三)</span>[合*牛]<span class='note-inline'>(四)</span></p>
<p>如是真言五遍讚誦乞夢加被。</p>
<p>護身真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>落乞灑抳<span class='note-inline'>(二)</span>鉢頭米<span class='note-inline'>(三)</span>[合*牛]<span class='note-inline'>(四)</span></p>
<p>如是真言五遍讚誦。自護持身護他亦爾。</p>
<p>列界真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>米嚕[寧*吉]<span class='note-inline'>(寧吉反)</span>哩荼<span class='note-inline'>(上二)</span>塞<span class='note-inline'>(桑紇反)</span>窒哩<span class='note-inline'>(三)</span>[合*牛]<span class='note-inline'>(四)</span></p>
<p>如是真言繞壇三匝誦三七遍。即當結成金剛院界。</p>
<p>燃火真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>入縛攞<span class='note-inline'>(二)</span>摩攞蘗䏶<span class='note-inline'>(三)</span>摩訶鉢頭<span class='note-inline'>(二合)</span>麼入縛㘑<span class='note-inline'>(四)</span>[合*牛]<span class='note-inline'>(五)</span></p>
<p>如是真言。誦念燃火乃加持火。</p>
<p>火食真言</p>
<p class="dharani">唵度嚕度嚕<span class='note-inline'>(一)</span>跛<span class='note-inline'>(二合)</span>囉縒囉<span class='note-inline'>(二)</span>度縒哩<span class='note-inline'>(三)</span>曼窒㘑<span class='note-inline'>(四)</span>莎縛訶<span class='note-inline'>(五)</span></p>
<p>如是真言三遍加持火食燒供養之。</p>
<p>神通真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>婆<span class='note-inline'>(無何反)</span>路枳嚲<span class='note-inline'>(二)</span>俁呬曳<span class='note-inline'>(二合三)</span>摩庾惹廢<span class='note-inline'>(無計反四)</span>鉢頭<span class='note-inline'>(二合)</span>麼廢倪<span class='note-inline'>(魚抧反)</span>儞<span class='note-inline'>(五)</span>莎縛訶<span class='note-inline'>(六)</span></p>
<p>如是真言讚誦七遍。請一切諸佛菩薩真言明神。曼拏羅中現諸神變。</p>
<p>器仗真言</p>
<p class="dharani">唵首皤塞<span class='note-inline'>(桑紇反)</span>怛囉<span class='note-inline'>(一)</span>馱埋抳<span class='note-inline'>(二)</span>鉢頭<span class='note-inline'>(二合)</span>麼步臡<span class='note-inline'>(三)</span>[合*牛]<span class='note-inline'>(四)</span></p>
<p>如是真言都令運攝壇中所畫一切器仗。讚誦七遍。</p>
<p>攝法真言</p>
<p class="dharani">唵三<span class='note-inline'>(去)</span>曼嚲<span class='note-inline'>(一)</span>迦㗚灑抳<span class='note-inline'>(二)</span>跛<span class='note-inline'>(二合)</span>囉縒囉<span class='note-inline'>(三)</span>俁呬曳<span class='note-inline'>(四)</span>[合*牛]<span class='note-inline'>(五)</span></p>
<p>如是真言都令運攝壇內一切法門。如證解相誦三七遍。</p>
<p>請召觀世音菩薩真言</p>
<p class="dharani">那墓塞<span class='note-inline'>(桑乙反)</span>窒<span class='note-inline'>(丁結反)</span>哩步縛泥<span class='note-inline'>(去)</span>濕<span class='note-inline'>(二合)</span>縛囉野<span class='note-inline'>(一句)</span>路<span class='note-inline'>(輕呼)</span>計濕縛<span class='note-inline'>(二合)</span>囉摩醯<span class='note-inline'>(去)</span>濕<span class='note-inline'>(二合)</span>縛囉野<span class='note-inline'>(二句)</span>唵陀<span class='note-inline'>(上)</span>囉陀<span class='note-inline'>(上)</span>囉<span class='note-inline'>(三句)</span>三<span class='note-inline'>(去)</span>曼嚲婆<span class='note-inline'>(無何反)</span>路枳嚲<span class='note-inline'>(四句)</span>俁呬曳㫊蘖撦<span class='note-inline'>(姝也反五句)</span>薄伽<span class='note-inline'>(上)</span>畔<span class='note-inline'>(引六句)</span>地囉地囉<span class='note-inline'>(七句)</span>摩訶<span class='note-inline'>(去)</span>地囉<span class='note-inline'>(八句)</span>麼抳迦娜迦囉惹嚲<span class='note-inline'>(九句)</span>跋馹囉吠女<span class='note-inline'>(去)</span>哩野<span class='note-inline'>(十句)</span>摩囉迦嚲鉢頭<span class='note-inline'>(二合)</span>麼<span class='note-inline'>(十一句)</span>邏倪<span class='note-inline'>(魚禮反)</span>捺<span class='note-inline'>(奴乙反二合)</span>囉儞攞<span class='note-inline'>(十二句)</span>摩訶<span class='note-inline'>(去)</span>穆訖底迦<span class='note-inline'>(十三句)</span>弭步使嚲捨哩囉<span class='note-inline'>(十四句)</span>摩訶<span class='note-inline'>(去)</span>鉢頭<span class='note-inline'>(二合)</span>麼步惹<span class='note-inline'>(十五句)</span>㫊暮伽<span class='note-inline'>(上)</span>播捨馱囉<span class='note-inline'>(十六句)</span>婆<span class='note-inline'>(同上)</span>囉娜婆囉<span class='note-inline'>(上)</span>那<span class='note-inline'>(去)</span>野迦<span class='note-inline'>(十七句)</span>入縛攞入縛攞<span class='note-inline'>(十八句)</span>三<span class='note-inline'>(去)</span>曼嚲縛路枳嚲<span class='note-inline'>(十九句)</span>㫊蘖撦㫊蘖撦<span class='note-inline'>(二十句)</span>薄伽<span class='note-inline'>(上)</span>畔<span class='note-inline'>(引二十一句)</span>施䞘囉<span class='note-inline'>(二合彈舌呼之二十二句)</span>縒麼野摩努塞<span class='note-inline'>(同上)</span>麼囉<span class='note-inline'>(二十三句)</span>弭弭馱嚕播<span class='note-inline'>(二十四句)</span>廢<span class='note-inline'>(無計反)</span>灑陀<span class='note-inline'>(上)</span>囉<span class='note-inline'>(二十五句)</span>野麼婆<span class='note-inline'>(同上)</span>嚕拏矩廢囉<span class='note-inline'>(二十六句)</span>那麼塞訖<span class='note-inline'>(二合)</span>哩嚲<span class='note-inline'>(二十七句)</span>縊濕<span class='note-inline'>(二合)</span>縛囉<span class='note-inline'>(二十八句)</span>摩醯<span class='note-inline'>(去)</span>濕<span class='note-inline'>(二合)</span>縛囉<span class='note-inline'>(二十九句)</span>路<span class='note-inline'>(輕呼)</span>計濕<span class='note-inline'>(二合)</span>縛囉<span class='note-inline'>(三十句)</span>翳呬曳呬<span class='note-inline'>(三十一句)</span>薄伽<span class='note-inline'>(上)</span>畔<span class='note-inline'>(引三十二句)</span>施䞘<span class='note-inline'>(二合)</span>囉摩蘖撦<span class='note-inline'>(三十三句)</span>薩縛苾[亭*夜]<span class='note-inline'>(亭夜反)</span>曼拏攞<span class='note-inline'>(三十四句)</span>縒麼野<span class='note-inline'>(三十五句)</span>摩努塞<span class='note-inline'>(同上)</span>麼囉<span class='note-inline'>(三十六句)</span>那囉捨野莎<span class='note-inline'>(二合)</span>縛路<span class='note-inline'>(輕呼)</span>梵<span class='note-inline'>(脯甘反三十七句)</span>弭弭馱諦惹陀<span class='note-inline'>(上)</span>囉<span class='note-inline'>(三十八句)</span>三<span class='note-inline'>(去)</span>曼嚲喇濕弭入縛攞<span class='note-inline'>(三十九句)</span>蘖皤捨哩囉<span class='note-inline'>(四十句)</span>摩訶迦<span class='note-inline'>(去)</span>嚕抳迦<span class='note-inline'>(四十一句)</span>譟[名*養]<span class='note-inline'>(名養反)</span>穆佉<span class='note-inline'>(四十二句)</span>播哩布唎拏<span class='note-inline'>(四十三句)</span>戰捺<span class='note-inline'>(同上二合)</span>囉曼拏攞穆佉<span class='note-inline'>(四十四句)</span>那縛戰捺<span class='note-inline'>(同上)</span>囉惹吒<span class='note-inline'>(上)</span>陀<span class='note-inline'>(上)</span>囉<span class='note-inline'>(四十五句)</span>㫊弭跢皤耶<span class='note-inline'>(四十六句)</span>摩矩吒<span class='note-inline'>(上)</span>陀<span class='note-inline'>(上)</span>囉<span class='note-inline'>(四十七句)</span>摩訶沒<span class='note-inline'>(二合)</span>囉㰤麼廢<span class='note-inline'>(無計反)</span>灑陀囉<span class='note-inline'>(四十八句)</span>窒<span class='note-inline'>(二合)</span>哩路<span class='note-inline'>(輕呼)</span>者娜<span class='note-inline'>(四十九句)</span>㫊暮伽<span class='note-inline'>(上)</span>婆<span class='note-inline'>(同上)</span>囉娜<span class='note-inline'>(五十句)</span>覩嚕覩嚕<span class='note-inline'>(五十一句)</span>摩訶<span class='note-inline'>(去)</span>迦嚕抳迦<span class='note-inline'>(五十二句)</span>鉢頭<span class='note-inline'>(二合)</span>麼播捨婆<span class='note-inline'>(同上)</span>路枳嚲<span class='note-inline'>(五十三句)</span>戍陀<span class='note-inline'>(上)</span>薩埵婆囉那<span class='note-inline'>(上)</span>野迦<span class='note-inline'>(五十四句)</span>那謨窣覩羝<span class='note-inline'>(五十五句)</span>莎<span class='note-inline'>(二合)</span>縛訶<span class='note-inline'>(五十六句)</span></p>
<p>此請召真言加持香王燒。啟請觀世音菩薩摩訶薩者。縱有四重五逆十惡罪者。亦得觀世音菩薩摩訶薩現身。為與滅害四重五逆十惡等罪。與諸願滿。何況淨信。善男子善女人。晝夜依法受持讀誦。豈不現身授證諸法。若一加持香王。一燒熏大自在天像十千遍。大自在天現身而來與諸願滿。若加持香王。燒熏那羅延天像十千遍。那羅延天現身而來與願擁護。若加持香王。燒熏摩訶迦羅神像十千遍。摩訶迦羅神領其眷屬一時現身。敬護與願任為役使。若加持香王。燒熏毘那夜迦像一百八遍。一切毘那夜迦皆被拘縛不相嬈惱。若加持香王。燒熏天魔像一百八遍。不為一切天魔神鬼來相嬈亂。若加持香王每日三時。面向日天相續燒焯滿三七日。得日天眾現前擁護與福加被。若加持香王。從月三日面向月天相續燒焯。至十五日或十六日夜半。月天現前祐護加被。若加持香王。燒熏毘沙門王像十千遍。毘沙門王現身擁護。奉施財寶得大富饒。若加持香王燒熏功德天像十千遍。功德天像動搖誥語。問菩提事皆悉答之。若加持安悉香。燒熏新未壞米嚲羅一千八遍。自起坐語問所求法悉皆答之。若加持安悉香。燒熏病者加持七遍。是人自縛。若加持安悉香。燒熏岌播羅一千八遍。得岌播羅動走自語。所問皆答任為使役。若加持安悉香。燒熏金剛杵一千八遍。杵上放光。若加持安悉香。燒熏輪一千八遍。輪自搖轉。若加持安悉香。燒熏五色條一千八遍。其狀如蛇蟠迴踠轉。若加持安悉香。燒熏新甕瓶鉢一百八遍。乃自旋轉。若加持安悉香。燒熏淨劍一千八遍。放出火光。若加持安悉香。燒熏螺七遍。詣高望處吹之七聲。眾生聞者除滅罪障。若加持安悉香。燒熏患瘧病人二十一遍。便得除差。若天無雨。有龍湫邊加持安悉香。燒煙不絕一千八遍。則降大雨。若雨多滯。高山峯上加持安悉香。燒煙不絕一千八遍。其雨便止除諸災難。若惡風雹災障數起。面向起處加持安悉香。燒一千八遍。於四箇月止除風雹。若加持安悉香。燒熏身熏衣七遍著者。所去之處無諸障難。若加持安悉香。庫藏中燒一千八遍。則令財寶而不虛耗。若加持安悉香。燒熏一切華果飲食二十一遍。與諸人食皆得除滅一切災障。若加持安悉香。燒熏華鬘與人頭戴加持。是人便自縛之問者皆說。若三七日加持香王。燒焯供養金剛藏菩薩像。真言聲聲不絕滿十萬遍。金剛藏菩薩現身與所求願。若加持安悉香。燒熏藥<span class='corr'>叉</span>女像一千八遍。得藥叉女現身敬護。與所求願任為供使。若加持安悉香。燒熏磬子或熏大鐘大鼓三七遍者。即便擊之聞者除滅一切罪障。若於宅中以安悉香。一真言一燒一百八遍。一切災惡鬼神皆悉馳走。若欲驗此請召真言者。誦十萬遍即作諸法悉皆成就。</p>
<p>發遣真言</p>
<p class="dharani">唵㫊暮伽<span class='note-inline'>(上)</span>播捨<span class='note-inline'>(一)</span>鉢頭<span class='note-inline'>(二合)</span>暮瑟抳灑<span class='note-inline'>(二)</span>嚲囉嚲囉<span class='note-inline'>(三)</span>㫊縛跢囉覩<span class='note-inline'>(四)</span>薄伽<span class='note-inline'>(上)</span>畔<span class='note-inline'>(引五)</span>蘖撦沙縛皤縛南<span class='note-inline'>(六)</span>覩嚕覩嚕<span class='note-inline'>(七)</span>摩訶鉢頭<span class='note-inline'>(二合)</span>麼步臡<span class='note-inline'>(八)</span>莎縛訶<span class='note-inline'>(九)</span></p>
<p>如是真言加持白芥子水七遍散壇十方一切諸佛菩薩天神還歸本宮。</p>
</div>
<div class='div-pin'><a id='mulu60' />
<p class='h1'>多羅菩薩護持品第三十九</p><p>爾時多羅菩薩。從座而起合掌恭敬。頂禮佛足右繞三匝。却住一面白佛言。世尊是尊者觀世音菩薩摩訶薩。能善演此不空王根本蓮華頂陀羅尼真言壇印三昧耶。與於世間持真言者作大利樂。世尊我今亦有不空王根本蓮華頂陀羅尼真言三昧耶。若真言者於三七日。清淨如法精持誦念。或常誦持此真言者。我除誓當隨逐守護。種種示現三昧神變。與諸願果。我欲佛前而演示之願垂納受。爾時釋迦牟尼如來。誥多羅菩薩言。善哉善哉汝當演說我已加被。爾時多羅菩薩。即說不空王根本蓮華頂摩尼心陀羅尼真言曰。</p>
<p class="dharani">那莫塞<span class='note-inline'>(桑紇反)</span>窒<span class='note-inline'>(都結反二合)</span>㘑拽特<span class='note-inline'>(二合)</span>膹<span class='note-inline'>(肥以反)</span>迦南<span class='note-inline'>(一)</span>嚲詑誐跢南<span class='note-inline'>(二)</span>舍枳野邏惹<span class='note-inline'>(三)</span>㫊地瑟詫<span class='note-inline'>(魑賈反)</span>娜<span class='note-inline'>(四)</span>那莫塞<span class='note-inline'>(同上)</span>訖哩跢南<span class='note-inline'>(五)</span>那謨囉怛娜怛囉耶野<span class='note-inline'>(六)</span>那莫㫊利耶<span class='note-inline'>(七)</span>縛路<span class='note-inline'>(輕呼)</span>枳諦濕縛囉野<span class='note-inline'>(八)</span>菩地薩埵野<span class='note-inline'>(九)</span>摩訶薩埵野<span class='note-inline'>(十)</span>摩訶迦嚕抳迦野<span class='note-inline'>(十一)</span>那莫塞<span class='note-inline'>(同上)</span>嚲邏曳<span class='note-inline'>(移雞反十二)</span>摩訶禰謎<span class='note-inline'>(十三)</span>唵嚲囉抳嚲囉抳<span class='note-inline'>(十四)</span>嚲[口*(隸-木+匕)]鉢頭<span class='note-inline'>(二合)</span>麼<span class='note-inline'>(十五)</span>弭步使跢嚲㘑<span class='note-inline'>(十六)</span>麼抳迦娜迦<span class='note-inline'>(十七)</span>弭質怛囉麼黎<span class='note-inline'>(十八)</span>惹吒<span class='note-inline'>(上)</span>麼矩吒<span class='note-inline'>(上十九)</span>曼抳嚲鉢頭<span class='note-inline'>(二合)</span>米<span class='note-inline'>(二十)</span>度嚕度嚕<span class='note-inline'>(二十一)</span>鉢頭<span class='note-inline'>(二合)</span>麼播捨步臡<span class='note-inline'>(二十二)</span>㫊暮伽<span class='note-inline'>(上)</span>播捨㰤塞<span class='note-inline'>(同上)</span>羝<span class='note-inline'>(二十三)</span>嚲囉野皤伽<span class='note-inline'>(上)</span>縛底<span class='note-inline'>(二十四)</span>摩訶悉地婆<span class='note-inline'>(無何反)</span>囉泥<span class='note-inline'>(二十五)</span>覩嚕覩嚕<span class='note-inline'>(二十六)</span>摩訶嚲囉抳<span class='note-inline'>(二十七)</span>婆囉泥娑<span class='note-inline'>(去)</span>陀<span class='note-inline'>(上)</span>野悉悌<span class='note-inline'>(二十八)</span>㫊暮伽<span class='note-inline'>(上)</span>婆<span class='note-inline'>(同上)</span>囉泥<span class='note-inline'>(二十九)</span>莎<span class='note-inline'>(二合)</span>縛訶<span class='note-inline'>(三十)</span></p>
<p>摩尼大心陀羅尼真言</p>
<p class="dharani">唵㫊暮伽<span class='note-inline'>(上一)</span>鉢頭<span class='note-inline'>(二合)</span>弭儞嚲㘑<span class='note-inline'>(二)</span>莎<span class='note-inline'>(二合)</span>縛訶<span class='note-inline'>(三)</span></p>
<p>摩尼小心陀羅尼真言</p>
<p class="dharani">唵麼抳<span class='note-inline'>(一)</span>嚲[口*(隸-木+匕)]<span class='note-inline'>(二)</span>[合*牛]<span class='note-inline'>(三)</span></p>
<p>世尊是摩尼心陀羅尼真言。與諸真言者滿所求願。塗飾壇場置多羅像。安悉香蘇合香塞畢㗚迦香如法和合。以斯真言晝夜如法。加持香燒承事供養。誦十萬遍。我即現身與所求願。除諸藥叉羅剎鬼神鬪諍災難。世尊若真言者。每欲臥時像前燒香。誦三七遍乃便寢臥。我速夢中現是人前。為說過現未來一切事法。令得一切知解圓滿福德成就。為滅一切災怪病惱。當命終時我為現身。加與正念將往佛剎。蓮華化生識相圓滿。得宿住智。為諸如來授於記莂。得金剛身。住諸如來種族壇會。乃至無上正等菩提更不退轉。</p>
<p>爾時釋迦牟尼如來。誥多羅菩薩言。善哉善哉汝能說示不空王根本蓮華頂摩尼真言。護持一切行真言者最勝悉地。汝當加被最上願地而擁護之。</p>
</div>
<div class='div-pin'><a id='mulu61' />
<p class='h1'>大眾護持品第四十</p><p>爾時執金剛祕密主。四天王大梵天。那羅延天大自在天。帝釋天摩訶迦羅神。寶賢神滿賢神。半支迦神那吒俱鉢羅神。縛羅神大力神。訶哩底神商企尼神。毘摩夜神辯才天。阿努梵摩天功德天。一髻羅剎女神華齒神。及諸無量天龍八部。皆從坐起偏袒右臂。一時合掌同聲白言。世尊。此經所在國土。若有苾芻苾芻尼族姓男族姓女。讀誦受持書寫之者。我等一切諸天神眾。亦如斯會湊視擁護。與力加被。遮止世間一切災怪。乃至無上正等菩提常不放捨。爾時佛告執金剛祕密主等。善哉善哉汝斯大眾。應當如是守護此經。莫隱於地令住世間。為大明矩照諸有情而得解脫。</p>

<p class='juan'>不空羂索神變真言經卷第十九◎</p></div>
</div><!-- end of div[@id='body'] -->
</body></html>