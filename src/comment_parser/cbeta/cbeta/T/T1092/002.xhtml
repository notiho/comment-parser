<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>不空羂索神變真言經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3' />不空羂索神變真言經卷第二</p><p class="byline">大唐天竺三藏菩提流志譯</p>
<div class='div-pin'><a id='mulu4' />
<p class='h1'>祕密心真言品第二</p><p>爾時觀世音菩薩摩訶薩。復從座起整理衣服。右膝著地合掌瞻佛。顏貌熙怡心具無量大慈大悲。遍身溥放億千大日輪光王。照于十方三千大千佛之世界。靡不周遍。放斯光時。映徹眾色皆如金聚。歡喜微笑白佛言。尊者薄伽梵今放此光。為於世間沙門婆羅門毘舍首陀。令得無量大悲之心。獲諸最勝勝依止處。及為一切學大乘者。持是不空羂索心王母陀羅尼真言三昧耶者。皆獲菩提一切願果。將欲廣演是不空羂索心王母陀羅尼真言三昧耶中。祕密心真言三昧耶門廣大解脫蓮華曼拏羅印三昧耶。此三昧耶是真貞實最上成就。祕密心真言廣大解脫蓮華曼拏羅印三昧耶門。世尊此真最勝廣大解脫蓮花曼拏羅印三昧耶門。乃是一切諸大菩薩真實解脫甚深祕密三昧耶。欲於佛前一切龍神藥叉羅剎。乾闥婆阿素洛蘖魯荼繄那羅摩呼囉伽摩訶大持真言明仙。淨居天伊首羅天摩醯首羅天。大梵天帝釋天焰摩王。水天風天火天。毘陛羅天大苦行仙眾。日天月天星天二十八宿。主星神天持明女仙。乃至一切諸天天神。已住最勝曼拏羅三昧耶者前。廣演開釋是真貞實出世世間祕密曼拏羅印三昧耶。令諸有情。思惟讀誦受持斯法。皆得最上成就一切功德勝法。是故說示根本真實解脫心王母陀羅尼真言三昧耶中。祕密心真言三昧耶。惟垂哀愍。爾時釋迦牟尼如來應正等覺。熙怡微笑。即伸無量莊嚴相好金色光手。摩觀世音菩薩摩訶薩頂告言。大慈大悲清淨者。能為大眾闡斯妙法。善男子汝應當知。現今現在十方殑伽沙俱胝那庾多百千微塵世界。所有一切如來應正等覺。皆以無量神通光明加被汝故。我今亦以無量神通光明加被。恣汝神力說斯不空羂索心王母陀羅尼真言三昧耶中。祕密心真言三昧耶。爾時觀世音菩薩摩訶薩。觀察十方一切大眾。如大象王德無所畏。即說祕密心真言。</p>
<p class="dharani">唵<span class='note-inline'>(擡聲引呼下同呼一)</span>鉢頭<span class='note-inline'>(途邑反下同音二合)</span>麼㰤塞<span class='note-inline'>(桑紇反下同音)</span>跢<span class='note-inline'>(二)</span>摩訶<span class='note-inline'>(去)</span>暮伽<span class='note-inline'>(上)</span>播捨<span class='note-inline'>(三)</span>娑<span class='note-inline'>(去)</span>陀<span class='note-inline'>(上)</span>野<span class='note-inline'>(劣可反下同音)</span>縒摩野<span class='note-inline'>(四)</span>紇唎<span class='note-inline'>(二合)</span>娜焰<span class='note-inline'>(引五)</span>柘羅柘羅<span class='note-inline'>(六)</span>[合*牛]<span class='note-inline'>(七)</span></p>
<p>爾時觀世音菩薩摩訶薩。說此真言時。其補陀洛山。三千大千世界須彌山王。一切天宮神宮龍宮藥叉宮。羅剎宮乾闥婆宮阿素洛宮蘖魯荼宮。緊那羅宮摩呼羅伽宮持真言仙宮。皆六震動。大海江河一切泉池皆大涌沸。海中一切摩竭諸獸。皆大驚怖怪未曾有。十方殑伽沙俱胝那庾多百千微塵世界所有一切如來。於虛空中一時皆現。告言善哉善哉大悲者。能善說此真實最勝不空羂索心王母陀羅尼真言三昧耶中。祕密心真言三昧耶。若但讀誦。即得成就最上菩提功德善根。爾時釋迦牟尼如來。告觀世音菩薩摩訶薩言。善男子當為大眾。說此真實廣大成就祕密心真言三昧耶功德之門。爾時觀世音菩薩摩訶薩。白佛言世尊是祕密心真言三昧耶。若有善男子善女人。一心觀念十方一切諸佛菩薩摩訶薩。說誠實言。懺悔無始一切諸罪。惟願一切諸佛菩薩摩訶薩加祐護念。我從今日乃至菩提。供給承事一切諸佛菩薩摩訶薩。觀世音菩薩摩訶薩。攝澄心相。觀置地下金剛風際。上有縛<span class='note-inline'>(無可反)</span>字文畫分明。變為金剛出大光焰。其光熾徹焚燒自身。燼為白灰。觀用斯灰。塗變金色曼拏羅光明皎徹當壇心上觀置八葉光敷蓮花。臺上觀置金色縒字。觀茲縒字出示聖者觀世音菩薩摩訶薩。真金色身顏貌熙怡。左手當胸執金蓮華。右手掐珠結加趺坐。一切莊嚴。身放種種奇特光明。以大悲心讀誦受持此祕密心真言百八遍者。是人則為十方殑伽沙俱胝那庾多百千微塵世界。所有一切如來應正等覺。一時讚歎而攝受之。於千劫來積集惡業。一切重罪皆盡散壞。一切怨酬惡相病惱亦皆消滅。速得觀世音菩薩。夢覺現身與滿諸願。如是真實修習此三昧耶者。應常淨浴著鮮潔衣。食三白食。每白月八日十五日斷食不食。於諸有情起大悲心。恒於不空羂索觀世音菩薩前。以白栴檀香泥塗摩壇地。獻諸香花燒焯香王而為供養。若居壇時。當斷諸語結印護身。真言白芥子香水頂上灌注。真言其手便自摩頂。結灌頂印便自印頂。面東結加趺坐。結數珠印誦母陀羅尼真言一百八遍。誦奮怒王真言一百八遍。誦祕密心真言一千八十遍者。即當單誦奮怒王真言百千倍數。若當如法作是法者。定得觀世音菩薩畫像身上放諸色光。是時大地六種震動。像羂索手亦放光明。於虛空中出眾妙聲種種讚詠。是真言者頂上亦出光明。證此相者。即得成就此大不空羂索心王母陀羅尼真言三昧耶門。一切諸法悉皆成辦。是時十方殑伽沙俱胝那庾多百千微塵世界。一切如來。一時現身。舒手摩頂讚歎加祐。觀世音菩薩當亦出現真妙色身。憐愍祐護愛之如子。教詔不空羂索心王母陀羅尼真言一切祕密三昧耶。乃至菩提不相捨離。修此法者。當於十方一切諸佛神通月修。所謂正月五月九月。白月一日至十五日。如法清淨讀誦受持即得成就。證斯法者。先於一月兩月三月四月五月。依法清淨調伏身心。內心誦念承事供養。令心澄淨。乃當修治曼拏羅印三昧耶。則得成就而說頌曰。</p>

<div class="lg regular"><div class='lg-row'>世尊婆伽婆　祕密心真言</div>
<div class='lg-row'>神通力香王　沈香安悉香</div>
<div class='lg-row'>數各十六分　蘇合欝金香</div>
<div class='lg-row'>二數各八分　白檀龍腦香</div>
<div class='lg-row'>二數各三分　嚴潔淨室中</div>
<div class='lg-row'>以請召真言　加持香和合</div>
<div class='lg-row'>此香名三界　最勝之不空</div>
<div class='lg-row'>神通力香王　若燒此香時</div>
<div class='lg-row'>如法長跪坐　手執持香爐</div>
<div class='lg-row'>誦請召真言　加持是香王</div>
<div class='lg-row'>溥遍皆供養　十方一切佛</div>
<div class='lg-row'>菩薩摩訶薩　真言之威力</div>
<div class='lg-row'>香氣神變為　一切妙香雲</div>
<div class='lg-row'>宮殿之樓閣　香座香臺榭</div>
<div class='lg-row'>香花冠瓔珞　香雲之衣服</div>
<div class='lg-row'>香幢妙旛蓋　香雲諸佛事</div>
<div class='lg-row'>是妙香王香　周至十方剎</div>
<div class='lg-row'>一切諸如來　菩薩摩訶薩</div>
<div class='lg-row'>天龍藥叉眾　羅剎乾闥婆</div>
<div class='lg-row'>阿素洛之眾　蘖魯緊那羅</div>
<div class='lg-row'>摩呼羅伽等　前作大供養</div>
<div class='lg-row'>是諸聖眾等　聞斯香氣者</div>
<div class='lg-row'>歡喜皆讚歎　乃至於三塗</div>
<div class='lg-row'>地獄傍生界　聞斯香氣者</div>
<div class='lg-row'>得滅眾地獄　傍生諸罪障</div>
<div class='lg-row'>捨此身已後　更不復重受</div>
</div>
<div class="lg regular"><div class='lg-row'>常燒此香　而供養者　當知是人</div>
<div class='lg-row'>得大勝利　不為一切　鬪諍兵賊</div>
<div class='lg-row'>惡夢口舌　呪詛厭蠱　諸惡怪相</div>
<div class='lg-row'>雷電霹靂　一切藥叉　羅剎惡鬼</div>
<div class='lg-row'>天行瘧鬼　種種精魅　來相災惱</div>
<div class='lg-row'>乃至菩提　除禳重業　現世輕受</div>
<div class='lg-row'>精潔身服　食三白食　菩薩像前</div>
<div class='lg-row'>以酥乳酪　甘美飲食　酥燈油燈</div>
<div class='lg-row'>一切花香　獻飾供養　燒斯香王</div>
<div class='lg-row'>以菩提心　諦觀五蘊　性自空寂</div>
<div class='lg-row'>離我我相　離有情相　離受者相</div>
<div class='lg-row'>離一切相　所以者何　一切諸法</div>
<div class='lg-row'>性自空寂　無我無作　無自無他</div>
<div class='lg-row'>離五蘊界　是蘊入界　真實諦觀</div>
<div class='lg-row'>不可得故　無自識故　不可執持</div>
<div class='lg-row'>所以者何　一切諸法　本自無色</div>
<div class='lg-row'>無形無相　離諸染著　心亦不住</div>
<div class='lg-row'>內外兩間　法本性自　空寂清淨</div>
<div class='lg-row'>平等無二　無染無著　所以者何</div>
<div class='lg-row'>心本無相　作茲觀者　是修正觀</div>
<div class='lg-row'>量同法界　與三昧俱　法界法觀</div>
<div class='lg-row'>諦觀迦<span class='note-inline'>(斤邏反)</span>字　謂一切法　無執作義</div>
<div class='lg-row'>觀四種法　一觀觀音　二觀所印</div>
<div class='lg-row'>三觀自身　如聖觀音　四觀自心</div>
<div class='lg-row'>若圓明月　光瑩透徹　上圓行有</div>
<div class='lg-row'>母陀羅尼　真言字字　字皆金色</div>
<div class='lg-row'>右旋行轉　是四種觀　一時同觀</div>
<div class='lg-row'>而安誦念　母陀羅尼　真言七遍</div>
<div class='lg-row'>誦奮怒王　真言七遍　誦祕密心</div>
<div class='lg-row'>小心真言　各百八遍　以菩提心</div>
<div class='lg-row'>輪三昧印　如是作者　與三昧俱</div>
<div class='lg-row'>以少功用　獲大成就　惟除大小</div>
<div class='lg-row'>出入之時　消息之時　餘常場內</div>
<div class='lg-row'>靜心端坐　觀置西方　極樂世界</div>
<div class='lg-row'>琉璃寶地　七寶宮殿　樓閣欄楯</div>
<div class='lg-row'>寶幢花蓋　寶池寶岸　八功德水</div>
<div class='lg-row'>諸寶行樹　一切寶藏　寶師子座</div>
<div class='lg-row'>阿彌陀佛　一切如來　現不可說</div>
<div class='lg-row'>殑伽俱胝　那庾多等　無量無邊</div>
<div class='lg-row'>神通光明　一切相好　觀音勢至</div>
<div class='lg-row'>諸大菩薩　如處淨土　一切觀見</div>
<div class='lg-row'>若夢若覺　而悉見之　見彌陀佛</div>
<div class='lg-row'>伸手摩頂　而復告言　善哉善哉</div>
<div class='lg-row'>大善男子　汝所修求　不空心王</div>
<div class='lg-row'>母陀羅尼　神變真言　出世世間</div>
<div class='lg-row'>廣大解脫　祕密壇印　三昧耶者</div>
<div class='lg-row'>皆已成就　汝此身後　更不重受</div>
<div class='lg-row'>胎卵濕化　蓮花化生　從一佛土</div>
<div class='lg-row'>至一佛土　乃至菩提　更不墜落</div>
<div class='lg-row'>得此相者　過去今身　所作一切</div>
<div class='lg-row'>十惡五逆　四重諸罪　俱時除滅</div>
<div class='lg-row'>身口意業　悉皆清淨　觀音菩薩</div>
<div class='lg-row'>畫像身上　放大光明　或得觀音</div>
<div class='lg-row'>變作淨行　大婆羅門　來行者前</div>
<div class='lg-row'>心所乞願　則皆滿足　及得無量</div>
<div class='lg-row'>百千等數　不可思議　功德蘊身</div>
<div class='lg-row'>國王大臣　一切人民　愛樂親近</div>
<div class='lg-row'>供養恭敬　此法號名　世間最勝</div>
<div class='lg-row'>成就之法　修此法者　每於白月</div>
<div class='lg-row'>十四日時　當自隨力　請喚沙門</div>
<div class='lg-row'>婆羅門等　設大施會　而供養已</div>
<div class='lg-row'>持真言者　乃可自食　若欲常見</div>
<div class='lg-row'>阿彌陀佛　一切諸佛　諸大菩薩</div>
<div class='lg-row'>諸天神者　每日當誦　請召真言</div>
<div class='lg-row'>加持香王　燒焯供養　一切諸佛</div>
<div class='lg-row'>菩薩諸天　香煙不斷　作法誦持</div>
<div class='lg-row'>如是真言　時別不闕　恒於夢中</div>
<div class='lg-row'>覩見一切　諸佛賢聖　自見一切</div>
<div class='lg-row'>善不善事　及得見他　一切之事</div>
<div class='lg-row'>而皆報言　此短受命　此長受命</div>
<div class='lg-row'>此得可住　此不可住　此得可來</div>
<div class='lg-row'>此不可來　此有大凶　此有大吉</div>
<div class='lg-row'>心所觀者　即便見之　證此相者</div>
<div class='lg-row'>精進修法　祕勿泄之　壽命長遠</div>
</div><p>祕密小心真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>摩陀<span class='note-inline'>(上)</span>囉<span class='note-inline'>(二)</span>㫊<span class='note-inline'>(烏可反下同)</span>暮伽<span class='note-inline'>(上)</span>惹野泥<span class='note-inline'>(三)</span>主嚕主嚕<span class='note-inline'>(四)</span>莎<span class='note-inline'>(桑扈反下准同)</span>縛訶<span class='note-inline'>(五)</span></p>
<p>如是真言。應當如法。而誦念之。</p>
</div>
<div class='div-pin'><a id='mulu5' />
<p class='h1'>祕密成就真言品第三之一</p><p>發覺真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>摩播捨陀<span class='note-inline'>(上)</span>囉<span class='note-inline'>(二)</span>㫊暮伽<span class='note-inline'>(上)</span>婆<span class='note-inline'>(無何反下同呼)</span>囉娜<span class='note-inline'>(三)</span>散注娜野[合*牛]<span class='note-inline'>(四)</span></p>
<p>是法加持香王。燒焯供養。加持白芥子香水。十方散灑。手執香鑪。啟白願言警覺十方。一切諸佛菩薩一切天龍八部依時會壇作大加被。</p>
<p>請召真言</p>
<p class="dharani">唵<span class='note-inline'>(一)</span>窒<span class='note-inline'>(丁吉反二合)</span>隷路枳<span class='note-inline'>(二合)</span>野<span class='note-inline'>(二)</span>縛<span class='note-inline'>(無可反下同音)</span>㰤野<span class='note-inline'>(三)</span>㫊暮伽<span class='note-inline'>(上)</span>播捨<span class='note-inline'>(四)</span>鉢頭摩婆路枳嚲㫊耶覩<span class='note-inline'>(五)</span>步<span class='note-inline'>(引)</span>縛泥濕<span class='note-inline'>(二合)</span>縛囉<span class='note-inline'>(六)</span>素<span class='note-inline'>(蘇故反下同音)</span>嚕素嚕<span class='note-inline'>(七)</span>弭麼犁[合*牛]<span class='note-inline'>(八)</span></p>
<p>是法加持香王。加持香水白花閼伽。十方啟請一切諸佛菩薩一切天龍八部。即當集會為大護持。</p>
<p>啟白真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>摩步惹<span class='note-inline'>(二)</span>摩訶<span class='note-inline'>(去)</span>播捨陀<span class='note-inline'>(上)</span>囉<span class='note-inline'>(三)</span>儞漫怛囉<span class='note-inline'>(二合)</span>耶弭<span class='note-inline'>(四)</span>㫊暮伽<span class='note-inline'>(上)</span>縛囉耶<span class='note-inline'>(五)</span>步魯步薄<span class='note-inline'>(無各反)</span>莎薄<span class='note-inline'>(同上六)</span>畝魯畝魯[合*牛]<span class='note-inline'>(七)</span></p>
<p>是法加持其香。燒焯供養。啟白一切諸佛菩薩一切天龍八部。來集整儀。本座而坐歡喜加護。</p>
<p>結界真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>摩暮伽<span class='note-inline'>(上二)</span>跋馹<span class='note-inline'>(二合)</span>囉地瑟詫娜<span class='note-inline'>(三)</span>句嚕句嚕<span class='note-inline'>(四)</span>莎縛訶<span class='note-inline'>(五)</span></p>
<p>是法加持白芥子水。散灑壇地。其地變成金剛城界。七踰膳那。無令一切諸惡毘那夜迦藥叉羅剎精魅鬼神邪惡人民來相嬈惱。</p>
<p>神變真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>播捨<span class='note-inline'>(二)</span>鉢頭<span class='note-inline'>(二合)</span>摩嚲囉<span class='note-inline'>(三)</span>僧<span class='note-inline'>(思孕反)</span>㰤縒娜覩置<span class='note-inline'>(四)</span>徙唎徙唎<span class='note-inline'>(五)</span>莎縛訶<span class='note-inline'>(六)</span></p>
<p>是法加持白芥子。三散壇地。觀地變成金剛寶師子座。若散坐處其坐座地變成清淨寶蓮花座。整衣安坐。誦念不久當得阿耨多羅三藐三菩提。</p>
<p>淨治真言</p>
<p class="dharani">唵<span class='note-inline'>(一)</span>摩訶迦嚕拏<span class='note-inline'>(二)</span>鉢頭<span class='note-inline'>(二合)</span>摩暮伽<span class='note-inline'>(上)</span>播捨<span class='note-inline'>(三)</span>[寧*吉]<span class='note-inline'>(寧吉反<span class='corr'>二合下同</span>)</span>唎荼<span class='note-inline'>(上)</span>跋馹<span class='note-inline'>(二合)</span>囉地瑟恥嚲<span class='note-inline'>(四)</span>步嚕步嚕<span class='note-inline'>(五)</span>縛娜縛唎<span class='note-inline'>(六)</span>莎縛訶<span class='note-inline'>(七)</span></p>
<p>是法真言者。若城邑聚落寺內山間蘭若屋舍。宮殿壇場坐臥床敷。經行道路喫食等處。皆加持白芥子水。即便灑散。悉成清淨結界之處。則令一切毘那夜迦不得其便。</p>
<p>金剛橛真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>摩暮伽<span class='note-inline'>(上)</span>播勢<span class='note-inline'>(二)</span>縒漫怛<span class='note-inline'>(引三)</span>娜捨素[寧*吉]<span class='note-inline'>(寧吉反)</span>䠇<span class='note-inline'>(俱欝反)</span>數<span class='note-inline'>(詩古反四)</span>枲[牟*含]<span class='note-inline'>(牟含反下同音)</span>滿馱耶<span class='note-inline'>(五)</span>覩嚕覩嚕[合*牛]<span class='note-inline'>(六)</span></p>
<p>是法加持賓鐵金剛橛量長八指。加持五色線索七遍。繫橛頭上釘列壇界。則得周遍七踰膳那。成大結界。其地乃至未拔橛去。常為其界。</p>
<p>結空界真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>漫拏攞滿馱耶<span class='note-inline'>(二)</span>縒漫諦娜<span class='note-inline'>(三)</span>鉢頭<span class='note-inline'>(二合)</span>米<span class='note-inline'>(四)</span>摩訶鉢頭米<span class='note-inline'>(二合五)</span>度嚕度嚕<span class='note-inline'>(六)</span>莎縛訶<span class='note-inline'>(七)</span></p>
<p>是法加持白芥子水。遶壇灑散結為大界。當令一切諸惡天龍藥叉羅剎毘那夜迦怨讐等難。不相侵近而作障惱。</p>
<p>治牛五淨真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>播[口*履]<span class='note-inline'>(二)</span>戍<span class='note-inline'>(輸律反下同音)</span>悌<span class='note-inline'>(引)</span>輸<span class='note-inline'>(去)</span>陀<span class='note-inline'>(上)</span>野<span class='note-inline'>(三)</span>縒漫諦那<span class='note-inline'>(四)</span>地唎地唎<span class='note-inline'>(五)</span>戍陀<span class='note-inline'>(上)</span>薩埵<span class='note-inline'>(六)</span>摩訶<span class='note-inline'>(去)</span>鉢頭<span class='note-inline'>(二合)</span>米[合*牛]<span class='note-inline'>(七)</span></p>
<p>是法加持五淨。塗潔壇內。若至一切山林樹下阿蘭若處。園苑經行寺邑房舍。殿閣床榻汲水撰食等處。但所行住坐臥作法之處。一切悉以塗潔灑之。皆得清淨。不令一切藥叉羅剎毘那夜迦惡鬼神等。於諸食時作供養時誦念時結界時。坐禪時經行時臥時著脫衣時。不得其便。一切諸天悉皆擁護。令諸病惱一切垢障。饑儉鬪諍惡星災變。不吉祥相速當除滅。持真言者若能如法加持五淨。一切時中常用塗潔。三淨常應自他服食。速得不空羂索心王母陀羅尼真言祕密曼拏羅印三昧耶現前成就。若所去處永無障礙。常為剎利沙門婆羅門居士庶類讚歎恭敬。復常夢中得見七寶宮殿樓閣花林果樹。一切善友而相樂見得身清淨。觀世音菩薩當與諸願。阿彌陀佛夢為現前若命終已直生西方極樂剎土。</p>
<p>請法真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>米<span class='note-inline'>(二)</span>縒囉縒囉<span class='note-inline'>(三)</span>底<span class='note-inline'>(丁禮反)</span>瑟詫<span class='note-inline'>(魑賈反下同)</span>底<span class='note-inline'>(同上)</span>瑟詫<span class='note-inline'>(四)</span>摩訶暮伽<span class='note-inline'>(上)</span>縒<span class='note-inline'>(二合)</span>麼野<span class='note-inline'>(五)</span>莎縛訶<span class='note-inline'>(六)</span></p>
<p>是法壇內誦一七遍啟白賢聖。願受法者獲三昧耶。</p>
<p>入壇真言</p>
<p class="dharani">唵<span class='note-inline'>(一)</span>弭補攞鉢頭<span class='note-inline'>(二合)</span>摩暮伽<span class='note-inline'>(上二)</span>跛<span class='note-inline'>(北沒反下同音二合)</span>囉縒囉<span class='note-inline'>(三)</span>跛<span class='note-inline'>(二合)</span>囉弭捨覩<span class='note-inline'>(四)</span>矩嚕矩嚕<span class='note-inline'>(五)</span>莎縛訶<span class='note-inline'>(六)</span></p>
<p>是法每入壇時。皆誦三遍入壇作法種種供養。</p>
<p>散花真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上二)</span>㫊努舍縒野<span class='note-inline'>(三)</span>鉢頭<span class='note-inline'>(二合)</span>摩<span class='note-inline'>(四)</span>蔓<span class='note-inline'>(無繁反)</span>度[口*梨][合*牛]<span class='note-inline'>(五)</span></p>
<p>是法加持香花。與授法者散於壇內。</p>
<p>梳髮真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>鉢頭<span class='note-inline'>(二合)</span>摩始契<span class='note-inline'>(二)</span>覩嚧覩嚧<span class='note-inline'>(三)</span>底瑟詫<span class='note-inline'>(四)</span>跋馹囉蔓悌<span class='note-inline'>(五)</span>莎縛訶<span class='note-inline'>(六)</span></p>
<p>是法加持頭髮梳結。及加持手按授法者。</p>
<p>罐索真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>鉢頭<span class='note-inline'>(二合)</span>摩<span class='note-inline'>(二)</span>惹路乞使播<span class='note-inline'>(三)</span>避利避利[合*牛]<span class='note-inline'>(四)</span></p>
<p>是法加持罐索。取水得水復加持之。乃當汲水一切作用。</p>
<p>水器真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>弭迦<span class='note-inline'>(斤邏反下同音)</span>吒<span class='note-inline'>(上二)</span>三<span class='note-inline'>(去)</span>皤囉鉢頭<span class='note-inline'>(二合)</span>摩縒泥<span class='note-inline'>(三)</span>惹攞襪底<span class='note-inline'>(四)</span>矩嚕矩嚕[合*牛]<span class='note-inline'>(五)</span></p>
<p>是法加持瓮瓶諸器中盛香水。</p>
<p>灌頂真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>摩跛<span class='note-inline'>(二合)</span>囉縒㘑<span class='note-inline'>(二)</span>㫊暮伽<span class='note-inline'>(上)</span>弭麼隷<span class='note-inline'>(三)</span>皤囉皤囉<span class='note-inline'>(四)</span>莎縛訶<span class='note-inline'>(五)</span></p>
<p>是法加持七寶置香水瓶中。重復加持置於壇內。而用灌頂。</p>
<p>吉祥真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>鉢頭<span class='note-inline'>(二合)</span>米素鉢頭<span class='note-inline'>(二合)</span>米<span class='note-inline'>(三)</span>布喇拏迦隷<span class='note-inline'>(四)</span>弭唎弭唎<span class='note-inline'>(五)</span>迦麼㘑莎縛訶<span class='note-inline'>(六)</span></p>
<p>是法若結印界。燒香散花懸幡釘橛燒火設食。若執數珠。著脫衣服。緣壇修治一切事法。及讀誦經時。皆加持手乃當作為。則為諸佛菩薩天神而讚歎故。</p>
<p>淨口真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上二)</span>弭麼隷爾縛迦<span class='note-inline'>(二合)</span>囉<span class='note-inline'>(三)</span>僧<span class='note-inline'>(去)</span>輸<span class='note-inline'>(去)</span>馱禰鉢頭<span class='note-inline'>(二合)</span>麼俱麼攞<span class='note-inline'>(四)</span>爾縛僧<span class='note-inline'>(去)</span>輸<span class='note-inline'>(去)</span>陀<span class='note-inline'>(上)</span>野<span class='note-inline'>(五)</span>陀囉陀囉<span class='note-inline'>(六)</span>素弭麼[口*犁]<span class='note-inline'>(七)</span>莎縛訶<span class='note-inline'>(八)</span></p>
<p>是法若欲讀誦懺悔。禮拜讚歎諸佛菩薩之時。先加持水揩洗口齒則得淨潔。當得舌根清淨柔軟色如蓮花。</p>
<p>含香真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上二)</span>健馱縛底<span class='note-inline'>(三)</span>素嚕素嚕<span class='note-inline'>(四)</span>跛<span class='note-inline'>(二合)</span>囉塞普嚕<span class='note-inline'>(五)</span>[寧*立]<span class='note-inline'>(寧立反)</span>[名*也]<span class='note-inline'>(名也反下同音)</span>健悌<span class='note-inline'>(六)</span>鉢頭<span class='note-inline'>(二合)</span>麼鉢<span class='note-inline'>(二合)</span>囉髀<span class='note-inline'>(七)</span>莎縛訶<span class='note-inline'>(八)</span></p>

<div class="lg regular"><div class='lg-row'>如是真言三昧耶　當以上好白檀香</div>
<div class='lg-row'>那攞娜香赤蓮花　畢履迦香欝金香</div>
<div class='lg-row'>躬矩麼香蓮花鬚　七物數各十二分</div>
<div class='lg-row'>其龍腦香香附子　二數量當各四分</div>
<div class='lg-row'>擣治石蜜而和合　每念誦時加持含</div>
<div class='lg-row'>便得口氣而香潔　如欝鉢羅花之香</div>
<div class='lg-row'>常得諸佛觀世音　歡喜祐護而讚歎</div>
<div class='lg-row'>胸藏痰飲吐逆病　便得銷鑠而除差</div>
<div class='lg-row'>三十三天聞讚誦　陀羅尼聲喜敬護</div>
<div class='lg-row'>有情得聞此人聲　皆除障惱而相愛</div>
<div class='lg-row'>恒常如法含香者　大辯才天密神通</div>
<div class='lg-row'>隱入舌端辯無礙　先所忘失令憶知</div>
<div class='lg-row'>發聲大稱[合*牛]字者　聲聲而滿於七聲</div>
<div class='lg-row'>諸真言神天仙眾　立至壇中皆擁護</div>
<div class='lg-row'>又重怒聲稱㧊字　聲聲而滿於七聲</div>
<div class='lg-row'>眾惡毘那夜迦等　鬼神精魅怖馳散</div>
<div class='lg-row'>長含此香讀誦者　一切善相自然現</div>
<div class='lg-row'>垢障罪累皆消滅　恒無非人橫干嬈</div>
</div><p>澡浴藥真言</p>
<p class="dharani">唵<span class='note-inline'>(一)</span>弭麼攞弭誐<span class='note-inline'>(銀迦反又音迦字斤攞反下同音)</span>諦<span class='note-inline'>(二)</span>鉢頭<span class='note-inline'>(二合)</span>摩弭縛㘑<span class='note-inline'>(三)</span>三<span class='note-inline'>(去)</span>縛囉者㘑<span class='note-inline'>(四)</span>濕<span class='note-inline'>(二合)</span>縛[口*履]吽<span class='note-inline'>(五)</span>㫊暮伽<span class='note-inline'>(上)</span>悉悌<span class='note-inline'>(引六)</span>輸<span class='note-inline'>(去)</span>陀<span class='note-inline'>(上)</span>野[合*牛]<span class='note-inline'>(七)</span></p>

<div class="lg regular"><div class='lg-row'>如是真言三昧耶　當以龍花丁香皮</div>
<div class='lg-row'>烏施羅香甘松香　白栴檀香蓮花鬚</div>
<div class='lg-row'>零陵翳羅白豆䓻　哆誐囉香欝金香</div>
<div class='lg-row'>跛囉莽拏唎迦藥　射莫迦藥丁香花</div>
<div class='lg-row'>鄔迦囉乾地迦藥　如是數各皆等分</div>
<div class='lg-row'>精潔合治雨水和　當澡浴時加持用</div>
<div class='lg-row'>和湯如法清潔浴　膚體悅澤香芬馥</div>
<div class='lg-row'>蠲除災厄滌垢穢　清淨如法而誦念</div>
<div class='lg-row'>行住坐臥無悚怖　一切諸惡天龍神</div>
<div class='lg-row'>毘那夜迦怨酬輩　自然消息喜無障</div>
<div class='lg-row'>常以此藥和湯浴　當知是人速成驗</div>
<div class='lg-row'>諸佛菩薩諸天神　喜悅瞻護與上願</div>
</div><p>眼藥真言</p>
<p class="dharani">唵<span class='note-inline'>(一)</span>㫊暮祇<span class='note-inline'>(虬曳反)</span>鉢頭<span class='note-inline'>(二合)</span>麼嚧者泥<span class='note-inline'>(二)</span>[寧*立]<span class='note-inline'>(同上)</span>[名*也]<span class='note-inline'>(同上)</span>[寧*吉][口*履]瑟徵<span class='note-inline'>(上三)</span>跛[口*履]戍悌<span class='note-inline'>(引四)</span>素嚕素嚕<span class='note-inline'>(五)</span>鉢頭<span class='note-inline'>(二合)</span>摩乞<span class='note-inline'>(二合)</span>使<span class='note-inline'>(六)</span>步嚕步嚕<span class='note-inline'>(七)</span>縒漫嚲<span class='note-inline'>(八)</span>[名*也]<span class='note-inline'>(同上)</span>婆路枳[寧*頁]<span class='note-inline'>(寧井反九)</span>莎縛訶<span class='note-inline'>(十)</span></p>

<div class="lg regular"><div class='lg-row'>如是真言三昧耶　雄黃牛黃各一分</div>
<div class='lg-row'>青優鉢囉花海末　二物各數十二分</div>
<div class='lg-row'>精治研之石蜜和　清水和研加持用</div>
<div class='lg-row'>點眼眼眵醫瞙除　諸佛觀音皆歡喜</div>
<div class='lg-row'>諸惡鬼神不相障　夢恒吉善眼根淨</div>
</div><p>牛黃真言</p>
<p class="dharani">唵<span class='note-inline'>(一)</span>勃[亭*夜]<span class='note-inline'>(亭夜反下同音)</span>勃[亭*夜]弭勃[亭*夜]<span class='note-inline'>(二)</span>鉢頭<span class='note-inline'>(二合)</span>摩暮伽<span class='note-inline'>(上)</span>目棄<span class='note-inline'>(三)</span>者囉者囉<span class='note-inline'>(四)</span>縛囉泥莎縛訶<span class='note-inline'>(五)</span></p>

<div class="lg regular"><div class='lg-row'>如是真言三昧耶　而復加持於牛黃</div>
<div class='lg-row'>用母陀羅尼真言　及奮怒王真密言</div>
<div class='lg-row'>亦用祕密心真言　加持點額行作法</div>
<div class='lg-row'>即令一切惡鬼神　毘那夜迦之等類</div>
<div class='lg-row'>皆悉畏伏而怖走　譬夜火聚禽獸見</div>
<div class='lg-row'>而皆畏懼便馳散　除諸障者之怖畏</div>
<div class='lg-row'>若有沙門婆羅門　并諸人民見皆敬</div>
<div class='lg-row'>諸陀羅尼真言神　住壇內者喜瞻眺</div>
<div class='lg-row'>增加守護而不怠　若行道路野山澤</div>
<div class='lg-row'>谿㵎溝壑一切處　不畏盜賊蠱毒藥</div>
<div class='lg-row'>惡風雷雹霹靂難　師子虎狼惡獸難</div>
<div class='lg-row'>蚖蛇蝮蝎諸災難　若真言者點此藥</div>
<div class='lg-row'>心無雜慮憶念我　誦持不空真言者</div>
<div class='lg-row'>我則至前護加被　如是不空羂索心</div>
<div class='lg-row'>母陀羅尼真言法　菩提眾願三昧耶</div>
<div class='lg-row'>如是護者是諸佛　為悲實語加被我</div>
<div class='lg-row'>亦是不空羂索心　母陀羅尼真言法</div>
<div class='lg-row'>祕密壇印三昧力　復是行者所精誠</div>
<div class='lg-row'>求於菩提之願力　是故我得進此人</div>
<div class='lg-row'>令滿心所希求願　若有有情不依法</div>
<div class='lg-row'>但為活命行諂偽　誑他破壞犯梵行</div>
<div class='lg-row'>或復處不清淨者　我即不得為成現</div>
<div class='lg-row'>所以者何得如是　由不如法修行法</div>
<div class='lg-row'>以斯義故持法者　應當如法悃御心</div>
<div class='lg-row'>內外清淨修治法　決定成就諸法門</div>
</div><p>瓔珞真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>句<span class='note-inline'>(高擡聲引)</span>捨陀<span class='note-inline'>(上)</span>囉<span class='note-inline'>(二)</span>縒囉跛囉<span class='note-inline'>(二合)</span>縒囉[合*牛]<span class='note-inline'>(三)</span></p>
<p>此法加持白線。當使童女合。如筋等兩股三條。是三條索。兩頭中心同為一結。各真言結。總結三結兩頭繫續。真言者常絡髆佩飾。</p>
<p>著衣真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>跛<span class='note-inline'>(二合)</span>囉縛囉拏<span class='note-inline'>(二)</span>畝嚕畝[口*履]<span class='note-inline'>(三)</span>[寧*立][名*也]迦始迦三<span class='note-inline'>(去)</span>皤縛覩<span class='note-inline'>(四)</span>跢囉跢囉<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶加持衣服而貫著之。</p>
<p>脫衣真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>縛塞<span class='note-inline'>(同上音)</span>怛<span class='note-inline'>(二合)</span>囉窋<span class='note-inline'>(丁聿反)</span>乞<span class='note-inline'>(二合)</span>使播弭暮地禰<span class='note-inline'>(三)</span>鉢頭<span class='note-inline'>(二合)</span>米<span class='note-inline'>(四)</span>莎縛訶<span class='note-inline'>(五)</span></p>
<p>此法出入道場。喫食經行坐臥等時。加持其手解脫衣服。置於淨處重復加持。</p>
<p>洗浴真言</p>
<p class="dharani">唵<span class='note-inline'>(一)</span>[寧*立]<span class='note-inline'>(同上)</span>瓢<span class='note-inline'>(彌遙反下同音)</span>娜迦<span class='note-inline'>(二)</span>三<span class='note-inline'>(去)</span>步跢暮伽<span class='note-inline'>(上三)</span>婆嚕拏縛㘑<span class='note-inline'>(四)</span>避詵者[合*牛]<span class='note-inline'>(五)</span></p>
<p>此法加持香湯灌洗浴身。</p>
<p>洗手面真言</p>
<p class="dharani">唵<span class='note-inline'>(一)</span>㫊弭㗚嚲暮伽<span class='note-inline'>(上二)</span>鉢頭<span class='note-inline'>(二合)</span>摩娑<span class='note-inline'>(去)</span>泥<span class='note-inline'>(三)</span>縛唎灑<span class='note-inline'>(所賈反下同音)</span>抳<span class='note-inline'>(四)</span>主嚕主嚕<span class='note-inline'>(五)</span>莎縛訶<span class='note-inline'>(六)</span></p>
<p>此三昧耶加持淨水。洗手洗面漱沐口齒。</p>
<p>護身真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>縛唎灑抳<span class='note-inline'>(二)</span>矩嚕矩嚕<span class='note-inline'>(三)</span>莎縛訶<span class='note-inline'>(四)</span></p>
<p>此法加持白芥子水。散灑身上。一切非人不能得便。護他亦爾。</p>
<p>授法真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>縒麼野<span class='note-inline'>(二)</span>摩訶鉢頭摩<span class='note-inline'>(二合三)</span>底瑟詫底瑟詫<span class='note-inline'>(四)</span>[合*牛]<span class='note-inline'>(五)</span></p>
<p>此法若授法者入壇門時。其阿闍梨執手加持。引入壇門。</p>
<p>護同伴真言</p>
<p class="dharani">唵<span class='note-inline'>(一)</span>薩縛怛<span class='note-inline'>(二合)</span>囉<span class='note-inline'>(二)</span>㫊暮伽<span class='note-inline'>(上)</span>縛底<span class='note-inline'>(三)</span>底瑟詫[口*落]乞灑覩<span class='note-inline'>(四)</span>[合*牛]<span class='note-inline'>(五)</span></p>
<p>此法加持淨灰。與伴弟子點於額上。則成擁護。</p>
<p>整儀真言</p>
<p class="dharani">唵<span class='note-inline'>(一)</span>底<span class='note-inline'>(丁禮反二合)</span>㘑路枳野<span class='note-inline'>(二二合)</span>鉢頭<span class='note-inline'>(二合)</span>摩<span class='note-inline'>(三)</span>暮伽<span class='note-inline'>(上)</span>㰤迦囉麼抳<span class='note-inline'>(四)</span>弭[口*履]弭[口*履]<span class='note-inline'>(五)</span>莎縛訶<span class='note-inline'>(六)</span></p>
<p>此法真言。壇內作法而供養者。加持自身入於場界。更勿觸揬佛菩薩像真言神座。如法整理修諸法事。</p>
<p>寶索真言</p>
<p class="dharani">唵<span class='note-inline'>(一)</span>鉢頭<span class='note-inline'>(二合)</span>米摩訶<span class='note-inline'>(去)</span>鉢頭<span class='note-inline'>(二合)</span>米<span class='note-inline'>(二)</span>縒囉縒囉<span class='note-inline'>(三)</span>娑<span class='note-inline'>(去)</span>漫諦娜<span class='note-inline'>(四)</span>鉢<span class='note-inline'>(二合)</span>[口*履]米瑟吒<span class='note-inline'>(上)</span>耶<span class='note-inline'>(五)</span>暮伽<span class='note-inline'>(上)</span>播勢曩<span class='note-inline'>(六)</span>度嚕度嚕<span class='note-inline'>(七)</span>莎縛訶<span class='note-inline'>(八)</span></p>
<p>此法加持五色線索。圍壇外界為疆畔門。</p>
<p>懸幡真言</p>
<p class="dharani">唵<span class='note-inline'>(一)</span>弭只怛<span class='note-inline'>(二合)</span>囉暮伽<span class='note-inline'>(上二)</span>縛塞<span class='note-inline'>(同上音)</span>怛<span class='note-inline'>(二)</span>邏那<span class='note-inline'>(去)</span>娜楞<span class='note-inline'>(去)</span>誐<span class='note-inline'>(三)</span>弭戍馱野<span class='note-inline'>(四)</span>枳抳枳抳<span class='note-inline'>(五)</span>[合*牛]<span class='note-inline'>(六)</span></p>
<p>此法若懸幡時畫幡印時。皆加持之當即懸。</p>
<p>作箭真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>捨囉<span class='note-inline'>(二)</span>跋馹囉頓拏<span class='note-inline'>(三)</span>詑囉詑囉<span class='note-inline'>(四)</span>莎縛訶<span class='note-inline'>(五)</span></p>
<p>此法加持其箭。插持。畫箭亦爾。</p>
<p>開壇門真言</p>
<p class="dharani">唵<span class='note-inline'>(一)</span>弭補囉暮伽<span class='note-inline'>(上二)</span>摩訶<span class='note-inline'>(去)</span>特<span class='note-inline'>(能邑反)</span>縛囉弭戍悌<span class='note-inline'>(引三)</span>枲唎枲唎<span class='note-inline'>(四)</span>莎縛訶<span class='note-inline'>(五)</span></p>
<p>此法若受法者入壇門時。及自入時。加持壇門即便入壇。則同入於一切佛剎諸天宮殿。</p>
<p>淨花真言</p>
<p class="dharani">唵<span class='note-inline'>(一)</span>那那弭質怛<span class='note-inline'>(二合)</span>囉暮伽<span class='note-inline'>(上二)</span>補澁波叵攞<span class='note-inline'>(三)</span>攞哆枳喇拏補囉野<span class='note-inline'>(四)</span>播囉播囉<span class='note-inline'>(五)</span>[合*牛]<span class='note-inline'>(六)</span></p>
<p>此法加持種種枝柯華葉。插瓶口中。五色線繫瓶項上。又加持之置布壇內。</p>
<p>香爐真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>喇怛<span class='note-inline'>(二合)</span>娜弭摩娜<span class='note-inline'>(二)</span>迦吒<span class='note-inline'>(上)</span>汁<span class='note-inline'>(姝立反)</span>縛地瑟恥嚲<span class='note-inline'>(三)</span>[寧*立]<span class='note-inline'>(同上音)</span>[名*也]<span class='note-inline'>(同上音)</span>健度<span class='note-inline'>(四)</span>入縛攞塞叵囉拏<span class='note-inline'>(五)</span>縒漫底<span class='note-inline'>(丁禮反)</span>娜<span class='note-inline'>(六)</span>入縛攞入縛攞<span class='note-inline'>(七)</span>莎縛訶<span class='note-inline'>(八)</span></p>
<p>此法加持香爐。執置壇內燒香供養。</p>
<p>寶瓶真言</p>
<p class="dharani">唵<span class='note-inline'>(一)</span>惹囉縛底<span class='note-inline'>(二)</span>喇怛<span class='note-inline'>(二合)</span>娜伽<span class='note-inline'>(上)</span>吒<span class='note-inline'>(上三)</span>娑<span class='note-inline'>(去)</span>[口*履]抳<span class='note-inline'>(四)</span>覩徵覩徵<span class='note-inline'>(五)</span>莎縛訶<span class='note-inline'>(六)</span></p>
<p>此法加持寶瓶。盛酥乳酪飯敷置供養。</p>
<p>寶器真言</p>
<p class="dharani">唵<span class='note-inline'>(一)</span>[寧*立]<span class='note-inline'>(同上音)</span>[名*也]<span class='note-inline'>(同上音)</span>皤惹那暮伽<span class='note-inline'>(上二)</span>鉢頭<span class='note-inline'>(二合)</span>麼縛㘑<span class='note-inline'>(三)</span>補囉野補囉野<span class='note-inline'>(四)</span>[合*牛]<span class='note-inline'>(五)</span></p>
<p>此三昧耶。加持磁器當用供養。</p>
<p>閼伽真言</p>
<p class="dharani">唵<span class='note-inline'>(一)</span>㫊暮伽<span class='note-inline'>(上)</span>三<span class='note-inline'>(去)</span>補囉抳<span class='note-inline'>(二)</span>訥<span class='note-inline'>(二合)</span>嚧拏健馱縛底<span class='note-inline'>(三)</span>莎縛訶<span class='note-inline'>(四)</span></p>
<p>此法加持閼伽當用供養。</p>

<p class='juan'>不空羂索神變真言經卷第二</p></div>
</div><!-- end of div[@id='body'] -->
</body></html>