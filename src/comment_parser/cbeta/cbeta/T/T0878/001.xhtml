<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 878 [cf. No. 879]
<p class='juan'><a id='mulu1' />金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉　詔譯</p>
<div class='div-jing'><p>初禮請佛梵歎依常：</p>
<p>「南謨常住三世淨妙法身金剛界大悲毘盧遮那佛。</p>
<p>「南謨金剛堅固自性身阿閦佛。</p>
<p>「南謨福德莊嚴聚身寶生佛。</p>
<p>「南謨受用智慧身阿彌陀佛。</p>
<p>「南謨作變化身不空成就佛。</p>
<p>「南謨大圓鏡智金剛波羅蜜出生盡虛空遍法界塵剎波羅蜜等一切諸佛。</p>
<p>「南謨平等性智寶波羅蜜出生盡虛空遍法界塵剎波羅蜜等一切諸佛。</p>
<p>「南謨妙觀察智法波羅蜜出生盡虛空遍法界塵剎波羅蜜等一切諸佛。</p>
<p>「南謨成所作智羯磨波羅蜜出生盡虛空遍法界塵剎波羅蜜等一切諸佛。</p>
<p>「南謨一切如來菩提心金剛薩埵等盡虛空遍法界同一體性金剛界生身一切諸佛。</p>
<p>「南謨一切如來菩提心金剛王等盡虛空遍法界同一體性金剛界生身一切諸佛。</p>
<p>「南謨一切如來菩提心金剛愛等盡虛空遍法界同一體性金剛界生身一切諸佛。</p>
<p>「南謨一切如來菩提心金剛喜等盡虛空遍法界同一體性金剛界生身一切諸佛。</p>
<p>「南謨一切如來福德聚金剛寶等盡虛空遍法界同一體性金剛界生身一切諸佛。</p>
<p>「南謨一切如來福德聚金剛光等盡虛空遍法界同一體性金剛界生身一切諸佛。</p>
<p>「南謨一切如來福德聚金剛<span class='corr'>幢</span>等盡虛空遍法界同一體性金剛界生身一切諸佛。</p>
<p>「南謨一切如來福德聚金剛笑等盡虛空遍法界同一體性金剛界生身一切諸佛。</p>
<p>「南謨一切如來智慧門金剛法等盡虛空遍法界同一體性金剛界生身一切諸佛。</p>
<p>「南謨一切如來智慧門金剛利等盡虛空遍法界同一體性金剛界生身一切諸佛。</p>
<p>「南謨一切如來智慧門金剛因等盡虛空遍法界同一體性金剛界生身一切諸佛。</p>
<p>「南謨一切如來智慧門金剛語等盡虛空遍法界同一體性金剛生身一切諸佛。</p>
<p>「南謨一切如來大精進金剛業等盡虛空遍法界同一體性金剛生身一切諸佛。</p>
<p>「南謨一切如來大精進金剛護等盡虛空遍法界同一體性金剛生身一切諸佛。</p>
<p>「南謨一切如來大精進金剛牙等盡虛空遍法界同一體性金剛生身一切諸佛。</p>
<p>「南謨一切如來大精進金剛拳等盡虛空遍法界同一體性金剛生身一切諸佛。</p>
<p>「南謨一切如來適悅心金剛嬉戲等盡虛空遍法界一切供養雲海菩薩摩訶薩。</p>
<p>「南謨一切如來大覺分金剛鬘等盡虛空遍法界一切供養雲海菩薩摩訶薩。</p>
<p>「南謨一切如來妙法音金剛歌等盡虛空遍法界一切供養雲海菩薩摩訶薩。</p>
<p>「南謨一切如來神通業金剛舞等盡虛空遍法界一切供養雲海菩薩摩訶薩。</p>
<p>「南謨一切如來真如熏金剛焚香等盡虛空遍法界一切供養雲海菩薩摩訶薩。</p>
<p>「南謨一切如來勝莊嚴金剛花等盡虛空遍法界一切供養雲海菩薩摩訶薩等。</p>
<p>「南謨一切如來常普照金剛燈等盡虛空遍法界一切供養雲海菩薩摩訶薩等。</p>
<p>「南謨一切如來常供養金剛塗香等盡虛空遍法界一切供養雲海菩薩摩訶薩等。</p>
<p>「南謨一切如來四攝智金剛鉤菩薩等盡虛空遍法界一切成辦菩薩摩訶薩。</p>
<p>「南謨一切如來善巧智金剛索菩薩等盡虛空遍法界一切奉教菩薩摩訶薩。</p>
<p>「南謨一切如來堅固智金剛鎖菩薩等盡虛空遍法界一切使者菩薩摩訶薩。</p>
<p>「南謨一切如來歡樂智金剛鈴菩薩等盡虛空遍法界一切隨順菩薩摩訶薩。」</p>
<p>如上金剛界大曼茶羅三十七尊，並是法佛現證菩提內眷屬，毘盧遮那互體。</p>
<p>「南謨盡十方蓮花藏世界海不可說不可說微塵剎土海會中，常住三世平等一切三寶。普為五類：諸天世主、九際出世父母、諸善知識、道場施主、盡無餘界有情，並願斷除諸障，歸命懺悔，至心懺悔：</p>

<div class="lg regular" style="margin-left:1em;"><div class='lg-row'>「無始輪迴諸有中，　身口意業所生罪，</div>
<div class='lg-row'>如佛菩薩所懺悔，　我今陳懺亦如是。」</div>
</div><p>懺悔已，至心歸命頂禮大悲毘盧遮那佛，至心隨喜：</p>

<div class="lg regular" style="margin-left:1em;"><div class='lg-row'>「又應深發歡喜心，　隨喜一切福智聚，</div>
<div class='lg-row'>諸佛菩薩行願中，　金剛三業所生福，</div>
<div class='lg-row'>緣覺聲聞及有情，　所集善根盡隨喜。」</div>
</div><p>隨喜已，至心歸命頂禮大悲盧遮那佛，至心勸請：</p>

<div class="lg regular" style="margin-left:1em;"><div class='lg-row'>「復觀諸佛坐道樹，　己身各請轉法輪，</div>
<div class='lg-row'>一切世燈坐道場，　覺眼開敷照三有。</div>
<div class='lg-row'>所有如來三界主，　臨般無餘涅槃者，</div>
<div class='lg-row'>我皆勸請令久住，　不捨悲願救世間。」</div>
</div><p>勸請已，至心歸命頂禮大悲毘盧遮那佛，至心迴向：</p>

<div class="lg regular" style="margin-left:1em;"><div class='lg-row'>「懺悔隨喜勸請福，　願我不失菩提心，</div>
<div class='lg-row'>諸佛菩薩妙眾中，　常為善友不厭捨，</div>
<div class='lg-row'>遠離八難生無難，　宿命住智相嚴身，</div>
<div class='lg-row'>遠離愚迷具悲智，　悉能滿足波羅蜜。</div>
<div class='lg-row'>富樂豐饒生勝族，　眷屬廣多恒熾盛，</div>
<div class='lg-row'>四無礙辯十自在，　六通諸禪悉圓滿，</div>
<div class='lg-row'>如金剛幢及普賢，　願讚迴向亦如是。」</div>
</div><p>迴向發願已，至心歸命頂禮大悲毘盧遮那佛已，下次第如常。</p>
<p>白眾等，各念此時清淨偈：</p>

<div class="lg regular" style="margin-left:1em;"><div class='lg-row'>「諸法如影像，　清淨無瑕穢，</div>
<div class='lg-row'>取說不可得，　皆從因業生。」</div>
</div></div>
<p class='juan'>金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文</p>
<div class='div-w'><p>亦名三十七尊禮懺文。</p>
</div>
</div><!-- end of div[@id='body'] -->
</body></html>