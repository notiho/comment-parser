<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>釋迦佛讚</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 942
<div class='div-dharani'>
<p class='juan'><a id='mulu1' />釋迦佛讚</p><p class="byline">內廷清字經館行走唐古忒學教習闡福寺副達喇嘛薩穆丹達爾吉譯</p><p class="dharani">納摩沙喇伊麻尼鴉徂郭卡阿鴉</p>

<div class="lg regular"><div class='lg-row'>三時及釋冤　成道與龍乾</div>
<div class='lg-row'>悉戴上寶尊　妙莊足蓮下</div>
</div>
<div class="lg regular"><div class='lg-row'>金光朗耀威德身　乾闥妙音難比語</div>
<div class='lg-row'>億日光潔清明心　導引眾生釋迦尊</div>
<div class='lg-row'>如清天列諸星宿　遍照海中悉澈明</div>
<div class='lg-row'>誠意海內眾德像　分明不共極顯然</div>
<div class='lg-row'>手指相扶心間持　如月映照少水生</div>
<div class='lg-row'>一心現前與尊身　微讚世尊祈悲憐</div>
<div class='lg-row'>諸勇猛菩薩圍繞　眾羅漢聚會排前</div>
<div class='lg-row'>如星在天皆拱月　似群牛中之勝尊</div>
<div class='lg-row'>光現千輻網遶身　其輝遍滿虛空界</div>
<div class='lg-row'>種種神變施無礙　來如鵞王飛降臨</div>
<div class='lg-row'>爾時因昔修善業　百千人天應成熟</div>
<div class='lg-row'>將覩尊面即解脫　諸縛百罪暴心捐</div>
<div class='lg-row'>菩提樹下英勇坐　以慈慧兵鎮魔君</div>
<div class='lg-row'>威力降伏皆已盡　猶如烈風掃黑雲</div>
</div>
<div class="lg regular"><div class='lg-row'>不著甲冑器　獨與億萬魔</div>
<div class='lg-row'>全勝無餘陣　除尊有誰能</div>
<div class='lg-row'>世尊仁慈火　極煎欲天心</div>
<div class='lg-row'>慈海於有情　親疎無不均</div>
<div class='lg-row'>為利眾生故　絲毫無倦時</div>
<div class='lg-row'>眾生在尊前　誦德亦無倦</div>
</div>
<div class="lg regular"><div class='lg-row'>心深莫測如淵海　語善妙若天鼓音</div>
<div class='lg-row'>身勝現似須彌臺　見聞憶念悉不空</div>
<div class='lg-row'>所有世界諸眾生　一時共稟所疑義</div>
<div class='lg-row'>隨彼一一各等前　同時示現身及語</div>
<div class='lg-row'>即斷諸惑已盡矣</div>
</div>
<div class="lg regular"><div class='lg-row'>聖身語意之密理　菩薩緣覺及羅漢</div>
<div class='lg-row'>任爾觀察非智境　何況釋梵世間等</div>
<div class='lg-row'>如金翅王行虛空　有時力弱即止回</div>
<div class='lg-row'>惟有虛空無盡止　言佛功德亦如是</div>
<div class='lg-row'>亦如大鵬奮翼飛　途間微雀勉隨行</div>
<div class='lg-row'>十力自在所行境　彼勝道中雖欲入</div>
<div class='lg-row'>見至理之智眼盲　菩提厭離心又窮</div>
<div class='lg-row'>大力煩惱冤常擾　復陷我執之深窟</div>
<div class='lg-row'>如是垢辱可歎處　設被慈尊再棄置</div>
<div class='lg-row'>大慈憐憫諸卑下　非歸依仁而誰持</div>
<div class='lg-row'>五濁惡世儳雜境　他尊棄時仁全持</div>
<div class='lg-row'>諸佛菩薩咸讚歎　直比白蓮今柰何</div>
<div class='lg-row'>世尊事業為調伏　雖無微舍不觀察</div>
<div class='lg-row'>盡因惡緣自作罪　故於爾尊無過時</div>
<div class='lg-row'>我願從今修菩提　乃至成道伏魔君</div>
<div class='lg-row'>生生世尊常隨護　承受甘露語無厭</div>
</div><p>右為釋迦牟尼讚文謂速得攝受因持三藏弟子將[巴/拉][加/么]磋祈請多聞大德慧賢名師在西藏雪山洞萵德工[加/拉]之神祠著作。</p>

<div class="lg regular"><div class='lg-row'>如來體微妙云何　及於眷屬共壽量</div>
<div class='lg-row'>境界及於號云何　願我等皆亦復然</div>
<div class='lg-row'>讚祝世尊微善力　我等隨方所在處</div>
<div class='lg-row'>病魔貧爭盡消除　善祥增長祈皆賜</div>
<div class='lg-row'>一切諸佛興於世　聖教顯明如日光</div>
<div class='lg-row'>持教相和如兄弟　願施正教恒吉祥</div>
</div><p>右十二句誦者之願文隨前讚誦之可也。</p>

<p class='juan'>釋迦佛讚竟</p></div>
</div><!-- end of div[@id='body'] -->
</body></html>