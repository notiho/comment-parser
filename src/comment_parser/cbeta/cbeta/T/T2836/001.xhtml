<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大乘北宗論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2836
<p class='juan'><a id='mulu1' />大乘北宗論一卷</p>
<div class='div-other'><a id='mulu2' />
<p class='h1'>大乘心</p>
<div class="lg regular"><div class='lg-row'>我尚不起布施心　何況慳貪心</div>
<div class='lg-row'>我尚不起持戒心　何況觸犯心</div>
<div class='lg-row'>我尚不起忍辱心　何況殺害心</div>
<div class='lg-row'>我尚不起精進心　何況懈怠心</div>
<div class='lg-row'>我尚不起禪定心　何況散亂心</div>
<div class='lg-row'>我尚不起智慧心　何況愚癡心</div>
<div class='lg-row'>我尚不起天堂心　何況地獄心</div>
<div class='lg-row'>我尚不起慈悲心　何況毒害心</div>
<div class='lg-row'>我尚不起清淨心　何況穢觸心</div>
<div class='lg-row'>我尚不起歡喜心　何況瞋恨心</div>
<div class='lg-row'>我尚不起饒益心　何況劫奪心</div>
<div class='lg-row'>我尚不起廣大心　何況狹身心</div>
<div class='lg-row'>我尚不起空無心　何況見取心</div>
<div class='lg-row'>我尚不起正直心　何況邪曲心</div>
<div class='lg-row'>我尚不起真正心　何況顛倒心</div>
<div class='lg-row'>我尚不起大乘心　何況聲聞心</div>
<div class='lg-row'>我尚不起菩薩心　何況凡夫心</div>
<div class='lg-row'>我尚不起菩提心　何況煩惱心</div>
<div class='lg-row'>我尚不起解脫心　何況解脫心</div>
<div class='lg-row'>我尚不起涅槃心　何況生死心</div>
</div><p>而重說偈。</p>

<div class="lg regular"><div class='lg-row'>憂從心憂　樂從心樂　若妄於心</div>
<div class='lg-row'>何憂可樂</div>
</div>
<div class="lg regular"><div class='lg-row'>有文有字名曰生死　無文無字名曰涅槃</div>
<div class='lg-row'>有言有說名曰生死　無言無說名曰涅槃</div>
<div class='lg-row'>有修有學名曰生死　無修無學名曰涅槃</div>
<div class='lg-row'>有智有慧名曰生死　無智無慧名曰涅槃</div>
<div class='lg-row'>有嗔有法名曰生死　無嗔無法名曰涅槃</div>
<div class='lg-row'>有戒有律名曰生死　無戒無律名曰涅槃</div>
<div class='lg-row'>有為有作名曰生死　無為無作名曰涅槃</div>
<div class='lg-row'>斷煩惱名曰生死　不斷煩惱名曰涅槃</div>
<div class='lg-row'>見解脫名曰生死　不見解脫名曰涅槃</div>
<div class='lg-row'>見涅槃名曰生死　不見涅槃名曰涅槃</div>
<div class='lg-row'>厭世間名曰生死　不厭世間名曰涅槃</div>
<div class='lg-row'>樂大乘名曰生死　不樂大乘名曰涅槃</div>
<div class='lg-row'><span class='corr'>見波</span>羅蜜名曰生死　不見<span class='corr'>波</span>羅蜜名曰涅槃</div>
</div><p>大乘有十也。</p>
</div>
</div><!-- end of div[@id='body'] -->
</body></html>