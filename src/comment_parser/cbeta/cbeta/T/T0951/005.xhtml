<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一字佛頂輪王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu67' />一字佛頂輪王經卷第五</p><p class="byline">大唐南天竺三藏菩提流志譯</p><a id='mulu68' />
<p class='h1'>世成就品第十</p><p>爾時釋迦牟尼如來。於是之時復入一切佛不思議陀羅尼頂法光王境界神變三摩地中。其殑伽沙一切諸佛。俱是之時亦入一切佛不思議陀羅尼頂法光王境界神變三摩地中。是時金剛密跡主菩薩。從座而起合掌恭敬。繞佛三匝却住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密跡主菩薩。汝靜諦聽一切諸佛五頂輪王。異呪同法。能成頂輪王呪佛眼呪等無量威德無量業事。能現種種大不思議。利益眾生。從一印中生差別印。差別通用。等皆成就無量事故。</p>

<div class='div-other'><a id='mulu69' />
<p class='h2'>一切頂輪王根本心印之一</p><p>以左右二頭指二無名指二小拇指。右押左相叉入掌中作拳。其二大拇指並雙屈頭入掌中。其二中指直竪合頭。是一法印通諸佛頂成就法。用其諸一切惡天龍神藥叉羅剎阿素洛迦樓羅緊那羅摩呼羅伽毘那夜迦。見輪是印悉皆怖走印呪曰。</p>
<p class="dharani">娜謨皤<span class='note-inline'>(蒲誐反下同)</span>伽<span class='note-inline'>(同上)</span>嚩<span class='note-inline'>(無可反下同)</span>底<span class='note-inline'>(丁禮反下同一)</span>瑦瑟膩灑<span class='note-inline'>(疎價反下同)</span>野<span class='note-inline'>(二)</span>唵<span class='note-inline'>(二合)</span>[合*牛]<span class='note-inline'>(三)</span>卓<span class='note-inline'>(二合)</span>嚕[合*牛]<span class='note-inline'>(四)</span>畔馱<span class='note-inline'>(五)</span>窣嚩訶<span class='note-inline'>(六)</span></p>
<p>是一印呪具大威德。若常輪結自護護他。得大安樂蠲除眾苦。利諸有情。亦能營辦一切事法。</p>
</div>
<div class='div-other'><a id='mulu70' />
<p class='h2'>一切頂輪王同請喚印之二</p><p>准根本印。唯以二中指頭。下上微微來去印呪曰。</p>
<p class="dharani">娜謨皤伽<span class='note-inline'>(上同)</span>嚩底<span class='note-inline'>(上同一)</span>瑦瑟膩灑野<span class='note-inline'>(二)</span>翳呬<span class='note-inline'>(虛以反下同)</span>曳呬<span class='note-inline'>(三)</span>薄伽畔<span class='note-inline'>(四)</span>達麼邏<span class='note-inline'>(去聲彈舌呼下同)</span>惹<span class='note-inline'>(五)</span>跛<span class='note-inline'>(同上二合)</span>囉底撦<span class='note-inline'>(蚩也反)</span>麼麼<span class='note-inline'>(稱己名字)</span>揭<span class='note-inline'>(於割反)</span>儉<span class='note-inline'>(引六)</span>健馱補。澁跛度跛嚩廩<span class='note-inline'>(驢枕反)</span>者<span class='note-inline'>(七)</span>慢<span class='note-inline'>(牟蘭反)</span>遮避囉乞<span class='note-inline'>(二合)</span>灑[打-丁+(褒-保+可)]跛囉底㰤嚲<span class='note-inline'>(八)</span>嚩攞播邏<span class='note-inline'>(去聲九)</span>訖<span class='note-inline'>(二合)</span>囉摩野<span class='note-inline'>(十)</span>窣嚩訶<span class='note-inline'>(十一)</span></p>
<p>是一印呪。捧持白花呪之三遍。請召一切諸佛五頂輪王菩薩種族壇中會坐。</p>
</div>
<div class='div-other'><a id='mulu71' />
<p class='h2'>一切頂輪王供養印呪之三</p><p>此中供養印准餘供養印用。</p>
<p class="dharani">娜謨皤伽嚩底<span class='note-inline'>(同上一)</span>瑦瑟膩灑野<span class='note-inline'>(二)</span>縊<span class='note-inline'>(烏以反)</span>摩<span class='note-inline'>(二合)</span>[合*牛]<span class='note-inline'>(牟甘反)</span>健談<span class='note-inline'>(三)</span>補澁帆<span class='note-inline'>(脯甘反)</span>度帆<span class='note-inline'>(同上四)</span>嚩琳儞帆<span class='note-inline'>(上同)</span>者<span class='note-inline'>(五)</span>跛<span class='note-inline'>(同上二合)</span>囉底<span class='note-inline'>(丁異反)</span>撦<span class='note-inline'>(六)</span>歌囉歌囉<span class='note-inline'>(七)</span>薩嚩勃馱地瑟恥羝<span class='note-inline'>(八)</span>達麼囉<span class='note-inline'>(上)</span>惹<span class='note-inline'>(九)</span>[打-丁+(褒-保+可)]跛<span class='note-inline'>(同上二合)</span>囉<span class='note-inline'>(上)</span>底<span class='note-inline'>(同上)</span>㰤跢<span class='note-inline'>(得箇反)</span>野<span class='note-inline'>(十)</span>窣嚩訶<span class='note-inline'>(十一)</span></p>
<p>是一法呪。若供養時持以塗香燒香香水花等及諸飲食。皆呪三遍持獻供之。</p>
</div>
<div class='div-other'><a id='mulu72' />
<p class='h2'>一切頂輪王請喚火天印之四</p><p>准根本印。唯改屈二中指。如半環勢。頭勿相著。是一法印。請喚火天而供養之。若獻供畢發送火天。則却直伸二中指頭印呪曰。</p>
<p class="dharani">娜謨皤伽<span class='note-inline'>(同上)</span>嚩底<span class='note-inline'>(同上一)</span>瑦瑟膩灑野<span class='note-inline'>(二)</span>翳呬曳呬<span class='note-inline'>(三)</span>諦劭<span class='note-inline'>(儒照反下同)</span>摩理禰<span class='note-inline'>(奴禮反下同四)</span>[打-丁+(褒-保+可)]䞘<span class='note-inline'>(其栗反下同)</span>娜曳<span class='note-inline'>(五)</span>窣嚩訶<span class='note-inline'>(六)</span></p>
<p>是一印呪燒火食時誦之三遍。先請火天燒食供養。後乃燒食供養諸佛菩薩金剛及諸呪神。</p>
</div>
<div class='div-other'><a id='mulu73' />
<p class='h2'>一切頂輪王發遣火天印呪之五</p><p>此發遣印准前請印用。</p>
<p class="dharani">娜謨皤伽<span class='note-inline'>(同上)</span>嚩底<span class='note-inline'>(同上一)</span>瑦瑟膩灑野<span class='note-inline'>(二)</span>耶<span class='note-inline'>(餘箇反下同)</span>呬耶呬<span class='note-inline'>(三)</span>諦劭摩理禰<span class='note-inline'>(四)</span>[打-丁+(褒-保+可)]䞘娜曳<span class='note-inline'>(五)</span>窣嚩訶<span class='note-inline'>(六)</span></p>
<p>是一印呪所獻火食都已周畢誦三七遍發遣火天。</p>
</div>
<div class='div-other'><a id='mulu74' />
<p class='h2'>請召五頂輪王印呪之六</p><p>此呪印准前請印用。</p>
<p class="dharani">娜謨皤伽<span class='note-inline'>(同上)</span>嚩底<span class='note-inline'>(同上一)</span>瑦瑟膩灑野<span class='note-inline'>(二)</span>唵<span class='note-inline'>(二合)</span>[合*牛]<span class='note-inline'>(三)</span>[打-丁+(褒-保+可)]播囉<span class='note-inline'>(上)</span>爾嚲<span class='note-inline'>(三)</span>唵<span class='note-inline'>(二合)</span>[合*牛]<span class='note-inline'>(四)</span>入嚩攞爾唵<span class='note-inline'>(二合)</span>[合*牛]<span class='note-inline'>(五)</span>若曜<span class='note-inline'>(齶聲重呼)</span>誐<span class='note-inline'>(同上)</span>嚲虎<span class='note-inline'>(二合)</span>[合*牛]<span class='note-inline'>(六)</span>唵<span class='note-inline'>(二合)</span>[合*牛]<span class='note-inline'>(七)</span>姥[巿*犬]馱[寧*頁]索<span class='note-inline'>(八)</span>唵<span class='note-inline'>(二合)</span>[合*牛]<span class='note-inline'>(九)</span>麼麼麼<span class='note-inline'>(十)</span>虎<span class='note-inline'>(二合)</span>[合*牛][寧*頁]<span class='note-inline'>(十一)</span></p>
<p>是一印呪啟召五頂輪王及一切佛菩薩諸呪仙神。亦通塗香散花燒香供養法用。</p>
</div>
<div class='div-other'><a id='mulu75' />
<p class='h2'>摧碎頂輪王印之七</p><p>准根本印。唯改屈右中指頭。拄左中指上第一節文。其左中指直竪伸之。是一法印亦名淨治地印。力能成就一切諸事。結界護身治地灌頂。悉皆通用印呪曰。</p>
<p class="dharani">娜謨皤伽<span class='note-inline'>(同上)</span>嚩底<span class='note-inline'>(同上一)</span>瑦瑟膩灑野<span class='note-inline'>(二)</span>唵<span class='note-inline'>(二合)</span>[合*牛]<span class='note-inline'>(三)</span>弭枳囉<span class='note-inline'>(上)</span>拏<span class='note-inline'>(四)</span>度曩<span class='note-inline'>(輕呼)</span>度曩<span class='note-inline'>(同上五)</span>度<span class='note-inline'>(重引六)</span></p>
<p>是一印呪若為毘那夜迦嬈惱障者。常以是呪灌頂護身結界結壇一切通用。若作一字頂輪王大法壇者。淨屋舍時當誦此呪呪燒火食灰白芥子等。一百八遍相和持。散屋舍裏外四方。淨界。或以一切頂輪王心呪呪水灰等。周遍散灑。或用本所誦持身呪心呪呪之。又誦摧碎頂輪王呪呪佉陀羅木橛四枚。一百八遍釘之四方。結為壇界。</p>
</div>
<div class='div-other'><a id='mulu76' />
<p class='h2'>一字頂輪王摧諸惡神鬼印之八</p><p>淮根本印。唯改屈左中指頭。拄右中指上第一節文。其右中指直竪伸之。是一法印。亦名一字頂輪王心印。力能調伏障礙毘那夜迦諸惡神鬼常輪是印。摧諸障難。灌頂沐浴悉皆通用無諸障惱印呪曰。</p>
<p class="dharani">娜謨皤伽<span class='note-inline'>(同上)</span>嚩底<span class='note-inline'>(同上一)</span>瑦瑟膩灑野<span class='note-inline'>(二)</span>薩嚩弭䞘娜<span class='note-inline'>(三)</span>苾擴<span class='note-inline'>(途廣反)</span>縒迦<span class='note-inline'>(同上)</span>野<span class='note-inline'>(四)</span>咄<span class='note-inline'>(二合)</span>露<span class='note-inline'>(彈舌呼之)</span>䋾野<span class='note-inline'>(五)</span>窣嚩訶<span class='note-inline'>(六)</span></p>
<p>是一法呪。能摧一切眾惡神鬼。并呪同伴蓋覆護身。四方住立施為大法。</p>
</div>
<div class='div-other'><a id='mulu77' />
<p class='h2'>大難勝奮怒王印之九</p><p>准根本印。唯改屈二中指。右押左。各頭竪押左右指背岐間。是一法印。若常輪結。能滅眾罪得大安隱。不作惡夢。於扇底迦法偏用為勝印呪曰。</p>
<p class="dharani">娜謨皤伽<span class='note-inline'>(同上)</span>嚩底<span class='note-inline'>(同上一)</span>瑦瑟膩灑野<span class='note-inline'>(二)</span>薩嚩怛<span class='note-inline'>(登乙反二合)</span>邏<span class='note-inline'>(去)</span>[打-丁+(褒-保+可)]跛邏<span class='note-inline'>(去聲)</span>爾嚲野<span class='note-inline'>(三)</span>唵<span class='note-inline'>(二合)</span>[合*牛]<span class='note-inline'>(四)</span>捨麼野捨麼野<span class='note-inline'>(五)</span>扇底但底<span class='note-inline'>(六)</span>達麼邏<span class='note-inline'>(去聲)</span>惹<span class='note-inline'>(七)</span>皤使底<span class='note-inline'>(八)</span>摩訶苾<span class='note-inline'>(二合)</span>地薩嚩喇<span class='note-inline'>(彈舌呼)</span>詑娑馱[寧*頁]<span class='note-inline'>(九)</span>窣嚩訶<span class='note-inline'>(十)</span></p>
<p>是一印呪。以一新淨二斗白甆甕子。滿盛香水置。壇中心。呪一千八遍灌頂浴身。能遣一切罪垢災厄毘那夜迦。晝夜獲安蠲眾惡夢。密跡主此名略說一印。生差別印隨諸法用。若廣解說如是流布呪者教行。一一之法則有無量無假廣說。何以故我於餘部已廣分別五頂輪王呪共佛眼呪法及諸呪法。是故今於此中略說五頂輪王成就呪法。以呪神力證所解脫。是一切佛所佛子說。言以精進力誓利眾生種種苦。受世間安樂。是知呪者為利眾生斷諸疑網。發勤精進而修習之則證成就。</p>
<p>密跡主若當呪者。以大精進久受持呪而不成證。又當作一四肘方壇。如法泥飾處壇中心。畫彩一肘一百八葉七寶蓮華。於花臺上畫七寶輪。又東門首畫采輪印。次南門首畫彩三戟叉印。次西門首畫彩龍王印。次北門首畫<span class='corr'>采</span>三股金剛杵。次四角中十字交叉畫。二五股金剛杵印。以二斗淨白瓷甕滿盛香水。正置壇心蓮華臺上。日日加以大難勝奮怒王呪。呪一千八遍如法自持又呪七遍。灌頂浴身心口發願。</p>
<p>准前大灌頂法發願云云。</p>
<p>日常三度滿三七日或七七日。准前持誦。即得一切障礙毘那夜迦惡星災怪悉皆散伏福德增長。速證一字頂輪王呪大三摩地。</p>
<p>密跡主是五頂輪王。又有少法。但憶誦持結如來頂印。印於頂上呪印三遍。則成擁護。或以燒火食灰。或以白芥子呪之七遍。帶頭髻身亦成擁護。</p>
<p>若有災厄魍魎諸疾。合白線索一呪一結。帶佩身頸則得除滅。</p>
<p>若屍陀林作諸法者。結印誦呪一百八遍。則護益身任所作法。</p>
<p>若扇底迦准下作法。以酥一呪一燒則得法成。</p>
<p>若取伏藏。以淨鍊。酥一呪一燒一千八遍。取無障礙。或以白芥子一呪一燒一千八遍亦得無障。</p>
<p>若欲開阿素洛門。前摩隨心壇。燒香供養誦三洛叉<span class='note-inline'>(梵言一洛叉唐云十萬數)</span>令阿素洛門關鑰折開。又以白芥子鹽等分和自身嚕地羅。每日三時兩指[摞-田+莫]持。一呪一燒一千八遍。滿三七日是阿素洛窟宮殿皆大火起。阿素洛女眾俱出窟門。迎廙呪者施長年藥。與杵輪劍雄黃悉地。或復恭敬請將窟內。呪者若見惡阿素洛者。當結如來頂印。一呪印一向擲印。滿一七遍則悶躄地。</p>
<p>又法常食大麥乳糜。摩檀誦呪滿三洛叉。則於夢覺。得長年藥而噉食之。</p>
<p>又法於月蝕時。摩壇燒香。是時呪者特勿觀月。銀器盛乳置壇中心。專心呪乳月還如故。即持飲服能除一切身中厄難。</p>
<p>又法詣山頂住。常食粳米乳飯。面東跌坐。結印誦呪滿三洛叉。乃於三日三夜不食不語。以菩提木齊截燃火即當持此油麻酥酪等分相和。於三日三夜一呪一燒勿使間斷。滿三日夜欲明之時。則得吉祥財寶自然。</p>
<p>又於山頂作隨心壇。正於壇心置舍利塔。常於塔前面東趺坐。每日一呪蓮華。一置塔前。滿一洛叉。能轉短命薄福之人福壽增倍。</p>
<p>又法詣於河岸。純以白檀香泥塗蓮華上。一呪一擲河中滿一洛叉。亦蠲罪垢福慶逾遠。</p>
<p>又法以白芥子和油。日三時一呪一燒。一千八遍。滿七日已則得他人而自敬伏。</p>
<p>又法若欲淨行婆羅門恭敬讚伏。當燒白花。若欲剎利恭敬愛伏。當燒黃花。若欲田利之人愛敬順伏。當燒黑花。</p>
<p>若欲遣伏邪見惡人者。以稻穀糠苦<span class='corr'>楝</span>木葉毒藥。等分相和一呪一燒。則得遺伏。</p>
<p>若罰怨人。以黑芥子一呪一燒則得摧伏。</p>
<p>若欲調伏步多鬼畢舍遮鬼者。以欝金香一呪一燒。時別一千八遍。滿三日夜則自敬伏若欲遣伏作病鬼者。結印誦呪。每呪遍復。加誦泮字。</p>
<p>若人著於虫毒藥毒。悶惱疼痛。呪者呪之每呪遍復。加誦若[寧*頁]二字七遍。又加莫摩摩三字七遍。又加宲字七遍。又加䋾穆二字七遍。如是加字皆默音誦攝禁於毒。</p>
<p>若欲禁鬼。呪復加誦底瑟侘底瑟侘字。或加迦<span class='note-inline'>(居娜反)</span>䋾迦<span class='note-inline'>(同上)</span>䋾或加[口*珞]訖灑<span class='note-inline'>(疎價反下同)</span>[口*珞]訖灑則禁身住。若加[口*論]<span class='note-inline'>(此字彈舌呼之下同)</span>馱[口*論]馱。則禁鬼喉氣不通泄。</p>
<p>又法取孔雀尾一百八枚。繫束一處。於日月蝕時摩壇安像。當於像前置孔雀尾。結印誦呪呪孔雀尾。乃候日月還復如故。執持是尾隨用搖拂。能作一切吉祥之法。若拂著毒人者毒漸除滅。如是等法隨所作修一切皆成。</p>
<p>若欲殃罰鬼神病者。以鹽和油一呪一燒。則殃鬼病。</p>
<p>又法以瞿摩夷揑鬼形像。置於像前持刀。一呪刀一截鬼形手脚肢節。能令真鬼肢節疼痛。</p>
<p>若欲豐饒。以諸乳木齊截然火。持諸菓子酥蜜相和。一呪一燒則如所願。</p>
<p>又法以白油麻和於酥蜜。一呪一燒亦得如願。</p>
<p>又法以骨路草寸截和酥。一呪一燒滿一洛叉。則轉正業福命逾壽。</p>
<p>又法以酥一呪一燒得大威德。</p>
<p>又法酥乳相和一呪一燒得大安隱。</p>
<p>又法酥酪相和一呪一燒得大財食。如是火食每日三時時別一千八遍。各滿七日則得成就。</p>
<p>復次蜜跡主。又有一字頂輪王法王大法樂成就者。於舍利處或高山頂。燒香供養面東趺坐。結印誦呪滿三洛叉。乃炒稻穀花和酥酪蜜。像前趺坐。每日三時三指[摞-田+莫]之。一呪一燒一千八遍。滿一洛叉。則詣大山松柏林處。三日三夜不食不語。面東趺坐。結袈裟角。誦一字頂輪王呪。呪之滿一洛叉。若是俗人呪髮梳結滿一洛叉。即證安怛陀那。世間遊行不為人見。</p>
<p>又法詣山頂住。每食大麥乳糜。常面於日結跏趺坐。誦呪滿一洛叉。亦得證於安怛陀那。</p>
<p>又法以左手為拳。呪滿一洛叉證如上法。</p>
<p>又法若月蝕時。塗隨心壇。以赤黃牛酥盛赤銅器置於壇內。把赤銅筯調調攪酥呪酥不絕令現三相。一沸沫相。呪人服者得大文持。二現煙相。呪人服者得大安怛陀那。三現光相。呪人服者得證識通。能知三世。成就雄黃法亦如是。</p>
<p>又法舍利塔處。高山頂處。阿蘭若處。深山谷處。河泉池處。造作輪法劍法杵法杖法黑鹿皮法等。皆各先呪一千八遍。然乃依法作法誦呪。皆證如上三種悉地三昧耶故。</p>
<p>又法以未壞米嚲羅。清淨沐浴著新淨衣。頭著花鬘塗八肘壇。當壇中心頭東仰面。臥是米嚲羅。又以佉陀羅木橛四枚。深釘入地。則便繫縛米嚲羅兩脚兩手於四橛上。呪者亦淨沐浴護身結界。食三白食。騎是米嚲羅心上。先呪米嚲羅三萬一千八遍。即當持以乳粥。一抄一呪一布米嚲羅口。滿乃休。但一心呪是米嚲羅。令自動起口吐乳粥。呪者見已持赤銅椀。隨即承取而自噉之。則證呪仙。</p>
<p>若呪金末布米嚲羅口。如前呪動。口吐一切寶莊嚴具。取持佩帶亦證呪仙。</p>
<p>若呪鐵末布米嚲羅口。如前呪動口吐其劍。取之持執亦證劍仙。</p>
<p>若呪白芥子布米嚲羅口。如前呪動。口吐瓔珞取持佩帶則證呪仙。</p>
<p>若呪油麻。布米嚲羅口。如前呪動。令說一字頂輪王三摩地門。又以右手罯米嚲羅口上。如前呪之令現三相。一自語相。問所求事即為說之二起動相。樂為使者三口光出。呪者乘騎俱騰空界。</p>
<p>復次密跡主是五頂輪王。復有同成藥法。是諸佛說。以少功力則得成就。當以羯儞迦囉華蓮華鬚素嚕旦惹三物等分。和搗為末。水和為丸盛銀合中。於日月蝕時摩二肘壇。壇心安像置合像前。呪是藥合令現三相。若得煖相。帶者則能調伏一切人類。若得煙相。佩者則證安怛陀那。若得光相。佩者則證世間呪仙。若聞雷聲霹靂之聲。或像動搖。名得證於下品悉地。若見惡相。改修火法。每日三時以酥蓮華稻穀華等。相和指[摞-田+莫]。一呪一燒時別一千八遍。滿於七日。又准前法修印佛塔滿一洛叉。則加福祐得大成就。</p>
<p>若作法時聞見訖哩迦羅縒虫聲。加迦鳥等好聲。入壇作法則得成就。</p>
<p>若誦呪遍。常聯歸命一一誦持。迴施有情。得最上證大福聚蘊。若有愚智尠福有情。三千日中誦持斯法。無量艱苦乃得成就。是故修斯法者。精信一心淨持戒行。沐浴清淨不營雜法。唯持此法為求佛果救濟眾生。則得福果最上證地。常得大梵天王天帝釋等。及諸大天大威德者冥夢擁護。若有呪者不依斯教。呪如世間下劣愚民不依方書。作長年藥。自服食之求於延壽。反夭滅身。又如合鍊金銀匠人。不解陰陽懸像法度。又復不依教法不祕作法。亦無所成。為他謀害。又如採伏藏人不依方法。外泄漏法。則為神鬼國王惡人殃害喪身。密跡主此法亦復如是。若有人能依教方法發菩提心。讀誦受持聽聞思修。則獲勝福一切成就。何以故是法以於聞智信智思智修智真智持智。得是證成。是故此法我以廣略。當為有情說是法教。</p>
</div></div>
<div class='div-pin'><a id='mulu78' />
<p class='h1'>一字佛頂輪王經護法品第十一</p><p>爾時世尊復觀會眾。告金剛密跡主菩薩言。於當世時多有有情。下劣精進下劣修學。我慢邪慢瞋癡具縛。慳貪嫉妬懈怠邪命。儀服徐行外示賢善內無真見。不依律教心無慚赧。言常詖諂耽著名利。魔所嬈惑唯說斷見。空無有法。如斯有情意思業思。晝夜如是。雖多功苦受持諸呪。永無證効。我今為斯魔業有情。破黑業故。說往諸佛難勝奮怒王呪。為令利益此之有情得最上證。有能精心每日三時受持誦者。則得破滅一切障難魔所家業。</p>
<p>於時金剛密跡主菩薩。歡喜踊躍禮佛雙足。曲躬前立偈白世尊。</p>

<div class="lg regular"><div class='lg-row'>救世大覺主　智者所恭敬</div>
<div class='lg-row'>我今願樂聞　難勝奮怒呪</div>
</div><p>爾時世尊告金剛密跡主菩薩言。汝善思念我今即說大難勝奮怒王呪曰。</p>
<p class="dharani">娜謨喇怛<span class='note-inline'>(二合)</span>娜怛<span class='note-inline'>(二合)</span>囉耶野<span class='note-inline'>(一)</span>娜莫薩嚩勃馱<span class='note-inline'>(二)</span>菩地薩得<span class='note-inline'>(登訖反二合)</span>廢<span class='note-inline'>(無計反)</span>䌎<span class='note-inline'>(同上三)</span>怛地<span class='note-inline'>(儞也反)</span>他<span class='note-inline'>(四)</span>爾泥爾泥<span class='note-inline'>(五)</span>爾娜嚩利<span class='note-inline'>(六)</span>嚲詑誐<span class='note-inline'>(魚迦反又迦字居娜反又娜字奴我反下同)</span>唎縒㰤惹羝<span class='note-inline'>(七)</span>薩嚩勃馱[寧*頁]曬弭諦<span class='note-inline'>(八)</span>[橠-多+可]慕祇<span class='note-inline'>(虬曳反)</span>[打-丁+(褒-保+可)]跛<span class='note-inline'>(比波反二合)</span>囉底㰤羝<span class='note-inline'>(九)</span>[打-丁+(褒-保+可)]播邏<span class='note-inline'>(去音彈舌呼之下同)</span>爾<span class='note-inline'>(經音)</span>羝<span class='note-inline'>(十)</span>弭囉臡<span class='note-inline'>(如嵆反下同十一)</span>弭誐嚲皤曳<span class='note-inline'>(十二)</span>弭麼黎<span class='note-inline'>(十三)</span>䁥<span class='note-inline'>(儞一反)</span>捺<span class='note-inline'>(二合)</span>囉<span class='note-inline'>(去音)</span>塞<span class='note-inline'>(同上二合)</span>囉米<span class='note-inline'>(十四)</span>皤嚩底曳迦弭㘑<span class='note-inline'>(十五)</span>娜以羝<span class='note-inline'>(十六)</span>努囉地誐謎<span class='note-inline'>(十七)</span>薩底<span class='note-inline'>(二合)</span>曳<span class='note-inline'>(十八)</span>[寧*頁]囉矩黎<span class='note-inline'>(十九)</span>摩囉嚩攞<span class='note-inline'>(二十)</span>弭那捨[寧*頁]<span class='note-inline'>(二十一)</span>舍枳野姥泥<span class='note-inline'>(二十二)</span>塞<span class='note-inline'>(僧沒反)</span>諦惹娑<span class='note-inline'>(二十三)</span>嚩隷曩寐<span class='note-inline'>(彌異反下同)</span>[口*履]曳拏<span class='note-inline'>(二十四)</span>[口*珞]乞灑[口*珞]乞灑摩<span class='note-inline'>(二合)</span>[合*牛]<span class='note-inline'>(牟甘反二十五)</span>縒跛[口*履]嚩琳<span class='note-inline'>(彈舌呼二十六)</span>薩嚩諾<span class='note-inline'>(都洛反二十七)</span>薩嚩迦<span class='note-inline'>(同上)</span>琳<span class='note-inline'>(同上二十八)</span>囉<span class='note-inline'>(去音)</span>惹注嚧娜箇<span class='note-inline'>(二十九)</span>近<span class='note-inline'>(二合)</span>攘<span class='note-inline'>(如養反)</span>捨[寧*頁]<span class='note-inline'>(三十)</span>密窟<span class='note-inline'>(儞聿反)</span>僧<span class='note-inline'>(思孕反)</span>荷釾<span class='note-inline'>(毘耶反)</span>䞘<span class='note-inline'>(二合)</span>囉<span class='note-inline'>(三十一)</span>縒哩塞[口*履]跛<span class='note-inline'>(三十二)</span>禰嚩健闥嚩<span class='note-inline'>(三十三)</span>奈<span class='note-inline'>(奴箇反)</span>誐藥䞘灑<span class='note-inline'>(三十四)</span>囉䞘灑縒<span class='note-inline'>(三十五)</span>比跌<span class='note-inline'>(丁吉二合)</span>履比舍者步多鉢塞<span class='note-inline'>(同上)</span>麼囉<span class='note-inline'>(三十六)</span>布嚲那迦<span class='note-inline'>(同上)</span>䋾布嚲那<span class='note-inline'>(三十七)</span>迦<span class='note-inline'>(同上)</span>驅<span class='note-inline'>(區句反)</span>[巿*犬]怒塞<span class='note-inline'>(同上)</span>嚲囉迦<span class='note-inline'>(同上三十八)</span>謎跢攞訖<span class='note-inline'>(二合)</span>[口*履]姐<span class='note-inline'>(丁寫反)</span>羯摩拏<span class='note-inline'>(三十九)</span>曼怛<span class='note-inline'>(二合)</span>囉曜<span class='note-inline'>(齶聲重呼)</span>誐<span class='note-inline'>(四十)</span>注[巿*犬]拏曜<span class='note-inline'>(同上)</span>誐<span class='note-inline'>(四十一)</span>拏緊儞<span class='note-inline'>(二合)</span>曜<span class='note-inline'>(同上)</span>劭<span class='note-inline'>(同上)</span>㰤邏<span class='note-inline'>(去音四十二)</span>薩嚩皤野<span class='note-inline'>(四十三)</span>訥瑟柱<span class='note-inline'>(知主反四十四)</span>鉢捺<span class='note-inline'>(二合)</span>囉暮鉢薩俣<span class='note-inline'>(愚句反四十五)</span>皤野細瓢<span class='note-inline'>(毘遙反四十六)</span>娜謨窣覩皤伽襪<span class='note-inline'>(亡遏反)</span>底<span class='note-inline'>(丁以反二合)</span>野<span class='note-inline'>(四十七)</span>瑦奈囉避腎<span class='note-inline'>(二合)</span>臡<span class='note-inline'>(四十八)</span>呬[口*履]呬[口*履]<span class='note-inline'>(四十九)</span>喇怛<span class='note-inline'>(二合)</span>娜矩攞縒<span class='note-inline'>(五十)</span>摩室<span class='note-inline'>(二合)</span>[口*履]羝<span class='note-inline'>(五十一)</span>弭理弭理<span class='note-inline'>(五十二)</span>[打-丁+(褒-保+可)]迦<span class='note-inline'>(同上)</span>捨馱覩俣<span class='note-inline'>(同上)</span>者㘑<span class='note-inline'>(五十三)</span>企<span class='note-inline'>(輕以反)</span>[口*履]企[口*履]<span class='note-inline'>(五十四)</span>薩嚩嚲詑誐跢[口*履]野<span class='note-inline'>(五十五)</span>室邏<span class='note-inline'>(去音)</span>嚩迦<span class='note-inline'>(同上)</span>楞迦<span class='note-inline'>(同上)</span>囉步羝<span class='note-inline'>(五十六)</span>泥弭揟<span class='note-inline'>(寧執反二合)</span>葩<span class='note-inline'>(弭耶反)</span>[口*履]野<span class='note-inline'>(五十七)</span>沒<span class='note-inline'>(二合)</span>囉㰤麼嚲詑誐跢<span class='note-inline'>(五十八)</span>努誐羝弭濕<span class='note-inline'>(二合)</span>嚩振底<span class='note-inline'>(二合)</span>耶<span class='note-inline'>(五十九)</span>嚩攞皤邏<span class='note-inline'>(去音)</span>訖<span class='note-inline'>(二合)</span>囉謎<span class='note-inline'>(六十)</span>那暮皤伽<span class='note-inline'>(同上)</span>嚩妲<span class='note-inline'>(同上)</span>皤邏<span class='note-inline'>(去音)</span>爾羝<span class='note-inline'>(六十一)</span>[口*絡]䞘灑[口*珞]䞘灑麼麼<span class='note-inline'>(稱己名六十二)</span>馱羅尼健惹寫<span class='note-inline'>(六十三)</span>薩嚩訥瑟柱<span class='note-inline'>(同上六十四)</span>鉢捺<span class='note-inline'>(二合)</span>囉[病-丙+舞]<span class='note-inline'>(亡苦反六十五)</span>皤耶細䌎<span class='note-inline'>(六十六)</span>窣嚩訶<span class='note-inline'>(六十七)</span></p>
<p>密跡主是難勝奮怒王呪。能破一切魔王魔眾。能增勇猛大威德力能持呪力大三摩地。汝應知之。</p>

<div class='div-other'><a id='mulu79' />
<p class='h2'>難勝奮怒王心呪</p><p class="dharani">娜莫颯跢南<span class='note-inline'>(一)</span>三藐三勃馱南<span class='note-inline'>(二)</span>薩室囉嚩迦<span class='note-inline'>(同上)</span>僧<span class='note-inline'>(蘇亘反)</span>㰤南<span class='note-inline'>(三)</span>薩嚩謎囉<span class='note-inline'>(上)</span>皤耶底跢南<span class='note-inline'>(四)</span>弭跛始諾塞<span class='note-inline'>(同上)</span>諦惹娑<span class='note-inline'>(五)</span>㗚<span class='note-inline'>(二合)</span>地<span class='note-inline'>(亭夜反)</span>者始企<span class='note-inline'>(同上)</span>曩塞<span class='note-inline'>(同上)</span>怛詑<span class='note-inline'>(六)</span>弭濕<span class='note-inline'>(二合)</span>嚩部跛<span class='note-inline'>(同上二合)</span>囉腎<span class='note-inline'>(二合)</span>壞<span class='note-inline'>(同上)</span>耶<span class='note-inline'>(同上)</span>臡嚩<span class='note-inline'>(七)</span>訖<span class='note-inline'>(二合)</span>囉[糸*屈]<span class='note-inline'>(俱欝反)</span>愻<span class='note-inline'>(蘇問反)</span>娜<span class='note-inline'>(八)</span>嚩隷曩者<span class='note-inline'>(九)</span>迦<span class='note-inline'>(同上)</span>娜迦<span class='note-inline'>(同上)</span>姥泥<span class='note-inline'>(十)</span>始乞<span class='note-inline'>(二合)</span>灑耶<span class='note-inline'>(十一)</span>迦始野跛寫<span class='note-inline'>(十二)</span>悞摨<span class='note-inline'>(尼諧反)</span>囉比舍枳野僧<span class='note-inline'>(同上)</span>㰤寫<span class='note-inline'>(十三)</span>寐理曳拏<span class='note-inline'>(十四)</span>窣嚩悉底皤嚩覩麼麼<span class='note-inline'>(稱自名十五)</span>馱囉尼健惹枲<span class='note-inline'>(二合)</span>野<span class='note-inline'>(十六)</span>薩嚩薩埵<span class='note-inline'>(二合)</span>嚩難者<span class='note-inline'>(十七)</span>薩嚩皤曜<span class='note-inline'>(同上)</span>鉢捺<span class='note-inline'>(二合)</span>囉<span class='note-inline'>(上聲)</span>米䌎<span class='note-inline'>(同上十八)</span>怛地<span class='note-inline'>(儞也反)</span>他<span class='note-inline'>(十九)</span>惹曳弭惹曳<span class='note-inline'>(二十)</span>惹演底<span class='note-inline'>(同上)</span>弭惹演底<span class='note-inline'>(二十一)</span>[打-丁+(褒-保+可)]爾爾旦惹曳惹演羝<span class='note-inline'>(二十二)</span>[打-丁+(褒-保+可)]爾羝[打-丁+(褒-保+可)]播囉<span class='note-inline'>(上)</span>爾羝<span class='note-inline'>(二十三)</span>摩囉細攘<span class='note-inline'>(同上二十四)</span>跛<span class='note-inline'>(同上二合)</span><span class='corr'></span>囉<span class='note-inline'>(上)</span>末娜[寧*頁]曳<span class='note-inline'>(二十五)</span>窣嚩訶<span class='note-inline'>(二十六)</span></p>
<p>爾時如來說是呪時。三千大千大地諸魔宮殿一時皆大六反震動。是時如來告金剛密跡主菩薩言。此呪是我所說。稱讚七佛神通十力功德為令利益諸有有情。受持成就一字頂輪王呪及諸呪者。令淨如法書寫佩帶頸臂頂上。則速成證呪神宜逐圍繞護念。若有詣往淨不淨處。應先誦是難勝奮怒王心呪三遍。則常不為一切天魔沙門婆羅門而作惱亂若藥叉羅剎毘那夜迦卑舍遮鬼鳩槃荼鬼諸惡神鬼。若有起心伏不違逆此心呪者。則不得入毘沙門城。則已背叛金剛種族及自種族。是故密跡主。此奮怒王心呪。有大威德能成護衛一切事業。諸佛菩薩悉皆隨喜。</p>
</div></div>
<div class='div-pin'><a id='mulu80' />
<p class='h1'>一字佛頂輪王經證學法品第十二</p><p>爾時世尊見知法界一切有情無明堅蓋垢障纏惑分割未盡。復告金剛密跡主菩薩言。我為一切苾芻苾芻尼信男信女等。持此不可思議一字頂輪王印呪樂成就者。說所修行三昧耶門。應各持清淨戒發菩提心。請阿闍梨。作受法壇灌頂授法。淨如法行善根具足。依善知識念修六念。善巧方便觀知真如實法法界如虛空性。入深般若波羅蜜多。無二無二行心不放逸。口不妄語。常不卒暴。瞋惱我慢故相嘲誂。謗說有情。依學三世諸佛菩薩境界法行。善解分別隨喜修習。不惜軀命遠離人間。住阿蘭若每日三時。發菩提心歸佛法僧。如法自誓受菩薩戒。憶持不忘如所聽習。思惟法義修四攝法。塗掃佛塔摩壇供養。發勤精進心口唯一。內外清淨住無住相。應常謙下恭敬和上闍梨同學。憐愍有情了達密義甚深法門。恒樂精進濟度有情。住於佛道。如是相應則得證成一字頂輪王法。於當來世身真金色。相好殊特具不思議。純以七寶耳璫環釧花冠纓珞而莊飾之。身相光明過百千日。映蔽眾相皆不現之。密跡主如是證成一字頂輪王法。人眾見者皆大歡喜。如如意樹所樂圓滿。</p>
<p>復次密跡主若有菩薩。證此一字頂輪王法。心樂變化天諸美食。施雨地獄一切有情。則皆圓滿。亦得世間意樂喜滿。若有發心為諸有情。修成一字頂輪王法者。十地菩薩亦不能障我此一字頂輪王法。密跡主是呪於諸呪中而最為上。若成就者菩薩萬行悉皆圓滿。所有十重一切罪垢。地獄之報悉皆除滅。獲諸神通一剎那頃即遍遊往阿迦尼吒天。行菩薩行得一切佛菩薩獨覺聲聞諸天喜見讚歎。若欲遊往無量無邊一切世界。導化眾生。隨彼言音說諸法者。亦皆遊往無量無邊種種世界。隨所世界現種種身。皆得端好。隨其形類言詞靡特悉皆圓滿。是時如來重說頌曰。</p>

<div class="lg regular"><div class='lg-row'>成就頂輪王法人　相好超特那羅天</div>
<div class='lg-row'>諸呪仙天大威者　各手執劍若青蓮</div>
<div class='lg-row'>相鬪紛騰如雲轉　威光勇奕映空天</div>
<div class='lg-row'>若遇頂王法呪人　咸心息伏等投然</div>
</div><p>密跡主我今復為一切呪者。略說三種地成就處。一者上地。二者中地。三者下地。淨不淨處。如是三地各復有三。智者善知。言上地者。所謂天上有三勝地。成上悉地。言中地者。謂大河沜海沜山中。如是三地成中悉地。言下地者。謂大泉池有蓮華處。多花菓林處。屍陀林處。如是三地成下悉地。一切呪法亦如是說。若惡國王處。多賊難處。雜惡同伴饑饉等處。皆不同住修治作法。所修治法復有三時。不可修習。善分別知。一極熱時。二瀑雨時。三極寒時。不於是時修治大法。日修治法。復有三時善分別知。一從五更至日晨時。二從午時至日未時。三從酉時至夜亥時。如是時中誦念作法皆得圓滿。</p>
</div>
<div class='div-pin'><a id='mulu81' />
<p class='h1'>一字佛頂輪王經護摩壇品第十三</p><p>爾時世尊復告金剛密跡主菩薩言。有三密法善分別知。若不解知所念誦法則不成證。所謂火壇法。鑪法。燒時食法。謂是三法。各別有三。法不同一。若同一者則殃咎生。是[打-丁+(褒-保+可)]毘柘嚕迦鑪燒時。作法不作補瑟胝迦法扇底迦法。何以故如毒藥不盛甘乳。若盛乳中乳亦隨毒。是故說三。</p>
<p>扇底迦火壇。方量四肘或復三肘。如法泥拭。處壇中心圓掘鑪坑。深十六指闊三十二指。正於坑底又作土臺。高四指量。又可臺面泥揑十二輻輞角輪。高一指量。以白黃土泥。如法泥鑪。於壇東門畫十二輻金輪。南門畫三戟叉。西門畫龍索印。北門畫金剛杵印。四角各畫二金剛杵。十字交叉。起白月一日洗浴清淨著白淨衣。唯食乳飯乳粥酪粥。盡斷言論心清恬寂。壇中誦念至日沒時。壇鑪南面敷茅草席。面北安坐。當以櫁木柏木桑木構木如是等木。隨得一木亦得通用。長一磔手兩頭齊截。酥蜜相和塗搵兩頭。一一呪之。鑪中方累如法然火。叉以青稞大麥小麥粳米烏麻。各皆等分和酥乳酪。日日三時一呪一燒時別一千八遍。滿一七日或滿半月或滿一月。則得除滅一切罪障一切災厄。福命增壽一切安隱。世間一切惡星變怪不吉祥相。亦皆散滅。夜日沒時是淨居天眾下遊此界所集會時。樂成世間安隱法故。如是作法。每欲至時。以白淨土稀泥。遍鑪摩拭。</p>
<p>補瑟置迦法者。准前扇底迦法。作壇畫印。唯改鑪坑方圓二肘深亦二肘。坑中土臺圓闊一肘。量高四指。可臺面上泥揑八葉蓮華。是臺花葉皆令分明。以赤黃土泥如法塗拭。起白月一日潔身清淨著白淨衣。食三白食斷諸談論。壇中念誦至日出時。住壇鑪西面東安坐。坐茅草席發歡喜心。以櫁木構木桑木柏木。長一磔手兩頭齊截。以酥蜜乳酪相和。皆搵兩頭一一呪持。鑪中方累如法然火。以蒸粳米飯及烏油麻等。二皆等分用和酥蜜酪乳。一呪一燒一千八遍。滿一七日或滿半月或滿一月。如是作法即得成就吉祥豐樂。是日出時吉祥諸天下遊此界。歡喜集時。樂成世間求豐饒法。如是作法。每欲至時以淨赤黃土。泥淨塗拭鑪。又以摩羅木或楓香木或柏木。日日三時斫截然火。以骨露草截和欝金香及酥蜜等。燒焯火食。為補瑟胝迦。求大豐饒諸眾善法。又以波羅奢木齊截然火。當以烏麻酥蜜白芥子相和。燒呪火食。亦得成就三種法故。</p>
<p>[打-丁+(褒-保+可)]毘拓嚕迦法者。起黑月八日。或黑月十四十五日。著青赤衣。作飾三肘三角火壇。掘深一肘。一角指東一角指西。一角指南。其壇上唇。令闊三指。唇高二指。坑底泥揑一尺三戟叉頭。量高三指。頭刃指南。以黑土泥周遍塗拭。至日午時夜半時。住壇北面左足踏右足上。端身蹲坐。顰眉努目瞋怒誦呪。以酸棗木苦<span class='corr'>楝</span>木。長一搩手頭銛斫截。於壇鑪中三角累然。又以臭花黑芥子糠鹽人[打-丁+(褒-保+可)]薩底計捨。和自身嚕地羅。一呪一燒一千八遍。時別如是滿終三日或滿七日。則彼障礙惡神鬼等身患殃疾。支節疼痛或身災沒不能障惱。如是作法若為自身貪求財寶。則不成就。當復墮於阿鼻地獄。是午時夜半時乃是諸惡藥叉羅剎神鬼遊行集時。樂願成就世間一切調伏他法。如是作法。每欲至時皆以黑土泥。遍鑪摩拭。</p>
<p>密跡主是正月二月四月八月九月臘月。此斯等月白月一日至十五日。月朔時吉。修求大法決定成就。正月多諸難時。作上中法。若有雷電相應相現。決定無障速證成就。二月風難。作安隱法有大風相。四月雨難。作降伏法有大雨相。八月九月無寒熱時。作富饒法當有雷電霹靂難相。唯於臘月作求法者。無諸難相。如是諸難。皆上成相。是六箇白月時。一日至十五日。當令修趣扇底迦法補瑟置迦法。一切成就無上願事。是六箇黑月時。一日至十五日。亦作補瑟置迦法[打-丁+(褒-保+可)]毘拓嚕迦法。一切成就願求法事。如是二法若鬼宿日時。若月蝕時。如法建修得最上成。唯日蝕時通上中下作成就法。如是作法皆以白黑等月一日三日。或於五日或於八日。或十三日或十五日。舉修諸物成就法事。</p>
<p>若作猛利成就法者。還依猛利宿曜時作。或准三種事法相作。其所成就三事法品。各如本法指授。時分正月二月是春首時。上雨初節。應於是時通作上中一切事法。三月四月後春夏時。上雨中節。應於是時作[打-丁+(褒-保+可)]毘拓櫓迦法。五月六月中夏熱時。中雨下節。要欲成者修下成法。七月八月末夏秋時後雨中節。應於是時作扇底迦法。九月十月末秋冬初首冬上節。應於是時作補瑟置迦法。如是春夏秋冬時等。應宜成就三種悉地。各上中下九品分別。夜有三時。初夜下時。初夜相現是下成就。中夜中時。中夜相現是中成就。後夜上時。後夜相現是上成就。於初夜時。是作扇底迦法時。於中夜時。是作[打-丁+(褒-保+可)]毘拓嚕迦法時。於後夜時是作補瑟置迦法時。如斯三時九品分別知其時節類法相應是三時分所說法相上中下事。惟日月蝕時修諸法事。不觀時節。若樂猛利成就事法及[打-丁+(褒-保+可)]毘拓嚕迦事法。於日月蝕時。如法作者。得上相應。凡法起首願祈成者。皆令一日二日三日斷食不語。其上中下修悉地法。於十二月中類日。應知每白月一日至十五日。作扇底迦補瑟置迦一切成就解脫事法。每黑月中一日至十五日。作[打-丁+(褒-保+可)]毘拓嚕迦降調伏法若有災難不應侯時隨事作法亦得禳除。</p>
<p>密跡主是上中下應作法時。不應作法時。呪者善知則得成現三種法悉地。是故密跡主。若當呪者。成就一字頂輪王祕密法者。應常持以風香木榓木柏木壇木。齊截然火。持以烏麻和酥乳等。日日三時燒焯供養。則得呪神歡喜守護。與三悉地。密跡主如是得證三悉地者。以身口心如法界性不變異性。如如不動修習律法誦法火法。則得昇證三種悉地。一天上悉地。二虛空悉地。三地上悉地。此證三地。隨上中下所修持法得法願財。</p>
<p>密跡主若欲成就一切呪法。應起正見慈悲一切。供養諸佛不居世法。求無上道偏功印塔。則速成就。證三種地。現世滋增福善圓滿。當所生處常受福樂。</p>
<p>復次密跡主此呪王呪。是所過去無量無數同名異名一切如來。皆凡夫時。同得證是一字頂輪王呪無上菩提三摩地法。成等正覺。我亦證成是一字頂輪王呪無上菩提三摩地法。成等正覺。</p>
<p>爾時世尊重以佛眼。觀察無量無邊一切佛剎。殷勤三告金剛密跡主菩薩言。我餘呪部所說律法成法作法固法果法壇法火法。於此法中任皆取用。是軍吒利金剛部成就之法。及佛部法觀世音部法金剛藏菩薩部法等說印呪法。皆任取用。以彼呪力毘那夜迦不能障惱。所有金剛種族苾地逾嚲麼印法。亦於此部而任取用。</p>
<p>密跡主是故呪者永不應食葱蒜韮油蘿蔔地肥等食。世所臭食穢食宿食皆不應食。若其食者則不證成悉地驗法。如是等法略說少耳。若我住劫廣演解說。於少分中亦不窮極。何以故是我本所證獲無上正等菩提之處。亦是過去一切如來證於無上正等菩提之處。是故密跡主縱諸如來菩薩摩訶薩等。住百千億劫以種種方便。說是一字頂輪王三摩地呪法少分之耳。而亦不盡。若當有人得此一字頂輪王法王。如法修行受持讀誦恭敬供養。從此生際乃至菩提。更不退轉。應知是人早已過去積集資糧菩提善根。由此因緣。是故今得此一字頂輪王法王具足圓滿。時金剛密跡主菩薩諸大菩薩。大苾蒭眾諸天呪仙龍神藥叉羅剎乾闥婆阿素洛迦樓羅緊那羅摩呼羅伽。及於世間一切人非人等。一時聞佛說是經已。皆大歡喜信受奉行。</p>

<p class='juan'>一字佛頂輪王經卷第五</p></div>
</div><!-- end of div[@id='body'] -->
</body></html>