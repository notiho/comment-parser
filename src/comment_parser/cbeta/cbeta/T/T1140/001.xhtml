<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說延壽妙門陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1140 [Nos. 1138, 1139]
<p class='juan'><a id='mulu1' />佛說延壽妙門陀羅尼經</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-jing'><p>如是我聞。一時佛在摩伽陀國成正覺地金剛座大靈塔處普光明殿大菩提道場。與大聲聞眾千二百五十人俱。其名曰尊者舍利子。尊者大目乾連。尊者大迦旃延。尊者大迦葉。尊者阿難。尊者羅睺羅。尊者護國。尊者離婆多。尊者周利盤陀伽。尊者憍梵波提。尊者跋羅墮舍。尊者迦留陀夷。尊者阿泥嚕馱。如是等尊者皆是大阿羅漢。復有無量無邊大菩薩眾。其名曰。</p>
<p>金剛幢菩薩摩訶薩。金剛藏菩薩摩訶薩。金剛手菩薩摩訶薩。金剛步菩薩摩訶薩。慈氏菩薩摩訶薩。如是等菩薩摩訶薩。皆是賢劫中大菩薩眾。爾時金剛手菩薩摩訶薩。於大眾中從座而起。詣世尊前合掌頂禮。而白佛言唯願如來應正等覺。當為利益安樂一切眾生故。宣說延壽妙門陀羅尼正法。此陀羅尼正法。乃與我及眾生。作光明照。復為救護。使彼一切惡魔伺求便者及諸惡等。所謂惡心者瞋怒心者。極惡心者罪業心者。苦惱心者不慈心者。乃至天龍夜叉乾闥婆阿脩羅迦樓羅摩睺羅伽。羅剎部多毘舍遮必隷多鳩盤荼人及非人。如是等諸惡心者皆不能侵。又復刀兵毒藥一切疾病亦不能為害。又復行住坐臥或語或默。於一切處救護安隱。願為我等宣說延壽妙門陀羅尼。何以故此陀羅尼有大威力。承此威力我於如來。常深尊重承事供養。及救護一切眾生。世尊我今為諸眾生作大利益。是故勸請世尊。若有善男子善女人求菩薩乘者。得此陀羅尼至心受持。是人當得如來覆護。或在戰陣鬪諍疾病中夭。如是等難皆不能侵害。</p>
<p>爾時世尊即受金剛手菩薩請已。讚言善哉善哉金剛手。甚善甚善金剛手。汝為利益一切眾生至誠勸請。汝今諦聽當為汝說延壽妙門陀羅尼正法。金剛手若有善男子善女人。欲為受持讀誦延壽妙門陀羅尼正法者。先須持誦如來灌頂陀羅尼。即說灌頂陀羅尼曰。</p>
<p class="dharani">嚕酤沒酤<span class='note-inline'>(一)</span>嚕割羅末尼<span class='note-inline'>(一)</span>滿馱儞<span class='note-inline'>(三)</span>末里左末儞<span class='note-inline'>(四)</span>末虎末虎里哥<span class='note-inline'>(引)</span>莎<span class='note-inline'>(引)</span>賀<span class='note-inline'>(引五)</span></p>
<p>爾時世尊宣說如來灌頂陀羅尼已。告金剛手菩薩摩訶薩言。此如來灌頂陀羅尼。能令眾生身器清淨。然後持誦延壽妙門陀羅尼。得無障難功德成就。即說延壽妙門陀羅尼曰。</p>
<p class="dharani">怛[寧*也]<span class='note-inline'>(切身下同)</span>他<span class='note-inline'>(引一)</span>嚩日哩<span class='note-inline'>(二合)</span>嚩日哩<span class='note-inline'>(二合)</span>嚩日哩<span class='note-inline'>(二合二)</span>嚩日囉<span class='note-inline'>(二合)</span>達哩<span class='note-inline'>(三)</span>嚩日囉<span class='note-inline'>(二合)</span>嚩帝<span class='note-inline'>(四)</span>嚩日囉<span class='note-inline'>(二合)</span>嚩帝<span class='note-inline'>(五)</span>嚩日囉<span class='note-inline'>(二合)</span>嚩帝<span class='note-inline'>(六)</span>作訖囉<span class='note-inline'>(二合)</span>達哩<span class='note-inline'>(七)</span>波哩提毘<span class='note-inline'>(八)</span>儞毘哩<span class='note-inline'>(九)</span>母哩割哩<span class='note-inline'>(十)</span>虎虎哩<span class='note-inline'>(十一)</span>傍誐哩<span class='note-inline'>(十二)</span>毘毘<span class='note-inline'>(十三)</span>哩哩始<span class='note-inline'>(十四)</span>嚕嚕<span class='note-inline'>(十五)</span>拶哩拶哩<span class='note-inline'>(十六)</span>祖哩<span class='note-inline'>(十七)</span>半拏哩<span class='note-inline'>(引)</span>莎<span class='note-inline'>(引)</span>賀<span class='note-inline'>(引十八)</span>怛[寧*也]<span class='note-inline'>(切身)</span>他曼抳儞<span class='note-inline'>(十九)</span>誐誐哩尼<span class='note-inline'>(二十)</span>曼拏儞<span class='note-inline'>(二十一)</span>蘇鉢囉<span class='note-inline'>(二合)</span>曼拏儞<span class='note-inline'>(二十二)</span>曳<span class='note-inline'>(引)</span>計<span class='note-inline'>(引)</span>唧摩摩播波哥<span class='note-inline'>(引)</span>哩尼夜<span class='note-inline'>(二合引)</span>悉帝<span class='note-inline'>(二合)</span>釤那<span class='note-inline'>(引)</span>設儞鉢囉<span class='note-inline'>(二合)</span>那舍儞莎<span class='note-inline'>(引)</span>賀<span class='note-inline'>(引二十三)</span>摩摩薩哩嚩<span class='note-inline'>(二合)</span>播波鉢囉<span class='note-inline'>(二合)</span>那<span class='note-inline'>(引)</span>設儞<span class='note-inline'>(二十四)</span>遏哥<span class='note-inline'>(引)</span>羅沒哩<span class='note-inline'>(二合)</span>怛踰<span class='note-inline'>(二合)</span>鉢囉<span class='note-inline'>(二合)</span>帝尸達儞<span class='note-inline'>(二十五)</span>薩哩嚩<span class='note-inline'>(二合)</span>設咄嚕<span class='note-inline'>(二合)</span>儞嚩<span class='note-inline'>(引)</span>囉尼<span class='note-inline'>(二十六)</span>薩哩嚩<span class='note-inline'>(二合)</span>訥莎鉢那<span class='note-inline'>(二合)</span>鉢囉<span class='note-inline'>(二合)</span>底尸達儞<span class='note-inline'>(二十七)</span>怛[寧*也]他<span class='note-inline'>(引)</span>曳<span class='note-inline'>(引)</span>計<span class='note-inline'>(引)</span>唧咄<span class='note-inline'>(半音)</span>播<span class='note-inline'>(引)</span>波哥<span class='note-inline'>(引)</span>哩拏<span class='note-inline'>(二十八)</span>悉帝<span class='note-inline'>(二合)</span>釤那<span class='note-inline'>(引)</span>設儞<span class='note-inline'>(二十九)</span>尾那<span class='note-inline'>(引)</span>設儞<span class='note-inline'>(三十)</span>鉢囉<span class='note-inline'>(一合)</span>拏<span class='note-inline'>(引)</span>設儞<span class='note-inline'>(三十一)</span>滿馱儞<span class='note-inline'>(三十二)</span>親那儞<span class='note-inline'>(三十三)</span>親那親那<span class='note-inline'>(三十四)</span>尾哩<span class='note-inline'>(引)</span>彌哩<span class='note-inline'>(三十五)</span>喝怛儞<span class='note-inline'>(引三十六)</span>嚩哩<span class='note-inline'>(引)</span>嚩哩<span class='note-inline'>(引三十七)</span>毘<span class='note-inline'>(引)</span>禰毘禰<span class='note-inline'>(三十八)</span>毘哩毘哩<span class='note-inline'>(三十九)</span>頻禰頻禰<span class='note-inline'>(四十)</span>阿波哩娑囉尼<span class='note-inline'>(引四十一)</span>左囉左囉尼<span class='note-inline'>(引四十二)</span>左囉哥<span class='note-inline'>(引)</span>拏曳<span class='note-inline'>(引四十三)</span>沒囉<span class='note-inline'>(二合)</span>賀摩<span class='note-inline'>(二合)</span>嚩<span class='note-inline'>(引)</span>哩尼<span class='note-inline'>(四十四)</span>印捺囉<span class='note-inline'>(三合)</span>嚩帝<span class='note-inline'>(四十五)</span>狄提<span class='note-inline'>(引)</span>囉野尼<span class='note-inline'>(四十六)</span>那謨<span class='note-inline'>(引)</span>摩呬<span class='note-inline'>(引)</span>說囉攞野儞<span class='note-inline'>(四十七)</span>哩始畔惹<span class='note-inline'>(仁左切下同)</span>儞<span class='note-inline'>(四十八)</span>畔惹儞<span class='note-inline'>(四十九)</span>哥<span class='note-inline'>(引)</span>羅嚩<span class='note-inline'>(引)</span>儞儞<span class='note-inline'>(五十)</span>部<span class='note-inline'>(引)</span>多嚩<span class='note-inline'>(引)</span>儞儞<span class='note-inline'>(五十一)</span>薩爹嚩<span class='note-inline'>(引)</span>儞儞<span class='note-inline'>(五十二)</span>薩爹割替<span class='note-inline'>(引五十三)</span>薩摩嚩帝<span class='note-inline'>(五十四)</span>蘇摩鉢囉<span class='note-inline'>(二合)</span>毘<span class='note-inline'>(引)</span>莎<span class='note-inline'>(引)</span>賀<span class='note-inline'>(引五十五)</span>摩摩禰<span class='note-inline'>(引)</span>哩伽<span class='note-inline'>(二合引)</span>喻瑟哥<span class='note-inline'>(二合)</span>跢<span class='note-inline'>(引)</span>野<span class='note-inline'>(五十六)</span>怛[寧*也]他<span class='note-inline'>(引五十七)</span>訶囉訶囉呬<span class='note-inline'>(引)</span>際<span class='note-inline'>(引)</span>莎<span class='note-inline'>(引)</span>賀<span class='note-inline'>(引五十八)</span>摩摩設咄嚕<span class='note-inline'>(二合)</span>鉢囉<span class='note-inline'>(二合)</span>底尸<span class='note-inline'>(引)</span>達那跢<span class='note-inline'>(引)</span>野<span class='note-inline'>(五十九)</span>怛[寧*也]他<span class='note-inline'>(引六十)</span>誐底多<span class='note-inline'>(六十一)</span>鉢底多<span class='note-inline'>(六十二)</span>阿曳那<span class='note-inline'>(六十三)</span>阿哩昝<span class='note-inline'>(仁感切)</span>鼻那<span class='note-inline'>(六十四)</span>割哩<span class='note-inline'>(二合)</span>割哩<span class='note-inline'>(二合)</span>那儞<span class='note-inline'>(六十五)</span>沒跢<span class='note-inline'>(引)</span>拏儞<span class='note-inline'>(六十六)</span>摩<span class='note-inline'>(引)</span>哩誐<span class='note-inline'>(二合引)</span>毘嚕喝儞<span class='note-inline'>(六十七)</span>虎沙嚩帝<span class='note-inline'>(六十八)</span>補沙嚩帝<span class='note-inline'>(六十九)</span>呬哩呬哩<span class='note-inline'>(七十)</span>拽他阿屹儞<span class='note-inline'>(二合七十一)</span>拽他阿波蘭唧<span class='note-inline'>(七十二)</span>拽他阿婆野<span class='note-inline'>(七十三)</span>拽他<span class='note-inline'>(引)</span>紇哩<span class='note-inline'>(二合)</span>那野<span class='note-inline'>(七十四)</span>末謨<span class='note-inline'>(引)</span>波哩訥瑟吒<span class='note-inline'>(二合七十五)</span>薩哩嚩<span class='note-inline'>(二合)</span>訥瑟吒<span class='note-inline'>(二合七十六)</span>鉢囉<span class='note-inline'>(二合)</span>底尸達那跢<span class='note-inline'>(引)</span>野<span class='note-inline'>(七十七)</span></p>
<p>爾時世尊說是延壽妙門陀羅尼已。告金剛手菩薩言。此延壽妙門陀羅尼。乃是過去諸佛正等正覺。為利益一切眾生故。常當受持為人宣說。是過去諸佛互相隨喜發誠實誓。我亦如是為欲利益一切眾生故。說此陀羅尼正法。</p>
<p>爾時世尊說是語已。即於眉間放一大人相光。普照十方一切佛剎。而彼佛剎皆同一光。光所照處諸佛世尊各離本土。須臾之頃悉來至此娑婆世界。雲集如來說法之處。是十方佛咸皆讚言。善哉善哉世尊釋迦牟尼佛。為利益一切眾生故。宣說延壽妙門陀羅尼正法。與諸眾生作於明照。使令歡喜俾得記念。亦能除滅一切魔冤。此陀羅尼如佛所說我亦受持。</p>
<p>復次若有善男子善女人。發至誠心常能受持此陀羅尼。於清旦時依法讀誦者。是人獲得二十種功德。若有愛藥如是功德者。當懃精進依法讀誦。如上功德決定獲得。云何名為二十種功德。一者當持諸佛。二者承事供養諸佛。三者所有一切罪業悉皆消滅。四者深解妙法。五者獲得長壽六者名稱普聞七者獲大富貴。八者獲大勢力。九者常得無病。十者具大精進。十一者諸天見重。十二者諸佛憐愛。十三者獲得善行。十四者獲得善利。十五者當作光明。十六者令得歡喜。十七者令得記念。十八者身具相好。十九者獲無所畏。二十者具足一切善根。</p>
<p>復次佛告金剛手菩薩。言此即一切如來正等正覺最上祕密法陀羅尼章句。是陀羅尼故我宣說。善除一切魔冤。一切諸佛咸皆受持。</p>
<p>爾時金剛手菩薩發至誠心。向佛合掌白言世尊。我今承佛神力。欲為一切眾生而作救護利益故。亦隨喜宣說延壽妙門陀羅尼章句。世尊若復有人至心受持。於清旦時依法讀誦。是人常得擁護。乃至諸魔伺求便者而不能侵。於一切處常得安樂。即說陀羅尼曰。</p>
<p class="dharani">怛[寧*也]他<span class='note-inline'>(引一)</span>始詰始詰<span class='note-inline'>(二)</span>哩唧哩唧<span class='note-inline'>(三)</span>左左左左<span class='note-inline'>(四)</span>苾苾苾苾<span class='note-inline'>(五)</span>婆婆婆婆<span class='note-inline'>(六)</span>嚕嚕嚕嚕<span class='note-inline'>(七)</span>囉囉囉囉<span class='note-inline'>(八)</span>[口*爾][口*爾][口*爾][口*爾]<span class='note-inline'>(九)</span>惹<span class='note-inline'>(仁左切下同)</span>惹惹惹<span class='note-inline'>(十)</span>屹哩<span class='note-inline'>(二合)</span>屹哩<span class='note-inline'>(二合)</span>屹哩<span class='note-inline'>(二合)</span>屹哩<span class='note-inline'>(二合十一)</span>屹囉<span class='note-inline'>(二合)</span>屹囉<span class='note-inline'>(二合)</span>屹囉<span class='note-inline'>(二合)</span>屹囉<span class='note-inline'>(二合十二)</span>紇哩<span class='note-inline'>(二合)</span>紇哩<span class='note-inline'>(二合)</span>紇哩<span class='note-inline'>(二合)</span>紇哩<span class='note-inline'>(二合十三)</span>訶訶訶訶<span class='note-inline'>(十四)</span>摩摩摩摩<span class='note-inline'>(十五)</span>訶那訶那<span class='note-inline'>(十六)</span>薩哩嚩<span class='note-inline'>(二合)</span>鉢囉<span class='note-inline'>(二合)</span>爹哩體<span class='note-inline'>(二合)</span>崗<span class='note-inline'>(引十七)</span>捺訶捺訶<span class='note-inline'>(十八)</span>薩哩嚩<span class='note-inline'>(二合)</span>設咄嚕<span class='note-inline'>(二合)</span>嚩<span class='note-inline'>(十九)</span>鉢左鉢左<span class='note-inline'>(二十)</span>薩哩嚩<span class='note-inline'>(二合引)</span>呬帶室拏<span class='note-inline'>(引)</span>莎<span class='note-inline'>(引)</span>賀<span class='note-inline'>(引二十一)</span></p>
<p>爾時世尊讚金剛手菩薩摩訶薩言。善哉善哉金剛手。此延壽妙門陀羅尼最上成就。當為利益安樂一切眾生故。我亦受持。若復有人以此延壽妙門陀羅尼正法。於清旦時依法讀誦及隨喜者。是人常得擁護增長壽命。</p>
<p>爾時會中有娑婆世界主大梵天王。向佛合掌白佛言世尊。我亦承佛神力。隨喜宣說延壽妙門陀羅尼正法。若復有人於清旦時。依法讀誦受持者。我當於此善男子善女人。於一切處常當擁護令得安隱。即說陀羅尼曰。</p>
<p class="dharani">怛[寧*也]他<span class='note-inline'>(引一)</span>呬哩彌里唧里莎<span class='note-inline'>(引)</span>賀<span class='note-inline'>(引二)</span>沒囉<span class='note-inline'>(二合)</span>賀摩<span class='note-inline'>(二合)</span>莎哩<span class='note-inline'>(引)</span>莎<span class='note-inline'>(引)</span>賀<span class='note-inline'>(引三)</span>沒囉<span class='note-inline'>(二合)</span>賀摩<span class='note-inline'>(二合)</span>鼻<span class='note-inline'>(引)</span>莎<span class='note-inline'>(引)</span>賀<span class='note-inline'>(引四)</span>蘇婆儗<span class='note-inline'>(引)</span>莎<span class='note-inline'>(引)</span>賀<span class='note-inline'>(引五)</span>補瑟波<span class='note-inline'>(二合)</span>散悉多<span class='note-inline'>(二引)</span>哩<span class='note-inline'>(引)</span>莎<span class='note-inline'>(引)</span>賀<span class='note-inline'>(引六)</span></p>
<p>世尊若有善男子善女人。受持此陀羅尼者。所有一切惡魔及諸鬼神等伺求便者。使不得便。於一切處常當擁護。世尊我今為欲利益安樂諸眾生故。復說陀羅尼曰。</p>
<p class="dharani">怛[寧*也]他<span class='note-inline'>(引一)</span>唧哩嚩囉尼<span class='note-inline'>(二)</span>㮈摩蘭尼<span class='note-inline'>(引三)</span>哩致致爾<span class='note-inline'>(四)</span>慠哩巘馱<span class='note-inline'>(引)</span>哩<span class='note-inline'>(五)</span>薩哩<span class='note-inline'>(引)</span>摩賀那挽多嚕尼<span class='note-inline'>(六)</span>入嚩<span class='note-inline'>(二合引)</span>囉<span class='note-inline'>(引)</span>摩<span class='note-inline'>(引)</span>里儞<span class='note-inline'>(七)</span>作訖囉<span class='note-inline'>(二合)</span>嚩<span class='note-inline'>(引)</span>計<span class='note-inline'>(引八)</span>設嚩哩<span class='note-inline'>(引)</span>莎<span class='note-inline'>(引)</span>賀<span class='note-inline'>(引九)</span></p>
<p>爾時會中有毘沙門天王持國天王增長天王廣目天王等。各各向佛頂禮而白佛言。世尊我等四王承佛神力。亦欲利益安樂諸善男子善女人等。隨喜宣說延壽妙門陀囉尼。此陀羅尼若復有人於清旦時。發至誠心依法讀誦。我等四王常當擁護。使無障礙令得安隱。即說陀羅尼曰。</p>
<p class="dharani">怛[寧*也]他<span class='note-inline'>(一)</span>補瑟閉<span class='note-inline'>(二合引)</span>蘇補瑟閉<span class='note-inline'>(二合引二)</span>度摩波哩賀<span class='note-inline'>(引)</span>哩<span class='note-inline'>(引三)</span>阿哩也<span class='note-inline'>(二合)</span>鉢囉<span class='note-inline'>(二合)</span>設悉帝<span class='note-inline'>(二合引四)</span>扇<span class='note-inline'>(引)</span>帝<span class='note-inline'>(引五)</span>莽<span class='note-inline'>(引)</span>誐羅也<span class='note-inline'>(二合)</span>儞目訖帝<span class='note-inline'>(二合引)</span>窣覩<span class='note-inline'>(二合)</span>帝<span class='note-inline'>(引)</span>窣覩<span class='note-inline'>(二合)</span>帝<span class='note-inline'>(引)</span>莎<span class='note-inline'>(引)</span>賀<span class='note-inline'>(引六)</span></p>
<p>爾時世尊即舒妙色右臂。摩大梵天王及護世四王頂。而作是言善哉善哉。汝大梵王及護世等。為欲利益安樂一切眾生故。及為護持佛法。善說如是陀羅尼微妙章句。</p>
<p>復次佛告金剛手菩薩摩訶薩言。若有善男子善女人。發至誠心。常於清旦。依法讀誦。如是等延壽妙門陀羅尼。是人當得一切如來加持擁護。乃至一切天王龍王夜叉王阿脩羅王迦樓羅王乾闥婆王緊那羅王摩睺羅伽王持明天王。乃至一切人非人等悉皆愛重。於一切處常當擁護獲得安隱。</p>
<p>佛說是經已。金剛手菩薩摩訶薩及諸聲聞。乃至大梵護世一切天人阿脩羅乾闥婆人非人等。聞佛所說皆大歡喜信受奉行。</p>

<p class='juan'>佛說延壽妙門陀羅尼經</p></div>
</div><!-- end of div[@id='body'] -->
</body></html>