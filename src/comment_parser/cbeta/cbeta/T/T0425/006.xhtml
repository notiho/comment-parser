<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>賢劫經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu24' />賢劫經卷第六</p><p class="byline">西晉月氏三藏竺法護譯</p><a id='mulu25' />
<p class='h1'>◎八等品第十九</p><p>佛告喜王菩薩：「何謂八等度無極有六事？若信八等篤樂執御不墮八邪，是曰布施；於八等行執持道法不為俗榮，是曰持戒；既在等行存平等業，而得自在無侵欺者，是曰忍辱；一坐不興逮成羅漢，行度三界無復生死，是曰精進；因從八等致於道迹，往來不還無著真人，是曰一心；以越眾流分別若干，懷來斯義無上正真，是曰智慧；是為六。</p>
<p>「何謂懷道迹法度無極有六事？因其道迹以次致明，消盡陰蓋淫怒癡冥睡眠調戲，是曰布施；以盡愛欲無復眾穢不淨之行，是曰持戒；七反往來天上世間乃盡眾漏，是曰忍辱；家家行乞以福一切世世得安，是曰精進；其以一行守身口心；捨一切業無益之元，是曰一心；其無所著解一切空三界本元，是曰智慧；是為六。</p>
<p>「何謂往來微塵度無極有六事？雖在三界覩其色欲稍稍向滅，是曰布施；其見塵勞愛欲之難，心未曾犯，是曰持戒；察其罪釁轉欲薄少究竟令無，是曰忍辱；以明通利觀察罪業從其行成，是曰精進；以見燒盡一切愛欲令無有餘，是曰一心；解暢一生生死之元，以去愛著無復眾患。是曰智慧；是為六。</p>
<p>「何謂不還度無極有六事？以能遠離欲界之著，行四恩法四等無厭，是曰布施；其心無餘勞穢之難，極盡其元不復還世，是曰持戒；生二十二善施諸天，在上修行不捨道業，是曰忍辱；夙夜勤修存心在法，若生二十三善施性天，是曰精進；若生二十四無愛結天，在上坦然心無求天，是曰一心；若以親近六通正行正士之路致於慧藏，是曰智慧；是為六。</p>
<p>「何謂無著度無極有六事？以盡忘失忽誤之法至阿羅漢，是曰布施；不復須持無忘失法自然盡矣，是曰持戒；若以篤信而得解脫心不懷疑，是曰忍辱；其以慧解而至滅盡生老病死，是曰精進；消盡眾厄三塗之難身自證明，是曰一心；俱得解免周旋生死永盡無餘，是曰智慧；是為六。</p>
<p>「何謂緣覺度無極有六事？觀於少事處山寂靜，不貪身命不為眾閙，是曰布施；興正士業以選擇法，正真宜同能將時宜，是曰持戒；獨處守志不為放逸，是曰忍辱；以逮解脫度三界去無復結縛，是曰精進；若修寂然至于惔怕心無所著，是曰一心；致一品業正真之本，亘然如法無有二業，是曰智慧；是為六。</p>
<p>「何謂菩薩度無極有六事？所行救濟常以等心無有諛諂，是曰布施；得致和性常行安隱用療治心；如其所生而開化之，是曰持戒；若以等心加於眾生不為傷害，是曰忍辱；若以奉行深要空法無上大道至真之義，致一切智，是曰精進；不猗他音而作復還墮於小節正受平等，是曰一心；不厭生死以慧開導一切眾生，是曰智慧；是為六。</p>
<p>「何謂盡慧度無極有六事？其以盡慧修治所應不墮短乏，是曰布施；若用善諦療治眾行身口意淨，是曰持戒；所行除穢清淨光明而無有想，是曰忍辱；以斷諸迷樂在正真，宣所當宜順佛法教，是曰精進；無所悋惜一切所有皆能濟厄勤修正真，是曰一心；以能棄捐不可之業一切無明，逮致巍巍聖達六通至一切智，是曰智慧；是為六。</p>
<p>「何謂無所生慧度無極有六事？其愛欲本報欲起者，曉了悉空慧無所生，是曰布施；使無往形亦無還返解無所生，是曰持戒；不與世法而有緣雜唯純修法，是曰忍辱；專修脫門空無相願無所忘失，是曰精進；所以能見無所生慧；用見一切悉無所有。是曰一心；以斷眾念一切塵垢不懷妄想，是曰智慧；是為六。</p>
<p>「何謂建立度無極有六事？若正法住設正法沒，心不捨道致衣食養及與名聞，是曰布施；在于法訓無所猗求心等如空，是曰持戒；其能歡悅四種性人，不猗於四，是曰忍辱；若以勤修方便果實，求於正真無上道果，是曰精進；在阿須倫時常學經典不捨三寶，是曰一心；一切世間悉聞其法，輒受奉行無有邪心，是曰智慧；是為六。</p>
<p>「何謂致天眼度無極有六事？若以天眼見一切色，心無所著了虛無矣，是曰布施；設能明了覩于無色，用行善權不墮欲界，是曰持戒；假使解達無像之色，達之心等無有憎愛，是曰忍辱；以察生死往來周旋眾難之患不以拘畏，是曰精進；其覩無念等一切思，內外無礙無有所歸，是曰一心；若視寂然其心惔怕，猶如虛空不可限量，是曰智慧；是為六。</p>
<p>「何謂天耳度無極有六事？若能得聞一切眾生言語、音聲，天上伎樂、歌舞之聲，地獄餓鬼畜生啼哭之音，慈心向之，是曰布施；使人得聽細微之響，了一切言悉空無辭，是曰持戒；一切所行悉隨道業，不隨外學六十二見，是曰忍辱；若以口宣心念是行，隨時之宜善權方便化以智慧，是曰精進；聞一切空悉無萬物，諮受經道而執誦持，是曰一心；總一切音知之盡滅，歸於寂然無上正真，是曰智慧；是為六。</p>
<p>「何謂心智自在他人心念度無極有六事？若心由己見諸處所，三界之患欲救濟之，是曰布施；其心普見善不善義，斯心平等不存有為，是曰持戒；觀諸因緣報應之業本無緣對，是曰忍辱；若覩過去當來世事，悉豫了了見其本末，是曰精進；以平等視現在之事，皆如幻化，是曰一心；普見一切眾行本末無有本末何所有要，是曰智慧；是為六。</p>
<p>「何謂識念往古過去度無極有六事？見識過去所生更歷所行是非，是曰布施；所作成就以用勸助無上正真，是曰持戒；不用頻來而皆滅盡令無所生，是曰忍辱；以是名號無所有，有所覩見見一切本，是曰一心；以若干品頒宣經道，開化三界道利危厄，是曰智慧；是為六。</p>
<p>「何謂神足飛行度無極有六事？以得神足在所飛騰到於十方，是曰布施；所行方便常順法義，解五陰空無所破壞，是曰持戒；興造大哀愍傷眾生欲度脫之，是曰忍辱；所行具足，猶如月滿眾星中明而無漏失，是曰精進；若能自制五陰六衰十二緣起抑伏其志，是曰一心；其不精進化令勤修入無極聖，是曰智慧；是為六。</p>
<p>「何謂漏盡度無極有六事？己見彼已不計彼我無有眾漏，是曰布施；以觀諸漏知習所生使無所起，是曰持戒；視一切漏本悉無根皆以滅盡，是曰忍辱；而身逮得察諸漏盡盡無所盡，不見生死之所歸趣，是曰精進；其使眾漏根本自然永無有餘，是曰一心；以精進力拔斯眾漏，而無處所見無所趣，是曰智慧；是為六。</p>
<p>「何謂威儀度無極有六事？以用威儀使無數人咸用禮節和心歡喜，是曰布施；普多所悅一切眾生，無不歡喜諮受法訓，是曰持戒；所觀專精而不放逸唯存大道，是曰忍辱；行來安徐而不卒暴，是曰精進；威儀不缺禮節備具，是曰一心；見深遠業明曜無本德行具足，是曰智慧；是為六。</p>
<p>「何謂愍傷度無極有六事？若有惡人心懷邪毒，以衣食養而救濟之，是曰布施；見兇害人若遭厄難而救護之因示經道，是曰持戒；若外異學有所志願，而自貢高悉能忍之，是曰忍辱；若為眾人有所敷演，宣其義理猶池蓮華，是曰精進；以賢善業而講其義令自調伏，是曰一心；若有祠祀因其所興往為說法，言如審諦化裸形子，是曰智慧；是為六。</p>
<p>「何謂行空度無極有六事？所施無厭不以為惓，化令入道不為俗事，是曰布施；所作自在而得由己不從他教，是曰持戒；所行專精而不迴還墮于小節，是曰忍辱；以究竟行不中取證畢眾祐德，是曰精進；所應奉行常無所猗奉修純熟，是曰一心；隨其所好而造立行導利一切，是曰智慧；是為六。</p>
<p>「何謂捐捨度無極有六事？其以棄捐壽命之行不以貪身，所行自由無所罣礙，是曰布施；若棄現在在身口心，五趣生死心無所著，是曰持戒；以結境界安法奉行，四等六度而無所越，是曰忍辱；所可放捨捨婬怒癡，皆棄一切餘苦諸見六十二事，是曰精進；以令眾生所行純熟，不以貢高以捨所行，是曰一心；以離眾生愁憂之慼，心存至法而順律教，是曰智慧；是為六。</p>
<p>「何謂滅度度無極有六事？因曉了空不以妄想，其至滅度致無所生，是曰布施；心所建立立於大道存無處所，是曰持戒；捨身之安不猗身命開化眾生，是曰忍辱；以神足力動三千界，一切天人無驚怖者，是曰精進；其心禪思定意正受，而無所著不為放逸，是曰一心；滅度之後散其身骨，遍布十方一切蒙恩，是曰智慧；是為六。</p>
<p>「何謂變化度無極有六事？分布舍利處處得之流布天下，是曰布施；舍利現瑞威神光明見莫不悅，是曰持戒；眾生見變心抱喜<span class='corr'>歡</span>因發道心，是曰忍辱；諸天見威功德巍巍勸之代喜，是曰精進；若見仙足舍利放光，其衣毛起淚即出者，是曰一心；若覩舍利立至誠願，現光威德五色晃曜，是曰智慧；是為六。</p>
<p>「何謂流布法教度無極有六事？若得眾人自歸供養給眾所乏，是曰布施；常守己心令無所生，其無所生則無所滅，是曰持戒；若無所有見其三界，佛法人物一切自然，是曰忍辱；能令經典道法訓教，流在天上周遍天下，是曰精進；諸魔官屬見之驚縮無當威顏，是曰一心；假使法教明顯流布，十方愛敬各懷悅豫，稍稍漸得至滅度法，是曰智慧；是為六。</p>
<p>「何謂分舍利度無極有六事？為舍利求眾供養具夙夜敬事，是曰布施；無數之眾悉共歡喜歸命作禮，是曰持戒；若復示現光明威神，遠近來觀轉相化心，是曰忍辱；諸天人民咸共踊躍，知其至尊緣發道意，是曰精進；若見舍利無有餘樂，思念佛道莫能喻者，是曰一心；嗟歎舍利得妙辯才，而無罣礙致入智慧；是為六。」</p>
<p>爾時，世尊重散告語喜王菩薩：「是二千一百諸度無極，其餘復有九十諸度無極消世九惱，化九十六諸外邪學使入正真。」</p>
<p>佛告喜王菩薩：「是二千一百諸度無極，說法教化諸貪婬種；二千一百諸度無極，說法開化諸瞋恚種；二千一百諸度無極，說法開覺諸愚癡種；二千一百諸度無極，說法訓誨化等分種。是合八千四百諸度無極，一變為十，合八萬四千諸度無極。佛則醫王法為眾生，一切三界無上良藥，療治三毒陰蓋得消，等分返逆無返復人，因見化導靡不解脫，不奉行斯八萬四千諸度無極，欲為百千種人除八萬四千眾垢塵勞，逮八萬四千諸三昧門，終不能成，由是修立八萬四千空行法義，以是化導百千種人，消除八萬四千眾垢塵勞，逮八萬四千諸三昧門，是謂佛道，深入無極致一切智。」</p>
<p>佛言喜王：「吾以是法坐佛樹下，降魔官屬成最正覺，因是解法建立平等，在於地上結跏趺坐，便致巍巍神妙。」</p>
<p>梵王恭敬忽下稽首，歸命求哀：「往古誓願為一切眾生，今悉集會咸欲聞經。」梵王垂淚而勤勸助：「唯濟一切未度迷惑，佛成如斯微妙大聖，逮最正覺寂然安坐，而自靜默心惟此意，五濁惡世九十六徑六十二見，迷惑卒暴多無返復不受道教，不如默然取般泥洹。佛坐樹下，光明巍巍普照十方，淨居身天遙見威光，顏貌功勳靡不晃昱，道德灼灼吉祥之業，應當流布。諸天眾會皆共悅豫，建立大光寂寞正真聖達無際，曜明煒煒威德普顯，無上清淨三世最尊，周遍一切十方佛界，其心解徹動三千國，道慧廣遠難得見聞，超絕無底名稱通暢。覩此威神妙光無量顏容盛德，智如虛空殊特無喻。」</p>
<p>於時梵王復重啟佛：「悚息一心，恭恪自歸。」說此頌曰：</p>

<div class="lg regular" style="margin-left:1em;"><div class='lg-row'>「道場演大光，　降魔消塵勞，</div>
<div class='lg-row'>震動三千國，　滅眾惡趣患，</div>
<div class='lg-row'>正身安隱坐，　不傾猶須彌，</div>
<div class='lg-row'>振曜照佛土，　處樹莫不蒙。</div>
<div class='lg-row'>平坐諸根寂，　師子據無畏，</div>
<div class='lg-row'>自覩欲寂滅，　勝床護演暉，</div>
<div class='lg-row'>在樹王顯威，　廣布大道安，</div>
<div class='lg-row'>消世無益法，　滅化三塗厄。</div>
<div class='lg-row'>觀光顏無厭，　心念諦愍傷，</div>
<div class='lg-row'>審思說尊議，　等演法平坦，</div>
<div class='lg-row'>道選三世業，　曜三品諸法，</div>
<div class='lg-row'>以時宣意行，　現道猶月滿。</div>
<div class='lg-row'>色英三十二，　世上大聖父，</div>
<div class='lg-row'>不捨世無樂，　神無比梵來。</div>
<div class='lg-row'>觀世在三火，　覺俗以法水，</div>
<div class='lg-row'>常護滅燒然，　是時雨甘露。</div>
<div class='lg-row'>察精進無斷，　迷惑得正路，</div>
<div class='lg-row'>明眼教無二，　唯愍哀時誨。</div>
<div class='lg-row'>德猶海大山，　眾故放覺船，</div>
<div class='lg-row'>斯度諸沈流，　化外險邪學。</div>
<div class='lg-row'>人縛貪計身，　邪見害愛僕，</div>
<div class='lg-row'>不得解久獄，　導眾可化脫。</div>
<div class='lg-row'>生邪長睡眠，　隨塵不樂道，</div>
<div class='lg-row'>得定戒願強，　何不擊法鼓？</div>
<div class='lg-row'>人乏匱墮獄，　五趣世乞求，</div>
<div class='lg-row'>常不逮無盡，　何故不宣祠？</div>
<div class='lg-row'>無數眾懷信，　在寂捨甘露，</div>
<div class='lg-row'>炎哀解法雨，　執覺可降澤。</div>
<div class='lg-row'>知三世瘡病，　不覺心塵勞，</div>
<div class='lg-row'>得了淨醫藥，　何不濟救療？</div>
<div class='lg-row'>消眾生闇昧，　成大德馬藏，</div>
<div class='lg-row'>慧光照大千，　何不曜佛國？</div>
<div class='lg-row'>唯愍天世人，　墮在四駛瀆，</div>
<div class='lg-row'>何不濟此厄，　護諸墮大壙？</div>
<div class='lg-row'>佛見諸雜想，　天人住叉手，</div>
<div class='lg-row'>無諂棄非安，　何不現道寶？</div>
<div class='lg-row'>佛眼觀三界，　梵天勸人尊，</div>
<div class='lg-row'>唯哀眾邪見，　轉法輪消熱。</div>
<div class='lg-row'>尊在師子座，　諸天人集斯，</div>
<div class='lg-row'>立是求潤澤，　唯為轉法輪。」◎</div>
</div></div>
<div class='div-pin'><a id='mulu26' />
<p class='h1'>◎千佛名號品第二十</p><p>喜王菩薩復白佛言：「唯然世尊！今此會中寧有大士得此定意者乎？入斯八千四百諸度無極耶？及八萬四千度無極法，入八萬四千諸三昧門乎？」</p>
<p>佛告喜王菩薩：「今此會中有菩薩大士，得此定意諸度無極，復得入斯八萬四千諸三昧門。不但此諸開士，及當來學斯賢劫中成最正覺一千如來是也。除四如來也，前逮無上正真為最正覺者也，亦逮是三昧。」</p>
<p>喜王菩薩復白佛言：「善哉！世尊！唯以加哀，當宣此諸菩薩名字姓號，多所哀念多所安隱，愍傷諸天及十方人，護於正典當令道法而得久存，為將來學諸菩薩施，顯示光明行無上正真之道而因成就。」</p>
<p>佛告喜王菩薩：「諦聽！諦聽！善思念之！當為汝說千佛名號。」喜王菩薩與諸大眾受教而聽。</p>
<p>爾時，世尊便歎詠說諸佛名字：</p>

<div class="lg regular" style="margin-left:1em;"><div class='lg-row'>「善思議、　諸佛音、　唯念安、</div>
<div class='lg-row'>離垢稱、　大名聞、　明珠髻、</div>
<div class='lg-row'>堅師子、　獨遊步、　捨所念、</div>
<div class='lg-row'>及智積、　意善住、　無極像、</div>
<div class='lg-row'>無量覺、　言妙顏、　慧光曜、</div>
<div class='lg-row'>消強意、　能擁護、　至誠英、</div>
<div class='lg-row'>蓮華界、　眾諸安、　聖慧業、</div>
<div class='lg-row'>將功勳、　無思議、　淨梵施、</div>
<div class='lg-row'>寶事業、　處天華、　善思惟、</div>
<div class='lg-row'>無限法、　名聞音、　以辦積、</div>
<div class='lg-row'>自在門、　十種力、　有十力、</div>
<div class='lg-row'>大聖德、　無所越、　遊寂然、</div>
<div class='lg-row'>在於彼、　無數天、　須彌光、</div>
<div class='lg-row'>極重藏、　因越度、　而獨步、</div>
<div class='lg-row'>威神勝、　大部界、　以止護、</div>
<div class='lg-row'>將三界、　有功勳、　宣名稱、</div>
<div class='lg-row'>日光明、　師子英、　時節王、</div>
<div class='lg-row'>師子藏、　示現有、　光遠照、</div>
<div class='lg-row'>止師子、　有所施、　莫能勝、</div>
<div class='lg-row'>為最幢、　喜悅稱、　堅精進、</div>
<div class='lg-row'>無損、減　有名稱、　無恐怖、</div>
<div class='lg-row'>無著天、　大燈明、　世光曜、</div>
<div class='lg-row'>微妙音、　執功勳、　除闇冥、</div>
<div class='lg-row'>無等倫。」</div>
</div><p>佛告喜王菩薩：「當歎頌斯諸菩薩等於賢劫中當成佛者，所有名號：</p>

<div class="lg regular" style="margin-left:1em;"><div class='lg-row'>「拘留孫、　含牟尼、　其迦葉、</div>
<div class='lg-row'>釋迦文、　慈氏佛、　師子焰、</div>
<div class='lg-row'>柔仁佛、　及妙華、　善星宿、</div>
<div class='lg-row'>及導師、　大豐多、　大力佛、</div>
<div class='lg-row'>星宿王、　其藥氏、　寂然英、</div>
<div class='lg-row'>大光明、　牟尼佛、　等過品、</div>
<div class='lg-row'>具足品、　等二事、　而照明、</div>
<div class='lg-row'>日藏佛、　月光曜、　善明佛、</div>
<div class='lg-row'>無憂佛、　摠含曜、　照執華、</div>
<div class='lg-row'>功勳光、　因現義、　定光施、</div>
<div class='lg-row'>興盛佛、　好導師、　頂光明、</div>
<div class='lg-row'>威神首、　難勝氏、　德幢佛、</div>
<div class='lg-row'>靜閑居、　梵音響、　順次堅、</div>
<div class='lg-row'>無本氏、　造光佛、　大山氏、</div>
<div class='lg-row'>智金剛、　億無畏、　寶蓮華、</div>
<div class='lg-row'>力人將、　華光氏、　以棄愛、</div>
<div class='lg-row'>大威佛、　梵氏佛、　無量佛、</div>
<div class='lg-row'>龍施佛、　龍施進、　堅固步、</div>
<div class='lg-row'>無虛見、　施精佛、　解縛佛、</div>
<div class='lg-row'>不退沒、　師子幢、　迦法勝、</div>
<div class='lg-row'>喜王佛、　號妙御、　受名稱、</div>
<div class='lg-row'>德豐多、　眾香手、　離垢光、</div>
<div class='lg-row'>師子頰、　號寶稱、　滅除穢、</div>
<div class='lg-row'>無量佛、　號總持、　雄人月、</div>
<div class='lg-row'>善見佛、　逮嚴佛、　明珠光、</div>
<div class='lg-row'>山頂英、　號法事、　了義理、</div>
<div class='lg-row'>情性調、　寶品佛、　念勝根、</div>
<div class='lg-row'>樂欲度、　住立覺、　了別黨、</div>
<div class='lg-row'>超越尊、　首最佛、　雨音聲、</div>
<div class='lg-row'>善思惟、　有善意、　離垢稱、</div>
<div class='lg-row'>大名聞、　明珠淨、　堅師子、</div>
<div class='lg-row'>住長樹、　捨思惟、　智慧頂、</div>
<div class='lg-row'>善住立、　有志意、　無量意、</div>
<div class='lg-row'>妙顏色、　聖慧光、　誓堅固、</div>
<div class='lg-row'>吉祥善、　有妙英、　人蓮華、</div>
<div class='lg-row'>所在安、　慧造佛、　功勳布、</div>
<div class='lg-row'>光暉佛、　梵天施、　寶事佛、</div>
<div class='lg-row'>妙好華、　天神錠、　善思義、</div>
<div class='lg-row'>治自在、　名聞意、　積辯才、</div>
<div class='lg-row'>金剛幢、　光曜炎、　第十佛、</div>
<div class='lg-row'>諸佛號、　各如是、　無越樂、</div>
<div class='lg-row'>遊寂靜、　有勢王、　閑天佛、</div>
<div class='lg-row'>山幢佛、　炎重聖、　光亦然、</div>
<div class='lg-row'>寶藏佛、　不樂越、　勝大界、</div>
<div class='lg-row'>三世護、　號德稱、　月炎光、</div>
<div class='lg-row'>晃明照、　臨以時、　行首藏、</div>
<div class='lg-row'>所奉行、　而示現、　焰照佛、</div>
<div class='lg-row'>光明尊、　紫金山、　師子施、</div>
<div class='lg-row'>莫能幢、　人中王、　光炎稱、</div>
<div class='lg-row'>堅精進、　無損稱、　離於畏、</div>
<div class='lg-row'>無著天、　大燈明、　饒益世、</div>
<div class='lg-row'>微美香、　特德尊、　損於冥、</div>
<div class='lg-row'>第等倫、　得自在、　師子誓、</div>
<div class='lg-row'>名寶稱、　消滅穢、　執甘露、</div>
<div class='lg-row'>意中月、　日無畏、　以莊嚴、</div>
<div class='lg-row'>意珠光、　首英<span class='corr'>頂</span>、　造法本、</div>
<div class='lg-row'>第一義、　決眾理、　施所願、</div>
<div class='lg-row'>寶品身、　重根劫、　欲濟度、</div>
<div class='lg-row'>樂意住、　分別部、　師子音、</div>
<div class='lg-row'>號戲樂、　柔男子、　清和佛、</div>
<div class='lg-row'>龍光佛、　華山氏、　龍忻豫、</div>
<div class='lg-row'>香甚豪、　名稱佛、　勢大天、</div>
<div class='lg-row'>功勳鬘、　饒益龍、　嚴飾目、</div>
<div class='lg-row'>善行道、　至成佛、　愍傷氏、</div>
<div class='lg-row'>了慧佛、　無量氏、　顯明佛、</div>
<div class='lg-row'>號至誠、　日光曜、　以決意、</div>
<div class='lg-row'>無限佛、　顏貌像、　照明佛、</div>
<div class='lg-row'>寶英氏、　決狐疑、　師子顧、</div>
<div class='lg-row'>至安隱、　號柔[歹*(蕮-臼+曰)]、　善脅佛、</div>
<div class='lg-row'>不虛覺、　妙華英、　帝石根、</div>
<div class='lg-row'>號大威、　造作現、　無量佛、</div>
<div class='lg-row'>名稱寶、　天隨氏、　解義矣、</div>
<div class='lg-row'>具足意、　稱高藏、　無憂佛、</div>
<div class='lg-row'>離垢氏、　梵天佛、　總持豪、</div>
<div class='lg-row'>目華佛、　離行體、　號法光、</div>
<div class='lg-row'>無毀現、　德喜悅、　三界奉、</div>
<div class='lg-row'>名開葉、　寶光氏、　寶英佛、</div>
<div class='lg-row'>上名聞、　造光佛、　無量威、</div>
<div class='lg-row'>以隨時、　師子身、　明意佛、</div>
<div class='lg-row'>難勝氏、　功德體、　名稱英、</div>
<div class='lg-row'>得力勢、　遊無限、　離垢月、</div>
<div class='lg-row'>普現義、　勇猛佛、　功福富、</div>
<div class='lg-row'>月燈光、　至德曜、　意離垢、</div>
<div class='lg-row'>善寂然、　號善天、　永捨垢、</div>
<div class='lg-row'>以無勝、　執殊供、　無量氏、</div>
<div class='lg-row'>最好曜、　無卑藏、　無所住、</div>
<div class='lg-row'>以復覺、　日尊重、　俗之光、</div>
<div class='lg-row'>日善佛、　福豐饒、　興威氏、</div>
<div class='lg-row'>號無量、　意吉祥、　行帝王、</div>
<div class='lg-row'>消罷勞、　施無熱、　施名聞、</div>
<div class='lg-row'>施興華、　施齊士、　金剛佛、</div>
<div class='lg-row'>將大施、　號意寂、　順香手、</div>
<div class='lg-row'>鉤鏁氏、　號善施、　無所卑、</div>
<div class='lg-row'>廉恪佛、　月晃昱、　炎英佛、</div>
<div class='lg-row'>大吉祥、　寂然慧、　號吉義、</div>
<div class='lg-row'>甚山頂、　甚調良、　蓮華氏、</div>
<div class='lg-row'>無著稱、　遊聖慧、　離于冥、</div>
<div class='lg-row'>充滿佛、　所在安、　郡無損、</div>
<div class='lg-row'>名稱天、　勤現行、　月氏佛、</div>
<div class='lg-row'>多功勳、　寶月佛、　師子幢、</div>
<div class='lg-row'>樂於慧、　無所損、　號不戲、</div>
<div class='lg-row'>樂功德、　無著佛、　名聞氏、</div>
<div class='lg-row'>蓮華葉、　辦大藏、　稱明珠、</div>
<div class='lg-row'>號金剛、　無量壽、　淨明珠、</div>
<div class='lg-row'>大根本、　超眾惡、　名稱月、</div>
<div class='lg-row'>忻喜光、　無所犯、　寶意月、</div>
<div class='lg-row'>號寂然、　明王施、　妙道御、</div>
<div class='lg-row'>猶自在、　寶結佛、　以離畏、</div>
<div class='lg-row'>寶藏佛、　若干月、　離垢稱、</div>
<div class='lg-row'>號寂滅、　天恭敬、　閑淨天、</div>
<div class='lg-row'>善威佛、　寶愛敬、　寶品佛、</div>
<div class='lg-row'>寶遊步、　師子黨、　勝不淨、</div>
<div class='lg-row'>善意佛、　光照世、　寶威神、</div>
<div class='lg-row'>離樂氏、　號憶智、　好清淨、</div>
<div class='lg-row'>化外業、　以香手、　意炎佛、</div>
<div class='lg-row'>山幢幡、　善妙意、　堅固燈、</div>
<div class='lg-row'>威神強、　號珠鎧、　人堅佛、</div>
<div class='lg-row'>安住月、　號梵音、　師子月、</div>
<div class='lg-row'>威神首、　號善生、　莫能勝、</div>
<div class='lg-row'>月氏佛、　慈眾諸、　日大趣、</div>
<div class='lg-row'>山光暉、　至德頂、　大名聞、</div>
<div class='lg-row'>號法稱、　施光佛、　炎曜施、</div>
<div class='lg-row'>作至誠、　修命業、　以善時、</div>
<div class='lg-row'>善甚重、　決了意、　志念行、</div>
<div class='lg-row'>明珠香、　勝忻喜、　師子光、</div>
<div class='lg-row'>號照明、　上名聞、　善山氏、</div>
<div class='lg-row'>晃昱珠、　號光勢、　勢無卑、</div>
<div class='lg-row'>勤修焰、　明珠月、　在世尊、</div>
<div class='lg-row'>吉祥手、　寶忻樂、　閑靜明、</div>
<div class='lg-row'>好寂道、　光嚴哀、　所到寂、</div>
<div class='lg-row'>世善樂、　號無憂、　順十所、</div>
<div class='lg-row'>忻樂力、　勢力首、　勢威王、</div>
<div class='lg-row'>大勢至、　功勳藏、　言至誠、</div>
<div class='lg-row'>上安隱、　炎明佛、　大光氏、</div>
<div class='lg-row'>德光明、　號寶首、　光演香、</div>
<div class='lg-row'>造燈明、　吉像手、　善華葉、</div>
<div class='lg-row'>珍寶佛、　江海氏、　執持地、</div>
<div class='lg-row'>意義理、　意清徹、　功德輪、</div>
<div class='lg-row'>寶舍宅、　行至義、　於世月、</div>
<div class='lg-row'>音柔和、　梵英心、　面威重、</div>
<div class='lg-row'>意吉利、　堅固施、　號福光、</div>
<div class='lg-row'>大威曜、　寶氏佛、　號名聞、</div>
<div class='lg-row'>至重願、　無量稱、　光不虛、</div>
<div class='lg-row'>消天嫉、　勝根元、　眾金剛、</div>
<div class='lg-row'>英善品、　妙華群、　意證明、</div>
<div class='lg-row'>無清行、　善思稱、　以照曜、</div>
<div class='lg-row'>神祇品、　寂功勳、　超越義、</div>
<div class='lg-row'>住無畏、　建立慈、　至要藏、</div>
<div class='lg-row'>明珠行、　威解脫、　善光明、</div>
<div class='lg-row'>至味佛、　善度脫、　等威神、</div>
<div class='lg-row'>聖慧勝、　梵以生、　至誠音、</div>
<div class='lg-row'>善覺佛、　勢力施、　師子步、</div>
<div class='lg-row'>號華英、　慧事業、　慧與華、</div>
<div class='lg-row'>功德藏、　布名聞、　除卑賤、</div>
<div class='lg-row'>無恐怖、　意光明、　於斯梵、</div>
<div class='lg-row'>自望天、　愛事業、　真誠天、</div>
<div class='lg-row'>明珠藏、　功德室、　積聖慧、</div>
<div class='lg-row'>莫能喻、　喜悅喜、　堅固願、</div>
<div class='lg-row'>所施天、　梵柔仁、　意所趣、</div>
<div class='lg-row'>得消惡、　火赫焰、　大威神、</div>
<div class='lg-row'>思夷華、　鳴吼佛、　善計數、</div>
<div class='lg-row'>根無憶、　大愛敬、　善安意、</div>
<div class='lg-row'>光重曜、　弘微妙、　主所生、</div>
<div class='lg-row'>精所至、　善決義、　有境界、</div>
<div class='lg-row'>善多佛、　迦陀願、　救於世、</div>
<div class='lg-row'>福光氏、　寶音佛、　金剛將、</div>
<div class='lg-row'>號富有、　師子力、　離垢目、</div>
<div class='lg-row'>身解脫、　覺清徹、　聖慧步、</div>
<div class='lg-row'>威堅固、　大光明、　日晃曜、</div>
<div class='lg-row'>體離垢、　分別威、　無損耗、</div>
<div class='lg-row'>柔軟業、　月光氏、　雷施佛、</div>
<div class='lg-row'>行寂然、　號無怒、　多有鐙、</div>
<div class='lg-row'>晃曜田、　清淨國、　超出上、</div>
<div class='lg-row'>蓮華上、　光首佛、　寶清淨、</div>
<div class='lg-row'>號極賢、　寶上氏、　善安明、</div>
<div class='lg-row'>江海施、　梵天英、　善寶蓋、</div>
<div class='lg-row'>好妙焰、　隨時義、　明達想、</div>
<div class='lg-row'>功德暉、　宣音佛、　盛滿月、</div>
<div class='lg-row'>蓮華光、　善專精、　錠明王、</div>
<div class='lg-row'>電焰英、　光明王、　號晃昱、</div>
<div class='lg-row'>稱無捐、　蓮華藏、　供養至、</div>
<div class='lg-row'>四禪業、　無所得、　強勢兵、</div>
<div class='lg-row'>功德藏、　獨遊步、　無礙佛、</div>
<div class='lg-row'>覺意靜、　慧光明、　號天聖、</div>
<div class='lg-row'>御光明、　應所趣、　華英佛、</div>
<div class='lg-row'>羅云氏、　大篤信、　星宿王、</div>
<div class='lg-row'>醫王佛、　功福平、　所覆蓋、</div>
<div class='lg-row'>宣暢王、　日光明、　法藏氏、</div>
<div class='lg-row'>善意佛、　德根念、　損兵刃、</div>
<div class='lg-row'>號智積、　善住立、　善了行、</div>
<div class='lg-row'>梵天音、　龍雷電、　和音佛、</div>
<div class='lg-row'>神通英、　聖智品、　吉安祥、</div>
<div class='lg-row'>梵平等、　妙目療、　號布龍、</div>
<div class='lg-row'>至誠英、　明了佛、　無怯弱、</div>
<div class='lg-row'>寶音聲、　柔軟響、　號師子、</div>
<div class='lg-row'>號琦薩、　若干辯、　勇慧氏、</div>
<div class='lg-row'>蓮華積、　號華開、　行步至、</div>
<div class='lg-row'>積功德、　顏貌貴、　主威曜、</div>
<div class='lg-row'>月鐙明、　威神王、　覺王佛、</div>
<div class='lg-row'>無盡氏、　覺達月、　號悅豫、</div>
<div class='lg-row'>智郡上、　號最上、　逮威施、</div>
<div class='lg-row'>智慧氏、　音柔音、　導師元、</div>
<div class='lg-row'>聲無礙、　施尊藏、　豪慧佛、</div>
<div class='lg-row'>獨遊步、　大晃曜、　應根香、</div>
<div class='lg-row'>善光明、　布威稱、　好顏王、</div>
<div class='lg-row'>號吉利、　師子兵、　所止宿、</div>
<div class='lg-row'>名聞伏、　和妙藏、　福光明、</div>
<div class='lg-row'>住良性、　鐙明王、　積聖慧、</div>
<div class='lg-row'>尊天佛、　大主元、　解了行、</div>
<div class='lg-row'>號金結、　閑靜教、　號難勝、</div>
<div class='lg-row'>悅喜人、　安明氏、　紫金光、</div>
<div class='lg-row'>號妙好、　功勳根、　法饒益、</div>
<div class='lg-row'>功德多、　豐多氏、　號虛空、</div>
<div class='lg-row'>微妙慧、　覺解微、　一切威、</div>
<div class='lg-row'>如藥佛、　解脫英、　智藏佛、</div>
<div class='lg-row'>積聖慧、　可敬畏、　降伏流、</div>
<div class='lg-row'>解無礙、　集至誠、　善音響、</div>
<div class='lg-row'>威重帝、　應如念、　號稱法、</div>
<div class='lg-row'>解威神、　尊化身、　言柔軟、</div>
<div class='lg-row'>師子髮、　捐重擔、　拔眾根、</div>
<div class='lg-row'>敬師子、　法伴侶、　遊安隱、</div>
<div class='lg-row'>無怒覺、　顏色盛、　威神王、</div>
<div class='lg-row'>號諸覺、　善明佛、　住立義、</div>
<div class='lg-row'>覺光明、　神妙音、　威悅眾、</div>
<div class='lg-row'>行不虛、　消壞瞋、　顏貌尊、</div>
<div class='lg-row'>善紫金、　調和佛、　解脫結、</div>
<div class='lg-row'>住於法、　號往歸、　棄自大、</div>
<div class='lg-row'>聖慧藏、　梵天遊、　號栴檀、</div>
<div class='lg-row'>無愁慼、　清淨身、　號佛英、</div>
<div class='lg-row'>蓮華佛、　威無量、　天光曜、</div>
<div class='lg-row'>聖智華、　號作斯、　功德慧、</div>
<div class='lg-row'>梵天居、　寶牽佛、　帝王氏、</div>
<div class='lg-row'>無損佛、　至尊教、　水帝王、</div>
<div class='lg-row'>星明氏、　無所害、　琉璃藏、</div>
<div class='lg-row'>號天華、　揚名稱、　弓身光、</div>
<div class='lg-row'>極善明、　一切勳、　甚貴光、</div>
<div class='lg-row'>珍寶佛、　元首氏、　妙丈夫、</div>
<div class='lg-row'>號月所、　無量光、　快意念、</div>
<div class='lg-row'>炎明佛、　視無厭、　師子佛、</div>
<div class='lg-row'>好樂慧、　山根本、　寂然德、</div>
<div class='lg-row'>積勢力、　宜義帝、　暢善聲、</div>
<div class='lg-row'>號快華、　住於義、　威德王、</div>
<div class='lg-row'>慧無等、　號無限、　音響佛、</div>
<div class='lg-row'>名殊勝、　善光明、　安隱斯、</div>
<div class='lg-row'>解說佛、　心思義、　號極貴、</div>
<div class='lg-row'>宣暢音、　晃昱業、　等虛空、</div>
<div class='lg-row'>身名聞、　利寂然、　無瑕穢、</div>
<div class='lg-row'>號清淨、　意習行、　蓮華佛、</div>
<div class='lg-row'>順品第、　善光曜、　妙辯才、</div>
<div class='lg-row'>號盡極、　善周遍、　重根元、</div>
<div class='lg-row'>離怖畏、　慧清白、　安住佛、</div>
<div class='lg-row'>宣辯才、　最明目、　覺名聞、</div>
<div class='lg-row'>常空佛、　月寂然、　無恐懼、</div>
<div class='lg-row'>大顯現、　梵天氏、　好音響、</div>
<div class='lg-row'>大聖慧、　度邊際、　普無際、</div>
<div class='lg-row'>覺了意、　樹根元、　行極順、</div>
<div class='lg-row'>清除音、　寂功德、　有力勢、</div>
<div class='lg-row'>號強首、　敬聖佛、　以逮德、</div>
<div class='lg-row'>號明味、　雷震吼、　雨音聲、</div>
<div class='lg-row'>眼愛敬、　仁賢氏、　明極快、</div>
<div class='lg-row'>極富有、　合集德、　而寂然、</div>
<div class='lg-row'>號悅豫、　法幢幡、　至聖響、</div>
<div class='lg-row'>心虛空、　法祠音、　功德佛、</div>
<div class='lg-row'>分別音、　德光明、　有威神、</div>
<div class='lg-row'>達根元、　有意念、　有捷辯、</div>
<div class='lg-row'>寂然輪、　仁善王、　若干月、</div>
<div class='lg-row'>曰遠聞、　無垢塵、　德至誠、</div>
<div class='lg-row'>殊妙華、　德幢幡、　群辯才、</div>
<div class='lg-row'>好珍寶、　懷悅豫、　敬愛月、</div>
<div class='lg-row'>無卒暴、　師子力、　自在王、</div>
<div class='lg-row'>悅無量、　平等業、　無瞋恚、</div>
<div class='lg-row'>滅垢穢、　頒宣宜、　慧無愚、</div>
<div class='lg-row'>玄妙佛、　善仁賢、　而應住、</div>
<div class='lg-row'>十慧寂、　言談帝、　號丈夫、</div>
<div class='lg-row'>有深意、　行無量、　有法力、</div>
<div class='lg-row'>至供養、　華光明、　在三世、</div>
<div class='lg-row'>間靜供、　日曜藏、　天奉事、</div>
<div class='lg-row'>幢幡佛、　有解脫、　至真髮、</div>
<div class='lg-row'>演甘露、　極殊異、　堅雄心、</div>
<div class='lg-row'>真珍寶、　光明品、　遊玄妙、</div>
<div class='lg-row'>言辭淨、　震光明、　積功德、</div>
<div class='lg-row'>演光曜、　無損首、　師子步、</div>
<div class='lg-row'>超出難、　布施華、　顏悅豫、</div>
<div class='lg-row'>紅蓮華、　好愛慧、　淨玄珠、</div>
<div class='lg-row'>清無虛、　慧聖明、　謙卑行、</div>
<div class='lg-row'>除幢幡、　善思惟、　好脫門、</div>
<div class='lg-row'>曉了明、　聞如海、　總持寶、</div>
<div class='lg-row'>成智識、　可悅意、　暢音聲、</div>
<div class='lg-row'>見無業、　好所樂、　斷垢塵、</div>
<div class='lg-row'>行極邊、　多化異、　天布響、</div>
<div class='lg-row'>寶游步、　紅蓮華、　象香首、</div>
<div class='lg-row'>伏怨敵、　富多聞、　恨善郡、</div>
<div class='lg-row'>妙華光、　師子響、　月遊住、</div>
<div class='lg-row'>定壞冥、　無所動、　忍細步、</div>
<div class='lg-row'>福燈度、　囑累音、　而最上、</div>
<div class='lg-row'>精進力、　住術意、　發寂然、</div>
<div class='lg-row'>妙善月、　覺意華、　吉祥善、</div>
<div class='lg-row'>所言快、　慧勢力、　威方便、</div>
<div class='lg-row'>鐙火光、　行步強、　天音聲、</div>
<div class='lg-row'>順寂然、　若干日、　以隨時、</div>
<div class='lg-row'>安樂佛、　戒光明、　修建立、</div>
<div class='lg-row'>無塵埃、　安住和、　有聖慧、</div>
<div class='lg-row'>轉增益、　香光明、　因順時、</div>
<div class='lg-row'>音暉曜、　柔軟業、　無罣礙、</div>
<div class='lg-row'>寂幢幡、　趣最道、　行玄妙、</div>
<div class='lg-row'>愛敬寶、　法所遊、　而言天、</div>
<div class='lg-row'>無極慈、　善知友、　步寂然、</div>
<div class='lg-row'>無量土、　明曜山、　賢所歎、</div>
<div class='lg-row'>興發道、　斯威神、　所現光、</div>
<div class='lg-row'>報善行、　逮極善、　離憂慼、</div>
<div class='lg-row'>寶光明、　所行道、　功福行、</div>
<div class='lg-row'>德如海、　若干品、　降伏魔、</div>
<div class='lg-row'>除害非、　所宿止、　入外學、</div>
<div class='lg-row'>無壞意、　能思遠、　因所誠、</div>
<div class='lg-row'>取重解、　斯愛敬、　道幢幡、</div>
<div class='lg-row'>聖慧響、　號須深、　斯梵天、</div>
<div class='lg-row'>樂隱佛、　神足英、　勝根地、</div>
<div class='lg-row'>所執持、　日恭恪、　月宮生、</div>
<div class='lg-row'>迦益華、　賢所施、　持精明、</div>
<div class='lg-row'>福所哀、　好樂力、　善音說、</div>
<div class='lg-row'>法貴佛、　梵天響、　其快善、</div>
<div class='lg-row'>無缺漏、　覺舉號、　大弘廣、</div>
<div class='lg-row'>名聞稱、　英妙意、　暢神音、</div>
<div class='lg-row'>師音樹、　棄愚癡、　降甘露、</div>
<div class='lg-row'>仁賢月、　辯無量、　宣名稱、</div>
<div class='lg-row'>應性行、　供養度、　而懷憂、</div>
<div class='lg-row'>愛樂安、　虛俗志、　樂所趣、</div>
<div class='lg-row'>歸所行、　破眾業、　青蓮華、</div>
<div class='lg-row'>調華佛、　永無底、　宣辯才、</div>
<div class='lg-row'>號光曜、　斯逮致、　有功勳、</div>
<div class='lg-row'>御精進、　天竟域、　最上行、</div>
<div class='lg-row'>習好樂、　功福意、　亘明曜、</div>
<div class='lg-row'>德無量、　集威神、　師子步、</div>
<div class='lg-row'>妙無動、　行晃曜、　龍音響、</div>
<div class='lg-row'>執持輪、　尊勢象、　樂哀世、</div>
<div class='lg-row'>法音佛、　樂無底、　號名稱、</div>
<div class='lg-row'>雨幢佛、　雨德行、　美好香、</div>
<div class='lg-row'>號虛空、　音響辭、　天帝王、</div>
<div class='lg-row'>弘明珠、　善財業、　燈火焰、</div>
<div class='lg-row'>斷根王、　閑寂靜、　主安隱、</div>
<div class='lg-row'>師子音、　流寶名、　建立義、</div>
<div class='lg-row'>建示現、　所有華、　眉間光、</div>
<div class='lg-row'>無邊際、　辯才王、　邦伴慧、</div>
<div class='lg-row'>由自在、　師子髮、　遊晃煜、</div>
<div class='lg-row'>德燈焰、　月暉曜、　無所愁、</div>
<div class='lg-row'>郡土地、　心覺解、　殊勝法、</div>
<div class='lg-row'>安光教、　應美香、　其有力、</div>
<div class='lg-row'>智慧華、　其音強、　順安隱、</div>
<div class='lg-row'>義理氏、　好愛喜、　得致勝、</div>
<div class='lg-row'>執衣鉢、　行寂然、　人師子、</div>
<div class='lg-row'>有名稱、　號樓由。</div>
</div><p>「是賢劫中有斯千佛興現出世，度脫十方一切眾生。是千佛等各有名號，皆如是像。若有人聞受持諷誦，執學心懷專精了識，行無放逸和同供養，棄眾惡趣勤苦之患，長得安隱住于禁戒，諸所將信順喜經道，應行清淨值具足果，此深妙忍根元法忍，護一切世若干億劫。犯諸惡行不知罪福果之報應，聞諸佛名除一切罪無復眾患。假使有持是諸佛名一切尊號，致得神足一心定意。若有凡庶，逮得見聞自在值此，斯眾導師御行經典，懷來億載無量功祚，所解說義暢達音慧，因得值見斯三昧定，性行清淨心無猶豫，所興發慧不著三界，以逮總持存在心懷，是等當行此三昧定。」◎</p>

<p class='juan'>賢劫經卷第六</p></div>
</div><!-- end of div[@id='body'] -->
</body></html>