<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說出生一切如來法眼遍照大力明王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu2' />佛說出生一切如來法眼遍照大力明王經卷下</p><p class="byline">西天中印度摩伽陀國那爛陀寺三藏賜紫沙門臣法護奉　詔譯</p><p>爾時金剛手菩薩摩訶薩顧[辦-力+目]曼拏攞眾。目如師子威德自在。為伊舍那天步多主說大力明王曼拏攞法。告言聖者若有入此大忿怒曼拏攞中者。即能成就一切事業命無中夭。遠離一切惡病纏身不生魔界。一切眾生見者歡喜。復能遠離一切冤家。於後一切真言教法悉得成就。復能成就一切忿怒。得一切灌頂中福故吉祥莊嚴。是時先安布此大忿怒曼拏攞。念此經一萬遍得善境界。得覩此曼拏攞教主印可。然後方學此真言壇法。先須八日不食。歸命三寶發大慈悲菩提心故。依時作法成就事故。關閉冤家死者還活。此忿怒大威德。能令大業魔王歸依三寶佛法僧眾。況復一切惡魔鬼魅而不殄滅。此大力明王若有受持之者。即能降伏一切冤魔。一切藥叉洛　乞叉<span class='note-inline'>(二合)</span>畢哩<span class='note-inline'>(二合)</span>哆。羯吒布怛曩。拏倪寧。娑[亭*夜]<span class='note-inline'>(切身)</span>薩嗘攞。迦波三麼<span class='note-inline'>(二合)</span>囉。離如是等一切怕怖。一切枷鎖一切中天。一切迷惑一切疫病禁繫貧窮。此正法若有讀誦受持。復得一切財寶無所乏少。若天早時於七晝夜中。讀誦此大力明王即降大雨。若不降雨令彼天眾破壞殄滅。羯哩<span class='note-inline'>(二合)</span>瑟拏<span class='note-inline'>(二合)</span>龍王設羯囉<span class='note-inline'>(二合)</span>龍王阿難多龍王。如是等龍王眾令降大雨。若不降時亦令彼死。又復此經如前依法。於四方河岸海岸池潭四邊舍利塔前。以金剛手大菩薩。以赤栴檀迦囉尾囉花紅蓮花阿底目羯哆<span class='note-inline'>(二合)</span>花。繒綵幢幡皆以赤色。香水滿瓶如法依時。精勤念誦得大福聚。又復或以樺皮。書此大力明王真言。安於旌旗之上或以頂戴。即得入陣無傷相敵得勝。弓箭槍刀如花被體。見者歡喜而生愛敬。爾時魔王遶佛三匝退坐一面。白佛言世尊云何名大力。佛告魔王如來名大力。法藏名大力。法名大力法眼名大力。大乘名大力。金剛手名大力。爾時魔王讚金剛手祕密主言。善哉善哉祕密主。我從今向去不敢惱亂一切修行之者。誓歸三寶佛法僧眾。願為優婆塞常持淨戒。願天解脫為我安樂。我為法眾擁護受持大力明王及諸眾生。</p>
<p>爾時世尊告魔王言。業種此經若有受持讀誦。即得遠離地獄餓鬼畜生閻羅王界種種苦惱當得生天。經二十千劫常為天主。下生閻浮後為金輪王王四天下。於未來世復得阿耨多羅三藐三菩提。此大力明王乃至清淨不清淨。食與不食。淨戒不淨戒俱無障礙。但持此真言所求皆得。何況依法淨戒無所不從。爾時尊者須菩提與自眾俱來在會坐。從座而起白佛言。世尊云何受持此大力明王心陀羅尼而得解脫。佛言須菩提汝問金剛手祕密主。故時須菩提即白金剛手言。祕密主云何受持此大力明王心所得何果。金剛手言。得倉庫盈滿名衣上服金銀珍寶象馬牛羊所求施與。須菩提言。有如是等廣大果報。金剛手言須菩提如是如是。乃至盡眾生煩惱果報故。為住功德果故。至阿耨多羅三藐三菩提功德道故。須菩提言善哉善哉金剛手。以祕密相種種莊嚴。有大智力灌頂辯才得無相施。大戒大智慧。大福大力。大威德大功德頂。此大力明王經。得十方諸佛同來灌頂。金剛手此經威德為。諸如來摩頂授記得大安樂。此陀羅尼或於山間石壁曠野陂湖江河池潭。受持讀誦遠離一切怖畏。爾時金剛手菩薩摩訶薩。白世尊言此經若有持者復為他說。壽命百歲無諸橫苦。金剛手復白世尊言。此正法得福如是。當何名之復云何受持。佛言金剛手此經名出生一切如來故。亦名法遍照故。亦名法眼故。亦名一切義成就故。亦名一切如來法雲故。亦名盡一切業障總持故。亦名成就一切明王故亦名般若波羅蜜多故。亦名一切如來最初。法界故亦名大力明王故。金剛手若有聞此正法。能受持讀誦書寫供養。如供養過去未來現在諸佛世尊全身舍利塔故。金剛手言善哉善哉。佛說如是甚深微妙正法功德變化莊嚴我。當受持佛言金剛手若有善男子善女人。受持此正法者。彼諸業障如河岸樹速疾破壞。應以塗香燒香及眾妙花。種種幢幡等而作供養。即獲廣大無量無邊福德藏故。離諸障難。若受持讀誦解說此經之地。彼諸天龍阿脩羅乾闥婆等。一切人天常以守護供養一切魔王不敢違越。此大力明王心若常憶念。即得八千菩薩及諸如來。諸大神仙天人龍王。阿脩羅乾闥婆等稱揚讚歎。于時釋迦牟尼如來。復告金剛手言。若有輕慢生高舉心者。當墮八大地獄。金剛手若有受持讀誦。為他解說供養恭敬尊重讚歎。即得無量無邊伏藏故若聞一字一句。即得究竟不退菩薩道。時金剛手言。如來之法極大甚深微妙難測。不可量不可思不可。議時諸眾生心自迷惑而不能了。佛言金剛手此經為一切眾生說。為勸誘一切眾生故。為欲安樂一切眾生故。為增益一切眾生故。為令一切眾生得灌頂故。為一切眾生離諸貧窮。滅諸業障得大吉祥故。為令一切眾生得阿耨多羅三藐三菩提故。時八千菩薩聞是說已。遶佛三匝合掌恭敬。讚言善哉善哉釋迦牟尼如來善說此法。彼諸菩薩為釋迦牟尼如來名故。復作是言。如是如是世尊此實善說。</p>
<p>爾時世尊告金剛手言。祕密主我說此大力威德法門。攝諸魔王眷屬皆悉來集。一切障難更不復作。一切所求皆得圓滿。乃至阿耨多羅三藐三菩提。爾時世尊復說此陀羅尼。即說呪曰。</p>
<p class="dharani">曩謨<span class='note-inline'>(引)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野曩莫<span class='note-inline'>(入)</span>室戰<span class='note-inline'>(二合)</span>拏嚩日囉<span class='note-inline'>(二合引)</span>播<span class='note-inline'>(引)</span>拏曳魔賀<span class='note-inline'>(引)</span>藥叉細<span class='note-inline'>(引)</span>曩<span class='note-inline'>(引)</span>跋跢曳怛儞也<span class='note-inline'>(二合)</span>他<span class='note-inline'>(引)</span>唵<span class='note-inline'>(引)</span>賀曩賀曩嚩日囉<span class='note-inline'>(二合)</span>那賀那賀嚩日囉<span class='note-inline'>(二合)</span>末他末他嚩日囉<span class='note-inline'>(二合)</span>入嚩<span class='note-inline'>(二合)</span>攞　八嚩<span class='note-inline'>(二合)</span>攞　嚩日囉<span class='note-inline'>(二合)</span>鉢囉<span class='note-inline'>(二合)</span>入嚩<span class='note-inline'>(二合)</span>攞　鉢囉<span class='note-inline'>(二合)</span>入嚩<span class='note-inline'>(二合)</span>攞　嚩日囉<span class='note-inline'>(二合)</span>蘇嚕蘇嚕母嚕母嚕割[登*丁]割[齒*來]<span class='note-inline'>(陟皆反)</span>惹曳<span class='note-inline'>(引)</span>尾惹曳<span class='note-inline'>(引)</span>阿[口*爾]帝<span class='note-inline'>(引)</span>阿波囉<span class='note-inline'>(引)</span>[口*爾]帝<span class='note-inline'>(引)</span>摩<span class='note-inline'>(引)</span>囉賽<span class='note-inline'>(引)</span>[寧*頁]野<span class='note-inline'>(二合)</span>鉢囉<span class='note-inline'>(二合)</span>摩㗚那<span class='note-inline'>(二合)</span>寧<span class='note-inline'>(引)</span>曳婆嚩<span class='note-inline'>(二合)</span>賀<span class='note-inline'>(引)</span>婆誐嚩<span class='note-inline'>(引七可反)</span>曩<span class='note-inline'>(引)</span>賀<span class='note-inline'>(引)</span>嚩日囉<span class='note-inline'>(二合)</span>播<span class='note-inline'>(引)</span>抳<span class='note-inline'>(入)</span>虞　醯野<span class='note-inline'>(二合)</span>割地鉢底薩　㗚嚩<span class='note-inline'>(二合)</span>尾垠曩<span class='note-inline'>(二合上苦恨反)</span>尾曩<span class='note-inline'>(引)</span>野迦<span class='note-inline'>(引)</span>喃<span class='note-inline'>(引)</span>怛　㗚惹<span class='note-inline'>(二合)</span>怛　㗚惹<span class='note-inline'>(二合)</span>滿馱滿馱尾特嚩<span class='note-inline'>(二合)</span>娑曩迦囉阿悉馱<span class='note-inline'>(引)</span>喃<span class='note-inline'>(引)</span>悉弟迦囉迦囉悉馱<span class='note-inline'>(引)</span>喃<span class='note-inline'>(引)</span>阿尾曩<span class='note-inline'>(引)</span>舍迦囉薩　㗚嚩<span class='note-inline'>(二合)</span>沒馱冐地薩　怛嚩<span class='note-inline'>(二合引)</span>喃<span class='note-inline'>(引)</span>麼<span class='note-inline'>(引)</span>尾舍迦囉薩　㗚味<span class='note-inline'>(二合)</span>禰<span class='note-inline'>(引)</span>嚩<span class='note-inline'>(引)</span>曩<span class='note-inline'>(引)</span>誐遏誐蹉摩賀<span class='note-inline'>(引)</span>麼攞嚩日囉<span class='note-inline'>(二合)</span>[口*(骨-「+人)]嚕<span class='note-inline'>(二合引)</span>馱囉<span class='note-inline'>(引)</span>惹鉢囉<span class='note-inline'>(二合)</span>怕<span class='note-inline'>(引)</span>微<span class='note-inline'>(引)</span>曩麼麼<span class='note-inline'>(稱名)</span>薩　㗚嚩<span class='note-inline'>(二合)</span>薩　怛嚩<span class='note-inline'>(二合引)</span>喃<span class='note-inline'>(引)</span>佐洛　乞叉<span class='note-inline'>(二合)</span>洛　乞叉<span class='note-inline'>(二合)</span>娑嚩<span class='note-inline'>(二合)</span>悉釘<span class='note-inline'>(二合)</span>婆挽覩</p>
<p>佛告金剛手菩薩摩訶薩。一切魔王并諸眷屬。聞此大力威德法時。各各心生恐怖悚慄慞惶。如是以此大力忿怒明王威德力故。常用護持一切眾生。作大安樂息諸災難。憐愍饒益毀諸惡毒破壞蠱魅。為發大乘心者演說妙法者。於佛法僧令得久住。爾時文殊師利法王子從座而起。偏袒右肩右膝著地。合掌向佛白佛言。世尊云何佛說一切緣行為無常相。佛告文殊師利。汝今諦聽。一切緣行如乾闥婆城無有實相。如電光如浮雲。如霧如舍宅。風中燭水上漚。芭蕉心如。諸畫相如。空中花如。夢幻影響如。苦樂輪迴如一切瀑河如一切海波如是如是。此一切眾生從緣所生。而不能知不能見。不能思惟不能解了。唯佛能知。如是見如是思惟如是解了。何以故一切緣行即空相故即真實空故畢竟空故即三空故空空。應如是解。何以故即大空故即如來空故。如是如是知。如是見如是思惟如是解了。菩薩摩訶薩得如是相故。佛復告文殊師利法王子言。若菩薩摩訶薩。行檀波羅蜜多羼提波羅蜜多精進波羅蜜多禪波羅蜜多般若波羅蜜多。亦應如是相而解了故。</p>
<p>爾時觀自在菩薩摩訶薩白佛言。世尊云何此經名出生如來相。佛語觀自在。此經若如來滅後廣作佛事。是故此經名生如來相。若此經滅後佛法隨滅名生如來相。此經若住佛法亦住是故名生如來相。何以故此經一切菩薩恒時奉事禮敬故。以是義故名生如來相。是時觀自在菩薩摩訶薩。復白佛言世尊。此經若有受持讀誦為他解說。我即為彼而來護持。佛言此經威德。能令一切菩薩摩訶薩及諸天人皆悉來集。是諸菩薩同時讚言。善哉善哉世尊。我等樂聞當為說之。佛言此金剛手大力祕密心。能施一切眾生安樂故。</p>
<p>爾時金剛祕密主。白佛言世尊。此經云何名最初法界相。佛言善男子諦聽。此經一切如來出生已。經三十二日。坐大目真隣陀山。入大力三摩地說之故。名最初法界相。此經一切眾生初發心即住菩提道故。名最初法界相。此經威德能令無量無邊菩薩摩訶薩。得一切現前三摩地。名最初法界相。又此經威德能令無量無邊眾生得聲聞道故。名最初法界相。金剛手若有受持讀誦為他解說一切如來皆如一子。遠離輪迴命終之後至涅槃道故。金剛手言。諸佛大悲心常救度一切眾生令離輪迴脫諸苦難。常說牟尼大智慧法滌盪眾生煩惱穢種。佛言善哉善哉祕密主。若有受持讀誦。為他解說供養恭敬。自書若使人書。諦觀思惟常時憶念。是人即得俱胝三摩地。復見俱胝如來并諸菩薩一切眷屬。應以廣大供養尊重恭敬。衣服臥具飲食湯藥。一切所須皆悉奉施得大安樂。是善男子所種善根。得阿耨多羅三藐三菩提故。皆是得聞彼諸如來應正等覺所說妙法憶持不忘。復得金剛手菩薩威德力故。此大力威德忿怒王。常以護持成就安樂一切眾生。爾時世尊說是經已。十方來會金剛手菩薩觀自在菩薩文殊師利金剛藏等。一切悲智菩薩摩訶薩。尊者須菩提諸大聲聞及諸眾生。一切世間天人龍王。阿脩羅乾闥婆等。聞佛所說歡喜而退。</p>

<p class='juan'>佛說出生一切如來法眼遍照大力明王經卷下</p></div>
<div class='div-w'>
<p class='h1'>大力明王心真言</p><p>怛　儞也<span class='note-inline'>(二合)</span>他<span class='note-inline'>(引)</span>　唵　<span class='note-inline'>(引)</span>嚩日囉<span class='note-inline'>(二合)</span>[口*(骨-「+人)]嚕<span class='note-inline'>(二合)</span>馱摩賀<span class='note-inline'>(引)</span>麼攞賀曩那賀鉢左末他尾枳囉尾特嚩<span class='note-inline'>(二合)</span>娑野惹徵攞耄<span class='note-inline'>(引)</span>那羅塢麁澁麼<span class='note-inline'>(二合)</span>[口*(骨-「+人)]嚕<span class='note-inline'>(二合)</span>馱吽<span class='note-inline'>(引)</span>[口*癹]吒遏阿<span class='note-inline'>(引去)</span>鴦<span class='note-inline'>(鳥剛反)</span>惡<span class='note-inline'>(入)</span>[牟*含]<span class='note-inline'>(引)</span>醯<span class='note-inline'>(引)</span>　娑嚩<span class='note-inline'>(二合)</span>賀<span class='note-inline'>(引)</span></p>
</div>
</div><!-- end of div[@id='body'] -->
</body></html>