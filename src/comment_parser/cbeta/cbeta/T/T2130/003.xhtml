<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>翻梵語</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'>
<p class='juan'><a id='mulu15' />翻梵語卷第三</p>
<ul class="">
<li>比丘尼名第十二</li>

<li>沙彌名第十三</li>

<li>沙彌尼名第十四</li>

<li>聲聞德行名第十五</li>

<li>雜觀行名第十六</li>

<li>罪障名第十七</li>

<li>迦絺那衣法第十八</li>
</ul><a id='mulu16' />
<p class='h1'>比丘尼名第十二</p>
<ul class="">
<li>比丘尼<span class="note-inline">(譯曰比丘者破惡亦云怖魔亦云乞士尼者女也)</span>　大智論第三卷</li>

<li>瞿曇彌<span class="note-inline">(亦云憍曇彌　譯曰瞿曇者姓彌者女也)</span>　第二卷</li>

<li>阿羅婆比丘尼<span class="note-inline">(譯曰不得)</span>　第八卷</li>

<li>翅舍佉橋曇比丘尼<span class="note-inline">(譯曰翅舍佉者多髮橋者曇姓也)</span></li>

<li>欝鉢羅華比丘尼<span class="note-inline">(亦云欝波羅　譯曰黛色)</span>　第十三卷</li>

<li>耶輸陀羅<span class="note-inline">(亦云耶首也　譯曰耶輸者名聞陀羅者持也)</span>　第十七卷</li>

<li>跋羅<span class="note-inline">(亦云跋陀羅　譯曰賢也)</span>　第二十四卷</li>

<li>須彌陀比丘尼<span class="note-inline">(譯曰好聰叡也)</span>　第三十卷</li>

<li>摩偷婆尸他比丘尼<span class="note-inline">(譯曰摩偷者密婆尸他者殘亦云勝也)</span>　第三十八卷</li>

<li>優波難陀<span class="note-inline">(譯曰大喜)</span>　大涅槃經第一卷</li>

<li>波闍波提瞿曇彌<span class="note-inline">(譯曰波闍者世波提者主瞿曇者如上說)</span>　第五卷</li>

<li>瘦瞿曇彌<span class="note-inline">(譯曰瘦者好也瞿曇彌如上說)</span>　第二十四卷</li>

<li>讖摩<span class="note-inline">(譯曰忍也)</span>　增一阿含第二卷</li>

<li>機梨舍瞿曇彌<span class="note-inline">(亦云吉離舍瞿曇彌　譯曰機梨舍者瘦瞿曇彌者姓)</span></li>

<li>奢摩<span class="note-inline">(譯曰寂靜)</span></li>

<li>波頭蘭那<span class="note-inline">(應云波肘蘭闍那　譯曰波肘者辨了蘭闍那者可樂)</span></li>

<li>波羅遮那<span class="note-inline">(應云波羅闍那　譯曰波羅者他闍那者人)</span></li>

<li>拔陀毘離<span class="note-inline">(譯曰拔陀者大也迦毘離者姓)</span></li>

<li>醯摩闍<span class="note-inline">(應云醯摩闍　譯曰雪生)</span></li>

<li>輸那<span class="note-inline">(譯曰江也)</span></li>

<li>曇摩提那<span class="note-inline">(亦云曇摩塵那亦云達摩提那　譯曰法與)</span></li>

<li>優多羅<span class="note-inline">(譯曰勝也)</span></li>

<li>禪頭<span class="note-inline">(應云善兜　譯曰虫也)</span></li>

<li>檀多<span class="note-inline">(譯曰調伏)</span></li>

<li>瞿卑<span class="note-inline">(譯曰牛女)</span>　是守牛女兒</li>

<li>拔陀波羅<span class="note-inline">(譯曰賢力)</span></li>

<li>須陀摩<span class="note-inline">(譯曰好鬘華也)</span></li>

<li>優迦羅<span class="note-inline">(譯曰優者大亦云勝迦羅者時亦云黑也)</span></li>

<li>阿奴波摩<span class="note-inline">(譯曰無辟)</span></li>

<li>優伽摩<span class="note-inline">(譯曰大悟解也)</span></li>

<li>素摩<span class="note-inline">(亦云修摩　譯曰月也)</span></li>

<li>摩陀利<span class="note-inline">(應云摩多利　譯曰御乘)</span></li>

<li>迦羅伽<span class="note-inline">(譯曰時行)</span></li>

<li>提婆脩<span class="note-inline">(應云提婆婆藪　譯曰天寶)</span></li>

<li>末那婆<span class="note-inline">(應云摩那婆　譯曰少淨行)</span></li>

<li>毘摩達<span class="note-inline">(應云毘摩達多　譯曰畏與)</span></li>

<li>曇摩摩提<span class="note-inline">(應云曇摩摩帝　譯曰法意)</span></li>

<li>須夜摩<span class="note-inline">(譯曰妙光)</span></li>

<li>因提闍<span class="note-inline">(應云因陀羅闍　譯曰主兒也)</span></li>

<li>拘那羅<span class="note-inline">(譯者云鳥名也)</span></li>

<li>婆須<span class="note-inline">(譯曰寶也)</span></li>

<li>遮婆羅<span class="note-inline">(譯曰墮落)</span></li>

<li>守迦<span class="note-inline">(譯曰鸚鴰)</span></li>

<li>拔陀軍陀羅拘夷<span class="note-inline">(譯曰拔陀者賢軍陀羅者可[阿-可+當]拘夷者細茅)</span></li>

<li>舍鳩利<span class="note-inline">(應云舍仇利　譯曰上也)</span>　第十八卷</li>

<li>輸盧尼<span class="note-inline">(譯曰好形貌也)</span>　第二十一卷</li>

<li>君荼羅繫頭<span class="note-inline">(應云荼羅翅舍　譯曰君荼羅者捲翅舍者髮)</span></li>

<li>差摩<span class="note-inline">(譯曰安隱)</span>　第二十九卷</li>

<li>基利施<span class="note-inline">(譯曰煩惱亦云苦也)</span></li>

<li>波羅拓羅<span class="note-inline">(譯曰波羅者彼柘羅者動)</span></li>

<li>波陀<span class="note-inline">(譯曰論議)</span></li>

<li>窮鼻<span class="note-inline">(經曰極端正也)</span></li>

<li>波羅遮羅<span class="note-inline">(譯曰波羅者守遮羅者行)</span>　雜阿含經第一卷</li>

<li>摩羅娑<span class="note-inline">(譯曰莫懶)</span></li>

<li>阿羅毘迦<span class="note-inline">(譯曰小語)</span></li>

<li>闍知羅<span class="note-inline">(譯曰縈髮)</span>　第二十卷</li>

<li>迦羅跋叱<span class="note-inline">(應云迦羅跋嗟　譯曰迦羅者黑跋嗟者犢)</span></li>

<li>優波羅<span class="note-inline">(譯曰勝亦云大亦云華)</span>　第二十二卷</li>

<li>密多羅<span class="note-inline">(譯曰親友)</span>　第三十七卷</li>

<li>阿[萉-巴+(日/(句-口+匕))]毘比丘尼<span class="note-inline">(譯曰國名也)</span>　第三十五卷</li>

<li>毘闍耶比丘尼<span class="note-inline">(譯曰無勝)</span></li>

<li>優波遮羅比丘尼<span class="note-inline">(譯曰大動)</span></li>

<li>尸利沙遮羅比丘尼<span class="note-inline">(譯曰尸利沙者頭遮羅者動)</span></li>

<li>叔迦羅比丘尼<span class="note-inline">(應云叔歌羅　譯曰好時)</span>　第五十卷</li>

<li>掘多比丘尼<span class="note-inline">(譯曰護也)</span>　十誦律初誦第六卷</li>

<li>周那難陀比丘尼<span class="note-inline">(應云周羅難陀　譯曰周羅者小也難陀者歡喜)</span>　八法第二卷</li>

<li>頻頭比丘尼<span class="note-inline">(譯曰頻頭者滯)</span></li>

<li>脩目佉比丘尼<span class="note-inline">(譯曰脩者好也目佉者面)</span>　雜誦第四卷</li>

<li>施羅比丘尼<span class="note-inline">(譯曰名山)</span></li>

<li>波梨比丘尼<span class="note-inline">(譯曰護也)</span>　善誦第二卷</li>

<li>蘇毘提<span class="note-inline">(應云蘇毘陀　譯曰蘇者好也毘陀者智)</span>　僧祇律第二十四卷</li>

<li>跋陀尸利比丘尼<span class="note-inline">(譯曰賢吉)</span></li>

<li>蘇毘提夷比丘尼<span class="note-inline">(譯者曰國名也)</span></li>

<li>跋陀羅比丘尼<span class="note-inline">(譯曰賢也)</span></li>

<li>跋陀羅伽毘梨比丘尼<span class="note-inline">(應云跋陀體毘梨　譯曰跋陀羅者賢體毘梨者大德)</span>　第三十九卷</li>

<li>須耶帝比丘尼<span class="note-inline">(譯曰好威儀也)</span></li>

<li>提舍瞿曇彌比丘尼<span class="note-inline">(譯曰提舍者說亦云郭外瞿曇彌者姓)</span>　四分律第十卷</li>

<li>波利遮羅夷比丘尼<span class="note-inline">(譯曰波利者護遮羅夷者茶事)</span></li>

<li>數那比丘尼<span class="note-inline">(應云數屢那　譯曰聞也)</span></li>

<li>蘇羅比丘尼<span class="note-inline">(應云首羅　譯曰勇也)</span></li>

<li>尼遮羅夷比丘尼<span class="note-inline">(譯曰不動)</span></li>

<li>婆遮羅比丘尼<span class="note-inline">(譯曰極動亦云能語)</span></li>

<li>尸羅婆遮那比丘尼<span class="note-inline">(譯曰尸羅者戒也婆遮那者語)</span></li>

<li>阿難婆比丘尼<span class="note-inline">(應云阿羅陀　譯曰阿難陀者歡喜也)</span></li>

<li>摩羅毘比丘尼<span class="note-inline">(譯者曰國名也)</span></li>

<li>婆泥比丘尼<span class="note-inline">(應云婆那　譯曰林也)</span></li>

<li>提舍難陀比丘尼<span class="note-inline">(譯曰提舍者說難陀者喜)</span>　第二分第二卷</li>

<li>蘇摩比丘尼<span class="note-inline">(譯曰月也)</span></li>

<li>栴檀輸那比丘尼<span class="note-inline">(譯曰月愛)</span></li>

<li>迦羅跋陀迦毘羅比丘尼<span class="note-inline">(譯曰迦羅者黑跋陀羅者賢迦毘羅者蒼)</span></li>

<li>伽羅栴陀輸比丘尼<span class="note-inline">(譯曰伽羅者頸旃陀月輸者好也)</span>　第八卷</li>

<li>舍夷物梨<span class="note-inline">(譯曰舍夷者眂拘梨者織亦云姓也)</span>　第三分第十四卷</li>

<li>偷羅難陀比丘尼<span class="note-inline">(譯曰偷羅者大難陀者喜)</span>　彌沙塞律第三卷</li>

<li>私伽羅母比丘尼<span class="note-inline">(譯曰山苟)</span>　第十四卷</li>

<li>優蹉比丘尼<span class="note-inline">(應云欝嗟呵　譯曰勤也)</span>　第十五卷</li>

<li>旃荼脩摩那比丘尼<span class="note-inline">(應云旃荼羅脩摩那　譯曰旃荼羅者月脩者好也云摩那者意)</span></li>

<li>阿夷<span class="note-inline">(應云阿私多　譯曰不白)</span></li>

<li>跋陀毘羅比丘尼<span class="note-inline">(應云跋陀羅迦比羅　譯曰跋陀羅者賢迦比羅者蒼)</span>　第十八卷</li>

<li>摩訶彼闍婆提比丘尼<span class="note-inline">(譯曰大世主也)</span></li>

<li>阿夷梨<span class="note-inline">(譯曰聖女)</span>　生經第三卷</li>

<li>波和提比丘尼<span class="note-inline">(應云婆羅婆提　譯曰勝語)</span>　法句第三卷</li>

<li>父陀尼子<span class="note-inline">(譯曰庄嚴女也)</span>　普超三昧經第二卷</li>

<li>摩訶卑耶惒題俱曇彌<span class="note-inline">(譯曰摩訶卑耶惒題者大世主俱曇彌者姓)</span>　大愛道泥洹經</li>

<li>摩訶波惒提比丘尼<span class="note-inline">(應云摩訶婆羅婆提　譯曰大勝語也)</span>　般舟三昧經</li>

<li>曇摩埤比丘尼<span class="note-inline">(譯曰法念)</span>　歷國傳第一卷</li>

<li>僧伽難提比丘尼<span class="note-inline">(譯曰眾喜)</span></li>
</ul></div>
<div class='div-other'><a id='mulu17' />
<p class='h1'>沙彌名第十三</p>
<ul class="">
<li>沙彌<span class="note-inline">(譯曰沙彌者息慈亦云淨養亦云擬淨命)</span>　大智論第一卷</li>

<li>須陀沙彌<span class="note-inline">(亦云須陀耶　譯曰須者好陀耶者起)</span>　增一阿含經第十三卷</li>

<li>周那沙彌<span class="note-inline">(譯曰碎也)</span>　長阿含經第十三卷</li>

<li>摩伽沙彌<span class="note-inline">(譯曰道也)</span>　十誦律第三誦第二卷</li>

<li>阿婆迦<span class="note-inline">(譯曰不諂曲也)</span>　僧祇律第二十三卷</li>

<li>波羅迦<span class="note-inline">(譯曰彼岸)</span></li>

<li>摩佉<span class="note-inline">(譯者曰星名也)</span>　四分律第二分第十三卷</li>

<li>罽那<span class="note-inline">(應云罽剌那　譯曰耳也)</span></li>

<li>泥瞿陀沙彌<span class="note-inline">(應云尼瞿盧陀　譯曰無節亦云縱橫)</span>　善見律毘婆沙第一卷</li>

<li>脩摩那沙彌<span class="note-inline">(譯曰好意)</span>　第二卷</li>

<li>須波迦沙彌<span class="note-inline">(譯曰可愛)</span></li>

<li>諄那沙彌<span class="note-inline">(應云唯陀　譯曰問也)</span>　生經第二卷</li>

<li>跋提奢彌<span class="note-inline">(譯曰賢也)</span>　興起行經上卷</li>
</ul></div>
<div class='div-other'><a id='mulu18' />
<p class='h1'>沙彌尼名第十四</p>
<ul class="">
<li>沙彌尼<span class="note-inline">(譯曰沙彌者息慈亦云淨養亦云擬淨命尼者女也)</span>　大智論十卷</li>

<li>式叉摩那<span class="note-inline">(譯曰學也)</span>　第十三卷</li>

<li>脂梨彌尼<span class="note-inline">(譯曰脂梨者衣)</span>　十誦律八法第二卷</li>

<li>支梨<span class="note-inline">(譯曰小也)</span>　僧祇律第六卷</li>
</ul></div>
<div class='div-other'><a id='mulu19' />
<p class='h1'>聲聞德行名第十五</p>
<ul class="">
<li>須陀洹<span class="note-inline">(亦云須呵洹亦云須陀般那　禪經曰流入涅槃譯曰入流)</span>　大智論第一卷</li>

<li>斯陀含<span class="note-inline">(應云斯已理陀伽寐亦云息忌陀迦　禪經曰往來譯曰往來)</span></li>

<li>阿那含<span class="note-inline">(亦云阿那伽寐亦云訶那迦速　禪經曰不來譯曰不還)</span></li>

<li>阿羅漢<span class="note-inline">(亦云阿蘭那　禪經曰無譯曰不生亦云殺賊亦云應供)</span></li>

<li>摩訶那伽<span class="note-inline">(論曰摩訶者大那者不加者罪又那伽者龍亦云象也)</span>　第三卷</li>

<li>頭陀<span class="note-inline">(應云偷多求那　譯曰偷多者棄亦云動也求那者功德也)</span></li>

<li>羯摩<span class="note-inline">(譯曰事亦云作)</span></li>

<li>維那<span class="note-inline">(應云毘訶羅波羅　譯曰毘訶邏者寺波羅者護也)</span>　第十一卷</li>

<li>阿闍梨<span class="note-inline">(亦云阿遮梨　譯曰應可作亦云應)</span>　第十三卷</li>

<li>布薩<span class="note-inline">(譯曰增長功德論云善宿)</span></li>

<li>波羅提木叉<span class="note-inline">(譯曰波羅提者彼彼木叉者解脫)</span>　大涅槃經第三卷</li>

<li>三摩跋提<span class="note-inline">(應云三摩鉢低　譯曰善定)</span>　第十卷</li>

<li>阿那波那<span class="note-inline">(亦云阿那波那亦云般那　譯曰阿那者米亦云八波那者去亦云出)</span>　第十九卷</li>

<li>分衛<span class="note-inline">(應云賓荼波陀　譯曰乞食)</span>　增一阿含第一卷</li>

<li>摩那埵<span class="note-inline">(譯曰齊量)</span>　十誦律序第二卷</li>

<li>婆利婆娑<span class="note-inline">(譯曰別住)</span></li>

<li>阿浮訶羯摩磨<span class="note-inline">(善見律云阿浮訶那者喚入譯曰喚來)</span>　第三卷</li>

<li>僧跋<span class="note-inline">(應云僧鉢[其*葛]哆　譯曰等至)</span>　七法第六卷</li>

<li>吚甯<span class="note-inline">(亦云禋倿亦云豆佉　律曰咿甯者苦諦鞞婆沙曰禋倿者苦也)</span>　同卷</li>

<li>彌寗<span class="note-inline">(亦云彌倿亦云三牟提耶　律曰彌寗者習諦鞞婆沙曰彌樓者習也)</span></li>

<li>多咜陀辟<span class="note-inline">(亦云陀破亦云尼樓陀　律曰多陀譬者盡諦鞞婆沙曰陀破者盡)</span></li>

<li>阿羅辟支<span class="note-inline">(亦云陀羅破亦云末伽　律曰陀羅辟支者道諦鞞婆沙曰陀羅破者道也)</span></li>

<li>闍婆那<span class="note-inline">(律曰分別心譯曰疲智)</span>　善見律毘婆沙第一卷</li>

<li>毘婆舍那<span class="note-inline">(應云毘鉢舍那　律曰觀苦空無我譯曰觀見)</span></li>

<li>波薩提<span class="note-inline">(應云波羅薩提　律曰寂靜無疲極也譯曰猗樂)</span></li>

<li>和上<span class="note-inline">(律曰知罪知無罪也)</span>　第十七卷</li>

<li>半多俱置迦<span class="note-inline">(譯曰半者俱置迦者種)</span>　阿毘曇毘婆沙第五十七卷</li>

<li>三婆羅佉故<span class="note-inline">(譯曰律儀式也)</span>　雜阿毘曇心第十二卷</li>

<li>達摩<span class="note-inline">(經曰法謂世間第一法)</span>　禪經下卷</li>

<li>摩那斯伽羅<span class="note-inline">(經曰謂經心義言思誰)</span></li>

<li>三般具足戒<span class="note-inline">(譯曰足具)</span>　遺教三昧經上卷</li>

<li>三摩提<span class="note-inline">(譯曰一心)</span>　成實論第一卷</li>
</ul></div>
<div class='div-other'><a id='mulu20' />
<p class='h1'>雜觀行名第十六</p>
<ul class="">
<li>三昧<span class="note-inline">(譯曰一心)</span>　大智論第一卷</li>

<li>四禪<span class="note-inline">(應云那　論曰思惟修譯曰思惟也)</span></li>

<li>三摩提<span class="note-inline">(論曰正心行處譯曰一心)</span>　第二十九卷</li>

<li>梵行<span class="note-inline">(譯曰梵者淨也)</span>　華嚴經第十卷</li>

<li>奢摩<span class="note-inline">(亦云舍摩他亦云奢摩他　譯曰寂靜)</span>　大涅槃經第二十八卷</li>

<li>毘婆舍那<span class="note-inline">(應云毘鉢舍那　譯曰見也)</span></li>

<li>憂畢叉<span class="note-inline">(譯曰捨也)</span></li>

<li>拘羅羅吒<span class="note-inline">(譯曰拘羅者種姓剌吒者國也)</span>　雜阿含第二十卷</li>

<li>繁耆迦<span class="note-inline">(應云明嗜迦　譯曰曲也)</span>　第三十卷</li>

<li>迦師那阿攬摩那<span class="note-inline">(律曰三十八禪定譯曰迦那者明阿欖摩那者境界亦云塵)</span>　善見律毘婆沙第十四卷</li>

<li>安闍三昧<span class="note-inline">(應云安左闍三昧鉢低　譯曰不動定也)</span>　第十二卷</li>

<li>三術闍<span class="note-inline">(經曰三禪)</span>　脩行本起第一卷</li>

<li>伊羅鉢三昧<span class="note-inline">(應云伊羅鉢多羅　譯曰霍葉香也)</span>　四百三昧經</li>

<li>鎮頭迦三昧<span class="note-inline">(譯者曰樹名也)</span></li>

<li>婆羅那香象三昧<span class="note-inline">(譯曰婆羅耶者象也)</span></li>

<li>婆羅墮楉<span class="note-inline">(譯曰彼通)</span>　佛說安般經</li>
</ul></div>
<div class='div-other'><a id='mulu21' />
<p class='h1'>罪障名第十七</p>
<ul class="">
<li>突吉羅<span class="note-inline">(譯曰惡作)</span>　大智論第一卷</li>

<li>偷蘭遮<span class="note-inline">(譯曰私偷刺者大底罪也)</span>　大涅槃經第七卷</li>

<li>波羅夷<span class="note-inline">(譯曰不如)</span></li>

<li>波夜提<span class="note-inline">(譯曰燒煮)</span>　第十一卷</li>

<li>僧伽婆尸沙<span class="note-inline">(譯曰泉殘亦云僧餘)</span>　十誦律序第一卷</li>

<li>波羅提舍尼<span class="note-inline">(譯曰向彼栴也)</span></li>

<li>尼薩耆波夜提<span class="note-inline">(譯曰捨墮)</span></li>

<li>憂多羅殺<span class="note-inline">(譯曰憂多羅者勝也)</span>　初誦第二卷</li>

<li>頭多殺<span class="note-inline">(譯曰不好)</span></li>

<li>毘陀羅殺<span class="note-inline">(譯曰破也)</span></li>

<li>提舍迦羅尼罪<span class="note-inline">(譯曰提舍者發露迦羅尼者應作)</span>　七法第二卷</li>

<li>阿跋提罪<span class="note-inline">(應云何鉢諦　譯曰犯也)</span></li>

<li>折多利耶陀那<span class="note-inline">(應云質多波利耶跋私陀那　譯曰質多者意波利耶跋私陀者使垢)</span>　善見律毘婆沙第一卷</li>

<li>頭婆私多<span class="note-inline">(律曰微細罪也)</span></li>

<li>婆傍伽<span class="note-inline">(律曰心羸弱心眼也)</span>　第十卷</li>

<li>首盧數<span class="note-inline">(譯曰好瞋)</span>　阿毘曇毘波沙第一卷</li>

<li>拘律陀聚<span class="note-inline">(譯曰瞋也)</span>　八揵度第十八卷</li>

<li>波羅提伽<span class="note-inline">(論曰重瞋)</span>　成實論第九卷</li>

<li>違欣婆<span class="note-inline">(論曰中瞋)</span></li>

<li>拘盧陀<span class="note-inline">(論曰下瞋)</span></li>

<li>憂婆耶呵<span class="note-inline">(論曰報頂)</span></li>

<li>婆羅陀舍<span class="note-inline">(論曰專執)</span></li>

<li>伊舍<span class="note-inline">(論曰疾姤)</span></li>

<li>三監披<span class="note-inline">(應云伊履沙　論曰忿諍)</span></li>

<li>頭和遮<span class="note-inline">(論曰煇捩)</span></li>

<li>阿羼<span class="note-inline">(應云阿羼摩　論曰不忍)</span></li>

<li>阿娑詰略<span class="note-inline">(論曰不悅)</span></li>

<li>阿[木*(ㄆ/虫)]羅沽<span class="note-inline">(論曰不調)</span></li>

<li>登單那陀<span class="note-inline">(論曰難可)</span></li>

<li>羅披那<span class="note-inline">(應云羅波那　論曰悅人意)</span></li>

<li>單致利<span class="note-inline">(論曰睡眠因緣譯曰懶也)</span></li>
</ul></div>
<div class='div-other'><a id='mulu22' />
<p class='h1'>迦絺那衣法第十八</p><p>迦絺那衣　舊譯曰功德。聲論者曰。迦絺那是外國音。衣是此間語。具存外國音。應言迦絺那指婆羅。迦絺那翻為功德。指婆邏翻為衣。謂功德衣。</p>
<p>桑祗陀國　舊譯曰。應云桑祗哆。翻為聚會說。聲論者云。桑祗陀是外國音。國是此間語。具正外國音。應言僧枳多毘屣耶。僧枳多翻為期。毘屣耶為國。謂斯國。</p>
<p>迦提月　舊譯曰時月。持律者云功德月。亦云望衣月。謂應言時月。即是三月安居竟功德滿足時。以功德滿足故。所以得望衣。</p>
<p>衣法　阿梨陀羅色　持律者云。五大色。聲論者云。阿梨陀羅是外國音也是此間語。具正外國音。應云尼羅跋羅。尼羅翻為青。跋那翻為色。謂青色。</p>
<p>黔蛇色　持律者云。五大色。聲論者云。黔蛇是外國音。色是此間語。具正外國音。應云柯羅跋那。柯羅翻為黑。跋那色。謂黑色<span class='note-inline'>(泥尼外國翻為葛陀摩䟦那翻為泥色)</span>。</p>
<p>穹伽色　舊譯曰。應云穹求。翻為黃色。持律者云。五大色。聲論者。穹伽是外國音。色是此間語。具正在外國音。應云比多跋那。比多翻為黃。跋那翻為色。謂黃色。</p>
<p>盧耶那色　持律者云。五大色。聲論者云。盧耶那是外國音。色是此間語。具正外國音。應盧喜多跋那。盧喜哆翻為赤。跋那翻為色。謂赤色。</p>
<p>嵯梨多色　持律者云。五大色。聲論者云。嵯梨多是外國音。色是此間語。具正外國音。應云阿婆多跋那。阿婆多翻為白。跋那翻為色。謂白色。</p>
<p>曼提吒色　持律者云。五大色。聲論者云。正外國音。應言曼提<span class='note-inline'>(都私反)</span>哆那跋那。曼提哆那翻為好。跋那翻為好。跋那翻為色。謂好色。雖云好色。不知是何方好色。胡僧云。應言曼實瑟陀跋蘭那。為不赤不黃色。案此好色即應是黃中好色。謂非輕色非重色。案五大色。謂青黃赤白黑。此中有六種色。不應謂為五大色。若案色為論。紅赤紫重黃輕。好色唯有赤黃二種。是大色。餘四種非大也。</p>
<p>抲休比丘　舊譯曰。應云婆休難提。翻為多喜。</p>
<p>瓶沙王　舊譯曰。應云頻毘式娑羅。亦云頻婆羅。頻毘者言無。式娑羅者言實。聲論者云。瓶沙是外國音。王是此間語。具正外國音。應言頻毘娑邏何邏闍。頻毘頻為無。娑邏飜為實。何羅闍翻為王。謂無實王。</p>
<p>梵志　舊譯曰。梵者淨。案梵志是此間語。非外國音。梵是訓淨。如猶寂訓靜。非異國音。聲論者云。外國呼梵為婆羅摩。呼志為婆他刺。</p>
<p>深摩根衣　持律者云。是上價衣。聲論者云。正外國音。應言數欽摩牟羅。藪欽摩翻為細衣。牟羅翻為根。為細衣。</p>
<p>優婆難陀比丘　舊譯曰大喜。聲論者云。優婆翻為大。難陀翻為喜。摩訶亦云大。優波亦大。此恐當是國語不同。</p>
<p>比喜陀比丘　舊譯曰覆。聲論者云。正外國音。應言比喜<span class='note-inline'>(他[卄/腹]反)</span>他。翻為密。覆是義翻。密是正翻。</p>
<p>泥洹僧　舊譯曰方衣。持律者云。解脫衣。聲論者云。正外國音。應言尼婆那。翻為君衣。</p>
<p>阿羅毘國　舊譯曰少語。聲論者云。阿羅毘是外國音。國是此間語。具正胡音。應言阿羅毘屣耶。阿毘羅分飜為不聲。毘屣耶翻國為。少語非無語。是語少。不聲則應無聲。多以手語示相。非令無言。得翻為少語。以手示相。亦得翻為不聲。</p>
<p>僧祇支　舊譯曰偏袒。持律者曰助身衣。聲論者云。正外國音。應言僧割侈。僧割翻為肩。侈翻為覆肩衣。總說無非助身衣。分別應以覆肩衣為正。</p>
<p>沙尼衣　持律者云土衣。聲論者云。應言沙<span class='note-inline'>(師我反)</span>尼。翻為樹皮衣。此非土衣。應云樹皮衣。</p>
<p>䩭由羅欽婆羅衣　聲論者云。正外國音。應言枳由羅甘婆羅。枳由羅翻為細。甘婆羅翻為毛衣。謂細毛衣。</p>
<p>趐彌樓欽婆羅衣　持律者云絳色衣。聲論者云。正外國音。應言靃邏甘婆羅。靃邏翻為白衣半。甘婆羅翻為毛衣。謂白羊毛衣。</p>
<p>表裏[革*耳]俱執　持律者云。是茸古具。聲論者云。衣裏[革*耳]俱執五字。悉是此間語。具外國音。呼為喜蘭哆盧摩婆摩伽羅呵那。婆喜翻為表。蘭哆翻為裏。胡盧摩翻為[革*耳]。婆摩翻為俱。伽羅呵翻為執。</p>
<p>婆羅彌利衣　持律者云。有前襜衣。</p>
<p>蔍毛欽跋具裩衣　持律者云許衣。</p>
<p>舍勒衣　舊譯曰內衣。持律者云前後襜衣。聲論者云。正外國音。應言安多羅舍多柯。此衣四方縫作最在裏著。即世僧尼所著舍勒。</p>
<p>阿拘草衣　持律者云。是䔋衣。胡僧其形似此土芑。外國之人用此草時。先內水中竟槌令細。然後用之。</p>
<p>跋拘草衣　持律者云䔋衣。胡僧云。應云阿仿伽。是劫寶國所出。似此云麻。亦用作衣。</p>
<p>拘賒草衣　舊譯曰細弟。持律者云䔋衣。聲論者云。正外國音。應言釣奢底履那。釣奢翻為芳。底履那翻為草。謂弟草衣。</p>
<p>文若草衣　舊譯曰。應云文闍。謂虎鬚。持律者云䔋衣。聲論者云。正外國語。應言文闍。翻為出。即是虎鬚草。胡僧云。以此土龍鬚草。其色少多黃。亦可作席。亦可作衣。</p>
<p>婆娑草衣　舊譯曰。應言婆跋闍。謂麁弟。持律者云䔋衣。持律者從阿拘草衣至婆娑草衣五種草。皆呼為草衣。謂此不然。所以名為䔋衣者。以䔋草作衣故名䔋衣。不容是草皆名䔋衣。</p>
<p>髮欽婆羅　持律者云鹿毛衣。案髮是此間語。欽婆羅是外國音。聲論者云。甘外國音不正。外國呼髮為枳舍。呼衣為甘婆羅。應言枳舍甘婆羅。謂為髮衣。織髮為衣。不應謂為鹿毛也。</p>
<p>角鵄翅衣　持律者云鳥毛衣。案角鵄是鴝鵒。以鴝鵒翅為衣。故云角鵄翅衣。</p>
<p>波加羅衣　聲論者云。正外國音。應言跋柯邏指婆邏。翻為樹皮衣。</p>
<p>優羅提那　舊譯曰。優羅者胸。提那者與。謂胸與。</p>
<p>塔　舊譯曰。云外國謂為塔。此謂為方墳。持律者云墳。聲論者云。塔是此間語。外國音肆偷波為塔。</p>
<p>頭陀　持律者云抖藪。聲論者云。正外國音。應言偷多。翻為除塵。斗藪是譬翻。除塵是正翻。</p>
<p>鉢法　頗梨　舊譯曰。應言頗致杆。謂白珠水精火珠。聲論云。正外國音。應言肆頗底柯。翻為水精。案白珠水精火珠不容多物。共一名。甞聞頗梨珠一物。有多色。</p>
<p>鉢他　持律云小鉢。聲論者云。正外國音。應言波刺肆他。翻為一諡。</p>
<p>跋難陀比丘　舊譯曰賢。聲論者云。正外國音。應言髮陀羅難陀。跋陀羅翻為賢。難陀翻為歡喜。謂賢喜歡。</p>
<p>尼師檀法　尼師檀　舊譯曰坐具。聲論者。正外國音。應言尼師檀耶。翻為坐衣。</p>
<p>維耶離國　舊譯曰。亦云毘耶離。亦云毘舍離。謂博廣。聲論者云。正外國音。應言鞞舍利。翻為廣。</p>
<p>迦留陀夷比丘　舊譯曰。亦云迦樓陀夷。迦留者持。陀夷者起。聲論者云。正外國音。應柯盧陀夷。柯盧翻為早。亦云黑。陀夷翻為生。亦云起。謂早生。亦謂黑起。以日初出時生故名早生。有優陀夷比丘色白。柯盧陀夷色黑。故以起黑受稱。</p>
<p>修伽陀　舊譯曰。修言好。伽陀云去。亦云說。亦云善誓。持律者云善說。聲論者云。正外國音。應言修伽多。修翻為善。伽多翻去。謂善去。出要律儀卷第八。</p>
<p>結界法　羅閱城　聲論者云。正外國音。應云何羅闍那伽邏。阿羅闍那翻為王。伽邏翻為城。謂王城。</p>
<p>拘盧舍　持律者云。五百弓。弓長中人肘。</p>
<p>耆闍崛山　舊譯曰。應言耆闍言鷲。崛多言頭。為鷲頭也。</p>
<p>解界法　迦蘭陀國　舊譯曰好。聲論者云。正外國音。應言迦蘭陀柯。是鳥名。此無對翻。出要律儀卷第九。</p>
<p>三滅法　跋耆色　舊譯曰聚。聲論者云。跋耆是外國音。色是此間語。具正外國音。應云跋耆尼伽摩。跋耆翻為裙。尼伽摩翻為色。謂裙也。</p>
<p>孫陀羅難陀比丘　舊譯曰。孫陀羅者可愛。亦云好。難陀者歡喜。聲論者云。孫陀羅翻為好。難陀翻為喜。謂好喜。</p>
<p>陀驃力士子　舊譯曰茅草。聲論者云。陀驃是外國音。力士子是此間語。具正天竺音。應云陀臈毘夜備邏婆分弗多羅。陀臈毘夜翻為物。備邏翻為力。婆分翻為士。弗多羅翻為子。謂物力士子。此士子是多財物家之子。故名物力士子。</p>
<p>彌多羅浮摩比丘　聲論者云。正外國音。應言來跢邏部摩。來跢邏翻為慈。部摩翻為地。謂慈地。</p>
<p>彌多羅比丘尼　聲論者云。正外國音。應言來跢邏。翻為慈。</p>
<p>四儐法　摩伽沙彌　舊譯曰道。聲論者云。正外國音。應言摩勒伽。翻為道。亦云路。</p>
<p>俱舍彌國　舊譯曰。應云物睒毘。亦云物睒彌。謂不甚靜。亦云藏有。聲論者云。正外國音。應言高杉毘。飜為吉祥草。是仙人名。以人名國。謂吉祥草國。</p>
<p>車匿比丘　舊譯曰。應云閳<span class='note-inline'>([山/虫]懶反)</span>陀。亦云闍那。謂應作。亦云覆藏。聲論者云。正外國音。應云羼陀。翻為欲令覆。</p>
<p>旃陀羅　舊譯曰。又云旃荼羅。謂瞋亦云惡。持律者云下賤惡人。聲論者云。外國音。應云旃陀羅。翻為惡人。旃陀羅謂是屠殺惡人。加此屠肉五兵等類。</p>
<p>央伽國　舊譯曰。又云鴦伽。謂體。聲論者云。外國音。應言鴦伽毘屣耶。鴦伽翻為分。毘屣耶翻為國。謂分國。亦云身國。</p>
<p>槃提國　聲論者云。正外國音。應言阿槃底。翻為護。</p>
<p>阿梨吒比丘　舊譯曰。亦云阿梨吒。亦云阿利瑟吒。亦云阿栗吒。謂無患樹。聲論者云。正外國音。應言阿栗瑟跢。翻為無患樹。此比丘因樹得名。謂無患比丘。</p>
<p>梵檀法　梵檀　持律者云默儐。聲論者云。外國呼為婆羅摩私摩。翻為梵壇。</p>
<p>波羅國　舊譯曰勝。</p>
<p>闡弩比丘　舊譯曰覆。聲論者云。正外國音。應言闡那。翻為蜜。</p>
<p>那陀迦旃延經　舊譯曰。應云那<span class='corr'>剌</span>陀迦旃延。那<span class='corr'>剌</span>陀言信。迦旃延言性。聲論者云。正外國音。應云那陀葛多耶那。那陀翻為長聲。葛多耶那翻為性。出要律儀卷第十。</p>
<p>四羯摩法　槃荼比丘　舊譯曰。又云般特陀迦。謂路。聲論者云。正外國音。應槃陀。翻為論。</p>
<p>盧伽比丘　舊譯曰。盧伽謂央色病。聲論者云。盧伽翻為患。亦云病。</p>
<p>施越比丘　聲論者云。施越是此間語。正外國音。呼施為檀那。呼越為波底。梁言施越。</p>
<p>馬宿比丘　聲論者云。是此間語。正外國音。應言阿輸實。梁言馬宿。</p>
<p>滿宿比丘　聲論者云。滿宿是此間語。正外國音。應言爺律那實。梁言滿宿。</p>
<p>優樓伽居士　聲論者云。優樓伽是外國音。居士是此間語。具正胡音。應言郁伽羅漚婆塞分。郁伽羅翻為<span class='corr'></span>威德。漚婆塞分翻為居士。謂威德居士。</p>
<p>質多羅居士　舊譯曰種種。聲論者閉。居士如前說。</p>
<p>摩摩帝帝陀羅<span class='note-inline'>(本云知法人)</span>　舊譯曰寺主。持律者云知法寺主。聲論者。正外國音。應言摩末底哿彌陀他。摩末底翻為寺主。哿彌陀他翻為治。謂治寺主比丘。</p>
<p>悔僧殘法　僧伽婆尸沙　舊譯曰眾殘。亦云眾餘。持律者云僧殘亦僧救。聲論者云。僧伽翻為眾。婆尸沙翻為餘。案此翻譯曰僧殘。是合胡梁語。云僧救亦是合胡梁語。若客云眾殘。正是此音。若云眾餘。亦是此音。殘之與餘。義無有異。</p>
<p>摩那埵　舊譯曰齊量。持律者云折伏下意。亦云治僧殘罪。聲論者云。正外國音。應言摩捺埵。翻為慢。埵翻為除。慢。案折伏下意除慢法。治僧殘罪。是說對名。亦非正翻譯。</p>

<p class='juan'>翻梵語卷第三</p></div>
<div class='div-w'><p style="margin-left:1em">延應二年四月十六日<span class='note-inline'>(申時)</span>於醍醐寺地藏院書寫了</p>
<p style="margin-left:1em">同　　　八月二日令交合了　　道成</p>
<p style="margin-left:1em">寬保初元醉年秋八月二十二日。令宮野常新遂書寫余於東窓校考了僧正賢賀<span class='note-inline'>(五十八)</span>。</p>
</div>
</div><!-- end of div[@id='body'] -->
</body></html>