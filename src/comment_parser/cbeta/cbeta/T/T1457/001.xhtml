<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>根本說一切有部略毘奈耶雜事攝頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1457
<p class='juan'><a id='mulu1' />根本說一切有部略毘奈耶雜事攝頌一卷</p><p class="byline">三藏法師義淨奉　制譯</p>
<div class='div-jing'><p>此雜事中總有八門，以大門一頌攝盡宏綱，一一門中各有別門，總攝八頌就別門中各有十頌，合九十頌，并內攝頌向有千行。若能讀誦憶持者，即可總閑其義。</p>
<p>大門總攝頌曰<span class='note-inline'>(總有八頌攝)</span>：</p>

<div class="lg regular"><div class='lg-row'>甎石及牛毛，　三衣并上座；</div>
<div class='lg-row'>舍利猛獸筋，　笈多尼除塔。</div>
</div><p>第一別門總攝頌曰：</p>

<div class="lg regular"><div class='lg-row'>甎揩剪爪鉢，　鏡生支蹈衣；</div>
<div class='lg-row'>水羅生豆殊，　洗足裙應結。</div>
</div><p>別門子攝頌十行：</p>

<div class="lg regular"><div class='lg-row'>甎揩石白土，　牛黃香益眼；</div>
<div class='lg-row'>打柱等諸緣，　瓔珞即應知。</div>
<div class='lg-row'>剪爪髮揩光，　春時飡小果；</div>
<div class='lg-row'>渴聽五種藥，　廣說大生緣。</div>
<div class='lg-row'>綴鉢畜資具，　刀子及針筒；</div>
<div class='lg-row'>并<span class='corr'>衣</span>揁有三，　是大仙開許。</div>
<div class='lg-row'>照鏡并鑒水，　不應用梳刷；</div>
<div class='lg-row'>頂上留長髮，　浴室栗㚲毘。</div>
<div class='lg-row'>生支當護面，　不為歌舞樂；</div>
<div class='lg-row'>許作歌詠聲，　用鉢有四種。</div>
<div class='lg-row'>蹈衣并諸袋，　褥及於坐具；</div>
<div class='lg-row'>有緣離三衣，　六種心念法。</div>
<div class='lg-row'>水羅有五種，　器共一衣食；</div>
<div class='lg-row'>露形噉飲食，　洗浴事應知。</div>
<div class='lg-row'>豆生不淨地，　吐食指授索；</div>
<div class='lg-row'>銅器不應為，　盛鹽等隨畜。</div>
<div class='lg-row'>應為洗足處，　及以濯足盆；</div>
<div class='lg-row'>熱時須扇風，　蚊蟲開五拂。</div>
<div class='lg-row'>結下裙不高，　不持於重擔；</div>
<div class='lg-row'>若病許杖絡，　服蒜等隨聽。</div>
</div><p>第二別門總攝頌曰<span class='note-inline'>(十行)</span>：</p>

<div class="lg regular"><div class='lg-row'>牛毛并傘蓋，　披緂勝鬘緣，</div>
<div class='lg-row'>出家藥湯瓶，　門扇鎚斤斧。</div>
</div><p>別門子攝頌十行：</p>

<div class="lg regular"><div class='lg-row'>牛毛及隱處，　同床不獨披；</div>
<div class='lg-row'>若得白色衣，　染覆方應用。</div>
<div class='lg-row'>傘蓋無後世，　歌聲不放火；</div>
<div class='lg-row'>遊行覓依止，　毛緂不翻披。</div>
<div class='lg-row'>披緂聽不聽，　惡聲不置鉢；</div>
<div class='lg-row'>衣開三種紐，　應知條亦三。</div>
<div class='lg-row'>勝鬘惡生事，　次制諸瓔珞；</div>
<div class='lg-row'>金條及彩物，　斯皆不應畜。</div>
<div class='lg-row'>出家有五利，　不捉錢授學；</div>
<div class='lg-row'>大眾說伽他，　烟筩漱聽許。</div>
<div class='lg-row'>藥湯應洗浴，　灌鼻開銅盞；</div>
<div class='lg-row'>乘輿老病聽，　須知便利事。</div>
<div class='lg-row'>水瓶知淨觸，　願世尊長壽；</div>
<div class='lg-row'>因斯尼涅槃，　噉嚼俱開五。</div>
<div class='lg-row'>安門扇釰孔，　皮替處中窓；</div>
<div class='lg-row'>內闊網扇樞，　開店須羊甲。</div>
<div class='lg-row'>鐵鎚及鎗子，　鐵<span class='corr'>鍤</span>并木杴；</div>
<div class='lg-row'>釜床竈五百，　斧鑿眾皆許。</div>
<div class='lg-row'>許斤斧三梯，　竹木繩隨事；</div>
<div class='lg-row'>下灌造寺法，　說難他因緣。</div>
</div><p>第三別門總攝頌曰：</p>

<div class="lg regular"><div class='lg-row'>三衣及衣架，　河邊造寺鹽，</div>
<div class='lg-row'>拭面拭身巾，　寺座刀應畜。</div>
</div><p>別門子攝頌十行：</p>

<div class="lg regular"><div class='lg-row'>三衣條葉量，　床脚拂遊塵；</div>
<div class='lg-row'>行處著氍毺，　扞石須時畜。</div>
<div class='lg-row'>衣架及燈籠，　勿使蟲傷損；</div>
<div class='lg-row'>熱開三面舍，　可記難陀身。</div>
<div class='lg-row'>河邊制齒木，　羅怙遣出門；</div>
<div class='lg-row'>合訶不合訶，　二行應與服。</div>
<div class='lg-row'>造寺安簷網，　廣陳掃地緣；</div>
<div class='lg-row'>求法說二童，　熱時聽造舍。</div>
<div class='lg-row'>石鹽安角內，　藥器用氍毺；</div>
<div class='lg-row'>安替誦經時，　以物承其足。</div>
<div class='lg-row'>拭面巾疎薄，　唾盆并襯體；</div>
<div class='lg-row'>鐵槽砌基地，　日光珠浣衣。</div>
<div class='lg-row'>拭身履蛇咽，　石器生疑惑；</div>
<div class='lg-row'>染衣有多種，　隨意盡伽藍。</div>
<div class='lg-row'>造寺所須物，　穿床禮敬儀；</div>
<div class='lg-row'>別畜剃髮衣，　花鬘掛眠處。</div>
<div class='lg-row'>好座并床施，　香泥及鉢籠；</div>
<div class='lg-row'>油器法語行，　衣袋持三索。</div>
<div class='lg-row'>須剃刀應畜，　及剪甲等物；</div>
<div class='lg-row'>支床并偃枕，　香土用隨情。</div>
</div><p>第四別門總攝頌曰：</p>

<div class="lg regular"><div class='lg-row'>上座及牆柵，　緣破并養病，</div>
<div class='lg-row'>旃荼猪蔗寺，　鉢依栽樹法。</div>
</div><p>別門子攝頌十行：</p>

<div class="lg regular"><div class='lg-row'>上座翻次說，　或可共至終；</div>
<div class='lg-row'>濾作非時漿，　處不為限齊。</div>
<div class='lg-row'>牆柵尼剃具，　不著打光衣；</div>
<div class='lg-row'>得少亦平分，　洗淨儀應識。</div>
<div class='lg-row'>緣破須縫[打-丁+替]，　明月聞便頌；</div>
<div class='lg-row'>依止知差別，　三人共坐聽。</div>
<div class='lg-row'>養病除性罪，　將圓不昇樹；</div>
<div class='lg-row'>王臣不受戒，　斬手不應為。</div>
<div class='lg-row'>旃荼蘇陀夷，　大衣暫時用；</div>
<div class='lg-row'>師謨婆蘇達，　取鉢已物想。</div>
<div class='lg-row'>阿市多護月，　賊想取白衣；</div>
<div class='lg-row'>此與大律同，　故更不煩出。</div>
<div class='lg-row'>猪蔗多羅果，　毛緂黑喜還；</div>
<div class='lg-row'>安置刀子針，　不用琉璃器。</div>
<div class='lg-row'>寺中應遍畫，　然火并洗浴；</div>
<div class='lg-row'>鉢水不蹈葉，　連鞋食不應。</div>
<div class='lg-row'>無鉢度大賊，　安居無依止；</div>
<div class='lg-row'>五年同利養，　負重不應為。</div>
<div class='lg-row'>四依求六物，　賊盜苾芻衣；</div>
<div class='lg-row'>委寄五種殊，　須知染衣法。</div>
<div class='lg-row'>須知栽樹法，　賊緂作神通；</div>
<div class='lg-row'>若得上帔衣，　不應割去繢。</div>
</div><p>第五別門總攝頌曰：</p>

<div class="lg regular"><div class='lg-row'>焚屍詰三轉，　捨墮我身亡；</div>
<div class='lg-row'>界苾芻不應，　不合五皮用。</div>
</div><p>別門子攝頌十行：</p>

<div class="lg regular"><div class='lg-row'>焚屍誦三啟，　目連因打亡；</div>
<div class='lg-row'>不應廣大作，　多護諸珍寶。</div>
<div class='lg-row'>詰問令憶念，　問彼容許不；</div>
<div class='lg-row'>教授事不為，　長淨及隨意。</div>
<div class='lg-row'>佛三轉法輪，　初度五人已；</div>
<div class='lg-row'>不喚名族等，　拘尸宣略教。</div>
<div class='lg-row'>捨墮物不分，　蚊幬隨意畜；</div>
<div class='lg-row'>三股狀作釜，　應張羯恥那。</div>
<div class='lg-row'>亡後囑授別，　委寄者身死；</div>
<div class='lg-row'>他方通委寄，　若死對餘人。</div>
<div class='lg-row'>界外不與欲，　將行不展轉；</div>
<div class='lg-row'>說戒隨意事，　違者並招愆。</div>
<div class='lg-row'>苾芻應知數，　隨意任行籌；</div>
<div class='lg-row'>不與俗同坐，　老少應隨夏。</div>
<div class='lg-row'>不應居貯座，　不誘他求寂；</div>
<div class='lg-row'>不為誓賭物，　亦不食虎殘。</div>
<div class='lg-row'>不合自藏身，　不為言白等；</div>
<div class='lg-row'>若得上價寶，　賣之應共分。</div>
<div class='lg-row'>五皮不應用，　餘類亦同然；</div>
<div class='lg-row'>若患痔病時，　熊皮履應著。</div>
</div><p>第六門總攝頌曰：</p>

<div class="lg regular"><div class='lg-row'>猛獸筋不應，　燈光及勇健；</div>
<div class='lg-row'>馱索度尼法，　因許喬答彌。</div>
<div class='lg-row'>尼不前長者，　可與餘臥具；</div>
<div class='lg-row'>不合輒灒水，　是總頌應知。</div>
</div><p>別門子攝頌十行：</p>

<div class="lg regular"><div class='lg-row'>猛獸筋皮綖，　擁前復擁後；</div>
<div class='lg-row'>兩角及尖頭，　諸靴皆不合。</div>
<div class='lg-row'>四大王初誕，　光明普皆照；</div>
<div class='lg-row'>父母因斯事，　各為立其名。</div>
<div class='lg-row'>腹中天守護，　生已蹈蓮花；</div>
<div class='lg-row'>舉手獨稱尊，　灌洗花衣落。</div>
<div class='lg-row'>阿私多覩相，　那剌陀勸師；</div>
<div class='lg-row'>五百瑞現前，　父王立三字。</div>
<div class='lg-row'>付母養太子，　令觀大人相；</div>
<div class='lg-row'>阿私多遠至，　親覩牟尼形。</div>
<div class='lg-row'>燈光得為王，　有五珠勝物；</div>
<div class='lg-row'>因敘奇異事，　廣說健陀羅。</div>
<div class='lg-row'>鵂鶹鶴飲乳，　芒草尾身齊；</div>
<div class='lg-row'>斑駁與毛同，　沙盆水不溢。</div>
<div class='lg-row'>鹽麨水差別，　衣瓦變成塵；</div>
<div class='lg-row'>是謂健陀羅，　世間思十事。</div>
<div class='lg-row'>猛光親問母，　知從蠍所生；</div>
<div class='lg-row'>與彼五百金，　驅之令出國。</div>
<div class='lg-row'>猛光侍縛迦，　金光醫羅鉢；</div>
<div class='lg-row'>那<span class='corr'>剌</span>陀得果，　妙髮鉢持油。</div>
<div class='lg-row'>樓上逢增長，　婬女夜觀星；</div>
<div class='lg-row'>因作馬鳴聲，　商人抱枯骨。</div>
<div class='lg-row'>牛護獵師死，　放宮天授歸；</div>
<div class='lg-row'>猛光向得叉，　殺人聲以夢。</div>
<div class='lg-row'>猛光一切施，　影勝捨餅初；</div>
<div class='lg-row'>臥具謂給孤，　善賢造僧寺。</div>
<div class='lg-row'>文鳩死赤體，　三種難不應；</div>
<div class='lg-row'>觀無厭不眠，　總收其七頌。</div>
<div class='lg-row'>林內文鳩死，　樹下獼猴亡；</div>
<div class='lg-row'>此世他世中，　四盲闇應識。</div>
<div class='lg-row'>赤體空無用，　杵臼唯應一；</div>
<div class='lg-row'>患害起疑心，　輕賤事須漸。</div>
<div class='lg-row'>三種愚癡人，　離間有三別；</div>
<div class='lg-row'>下品應車裂，　姦詐事應知。</div>
<div class='lg-row'>難得為他事，　孤獨事多虛；</div>
<div class='lg-row'>相違合重打，　失去行無益。</div>
<div class='lg-row'>不應事不觀，　不善合驅却；</div>
<div class='lg-row'>驚怖不歡捨，　渴憶難思憂。</div>
<div class='lg-row'>無厭可愛事，　不共戲奪財；</div>
<div class='lg-row'>不共爭惡心，　無依伴不信。</div>
<div class='lg-row'>不睡及不欲，　九惱無悲心；</div>
<div class='lg-row'>十惡十相違，　十力天人現。</div>
<div class='lg-row'>勇健與寶器，　妙光蘭若中；</div>
<div class='lg-row'>因能活開醫，　不度損眾者。</div>
<div class='lg-row'>馱索等三同，　忘由緒并問；</div>
<div class='lg-row'>大神通大藥，　刀子下天宮。</div>
<div class='lg-row'>度尼八敬法，　尼欲依次坐；</div>
<div class='lg-row'>二部事各殊，　還俗尼不度。</div>
<div class='lg-row'>近圓從苾芻，　半月請教授；</div>
<div class='lg-row'>依苾芻坐夏，　見過不應言。</div>
<div class='lg-row'>不嗔訶禮少，　意喜而眾中；</div>
<div class='lg-row'>隨意對苾芻，　斯名八尊法。</div>
<div class='lg-row'>因度喬答彌，　出家有五利；</div>
<div class='lg-row'>可於五眾內，　訶責事應知。</div>
<div class='lg-row'>尼不在前行，　見僧應起敬；</div>
<div class='lg-row'>白僧半加坐，　歸俗詰無緣。</div>
<div class='lg-row'>長者與殘食，　殘觸不相避；</div>
<div class='lg-row'>不問隱屑事，　近圓坐應知。</div>
<div class='lg-row'>苾芻餘臥具，　應與苾芻尼；</div>
<div class='lg-row'>尼不踏橋板，　不著裝身物。</div>
<div class='lg-row'>不灒水污衣，　不持死胎子；</div>
<div class='lg-row'>不吞於不淨，　觸<span class='corr'>己</span>子非他。</div>
</div><p>第七別門總攝頌曰：</p>

<div class="lg regular"><div class='lg-row'>笈多尼不住，　僧脚崎二形，</div>
<div class='lg-row'>道小羯磨沽，　轉根寺外石。</div>
</div><p>別門子攝頌十行：</p>

<div class="lg regular"><div class='lg-row'>笈多共兒宿，　王舍藥叉神；</div>
<div class='lg-row'>施兒衣繫項，　稱名與祭食。</div>
<div class='lg-row'>尼不住蘭若，　不居城外寺；</div>
<div class='lg-row'>不許門前望，　亦不現窓中。</div>
<div class='lg-row'>許著僧脚崎，　有男不池浴；</div>
<div class='lg-row'>交衢不應越，　宜在一邊行。</div>
<div class='lg-row'>若是二形女，　或是合道類；</div>
<div class='lg-row'>或常血流出，　及<span class='corr'>是</span>無血人。</div>
<div class='lg-row'>道小著內衣，　近苾芻不唾；</div>
<div class='lg-row'>僧尼不對說，　當於自眾邊。</div>
<div class='lg-row'>苾芻作羯磨，　尼可用心聽；</div>
<div class='lg-row'>敷座令人坐，　尼座應分別。</div>
<div class='lg-row'>酤酒婬女舍，　途中不觸女；</div>
<div class='lg-row'>隨時開內衣，　歌舞不應作。</div>
<div class='lg-row'>僧尼根若轉，　至三皆擯出；</div>
<div class='lg-row'>廣說法與緣，　蓮花色為使。</div>
<div class='lg-row'>寺外不為懺，　獨不令剃髮；</div>
<div class='lg-row'>不賃尼寺屋，　甎等不揩身。</div>
<div class='lg-row'>不以骨及石，　若木或拳揩；</div>
<div class='lg-row'>唯用手摩身，　餘物皆不合。</div>
</div><p>第八門總攝頌曰：</p>

<div class="lg regular"><div class='lg-row'>除塔懺門前，　被差不應畜，</div>
<div class='lg-row'>不共女由婦，　瀉藥三衣蛇。</div>
</div><p>別門子攝頌十行：</p>

<div class="lg regular"><div class='lg-row'>除塔損波離，　僧制不應越；</div>
<div class='lg-row'>尼無難聽入，　教誡等相隨。</div>
<div class='lg-row'>尼懺不應輕，　隨意不長淨；</div>
<div class='lg-row'>更互當收謝，　尼眾坐應知。</div>
<div class='lg-row'>門前不長淨，　當須差二尼；</div>
<div class='lg-row'>若至長淨時，　差人待尼白。</div>
<div class='lg-row'>被差不避去，　當問教師名；</div>
<div class='lg-row'>著帽為鉢囊，　結鬘尼不合。</div>
<div class='lg-row'>不應畜銅器，　變酒合平復；</div>
<div class='lg-row'>賃房與俗旅，　誑惑作醫巫。</div>
<div class='lg-row'>不共女人浴，　亦不逆流洗；</div>
<div class='lg-row'>鉢底應安替，　不畜琉璃盃。</div>
<div class='lg-row'>由婦制錫杖，　起舞時招罪；</div>
<div class='lg-row'>濕餅受請食，　說法伴白知。</div>
<div class='lg-row'>瀉藥齒有毒，　刮舌錍應洗；</div>
<div class='lg-row'>由其罪業盡，　證得阿羅漢。</div>
<div class='lg-row'>三衣隨事著，　蘭若法應知；</div>
<div class='lg-row'>浴守門妙花，　不應住非處。</div>
<div class='lg-row'>由蛇觀臥具，　一衣不為禮；</div>
<div class='lg-row'>初至寺中時，　老年應禮四。</div>
<div class='lg-row'>世尊為高勝，　廣說弟子行；</div>
<div class='lg-row'>行雨問大師，　為說七六法。</div>
<div class='lg-row'>眾集敬大師，　聞法生正信；</div>
<div class='lg-row'>自述年衰老，　說行雨因緣。</div>
<div class='lg-row'>行雨竹林內，　修理波吒邑；</div>
<div class='lg-row'>渡河詣小樹，　漸向涅槃等。</div>
</div><p>第三十七卷記四黑白，次明涅槃事。</p>
<p>第三十八說善賢外道得果事，次說諸國爭舍利事。</p>
<p>第三十九說婆羅門與諸國分舍利，及牛主結集事等。</p>
<p>第四十說五百及七百結集事。</p>
</div>
<p class='juan'>根本說一切有部略毘奈耶雜事攝頌一卷</p>
<div class='div-w'><p>大唐景龍四年歲次庚戌四月辛巳朔十五日景申，三藏法師大德義淨宣釋梵本並綴文正字</p>
<p>翻經沙門吐火羅大德達摩秫磨證梵義</p>
<p>翻經沙門中天竺國大德拔努證梵義</p>
<p>翻經沙門罽賓國大德達摩難陀證梵文</p>
<p>翻經沙門淄州大雲寺大德慧沼證義</p>
<p>翻經沙門洛州崇先寺大德律師道琳證義</p>
<p>翻經沙門福壽寺寺主大德利明證義</p>
<p>翻經沙門洛州太平寺大德律師道恪證義</p>
<p>翻經沙門大薦福寺大德勝莊證義</p>
<p>翻經沙門相州禪河寺大德玄傘證義筆受</p>
<p>翻經沙門大薦福寺大德律師智積證義正字。</p>
<p>翻經沙門德州大雲寺寺主慧傘證義</p>
<p>翻經沙門西涼州伯塔寺大德慧積讀梵本</p>
<p>翻經婆羅門東天竺國左屯衛翊府中郎將員外置同正員臣瞿金剛證譯</p>
<p>翻經婆羅門東天竺國大首領臣伊舍羅證梵本</p>
<p>翻經婆羅門左領軍衛中郎將迦濕彌羅國王子臣阿順證譯</p>
<p>翻經婆羅門東天竺國左執戟直中書省臣度頗具讀梵本</p>
<p>翻經婆羅門龍播國大達官准五品臣李輸羅證譯</p>
<p>金紫光祿大夫守尚書左僕射同中書門下三品上柱國史舒國公臣韋洰源等，及修文館學士三十三人同監</p>
<p>判官朝散大夫行著作佐郎臣劉令植，使金紫光祿大夫<span class='corr'>祕</span>書監檢校殿中兼知內外閑厩隴右三使上柱國嗣號臣王邕</p>
</div>
</div><!-- end of div[@id='body'] -->
</body></html>