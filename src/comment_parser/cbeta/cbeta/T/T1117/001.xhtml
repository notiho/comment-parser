<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說觀自在菩薩母陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1117
<p class='juan'><a id='mulu1' />佛說觀自在菩薩母陀羅尼經</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-jing'><p>如是我聞。一時佛在廣嚴城。與大比丘眾舍利子等五百人俱。復有慈氏等大菩薩眾。恭敬圍繞敷座而坐。爾時會中有一菩薩名曰普賢。從座而起詣世尊前。偏袒右肩右膝著地。合掌向佛白言世尊。有觀自在菩薩母陀羅尼大明章句。乃是過去現在未來諸佛世尊隨喜宣說。我佛世尊為菩薩時。為求正等正覺利益眾生故。亦曾宣說此陀羅尼。又復此陀羅尼。與求菩薩善男子善女人為父為母。亦如孤獨而得依怙。無主宰者當得主宰。彼陀羅尼若人讀誦得已受持者。一切罪業悉得消滅。一切行願皆得圓滿。乃至修諸大明亦獲成就。</p>
<p>佛告普賢菩薩言。誠如汝說。我念往昔。為菩薩時。為求正等正覺。度如誐鵝沙數無量無邊世界。彼有佛土名蘇珂嚩帝。彼土有佛號無量壽如來應供正等正覺。是無量壽佛於今現在。常說妙法利益眾生。我於彼會為婆羅門名自在光。我時已得證發光地。於彼會中已曾宣說此觀自在菩薩母陀羅尼。當與百千那由他無量無邊眾生作大利益。時在會中一切大眾。聞是陀羅尼已。有罪業者皆悉消滅。未得宿命智者獲宿命智。</p>
<p>爾時世尊復告普賢菩薩言。汝為利益當來末法五濁惡世。百千俱胝無量無邊。造無間業罪惡眾生得罪消滅。令孤獨者有依怙故。欲隨喜宣說觀自在菩薩母陀羅尼。善哉善哉汝可宣說。普賢菩薩蒙佛許已。即說觀自在菩薩母陀羅尼曰。</p>
<p class="dharani">那謨<span class='note-inline'>(引)</span>婆誐嚩帝阿彌多<span class='note-inline'>(引)</span>婆<span class='note-inline'>(引)</span>野<span class='note-inline'>(一)</span>怛他<span class='note-inline'>(引)</span>誐多<span class='note-inline'>(引)</span>野<span class='note-inline'>(二)</span>阿囉曷<span class='note-inline'>(二合)</span>帝三藐三沒馱<span class='note-inline'>(引)</span>野<span class='note-inline'>(三)</span>曩謨阿<span class='note-inline'>(引)</span>哩野<span class='note-inline'>(二合引)</span>嚩路吉帝說囉<span class='note-inline'>(引)</span>野<span class='note-inline'>(四)</span>冒地薩埵<span class='note-inline'>(引)</span>野<span class='note-inline'>(引)</span>摩賀<span class='note-inline'>(引)</span>薩埵野<span class='note-inline'>(引五)</span>摩賀<span class='note-inline'>(引)</span>迦<span class='note-inline'>(引)</span>嚕尼迦<span class='note-inline'>(引)</span>野<span class='note-inline'>(引六)</span>帝毘喻<span class='note-inline'>(二合)</span>曩莫塞訖哩<span class='note-inline'>(三合)</span>埵<span class='note-inline'>(七)</span>伊[牟*含]<span class='note-inline'>(切身)</span>阿<span class='note-inline'>(引)</span>哩野<span class='note-inline'>(二合引)</span>嚩路吉帝說囉摩旦<span class='note-inline'>(引八)</span>摩賀<span class='note-inline'>(引)</span>陀囉尼滿怛囉<span class='note-inline'>(二合)</span>鉢那<span class='note-inline'>(引)</span>儞<span class='note-inline'>(九)</span>三鉢囉<span class='note-inline'>(二合)</span>嚩叉也<span class='note-inline'>(二合)</span>彌伊彌<span class='note-inline'>(引)</span>尾[寧*也]<span class='note-inline'>(切身)</span>三蜜哩<span class='note-inline'>(二合)</span>殿覩<span class='note-inline'>(十)</span>怛[寧*也]他<span class='note-inline'>(引十一)</span>伊彌<span class='note-inline'>(十二)</span>彌㘑<span class='note-inline'>(引十三)</span>唧㘑<span class='note-inline'>(引十四)</span>彌㘑<span class='note-inline'>(引十五)</span>崑多羅<span class='note-inline'>(十六)</span>崑多㘑<span class='note-inline'>(引十七)</span>尸哩<span class='note-inline'>(引十八)</span>尸尸哩<span class='note-inline'>(引十九)</span>藕哩<span class='note-inline'>(二十)</span>誐埵<span class='note-inline'>(引)</span>哩<span class='note-inline'>(二十一)</span>摩登儗<span class='note-inline'>(二十二)</span>補葛西<span class='note-inline'>(二十三)</span>葛吒<span class='note-inline'>(引)</span>野<span class='note-inline'>(二十四)</span>摩賀<span class='note-inline'>(引)</span>尾[寧*也]<span class='note-inline'>(二十五)</span>昏怛摩<span class='note-inline'>(引)</span>㘑[寧*頁]<span class='note-inline'>(二十六)</span>唧㘑<span class='note-inline'>(二十七)</span>[寧*頁]唧㘑<span class='note-inline'>(引二十八)</span>虞呬也<span class='note-inline'>(二合二十九)</span>搔藐捺哩捨儞<span class='note-inline'>(引三十)</span>捺哩伽<span class='note-inline'>(二合)</span>摩<span class='note-inline'>(引)</span>曩摩<span class='note-inline'>(引)</span>儞<span class='note-inline'>(三十一)</span>阿<span class='note-inline'>(引)</span>哩野<span class='note-inline'>(二合引)</span>諾叱拏普[口*爾]<span class='note-inline'>(仁際切三十二)</span>薩哩嚩<span class='note-inline'>(二合)</span>尾[寧*也]<span class='note-inline'>(引)</span>難<span class='note-inline'>(引)</span>鉢囉<span class='note-inline'>(二合)</span>尾設也<span class='note-inline'>(二合)</span>彌<span class='note-inline'>(三十三)</span>薩哩嚩<span class='note-inline'>(二合)</span>[寧*也]<span class='note-inline'>(引)</span>儞<span class='note-inline'>(引)</span>彌<span class='note-inline'>(引)</span>說哩莎<span class='note-inline'>(引)</span>賀<span class='note-inline'>(引三十四)</span></p>
<p>爾時普賢菩薩說是陀羅尼已。白佛言世尊。若復有人至心受持。所有罪業悉皆消滅。於一切怖畏時常得擁護。若有行人欲求見我及諸成就者。當加精進心不間斷。一日三時專注持誦。至滿七日我愍是人為現本身。又復行人如是專注。心不間斷默念一月。當得觀自在菩薩出現本身施所求願。乃至得見無量壽佛。多聞增長證宿命智。所生之處不離佛法具大富貴。乃至獲得不退轉地。</p>
<p>佛說是經已。普賢菩薩摩訶薩及諸菩薩聲聞等。一切會眾聞佛所說。皆大歡喜信受奉行。</p>

<p class='juan'>佛說觀自在菩薩母陀羅尼經</p></div>
</div><!-- end of div[@id='body'] -->
</body></html>