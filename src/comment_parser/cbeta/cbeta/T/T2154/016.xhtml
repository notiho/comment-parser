<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>開元釋教錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu90' />開元釋教錄卷第十六<span class='note-inline'>(別錄之六)</span></p><p class="byline">庚午歲西崇福寺沙門智昇撰</p>
<div class='div-other'><a id='mulu91' />
<p class='h2'>別錄中支派別行經第三</p><p><span class='note-inline'>(六百八十二部八百一十二卷)</span></p>
<p>支派經者。謂大部之中抄出別行。大般若第二會之類是也。夫法門浩廣罕究津涯。典籍紛綸靡窮邊際。故有隨宜化誘應物施緣。多於大部之中隨時略用。披尋者莫知所出。翫習者將義不終。今統集多端會歸當部。仍刪夷舊錄增減有無。具載名題備詳差互。庶使將來學者覽派知源。或恐未周用希來哲。</p>

<div class='div-other'><a id='mulu92' />
<p class='h3'>大乘別生經</p><p>二百九部三百二十八卷</p>

<ul class="">
<li>大般若第二會經七十八卷<span class="note-inline">(時俗題云新譯大品放光般若新編上)</span></li>

<li>大般若第四會經一十八卷<span class="note-inline">(時俗題云新譯道行小品般若新編上)</span></li>

<li>最勝天王般若經八卷<span class="note-inline">(亦云新譯勝天王般若是大般若第六會新編上)</span></li>

<li>曼殊般若經二卷<span class="note-inline">(亦云新譯文殊般若是大般若第七會新編上)</span></li>

<li>理趣般若經一卷<span class="note-inline">(是大般若第十會新編上)</span><p style="margin-left:1em">第二會下五經並出大般若。</p>
</li>

<li>大智度無極經四卷<span class="note-inline">(非藏中者)</span></li>

<li>智度無極譬經三卷<span class="note-inline">(或云無極譬經或四卷或加大字)</span></li>

<li>總攝無盡義經二卷</li>

<li>般若波羅蜜神呪經一卷<p style="margin-left:1em">大智度無極下四經隋眾經錄云並出大品。</p>
</li>

<li>摩訶般若波羅蜜道行經二卷<span class="note-inline">(亦直云道行經新編上)</span><p style="margin-left:1em">右一經。長房等錄並云。西晉惠帝代優婆塞衛士度略出。從舊道行中刪改。亦是小品及放光等要別名耳<span class="note-inline">(撰錄者曰既從大經略出即類別生編正經中恐將乖誤故附斯錄)</span>。</p>
<p style="margin-left:1em">大般若第二會經下一十部一百一十九卷。般若部中別生經。</p>
</li>

<li>密迹金剛力士經二卷<span class="note-inline">(出密迹力士會下文內典等錄編入正經中者誤也新編上)</span></li>

<li>菩薩見實三昧經二卷<span class="note-inline">(出菩薩見實會抄六界差別品中重文新編上)</span></li>

<li>具善根經一卷<span class="note-inline">(出富樓那會下卷即舊三卷菩薩藏經抄)</span></li>

<li>善肩品經一卷<span class="note-inline">(出善臂菩薩會)</span></li>

<li>抄寶積經一卷<span class="note-inline">(出普明菩薩會即舊單卷寶積經抄)</span><p style="margin-left:1em">密迹下五經並出大寶積經。</p>
</li>

<li>菩薩奉施詣塔作願經一卷<span class="note-inline">(或作諸塔抄上卷)</span></li>

<li>往古性和佛國願行法典經一卷<span class="note-inline">(或作生和祐錄云抄上卷新編上)</span></li>

<li>師子步雷音菩薩問文殊師利發心經一卷<span class="note-inline">(抄上卷)</span></li>

<li>師子步雷音菩薩問文殊師利成佛時事經一卷<span class="note-inline">(抄下卷)</span></li>

<li>菩薩三法經一卷</li>

<li>棄惡長者問菩薩法經一卷</li>

<li>菩薩奉施下六經出文殊佛土嚴淨經</li>

<li>三十五佛名經一卷<span class="note-inline">(出決定毘尼經)</span></li>

<li>菩薩布施懺悔法一卷<span class="note-inline">(亦出決定毘尼經)</span><p style="margin-left:1em">密迹力士經下一十三部一十五卷寶積部中別生經。</p>
</li>

<li>佛入三昧以一毛放大光明經一卷<span class="note-inline">(抄第一卷)</span></li>

<li>菩薩瓔珞莊嚴經一卷<span class="note-inline">(僧祐錄云菩薩莊嚴瓔珞經抄第一卷)</span></li>

<li>自在王菩薩問如來警戒經一卷<span class="note-inline">(或云菩薩戒身自在經抄第一卷新編上)</span></li>

<li>佛謦欬徹十方經一卷<span class="note-inline">(抄第二卷)</span></li>

<li>八光經一卷<span class="note-inline">(抄第二卷)</span></li>

<li>不與婆羅門等諍訟經一卷<span class="note-inline">(抄第三卷)</span></li>

<li>調伏眾生業經一卷<span class="note-inline">(抄第三卷)</span></li>

<li>大慈無減經一卷<span class="note-inline">(抄第三卷)</span></li>

<li>諸天問如來境界不可思議經一卷<span class="note-inline">(或作警字抄第四卷)</span></li>

<li>舍利弗問寶女經一卷<span class="note-inline">(出寶女品)</span></li>

<li>舍利弗歎寶女說不思議經一卷<span class="note-inline">(出寶女品亦云歎寶女經)</span></li>

<li>菩薩導示行經一卷<span class="note-inline">(出寶女品)</span></li>

<li>寶女問三十二相經一卷<span class="note-inline">(或云明三十二相一云問慧經一云三十二事經一云寶女問經出寶女品)</span></li>

<li>寶施女經一卷<span class="note-inline">(出寶女品或云寶女施)</span></li>

<li>寶女問慧經一卷<span class="note-inline">(抄別譯四卷寶女經亦云抄寶女品)</span></li>

<li>見水世界經一卷<span class="note-inline">(抄第八卷)</span></li>

<li>穿菩提心經一卷<span class="note-inline">(抄第九卷海慧品三紙)</span></li>

<li>功德寶光菩薩問護持<span class="corr">經一卷</span><span class="note-inline">(祐錄云抄陳錄云抄大集第九新編上)</span></li>

<li>菩薩初發心時經一卷<span class="note-inline">(抄第九卷或作持字)</span></li>

<li>佛臍化出菩薩經一卷<span class="note-inline">(抄無言品)</span></li>

<li>無言菩薩流通法經一卷<span class="note-inline">(抄無言品)</span></li>

<li>無言菩薩經一卷<span class="note-inline">(抄無言品)</span></li>

<li>魔業經一卷<span class="note-inline">(抄第十一卷)</span></li>

<li>過去無邊光淨佛土經一卷<span class="note-inline">(抄第十一卷)</span></li>

<li>菩薩本願經一卷<span class="note-inline">(抄第十一卷出海慧品)</span></li>

<li>佛問四童子經一卷<span class="note-inline">(抄第十二卷)</span></li>

<li>菩薩出要行無礙法門經一卷<span class="note-inline">(抄第十二卷虛空藏品)</span></li>

<li>虛空藏菩薩問持經得幾福經一卷<span class="note-inline">(抄第十六卷虛空藏品新編上)</span></li>

<li>過魔法界經一卷<span class="note-inline">(抄第十六卷虛空藏品新編上)</span></li>

<li>虛空藏所問經八卷<span class="note-inline">(亦云方等虛空藏經或五卷或六卷是大集經虛空藏品一品新編上)</span></li>

<li>太白魔王堅信經一卷<span class="note-inline">(出寶幢分抄第十七卷)</span></li>

<li>佛弟子化魔子誦偈經一卷<span class="note-inline">(出第二十卷寶幢分)</span></li>

<li>魔女聞佛說法得男身經一卷<span class="note-inline">(出寶幢分)</span></li>

<li>開化魔經一卷<span class="note-inline">(出寶幢分)</span></li>

<li>魔王入苦宅經一卷<span class="note-inline">(出寶幢分抄第十九卷)</span></li>

<li>寶幢呪經一卷<span class="note-inline">(出寶幢分)</span></li>

<li>魔王變身經一卷<span class="note-inline">(出第二十二卷是寶幢分中授記一品四紙新編上)</span></li>

<li>光味仙人覩佛身經一卷<span class="note-inline">(出寶幢分)</span></li>

<li>光味菩薩造七寶梯經一卷<span class="note-inline">(出寶幢分)</span></li>

<li>梵王變身經一卷<span class="note-inline">(出寶幢分)</span></li>

<li>波斯匿王蒙佛神力到寶坊經一卷<span class="note-inline">(抄第二十三卷)</span></li>

<li>明星天子問慈經一卷<span class="note-inline">(抄第二十三卷)</span></li>

<li>調伏王子道心經一卷<span class="note-inline">(抄第二十六卷)</span></li>

<li>功德莊嚴王八萬四千歲請佛經一卷</li>

<li>法心呪經一卷</li>

<li>十八不共品經一卷<span class="note-inline">(云抄異譯寶女品)</span></li>

<li>申越長者悔過供佛經一卷<span class="note-inline">(亦云由起長者悔過經申越由起未詳何正)</span></li>

<li>偈經一卷<span class="note-inline">(僧祐錄云抄大集經新編上)</span><p style="margin-left:1em">已上四十八經並出大集。</p>
</li>

<li>菩薩如意神通經一卷<span class="note-inline">(出自在王經上卷舊云出大集非也)</span></li>

<li>四自在神通經一卷<span class="note-inline">(出自在王經上卷)</span></li>

<li>菩薩戒自在經一卷<span class="note-inline">(出自在王經上卷)</span><p style="margin-left:1em">佛入三昧經下五十一部五十八卷大集部中別生經。</p>
</li>

<li>大方廣如來性起微密藏經二卷<span class="note-inline">(是舊華嚴經如來性起全一品新編上)</span></li>

<li>華嚴經十種生法經一卷</li>

<li>佛名經一卷</li>

<li>菩薩名經一卷</li>

<li>淨行品經一卷</li>

<li>抄華嚴經一卷</li>

<li>菩薩十地經一卷<p style="margin-left:1em">已上七經並出舊華嚴經。</p>
</li>

<li>曇昧摩提菩薩說經一卷<span class="note-inline">(法經錄云出菩薩十住行道品)</span></li>

<li>金剛藏問菩薩行經一卷<span class="note-inline">(出漸備一切智德經)</span></li>

<li>漸備經一卷<span class="note-inline">(出漸備一切智德經)</span><p style="margin-left:1em">大方廣如來性起經下一十部一十一卷華嚴部中別生經。</p>
</li>

<li>名字功德品經一卷<span class="note-inline">(出大般涅槃經)</span></li>

<li>還國品經一卷<span class="note-inline">(出普曜經亦云抄中本起經上卷)</span></li>

<li>提婆達多品經一卷<span class="note-inline">(出妙法蓮花經第五卷)</span></li>

<li>藥王菩薩經一卷<span class="note-inline">(陳錄云抄妙法華經第七卷新編上)</span></li>

<li>觀世音經一卷<span class="note-inline">(是妙法華經普門品出第八卷)</span></li>

<li>光世音經一卷<span class="note-inline">(出正法華經)</span></li>

<li>陀羅尼法門六種動經一卷<span class="note-inline">(抄第一卷或無種字)</span></li>

<li>彌勒菩薩本願待時成佛經一卷<span class="note-inline">(抄第一卷)</span></li>

<li>寶日光明菩薩問蓮華國相貌經一卷<span class="note-inline">(亦云寶日光明菩薩經)</span></li>

<li>梵志向佛說夢經一卷<span class="note-inline">(抄第二卷)</span></li>

<li>寶海梵志請如來經一卷<span class="note-inline">(抄第一卷)</span></li>

<li>寂意菩薩問五濁經一卷<span class="note-inline">(抄第二卷或云寂音)</span></li>

<li>梵志勸轉輪王發菩提心經一卷<span class="note-inline">(抄第二卷)</span></li>

<li>轉輪聖王發心求淨土經一卷<span class="note-inline">(抄第二卷)</span></li>

<li>樹提摩納發菩提心誓願經一卷<span class="note-inline">(抄第五卷)</span></li>

<li>寶海梵志成就大悲經一卷<span class="note-inline">(抄第七卷)</span></li>

<li>佛變時會身經一卷<span class="note-inline">(抄第十卷)</span></li>

<li>當來選擇諸惡世界經一卷<span class="note-inline">(抄第十卷)</span></li>

<li>一音演正法經一卷<span class="note-inline">(抄第十卷或云顯正法)</span></li>

<li>五百王子作淨土願經一卷</li>

<li>過去行檀波羅蜜經一卷</li>

<li>觀世音求十方佛各為受記經一卷</li>

<li>東方善華世界佛座震動經一卷</li>

<li>文殊師利授記經一卷</li>

<li>大悲比丘本願經一卷</li>

<li>過去香蓮華佛世界經一卷<p style="margin-left:1em">陀羅尼法門經下二十部二十卷並出悲華經。</p>
</li>

<li>寶雲經一卷<span class="note-inline">(出寶雲經抄禪行)</span></li>

<li>不退轉法輪經一卷<span class="note-inline">(出阿惟越致遮經第一)</span></li>

<li>等御諸法經一卷<span class="note-inline">(出持心梵天經第一)</span></li>

<li>楞伽阿跋多羅經一卷<span class="note-inline">(僧祐錄云楞伽阿䟦多羅寶一切佛語斷肉章經一卷或云楞伽抄經)</span><p style="margin-left:1em">右一經出入楞伽經斷肉品<span class="note-inline">(勘文出四卷楞伽第四卷)</span>。</p>
</li>

<li>人弘法經一卷</li>

<li>善得婆羅門求舍利經一卷</li>

<li>善得婆羅門問提婆達經一卷</li>

<li>大雲密藏菩薩問大海三昧經一卷</li>

<li>大雲密藏菩薩請雨經一卷</li>

<li>四百三昧名經一卷<p style="margin-left:1em">人弘法經下六部六卷並出大方等大雲經。</p>
</li>

<li>三歸五戒帶佩護身呪經一卷</li>

<li>三歸五戒神王名經一卷<span class="note-inline">(亦云三歸五戒三十六善神王名經陳朝大乘寺等錄云抄灌頂經新編上)</span></li>

<li>龍王結願五龍神呪經一卷</li>

<li>五龍呪經一卷</li>

<li>大將軍神呪經一卷</li>

<li>隨願往生經一卷<span class="note-inline">(亦云灌頂隨願往生十方淨土經亦云普廣菩薩經新編上)</span></li>

<li>藥師琉璃光經一卷<span class="note-inline">(亦云灌頂拔除過罪生死得度經新編上)</span><p style="margin-left:1em">三歸五戒帶佩下七部七卷並出大灌頂經。</p>
</li>

<li>無吾我經一卷</li>

<li>三幼童經一卷<span class="note-inline">(或作幻童非也)</span></li>

<li>往古造行經一卷</li>

<li>舉鉢經一卷</li>

<li>心本淨經一卷</li>

<li>溥首童真經一卷<span class="note-inline">(或作普首)</span><p style="margin-left:1em">無吾我經下六部六卷並出普超三昧經。</p>
</li>

<li>布施度無極經一卷<span class="note-inline">(出第一卷)</span></li>

<li>菩薩為魚王經一卷<span class="note-inline">(出第一卷)</span></li>

<li>乾夷王經一卷<span class="note-inline">(出第一卷)</span></li>

<li>仙歎經一卷<span class="note-inline">(出第一卷)</span></li>

<li>波耶王經一卷<span class="note-inline">(出第二卷)</span></li>

<li>一切施王所行檀波羅蜜經一卷<span class="note-inline">(亦云薩和檀王經出第二卷)</span><p style="margin-left:1em"><span class="note-inline">(右此一切施王經群錄並云羅什所譯別生錄中名薩和檀王經漢後失譯亦有此經經云薩和檀者一切施也將彼經勘文同不異故編於此)</span>。</p>
</li>

<li>和默王經一卷<span class="note-inline">(出第三卷)</span></li>

<li>維藍經一卷<span class="note-inline">(舊錄云隨藍本經出第三卷)</span></li>

<li>戒度無極經一卷<span class="note-inline">(出第四卷)</span></li>

<li>象王經一卷<span class="note-inline">(舊錄云出生經中誤也或第四卷)</span></li>

<li>太子法施經一卷<span class="note-inline">(或云法惠出第四卷)</span></li>

<li>太子暮魄經一卷<span class="note-inline">(或云沐魄出第四卷)</span>　在藏中者是別譯本</li>

<li>彌蘭經一卷<span class="note-inline">(或云彌連亦云彌蓮出第四卷)</span></li>

<li>普明王經一卷<span class="note-inline">(出第四卷)</span></li>

<li>忍度無極經一卷<span class="note-inline">(出第五卷)</span></li>

<li>羼提和經一卷<span class="note-inline">(出第五卷)</span></li>

<li>摩天羅王經一卷<span class="note-inline">(或云國王出第五卷)</span></li>

<li>槃達龍王經一卷<span class="note-inline">(出第五卷)</span></li>

<li>雀王經一卷<span class="note-inline">(出第五卷)</span></li>

<li>釋家畢罪經一卷<span class="note-inline">(出第五卷)</span></li>

<li>菩薩為鹿王經一卷<span class="note-inline">(亦云佛昔為鹿王經出第六卷新編上)</span></li>

<li>九色鹿經一卷<span class="note-inline">(出第六卷)</span>　在藏中者是別譯本</li>

<li>馬王經一卷<span class="note-inline">(安公云出六度集第六卷新編上)</span></li>

<li>菩薩作龜本事經一卷<span class="note-inline">(出第六卷)</span></li>

<li>菩薩身為鴿王經一卷<span class="note-inline">(出第六卷)</span></li>

<li>蜜蜂王經一卷<span class="note-inline">(出第六卷)</span></li>

<li>佛以三事笑經一卷<span class="note-inline">(出第六卷)</span></li>

<li>小兒聞法即解經一卷<span class="note-inline">(出第六卷)</span></li>

<li>殺身濟賈人經一卷<span class="note-inline">(出第六卷)</span></li>

<li>以金貢太山贖罪經一卷<span class="note-inline">(出第六卷)</span></li>

<li>調達教人為惡經一卷<span class="note-inline">(出第六卷)</span></li>

<li>殺龍濟一國經一卷<span class="note-inline">(出第六卷)</span></li>

<li>彌勒為女身經一卷<span class="note-inline">(出第六卷)</span></li>

<li>禪度無極經一卷<span class="note-inline">(出第七卷)</span></li>

<li>尸呵遍王經一卷<span class="note-inline">(出第八卷)</span><p style="margin-left:1em"><span class="note-inline">(又舊錄中有車匿本末經一卷亦云出第八卷今撿其文即是尸呵遍王經更無有異尸呵遍王經約初緣立名車匿本末經據後文立稱既是一緣不可分二今存一名耳)</span>。</p>
</li>

<li>遮羅國王經一卷<span class="note-inline">(或無國字出第八卷)</span></li>

<li>菩薩以明離鬼妻經一卷<span class="note-inline">(出第八卷)</span></li>

<li>儒童經一卷<span class="note-inline">(出第八卷)</span></li>

<li>摩調王經一卷<span class="note-inline">(事同中阿含大天經出第八卷或無王字)</span></li>

<li>阿難念彌經一卷<span class="note-inline">(或云阿難念經出第八卷)</span></li>

<li>鏡面王經一卷<span class="note-inline">(與義足經中鏡面王經大同出第八卷新編上)</span></li>

<li>察微王經一卷<span class="note-inline">(出第八卷)</span></li>

<li>梵皇經一卷<span class="note-inline">(或云梵皇王經亦云梵魔皇經出第八卷)</span></li>

<li>明度無極經一卷<span class="note-inline">(陳錄云抄六度經合出第八卷新編上)</span><p style="margin-left:1em">右施度無極經下。四十四部四十四卷。並出六度集經。舊錄中有中心正行經一卷。亦云出六度經。文中撿無故闕之耳<span class="note-inline">(其和默王經象王經菩薩為鹿王經馬王經鏡面王經此之五經雖載群錄名與此同並新編上)</span>。</p>
</li>

<li>能滅諸罪千囀陀羅尼經一卷<span class="note-inline">(此是奘法師所譯呪五首中一首之呪既類別生故載斯錄新編上)</span></li>

<li>寶鬘品抄經一卷<span class="note-inline">(出寶網經)</span></li>

<li>稱揚諸佛功德經一卷<span class="note-inline">(僧祐錄云抄三卷稱揚功德經或與後經二文無別新編上)</span></li>

<li>寶海如來等十方百七十佛名經一卷<span class="note-inline">(陳錄云抄稱揚功德經亦云禮佛功德經新編上)</span></li>

<li>德內豐嚴王佛名經一卷<span class="note-inline">(祐錄云抄今撿稱揚功德經上卷有此佛名即出彼經上卷也新編上)</span></li>

<li>過去五十三佛名經一卷<span class="note-inline">(亦云五十三佛名經出觀藥王藥上經)</span></li>

<li>定意三昧經一卷<span class="note-inline">(出十住斷結經第四)</span></li>

<li>賢劫千佛名經一卷<span class="note-inline">(出賢劫經)</span><p style="margin-left:1em"><span class="note-inline">(僧祐錄云東晉沙門竺曇無蘭抄出千佛名初序云賢劫經說二千一百諸度無極以枸樓孫佛為首此經有別譯本以拘那提佛為首者是)</span>。</p>
</li>

<li>觀佛相好經一卷<span class="note-inline">(出觀佛三昧海經新編上)</span></li>

<li>央崛魔羅母因緣經一卷<span class="note-inline">(抄第一卷新編上)</span></li>

<li>無量樂佛土經一卷<span class="note-inline">(抄第三卷或云國土)</span></li>

<li>有稱十方佛名得多福經一卷<span class="note-inline">(祐錄云抄陳錄云抄央崛經第三卷新編上)</span></li>

<li>佛降央崛魔羅人民歡喜經一卷<span class="note-inline">(抄第四卷)</span></li>

<li>帝釋施央崛魔羅法服經一卷</li>

<li>央崛魔羅歸化經一卷<span class="note-inline">(或云婦死應誤)</span></li>

<li>央崛魔羅悔過法經一卷<span class="note-inline">(或無法字)</span></li>

<li>波斯匿王欲伐央崛魔羅經一卷<span class="note-inline">(祐錄云抄新編上)</span><p style="margin-left:1em">央崛魔羅母下八部八卷並出央崛魔羅經。</p>
</li>

<li>七佛八菩薩所說神呪經一卷<span class="note-inline">(陳錄云抄七佛經新編上)</span></li>

<li>三十七品經一卷<span class="note-inline">(安公云出律經新編上)</span><p style="margin-left:1em"><span class="note-inline">(僧祐錄云東晉沙門竺曇無蘭太元二十一年六月謝鎮西寺撰蘭序自記而不標所出)</span>。</p>
</li>

<li>大光明菩薩百四十八願經一卷<span class="note-inline">(祐錄云抄新編上)</span></li>

<li>菩薩六法行經一卷<span class="note-inline">(祐錄云抄新編上)</span></li>

<li>菩薩諸苦行經一卷<span class="note-inline">(祐錄云抄或無諸字四紙餘少許新編上)</span></li>

<li>菩薩訶睡眠經一卷<span class="note-inline">(祐錄云抄新編上)</span></li>

<li>菩薩訶家過經一卷<span class="note-inline">(祐錄云抄新編上)</span></li>

<li>阿難見水光瑞經一卷<span class="note-inline">(祐錄云抄新編上)</span></li>

<li>棄惡長者問菩薩法經一卷<span class="note-inline">(祐錄云抄新編上)</span></li>

<li>陀羅尼偈經一卷<span class="note-inline">(祐錄云抄新編上)</span></li>

<li>六淨經一卷<span class="note-inline">(安公云出律經失譯中載八紙半新編上)</span></li>

<li>菩薩等入法嚴經一卷<span class="note-inline">(或無菩薩字安錄失譯中載五紙新編上)</span></li>

<li>菩薩本願行品經一卷<span class="note-inline">(祐錄云抄新編上)</span></li>

<li>同號佛名經一卷<span class="note-inline">(三紙新編上)</span></li>

<li>散侍法經一卷<span class="note-inline">(或作持字二紙新編上)</span><p style="margin-left:1em">三十七品等十經。祐錄云。抄而不指所出於中菩薩諸苦行經。撿見其本是抄不疑。亦未知出何經律。其六淨等四經。今並見其本還是抄經。又隋仁壽眾經錄中。大乘別生抄經。總有一百一十七部一百三十七卷。亦不指陳所出。今撿諸代錄中多已載訖。彼以護諸童子經陀隣鉢經等為別生抄者。理不然也。既無的據難可依憑。略述如前。餘刪不載。</p>
</li>
</ul></div>
<div class='div-other'><a id='mulu93' />
<p class='h3'>大乘律別生</p><p>七部　七卷</p>

<ul class="">
<li>菩薩地持戒經一卷<span class="note-inline">(法經錄云出菩薩地持)</span></li>

<li>菩薩戒要義經一卷<span class="note-inline">(僧祐錄云抄菩薩戒即地持是法經錄同)</span></li>

<li>菩薩善戒受戒經一卷<span class="note-inline">(法經錄云出善戒經)</span></li>

<li>淨除業障經一卷<span class="note-inline">(僧祐錄云抄淨業障經法經錄同)</span></li>

<li>優婆塞戒本一卷<span class="note-inline">(法經錄云出優婆塞戒經)</span></li>

<li>勸德經一卷<span class="note-inline">(法經錄云出舍利弗悔過經)</span></li>

<li>在家菩薩戒一卷<span class="note-inline">(新編上)</span><p style="margin-left:1em">右一戒法經。錄中編為失譯。今親見其本。雖未知出處是抄不疑。乃取五分戒序置之於初後方是戒。此是人集非翻譯出也。法經錄中更有十經云眾律抄。既不陳所出故不存之。諸代錄中或有載者此中故闕。</p>
</li>
</ul></div>
<div class='div-other'><a id='mulu94' />
<p class='h3'>大乘論別生</p><p>七部　一十一卷</p>

<ul class="">
<li>大乘優波提舍論五卷<span class="note-inline">(真寂寺錄云是眾論抄法經錄同)</span></li>

<li>摩訶衍精進度中罪報品經一卷<span class="note-inline">(陳錄云抄智度論第十七新編上)</span></li>

<li>菩薩悔過法經一卷<span class="note-inline">(出龍樹十住論或無經字新編上)</span></li>

<li>菩薩五法行經一卷<span class="note-inline">(祐錄云抄陳錄云抄十住論新編上)</span></li>

<li>初發意菩薩行易行法經一卷<span class="note-inline">(僧祐錄云出十住論易行品新編上)</span></li>

<li>十住毘婆沙經一卷<span class="note-inline">(僧祐錄云抄十住論新編上)</span></li>

<li>易行品諸佛名經一卷<span class="note-inline">(法經錄云出十住毘婆沙或即與前易行法同)</span><p style="margin-left:1em">法經錄中更有十經云眾論抄。既不陳所出。故不存之。諸代錄中或有載者。此中故闕。</p>
</li>
</ul></div>
<div class='div-other'><a id='mulu95' />
<p class='h3'>小乘別生經</p><p>二百八十三部二百八十三卷</p>

<ul class="">
<li>大迦葉遇尼乾子經一卷<span class="note-inline">(陳錄云抄第四卷)</span></li>

<li>三劫經一卷<span class="note-inline">(陳錄云抄第五卷)</span></li>

<li>韋提希子月夜問夫人經一卷<span class="note-inline">(或作天人祐錄云抄陳錄云抄長含第七新編上)</span></li>

<li>三因緣經一卷<span class="note-inline">(陳錄云抄第二十卷)</span></li>

<li>天地成敗經一卷<span class="note-inline">(陳錄云抄世記經祐錄云是抄眾經)</span><p style="margin-left:1em">大迦葉下五經並出長阿含經。</p>
</li>

<li>阿難惑經一卷<span class="note-inline">(出人本欲生經)</span></li>

<li>人從所來經一卷<span class="note-inline">(長房錄云出人本欲生經亦云人所從來新編上)</span></li>

<li>閻浮利經一卷<span class="note-inline">(僧祐失譯錄中載今撿是樓炭經初品新編上)</span></li>

<li>三小劫經一卷<span class="note-inline">(是樓炭經三小劫品出第五卷陳錄云抄長含第二十二卷新編上)</span></li>

<li>變化本起經一卷<span class="note-inline">(出中本起經亦云即中本起上卷)</span></li>

<li>第一四門經一卷<span class="note-inline">(抄十二門經三乘通教明定新編上)</span></li>

<li>第二四門經一卷<span class="note-inline">(抄十二門經與前同新編上)</span></li>

<li>第三四門經一卷<span class="note-inline">(即是甘露道律經祐云撿雜目錄或有不稱第三四門而直云甘露道律經者新編上)</span></li>

<li>甘露正意經一卷<span class="note-inline">(亦云佛入甘露調正意經明定祐云佛入甘露調意經)</span><p style="margin-left:1em">第一四門下四經並出十二大門經<span class="note-inline">(祐云從第一四門至甘露調意凡四品並是大十二門經一部後人分品寫出遂成四經)</span>。</p>
<p style="margin-left:1em">大迦葉遇尼乾子經等一十四部一十四卷並是長阿含部分別生經。</p>
</li>

<li>福行經一卷<span class="note-inline">(出第二卷)</span></li>

<li>婆拘羅答異學問經一卷<span class="note-inline">(真寂寺錄云尊者薄拘羅經一直名薄拘羅經出第八卷)</span></li>

<li>佛問阿須倫大海有減經一卷<span class="note-inline">(一名海有八事經出第八卷)</span></li>

<li>佛為呵利曠野鬼說法經一卷<span class="note-inline">(祐錄云訶利出第九卷)</span></li>

<li>[(序-予+林)/女]夷比丘經一卷<span class="note-inline">(一名摩夷經出第十卷)</span></li>

<li>惡道經一卷<span class="note-inline">(一名惡意經亦云出第四十九出第十五卷)</span></li>

<li>四意止經一卷<span class="note-inline">(一名四意止本行經出第二十四卷)</span></li>

<li>息恚經一卷<span class="note-inline">(或云自恚經出第二十七卷)</span></li>

<li>貧窮經一卷<span class="note-inline">(出第二十九卷)</span></li>

<li>柔軟經一卷<span class="note-inline">(出第二十九卷)</span></li>

<li>優婆塞五法經一卷<span class="note-inline">(出第三十卷)</span></li>

<li>受持經一卷<span class="note-inline">(出第三十卷亦云出雜阿含第三十五)</span></li>

<li>福經一卷<span class="note-inline">(出第三十四卷)</span></li>

<li>商人求財經一卷<span class="note-inline">(出第三十四卷)</span></li>

<li>名稱經一卷<span class="note-inline">(出第三十六卷)</span></li>

<li>何苦經一卷<span class="note-inline">(出第三十六卷)</span></li>

<li>婆羅門行經一卷<span class="note-inline">(出第三十九卷)</span></li>

<li>阿蘭那經一卷<span class="note-inline">(出第四十卷)</span></li>

<li>浮彌經一卷<span class="note-inline">(出第四十卷祐錄云抄增一)</span></li>

<li>瞿曇彌經一卷<span class="note-inline">(出第四十七卷)</span></li>

<li>中阿含本文經一卷<span class="note-inline">(出第六十卷)</span></li>

<li>七車譬喻經一卷</li>

<li>長者梨師達多兄弟二人往佛所經一卷<span class="note-inline">(亦云長者兄弟詣佛經亦云抄雜阿含第三十)</span></li>

<li>㮈女經一卷<span class="note-inline">(祐錄云抄中阿含新編上)</span><p style="margin-left:1em">福行經下二十四部二十四卷並出中阿含經<span class="note-inline">(准隋開皇仁壽二眾經錄中更有七知經．離睡經．受歲經．梵志計水淨經．苦陰經．苦陰因事經．樂想經．阿耨風經．伏婬經．黃竹園經．尊上經．意經．應法經．鞞摩肅經．邪見經．箭喻經。上十六經亦云出中阿含。今與本經文勘乃是異譯非是別生已編入正錄訖。其父母恩難報經亦云別生今勘文不同且編見錄)</span>。</p>
</li>

<li>飛鳥喻經一卷<span class="note-inline">(抄第十五卷)</span></li>

<li>三十三天園觀經一卷<span class="note-inline">(抄第十五卷)</span></li>

<li>五戰鬪人經一卷<span class="note-inline">(抄第十八卷)</span></li>

<li>波斯匿王何欲最樂經一卷<span class="note-inline">(抄第十九卷)</span></li>

<li>舍衛城人喪子狂經一卷<span class="note-inline">(一名梵志喪女經抄第二十卷)</span></li>

<li>大枯樹經一卷<span class="note-inline">(一名枯樹經無大字一名積木燒然經抄第二十二卷亦云出中阿含第一卷)</span></li>

<li>鷹鷂獵經一卷<span class="note-inline">(抄第二十三卷)</span></li>

<li>毘羅斯那居士五欲娛樂經一卷<span class="note-inline">(抄第二十四卷)</span></li>

<li>長者詣佛說子婦不恭經一卷<span class="note-inline">(祐錄云抄阿含陳錄云抄增一三十四新編上)</span></li>

<li>比丘成就五法入地獄經一卷<span class="note-inline">(祐錄云抄阿含陳錄云抄增一三十八新編上)</span></li>

<li>波斯匿王詣佛有五威儀經一卷<span class="note-inline">(抄第四十一卷)</span></li>

<li>調達入地獄經一卷<span class="note-inline">(或云調達入地獄事經祐云抄中阿含)</span></li>

<li>掃地經一卷</li>

<li>世間強益布施經一卷</li>

<li>羅閱城人民請佛經一卷</li>

<li>梵天詣婆羅門講堂經一卷</li>

<li>郁伽居士見佛聞法醒悟經一卷<span class="note-inline">(亦云修伽陀居士佛為說法得性悟經)</span></li>

<li>水喻經一卷</li>

<li>七寶經一卷</li>

<li>鵄鳥事經一卷</li>

<li>學人意亂經一卷<span class="note-inline">(一名母子作僧尼意亂經亦名亂意)</span></li>

<li>六衰事經一卷<span class="note-inline">(祐錄失譯中有今見其本云出增一四紙半新編上)</span></li>

<li>彌勒下生經一卷<span class="note-inline">(出第四十四卷佛在舍衛國因阿難請說七紙新編上)</span></li>

<li>增一阿含經一卷<span class="note-inline">(出第二十一卷三紙新編上)</span></li>

<li>行七行現報經一卷<span class="note-inline">(出第三十四卷一紙新編上)</span></li>

<li>十二因緣經一卷<span class="note-inline">(出第四十六卷舊在大乘藏中誤也三紙新編上)</span><p style="margin-left:1em">飛鳥喻經下二十六部二十六卷並出增一阿含經<span class="note-inline">(准隋開皇仁壽二眾經錄中更有三經。謂四人出現世間經。婆羅門避死經。四泥犁經。亦云出增一阿含。今撿是異譯本。非別生者。已編入正錄訖。故此除之。其增一阿含行七行現報二經。舊云出增一中言是異譯編入見錄。今撿是別生經非異譯者。其十二因緣經及彌勒下生經六衰事經亦出增一。故附斯錄)</span>。</p>
</li>

<li>佛為婆羅門說四法經一卷<span class="note-inline">(出第二卷)</span></li>

<li>佛跡見千輻輪相經一卷<span class="note-inline">(出第四卷)</span></li>

<li>普施經一卷<span class="note-inline">(出第四卷)</span></li>

<li>佛為事火婆羅門說悟道經一卷<span class="note-inline">(出第四卷)</span></li>

<li>佛為婆羅門說耕田經一卷<span class="note-inline">(或無田字出第四卷)</span></li>

<li>佛為老婆羅門說偈經一卷<span class="note-inline">(出第四卷)</span></li>

<li>佛為憍慢婆羅門說偈經一卷<span class="note-inline">(出第四卷)</span></li>

<li>差摩比丘喻重病經一卷<span class="note-inline">(出第五卷)</span></li>

<li>佛為比丘說燒頭喻經一卷<span class="note-inline">(出第七卷)</span></li>

<li>優陀夷坐樹下寂靜調伏經一卷<span class="note-inline">(出第九卷)</span></li>

<li>色無常經一卷<span class="note-inline">(出第十卷)</span></li>

<li>諸漏盡經一卷<span class="note-inline">(或云諸盡經出第十卷)</span></li>

<li>恒河譬經一卷<span class="note-inline">(祐錄云抄出第十卷新編上)</span></li>

<li>佛為比丘說大力經一卷<span class="note-inline">(出第十一卷)</span></li>

<li>佛為頻頭婆羅門說像類經一卷<span class="note-inline">(出第十一卷)</span></li>

<li>四大色身生厭離經一卷<span class="note-inline">(出第十二卷)</span></li>

<li>佛為阿支羅迦葉說自他作苦經一卷<span class="note-inline">(祐錄云抄陳錄云抄雜含出第十三卷新編上)</span></li>

<li>異信異欲經一卷<span class="note-inline">(出第十四卷)</span></li>

<li>佛為比丘說三法經一卷<span class="note-inline">(出第十四卷)</span></li>

<li>葉喻多少經一卷<span class="note-inline">(出第十四卷)</span></li>

<li>四食經一卷<span class="note-inline">(出陳朝大乘寺等錄出第十五卷新編上)</span></li>

<li>醫王經一卷<span class="note-inline">(出第十五卷)</span></li>

<li>佛為比丘說極深險處經一卷<span class="note-inline">(出第十六卷)</span></li>

<li>佛為諸比丘說莫思惟世間思惟經一卷<span class="note-inline">(或無下思惟字出第十六卷)</span></li>

<li>佛為比丘說大熱地獄經一卷<span class="note-inline">(出第十六卷)</span></li>

<li>舍利弗等比丘得身作證經一卷<span class="note-inline">(出第十八卷)</span></li>

<li>釋提桓因詣目連放光經一卷<span class="note-inline">(出第十九卷)</span></li>

<li>目連見大身眾生燃鐵纏身經一卷<span class="note-inline">(出第十九卷)</span></li>

<li>目連見眾生身毛如箭經一卷<span class="note-inline">(出第十九卷)</span></li>

<li>見一眾生舉體糞穢塗身經一卷<span class="note-inline">(亦名眾生身穢經出第十九卷)</span></li>

<li>阿那律思惟目連神力經一卷<span class="note-inline">(出第十九卷)</span></li>

<li>眾生頂有鐵磨盛火熾然經一卷<span class="note-inline">(出第十九卷)</span></li>

<li>三行經一卷<span class="note-inline">(出第二十一卷)</span></li>

<li>眼色相繫經一卷<span class="note-inline">(出第二十一卷)</span></li>

<li>無畏離車白阿難經一卷<span class="note-inline">(出第二十一卷)</span></li>

<li>質多羅長者請比丘經一卷<span class="note-inline">(出第二十一卷)</span></li>

<li>外道誘質多長者經一卷<span class="note-inline">(出第二十一卷新編上)</span></li>

<li>世尊繫念經一卷<span class="note-inline">(出第二十二卷)</span></li>

<li>商人脫賊難經一卷<span class="note-inline">(出第二十二卷)</span></li>

<li>長者命終生兜率天經一卷<span class="note-inline">(出第二十二卷)</span></li>

<li>如來神力經一卷<span class="note-inline">(出第二十三卷)</span></li>

<li>大力士出家得道經一卷<span class="note-inline">(亦云力士跋陀經出第二十三卷)</span></li>

<li>阿育王獲果報經一卷<span class="note-inline">(出第二十三卷)</span></li>

<li>阿育王於佛所生大敬信經一卷<span class="note-inline">(出第二十三卷)</span></li>

<li>二童子見佛說偈供養經一卷<span class="note-inline">(出第二十三卷)</span></li>

<li>羅婆鳥為鷹所捉經一卷<span class="note-inline">(此言半雉出第二十四卷)</span></li>

<li>世間言美色經一卷<span class="note-inline">(出第二十四卷)</span></li>

<li>純陀沙彌經一卷<span class="note-inline">(或云沙門或作淳字出第二十四卷)</span></li>

<li>雪山無獼猴經一卷<span class="note-inline">(或作猿猴出第二十四卷)</span></li>

<li>商人子作佛事經一卷<span class="note-inline">(出第二十五卷)</span></li>

<li>婆羅門通達經論經一卷<span class="note-inline">(出第二十五卷)</span></li>

<li>比丘於色厭離經一卷<span class="note-inline">(出第二十六卷)</span></li>

<li>捨諸世務經一卷<span class="note-inline">(出第二十六卷)</span></li>

<li>嬰兒譬經一卷<span class="note-inline">(亦云嬰兒喻出第二十六卷)</span></li>

<li>外道出家經一卷<span class="note-inline">(出第二十七卷)</span></li>

<li>轉輪聖王七寶現世間經一卷<span class="note-inline">(出第二十七卷)</span></li>

<li>無母子經一卷<span class="note-inline">(出第二十八卷)</span></li>

<li>婆羅門服白經一卷<span class="note-inline">(出第二十八卷)</span></li>

<li>向邪達法經一卷<span class="note-inline">(出第二十八卷)</span></li>

<li>精勤四念處經一卷<span class="note-inline">(出第二十九卷)</span></li>

<li>田夫喻經一卷<span class="note-inline">(出第二十九卷)</span></li>

<li>不淨觀經一卷<span class="note-inline">(出第二十九卷)</span></li>

<li>信人者生五種過患經一卷<span class="note-inline">(出第三十卷)</span></li>

<li>婆羅門虛偽經一卷<span class="note-inline">(出第三十卷)</span></li>

<li>轉輪聖王七寶具足經一卷<span class="note-inline">(祐錄云抄陳錄云抄雜含出第三十卷新編上)</span></li>

<li>三種良馬經一卷<span class="note-inline">(出第三十二卷)</span></li>

<li>佛將比丘優婆塞乞人遊行遇外道說法經一卷<span class="note-inline">(出第三十二卷)</span></li>

<li>外道進問佛生歡喜天因緣經一卷<span class="note-inline">(出第三十二卷)</span></li>

<li>佛為調馬聚落主說法經一卷<span class="note-inline">(出第三十二卷)</span></li>

<li>外道問佛鬪戰生天因緣經一卷<span class="note-inline">(出第三十二卷)</span></li>

<li>少多制戒經一卷<span class="note-inline">(出第三十三卷)</span></li>

<li>四種良馬經一卷<span class="note-inline">(出第三十三卷)</span></li>

<li>釋種問優婆塞經一卷<span class="note-inline">(出第三十三卷)</span></li>

<li>無始本際經一卷<span class="note-inline">(出第三十四卷)</span></li>

<li>一切行不恒安住經一卷<span class="note-inline">(或無住字出第三十四卷)</span></li>

<li>婆羅門問世尊將來有幾佛經一卷<span class="note-inline">(出第三十四卷)</span></li>

<li>悉鞞梨天子詣佛說偈經一卷<span class="note-inline">(出第三十六卷)</span></li>

<li>長壽童子病見世尊經一卷<span class="note-inline">(出第三十七卷)</span></li>

<li>婆羅門問佛布施得福經一卷<span class="note-inline">(出第三十七卷)</span></li>

<li>十法成就惡業入地獄經一卷<span class="note-inline">(出第三十七卷)</span></li>

<li>蛇行法經一卷<span class="note-inline">(出第三十七卷)</span></li>

<li>羅漢遇瓶沙王經一卷<span class="note-inline">(祐錄云抄阿含陳錄云抄雜含出第三十八卷新編上)</span></li>

<li>佛見牧牛者示道經一卷<span class="note-inline">(出第三十八卷)</span></li>

<li>比丘浴遇天子放光經一卷<span class="note-inline">(出第三十八卷)</span></li>

<li>魔作不淨色欲嬈亂經一卷<span class="note-inline">(出第三十九卷)</span></li>

<li>尊者瞿低迦獨一思惟經一卷<span class="note-inline">(出第三十九卷)</span></li>

<li>人民疾疫受三歸經一卷<span class="note-inline">(出第三十九卷)</span></li>

<li>仙人說阿修羅王歸化經一卷<span class="note-inline">(出第三十九卷)</span></li>

<li>魔化年少詣佛說偈經一卷<span class="note-inline">(出第三十九卷)</span></li>

<li>壽命促經一卷<span class="note-inline">(出第三十九卷)</span></li>

<li>天於阿修羅欲戰鬪經一卷<span class="note-inline">(出第四十卷)</span></li>

<li>天帝釋受戒經一卷<span class="note-inline">(出第四十卷)</span></li>

<li>比丘問佛釋提桓因因緣經一卷<span class="note-inline">(出第四十卷)</span></li>

<li>四天王案行世間經一卷<span class="note-inline">(出第四十卷)</span></li>

<li>帝釋禮三寶供養經一卷<span class="note-inline">(或無供養字出第四十卷)</span></li>

<li>四種人經一卷<span class="note-inline">(出第四十一卷)</span></li>

<li>豆遮婆羅門論議出家經一卷<span class="note-inline">(出第四十二卷)</span></li>

<li>佛化火與婆羅門出家經一卷<span class="note-inline">(或作大興出第四十二卷)</span></li>

<li>二老男女見佛出家得道經一卷<span class="note-inline">(出第四十二卷)</span></li>

<li>河中草龜經一卷<span class="note-inline">(出第四十三卷)</span></li>

<li>四蛇經一卷<span class="note-inline">(一名四虺喻經或云四虺經出第四十三卷)</span></li>

<li>恒水流樹經一卷<span class="note-inline">(一名浮木譬喻經或作流澍出第四十三卷)</span></li>

<li>灰河經一卷<span class="note-inline">(一名塵灰河譬喻經出第四十三卷)</span></li>

<li>四吒婆羅門出家得道經一卷<span class="note-inline">(出第四十四卷)</span></li>

<li>佛見梵天頂經一卷<span class="note-inline">(出第四十四卷)</span></li>

<li>帝釋慈心戰勝經一卷<span class="note-inline">(出第四十六卷)</span></li>

<li>波斯匿王祖母命終經一卷<span class="note-inline">(出第四十六卷)</span></li>

<li>鑄金喻經一卷<span class="note-inline">(出第四十七卷)</span></li>

<li>離車不放逸經一卷<span class="note-inline">(出第四十七卷)</span></li>

<li>木杵喻經一卷<span class="note-inline">(出第四十七卷)</span></li>

<li>金師精舍尊者病經一卷<span class="note-inline">(出第四十七卷)</span></li>

<li>過去鳴鼓人經一卷<span class="note-inline">(出第四十七卷)</span></li>

<li>過去彈琴人經一卷<span class="note-inline">(出第四十八卷)</span></li>

<li>天神禁寶經一卷<span class="note-inline">(出第五十卷)</span></li>

<li>羊群喻經一卷<span class="note-inline">(或云群羊喻)</span></li>

<li>處中行道經一卷</li>

<li>阿育王供養道場樹經一卷</li>

<li>長者命終生無熱天經一卷</li>

<li>不壞淨經一卷</li>

<li>勸行有證經一卷</li>

<li>婆羅門解知惡眾術經一卷<span class="note-inline">(陳錄云出增一二十二)</span></li>

<li>波斯匿王女命過詣佛經一卷<span class="note-inline">(陳錄云出增一三十四)</span></li>

<li>國王成就五法久存於世經一卷<span class="note-inline">(陳錄云前譯出增一三十八)</span></li>

<li>三時過經一卷<span class="note-inline">(陳錄云抄出曜第十二)</span></li>

<li>戒相應法經一卷<span class="note-inline">(或云戒相應經出第三十卷新編上)</span></li>

<li>比丘問佛多優婆塞命終經一卷<span class="note-inline">(出第二十卷新編上)</span></li>

<li>獨富長者經一卷<span class="note-inline">(亦云獨付長者財物無付經亦云長者命終無子付囑經出第四十六卷亦云出增一第十二)</span></li>

<li>佛為年少婆羅門說知善不善經一卷<span class="note-inline">(出第四卷新編上)</span></li>

<li>佛為那拘羅長者說根熟經一卷<span class="note-inline">(或無羅根熟三字出第五卷新編上)</span></li>

<li>佛為外道須深說離欲經一卷<span class="note-inline">(出第十四卷新編上)</span></li>

<li>阿育王施半阿摩勒果經一卷<span class="note-inline">(出第二十五卷)</span></li>

<li>禪思滿足經一卷<span class="note-inline">(出第二十九卷新編上)</span><p style="margin-left:1em">佛為婆羅門說四法經下一百三十二經並出雜阿含經<span class="note-inline">(准隋開皇仁壽二本眾經錄中。更有八經。謂七處三觀經。滿願子經。水沫所漂經。馬有八態經。相應相可經。此之五經勘文乃是異譯非是別生。又有數經。十一相思念如來經。身觀經。其數經。出中阿含。是異譯本。十一相經出增一中。亦是異譯。其身觀經文中撿無上之八經。並編見錄。故此除之。其戒相應法下三經大周錄中編單本內。今撿並出雜阿含中。其年少婆羅門下五經。周錄之中編闕本內。今撿得其本。勘與雜阿含同。於中獨富長者經半阿摩勒果經。隋眾經錄別生經中已載。今並相從編之於此)</span>。</p>
</li>

<li>三方便經一卷</li>

<li>積骨經一卷</li>

<li>地獄讚經一卷<span class="note-inline">(經後有地獄讚此經出勘本不同未詳所以)</span><p style="margin-left:1em">三方便下三經並出七處三觀經。</p>
</li>

<li>禪祕要經一卷<span class="note-inline">(僧祐等錄並云抄禪要祕密治病經即是治禪病祕要法中出新編上)</span><p style="margin-left:1em">佛為婆羅門說四法經下一百三十六部一百三十六卷並是雜阿含部分別生經。</p>
</li>

<li>那賴經一卷<span class="note-inline">(出第一卷)</span></li>

<li>分衛比丘經一卷<span class="note-inline">(亦云比丘分衛經出第一卷)</span></li>

<li>和難經一卷<span class="note-inline">(出第一卷)</span></li>

<li>邪業自活經一卷<span class="note-inline">(出第一卷)</span></li>

<li>是我所經一卷<span class="note-inline">(出第一卷)</span></li>

<li>野雞經一卷<span class="note-inline">(出第一卷)</span></li>

<li>前世諍女經一卷<span class="note-inline">(出第一卷)</span></li>

<li>墮珠海水中經一卷<span class="note-inline">(出第一卷)</span></li>

<li>旃闍摩暴志謗佛經一卷<span class="note-inline">(出第一卷)</span></li>

<li>鱉獼猴經一卷<span class="note-inline">(出第一卷)</span></li>

<li>五仙人經一卷<span class="note-inline">(出第一卷)</span></li>

<li>舅甥經一卷<span class="note-inline">(出第一卷)</span></li>

<li>閑居經一卷<span class="note-inline">(出第二卷)</span></li>

<li>舍利弗般泥洹經一卷<span class="note-inline">(出第二卷)</span></li>

<li>子命過經一卷<span class="note-inline">(出第二卷)</span></li>

<li>比丘各言志經一卷<span class="note-inline">(出第二卷)</span></li>

<li>迦旃延無常經一卷<span class="note-inline">(出第二卷)</span></li>

<li>和利長者問事經一卷<span class="note-inline">(出第二卷)</span></li>

<li>佛心總持經一卷<span class="note-inline">(或云總持經出第二卷)</span></li>

<li>護諸比丘呪經一卷<span class="note-inline">(出第二卷新編上)</span></li>

<li>吉祥呪經一卷<span class="note-inline">(出第二卷)</span></li>

<li>和難釋經一卷<span class="note-inline">(出第三卷)</span></li>

<li>國王五人經一卷<span class="note-inline">(一名五福德子經出第三卷)</span></li>

<li>蠱狐烏經一卷<span class="note-inline">(或作鳥字出第三卷)</span></li>

<li>比丘疾病經一卷<span class="note-inline">(出第三卷)</span></li>

<li>審裸形子經一卷<span class="note-inline">(一名佛覆裸形子經出第三卷)</span></li>

<li>腹使經一卷<span class="note-inline">(出第三卷)</span></li>

<li>弟子命過經一卷<span class="note-inline">(出第三卷)</span></li>

<li>水牛王經一卷<span class="note-inline">(出第四卷)</span></li>

<li>免王經一卷<span class="note-inline">(出第四卷)</span></li>

<li>無懼經一卷<span class="note-inline">(出第四卷新編上)</span></li>

<li>五百幼童經一卷<span class="note-inline">(亦云五百童子出第四卷)</span></li>

<li>毒草喻經一卷<span class="note-inline">(出第四卷)</span></li>

<li>鱉喻經一卷<span class="note-inline">(出第四卷新編上)</span></li>

<li>菩薩曾為鼈王經一卷<span class="note-inline">(祐云失譯出第四卷新編上)</span></li>

<li>毒喻經一卷<span class="note-inline">(舊錄雜譬喻中亦有今彼中除出第四卷)</span></li>

<li>誨子經一卷<span class="note-inline">(出第四卷新編上)</span></li>

<li>負為牛者經一卷<span class="note-inline">(亦云負債為牛出第四卷)</span></li>

<li>光華梵志經一卷<span class="note-inline">(出第四卷)</span></li>

<li>毒悔喻經一卷<span class="note-inline">(出第四卷)</span></li>

<li>馬喻經一卷<span class="note-inline">(出第四卷新編上)</span></li>

<li>比丘尼現變經一卷<span class="note-inline">(出第四卷)</span></li>

<li>梵志經一卷<span class="note-inline">(出第五卷)</span></li>

<li>驢駝經一卷<span class="note-inline">(出第五卷)</span></li>

<li>君臣經一卷<span class="note-inline">(出第五卷)</span></li>

<li>拘薩羅國烏王經一卷<span class="note-inline">(或無羅字出第五卷)</span></li>

<li>蜜具經一卷<span class="note-inline">(出第五卷)</span></li>

<li>雜讚經一卷<span class="note-inline">(出第五卷)</span></li>

<li>孔雀經一卷<span class="note-inline">(出第五卷)</span></li>

<li>仙人撥劫經一卷<span class="note-inline">(僧祐錄云仙人撥劫喻經出第五卷)</span></li>

<li>清信士阿夷扇持父子經一卷<span class="note-inline">(或無父子字出第五卷)</span></li>

<li>夫婦經一卷<span class="note-inline">(出第五卷)</span></li>

<li>薩和達王經一卷<span class="note-inline">(出第五卷新編上)</span></li>

<li>首達經一卷<span class="note-inline">(亦云惟先首達經出第五卷新編上)</span><p style="margin-left:1em">那賴經下五十四部五十四卷。並出生經<span class="note-inline">(此生經上下總有五十五經。其第五十五名譬喻經。於中離出薩和達及首達二經。合五十六。此五十六中除總持經孤獨經。除二經外有五十四經。上別生錄。又隋眾經錄別生經中。更有四經。謂命過神經象王經。猘狗經。八陽神呪經。並云出生經中。今撿生經之內總無此經。撿本既無除之不上。此五十四經中有護諸比丘呪經。無懼經。鱉喻經。菩薩曾為鱉王經。誨子經。馬喻經薩和達經。首達經。上之八經新編此錄。於中無懼鱉喻誨子馬喻首達等五經眾經錄云出雜譬喻護諸比丘呪薩和達二經。眾經錄云是大小乘抄未知所出。今以並與生經之中經名目同。編之於此菩薩曾為鱉王經。祐云失譯者誤也。既與此同故編斯錄)</span>。</p>
</li>

<li>梵志觀無常得解脫經一卷<span class="note-inline">(與桀貪王同是一經約緣分二出上卷)</span></li>

<li>桀貪王經一卷<span class="note-inline">(出上卷)</span></li>

<li>須陀利經一卷<span class="note-inline">(祐云失譯出上卷新編上)</span></li>

<li>摩竭梵志經一卷<span class="note-inline">(祐云出義足出上卷新編上)</span></li>

<li>梵志疑爭得解脫經一卷<span class="note-inline">(與鏡面王同是一經約緣分二出上卷)</span></li>

<li>鏡面王經一卷<span class="note-inline">(六度集中亦有此經與此大同出上卷)</span></li>

<li>老少俱死經一卷<span class="note-inline">(祐云失譯出上卷新編上)</span></li>

<li>彌勒難經一卷<span class="note-inline">(祐云失譯出上卷新編上)</span></li>

<li>勇辭梵志經一卷<span class="note-inline">(出上卷)</span></li>

<li>婬人曳踵行經一卷<span class="note-inline">(房云失譯六度集中亦有與此大同出上卷新編上)</span></li>

<li>猛觀梵志經一卷<span class="note-inline">(出下卷)</span></li>

<li>法觀梵志經一卷<span class="note-inline">(出下卷)</span></li>

<li>兜勒梵志經一卷<span class="note-inline">(出下卷)</span></li>

<li>蓮華色比丘尼經一卷<span class="note-inline">(祐云失譯出下卷新編上)</span><p style="margin-left:1em">桀貪王經下一十四部。一十四卷。並出義足經<span class="note-inline">(其摩竭梵志經。僧祐錄云出義足經。其須陀利經老少俱死經。彌勒難經。蓮花色比丘尼經。此之四經。祐云失譯其婬人曳踵行經。房云失譯。今勘並與此同。故編斯錄。撿其義足上下總有一十六經。今除優填王經。異學捔飛經父子共會經。維樓勒誅釋經除此四外餘十四經離為十四。具載斯錄)</span>。</p>
</li>

<li>善時鵝王經一卷<span class="note-inline">(出正法念處經)</span></li>

<li>木槍刺脚因緣經一卷<span class="note-inline">(出興起行經)</span></li>

<li>譬喻六人經一卷<span class="note-inline">(亦云六人喻經山罵意經)</span></li>

<li>阿闍世王問瞋恨從何生經一卷<span class="note-inline">(祐錄云抄新編上)</span></li>

<li>不與婆羅門等爭訟經一卷<span class="note-inline">(祐錄云抄新編上)</span></li>

<li>摩訶比丘經一卷<span class="note-inline">(祐錄云抄新編上)</span></li>

<li>外道仙尼說度經一卷<span class="note-inline">(祐錄云抄新編上)</span></li>

<li>度梵志經一卷<span class="note-inline">(祐錄云抄新編上)</span></li>

<li>祭亡人不得食經一卷<span class="note-inline">(祐錄云抄新編上)</span></li>

<li>三毒經一卷<span class="note-inline">(祐錄云抄新編上)</span></li>

<li>四食經一卷<span class="note-inline">(祐錄云抄新編上)</span></li>

<li>調達喻經一卷<span class="note-inline">(祐錄云抄新編上)</span></li>

<li>二十八天經一卷<span class="note-inline">(祐錄失譯中載八紙半新編上)</span></li>

<li>首至問佛十四事經一卷<span class="note-inline">(亦云十四意亦云十四章兩紙半新編上)</span></li>

<li>數息事一卷<span class="note-inline">(祐云新說數息事兩紙新編上)</span><p style="margin-left:1em">阿闍世王等九經。祐錄云。抄而不指所出。其二十八天等三經。撿見其本並是抄經。而未的知出何經律。又隋仁壽眾經錄中小乘別生抄經。總二百一十三部二百二十七卷。亦不指陳所出。今撿諸代錄多已載訖。彼錄以受十善戒經迦丁比丘經等為別生抄者。理不然也。既無的據難可依憑。略述如前。餘刪不載。</p>
</li>
</ul></div>
<div class='div-other'><a id='mulu96' />
<p class='h3'>小乘律別生</p><p>四十二部　四十九卷</p>

<ul class="">
<li>摩竭魚因緣經一卷<span class="note-inline">(出第九卷新編上)</span></li>

<li>尊者鄔陀夷引導諸人禮佛經一卷<span class="note-inline">(出第十一卷新編上)</span></li>

<li>還本國度父王經一卷<span class="note-inline">(出第十七卷末第十八卷初新編上)</span></li>

<li>水生太子經一卷<span class="note-inline">(出第十九卷新編上)</span></li>

<li>施物法非法經一卷<span class="note-inline">(出第二十四卷新編上)</span></li>

<li>教誡羅怙羅經一卷<span class="note-inline">(出第二十五卷新編上)</span></li>

<li>五趣生死輪轉經一卷<span class="note-inline">(出第三十四卷新編上)</span></li>

<li>善來苾芻因緣經一卷<span class="note-inline">(出第四十二卷新編上)</span></li>

<li>七有事無事福業經一卷<span class="note-inline">(出第四十六卷新編上)</span><p style="margin-left:1em">摩竭魚下九經並出根本說一切有部毘奈耶中。</p>
</li>

<li>火生長者受報經二卷<span class="note-inline">(出第二第三卷新編上)</span></li>

<li>尊者善和好聲經一卷<span class="note-inline">(出第四卷新編上)</span></li>

<li>五種水羅經一卷<span class="note-inline">(出第五卷新編上)</span></li>

<li>勝鬘夫人本緣經一卷<span class="note-inline">(出第七卷新編上)</span></li>

<li>勝光王信佛經一卷<span class="note-inline">(出第八卷新編上)</span></li>

<li>誅釋種受報經一卷<span class="note-inline">(出第八卷第九卷新編上)</span></li>

<li>大世主苾芻尼入涅槃經一卷<span class="note-inline">(出第十卷新編上)</span></li>

<li>佛為難陀說出家入胎經二卷<span class="note-inline">(編入寶積第十四會出第十一十二卷新編上)</span></li>

<li>敬法捨身經一卷<span class="note-inline">(出第十四卷初新編上)</span></li>

<li>度二邪見童子得果經一卷<span class="note-inline">(出第十四卷新編上)</span></li>

<li>清淨威儀經一卷<span class="note-inline">(或作洗淨出第十六卷新編上)</span></li>

<li>大目連受報經一卷<span class="note-inline">(出第十八卷新編上)</span></li>

<li>初誕生現大瑞應經一卷<span class="note-inline">(出第二十卷新編上)</span></li>

<li>度迦多演那經一卷<span class="note-inline">(出第二十一卷新編上)</span></li>

<li>瑿羅鉢龍王業報因緣經一卷<span class="note-inline">(出第二十卷新編上)</span></li>

<li>安樂夫人因緣經一卷<span class="note-inline">(出第二十一卷新編上)</span></li>

<li>增養因緣經三卷<span class="note-inline">(出第二十二二十三二十四卷新編上)</span></li>

<li>妙光因緣經一卷<span class="note-inline">(出第二十五卷新編上)</span></li>

<li>降伏外道現大神通經一卷<span class="note-inline">(出第二十六卷新編上)</span></li>

<li>大藥善巧方便經二卷<span class="note-inline">(出第二十七二十八卷新編上)</span></li>

<li>佛從天下贍部洲經一卷<span class="note-inline">(出第二十九卷新編上)</span></li>

<li>度瘦瞿答彌經一卷<span class="note-inline">(出第三十卷新編上)</span></li>

<li>呵利底母因緣經一卷<span class="note-inline">(出第三十卷新編上)</span></li>

<li>法與尼在家得果經一卷<span class="note-inline">(出第三十二卷新編上)</span></li>

<li>樹生婆羅門憍慢經一卷<span class="note-inline">(出第三十四卷末第三十五卷初新編上)</span></li>

<li>弟子事師經一卷<span class="note-inline">(出第三十五卷新編上)</span></li>

<li>七種不退轉經一卷<span class="note-inline">(出第三十五卷新編上)</span></li>

<li>佛為長者說放逸經一卷<span class="note-inline">(出第三十六卷新編上)</span></li>

<li>地動因緣經一卷<span class="note-inline">(出第三十六卷新編上)</span></li>

<li>四種黑白法印經一卷<span class="note-inline">(出第三十七卷新編上)</span></li>

<li>佛將入涅槃度善賢經二卷<span class="note-inline">(出第三十七卷半後三十八卷半前新編上)</span></li>

<li>佛般涅槃行雨大臣告王經一卷<span class="note-inline">(出第三十八卷新編上)</span></li>

<li>八大國王分舍利經一卷<span class="note-inline">(出第三十八卷末第三十九卷初新編上)</span><p style="margin-left:1em">火生長者經下三十三經並出根本說一。</p>
</li>

<li>切有部毘柰耶雜事中<span class="note-inline">(又有給孤長者請畫寺因緣一卷出雜事第十七及毘奈耶頌第五卷)</span><p style="margin-left:1em">從摩竭魚因緣經下。四十二部四十九卷。並是說一切有部律中緣起。三藏義淨鈔出流行。既是別生故編斯錄。</p>
</li>
</ul></div>
<div class='div-other'><a id='mulu97' />
<p class='h3'>聖賢集別生</p><p>一百三十四部　一百三十四卷</p>

<ul class="">
<li>羅彌壽經一卷<span class="note-inline">(一名羅旬喻一名那彌壽一名羅貧壽)</span></li>

<li>栴檀塗塔經一卷<p style="margin-left:1em">右上二經出撰集百緣經。</p>
</li>

<li>無常經一卷<span class="note-inline">(非新譯者出第一卷)</span></li>

<li>阿難見伎樂啼哭無常經一卷<span class="note-inline">(出第一卷)</span></li>

<li>比丘求證人經一卷<span class="note-inline">(出第一卷)</span></li>

<li>群牛千頭經一卷<span class="note-inline">(出第一卷)</span></li>

<li>竊為沙門經一卷<span class="note-inline">(出第一卷)</span></li>

<li>瓦師逃走經一卷<span class="note-inline">(出第一卷)</span></li>

<li>七老婆羅門請為弟子經一卷<span class="note-inline">(出第一卷)</span></li>

<li>瞎鱉經一卷<span class="note-inline">(出第一卷)</span></li>

<li>阿梵和利比丘無常經一卷<span class="note-inline">(出第二卷)</span></li>

<li>集修行士經一卷<span class="note-inline">(或云修士行出第二卷)</span></li>

<li>比丘問佛何故捨世學道經一卷<span class="note-inline">(出第二卷)</span></li>

<li>梵志問世間減損經一卷<span class="note-inline">(出第二卷)</span></li>

<li>梵志避死經一卷<span class="note-inline">(出第二卷)</span></li>

<li>佛看比丘病不受長者請經一卷<span class="note-inline">(出第二卷)</span></li>

<li>童子善射術經一卷<span class="note-inline">(出第二卷)</span></li>

<li>孤母喪一子經一卷<span class="note-inline">(出第二卷)</span></li>

<li>三魚失水經一卷<span class="note-inline">(出第三卷)</span></li>

<li>慳貪長者經一卷<span class="note-inline">(出第三卷)</span></li>

<li>斫毒樹復生經一卷<span class="note-inline">(亦云更生出第三卷)</span></li>

<li>女人欲熾荒迷經一卷<span class="note-inline">(出第三卷)</span></li>

<li>獵師捨家學道經一卷<span class="note-inline">(出第三卷)</span></li>

<li>坐禪比丘命過生天經一卷<span class="note-inline">(出第三卷)</span></li>

<li>貧子得財發狂經一卷<span class="note-inline">(出第三卷)</span></li>

<li>放逸經一卷<span class="note-inline">(出第四卷)</span></li>

<li>甘露道經一卷<span class="note-inline">(出第四卷)</span></li>

<li>多聞經一卷<span class="note-inline">(出第四卷)</span></li>

<li>求離牢獄經一卷<span class="note-inline">(出第四卷)</span></li>

<li>深淺學比丘經一卷<span class="note-inline">(出第五卷)</span></li>

<li>降千梵志經一卷<span class="note-inline">(出第五卷)</span></li>

<li>暴象經一卷<span class="note-inline">(出第五卷)</span></li>

<li>拘提比丘經一卷<span class="note-inline">(出第五卷)</span></li>

<li>良時難遇經一卷<span class="note-inline">(出第五卷)</span></li>

<li>梵志子死稻敗經一卷<span class="note-inline">(出第六卷)</span></li>

<li>歡喜過差天經一卷<span class="note-inline">(出第六卷)</span></li>

<li>昔有二人相愛敬經一卷<span class="note-inline">(出第六卷)</span></li>

<li>佛往慰迦葉病經一卷<span class="note-inline">(出第六卷)</span></li>

<li>護口意經一卷<span class="note-inline">(出第七卷)</span></li>

<li>波利比丘謗梵行經一卷<span class="note-inline">(出第七卷)</span></li>

<li>慈仁不殺經一卷<span class="note-inline">(出第七卷)</span></li>

<li>摩耶祇女人謗佛生身入地獄經一卷<span class="note-inline">(出第七卷)</span></li>

<li>佛命阿難詣最勝長者經一卷<span class="note-inline">(出第八卷)</span></li>

<li>最勝長者受呪願經一卷<span class="note-inline">(或直云受呪願經出第八卷)</span></li>

<li>北方世利經一卷<span class="note-inline">(出第八卷)</span></li>

<li>佛神力救長者子經一卷<span class="note-inline">(出第八卷)</span></li>

<li>流離王攻釋子經一卷<span class="note-inline">(出第八卷)</span></li>

<li>信能渡河經一卷<span class="note-inline">(出第八卷)</span></li>

<li>有眾生三世作惡經一卷<span class="note-inline">(出第八卷)</span></li>

<li>昔為鹿王經一卷<span class="note-inline">(出第九卷)</span></li>

<li>梵志誡火恩經一卷<span class="note-inline">(或作試出第十卷)</span></li>

<li>二僑士經一卷<span class="note-inline">(出第十卷)</span></li>

<li>聰明比丘經一卷<span class="note-inline">(出第十卷)</span></li>

<li>寤意經一卷<span class="note-inline">(出第十卷)</span></li>

<li>長壽王經一卷<span class="note-inline">(出第十卷)</span></li>

<li>說法難值經一卷<span class="note-inline">(出第十一卷)</span></li>

<li>調達問佛顏色經一卷<span class="note-inline">(出第十一卷)</span></li>

<li>無害梵志執志經一卷<span class="note-inline">(出第十二卷)</span></li>

<li>國王厭世典經一卷<span class="note-inline">(出第十二卷)</span></li>

<li>佛度旃陀羅兒出家經一卷<span class="note-inline">(或無出家字出第十三卷)</span></li>

<li>出曜華經一卷<span class="note-inline">(出第十三卷)</span></li>

<li>承事勝己經一卷<span class="note-inline">(出第十四卷)</span></li>

<li>梵志問佛師經一卷<span class="note-inline">(出第十四卷)</span></li>

<li>善唄比丘經一卷<span class="note-inline">(出第十四卷)</span></li>

<li>六師結誓經一卷<span class="note-inline">(出第十四卷)</span></li>

<li>無病第一利經一卷<span class="note-inline">(出第十五卷)</span></li>

<li>法施勝經一卷<span class="note-inline">(出第十五卷)</span></li>

<li>水上泡經一卷<span class="note-inline">(出第十六卷)</span></li>

<li>流離王生身入地獄經一卷<span class="note-inline">(或無生身字出第十六卷)</span></li>

<li>目連弟布施望即報經一卷<span class="note-inline">(出第十六卷)</span></li>

<li>調達生身入地獄經一卷<span class="note-inline">(出第十六卷)</span></li>

<li>童子問佛乞食事經一卷<span class="note-inline">(出第十六卷)</span></li>

<li>多倒見眾生經一卷<span class="note-inline">(或無多字出第十六卷)</span></li>

<li>乞兒發惡心經一卷<span class="note-inline">(出第十八卷)</span></li>

<li>長者夜輸得非常觀經一卷<span class="note-inline">(亦直云非帝觀經出第十九卷)</span></li>

<li>八歲沙彌降伏外道經一卷<span class="note-inline">(舊錄云八歲沙彌折外異學經)</span></li>

<li>鍾磬貧乏經一卷<p style="margin-left:1em">無常經下。七十五部七十五卷。並出出曜經中。其有眾生三世作惡經。周錄云。是異本編在藏錄者誤也。</p>
</li>

<li>優波斯那優婆夷經一卷<span class="note-inline">(陳錄云抄賢愚經出第三卷新編上)</span></li>

<li>出家功德經一卷<span class="note-inline">(抄出家功德品初無福增因緣出第七卷二紙新編上)</span></li>

<li>出家功德度福增因緣經一卷<span class="note-inline">(抄出家功德品初兼福增因緣少分顛倒安置加證信序并度人儀五紙新編上)</span></li>

<li>叔離比丘尼本緣經一卷<span class="note-inline">(陳錄云抄賢愚經出第七卷新編上)</span></li>

<li>沙彌守戒自殺經一卷<span class="note-inline">(出第七卷)</span></li>

<li>二鸚鵡聞四諦經一卷<span class="note-inline">(出第十二卷)</span></li>

<li>鳥聞比丘法生天經一卷<span class="note-inline">(出第十二卷)</span></li>

<li>五百鴈聞佛法生天經一卷<span class="note-inline">(出第十三卷)</span></li>

<li>堅誓師子經一卷<span class="note-inline">(出第十三卷)</span><p style="margin-left:1em">優波斯那經下九部九卷並出賢愚經。</p>
</li>

<li>人受身入陰經一卷<span class="note-inline">(出第一卷)</span></li>

<li>人身八十種虫經一卷<span class="note-inline">(出第一卷)</span></li>

<li>人身四百四病經一卷<span class="note-inline">(出第一卷)</span></li>

<li>五陰成敗經一卷<span class="note-inline">(出第一卷)</span></li>

<li>除恐怖品經一卷<span class="note-inline">(出第一卷)</span></li>

<li>修行慈經一卷<span class="note-inline">(出第一卷)</span></li>

<li>修行勸意經一卷<span class="note-inline">(祐錄云抄中阿含出第二卷)</span></li>

<li>忍辱經一卷<span class="note-inline">(陳錄云抄修行道地出第三卷)</span></li>

<li>曉食經一卷<span class="note-inline">(抄曉了食品出第三卷)</span></li>

<li>地獄罪人眾苦經一卷<span class="note-inline">(或云眾苦事出第三卷)</span></li>

<li>地獄眾生相害經一卷<span class="note-inline">(出第三卷)</span></li>

<li>歡悅品經一卷<span class="note-inline">(或作勸悅出第四卷)</span></li>

<li>人病醫不能治經一卷<span class="note-inline">(或云不能白治)</span><p style="margin-left:1em">人受身入陰經下一十三經並出修行道地經。</p>
</li>

<li>阿練若習禪法經一卷<span class="note-inline">(即是抄菩薩禪法第一卷其菩薩禪法即坐禪三昧經是新編上)</span></li>

<li>禪經偈一卷<span class="note-inline">(祐云抄禪經中偈即是禪法要解抄新編上)</span></li>

<li>形疾三品風經一卷<span class="note-inline">(祐云抄思惟略要經)</span></li>

<li>諸法實相觀經一卷<span class="note-inline">(亦抄思惟略要法新編上)</span></li>

<li>阿恕伽王本緣經一卷<span class="note-inline">(出阿育王傳第二卷新編上)</span></li>

<li>蓮華女經一卷<span class="note-inline">(是法句喻經別抄出第二卷)</span></li>

<li>初受道經一卷</li>

<li>賣智慧經一卷</li>

<li>福子經一卷</li>

<li>國王癡夫人經一卷</li>

<li>八歲沙彌開解國王經一卷</li>

<li>化譬經一卷<span class="note-inline">(一名化喻經)</span></li>

<li>獮猴與婢共戲致變經一卷</li>

<li>居士沒故為婦鼻中虫經一卷</li>

<li>度脫狗子經一卷<span class="note-inline">(或無脫字)</span></li>

<li>俱夷懷羅云本經一卷</li>

<li>須河譬喻經一卷<span class="note-inline">(或無譬字陳錄云抄雜含第十)</span></li>

<li>流離王入地獄經一卷<span class="note-inline">(出曜中亦有未詳所以)</span></li>

<li>福報經一卷<span class="note-inline">(法經錄中重上)</span></li>

<li>教子經一卷<span class="note-inline">(祐云一名須達教子經舊錄云須達訓子經)</span></li>

<li>迦葉詰阿難經一卷<span class="note-inline">(亦名迦葉責阿難雙度羅漢喻經隋眾經錄存為二經者誤)</span></li>

<li>人詐名為道經一卷</li>

<li>貧女人聽經為毒蛇所囓命終生天經一卷</li>

<li>明宿願果報經一卷</li>

<li>聽四因譬喻經一卷</li>

<li>王后為蜣蜋經一卷</li>

<li>金色女經一卷<span class="note-inline">(安公云出阿毘曇)</span></li>

<li>赤[口*(隹/乃)]烏喻經一卷</li>

<li>神通應化經一卷<span class="note-inline">(一名羅漢比丘答問)</span></li>

<li>阿難多桓羅云母經一卷<span class="note-inline">(一名羅云母經)</span></li>

<li>種田經一卷</li>

<li>覺福經一卷<span class="note-inline">(或云學福經一卷)</span></li>

<li>四飯聖法章一卷</li>

<li>八部僧行名經一卷</li>

<li>阿難邠祁四時布施經一卷<p style="margin-left:1em">初受道下二十九經並出雜譬喻經<span class="note-inline">(准隋仁壽眾經錄中有三十九經。今以罵意經一卷撿諸代錄云安高譯。今編入藏。此中故闕其六人喻經。云出罵意。前已編上。故此除之。其得道挮撜經。亦云出雜譬喻。今以大本既無且編入藏。其無懼經鱉喻經毒喻經誨子經馬喻經首達經。已上六經並出生經之中。舊云出雜譬喻者誤也。今編彼錄。此亦除之。其迦葉責阿難雙度羅漢喻經。即迦葉詰阿難經異名。不合雙出。除此十經之外有二十九經。如前所列。既云出雜譬喻未知止的出何者雙卷譬喻二本撿並無此等經。應出八十卷者或可出護公所譯雜譬喻三百五十首經。其經並在闕本錄內)</span>。</p>
</li>
</ul></div></div>
<p class='juan'>開元釋教錄卷第十六<span class='note-inline'>(別錄之六)</span></p></div>
</div><!-- end of div[@id='body'] -->
</body></html>