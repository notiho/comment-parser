<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛華嚴入如來德智不思議境界經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 303 [Nos. 302, 304]
<div class='div-jing'>
<p class='juan'><a id='mulu1' />佛華嚴入如來德智不思議境界經卷上</p><p class="byline">隋天竺三藏闍那崛多譯</p><p>如是我聞：</p>
<p>一時婆伽婆，遊摩伽陀國法阿蘭拏處菩提場上普光堂中；大福聚集，妙喜所生，普無毀處，功德無量，蓮華藏師子座中坐，平等證覺<span class='note-inline'>(一)</span>、善淨覺者<span class='note-inline'>(二)</span>、無有二行<span class='note-inline'>(三)</span>、遊佛所遊<span class='note-inline'>(四)</span>、得至諸佛平等<span class='note-inline'>(五)</span>、到無障處<span class='note-inline'>(六)</span>、不退轉法<span class='note-inline'>(七)</span>、無遮行處<span class='note-inline'>(八)</span>、不捨無邊諸佛所作<span class='note-inline'>(九)</span>、住不思處<span class='note-inline'>(十)</span>、向無相法<span class='note-inline'>(十一)</span>、三世平等所生<span class='note-inline'>(十二)</span>、其身遍諸世界<span class='note-inline'>(十三)</span>、諸法智中無有疑惑<span class='note-inline'>(十四)</span>、於諸所行具足覺慧<span class='note-inline'>(十五)</span>、諸法智中不為慮難<span class='note-inline'>(十六)</span>、無分別身<span class='note-inline'>(十七)</span>、受諸菩薩智<span class='note-inline'>(十八)</span>、得至無二佛行最勝彼岸<span class='note-inline'>(十九)</span>、盡到無差別如來解脫智<span class='note-inline'>(二十)</span>、順到無邊無中佛地平等<span class='note-inline'>(二十一)</span>、法界最極<span class='note-inline'>(二十二)</span>、虛空界究竟<span class='note-inline'>(二十三)</span>、無後際盡<span class='note-inline'>(二十四)</span>、於諸劫數常轉法輪身不休息<span class='note-inline'>(二十五)</span>。</p>
<p>共六十二百千比丘，彼謂：奢利弗多囉<span class='note-inline'>(隋云鸜鵒子，舊名舍利弗者)</span><span class='note-inline'>(一)</span>、摩訶毛伽利耶夜那<span class='note-inline'>(舊名大目揵連者)</span><span class='note-inline'>(二)</span>、摩訶迦葉簸<span class='note-inline'>(三)</span>、阿泥留馱<span class='note-inline'>(四)</span>、修浮帝<span class='note-inline'>(隋云善實，舊名須菩提者)</span><span class='note-inline'>(五)</span>、迦底耶夜那<span class='note-inline'>(舊名迦旃延者)</span><span class='note-inline'>(六)</span>、摩訶劫譬那<span class='note-inline'>(舊名劫賓那者)</span><span class='note-inline'>(七)</span>、黎婆多<span class='note-inline'>(八)</span>、難陀<span class='note-inline'>(九)</span>、那提迦葉簸<span class='note-inline'>(十)</span>、伽耶迦葉簸<span class='note-inline'>(十一)</span>、富囉拏迷低黎夜尼弗多囉<span class='note-inline'>(隋云滿慈子，舊名富樓那者)</span><span class='note-inline'>(十二)</span>、伽傍簸帝<span class='note-inline'>(隋云牛主，舊名憍梵波提者)</span><span class='note-inline'>(十三)</span>、周稚般他迦<span class='note-inline'>(隋云髻道，舊名周利槃陀者)</span><span class='note-inline'>(十四)</span>、達囉弊夜摩羅弗多囉<span class='note-inline'>(隋云物力士子，舊名沓婆摩羅子者)</span><span class='note-inline'>(十五)</span>、佉馱囉婆那迦<span class='note-inline'>(十六)</span>、專陀<span class='note-inline'>(十七)</span>、摩訶俱絺羅<span class='note-inline'>(十八)</span>、囉侯羅<span class='note-inline'>(十九)</span>、阿難陀<span class='note-inline'>(二十)</span>，如是為首，有六十二百千比丘，皆遊一法，等入境界，皆入諸法自性行，皆無所住虛空境界，皆遊無所依處，皆已離諸煩惱障蓋所起，皆已入諸如來法界光明行，皆平等入一法，皆向普智，皆於普智道無有休息，皆說普智智無有退意，皆已得至別智智觀最勝彼岸，皆從方便境界行處所生。</p>
<p>復共六十百千比丘尼：摩訶鉢囉闍簸帝比丘尼，耶輸陀囉比丘尼為首，皆善集白法，皆近普智智，皆入普智光明行，皆於明法，如是善通諸法無相，如是下入諸法實際，如是順到諸法不生不滅無有助對，如是信解，皆安住不思解脫三摩地，皆隨化度眾生，如無功用無分別色身形類威儀示現。</p>
<p>復與大菩薩眾，有十佛土不可說俱致那由多百千微塵等菩薩摩訶薩，彼謂：普賢菩薩摩訶薩，普日菩薩，普化菩薩，普智菩薩，普眼菩薩，普光菩薩，普明菩薩，普照菩薩，普幢菩薩，普意菩薩摩訶薩，大速行菩薩，大速持菩薩，大遊戲菩薩，大遊戲王菩薩，大精進勇步菩薩，大勇步健菩薩，大頻申菩薩，大頻申力菩薩，大眾主菩薩，平等光明月菩薩，法無垢月菩薩，顯赫月菩薩，震聲月菩薩，放光月菩薩摩訶薩，梵音菩薩，梵主雷音菩薩，地鳴音菩薩，諸音分勝音菩薩摩訶薩，普孕菩薩，普無垢孕菩薩，功德孕菩薩，顯赫孕菩薩，寶孕菩薩，月孕菩薩，日孕菩薩，熾然孕菩薩，蓮華孕菩薩摩訶薩，意菩薩，大意菩薩，勝意菩薩，震聲意菩薩，上意菩薩，妙意菩薩，增長意菩薩，無邊意菩薩，廣意菩薩，覺意菩薩，無盡意菩薩，海意菩薩摩訶薩，迷留燈菩薩，法炬燈菩薩，諸方遍燈菩薩，普燈菩薩，滅諸闇燈菩薩，諸趣明燈菩薩，一向照燈菩薩，月燈菩薩，日燈菩薩摩訶薩，曼殊尸利童子菩薩，觀世音菩薩，大勢至菩薩，金剛孕菩薩，功德孕菩薩，捨惡道菩薩，藥王菩薩，藥上菩薩，支帝神廟雷音菩薩，蓮華手菩薩，日光菩薩，離塵勇步菩薩，<span class='corr'>金</span>剛意菩薩，閉塞諸蓋菩薩，降伏摩囉菩薩，寶髻菩薩，十百光明火熾然菩薩，大降伏摩囉菩薩，難出現菩薩，難降伏菩薩，入度菩薩，難稱事意菩薩，乾竭惡趣菩薩，慈者菩薩摩訶薩，如是為首，十佛土不可說俱致那由多百千微塵等菩薩摩訶薩，皆是一生補處，各異世界來集，善安立菩薩，欲令成熟思惟方便行，化度諸眾生界，欲令成熟<span class='note-inline'>(一)</span>，皆遍諸世界思惟行智遍入<span class='note-inline'>(二)</span>，皆思惟善觀察涅槃地境界智<span class='note-inline'>(三)</span>，善攝眾生界斷諸戲論及斷行取<span class='note-inline'>(四)</span>，皆善住入無邊中法行<span class='note-inline'>(五)</span>，皆思惟善觀察眾生業報不失不得<span class='note-inline'>(六)</span>，皆思惟善觀察眾生界信根發起方便最勝<span class='note-inline'>(七)</span>，皆善平等持過去、未來、現在諸如來所說義句味受持智<span class='note-inline'>(八)</span>，皆善住入世間、出世間無邊中法行<span class='note-inline'>(九)</span>，皆善觀察有為、無為三世過量法行<span class='note-inline'>(十)</span>，皆次第無間得遊過去、未來、現在諸如來智場相<span class='note-inline'>(十一)</span>，皆於心剎那、心剎那間善示現墮沒出生、出家、苦行、方便詣菩提場、降伏摩囉、證覺菩提、轉法輪、大涅槃<span class='note-inline'>(十二)</span>，皆不離諸眾生令其發心證覺菩提<span class='note-inline'>(十三)</span>，皆入一眾生心攀緣善順到無餘諸眾生心攀緣<span class='note-inline'>(十四)</span>，皆於自然地不動菩薩身<span class='note-inline'>(十五)</span>，皆得普智地不退轉行<span class='note-inline'>(十六)</span>，皆入菩薩所作力不休息無作智行<span class='note-inline'>(十七)</span>，皆善住持一眾生所作無邊劫行<span class='note-inline'>(十八)</span>，皆善入不錯謬轉法輪安住諸世間化度界<span class='note-inline'>(十九)</span>，皆具足過去、未來、現在諸如來淨處受行力勝願<span class='note-inline'>(二十)</span>，皆具足普賢行願殊勝淨信<span class='note-inline'>(二十一)</span>，皆詣諸佛出處善能勸請<span class='note-inline'>(二十二)</span>，皆善持諸如來法教<span class='note-inline'>(二十三)</span>，皆作不斷諸佛種姓<span class='note-inline'>(二十四)</span>，皆於無佛世界示現佛出<span class='note-inline'>(二十五)</span>，皆能清淨濁染世界<span class='note-inline'>(二十六)</span>，皆滅諸菩薩業障<span class='note-inline'>(二十七)</span>，皆已入無礙法界<span class='note-inline'>(二十八)</span>，皆具足虛空界量法<span class='note-inline'>(二十九)</span>，皆具足法界無礙平等<span class='note-inline'>(三十)</span>，皆具足實際法界平等<span class='note-inline'>(三十一)</span>，皆信解威儀業所起報<span class='note-inline'>(三十二)</span>，皆信解如因所起果<span class='note-inline'>(三十三)</span>，皆具足印別印起諸法平等智<span class='note-inline'>(三十四)</span>，皆具足影像水月法平等<span class='note-inline'>(三十五)</span>，皆具足覺諸法響等音鳴<span class='note-inline'>(三十六)</span>，皆安住不思解脫三摩地<span class='note-inline'>(三十七)</span>，遊戲首楞伽摩三摩地<span class='note-inline'>(三十八)</span>，皆安住無邊佛身色成就出生陀羅尼<span class='note-inline'>(三十九)</span>，皆善於一毛道現諸世界<span class='note-inline'>(四十)</span><span class='note-inline'>(依梵本，此間有三句與前二十、二十一、二十二等三句次第相似，故不重出)</span>，皆於一毛道中十方善能示現墮沒出生、出家、苦行、方便詣菩提場，示現降伏摩囉、證覺菩提、轉法輪、大涅槃<span class='note-inline'>(四十一)</span>，皆具足以一加趺十方諸世界遍滿智<span class='note-inline'>(四十二)</span>，皆善示現諸土瓔珞具於一土中<span class='note-inline'>(四十三)</span>，皆善示現一土瓔珞具於諸土中<span class='note-inline'>(四十四)</span>，皆善示現滿十方世界諸如來眾於一如來眾中<span class='note-inline'>(四十五)</span>，善示現一如來眾於十方諸世界諸如來眾中<span class='note-inline'>(四十六)</span>，善示現諸眾生身<span class='note-inline'>(四十七)</span>，善示現諸佛身入一佛身<span class='note-inline'>(四十八)</span>，善示現一佛身入諸佛身<span class='note-inline'>(四十九)</span>，善示現諸方諸世界入自身中<span class='note-inline'>(五十)</span>，善示現諸三世眾生身於一眾生<span class='note-inline'>(五十一)</span>，皆善示現過去世入未來世、未來世入過去世、過去世入現在世、現在世入過去世、過去世入未來世<span class='note-inline'>(五十二)</span>，皆善以一身入三摩地於無量無數身起<span class='note-inline'>(五十三)</span>，善以無量無數身入三摩地於一身起<span class='note-inline'>(五十四)</span>，皆善示現諸身譬喻證覺菩提<span class='note-inline'>(五十五)</span>，皆善示現諸眾生身於一眾生身中<span class='note-inline'>(五十六)</span>，善示現一眾生身於諸眾生身中<span class='note-inline'>(五十七)</span>，善示現諸佛身於一佛身中<span class='note-inline'>(五十八)</span>，善示現一佛身於諸佛身中<span class='note-inline'>(五十九)</span>，善示現諸眾生身即是法身<span class='note-inline'>(六十)</span>，皆善示現諸土莊嚴具於一土中<span class='note-inline'>(六十一)</span>，善示現一土莊嚴具於諸土中<span class='note-inline'>(六十二)</span>，善納十方諸世界於一毛孔中<span class='note-inline'>(六十三)</span>，皆善示現諸佛證覺菩提願、力、智令諸眾生證覺<span class='note-inline'>(六十四)</span>，皆遍十方世界隨所成就眾生隨所化度如無上正覺善能示現<span class='note-inline'>(六十五)</span>，皆善示現於諸劫數一一世界中菩薩行行身不休息<span class='note-inline'>(六十六)</span>，皆於一心生時，遍十方諸世界一一世界中，諸眾生若卵生、若胎生、若濕生、若化生，若有色、若無色，若有想、若無想，若二足、若四足、若多足，若天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、盧迦波羅、人非人等，隨所成熟化度，如是無功用無分別作威儀行入其住處善能示現<span class='note-inline'>(六十七)</span>，皆於一微塵中善納無量無數不可稱、不可量、不可說世界而心不逼惱<span class='note-inline'>(六十八)</span>，皆善以無量無數不可思、不可稱、不可量、不可說、不可說劫，於一牟侯利位時住持<span class='note-inline'>(六十九)</span>，善以一牟侯利位時，於無量無數不可思、不可稱、不可量、不可說、不可說劫住持<span class='note-inline'>(七十)</span>；皆隨眾生所成熟行，如是無功用無分別色身形類威儀善能示現；如是及餘無量無數俱致那由多百千功德具足菩薩摩訶薩。</p>
<p>復有無量無數不可思、不可稱、不可量、不可說天、龍、夜叉、揵<span class='corr'>闥</span>婆、阿修囉、伽留荼、緊那囉、摩睺囉伽、舍迦囉、婆囉訶摩、護世等，各從種種佛土，來集此世界中，百俱致四大王身天，一一大多眷屬圍繞，詣向佛所，為欲禮覲供養親事聽法。</p>
<p>復有百俱致舍迦囉，百俱致修夜摩天王，百俱致兜率多天王，百俱致善化天王，百俱致他化自在天王，一一天王大多眷屬圍繞，詣向佛所，為欲禮覲供養，親事聽法。</p>
<p>復有俱致摩囉身天，商主前行詣向佛所，為欲禮覲供養，親事聽法。</p>
<p>復有百俱致婆囉訶摩，百俱致大婆囉訶摩，百俱致少光，百俱致無量光，百俱致光音，百俱致少淨，百俱致無量淨，百俱致遍淨，百俱致廣果，百俱致善現，百俱致大廣，百俱致大熾，百俱致究竟諸天，一一婆囉訶摩，大多眷屬圍繞，詣向佛所，為欲禮覲供養，親事聽法。</p>
<p>百俱致淨居身天，大自在天子前行詣向佛所，為欲禮覲供養，親事聽法。</p>
<p>百俱致龍主，百俱致夜叉主，百俱致揵闥婆主，百俱致阿修囉主，百俱致伽留荼主，百俱致緊那囉主，百俱致摩睺囉伽主，一一大多眷屬圍繞，詣向佛所，為欲禮覲供養，親事聽法。</p>
<p>復有無量無數人非人等，詣向佛所，為欲禮覲供養，親事聽法。</p>
<p>復有多俱致那由多百千優波娑迦、優波斯迦，詣向佛所，為欲禮覲供養，親事聽法。</p>
<p>復有諸藥草、樹林、天等，迷留、大迷留，目真隣陀、大目真隣陀，雪山、輪山等，諸山天，詣向佛所，為欲禮覲供養，親事聽法。</p>
<p>復有海、大海，河、池、陂天等，詣向佛所，為欲禮覲供養，親事聽法。</p>
<p>復有村、城國王所治處天等，詣向佛所，為欲禮覲供養，親事聽法。</p>
<p>復有龍、夜叉、揵闥婆、阿修囉、伽留荼、緊那囉、摩睺囉伽宮中所有天等，詣向佛所，為欲禮覲供養，親事聽法，以佛神力故，眾生無有逼惱。</p>
<p>復有百俱致月，百俱致日，百俱致海，一一大多眷屬圍繞詣向佛所，為欲禮覲供養，親事聽法。</p>
<p>復有龍王，名阿那婆怛簸多，大眷屬圍繞，詣向佛所，為欲禮覲供養，親事聽法。</p>
<p>爾時世尊，光明顯熾，映蔽諸眾，如彼白助月輪，於十五日，雲網放脫，光明顯熾，映蔽諸星宿輪；如是，如是，世尊亦然，映蔽諸舍迦囉、婆囉訶摩、護世等光明顯熾，如修迷留山王光明顯熾，功德顯熾住不動身、不戰、不喘。</p>
<p>爾時曼殊尸利童真，告遮塞諸蓋菩薩言：「佛子！此如來，住不動身、不戰、不喘。」如是語已。</p>
<p>遮塞諸蓋菩薩摩訶薩，告曼殊尸利童真言：「曼殊尸利！此如來於此眾中，或有天人，知其從家而出欲向出家，或有知其住苦行處；於此眾中，或有知其詣菩提場，或有坐菩提場；於此眾中，或有無量無數摩囉眾圍繞，或有知其破壞摩囉，無量無數天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、盧迦波<span class='corr'>羅</span>等，欲助與力，勝勝大商主，或有知其證覺已舍迦囉勸請；或有婆囉訶摩，或有知此眾中盧迦波羅勸請世尊；或有知世尊為我等說陀那；此眾中，或有知世尊為我等說尸羅，或有說忍，或有說精進，或有說思惟定，或有知世尊為我等說鉢囉闍若波囉蜜，或有說方便，或有知世尊為我等說願，或有說力，或有說闍若那；或有知世尊為我等說聲聞乘，或有說獨覺乘，或有說大乘；或有知世尊為我等說生畜生法，或有生餓鬼，或有知世尊為我等說生閻摩世法；或有知世尊為我等說生四大王天宮法，或有生三十三天，或有知世尊為我等說生夜摩天宮法，或有知世尊為我等說生兜率天宮法，或有生化天宮，或有生他化自在天宮，或有生摩囉天宮，或有知世尊為我等說生婆囉訶摩天宮法；或有生人，或有此眾中知世尊為我等說當得轉輪王。</p>
<p>「曼殊尸利！或有此眾中知如來高二尋，或有高一俱嚧舍，或有高二俱嚧舍，或有高半踰闍那，或有知如來身高二踰闍那，或有知如來身十踰闍那；或有此眾中知如來身千踰闍那，或有知如來身十、二十、三十、四十、五十、百千踰闍那，或有知如來身八十四百千踰闍那；或有此眾中知如來身過百千數踰闍那；或有見金色，或有鞞琉璃夜摩尼寶色，或有因陀囉青摩尼寶色，或有大青摩尼寶色，或有火光摩尼寶色，或有波頭摩染摩尼寶色，或有知如來身舍迦囉毘楞伽那摩尼寶色，或有金剛光摩尼寶色，或有諸天光摩尼寶色，或有日月光摩尼寶色，或有水光摩尼寶色，或有知如來頗致迦摩尼寶色，或有自在王摩尼寶色，或有諸光最上摩尼寶色，或有師子鬚摩尼寶色，或有師子幢上摩尼寶色，或有海住持淨莊嚴普炎光摩尼寶色。曼殊尸利！或有此眾中知如來如意摩尼寶色。曼殊尸利！所有如是色威儀住，得化度眾生。曼殊尸利！彼眾生見如來彼彼如是色威儀住。曼殊尸利！所有說法得成熟眾生，彼等眾生，知如來如是說法。曼殊尸利！所有修行，令諸眾生入如來教得受化度，彼眾生知如來住彼彼行。</p>
<p>「曼殊尸利！若於東方無量無數不可思、不可稱、不可量、不可說諸世界悉滿，天、龍、夜叉、揵闥婆、阿修囉、伽留荼、緊那囉、摩睺囉伽、舍<span class='corr'>迦</span>囉、婆囉訶摩、護世、人非人等；如東方，如是南方、西方、北方、東南方、西南方、西北方，如是東北方，上方、下方，無量無數不可思、不可稱、不可量、不可說諸世界悉滿，天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、護世、人非人等；譬如竹林，甘蔗林，胡麻林。曼殊尸利！若諸眾生，見如來已得化度者，彼諸眾生，在如來前一尋量住，而見如來所有所有色威儀住，彼等眾生得化度者，眾生見如來在前彼彼色威儀住。曼殊尸利！所有說法已令彼眾生當得成熟，彼彼當聞如是說法。曼殊尸利！所有修行，令彼眾生入如來教，當得成熟彼彼修行，如來當住如來諸所作事無功用無分別，而自迴轉。曼殊尸利！譬如白助月輪於半夜時，閻浮地鞞波諸眾生各各知月輪在前，而月輪亦無分別無異分別，如是我於眾生前住，欲令眾生知我月輪。曼殊尸利！然月輪無功用無分別，故此如是色事轉，以不共法故，如是，如是。◎</p>

<p class='juan'>佛華嚴入如來德智不思議境界經卷上</p></div>
</div><!-- end of div[@id='body'] -->
</body></html>