<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu14' />佛說一切如來真實攝大乘現證三昧大教王經卷第七<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>金剛祕密曼拏羅廣大儀軌分第二之二</p><p>爾時，具德金剛手菩薩摩訶薩復說祕密大曼拏羅頌曰：</p>

<div class="lg regular" style="margin-left:1em;"><div class='lg-row'>「我今次第當演說，　最上金剛曼拏羅，</div>
<div class='lg-row'>其相同彼金剛界，　此說名為金剛密。</div>
<div class='lg-row'>大曼拏羅法相應，　諸曼拏羅亦然畫，</div>
<div class='lg-row'>諸曼拏羅中依法，　應當悉畫於佛印。</div>
<div class='lg-row'>中方安處加趺相，　此名金剛界主宰；</div>
<div class='lg-row'>金剛加趺金剛相，　此即金剛部金剛。</div>
<div class='lg-row'>彼金剛寶加趺相，　如是名為自灌頂，</div>
<div class='lg-row'>金剛蓮華加趺相，　此說名為持壽命，</div>
<div class='lg-row'>羯磨金剛加趺相，　是為巧業金剛法。</div>
<div class='lg-row'>應當遍畫蓮華位，　又復悉畫圓光相，</div>
<div class='lg-row'>座中應畫金剛杵，　及金剛鉤而起立，</div>
<div class='lg-row'>畫二金剛相相合，　二手作拳善哉相。</div>
<div class='lg-row'>復畫寶聚有熾焰，　日光輪印亦復然，</div>
<div class='lg-row'>勝幢熾盛光圍繞，　諸齒行列金剛笑，</div>
<div class='lg-row'>金剛中畫蓮華相，　利劍熾焰亦復然。</div>
<div class='lg-row'>復畫金剛大火輪，　及畫舌相具光焰，</div>
<div class='lg-row'>諸處遍畫金剛杵，　應畫金剛甲冑相，</div>
<div class='lg-row'>依法次畫金剛牙，　二手拳印如應畫，</div>
<div class='lg-row'>薩薩金剛等隨畫，　如大壇中所說儀。</div>
<div class='lg-row'>悉畫本印及標幟，　金剛戲等壇中畫，</div>
<div class='lg-row'>於外壇中如儀軌，　悉畫本部自標幟，</div>
<div class='lg-row'>慈氏菩薩等亦然，　隨其所樂咸應畫。</div>
</div><p>「復次，宣說入金剛祕密曼拏羅儀。</p>
<p>「所謂金剛阿闍梨先應自結薩埵金剛印，依教入曼拏羅中，作右旋繞，以所結印獻金剛手尊，如其所說於壇四門誦自心明。作解散已，復結金剛鉤羯磨印。如教所說作事業已，即應順向出曼拏羅，乃令金剛弟子依金剛界大曼拏羅法用如次而入，入已然後依法解拳。次當授與祕密成就金剛標幟，教授金剛祕密印智等法。</p>
<p>「復次，此中應教授金剛祕密身印智：</p>

<div class="lg regular" style="margin-left:1em;"><div class='lg-row'>「淨月曼拏羅中住，　觀想金剛作奮迅，</div>
<div class='lg-row'>手足指面悉動搖，　金剛明妃尚生愛，</div>
<div class='lg-row'>屈臂猶如持鉤勢。　觀想金剛在頭上，</div>
<div class='lg-row'>手掌相擊使振聲，　想金剛鉤作鉤召。</div>
<div class='lg-row'>又復應作射箭法，　起奮迅相射心中，</div>
<div class='lg-row'>如應殺彼諸惡魔，　妙樂金剛自當得。</div>
<div class='lg-row'>又應作縛繫於臂，　從自心至遍自身，</div>
<div class='lg-row'>彼金剛法用相應，　自得諸佛常衛護。</div>
</div><p>「即說如是等心明曰：</p>
<p class="dharani">「嚩日囉<span class='note-inline'>(二合)</span>　囉<span class='note-inline'>(引)</span>　誐野呼<span class='note-inline'>(引)</span><span class='note-inline'>(一句)</span></p>
<p class="dharani">「嚩日囕<span class='note-inline'>(二合引)</span>　酤舍[口*弱]<span class='note-inline'>(一句)</span></p>
<p class="dharani">「摩<span class='note-inline'>(引)</span>　囉摩<span class='note-inline'>(引)</span>　囉野發吒<span class='note-inline'>(半音)</span><span class='note-inline'>(一句)</span></p>
<p class="dharani">「滿馱犖<span class='note-inline'>(力角切)</span>　叉㰠<span class='note-inline'>(一句)</span></p>
<p>「復次，教授金剛祕密觀視印智：</p>

<div class="lg regular" style="margin-left:1em;"><div class='lg-row'>「諸金剛視生妙愛，　所謂歡喜開華眼，</div>
<div class='lg-row'>以其觀視明妃故，　即能得彼常順愛。</div>
<div class='lg-row'>又復極惡動搖眼，　眼睫照明鉤召相，</div>
<div class='lg-row'>此說名為光明視，　一切世間悉鉤召。</div>
<div class='lg-row'>又復顰眉破壞相，　剎那能現忿怒勢，</div>
<div class='lg-row'>此名遍持忿怒視，　乃至三世尚降伏。</div>
<div class='lg-row'>又作堅固慈愛眼，　猶如須彌諸山石，</div>
<div class='lg-row'>此說名為慈愛視，　能破病毒及執魅。</div>
</div><p>「即說如是等心明曰：</p>
<p class="dharani">「嚩日囉<span class='note-inline'>(二合)</span>　捺哩<span class='note-inline'>(二合)</span>　瑟致<span class='note-inline'>(二合)</span>　末吒<span class='note-inline'>(半音)</span><span class='note-inline'>(一句)</span></p>
<p class="dharani">「禰<span class='note-inline'>(引)</span>　鉢多<span class='note-inline'>(二合)</span>　捺哩<span class='note-inline'>(二合)</span>　瑟㗖<span class='note-inline'>(二合引)</span>　酤尸[口*弱]<span class='note-inline'>(一句)</span>」</p>
<p class="dharani">「骨嚕<span class='note-inline'>(二合引)</span>　馱捺哩<span class='note-inline'>(二合)</span>　瑟致<span class='note-inline'>(二合)</span>　係<span class='note-inline'>(引)</span><span class='note-inline'>(一句)</span></p>
<p class="dharani">「捺哩<span class='note-inline'>(二合)</span>　茶捺哩<span class='note-inline'>(二合)</span>　瑟致<span class='note-inline'>(二合)</span>　怛囉<span class='note-inline'>(二合)</span>　吒<span class='note-inline'>(半音)</span><span class='note-inline'>(一句)</span></p>
<p>「復次，教授金剛祕密語印智：</p>

<div class="lg regular" style="margin-left:1em;"><div class='lg-row'>「呼呼呼呼此稱時，　剎那即得離語言，</div>
<div class='lg-row'>令諸眾生善愛興，　得金剛語悉明煥。</div>
<div class='lg-row'>[口*弱][口*弱][口*弱][口*弱]此稱時，　一切聲語得明煥，</div>
<div class='lg-row'>普能鉤召諸世間，　即得執金剛無異。</div>
<div class='lg-row'>吽吽吽吽遍持故，　諸忿怒語得明煥，</div>
<div class='lg-row'>殺害一切惡有情，　等同須彌諸山石。</div>
<div class='lg-row'>㰠㰠㰠㰠此稱時，　諸微妙語悉明煥，</div>
<div class='lg-row'>而能普護諸世間，　即得同佛金剛身。</div>
</div><p>「即說如是等心明曰：</p>
<p class="dharani">「嚩日囉<span class='note-inline'>(二合)</span>　呼<span class='note-inline'>(引)</span><span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　[口*弱]<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　吽<span class='note-inline'>(引)</span><span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　㰠<span class='note-inline'>(一句)</span></p>
<p>「復次，教授金剛祕密心印智：</p>

<div class="lg regular" style="margin-left:1em;"><div class='lg-row'>「如應觀想於自身，　所有諸相皆具足，</div>
<div class='lg-row'>自身即是金剛手，　得彼諸佛生妙愛。</div>
<div class='lg-row'>如應觀想於自身，　所有諸相皆具足，</div>
<div class='lg-row'>自身即是金剛藏，　而能鉤召金剛手。</div>
<div class='lg-row'>如應觀想於自身，　所有諸相皆具足，</div>
<div class='lg-row'>自身即是金剛眼，　以諸正法摧魔惡。</div>
<div class='lg-row'>如應觀想於自身，　所有諸相皆具足，</div>
<div class='lg-row'>自身即是巧金剛，　得眾金剛常衛護。</div>
</div><p>「即說如是等心明曰：</p>
<p class="dharani">「嚩日囉<span class='note-inline'>(二合)</span>　播<span class='note-inline'>(引)</span>　尼嚩舍<span class='note-inline'>(一句)</span>　摩<span class='note-inline'>(引)</span>　那野薩哩嚩<span class='note-inline'>(二合)</span>沒談<span class='note-inline'>(引)</span>　呼<span class='note-inline'>(引)</span><span class='note-inline'>(二)</span></p>
<p class="dharani">「嚩日囉<span class='note-inline'>(二合)</span>　誐哩婆<span class='note-inline'>(二合)</span><span class='note-inline'>(一句)</span>　嚩日囉<span class='note-inline'>(二合)</span>　播<span class='note-inline'>(引)</span>　尼孕<span class='note-inline'>(二合)</span>　尸竭囉<span class='note-inline'>(二合)</span>　摩<span class='note-inline'>(引)</span>　葛哩沙<span class='note-inline'>(二合)</span>　野吽<span class='note-inline'>(引)</span>　[口*弱]<span class='note-inline'>(二)</span></p>
<p class="dharani">「嚩日囉<span class='note-inline'>(二合)</span>　泥<span class='note-inline'>(引)</span>　怛囉<span class='note-inline'>(二合)</span>　薩哩嚩<span class='note-inline'>(二合)</span>　達哩[牟*含]<span class='note-inline'>(二合)</span><span class='note-inline'>(一句)</span>　摩<span class='note-inline'>(引)</span>　囉野吽<span class='note-inline'>(引)</span>　癹吒<span class='note-inline'>(半音)</span><span class='note-inline'>(二)</span></p>
<p class="dharani">「嚩日囉<span class='note-inline'>(二合)</span>　尾說犖叉薩哩嚩<span class='note-inline'>(二合)</span>　嚩日囉<span class='note-inline'>(二合引)</span>　㰠<span class='note-inline'>(一句)</span></p>
<p>「復次，教授金剛祕密印智：</p>

<div class="lg regular" style="margin-left:1em;"><div class='lg-row'>「薩埵金剛遍持故，　於自心中觀自身，</div>
<div class='lg-row'>作金剛視普遍觀，　一切世間遍警悟。</div>
<div class='lg-row'>大寶金剛遍持故，　於自心中觀自身，</div>
<div class='lg-row'>作光明視普遍觀，　鉤召一切令順愛。</div>
<div class='lg-row'>妙法金剛遍持故，　於自心中觀自身，</div>
<div class='lg-row'>作忿怒視普遍觀，　殺諸世間魔惡者。</div>
<div class='lg-row'>羯磨金剛遍持故，　於自心中觀自身，</div>
<div class='lg-row'>作慈愛眼普遍觀，　一切世間善作護。</div>
</div><p>「即說如是等心明曰：</p>
<p class="dharani">「嚩日囉<span class='note-inline'>(二合)</span>　玉呬野<span class='note-inline'>(二合)</span>　三摩野阿<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　玉呬野<span class='note-inline'>(二合)</span>　三摩野呼<span class='note-inline'>(引)</span><span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　玉呬野<span class='note-inline'>(二合)</span>　三摩野吽<span class='note-inline'>(引)</span><span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　玉呬野<span class='note-inline'>(二合)</span>　三摩野㰠<span class='note-inline'>(一句)</span></p>
<p>「復次，教授金剛祕密大印成結儀則：</p>

<div class="lg regular" style="margin-left:1em;"><div class='lg-row'>「從金剛掌所生印，　此說名為大祕密，</div>
<div class='lg-row'>彼諸大印如次第，　成結之儀我今說。</div>
<div class='lg-row'>二手大指相鉤結，　復屈頭指頭相執，</div>
<div class='lg-row'>竪二中指而向上，　此金剛界主宰印，</div>
<div class='lg-row'>即此中指金剛相，　又復中指如寶形，</div>
<div class='lg-row'>中指無名指如蓮，　舒掌四印應如次。</div>
<div class='lg-row'>一二頭指如金剛，　又二大指皆藏攝，</div>
<div class='lg-row'>彈指及頭指如寶，　即復頭指寶光相，</div>
<div class='lg-row'>竪二無名指如寶，　即以此印向口轉。</div>
<div class='lg-row'>復以諸指頭展舒，　竪二大指於中住，</div>
<div class='lg-row'>展舒諸指如輪相，　即以此印從口散。</div>
<div class='lg-row'>並竪大指如金剛，　竪二頭指中間住，</div>
<div class='lg-row'>開二大指復如牙，　後入掌中成拳印，</div>
<div class='lg-row'>而復金剛祕密法，　從彼金剛縛所生。</div>
<div class='lg-row'>復次法祕密標幟，　觀想內心自相合，</div>
<div class='lg-row'>羯磨祕密亦中住，　羯磨標幟應表示。</div>
</div><p>「今說法印次第，所謂最上祕密彼彼種子：</p>
<p class="dharani">「阿<span class='note-inline'>(引)</span>　[口*弱]呼<span class='note-inline'>(引)</span>　索</p>
<p class="dharani">「唵<span class='note-inline'>(引)</span>　盎<span class='note-inline'>(引)</span>　怛囉<span class='note-inline'>(二合)</span>　郝</p>
<p class="dharani">「紇哩<span class='note-inline'>(二合引)</span>　談[牟*含]囕</p>
<p class="dharani">「崗㰠吽<span class='note-inline'>(引)</span>　鑁</p>

<div class="lg regular" style="margin-left:1em;"><div class='lg-row'>「二羽應結祕密印，　如教分別羯磨印，</div>
<div class='lg-row'>乃至三昧邪勝印，　二羽所成亦如是。</div>
<div class='lg-row'>次當宣說成就儀，　稱三昧邪薩怛鑁，</div>
<div class='lg-row'>若結自印即能成，　得一切欲勝妙樂；</div>
<div class='lg-row'>若一若多諸密印，　一切餘時不應結，</div>
<div class='lg-row'>或成大事或密中，　智者和合如應作。</div>
<div class='lg-row'>常時身住於此中，　金剛眷屬自然生，</div>
<div class='lg-row'>行人堅固妙愛心，　乃至盡壽不應捨。</div>
</div><p>「復次，宣說彼一切印成結等事業：</p>

<div class="lg regular" style="margin-left:1em;"><div class='lg-row'>「金剛遍入發生已，　是中或自或他人，</div>
<div class='lg-row'>若結諸印若解時，　隨應誦是心明曰：</div>
</div><p class="dharani">「嚩日囉<span class='note-inline'>(二合)</span>　吽<span class='note-inline'>(引)</span>　滿馱<span class='note-inline'>(一句)</span></p>
<p>「次說解印儀則：</p>

<div class="lg regular" style="margin-left:1em;"><div class='lg-row'>「由彼彼所生，　一切印次第，</div>
<div class='lg-row'>於彼彼處解，　應誦是心明：</div>
</div><p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　穆<span class='note-inline'>(一句)</span></p>
<p>「次說堅固護身所作法儀：</p>

<div class="lg regular" style="margin-left:1em;"><div class='lg-row'>「結寶金剛堅固拳，　二頭指結甲冑印，</div>
<div class='lg-row'>從心至頂次第解，　隨應誦是心明曰：</div>
</div><p class="dharani">「唵<span class='note-inline'>(引)</span>　捺哩<span class='note-inline'>(二合)</span>　茶嚩日囉<span class='note-inline'>(二合)</span>　葛嚩左特哩<span class='note-inline'>(二合)</span>　吒<span class='note-inline'>(半音)</span><span class='note-inline'>(一句)</span></p>
<p>「次說三昧縛儀：</p>

<div class="lg regular" style="margin-left:1em;"><div class='lg-row'>「隨處如應遍解已，　當結堅固護身印，</div>
<div class='lg-row'>解縛齊掌作摧拍，　即誦如是心明曰：</div>
</div><p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　三摩野多<span class='note-inline'>(引)</span>　羅薩<span class='note-inline'>(一句)</span></p>

<div class="lg regular" style="margin-left:1em;"><div class='lg-row'>「金剛密句隨意誦，　善修一切壇事業，</div>
<div class='lg-row'>此中三昧法相應，　能作最上諸成就。」</div>
</div></div>
<div class='div-fen'><a id='mulu15' />
<p class='h1'>金剛智法曼拏羅廣大儀軌分第三</p><p>爾時，具德金剛手菩薩摩訶薩復入一切如來微妙金剛智印三昧曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　速<span class='note-inline'>(引)</span>　叉摩<span class='note-inline'>(二合)</span>　嚩日囉<span class='note-inline'>(二合)</span>　倪也<span class='note-inline'>(二合引)</span>　那三摩野吽<span class='note-inline'>(引)</span><span class='note-inline'>(一句)</span>」</p>
<p>爾時，世尊阿閦如來即入一切如來金剛薩埵微妙金剛智印三昧曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵速<span class='note-inline'>(引)</span>　叉摩<span class='note-inline'>(二合)</span>　倪也<span class='note-inline'>(二合引)</span>　那三摩野吽<span class='note-inline'>(引)</span><span class='note-inline'>(一句)</span>」</p>
<p>爾時，世尊寶生如來即入一切如來金剛寶微妙智金剛印三昧曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　囉怛那<span class='note-inline'>(二合)</span>　速<span class='note-inline'>(引)</span>　叉摩<span class='note-inline'>(二合)</span>　倪也<span class='note-inline'>(二合引)</span>那三摩野吽<span class='note-inline'>(引)</span><span class='note-inline'>(一句)</span>」</p>
<p>爾時，世尊無量壽如來即入一切如來金剛法微妙金剛智印三昧曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　達哩摩<span class='note-inline'>(二合)</span>　速<span class='note-inline'>(引)</span>　叉摩<span class='note-inline'>(二合)</span>　倪也<span class='note-inline'>(二合引)</span>那三摩野吽<span class='note-inline'>(引)</span><span class='note-inline'>(一句)</span>」</p>
<p>爾時，世尊不空成就如來即入一切如來金剛羯磨微妙智印三昧曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　葛哩摩<span class='note-inline'>(二合)</span>　速<span class='note-inline'>(引)</span>　叉摩<span class='note-inline'>(二合)</span>　倪也<span class='note-inline'>(二合引)</span>那三摩野吽<span class='note-inline'>(引)</span><span class='note-inline'>(一句)</span>」</p>
<p>爾時，世尊大毘盧遮那如來即入一切如來微妙智金剛三摩地，於是三摩地中，從一切如來心成具德執金剛者微妙智金剛光明。為出現已，普照一切世界，於一切如來眾及一切如來微妙智金剛三摩地三摩鉢底中堅固作已，復成一聚三摩地智妙金剛身遍觀察已，合為一體，出生如來智身，於世尊大毘盧遮那如來心中，如理而住。</p>
<p>是時，具德金剛手菩薩摩訶薩即入一切如來智心。如是入已，說此一切如來微妙智大三昧金剛大明曰：</p>
<p class="dharani">「速<span class='note-inline'>(引)</span>　叉摩<span class='note-inline'>(二合)</span>　嚩日囉<span class='note-inline'>(二合)</span><span class='note-inline'>(一句)</span>」</p>
<p>說是大明時，從一切如來心中出現具德金剛手菩薩摩訶薩，以一切如來微妙智金剛加持影像身，於一切如來鼻端而住，說此頌曰：</p>

<div class="lg regular" style="margin-left:1em;"><div class='lg-row'>「大哉一切正覺尊，　微妙金剛我廣大，</div>
<div class='lg-row'>由廣大性微妙故，　普能舒遍於三界。」</div>
</div><p>時具德金剛手菩薩摩訶薩作是說已，即於一切如來鼻端，以微妙金剛智相，舒遍一切如來身。如是舒遍已，又復遍周法界與虛空界合，由是微妙金剛智相舒遍普盡虛空界故，即於一切如來智金剛加持影像身中，如理而住。如是影像身，於剎那間混入一切如來智金剛中，觀察金剛法性已，即於一切如來及一切如來微妙智金剛三摩地中，如<span class='corr'>理</span>而住。然後從一切如來金剛中，說一切如來三摩地智心明曰：</p>
<p class="dharani">「嚩日囉<span class='note-inline'>(二合)</span>　那<span class='note-inline'>(引)</span>　毘怛他<span class='note-inline'>(引)</span>　誐多吽<span class='note-inline'>(引)</span><span class='note-inline'>(一句)</span>」</p>
<p>說是心明時，具德金剛手菩薩摩訶薩復入自心微妙智，與一切如來身合。如是入已，於自心中成金剛影像，如理而住。</p>
<p>是時一切如來即說薩埵金剛等四大智心明曰：</p>
<p class="dharani">「嚩日囉<span class='note-inline'>(二合引)</span>　怛摩<span class='note-inline'>(二合)</span>　葛<span class='note-inline'>(一句)</span></p>
<p>「此即金剛薩埵智印。</p>
<p class="dharani">「紇哩<span class='note-inline'>(二合)</span>　捺嚩<span class='note-inline'>(二合)</span>　日囕<span class='note-inline'>(二合引)</span>　酤舍<span class='note-inline'>(一)</span></p>
<p>「此即一切如來集會加持智印。</p>
<p class="dharani">「底瑟姹<span class='note-inline'>(二合)</span>　囉<span class='note-inline'>(引)</span>　誐嚩日囉<span class='note-inline'>(二合)</span>　鉢囉<span class='note-inline'>(二合)</span>　尾舍紇哩<span class='note-inline'>(二合)</span>捺煬<span class='note-inline'>(一句)</span></p>
<p>「此即一切如來隨愛樂智印。</p>
<p class="dharani">「阿呼<span class='note-inline'>(引)</span>　嚩日囉<span class='note-inline'>(二合)</span>　覩瑟致<span class='note-inline'>(二合)</span><span class='note-inline'>(一句)</span></p>
<p>「此即大歡喜智印。</p>
<p>「是等名為一切如來大金剛等持門。」</p>
<p>爾時，具德金剛手菩薩摩訶薩復入一切如來心微妙智，與自心合。如是入已，於自心中，以金剛加持影像身，如理而住。即此金剛影像相，說四心明曰：</p>
<p class="dharani">「嚩日囉<span class='note-inline'>(二合)</span>　囉怛那<span class='note-inline'>(二合引)</span>　怛摩<span class='note-inline'>(二合)</span>　葛紇哩<span class='note-inline'>(二合)</span>　捺野<span class='note-inline'>(一句)</span></p>
<p>「此即一切如來灌頂智印。</p>
<p class="dharani">「嚩日囉<span class='note-inline'>(二合)</span>　蘇<span class='note-inline'>(引)</span>　哩野<span class='note-inline'>(二合)</span>　底瑟姹<span class='note-inline'>(二合)</span><span class='note-inline'>(一句)</span></p>
<p>「此即大光明曼拏羅莊嚴智印。</p>
<p class="dharani">「嚩日囉<span class='note-inline'>(二合)</span>　特嚩<span class='note-inline'>(二合)</span>　惹<span class='note-inline'>(引)</span>　誐囉<span class='note-inline'>(二合)</span>　鑁<span class='note-inline'>(一句)</span></p>
<p>「此即一切如來意願圓滿智印。</p>
<p class="dharani">「紇哩<span class='note-inline'>(二合)</span>　捺野嚩日囉<span class='note-inline'>(二合)</span>　賀<span class='note-inline'>(引)</span>　薩<span class='note-inline'>(一句)</span></p>
<p>「此即一切如來大喜出生智印。</p>
<p>「是等名為一切如來寶等持門。」</p>
<p>爾時，具德金剛手菩薩摩訶薩復入自微妙智，與自心合。如是入已，以金剛加持影像身，如理而住。即此金剛影像相，說四心明曰：</p>
<p class="dharani">「嚩日囉<span class='note-inline'>(二合)</span>　鉢訥摩<span class='note-inline'>(二合引)</span>　怛摩<span class='note-inline'>(二合)</span>　葛<span class='note-inline'>(一句)</span></p>
<p>「此即一切法平等性智印。</p>
<p class="dharani">「紇哩<span class='note-inline'>(二合)</span>　捺嚩<span class='note-inline'>(二合)</span>　日囉<span class='note-inline'>(二合)</span>　酤<span class='note-inline'>(引)</span>　舍<span class='note-inline'>(一句)</span></p>
<p>「此即一切如來智慧印。</p>
<p class="dharani">「底瑟姹<span class='note-inline'>(二合)</span>　嚩日囉<span class='note-inline'>(二合)</span>　作訖囉<span class='note-inline'>(二合)</span>　紇哩<span class='note-inline'>(二合)</span>　捺煬鉢囉<span class='note-inline'>(二合)</span>　尾舍<span class='note-inline'>(一句)</span></p>
<p>「此即入大輪智印。</p>
<p class="dharani">「嚩日囉<span class='note-inline'>(二合)</span>　[口*爾]賀嚩<span class='note-inline'>(二合引)</span>　誐囉<span class='note-inline'>(二合)</span>　紇哩<span class='note-inline'>(二合)</span>　捺野<span class='note-inline'>(一句)</span></p>
<p>「此即一切如來法語離戲論智印。</p>
<p>「是等名為一切如來法等持門。」</p>
<p>爾時，具德金剛手菩薩摩訶薩復從自心金剛心入金剛微妙智，與金剛心合。如是入已，復以極微妙金剛影像身，加持而住，說此極微妙金剛影像等四心明曰：</p>
<p class="dharani">「薩哩嚩<span class='note-inline'>(二合)</span>　嚩日囉<span class='note-inline'>(二合引)</span>　怛摩<span class='note-inline'>(二合)</span>　葛<span class='note-inline'>(一句)</span></p>
<p>「此即一切如來巧業智印。</p>
<p class="dharani">「紇哩<span class='note-inline'>(二合)</span>　捺嚩<span class='note-inline'>(二合)</span>　日囉<span class='note-inline'>(二合)</span>　葛嚩左<span class='note-inline'>(一句)</span></p>
<p>「此即極難敵精進智印。</p>
<p class="dharani">「底瑟姹<span class='note-inline'>(二合)</span>　嚩日囉<span class='note-inline'>(二合)</span>　藥叉紇哩<span class='note-inline'>(二合)</span>　捺野<span class='note-inline'>(一句)</span></p>
<p>「此即破一切魔境界智印。</p>
<p class="dharani">「嚩日囉<span class='note-inline'>(二合)</span>　母瑟恥<span class='note-inline'>(二合)</span>　紇哩<span class='note-inline'>(二合)</span>　捺野<span class='note-inline'>(一句)</span></p>
<p>「此即一切如來縛智印。</p>
<p>「是等名為一切如來羯磨等持門。」</p>
<p>爾時，具德金剛手菩薩摩訶薩又復舒遍微妙智相，與一切如來身合。從是出已，即現金剛手大菩薩身，復成金剛薩埵等大菩薩像，各各標幟安自心已，即復安立金剛界大曼拏羅相應法用，於淨月曼拏羅自心等持等至中，依止而住。</p>
<p>復次，具德金剛手菩薩摩訶薩為欲成辦一切如來三摩地智神通事等，說此金剛智微妙智曼拏羅：</p>

<div class="lg regular" style="margin-left:1em;"><div class='lg-row'>「我今次第當演說，　最上妙月曼拏羅，</div>
<div class='lg-row'>其相猶如金剛界，　金剛微妙故此說。</div>
<div class='lg-row'>大曼拏羅法相應，　如教安立大薩埵，</div>
<div class='lg-row'>金剛壇中畫佛相，　佛曼拏羅如是立。</div>
<div class='lg-row'>壇中遍畫大薩埵，　自印安心如教說，</div>
<div class='lg-row'>應作三摩地坐相，　二手當結金剛縛。</div>
</div><p>「復次，宣說金剛微妙法曼拏羅鉤召等儀軌。謂於大曼拏羅中依相應法，所有入等儀軌隨應作已，然後授與大智標幟，當隨自心所作事業。</p>
<p>「復次，教授大印智法：</p>

<div class="lg regular" style="margin-left:1em;"><div class='lg-row'>「從舌及齶漸出已，　次復繫想於鼻端，</div>
<div class='lg-row'>微妙金剛樂觸生，　即得心住於等引。</div>
<div class='lg-row'>微妙金剛樂觸中，　從是出生殊勝相，</div>
<div class='lg-row'>是相廣大舒遍故，　心亦廣大遍一切，</div>
<div class='lg-row'>隨心所樂而舒遍，　廣大即遍於三界。</div>
<div class='lg-row'>復次漸略應旋復，　乃至鼻端而攝入，</div>
<div class='lg-row'>從是已後諸所有，　常應觀想妙等引，</div>
<div class='lg-row'>堅固所作遍一切，　三摩地智即安立。</div>
</div><p>「即說如是等心明曰：</p>
<p class="dharani">「速<span class='note-inline'>(引)</span>　叉摩<span class='note-inline'>(二合)</span>　嚩日囉<span class='note-inline'>(二合)</span><span class='note-inline'>(一句)</span></p>
<p class="dharani">「颯頗<span class='note-inline'>(二合)</span>　囉嚩日囉<span class='note-inline'>(二合)</span><span class='note-inline'>(一句)</span></p>
<p class="dharani">「僧訶囉嚩日囉<span class='note-inline'>(二合)</span><span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　捺哩<span class='note-inline'>(二合)</span>　茶底瑟姹<span class='note-inline'>(二合引)</span><span class='note-inline'>(一句)</span></p>

<div class="lg regular" style="margin-left:1em;"><div class='lg-row'>「若於有情起慈心，　與大堅固應同起，</div>
<div class='lg-row'>由心廣大法相應，　一切有情亦廣大。</div>
<div class='lg-row'>由慈廣大相應故，　所起悲心亦復然，</div>
<div class='lg-row'>一切有情利相應，　遍諸所行悉廣大。</div>
<div class='lg-row'>自性光明遍一切，　本來清淨虛空等，</div>
<div class='lg-row'>是中若法若非法，　普觀清淨悉歡喜。</div>
<div class='lg-row'>所有一切極惡者，　彼等非佛菩提器，</div>
<div class='lg-row'>以大捨心平等觀，　亦為彼等皆攝受。</div>
</div><p>「即說如是等心明曰：</p>
<p class="dharani">「摩賀<span class='note-inline'>(引)</span>　梅<span class='note-inline'>(引)</span>　怛哩野<span class='note-inline'>(三合)</span>　颯頗<span class='note-inline'>(二合)</span>　囉<span class='note-inline'>(一句)</span>　摩賀<span class='note-inline'>(引)</span>　葛嚕拏<span class='note-inline'>(引)</span>　颯頗<span class='note-inline'>(二合)</span>　囉<span class='note-inline'>(引)</span><span class='note-inline'>(一句)</span></p>
<p class="dharani">「薩哩嚩<span class='note-inline'>(二合)</span>　戍馱鉢羅<span class='note-inline'>(二合)</span>　摸<span class='note-inline'>(引)</span>　捺颯頗<span class='note-inline'>(二合)</span>　囉<span class='note-inline'>(一句)</span></p>
<p class="dharani">「薩哩嚩<span class='note-inline'>(二合)</span>　薩埵<span class='note-inline'>(引)</span>　三冒<span class='note-inline'>(引)</span>　馱野<span class='note-inline'>(一句)</span></p>
<p>「復次，教授一切如來隨念智。</p>

<div class="lg regular" style="margin-left:1em;"><div class='lg-row'>「若處虛空若餘方，　微妙金剛應和合；</div>
<div class='lg-row'>若坐若起威儀中，　金剛影像常觀想。</div>
<div class='lg-row'>於一切處亦如是，　微妙金剛常和合，</div>
<div class='lg-row'>而諸菩薩心金剛，　觀想常住妙等引。</div>
<div class='lg-row'>彼金剛手大影像，　於一切處常觀想，</div>
<div class='lg-row'>微妙金剛法相應，　如其所說依次第。</div>
<div class='lg-row'>觀佛影像遍一切，　所有諸相皆具足，</div>
<div class='lg-row'>如其所說依次第，　隨應觀想妙等引。」</div>
</div><p>「即說如是等心明曰：</p>
<p class="dharani">「嚩日囉<span class='note-inline'>(二合引)</span>　目契<span class='note-inline'>(引)</span>　婆嚩<span class='note-inline'>(一句)</span>　摩賀<span class='note-inline'>(引)</span>　冒<span class='note-inline'>(引)</span>　地薩埵<span class='note-inline'>(引)</span>　尾舍<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　播<span class='note-inline'>(引)</span>　尼捺哩舍<span class='note-inline'>(二合)</span>　野莎嚕半<span class='note-inline'>(一句)</span></p>
<p class="dharani">「沒馱<span class='note-inline'>(引)</span>　努塞蜜哩<span class='note-inline'>(三合)</span>　爹<span class='note-inline'>(引)</span>　尾舍<span class='note-inline'>(一句)</span></p>

<div class="lg regular" style="margin-left:1em;"><div class='lg-row'>「微妙金剛相應故，　即當觀想於自身，</div>
<div class='lg-row'>自身現月影像中，　淨菩提心應觀想。</div>
<div class='lg-row'>復於淨妙月輪中，　如應觀想於自身，</div>
<div class='lg-row'>自身即是金剛像，　薩埵金剛想無異。</div>
<div class='lg-row'>微妙金剛法相應，　如應觀想於自身，</div>
<div class='lg-row'>自身薩埵金剛心，　薩埵金剛想無異。</div>
<div class='lg-row'>如應觀想於自身，　所有諸相皆具足，</div>
<div class='lg-row'>自身即是佛影像，　諸佛菩提應觀想。</div>
</div><p>「即說如是等心明曰：</p>
<p class="dharani">「三滿多跋捺囉<span class='note-inline'>(二合引)</span>　尾舍<span class='note-inline'>(一句)</span>　薩埵嚩日囉<span class='note-inline'>(二合引)</span>　尾舍<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　薩埵三摩<span class='note-inline'>(引)</span>　提倪也<span class='note-inline'>(二合引)</span>　那<span class='note-inline'>(引)</span>　尾舍<span class='note-inline'>(一句)</span>怛他<span class='note-inline'>(引)</span>　誐都<span class='note-inline'>(引)</span>　㰠<span class='note-inline'>(一句)</span></p>
<p>「復次，教授一切如來法性祕密印智：</p>

<div class="lg regular" style="margin-left:1em;"><div class='lg-row'>「我即等同於諸佛，　一稱金剛祕密語，</div>
<div class='lg-row'>金剛蓮華二相合，　令諸有情同妙愛。</div>
<div class='lg-row'>我即等同大金剛，　一稱金剛祕密語，</div>
<div class='lg-row'>金剛蓮華二相合，　決定鉤召諸世間。</div>
<div class='lg-row'>我即等同金剛法，　一稱金剛祕密語，</div>
<div class='lg-row'>金剛蓮華二相合，　普遍世間悉調伏。</div>
<div class='lg-row'>我即等同巧金剛，　一稱金剛祕密語，</div>
<div class='lg-row'>金剛蓮華二相合，　即能成就諸事業。</div>
</div><p>「復次，教授一切如來智金剛加持三摩地印智：</p>

<div class="lg regular" style="margin-left:1em;"><div class='lg-row'>「微妙金剛法相應，　觀想金剛住心中，</div>
<div class='lg-row'>自身即是佛影像，　由是觀故即成佛。</div>
</div><p>「復次，教授金剛薩埵三摩地印智：</p>

<div class="lg regular" style="margin-left:1em;"><div class='lg-row'>「微妙金剛相應故，　心金剛等彼諸眾，</div>
<div class='lg-row'>金剛薩埵等應觀，　能施一切自成就。</div>
</div><p>「復次，教授一切如來部三摩地三昧印智：</p>

<div class="lg regular" style="margin-left:1em;"><div class='lg-row'>「從彼金剛縛出生，　等持三昧邪勝印，</div>
<div class='lg-row'>十六大士應如次，　彼等縛印今當說。</div>
</div><p>「所謂加趺相，高起勢，撚箭勢，向心住相，頭額處、背間、肩上、笑處；持口門心、劍心、開敷；從口散頂、胸處、面處、大指處、心前等。</p>
<p>「復次，教授最上法印次第：</p>
<p class="dharani">「吒計<span class='note-inline'>(引)</span><span class='note-inline'>(一句)</span></p>
<p class="dharani">「誐囉<span class='note-inline'>(二合)</span>　誐囉<span class='note-inline'>(二合)</span><span class='note-inline'>(一句)</span></p>
<p class="dharani">「末吒<span class='note-inline'>(半音)</span><span class='note-inline'>(一句)</span></p>
<p class="dharani">「阿屹囉<span class='note-inline'>(二合)</span><span class='note-inline'>(一句)</span></p>
<p class="dharani">「怛囕<span class='note-inline'>(二合)</span>　怛囕<span class='note-inline'>(二合)</span><span class='note-inline'>(一句)</span></p>
<p class="dharani">「盎盎<span class='note-inline'>(一句)</span></p>
<p class="dharani">「唐唐<span class='note-inline'>(一句)</span></p>
<p class="dharani">「怛哩<span class='note-inline'>(二合引)</span>　吒<span class='note-inline'>(一句)</span></p>
<p class="dharani">「特哩<span class='note-inline'>(二合)</span>　吒<span class='note-inline'>(一句)</span></p>
<p class="dharani">「勃哩<span class='note-inline'>(二合)</span>　吒<span class='note-inline'>(一句)</span></p>
<p class="dharani">「酤<span class='note-inline'>(引)</span>　舍<span class='note-inline'>(一句)</span></p>
<p class="dharani">「郝郝<span class='note-inline'>(一句)</span></p>
<p class="dharani">「嚩嚩<span class='note-inline'>(一句)</span></p>
<p class="dharani">「鑁鑁<span class='note-inline'>(一句)</span></p>
<p class="dharani">「發吒<span class='note-inline'>(半音)</span><span class='note-inline'>(一句)</span></p>
<p class="dharani">「屹囉<span class='note-inline'>(二合)</span>薩<span class='note-inline'>(一句)</span></p>
<p>「復次，教授最上法羯磨。</p>
<p>「所謂諸欲作者，依三昧法，應結微妙金剛智拳，皆從二羽和合而作。」</p>
</div>
<p class='juan'>佛說一切如來真實攝大乘現證三昧大教王經卷第七</p>
</div><!-- end of div[@id='body'] -->
</body></html>