<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu12' />佛說一切如來真實攝大乘現證三昧大教王經卷第六<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>金剛界大曼拏羅廣大儀軌分第一之六</p><p>「復次，今說一切如來金剛三昧印智法門。頌曰：</p>

<div class="lg regular" style="margin-left:1em;"><div class='lg-row'>「先作堅固金剛掌，　謂以十指互相交，</div>
<div class='lg-row'>即此所說金剛掌，　不改便結金剛縛，</div>
<div class='lg-row'>所有一切三昧印，　皆從金剛縛所生，</div>
<div class='lg-row'>我今宣說成結儀，　彼金剛結為最上。</div>
<div class='lg-row'>薩埵金剛堅固作，　竪二中指如牙相，</div>
<div class='lg-row'>二中指間復微屈，　此名阿閦佛勝印。</div>
<div class='lg-row'>大指中指如寶形，　復屈中指如蓮相，</div>
<div class='lg-row'>即以此印屈頭指，　三佛之印應如次。</div>
<div class='lg-row'>我今次第當演說，　中方最勝如來部，</div>
<div class='lg-row'>所有三昧邪勝印，　成結事業皆成就。</div>
<div class='lg-row'>先以二手如月相，　離二中指如金剛，</div>
<div class='lg-row'>餘諸指面皆不著，　此名薩埵金剛印。</div>
<div class='lg-row'>頭指如鉤頭指交，　復作善哉彈指相，</div>
<div class='lg-row'>金剛薩埵此四印，　能成一切諸印眾。</div>
<div class='lg-row'>寶金剛印竪大指，　復以頭指面相合，</div>
<div class='lg-row'>不改前印以中指，　無名小指皆展舒，</div>
<div class='lg-row'>竪無名指如幢相，　復以二小指相合，</div>
<div class='lg-row'>即以此印作旋轉，　而復安置於笑處。</div>
<div class='lg-row'>復次展舒二大指，　彼二頭指而微屈，</div>
<div class='lg-row'>即此中指面相合，　是為金剛利劍印。</div>
<div class='lg-row'>即此竪二無名指，　及二小指交如輪，</div>
<div class='lg-row'>復次解彼大指縛，　然後展舒從口起，</div>
<div class='lg-row'>小指大指面相合，　集會羯磨金剛印。</div>
<div class='lg-row'>即以此印竪頭指，　復次展舒於心住，</div>
<div class='lg-row'>屈二頭指如牙相，　二小指合而復解，</div>
<div class='lg-row'>小指大指二中間，　屈二頭指而相附，</div>
<div class='lg-row'>竪二大指於心中，　即復展舒成鬘印。</div>
<div class='lg-row'>即以勝掌從口散，　然後旋舞頂上合，</div>
<div class='lg-row'>以金剛縛而下施，　復金剛掌而上獻，</div>
<div class='lg-row'>竪二大指而相附，　然後展舒如塗勢，</div>
<div class='lg-row'>由一頭指先微屈，　復二大指而結縛，</div>
<div class='lg-row'>大指頭指二如鎖，　然後金剛勝拳合。</div>
<div class='lg-row'>次當說彼印成就，　金剛成就為最上，</div>
<div class='lg-row'>先以自印安於心，　是為薩埵金剛定，</div>
<div class='lg-row'>我今次說彼事業，　金剛事業為最上。</div>
<div class='lg-row'>金剛界等諸勝印，　普遍集會諸如來，</div>
<div class='lg-row'>曼拏羅中阿闍梨，　剎那加持於弟子。</div>
<div class='lg-row'>由結薩埵金剛印，　得如執金剛無異；</div>
<div class='lg-row'>由結金剛鉤妙印，　即能普召一切佛；</div>
<div class='lg-row'>妙愛金剛相應故，　尚能隨愛等覺者；</div>
<div class='lg-row'>由結金剛善哉印，　即得諸佛施歡喜；</div>
<div class='lg-row'>以金剛喜妙相應，　諸佛咸讚善哉語；</div>
<div class='lg-row'>由結寶金剛印故，　即獲諸佛妙灌頂；</div>
<div class='lg-row'>以結金剛日妙印，　得與佛光等無異；</div>
<div class='lg-row'>由成金剛幢印故，　即能圓滿一切願；</div>
<div class='lg-row'>金剛大笑法相應，　得與諸佛同喜笑；</div>
<div class='lg-row'>遍持金剛法相應，　即得金剛法無異；</div>
<div class='lg-row'>金剛利劍遍持故，　即能斷除諸煩惱；</div>
<div class='lg-row'>堅結金剛輪印故，　諸曼拏羅為主宰；</div>
<div class='lg-row'>金剛結印相應故，　成就最上金剛語；</div>
<div class='lg-row'>羯磨金剛印和合，　得同金剛羯磨事；</div>
<div class='lg-row'>堅結金剛甲冑印，　即獲金剛所成身；</div>
<div class='lg-row'>由結金剛牙勝印，　能破一切魔惡者；</div>
<div class='lg-row'>堅結金剛拳印故，　能令一切印順伏；</div>
<div class='lg-row'>由金剛戲得妙樂，　金剛鬘得勝莊嚴；</div>
<div class='lg-row'>金剛歌得語威肅，　金剛舞得諸供養；</div>
<div class='lg-row'>金剛香得大悅澤，　金剛華得妙端嚴。</div>
<div class='lg-row'>世清淨由金剛燈，　金剛塗香獲妙香，</div>
<div class='lg-row'>金剛鉤能普鉤召，　以金剛索能引入，</div>
<div class='lg-row'>由金剛鎖能善縛，　金剛鈴故遍警悟。</div>
</div><p>「復次，宣說一切法印：</p>

<div class="lg regular" style="margin-left:1em;"><div class='lg-row'>「金剛智攝一切佛，　能作堅固金剛界，</div>
<div class='lg-row'>我今次第當演說，　彼諸法印如儀軌，</div>
<div class='lg-row'>誦三昧邪薩怛鑁，　得為一切印主宰。</div>
<div class='lg-row'>若誦阿那野薩嚩，　即能普召於諸佛；</div>
<div class='lg-row'>阿呼蘇佉若稱誦，　能令諸佛生妙愛；</div>
<div class='lg-row'>娑度娑度稱念時，　悉得善哉咸歡喜。</div>
<div class='lg-row'>若誦蘇摩賀怛鑁，　諸佛即為授灌頂；</div>
<div class='lg-row'>嚕布儞廋多誦時，　獲得勝妙法光明；</div>
<div class='lg-row'>阿哩他鉢囉必帝，　稱誦即能滿諸願；</div>
<div class='lg-row'>訶訶吽訶此笑聲，　得與諸佛同喜笑。</div>
<div class='lg-row'>若誦薩哩嚩迦哩，　所有非法皆清淨；</div>
<div class='lg-row'>耨佉砌那稱誦時，　速能斷除一切苦；</div>
<div class='lg-row'>沒馱冒地如是誦，　得為曼拏羅主宰；</div>
<div class='lg-row'>誦鉢囉帝攝沒那，　能與諸佛同語論。</div>
<div class='lg-row'>若誦蘇嚩始怛鑁，　得一切處皆自在；</div>
<div class='lg-row'>儞哩婆野薩怛鑁，　稱誦剎那離怖畏。</div>
<div class='lg-row'>若誦設咄嚕薄叉，　而能吞伏諸怨敵；</div>
<div class='lg-row'>若誦薩哩嚩悉提，　圓滿一切成就法；</div>
<div class='lg-row'>若誦摩賀囉帝語，　能得微妙最上樂；</div>
<div class='lg-row'>嚕波輸婆稱誦時，　即具莊嚴妙色相；</div>
<div class='lg-row'>率嚕怛囉燥契野，　稱誦即能獲妙樂。</div>
<div class='lg-row'>若誦薩哩嚩布惹，　而得最上妙供養；</div>
<div class='lg-row'>鉢囉賀羅儞儞語，　隨誦能生適悅心；</div>
<div class='lg-row'>頗羅誐摩稱誦時，　隨應獲得諸勝果。</div>
<div class='lg-row'>若誦蘇帝惹屹哩，　而能得彼大妙光；</div>
<div class='lg-row'>蘇巘唐儗稱誦時，　得妙塗香常清淨；</div>
<div class='lg-row'>阿邪呬[口*弱]普鉤召，　阿呬吽吽能引入；</div>
<div class='lg-row'>呬薩普吒鑁能縛，　健吒惡惡能警動。</div>
<div class='lg-row'>今說如上諸法印，　所有清淨成就法，</div>
<div class='lg-row'>於舌觀想彼金剛，　一切事業皆成就。</div>
</div><p>「復次，今說諸羯磨印成結儀則：</p>

<div class="lg regular" style="margin-left:1em;"><div class='lg-row'>「先作堅固金剛拳，　二羽等引而兩分，</div>
<div class='lg-row'>由此成二金剛印，　然後當說結儀則，</div>
<div class='lg-row'>左金剛指而平受，　右手起立以成印，</div>
<div class='lg-row'>此印名為覺最勝，　由此即成佛菩提。</div>
<div class='lg-row'>阿閦如來觸地印，　寶生如來施願相，</div>
<div class='lg-row'>無量壽尊勝定儀，　不空成就施無畏。</div>
<div class='lg-row'>復次如應今演說，　所有羯磨印次第，</div>
<div class='lg-row'>金剛薩埵等大士，　金剛事業皆隨轉，</div>
<div class='lg-row'>高舉勢擲金剛杵，　二手復如持鉤相，</div>
<div class='lg-row'>然後相應如射法，　次善哉相住於心。</div>
<div class='lg-row'>二手金剛灌頂相，　於心復示月輪形，</div>
<div class='lg-row'>左手持箭右射勢，　復次旋轉向口散，</div>
<div class='lg-row'>二手開蓮右邊住，　左劍安心揮斫相。</div>
<div class='lg-row'>又復旋轉如火輪，　二羽金剛從口散，</div>
<div class='lg-row'>以金剛舞旋復解，　次從兩頰於頂住，</div>
<div class='lg-row'>小指甲冑頭指牙，　二金剛拳復相附，</div>
<div class='lg-row'>次作金剛高舉相，　合掌頂禮心戰悚。</div>
<div class='lg-row'>先作繫鬘次口散，　後金剛舞而旋轉，</div>
<div class='lg-row'>次以金剛拳儀則，　香等供養應如次，</div>
<div class='lg-row'>此即一切佛供養，　如教分別供養印。</div>
<div class='lg-row'>復以二頭指如鉤，　次二小指如大鉤，</div>
<div class='lg-row'>後復如索二如鎖，　又二手背相逼附。</div>
<div class='lg-row'>復次說上成就法，　金剛事業平等作，</div>
<div class='lg-row'>眾金剛成妙金剛，　於自心中應觀想，</div>
<div class='lg-row'>次說羯磨印事業，　金剛事業具種種，</div>
<div class='lg-row'>是中由結智拳故，　即能遍入諸佛智。</div>
<div class='lg-row'>由結阿閦佛印故，　獲得堅固意無動，</div>
<div class='lg-row'>以結寶生佛印故，　即能攝受他所作，</div>
<div class='lg-row'>由結正法輪印故，　而善轉彼大法輪，</div>
<div class='lg-row'>以無畏印得勝速，　能與眾生施無畏，</div>
<div class='lg-row'>堅結金剛高舉印，　即得金剛薩埵樂。</div>
<div class='lg-row'>以金剛鉤能普召，　剎那集會諸如來；</div>
<div class='lg-row'>金剛箭印妙愛故，　金剛眷屬尚能成；</div>
<div class='lg-row'>由彼金剛大喜印，　諸佛咸施善哉聲；</div>
<div class='lg-row'>以結金剛大寶印，　即能從師受灌頂；</div>
<div class='lg-row'>遍持金剛大日故，　得與金剛日無異；</div>
<div class='lg-row'>由竪金剛勝妙幢，　即能普雨諸寶雨；</div>
<div class='lg-row'>遍持金剛大笑故，　速與諸佛同喜笑；</div>
<div class='lg-row'>金剛妙華遍持故，　即能善觀金剛法；</div>
<div class='lg-row'>堅結金剛利劍印，　速能斷除一切苦；</div>
<div class='lg-row'>遍持金剛輪印故，　即能轉彼妙法輪，</div>
<div class='lg-row'>由彼諸佛離語言，　金剛念誦即成就；</div>
<div class='lg-row'>金剛舞印供養故，　諸佛尚能生妙愛；</div>
<div class='lg-row'>以結金剛甲冑印，　乃獲金剛真實性；</div>
<div class='lg-row'>金剛利牙遍持故，　即彼金剛尚能壞；</div>
<div class='lg-row'>以金剛拳摧一切，　善得諸印皆成就；</div>
<div class='lg-row'>由金剛戲得妙樂，　金剛鬘故獲妙色；</div>
<div class='lg-row'>金剛歌得妙歌音，　金剛舞故生善愛；</div>
<div class='lg-row'>金剛香得大悅澤，　金剛華感淨莊嚴；</div>
<div class='lg-row'>金剛燈供得妙光，　金剛塗香獲香體。</div>
<div class='lg-row'>彼金剛鉤能普召，　而金剛索能引入，</div>
<div class='lg-row'>由金剛鎖善縛門，　金剛鈴故遍警動。</div>
</div><p>「復次，今說一切印相都結儀則：</p>
<p>「所謂先應結金剛縛，次以諸指摧拍自心，誦此心明曰：</p>
<p class="dharani">「嚩日囉<span class='note-inline'>(二合)</span>　滿馱[口*但]囉<span class='note-inline'>(二合)</span>　吒<span class='note-inline'>(半音)</span><span class='note-inline'>(一句)</span></p>
<p>「然後乃可結一切印，即能於自身語心金剛中而得自在。</p>
<p>「次結金剛遍入印，誦此心明曰：</p>
<p class="dharani">「嚩日囉<span class='note-inline'>(二合引)</span>　吠<span class='note-inline'>(引)</span>　舍惡<span class='note-inline'>(一句)</span></p>
<p>「由是心明，即能遍入，皆同親友和合而住，然後即得密印三昧，誦此大士隨念心明曰：</p>
<p class="dharani">「摩賀<span class='note-inline'>(引)</span>　三摩邪薩都<span class='note-inline'>(引)</span>　㰠<span class='note-inline'>(引句)</span></p>
<p>「由是心明，於一切印悉得成就，此即都結一切印儀軌。</p>
<p>「復次，宣說都成就儀：</p>
<p>「謂彼最先應結自印，以是自印觀自身薩埵，誦此心明曰：</p>
<p class="dharani">「三摩踰<span class='note-inline'>(引)</span>　㰠<span class='note-inline'>(一句)</span></p>
<p>「如是觀自身薩埵已，復用此大明加持：</p>
<p class="dharani">「三摩邪薩埵阿提底瑟姹<span class='note-inline'>(二合)</span>　莎[牟*含]<span class='note-inline'>(一句)</span></p>
<p>「復次，宣說諸成就儀：</p>
<p>「若欲求彼義利成就者，誦此心明曰：</p>
<p class="dharani">「阿哩他<span class='note-inline'>(二合)</span>　悉提<span class='note-inline'>(一句)</span></p>
<p>「由是心明，得印成就，獲大義利。</p>
<p>「又，若欲求神通成就者，誦此心明曰：</p>
<p class="dharani">「哩提悉提<span class='note-inline'>(一句)</span></p>
<p>「又，若欲求金剛持明成就者，誦此心明曰：</p>
<p class="dharani">「嚩日囉<span class='note-inline'>(二合)</span>　尾[寧*也]<span class='note-inline'>(切身引)</span>達囉<span class='note-inline'>(一句)</span></p>
<p>「由是心明，隨其所樂即得最上持明成就。</p>
<p>「又若欲求最上成就者，當以自印心明如理加持，即得成就。</p>
<p>「復次，宣說一切印眾通用法儀：</p>
<p>「謂即如應堅固所作，乃能於自身語心金剛中，得如金剛諸所作用。若所用印加持緩慢，或自欲解散，亦應堅固所作。誦此心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵三摩邪<span class='note-inline'>(一句)</span>　摩耨播<span class='note-inline'>(引)</span>　羅野<span class='note-inline'>(二)</span>　嚩日囉<span class='note-inline'>(二合)</span>　薩埵堆奴<span class='note-inline'>(引)</span>　波底瑟姹<span class='note-inline'>(二合)</span>　捺哩<span class='note-inline'>(二合)</span>　厨<span class='note-inline'>(引)</span>　彌<span class='note-inline'>(引)</span>　婆嚩<span class='note-inline'>(三)</span>　蘇都<span class='note-inline'>(引)</span>　沙踰<span class='note-inline'>(二合引)</span>　彌<span class='note-inline'>(引)</span>　婆嚩<span class='note-inline'>(四)</span>　阿耨囉訖都<span class='note-inline'>(二合引)</span>　彌<span class='note-inline'>(引)</span>　婆嚩<span class='note-inline'>(五)</span>　蘇補<span class='note-inline'>(引)</span>　沙踰<span class='note-inline'>(二合引)</span>　彌<span class='note-inline'>(引)</span>婆嚩<span class='note-inline'>(六)</span>　薩哩嚩<span class='note-inline'>(二合)</span>　悉提孕<span class='note-inline'>(二合)</span>　彌<span class='note-inline'>(引)</span>　鉢囉<span class='note-inline'>(二合)</span>野蹉<span class='note-inline'>(七)</span>薩哩嚩<span class='note-inline'>(二合)</span>　葛哩摩<span class='note-inline'>(二合)</span>　蘇左彌唧多室哩<span class='note-inline'>(二合)</span>　野酤嚕<span class='note-inline'>(八)</span>　吽<span class='note-inline'>(引)</span>　訶訶訶訶呼<span class='note-inline'>(引)</span><span class='note-inline'>(九)</span>　婆誐鑁薩哩嚩<span class='note-inline'>(二合)</span>　怛他<span class='note-inline'>(引)</span>　誐多嚩日囉<span class='note-inline'>(二合)</span>　摩<span class='note-inline'>(引)</span>　彌<span class='note-inline'>(引)</span>　捫左嚩日哩<span class='note-inline'>(二合)</span>　婆嚩<span class='note-inline'>(十)</span>　摩賀<span class='note-inline'>(引)</span>　三摩邪薩埵惡<span class='note-inline'>(引)</span><span class='note-inline'>(十一)</span></p>
<p>「由是心明故，設有違背如來、毀謗正法、造是五無間業，及餘一切惡作之人，於一切如來密印欲求成就者，於現生中亦得金剛薩埵堅固體性，隨其所樂，若最上成就、若金剛成就、若金剛薩埵成就，乃至一切如來勝上成就等，一切成就皆悉獲得，此即具德一切如來金剛薩埵。作如是說：</p>
<p>「復次，宣說彼一切印都解儀則：</p>

<div class="lg regular" style="margin-left:1em;"><div class='lg-row'>「謂彼等如是，　彼彼所生印，</div>
<div class='lg-row'>隨彼彼處解，　應誦是心明：</div>
</div><p class="dharani">「嚩日囉<span class='note-inline'>(二合)</span>　穆<span class='note-inline'>(一句)</span></p>
<p>「然後從自心起結金剛寶印安自灌頂處，以二頭指作灌頂相，分手纏頭，復作繫鬘，即以此印成甲冑印。誦此心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　囉怛那<span class='note-inline'>(二合)</span>　阿毘詵左薩哩嚩<span class='note-inline'>(二合)</span>　母捺囕<span class='note-inline'>(二合引)</span>　彌<span class='note-inline'>(引)</span>　捺哩<span class='note-inline'>(二合)</span>　池<span class='note-inline'>(引)</span>　酤嚕<span class='note-inline'>(一句)</span>　嚩囉葛嚩際<span class='note-inline'>(引)</span>　那鑁<span class='note-inline'>(二)</span></p>
<p>「然後解此甲冑繫鬘印已，次當齊掌而拍，成金剛歡喜印，誦此心明曰：</p>
<p class="dharani">「嚩日囉<span class='note-inline'>(二合)</span>　覩沙野<span class='note-inline'>(二合)</span>　呼<span class='note-inline'>(引)</span><span class='note-inline'>(一句)</span></p>
<p>「以是印明解灌頂縛，作歡喜已，即得金剛堅固之體，與金剛薩埵等無有異。</p>
<p>「復次，頌曰：</p>

<div class="lg regular" style="margin-left:1em;"><div class='lg-row'>「一稱金剛薩埵名，　隨其所欲得妙樂，</div>
<div class='lg-row'>纔稱念間悉能成，　如金剛手之所說。</div>
</div><p>「此即具德普賢菩薩作如是說。</p>
<p>「復次，頌曰：</p>

<div class="lg regular" style="margin-left:1em;"><div class='lg-row'>「金剛薩埵等大士，　善作一切成就事，</div>
<div class='lg-row'>隨意持誦於此中，　一切教法得成就。</div>
<div class='lg-row'>密句心印及諸明，　隨其所樂諸理趣，</div>
<div class='lg-row'>依教所說及自作，　於一切處皆成就。</div>
</div><p>「復次，宣說四種祕密勝供養事，以金剛歌而為歌詠。彼彼大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵僧屹囉<span class='note-inline'>(二合)</span>　賀<span class='note-inline'>(引)</span><span class='note-inline'>(一句)</span></p>
<p class="dharani">嚩日囉<span class='note-inline'>(二合)</span>　囉怛那<span class='note-inline'>(二合)</span>　摩耨多囕<span class='note-inline'>(一句)</span></p>
<p class="dharani">嚩日囉<span class='note-inline'>(二合)</span>　達哩摩<span class='note-inline'>(二合)</span>　誐<span class='note-inline'>(引)</span>　野迺<span class='note-inline'>(一句)</span></p>
<p class="dharani">嚩日囉<span class='note-inline'>(二合)</span>　葛哩摩<span class='note-inline'>(二合)</span>　葛嚕婆嚩<span class='note-inline'>(一句)</span></p>
<p>「然後若欲入曼拏羅者，先於內曼拏羅中以是四明作金剛歌詠及金剛舞等，以二手掌結彼祕密四供養印作供養事。次於外曼拏羅作金剛香等四種供養，各安本處。次當啟白一切如來，隨所樂欲獻香等供養已，復獻上味諸飲食等一切樂具，後如其儀軌引弟子入，即授弟子一切如來成就金剛禁戒：</p>

<div class="lg regular" style="margin-left:1em;"><div class='lg-row'>「此是一切佛體性，　金剛薩埵手中住，</div>
<div class='lg-row'>汝今應當常受持，　金剛薩埵堅固禁。</div>
</div><p>「復授是大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(一句)</span>　悉提嚩日囉<span class='note-inline'>(二合)</span>三摩邪底瑟姹<span class='note-inline'>(二合)</span><span class='note-inline'>(二)</span>　伊沙怛網<span class='note-inline'>(二合引)</span>　馱<span class='note-inline'>(引)</span>　囉野<span class='note-inline'>(引)</span>彌<span class='note-inline'>(三)</span>　嚩日囉<span class='note-inline'>(二合)</span>　薩埵呬呬呬呬吽<span class='note-inline'>(引)</span><span class='note-inline'>(四)</span></p>
<p>「然後，告弟子言：『汝於一切時，不應以此祕密法門說示他人。』即為隨應授誓心明。後於一切時，如應入曼拏羅，隨力獻諸供養，啟白一切如來。作用事已，當結薩埵金剛印，從下向上次第而解。誦此心明曰：</p>
<p class="dharani">「唵<span class='note-inline'>(引)</span>　訖哩<span class='note-inline'>(二合)</span>　都<span class='note-inline'>(引)</span>　嚩薩哩嚩<span class='note-inline'>(二合)</span>　薩埵<span class='note-inline'>(引)</span>　哩他<span class='note-inline'>(二合)</span>　悉提哩捺<span class='note-inline'>(二合)</span>　多<span class='note-inline'>(引)</span><span class='note-inline'>(一句)</span>　野他<span class='note-inline'>(引)</span>　耨誐<span class='note-inline'>(引)</span><span class='note-inline'>(二)</span>　[薩/女]蹉特網<span class='note-inline'>(二合)</span>　沒馱尾沙焰<span class='note-inline'>(三)</span>　布那囉<span class='note-inline'>(引)</span>　誐摩那<span class='note-inline'>(引)</span>　野覩<span class='note-inline'>(四)</span>　嚩日囉<span class='note-inline'>(二合)</span>　薩埵穆<span class='note-inline'>(五)</span></p>
<p>「以是心明，於一切曼拏羅中應如是作，及以三昧邪勝印如應而解。」</p>
</div>
<div class='div-fen'><a id='mulu13' />
<p class='h1'>金剛祕密曼拏羅廣大儀軌分第二</p><p>爾時，世尊大毘盧遮那如來入一切如來金剛總持三昧，出生金剛加持三摩地。於是三摩地中，從一切如來心，成具德金剛手大執金剛者殊妙色相，及普遍熾盛藏金剛總持三昧印。諸賢聖眾為出現已，所有一切世界諸佛如來金剛總持智悉成辦已，乃現一切如來智印影像，安立一切如來金剛界大曼拏羅法用，於淨月輪中依止而住。說此頌曰：</p>

<div class="lg regular" style="margin-left:1em;"><div class='lg-row'>「大哉無上菩提心，　而諸眾生悉歡喜，</div>
<div class='lg-row'>為令無畏順伏故，　由斯示作明妃相。」</div>
</div><p>是時，世尊大毘盧遮那如來復入一切如來智印三昧金剛界加持三摩地，說此最上自心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　馱<span class='note-inline'>(引)</span>　堆說哩吽<span class='note-inline'>(引)</span>　嚩日哩<span class='note-inline'>(二合)</span>　尼<span class='note-inline'>(一句)</span>」</p>
<p>爾時，世尊阿閦如來即入一切如來金剛薩埵三昧智印曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　嚩日哩<span class='note-inline'>(二合)</span>　尼吽<span class='note-inline'>(引)</span><span class='note-inline'>(一句)</span>」</p>
<p>爾時，世尊寶生如來即入一切如來金剛寶三昧智印曼拏囉加持三摩地，說此最上自心明曰：</p>
<p class="dharani">「唵<span class='note-inline'>(引)</span>　囉怛那<span class='note-inline'>(二合)</span>　嚩日哩<span class='note-inline'>(二合)</span>　尼吽<span class='note-inline'>(引)</span><span class='note-inline'>(一句)</span>」</p>
<p>爾時，世尊無量壽如來即入一切如來金剛法三昧智印曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　達哩摩<span class='note-inline'>(二合)</span>　嚩日哩<span class='note-inline'>(二合)</span>　尼吽<span class='note-inline'>(引)</span><span class='note-inline'>(一句)</span>」</p>
<p>爾時，世尊不空成就如來即入一切如來金剛羯磨三昧智印曼拏羅加持三摩地，說此最上自心明曰：</p>
<p class="dharani">「唵<span class='note-inline'>(引)</span>　葛哩摩<span class='note-inline'>(二合)</span>　嚩日哩<span class='note-inline'>(二合)</span>　尼吽<span class='note-inline'>(引)</span><span class='note-inline'>(一句)</span>」</p>
<p>爾時，金剛手菩薩摩訶薩即說一切如來大總持三昧印四大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵玉呬野<span class='note-inline'>(二合)</span>　三摩曳<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是普賢。</p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　嚩日囕<span class='note-inline'>(二合引)</span>　酤尸吽<span class='note-inline'>(引)</span><span class='note-inline'>(一句)</span></p>
<p>「此明即是如來鉤。</p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　嚩日囉<span class='note-inline'>(二合)</span>　囉<span class='note-inline'>(引)</span>　詣<span class='note-inline'>(引)</span>　囉<span class='note-inline'>(引)</span>　誐野吽<span class='note-inline'>(引)</span><span class='note-inline'>(一句)</span></p>
<p>「此明即是欲樂。</p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　嚩日囉<span class='note-inline'>(二合)</span>　馱<span class='note-inline'>(引)</span>　堆<span class='note-inline'>(引)</span>　說哩吽<span class='note-inline'>(引)</span><span class='note-inline'>(一句)</span></p>
<p>「此明即是大善哉。</p>
<p>「是等名為金剛總持門。</p>
<p>「復次，四明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　囉怛那<span class='note-inline'>(二合)</span>　三摩曳<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是寶上。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　鉢囉<span class='note-inline'>(二合)</span>　毘<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是寶光明。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　特嚩<span class='note-inline'>(二合)</span>　惹<span class='note-inline'>(引)</span>　屹囉<span class='note-inline'>(二合)</span>　玉呬曳<span class='note-inline'>(二合引)</span>吽<span class='note-inline'>(引)</span><span class='note-inline'>(一句)</span></p>
<p>「此明即是勝幡瓔珞。</p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　賀<span class='note-inline'>(引)</span>　娑嚩日哩<span class='note-inline'>(二合)</span>　尼吽<span class='note-inline'>(引)</span><span class='note-inline'>(一句)</span></p>
<p>「此明即是大笑。</p>
<p>「是等名為寶總持門。</p>
<p>「復次，四明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　達哩摩<span class='note-inline'>(二合)</span>　玉呬野三摩曳<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是金剛雲生。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　酤<span class='note-inline'>(引)</span>　舍玉呬野<span class='note-inline'>(二合)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是阿陀囉尼。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　曼拏梨<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是一切輪。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　惹<span class='note-inline'>(引)</span>　波三摩曳<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是轉大千。</p>
<p>「是等名為法總持門。</p>
<p>「復次，四明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　葛哩摩<span class='note-inline'>(二合)</span>　三摩曳<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是勝成就。</p>
<p class="dharani">「唵<span class='note-inline'>(引)</span>　嚩日嚩<span class='note-inline'>(二合)</span>　玉呬野<span class='note-inline'>(二合)</span>　葛嚩際<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是一切護。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　能瑟吒囉<span class='note-inline'>(三合引)</span>　馱<span class='note-inline'>(引)</span>哩尼吽<span class='note-inline'>(引)</span><span class='note-inline'>(一句)</span></p>
<p>「此明即是伏威光。</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　母瑟致<span class='note-inline'>(二合)</span>　吽<span class='note-inline'>(引)</span><span class='note-inline'>(一句)</span></p>
<p>「此明即是總持印。</p>
<p>「是等名為眾總持門。」</p>
<p>爾時，金剛手菩薩摩訶薩復說一切如來金剛祕密三昧印四大明曰：</p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　薩埵嚩日哩<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　囉怛那<span class='note-inline'>(二合)</span>　嚩日哩<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　達哩摩<span class='note-inline'>(二合)</span>　嚩日哩<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>　玉呬野<span class='note-inline'>(二合)</span>　葛哩摩<span class='note-inline'>(二合)</span>　嚩日哩<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span></p>
<p>「如是金剛波羅蜜等四祕密明，即彼一切如來祕密三昧大總持門三昧印攝，於金剛界主宰大曼拏羅熾盛月輪中依止而住。</p>
<p>「復次，金剛手菩薩摩訶薩宣說一切如來祕密供養三昧四大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　囉底布<span class='note-inline'>(引)</span>　惹<span class='note-inline'>(引)</span>　三摩曳<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>　布<span class='note-inline'>(引)</span>　惹<span class='note-inline'>(引)</span>　鉢囉<span class='note-inline'>(二合)</span>　嚩哩多<span class='note-inline'>(二合)</span>　野吽<span class='note-inline'>(引)</span><span class='note-inline'>(二)</span></p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合引)</span>　毘試<span class='note-inline'>(引)</span>　葛布<span class='note-inline'>(引)</span>　惹<span class='note-inline'>(引)</span>三摩曳<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>　布<span class='note-inline'>(引)</span>　惹<span class='note-inline'>(引)</span>　鉢囉<span class='note-inline'>(二合)</span>　嚩哩多<span class='note-inline'>(二合)</span>　野吽<span class='note-inline'>(引)</span><span class='note-inline'>(二)</span></p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　詣<span class='note-inline'>(引)</span>　多布<span class='note-inline'>(引)</span>　惹<span class='note-inline'>(引)</span>　三摩曳<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>　布<span class='note-inline'>(引)</span>　惹<span class='note-inline'>(引)</span>　鉢囉<span class='note-inline'>(二合)</span>　嚩哩多<span class='note-inline'>(二合)</span>　野吽<span class='note-inline'>(引)</span><span class='note-inline'>(二)</span></p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　玉呬野<span class='note-inline'>(二合)</span>　涅哩<span class='note-inline'>(二合)</span>　多布<span class='note-inline'>(引)</span>　惹<span class='note-inline'>(引)</span>　三摩曳<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>　布<span class='note-inline'>(引)</span>　惹<span class='note-inline'>(引)</span>　鉢囉<span class='note-inline'>(二合)</span>嚩哩多<span class='note-inline'>(二合)</span>野吽<span class='note-inline'>(引)</span><span class='note-inline'>(二)</span></p>
<p>「如是金剛嬉戲等四大明，各各本部標幟，具有光明及彼自印，於金剛曼拏羅四隅而住。」</p>

<p class='juan'>佛說一切如來真實攝大乘現證三昧大教王經卷第六</p></div>
</div><!-- end of div[@id='body'] -->
</body></html>