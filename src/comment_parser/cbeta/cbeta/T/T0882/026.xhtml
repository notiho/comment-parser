<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu63' /><a id='mulu64' />佛說一切如來真實攝大乘現證三昧大教王經卷第二十六<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>一切如來真實攝一切儀軌隨應方便廣大教理分第二十三之三</p><p>復次，金剛手菩薩摩訶薩宣說諸部如來加持成就教理：</p>
<p>「謂先通說一切如來加持成就教理頌曰：</p>

<div class="lg regular" style="margin-left:1em;"><div class='lg-row'>「金剛界主勝印契，　妙等引心依法結，</div>
<div class='lg-row'>心額喉及頂間安，　安已得佛加持力。</div>
</div><p>「此佛所說覺智法門。</p>
<p>「如來部加持成就教理：</p>

<div class="lg regular" style="margin-left:1em;"><div class='lg-row'>「薩埵金剛堅固印，　金剛薩埵三摩地，</div>
<div class='lg-row'>心額喉頂安亦然，　安已即得加持力。</div>
</div><p>「金剛部加持成就教理：</p>

<div class="lg regular" style="margin-left:1em;"><div class='lg-row'>「金剛降三世印契，　妙等引心依法結，</div>
<div class='lg-row'>心額喉及頂間安，　剎那普得加持力。</div>
</div><p>「此佛所說金剛尊法門。</p>
<p>「蓮華部加持成就教理：</p>

<div class="lg regular" style="margin-left:1em;"><div class='lg-row'>「金剛蓮華堅固印，　觀自在尊三摩地，</div>
<div class='lg-row'>心額喉及頂間安，　即得本尊加持法。</div>
</div><p>「此佛所說觀自在法門。</p>
<p>「寶部加持成就教理：</p>

<div class="lg regular" style="margin-left:1em;"><div class='lg-row'>「結大金剛寶印契，　金剛藏尊三摩地，</div>
<div class='lg-row'>心額喉及頂間安，　即得本尊加持法。</div>
</div><p>「此佛所說金剛藏法門。</p>
<p>「如上是為諸部加持成就教理。」</p>
<p>復次，金剛手菩薩摩訶薩宣說諸部灌頂印成就教理：</p>
<p>「謂先通說一切如來灌頂印成就教理：</p>

<div class="lg regular" style="margin-left:1em;"><div class='lg-row'>「寶金剛印二相合，　依法安置於額間，</div>
<div class='lg-row'>此金剛寶所作成，　即得本部佛灌頂。</div>
</div><p>「此佛所說覺智法門。</p>
<p>「如來部灌頂印成就教理：</p>

<div class="lg regular" style="margin-left:1em;"><div class='lg-row'>「所有金剛界主等，　現前最上佛印契，</div>
<div class='lg-row'>周遍四面四印儀，　隨處繫鬘作灌頂。</div>
</div><p>「金剛部灌頂印成就教理：</p>

<div class="lg regular" style="margin-left:1em;"><div class='lg-row'>「當作金剛灌頂鬘，　依法相合置於額，</div>
<div class='lg-row'>由彼寶鬘灌頂因，　即得金剛灌頂法。</div>
</div><p>「蓮華部灌頂印成就教理：</p>

<div class="lg regular" style="margin-left:1em;"><div class='lg-row'>「法金剛印二相合，　依教當於頂上安，</div>
<div class='lg-row'>由此諸佛灌頂因，　即得觀自在灌頂。</div>
</div><p>「此佛所說觀自在法門。</p>
<p>「寶部灌頂印成就教理：</p>

<div class="lg regular" style="margin-left:1em;"><div class='lg-row'>「應結金剛寶牙印，　依法安置於額間，</div>
<div class='lg-row'>由此諸佛灌頂因，　即得供養勝灌頂。</div>
</div><p>「如上是為諸部灌頂印成就教理。」</p>
<p>復次，金剛手菩薩摩訶薩宣說諸部三摩地成就教理：</p>
<p>「謂先通說一切如來三摩地成就教理：</p>

<div class="lg regular" style="margin-left:1em;"><div class='lg-row'>「所有一切諸佛相，　謂等引心結印契，</div>
<div class='lg-row'>依法持誦諸呪明，　如應速得勝悉地。</div>
</div><p>「此佛所說覺智法門。</p>
<p>「如來部三摩地成就教理：</p>

<div class="lg regular" style="margin-left:1em;"><div class='lg-row'>「彼三摩地金剛法，　薩埵加持理相應，</div>
<div class='lg-row'>持誦心印諸呪明，　速得所作皆成就。</div>
</div><p>「此佛所說覺智三摩地法門。</p>
<p>「金剛部三摩地成就教理：</p>

<div class="lg regular" style="margin-left:1em;"><div class='lg-row'>「貪性出生彼智法，　我此忿怒應觀想，</div>
<div class='lg-row'>持誦心印諸呪明，　速得所作皆成就。</div>
</div><p>「此佛所說執金剛法門。</p>
<p>「蓮華部三摩地成就教理：</p>

<div class="lg regular" style="margin-left:1em;"><div class='lg-row'>「慈心廣大相應行，　於心等處作成就，</div>
<div class='lg-row'>觀自在尊本部中，　持誦悉得施成就。</div>
</div><p>「此佛所說觀自在法門。</p>
<p>「寶部三摩地成就教理：</p>

<div class="lg regular" style="margin-left:1em;"><div class='lg-row'>「所有諸欲三摩地，　妙等引心當觀想，</div>
<div class='lg-row'>持誦心印諸呪明，　一切所向得成就。</div>
</div><p>「此佛所說虛空藏法門。</p>
<p>「如上是為諸部三摩地成就教理。」</p>
<p>復次，金剛手菩薩摩訶薩宣說諸部供養印成就教理：</p>
<p>「謂先通說一切如來供養印成就教理：</p>

<div class="lg regular" style="margin-left:1em;"><div class='lg-row'>「如前香等諸供養，　妙等引心善作已，</div>
<div class='lg-row'>然後所求成就門，　隨意皆得悉地法。</div>
</div><p>「如來部供養印成就教理：</p>

<div class="lg regular" style="margin-left:1em;"><div class='lg-row'>「祕密供養四種法，　此說供養祕密門，</div>
<div class='lg-row'>或己身等奉獻時，　隨作供養皆成就。</div>
</div><p>「此佛所說金剛薩埵法門。</p>
<p>「金剛部供養印成就教理：</p>

<div class="lg regular" style="margin-left:1em;"><div class='lg-row'>「忿怒金剛大供養，　此說忿怒祕密法，</div>
<div class='lg-row'>以忿怒拳遍作時，　我本部法速成就。</div>
</div><p>「此佛所說執金剛法門。</p>
<p>「蓮華部供養印成就教理：</p>

<div class="lg regular" style="margin-left:1em;"><div class='lg-row'>「甚深廣大諸經中，　宣說祕密方便法，</div>
<div class='lg-row'>奉獻語意供養時，　速得本部法成就。</div>
</div><p>「此佛所說金剛眼法門。</p>
<p>「寶部供養印成就教理：</p>

<div class="lg regular" style="margin-left:1em;"><div class='lg-row'>「傘蓋幢幡諸樂具，　尊重恭敬大供養，</div>
<div class='lg-row'>得寶部中成就時，　或復得彼諸布施。</div>
</div><p>「此佛所說金剛藏法門。</p>

<div class="lg regular" style="margin-left:1em;"><div class='lg-row'>「本尊加持等和合，　金剛薩埵獲無異，</div>
<div class='lg-row'>四種神通勝智門，　金剛巧業彼成就。</div>
</div><p>「此佛所說金剛薩埵法門。</p>
<p>「如上是為諸部供養印成就教理。」</p>
<p>復次，金剛手菩薩摩訶薩宣說諸部神通智成就教理：</p>
<p>「謂先通說一切如來神通智成就教理：</p>

<div class="lg regular" style="margin-left:1em;"><div class='lg-row'>「三摩地即身中佛，　自神通即善逝尊，</div>
<div class='lg-row'>於彼善能覺了時，　而菩提果得成就。</div>
</div><p>「如來部神通智成就教理：</p>

<div class="lg regular" style="margin-left:1em;"><div class='lg-row'>「所有天眼等神通，　妙等引心當觀想，</div>
<div class='lg-row'>五種神通自然生，　得成金剛薩埵尊。</div>
</div><p>「此佛所說金剛薩埵法門。</p>
<p>「金剛部神通智成就教理：</p>

<div class="lg regular" style="margin-left:1em;"><div class='lg-row'>「忿怒智通出生已，　妙等引心作成就，</div>
<div class='lg-row'>五種神通自然生，　即得最上成就法。</div>
</div><p>「此佛所說執金剛法門。</p>
<p>「蓮華部神通智成就教理：</p>

<div class="lg regular" style="margin-left:1em;"><div class='lg-row'>「貪法神通出生已，　妙等引心當觀想，</div>
<div class='lg-row'>五種神通自然生，　即得清淨法成就。</div>
</div><p>「此佛所說金剛眼法門。</p>
<p>「寶部神通智成就教理：</p>

<div class="lg regular" style="margin-left:1em;"><div class='lg-row'>「供養智通出生已，　妙等引心當觀想，</div>
<div class='lg-row'>五種神通自然生，　即得任持諸悉地。</div>
</div><p>「此佛所說執金剛法門。</p>
<p>「如上是為諸部神通智成就教理。」</p>
<p>復次，金剛手菩薩摩訶薩宣說諸部大菩提智成就教理：</p>
<p>「謂先通說一切如來大菩提智成就教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　隨念本部佛聖尊，</div>
<div class='lg-row'>此佛菩提大智門，　如應觀想得成就。</div>
</div><p>「此佛所說覺智法門。</p>
<p>「如來部大菩提智成就教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　所有大印當觀想，</div>
<div class='lg-row'>此佛菩提大智門，　如應觀想得成就。</div>
</div><p>「此佛所說大菩提薩埵法門。</p>
<p>「金剛部大菩提智成就教理：</p>

<div class="lg regular" style="margin-left:1em;"><div class='lg-row'>「大忿怒王三摩地，　當結三昧邪勝印，</div>
<div class='lg-row'>此佛菩提大智門，　如應觀想得成就。</div>
</div><p>「此佛所說執金剛法門。</p>
<p>「蓮華部大菩提智成就教理：</p>

<div class="lg regular" style="margin-left:1em;"><div class='lg-row'>「觀自在尊三摩地，　作羯磨印當持誦，</div>
<div class='lg-row'>此佛菩提大智門，　如應觀想得成就。</div>
</div><p>「此佛所說觀自在法門。</p>
<p>「寶部大菩提智成就教理：</p>

<div class="lg regular" style="margin-left:1em;"><div class='lg-row'>「金剛藏尊三摩地，　羯磨印契善所作，</div>
<div class='lg-row'>此佛菩提大智門，　如應觀想得成就。</div>
</div><p>「如上是為諸部大菩提智成就教理。」</p>
<p>復次，金剛手菩薩摩訶薩宣說諸部隨愛樂成就教理：</p>
<p>「謂先通說一切如來隨愛樂成就教理：</p>

<div class="lg regular" style="margin-left:1em;"><div class='lg-row'>「一切義利遍所作，　即自求佛菩提者，</div>
<div class='lg-row'>念佛三昧法若成，　即得一切佛愛樂。</div>
</div><p>「此佛所說金剛愛樂法門。</p>
<p>「如來部隨愛樂成就教理：</p>

<div class="lg regular" style="margin-left:1em;"><div class='lg-row'>「隨諸境界所成已，　金剛薩埵作成就，</div>
<div class='lg-row'>真實警悟法無虛，　速得所愛皆成就。</div>
</div><p>「此佛所說金剛薩埵法門。</p>
<p>「金剛部隨愛樂成就教理：</p>

<div class="lg regular" style="margin-left:1em;"><div class='lg-row'>「如佛教勅作大利，　普為調伏諸惡者，</div>
<div class='lg-row'>清淨忿恚諸有情，　此即金剛隨愛樂。</div>
</div><p>「此佛所說降三世法門。</p>
<p>「蓮華部隨愛樂成就教理：</p>

<div class="lg regular" style="margin-left:1em;"><div class='lg-row'>「貪法乃為觀照慈，　悲心即是正法語，</div>
<div class='lg-row'>一切無畏施有情，　即得諸佛隨愛樂。</div>
</div><p>「此佛所說金剛眼法門。</p>
<p>「寶部隨愛樂成就教理：</p>

<div class="lg regular" style="margin-left:1em;"><div class='lg-row'>「如應廣施灌頂法，　及施諸妙珍財藏，</div>
<div class='lg-row'>彼等得佛利相應，　此即諸佛隨愛樂。</div>
</div><p>「此佛所說虛空藏法門。</p>
<p>「如上是為諸部隨愛樂成就教理。」</p>
<p>復次，金剛手菩薩摩訶薩宣說諸部敬愛成就教理：</p>
<p>「謂先通說一切如來敬愛成就教理：</p>

<div class="lg regular" style="margin-left:1em;"><div class='lg-row'>「應知貪性勿厭離，　即清淨樂施亦然，</div>
<div class='lg-row'>利諸有情法相應，　此即諸佛敬愛理。</div>
</div><p>「此佛所說覺智法門。</p>
<p>「如來部敬愛成就教理：</p>

<div class="lg regular" style="margin-left:1em;"><div class='lg-row'>「己身妙樂欲順行，　稱蘇囉多薩怛鑁，</div>
<div class='lg-row'>金剛薩埵成就門，　真實警悟作敬愛。</div>
</div><p>「此佛所說普賢法門。</p>
<p>「金剛部敬愛成就教理：</p>

<div class="lg regular" style="margin-left:1em;"><div class='lg-row'>「佛為清淨諸有情，　普令有情得無畏，</div>
<div class='lg-row'>由於佛教作護持，　殺諸魔惡令敬愛。</div>
</div><p>「此佛所說降三世法門。</p>
<p>「蓮華部敬愛成就教理：</p>

<div class="lg regular" style="margin-left:1em;"><div class='lg-row'>「觀察貪性本清淨，　譬彼蓮華正開敷，</div>
<div class='lg-row'>此中若染若愛時，　如應調伏作敬愛。</div>
</div><p>「此佛所說觀自在法門。</p>
<p>「寶部敬愛成就教理：</p>

<div class="lg regular" style="margin-left:1em;"><div class='lg-row'>「為求諸佛灌頂故，　日日以大金剛寶，</div>
<div class='lg-row'>安置頂間作法成，　即得諸佛敬愛理。</div>
</div><p>「此佛所說虛空藏法門。</p>
<p>「如上是為諸部敬愛成就教理。」</p>
<p>復次，金剛手菩薩摩訶薩宣說諸部破惡成就教理：</p>
<p>「謂先通說一切如來破惡成就教理：</p>

<div class="lg regular" style="margin-left:1em;"><div class='lg-row'>「不見有情有所利，　亦非佛性可清淨，</div>
<div class='lg-row'>身口意業所作中，　當得破惡法成就。</div>
</div><p>「此佛所說如實法門。</p>
<p>「如來部破惡成就教理：</p>

<div class="lg regular" style="margin-left:1em;"><div class='lg-row'>「以無所得一切成，　由無瞋恚忿怒生，</div>
<div class='lg-row'>此大金剛摧擊時，　速得破惡法成就。</div>
</div><p>「此佛所說金剛手法門。</p>
<p>「金剛部破惡成就教理：</p>

<div class="lg regular" style="margin-left:1em;"><div class='lg-row'>「無惡可制無忿怒，　亦無有情可調伏，</div>
<div class='lg-row'>以己苦法皆施他，　即降三世破諸惡。</div>
</div><p>「此佛所說降三世法門。</p>
<p>「蓮華部破惡成就教理：</p>

<div class="lg regular" style="margin-left:1em;"><div class='lg-row'>「法中無悲亦無慈，　無惡有情可清淨，</div>
<div class='lg-row'>於己違背語言中，　自得破惡法成就。</div>
</div><p>「此佛所說觀自在法門。</p>
<p>「寶部破惡成就教理：</p>

<div class="lg regular" style="margin-left:1em;"><div class='lg-row'>「自本無財可能捨，　他財不取亦不求，</div>
<div class='lg-row'>一切有情貧亦然，　自得破惡法成就。</div>
</div><p>「此佛所說圓滿一切願法門。</p>

<div class="lg regular" style="margin-left:1em;"><div class='lg-row'>「無所有法得相應，　我於諸佛不和合，</div>
<div class='lg-row'>彼為救拔利益故，　速疾施我勝成就。</div>
</div><p>「此佛所說聖普賢法門。</p>
<p>「如上是為諸部破惡成就教理。」</p>
<p>復次，金剛手菩薩摩訶薩宣說諸部加護印成就教理：</p>
<p>「謂先通說一切如來加護印成就教理：</p>

<div class="lg regular" style="margin-left:1em;"><div class='lg-row'>「常不捨離諸有情，　我常供養於諸佛，</div>
<div class='lg-row'>歸命諸佛常所尊，　最上希有此加護。</div>
</div><p>「如來部加護印成就教理：</p>

<div class="lg regular" style="margin-left:1em;"><div class='lg-row'>「金剛薩埵勝名號，　一稱中間能攝受，</div>
<div class='lg-row'>此加護為廣大門，　剎那常得施成就。</div>
</div><p>「此佛所說執金剛法門。</p>
<p>「金剛部加護印成就教理：</p>

<div class="lg regular" style="margin-left:1em;"><div class='lg-row'>「不以喜心誦呪明，　我即三界中最勝，</div>
<div class='lg-row'>信奉降三世聖尊，　此與自他為加護。</div>
</div><p>「此佛所說降三世法門。</p>
<p>「蓮華部加護印成就教理：</p>

<div class="lg regular" style="margin-left:1em;"><div class='lg-row'>「所有貪清淨大慈，　常施一切無所畏，</div>
<div class='lg-row'>觀自在名稱誦時，　最上希有此加護。</div>
</div><p>「此佛所說法金剛法門。</p>
<p>「寶部加護印成就教理：</p>

<div class="lg regular" style="margin-left:1em;"><div class='lg-row'>「晝日所作無虛過，　隨其力修方便行，</div>
<div class='lg-row'>常施佛及諸有情，　最上希有此加護。</div>
</div><p>「此佛所說金剛護法門。</p>
<p>「如上是為諸部加護印成就教理。」</p>
<p>爾時，金剛手菩薩摩訶薩前白佛言：「世尊！我向所說一切如來諸部最上成就教理，願佛攝受，令諸有情於一切教中證法自在，速疾成就阿耨多羅三藐三菩提果。」</p>
<p>爾時，世尊讚金剛手菩薩摩訶薩言：「善哉，善哉！金剛手！汝善宣說如上法門，我今為汝加持攝受。」</p>
<p>即時一切如來又復雲集，咸共稱讚金剛手菩薩摩訶薩。頌曰：</p>

<div class="lg regular" style="margin-left:1em;"><div class='lg-row'>「金剛薩埵善哉者，　金剛大寶復善哉！</div>
<div class='lg-row'>善哉金剛妙法門，　善哉金剛勝羯磨！</div>
<div class='lg-row'>能善宣說此正法，　無上金剛祕密乘，</div>
<div class='lg-row'>一切如來祕密門，　大乘現證法中攝。」</div>
</div></div>
<p class='juan'>佛說一切如來真實攝大乘現證三昧大教王經卷第二十六</p>
</div><!-- end of div[@id='body'] -->
</body></html>