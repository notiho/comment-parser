<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu4' /><a id='mulu5' />佛說一切如來真實攝大乘現證三昧大教王經卷第二<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>金剛界大曼拏羅廣大儀軌分第一之二</p><p>爾時，世尊復入摩囉大菩薩三昧，出生薩埵加持金剛三摩地，此名一切如來隨愛樂三昧，即一切如來心從自心出，說是大明曰：</p>
<p class="dharani">「嚩日囉<span class='note-inline'>(二合)</span>　囉<span class='note-inline'>(引)</span>　誐<span class='note-inline'>(一句)</span>」</p>
<p>纔出一切如來心時，即彼如是具德持金剛者，成一切如來華器仗，為出現已，即入世尊大毘盧遮那如來心，合為一體。從是出現大金剛箭相，住佛掌中。然後從彼金剛箭相中，出一切世界極微塵量等如來像，作一切如來隨愛樂事等，以一切佛神通游戲於一切世界廣施作已，彼摩囉性，於金剛薩埵三摩地，妙堅牢故合為一體，出生摩囉大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉我本自性淨，　一切隨染自然生，</div>
<div class='lg-row'>由本清淨離諸染，　是故以染而調伏。」</div>
</div><p>是時，摩囉大菩薩身，從世尊心下、於一切如來左月輪中，如理而住復請教示。</p>
<p>爾時，世尊即入一切如來隨愛樂金剛三摩地，以一切如來摧伏金剛三昧，於普盡無餘諸有情界，悉使愛樂，皆令獲得適悅快樂，乃至得一切如來摩囉事業最上悉地殊勝之果，即以金剛箭授與摩囉大菩薩雙手掌中。時諸如來，即為立名號金剛弓，以金剛弓灌頂法而為灌頂。</p>
<p>爾時，金剛弓菩薩摩訶薩，以彼金剛箭向一切如來作摩囉事。說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　染智清淨無瑕穢，</div>
<div class='lg-row'>以彼染法害清淨，　是故常施諸安樂。」</div>
</div><p>爾時，世尊復入歡喜王大菩薩三昧，出生薩埵加持金剛三摩地，此名一切如來極喜三昧，即一切如來心從自心出，說是大明曰：</p>
<p class="dharani">「嚩日囉<span class='note-inline'>(二合)</span>　娑<span class='note-inline'>(引)</span>　度<span class='note-inline'>(一句)</span>」</p>
<p>纔出一切如來心時，即彼如是具德持金剛者，成金剛善哉相，即入世尊大毘盧遮那如來心，合為一體，從是出現金剛喜像，住佛掌中。然後從彼金剛喜像中，出一切世界極微塵量等如來像，廣作一切善哉等事。以一切如來神通游戲，於一切世界廣施作已，彼極喜王性，於金剛薩埵三摩地，妙堅牢故合為一體，出生極喜王大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉我此大善哉，　是即一切諸勝智，</div>
<div class='lg-row'>若有能斷分別者，　能生究竟大歡喜。」</div>
</div><p>是時，極喜王大菩薩身，從世尊心下、於一切如來後月輪中，如理而住復請教示。</p>
<p>爾時，世尊即入一切如來等喜金剛三摩地，以一切如來無上極喜智三昧，於普盡無餘諸有情界，等作一切利益歡喜，普令獲得適悅快樂，乃至得一切如來無上喜味勝悉地果，即以金剛喜像，授與極喜王大菩薩雙手掌中。時諸如來，即為立名號金剛喜，以金剛喜灌頂法而為灌頂。</p>
<p>爾時，金剛喜菩薩摩訶薩即以所授金剛喜像，向一切如來作金剛善哉歡喜之相，說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　能轉一切善哉相，</div>
<div class='lg-row'>善作一切喜金剛，　金剛妙喜令增長。」</div>
</div><p>此是大菩提心，一切如來鉤召三昧，一切如來隨染智大歡喜，一切如來大三昧大士。</p>
<p>爾時，世尊復入虛空藏大菩薩三昧，出生寶加持金剛三摩地，此名一切如來灌頂三昧，即一切如來心從自心出，說是大明曰：</p>
<p class="dharani">「嚩日囉<span class='note-inline'>(二合)</span>　囉怛那<span class='note-inline'>(二合)</span><span class='note-inline'>(一句)</span>」</p>
<p>纔出一切如來心時，以一切虛空平等性智善通達故，金剛薩埵三摩地妙堅牢故，合為一體，即彼如是具德持金剛者成一切光明，為出現已，是彼光明周遍照耀一切世界，成一切虛空界。</p>
<p>爾時，一切如來所加持一切虛空界，混入世尊大毘盧遮那如來心，妙遍修故，從金剛薩埵三摩地胎藏所成一切虛空界中出現大金剛寶像等，一切世界周遍為量，住佛掌中。然後從彼金剛寶像中，出一切世界極微塵量等如來像，作一切如來灌頂等，以一切如來神通游戲於一切世界廣施作已，彼一切虛空界性出生，於金剛薩埵三摩地，妙堅牢故合為一體，出生虛空藏大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉我此妙灌頂，　金剛大寶勝無上，</div>
<div class='lg-row'>由彼諸佛無所著，　是故名為三界主。」</div>
</div><p>是時，虛空藏大菩薩身，從世尊心下、於一切如來前月輪中，如理而住復請教示。</p>
<p>爾時，世尊即入一切如來大摩尼寶金剛三摩地，以一切如來圓滿意樂三昧，於普盡無餘諸有情界，悉令獲得一切義利，及得一切適悅快樂，乃至得一切如來成就勝義最上悉地，即以金剛摩尼寶及金剛寶輪金剛寶牙灌頂，授與虛空藏大菩薩雙手掌中。時諸如來，即為立名號金剛藏，以金剛藏灌頂法而為灌頂。</p>
<p>爾時，金剛藏大菩薩以彼金剛摩尼寶安自灌頂處，說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　灌頂一切有情界，</div>
<div class='lg-row'>今得授於我掌中，　此即寶中安寶相。」</div>
</div><p>爾時，世尊復入大威光大菩薩三昧，出生寶加持金剛三摩地，此名一切如來光明三昧，即一切如來心從自心出，說是大明曰：</p>
<p class="dharani">「嚩日囉<span class='note-inline'>(二合)</span>　帝<span class='note-inline'>(引)</span>　惹<span class='note-inline'>(一句)</span>」</p>
<p>纔出一切如來心時，即彼如是具德持金剛者成眾多日輪，為出現已，即入世尊大毘盧遮那如來心，合為一體，從是出現金剛日輪之相，住佛掌中。然後從彼金剛日輪相中，出一切世界極微塵量等如來像，放一切如來大光明等，以一切如來神通游戲於一切世界廣施作已，彼大妙光性，於金剛薩埵三摩地，妙堅牢故合為一體，出生大威光大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉無喻大妙光，　遍照一切有情界，</div>
<div class='lg-row'>救世一切大覺尊，　能淨一切清淨者。」</div>
</div><p>是時，無垢大威光大菩薩身，從世尊心下、於一切如來右月輪中，如理而住復請教示。</p>
<p>爾時，世尊即入一切如來大光明輪加持金剛三摩地，以一切如來光明三昧，令普盡無餘諸有情界，悉獲無喻光明照觸，及得一切適悅快樂，乃至得一切如來自心光明最上悉地，即以金剛日相授與大威光大菩薩雙手掌中。時諸如來，即為立名號金剛光，以金剛光灌頂法而為灌頂。</p>
<p>爾時，金剛光菩薩摩訶薩即以所授金剛日相普遍照耀一切如來，說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　能破一切無智闇，</div>
<div class='lg-row'>於微塵數日光中，　此日光明勝增上。」</div>
</div><p>爾時，世尊復入寶幢大菩薩三昧，出生寶加持金剛三摩地，此名一切如來圓滿意願三昧，即一切如來心從自心出，說是大明曰：</p>
<p class="dharani">「嚩日囉<span class='note-inline'>(二合)</span>　計<span class='note-inline'>(引)</span>　覩<span class='note-inline'>(一句)</span>」</p>
<p>纔出一切如來心時，即彼如是具德持金剛者成彼種種巧妙色相莊嚴幢幡，為出現已，即入世尊大毘盧遮那如來心，合為一體，從是出現金剛幢相，住佛掌中。然後從彼金剛幢相中，出一切世界極微塵量等如來像，建立一切如來妙寶幢等，以一切佛神通游戲於一切世界廣施作已，彼大寶幢性，於金剛薩埵三摩地，妙堅牢故合為一體，出生寶幢大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉無等妙寶幢，　我作一切義成就，</div>
<div class='lg-row'>若欲諸願圓滿者，　令彼一切事圓滿。」</div>
</div><p>是時，寶幢大菩薩身，從世尊心下、於一切如來左月輪中，如理而住復請教示。</p>
<p>爾時，世尊即入一切如來建立加持金剛三摩地，以一切如來如意王大摩尼幢建立三昧，於普盡無餘諸有情界，悉令圓滿一切意願，獲得一切適悅快樂，乃至得一切如來廣大義利最上悉地之果，即以金剛幢授與寶幢大菩薩雙手掌中。時諸如來，即為立名號金剛喜，以金剛喜灌頂法而為灌頂。</p>
<p>爾時，金剛喜菩薩摩訶薩，以彼金剛幢安立一切如來施波羅蜜多，說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　能滿一切諸意願，</div>
<div class='lg-row'>此名如意大寶幢，　布施波羅蜜多法。」</div>
</div><p>爾時，世尊復入常歡喜根大菩薩三昧，出生寶加持金剛三摩地，此名一切如來歡喜三昧，即一切如來心從自心出。說是大明曰：</p>
<p class="dharani">「嚩日囉<span class='note-inline'>(二合)</span>　賀<span class='note-inline'>(引)</span>　娑<span class='note-inline'>(一句)</span>」</p>
<p>纔出一切如來心時，即彼如是具德持金剛者成一切如來大笑相，為出現已，即入世尊大毘盧遮那如來心，合為一體，從是出現金剛笑像，住佛掌中。然後從彼金剛笑像中，出一切世界極微塵量等如來像，作一切如來希有事等，以一切如來神通游戲於一切世界廣施作已，彼歡喜性，於金剛薩埵三摩地，妙堅牢故合為一體，出生常歡喜根大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉我此大喜笑，　一切最上大希有，</div>
<div class='lg-row'>安立諸佛眾利益，　是故常住妙等引。」</div>
</div><p>是時，常歡喜根大菩薩身，從世尊心下、於一切如來後月輪中，如理而住，復請教示。</p>
<p>爾時，世尊即入一切如來希有加持金剛三摩地，以一切如來希有出生三昧，於普盡無餘諸有情界，悉令圓滿無上諸根，獲得一切適悅快樂，乃至得一切如來諸根清淨智神通果等，即以金剛笑相，授與常歡喜根大菩薩雙手掌中。時諸如來，即為立名號金剛喜，以金剛喜灌頂法而為灌頂。</p>
<p>爾時，金剛喜菩薩摩訶薩，以彼金剛笑相於一切如來作大歡喜，說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　希有示現所出生，</div>
<div class='lg-row'>此大歡喜智善作，　而彼他師不能知。」</div>
</div><p>此是大灌頂尋光輪，大利有情金剛大笑，一切如來灌頂大士。</p>
<p>爾時，世尊復入觀自在大菩薩三昧，出生法加持金剛三摩地，此名一切如來大法三昧，即一切如來心從自心出，說是大明曰：</p>
<p class="dharani">「嚩日囉<span class='note-inline'>(二合)</span>　達哩摩<span class='note-inline'>(二合)</span><span class='note-inline'>(一句)</span>」</p>
<p>纔出一切如來心時，即彼如是具德持金剛者，以自性清淨法平等智善通達故，於金剛薩埵三摩地中成正法光明，為出現已，是光遍照一切世界，混然成一淨妙法界。而彼普盡廣大法界，乃入世尊大毘盧遮那如來心，合為一體，周遍一切虛空界量，從是出現大金剛蓮華相，住佛掌中。然後從彼金剛蓮華相中，出一切世界極微塵量等如來像，施作一切如來三摩地智神境通等，以一切佛神通游戲於一切世界廣施作已，彼觀自在性，於金剛薩埵三摩地，妙堅牢故合為一體，出生觀自在大菩薩身，住世尊大毘盧遮那如來心。說此頌曰：</p>

<div class="lg regular" style="margin-left:1em;"><div class='lg-row'>「大哉我此第一義，　本來清淨自然生，</div>
<div class='lg-row'>所有諸法如筏喻，　是故清淨而可得。」</div>
</div><p>是時，觀自在大菩薩身，從世尊心下、於一切如來前月輪中，如理而住，復請教示。</p>
<p>爾時，世尊即入一切如來三摩地智金剛三摩地，以一切如來清淨三昧，令普盡無餘諸有情界自他清淨成諸利益，及得一切適悅快樂，乃至得一切如來法智神通果等，則以金剛蓮華及正法轉輪一切如來法身灌頂，授與觀自在菩薩摩訶薩雙手掌中。時諸如來，即為立名號金剛眼，以金剛眼灌頂法而為灌頂。</p>
<p>爾時，金剛眼菩薩摩訶薩，以彼金剛蓮華妙開敷故即貪清淨，以自性無染善觀察故，乃遍觀察，說此頌曰：</p>

<div class="lg regular" style="margin-left:1em;"><div class='lg-row'>「此是一切大覺尊，　覺悟貪染真實性，</div>
<div class='lg-row'>今得授於我掌中，　是即法中安於法。」</div>
</div>
<p class='juan'>佛說一切如來真實攝大乘現證三昧大教王經卷第二</p></div>
</div><!-- end of div[@id='body'] -->
</body></html>