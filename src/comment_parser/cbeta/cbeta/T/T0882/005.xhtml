<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu10' /><a id='mulu11' />佛說一切如來真實攝大乘現證三昧大教王經卷第五<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>金剛界大曼拏羅廣大儀軌分第一之五</p><p>爾時，具德持金剛者聞諸如來勸請語已，即入一切如來三昧，出生金剛加持三摩地，說此金剛界大曼拏羅頌曰：</p>

<div class="lg regular" style="margin-left:1em;"><div class='lg-row'>「復次我今當演說，　最上廣大曼拏羅，</div>
<div class='lg-row'>其相猶如金剛界，　是故名為金剛界。</div>
<div class='lg-row'>如教次第應安立，　曼拏羅中諸相分，</div>
<div class='lg-row'>先以大薩埵大印，　普遍加持作觀想。</div>
<div class='lg-row'>於前印處即當起，　如理觀視於諸方，</div>
<div class='lg-row'>以高舉相次第行，　金剛薩埵應念誦。</div>
<div class='lg-row'>應取新線堅妙合，　稱其分量而善用，</div>
<div class='lg-row'>行人持線以抨量，　隨力應作曼拏羅。</div>
<div class='lg-row'>其壇四方及四門，　復以四剎而嚴飾，</div>
<div class='lg-row'>及以四線而交絡，　繒帛妙線等莊嚴。</div>
<div class='lg-row'>於其四隅諸分位，　及諸門戶相合處，</div>
<div class='lg-row'>各各鈿飾金剛寶，　次第抨外曼拏羅。</div>
<div class='lg-row'>外壇中心如輪相，　復次漸入於中宮，</div>
<div class='lg-row'>以金剛線善抨量，　設以八柱而間飾。</div>
<div class='lg-row'>於彼金剛勝住處，　而復飾以五輪壇，</div>
<div class='lg-row'>於是所立輪壇中，　如教安立佛形像，</div>
<div class='lg-row'>於彼中心曼拏羅，　佛像周圍當安布，</div>
<div class='lg-row'>四勝三昧邪印契，　如其次第應圖畫。</div>
<div class='lg-row'>以金剛步而漸進，　次第安四曼拏羅，</div>
<div class='lg-row'>所謂阿閦佛等四，　一切佛像皆安立，</div>
<div class='lg-row'>先畫阿閦曼拏羅，　持金剛等眾齊等，</div>
<div class='lg-row'>次畫寶生曼拏羅，　金剛藏等眾圓滿，</div>
<div class='lg-row'>次無量壽曼拏羅，　金剛眼等眾清淨，</div>
<div class='lg-row'>不空成就曼拏羅，　金剛巧業等應畫。</div>
<div class='lg-row'>於內輪壇諸隅分，　當畫金剛明妃眾，</div>
<div class='lg-row'>其外輪壇四隅處，　應畫佛供養等四，</div>
<div class='lg-row'>然後於彼四門中，　安四護門大明王。</div>
<div class='lg-row'>次復於外輪壇處，　各應安立大薩埵，</div>
<div class='lg-row'>然後如其本部儀，　結勝三昧邪印契。</div>
<div class='lg-row'>金剛阿闍梨入已，　開印普遍為驚覺，</div>
<div class='lg-row'>次誦金剛警覺心，　阿字是為所教令，</div>
<div class='lg-row'>作自加持稱自名，　然後金剛作成就。</div>
<div class='lg-row'>金剛阿闍梨次結，　薩埵金剛鉤召印，</div>
<div class='lg-row'>復作彈指遍警覺，　召請一切佛菩薩，</div>
<div class='lg-row'>即剎那間一切佛，　金剛薩埵同集會，</div>
<div class='lg-row'>遍滿一切曼拏羅，　普遍召請咸來集。</div>
<div class='lg-row'>然後次應結大印，　金剛薩埵乃親近，</div>
<div class='lg-row'>一遍應誦百八名，　依法次第而稱讚。</div>
<div class='lg-row'>既集會已施歡喜，　一切如來悉堅固，</div>
<div class='lg-row'>金剛薩埵本法成，　作大慈友而安住。</div>
<div class='lg-row'>然後於其四門處，　金剛鉤等應作法，</div>
<div class='lg-row'>勝大羯磨印等作，　以三昧法而安立，</div>
<div class='lg-row'>勝三昧邪等諸印，　薩埵金剛等亦然，</div>
<div class='lg-row'>應誦惹吽鑁呼明，　求大薩埵法成就。</div>
<div class='lg-row'>然後佛等一切眾，　并大薩埵咸集會，</div>
<div class='lg-row'>依法鉤召即遍入，　悉得相應而敬愛。</div>
<div class='lg-row'>然作祕密供養事，　諸大我者悉歡喜，</div>
<div class='lg-row'>如教利益諸眾生，　能作一切成就事。</div>
<div class='lg-row'>如是一切曼拏羅，　於中所有諸法用，</div>
<div class='lg-row'>是即金剛阿闍梨，　如教所作諸事業。</div>
</div><p>「復次，宣說金剛界中諸曼拏羅所有弟子入壇法等廣大儀軌。今先說彼弟子入曼拏羅儀。諸欲入者，謂應先於普遍無餘諸有情界起救護心，悉令獲得適悅快樂，及得一切最上悉地。諸有入此大曼拏羅者，不應揀擇是<span class='corr'>器</span>非器。何以故？世尊！謂有有情造大罪業，彼或於此大曼拏羅見已入己，即得當離一切惡趣。</p>
<p>「世尊！或有有情，受諸飲食五欲娛樂，世間義利堅著不捨，即以此世間之法而為先行，但能於此曼拏羅中隨欲所作，亦得一切意願圓滿。</p>
<p>「世尊！或有有情，愛樂戲笑歌舞飲食快樂等事，又復於此一切如來大乘現證三昧法性不了知故，入餘天族壇中，為求一切意願圓滿，取著彼中愛樂快樂戲笑等事，乃於一切如來曼拏羅中受學法等，妄生怖畏而不能入，於彼惡趣壇路門中生住著心。如是等類，若能於此金剛界大曼拏羅相應而入，為求一切適悅快樂勝愛樂事最上悉地者，亦得成就，即能轉彼入諸惡趣現前道等。</p>
<p>「世尊！或有有情修正法者，愛樂一切如來戒定慧法最上方便悉地果等，為求無上佛菩提故，修習一切禪定解脫地位等法，遍歷無量無邊苦者，如是等類，入此金剛界大曼拏羅中，如來之果即能速證，不為難得，況餘一切成就法等。</p>
<p>「復次，宣說禮敬儀軌，謂先普禮四方一切如來，先作金剛合掌，全身委地禮東方如來。大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(一句)</span>　布儒<span class='note-inline'>(仁祖切)</span>　波塞他<span class='note-inline'>(二合引)</span>　那<span class='note-inline'>(引)</span>　野<span class='note-inline'>(引)</span>　怛摩<span class='note-inline'>(二合引)</span>　喃儞哩夜<span class='note-inline'>(二合引)</span>　怛夜<span class='note-inline'>(引)</span>　彌薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(二)</span>　嚩日囉<span class='note-inline'>(二合)</span>　薩埵<span class='note-inline'>(引)</span>　提瑟姹<span class='note-inline'>(二合)</span>　莎[牟*含]<span class='note-inline'>(引切身下同)</span><span class='note-inline'>(三)</span></p>
<p>「如前金剛合掌安於心間，即以顙禮南方如來。大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(一句)</span>　布惹<span class='note-inline'>(引)</span>　毘尸<span class='note-inline'>(引)</span>　哥<span class='note-inline'>(引)</span>　夜<span class='note-inline'>(引)</span>　怛摩<span class='note-inline'>(二合引)</span>　喃儞哩夜<span class='note-inline'>(二合引)</span>　怛夜<span class='note-inline'>(引)</span>　彌薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(二)</span>　嚩日囉<span class='note-inline'>(二合)</span>　囉怛那<span class='note-inline'>(二合)</span>　阿毘詵左[牟*含]<span class='note-inline'>(引)</span><span class='note-inline'>(三)</span></p>
<p>「如前金剛合掌復安於頭，即以口禮西方如來。大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(一句)</span>　布惹<span class='note-inline'>(引)</span>　鉢囉<span class='note-inline'>(二合)</span>　嚩哩多<span class='note-inline'>(二合)</span>　那<span class='note-inline'>(引)</span>　夜<span class='note-inline'>(引)</span>　怛摩<span class='note-inline'>(二合引)</span>　喃儞哩夜<span class='note-inline'>(二合引)</span>　怛夜<span class='note-inline'>(引)</span>　彌薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(二)</span>　嚩日囉<span class='note-inline'>(二合)</span>　達哩摩<span class='note-inline'>(二合引)</span>　鉢囉<span class='note-inline'>(二合)</span>　嚩哩多<span class='note-inline'>(二合)</span>　野[牟*含]<span class='note-inline'>(引)</span><span class='note-inline'>(三)</span></p>
<p>「如前金剛合掌，從頭漸下安於心間，即以頂禮北方如來。大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(一句)</span>　布惹<span class='note-inline'>(引)</span>　葛哩摩<span class='note-inline'>(二合)</span>尼<span class='note-inline'>(引)</span>　怛摩<span class='note-inline'>(二合引)</span>　喃儞哩夜<span class='note-inline'>(二合引)</span>　怛夜<span class='note-inline'>(引)</span>　彌薩哩嚩<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(二)</span>　嚩日囉<span class='note-inline'>(二合)</span>　葛哩摩<span class='note-inline'>(二合)</span>　酤嚕<span class='note-inline'>(引)</span>　[牟*含]<span class='note-inline'>(引)</span><span class='note-inline'>(三)</span></p>
<p>「然後金剛阿闍梨令金剛弟子以緋帛覆面，結薩埵金剛印。誦此大明曰：</p>
<p class="dharani">「三摩野薩怛鑁<span class='note-inline'>(三合)</span><span class='note-inline'>(一句)</span></p>
<p>「然後以二中指持於華鬘成印，即入曼拏羅。誦此大明曰：</p>
<p class="dharani">「三摩野吽<span class='note-inline'>(引)</span><span class='note-inline'>(一句)</span></p>
<p>「入曼拏羅已，然後授此誓誡言：『汝今已得入一切如來曼拏羅中，當觀我即從彼金剛智所生。由是金剛智故，汝即當得一切如來一切悉地，況餘所有悉地法邪！若有不見大曼拏羅者，汝不應為說此三昧法。若為說者違越三昧。』然後金剛阿闍梨自結薩埵金剛印，安於金剛弟子頂。安已作是言：『諸不應說人，汝為說者，以此三昧金剛摧碎汝頂。』次以三昧印水，誦是心明加持一遍，然後授與弟子令飲，說此誓心大明曰：</p>
<p class="dharani">「嚩日囉<span class='note-inline'>(二合)</span>　薩埵莎焬帝<span class='note-inline'>(引)</span>　[寧*也]<span class='note-inline'>(切身下同)</span><span class='note-inline'>(一句)</span>　紇哩<span class='note-inline'>(二合)</span>　捺曳<span class='note-inline'>(引)</span>　三摩嚩悉體<span class='note-inline'>(二合)</span>　多<span class='note-inline'>(二)</span>　儞哩毘<span class='note-inline'>(二合)</span>　[寧*也]怛怛剎<span class='note-inline'>(二合)</span>　赧夜<span class='note-inline'>(引)</span>　夜<span class='note-inline'>(引)</span><span class='note-inline'>(三)</span>　[寧*也]禰突嚕<span class='note-inline'>(二合引)</span>　夜<span class='note-inline'>(引)</span>　禰[牟*含]那野<span class='note-inline'>(四)</span>嚩日嚕<span class='note-inline'>(二合引)</span>　捺迦姹<span class='note-inline'>(五)</span></p>
<p>「然以誓誡告弟子言：『汝從今已後，想我即同金剛手尊，如我所作汝亦應作，汝當於我勿生輕慢，無令於汝返招殃咎，命終之後墮大地獄。』復授誓誡心曰：</p>
<p class="dharani">「薩哩囉<span class='note-inline'>(二合)</span>　怛他<span class='note-inline'>(引)</span>　誐多<span class='note-inline'>(引)</span>　室左<span class='note-inline'>(二合引)</span>　提底瑟姹<span class='note-inline'>(二合)</span>當<span class='note-inline'>(引)</span><span class='note-inline'>(一句)</span>　嚩日囉<span class='note-inline'>(二合)</span>　薩都<span class='note-inline'>(引)</span>　彌<span class='note-inline'>(引)</span>　阿<span class='note-inline'>(引)</span>　尾舍覩<span class='note-inline'>(二)</span></p>
<p>「然後金剛阿闍梨即結薩埵金剛印，說是大明曰：</p>
<p class="dharani">「阿焬多怛三<span class='note-inline'>(二合)</span>　摩踰<span class='note-inline'>(引)</span>　嚩日囕<span class='note-inline'>(二合)</span><span class='note-inline'>(一句)</span>　嚩日囉<span class='note-inline'>(二合)</span>薩埵彌帝三蜜哩<span class='note-inline'>(三合)</span>　多<span class='note-inline'>(二)</span>　阿<span class='note-inline'>(引)</span>　尾舍野覩帝捺曳<span class='note-inline'>(二合引)</span>　嚩<span class='note-inline'>(三)</span>　嚩日囉<span class='note-inline'>(二合)</span>　夜<span class='note-inline'>(引)</span>　那末耨多囕<span class='note-inline'>(四)</span>　嚩日囉<span class='note-inline'>(二合引)</span>　尾<span class='note-inline'>(引)</span>　舍惡<span class='note-inline'>(五)</span></p>
<p>「然後開前薩埵金剛印，復結忿怒拳，如大乘現證三昧等法，以金剛語隨其所樂應當持誦，然作召入法。當召入時，從微妙智生，以是智故，即能如應覺了他心，知過去未來等事，得心堅固，能於一切如來教中，息除諸苦，及得遠離一切怖畏，得一切薩埵一切如來威力加持，得一切悉地現前成辦，得未曾有歡喜適悅妙樂出生。於彼妙樂中，或得成就諸三摩地，或得成就諸陀羅尼，或得圓滿一切意願，或復得成一切如來，然後即用彼印，安於自心以解弟子。誦是大明曰：</p>
<p class="dharani">「唵<span class='note-inline'>(引)</span>　底瑟姹<span class='note-inline'>(二合)</span>　嚩日囉<span class='note-inline'>(二合)</span><span class='note-inline'>(一句)</span>　捺哩<span class='note-inline'>(二合)</span>　厨<span class='note-inline'>(引)</span>　彌<span class='note-inline'>(引)</span>　婆嚩<span class='note-inline'>(二)</span>　賒<span class='note-inline'>(引)</span>　說都<span class='note-inline'>(引)</span>　彌<span class='note-inline'>(引)</span>　婆嚩<span class='note-inline'>(三)</span>　紇哩<span class='note-inline'>(二合)</span>　捺野彌<span class='note-inline'>(引)</span>提底瑟姹<span class='note-inline'>(二合)</span><span class='note-inline'>(四)</span>　薩哩嚩<span class='note-inline'>(二合)</span>　悉亭左彌<span class='note-inline'>(引)</span>　鉢囉<span class='note-inline'>(二合)</span>　野蹉<span class='note-inline'>(五)</span>　吽<span class='note-inline'>(引)</span><span class='note-inline'>(六)</span>　訶訶訶訶呼<span class='note-inline'>(引)</span><span class='note-inline'>(七)</span></p>
<p>「次令弟子以所持華鬘挽於曼拏羅中。誦是大明曰：</p>
<p class="dharani">「鉢囉<span class='note-inline'>(二合)</span>　底<span class='note-inline'>(引)</span>　蹉嚩日囉<span class='note-inline'>(二合)</span>　呼<span class='note-inline'>(引)</span><span class='note-inline'>(一句)</span></p>
<p>「然後華所墮處，即是本尊成就。</p>
<p>「次復，以其華鬘，繫弟子頭上，誦是大明曰：</p>
<p class="dharani">「唵<span class='note-inline'>(引)</span>　鉢囉<span class='note-inline'>(二合)</span>　帝屹哩<span class='note-inline'>(二合)</span>　恨拏<span class='note-inline'>(二合)</span>　埵<span class='note-inline'>(一句)</span>　彌[牟*含]薩埵摩賀<span class='note-inline'>(引)</span>　末羅<span class='note-inline'>(二)</span>　怛夜<span class='note-inline'>(引)</span>　末馱夜<span class='note-inline'>(引)</span>　底<span class='note-inline'>(引)</span>　那摩賀<span class='note-inline'>(引)</span>　薩怛吠<span class='note-inline'>(二合引)</span>　那<span class='note-inline'>(三)</span>　鉢囉<span class='note-inline'>(二合)</span>　底[栥-欠+匕]覩<span class='note-inline'>(引)</span>　婆嚩帝<span class='note-inline'>(四)</span>尸<span class='note-inline'>(引)</span>　竭囕<span class='note-inline'>(二合)</span>　左<span class='note-inline'>(引)</span>　寫悉[亭*夜]<span class='note-inline'>(切身下同)</span>底<span class='note-inline'>(五)</span></p>
<p>「然後阿闍梨為其弟子除去面帛，誦是大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵莎焬底[寧*也]<span class='note-inline'>(一句)</span>　作芻訥伽<span class='note-inline'>(二合引)</span>　吒那怛怛鉢<span class='note-inline'>(二合)</span>　囉<span class='note-inline'>(二)</span>　烏訥伽<span class='note-inline'>(二合引)</span>　吒野底薩哩嚩<span class='note-inline'>(二合引)</span>　芻<span class='note-inline'>(引)</span><span class='note-inline'>(三)</span>　嚩日囉<span class='note-inline'>(二合)</span>　作芻囉耨多囕<span class='note-inline'>(四)</span>　呬嚩日囉<span class='note-inline'>(二合)</span>　播舍<span class='note-inline'>(五)</span></p>
<p>「然令弟子於大曼拏羅中次第觀視。弟子於曼拏羅中纔觀視時，即得一切如來威力加持，金剛薩埵安住自心，即見曼拏羅中有其種種光明輪等諸神通事，入一切如來妙加持性，或見具德大持金剛者為現本身、或見如來等。從是已後，所有一切義利、一切意願，隨欲所作皆得成就，乃至得成持金剛尊，及成一切如來。如是大曼拏羅遍觀視已，然後金剛阿闍梨以金剛加持寶瓶香水灌弟子頂，誦是大明曰：</p>
<p class="dharani">「嚩日囉<span class='note-inline'>(二合引)</span>　毘詵左<span class='note-inline'>(一句)</span></p>
<p>「然後阿闍梨隨以一印而為繫鬘，作自標幟安雙手中，如是告言：『汝今已受諸佛如來金剛灌頂，得一切佛攝受於汝，汝當善得金剛成就。』說是大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合引)</span>　提鉢底埵<span class='note-inline'>(引)</span><span class='note-inline'>(一句)</span>　阿毘詵左<span class='note-inline'>(引)</span>彌底瑟姹<span class='note-inline'>(二合)</span><span class='note-inline'>(二)</span>　嚩日囉<span class='note-inline'>(二合)</span>　三摩野薩怛鑁<span class='note-inline'>(三合)</span><span class='note-inline'>(三)</span></p>
<p>「次當授與弟子金剛灌名。說是大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵埵<span class='note-inline'>(引)</span><span class='note-inline'>(<span class='corr'>一句</span>)</span>　摩毘詵左<span class='note-inline'>(引)</span>　彌嚩日囉<span class='note-inline'>(二合)</span>　那<span class='note-inline'>(引)</span>　摩<span class='note-inline'>(引)</span>　毘尸<span class='note-inline'>(引)</span>　哥多<span class='note-inline'>(二)</span>　呬<span class='note-inline'>(引)</span>　嚩日囉<span class='note-inline'>(二合)</span>　那<span class='note-inline'>(引)</span>　摩<span class='note-inline'>(三)</span></p>
<p>「若為弟子授金剛名，應加係字隨用而呼。如上說入一切曼拏羅廣大儀軌。</p>
<p>「復次，問弟子言：『汝愛樂義利出生悉地智邪？神通成辦悉地智邪？持明成辦悉地智邪？乃至一切如來最上成辦悉地智邪？』然後隨其所樂如應為說，應先教示義利成辦悉地印智。頌曰：</p>

<div class="lg regular" style="margin-left:1em;"><div class='lg-row'>「金剛影像先安立，　如應觀想在心中，</div>
<div class='lg-row'>隨方觀想彼地形，　是處即當見伏藏。</div>
<div class='lg-row'>金剛影像遍圖畫，　如應觀想在空中，</div>
<div class='lg-row'>隨所墮處乃應觀，　是處即當見伏藏。</div>
<div class='lg-row'>金剛影像住於舌，　智者隨應如理觀，</div>
<div class='lg-row'>自言是處有伏藏，　如言隨現即真實。</div>
<div class='lg-row'>金剛影像遍所成，　如應觀想於己身，</div>
<div class='lg-row'>觀其遍入隨墮處，　是處即當見伏藏。</div>
</div><p>「彼等心大明曰：</p>
<p class="dharani">「嚩日囉<span class='note-inline'>(二合)</span>　儞提<span class='note-inline'>(一句)</span></p>
<p class="dharani">「囉怛那<span class='note-inline'>(二合)</span>　儞提<span class='note-inline'>(一句)</span></p>
<p class="dharani">「達哩摩<span class='note-inline'>(二合)</span>　儞提<span class='note-inline'>(一句)</span></p>
<p class="dharani">「迦哩摩<span class='note-inline'>(二合)</span>　儞提<span class='note-inline'>(一句)</span></p>
<p>「次當教示金剛神通成辦悉地印智。頌曰：</p>

<div class="lg regular" style="margin-left:1em;"><div class='lg-row'>「金剛遍入所生已，　金剛水成金剛形，</div>
<div class='lg-row'>如應觀想速成就，　即能於其水上行。</div>
<div class='lg-row'>金剛遍入所生已，　隨其所宜自色形，</div>
<div class='lg-row'>如應觀想彼相應，　即得自身同佛色。</div>
<div class='lg-row'>如前遍入己身已，　自身即同於虛空，</div>
<div class='lg-row'>如應觀想隨所欲，　即得隱身而自在。</div>
<div class='lg-row'>金剛遍入自生性，　觀想自身如金剛，</div>
<div class='lg-row'>然後騰踊而高升，　即能隨意虛空行。</div>
</div><p>「彼等心大明曰：</p>
<p class="dharani">「嚩日囉<span class='note-inline'>(二合)</span>　惹羅<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　嚕<span class='note-inline'>(引)</span>波<span class='note-inline'>(一句)</span></p>
<p class="dharani">「嚩日囉<span class='note-inline'>(二合引)</span>　哥<span class='note-inline'>(引)</span>舍<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　摩㰠<span class='note-inline'>(呼郎切)</span><span class='note-inline'>(一句)</span></p>
<p>「次當教示金剛持明成辦悉地印智。頌曰：</p>

<div class="lg regular" style="margin-left:1em;"><div class='lg-row'>「妙月影像遍圖畫，　上踊空中隨意行，</div>
<div class='lg-row'>觀想雙手持金剛，　金剛持明得成就。</div>
<div class='lg-row'>妙月影像淨周遍，　金剛大寶如應觀，</div>
<div class='lg-row'>隨其所欲清淨身，　於剎那中即騰踊。</div>
<div class='lg-row'>升於淨月輪相中，　手持金剛妙蓮華，</div>
<div class='lg-row'>觀想金剛眼清淨，　即得持明法成就。</div>
<div class='lg-row'>次於淨妙月輪中，　羯磨金剛當觀想，</div>
<div class='lg-row'>速持金剛妙巧業，　一切持明得成就。</div>
</div><p>「彼等心大明曰：</p>
<p class="dharani">「嚩日囉<span class='note-inline'>(二合)</span>　達囉<span class='note-inline'>(一句)</span></p>
<p class="dharani">「囉怛那<span class='note-inline'>(二合)</span>　達囉<span class='note-inline'>(一句)</span></p>
<p class="dharani">「達哩摩<span class='note-inline'>(二合)</span>　達囉<span class='note-inline'>(一句)</span></p>
<p class="dharani">「迦哩摩<span class='note-inline'>(二合)</span>　達囉<span class='note-inline'>(一句)</span></p>
<p>「次當教示一切如來最上成辦悉地印智。頌曰：</p>

<div class="lg regular" style="margin-left:1em;"><div class='lg-row'>「巧業金剛三摩地，　思惟遍滿虛空界，</div>
<div class='lg-row'>隨其所欲金剛身，　於剎那中即騰踊。</div>
<div class='lg-row'>薩埵清淨三摩地，　觀想最上亦復然，</div>
<div class='lg-row'>獲得自在五神通，　速疾大智得成就。</div>
<div class='lg-row'>金剛薩埵眾所成，　猶如虛空極廣大，</div>
<div class='lg-row'>堅固隨念速疾成，　自身即得持金剛。</div>
<div class='lg-row'>諸佛影像眾所成，　離障寥廓等空界，</div>
<div class='lg-row'>於一切佛等持門，　是中證得諸佛果。</div>
</div><p>「彼等心大明曰：</p>
<p class="dharani">「嚩日囉<span class='note-inline'>(二合)</span>　嚩日囉<span class='note-inline'>(二合)</span><span class='note-inline'>(一句)</span></p>
<p class="dharani">「戍馱戍馱<span class='note-inline'>(一句)</span></p>
<p class="dharani">「薩埵薩埵</p>
<p class="dharani">「沒馱沒馱<span class='note-inline'>(一句)</span></p>
<p>「如是一切悉地智成辦已。</p>
<p>「復次，宣說祕密總持堪忍法門。先為宣說誓心明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　薩埵莎焬帝[寧*也]<span class='note-inline'>(一句)</span>　紇哩<span class='note-inline'>(二合)</span>　捺曳<span class='note-inline'>(引)</span>　三摩嚩悉體<span class='note-inline'>(二合引)</span>　多<span class='note-inline'>(二)</span>　儞哩毘<span class='note-inline'>(二合引)</span>　[寧*也]怛怛剎<span class='note-inline'>(二合)</span>　赧夜<span class='note-inline'>(引)</span>夜<span class='note-inline'>(引)</span><span class='note-inline'>(三)</span>　[寧*也]禰沒嚕<span class='note-inline'>(二合引)</span>　夜禰摩那焬<span class='note-inline'>(四)</span></p>
<p>「次說誓誡言：『汝今不應違越於此誓心三昧，無令於汝返招殃咎，勿使此身命終之後墮大地獄。』然後教示祕密印智。頌曰：</p>

<div class="lg regular" style="margin-left:1em;"><div class='lg-row'>「金剛遍入發生已，　以金剛掌微細指，</div>
<div class='lg-row'>一切等攝而齊拍，　山石尚能作敬愛。</div>
<div class='lg-row'>金剛遍入法相應，　金剛妙縛能摧壞。</div>
<div class='lg-row'>彼微細指和合時，　山石亦能遍警振。</div>
<div class='lg-row'>即以如前遍入法，　彼金剛縛悉展舒，</div>
<div class='lg-row'>而復諸指使遍開，　剎那能壞於百族。</div>
<div class='lg-row'>微細遍入法相應，　所有諸指皆等攝，</div>
<div class='lg-row'>以金剛縛而作解，　能奪一切極惡苦。</div>
</div><p>「復次，宣說祕密成就。若男子、若女人謂應遍入於婆儗中，彼遍入已，想彼諸身普遍展舒。</p>
<p>「彼心大明曰：</p>
<p class="dharani">「嚩日囉<span class='note-inline'>(二合)</span>　嚩舍<span class='note-inline'>(一句)</span></p>
<p class="dharani">「嚩日囉<span class='note-inline'>(二合引)</span>　吠舍<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　訶那<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　訶囉<span class='note-inline'>(一句)</span></p>
<p>「授彼心已，然後教示本尊四種印智，復說此誓誡言：『諸餘未知此一印者，汝當慎勿為其指示。何以故？是彼有情，以不見大曼拏羅故輒結是印者不得成就，彼即生疑返招殃咎，速趣命終墮於無間大地獄中，復墮惡趣。』復次，宣說一切如來薩埵成就大印智，是即一切如來現證菩提印。頌曰：</p>

<div class="lg regular" style="margin-left:1em;"><div class='lg-row'>「先從心智發生已，　次應觀想金剛月，</div>
<div class='lg-row'>自身即是諸佛形，　復當觀想金剛界。</div>
<div class='lg-row'>由此纔獲成就間，　即得智壽及力年，</div>
<div class='lg-row'>一切隨意悉能行，　乃至佛果不難得。</div>
</div><p>「次說結金剛薩埵成就大印。頌曰：</p>

<div class="lg regular" style="margin-left:1em;"><div class='lg-row'>「以高舉相戲擲杵，　作金剛慢自在勢，</div>
<div class='lg-row'>安住身語心金剛，　金剛薩埵即已是，</div>
<div class='lg-row'>由此一切能遍行，　一切欲主獲妙樂，</div>
<div class='lg-row'>壽力勝色及神通，　金剛薩埵等無異。</div>
<div class='lg-row'>而彼身語心金剛，　如其圖畫順修習，</div>
<div class='lg-row'>具足所有標幟印，　即作大薩埵成就。</div>
<div class='lg-row'>復次宣說於諸教，　能成及彼所成法，</div>
<div class='lg-row'>諸成就者大事業，　今當次第而宣說，</div>
<div class='lg-row'>日日先當依時分，　如應作自加持等，</div>
<div class='lg-row'>諸成就法善作已，　然後隨欲而自在。</div>
</div><p>「復說大印成就廣大儀軌。頌曰：</p>

<div class="lg regular" style="margin-left:1em;"><div class='lg-row'>「金剛遍入發生已，　大印所作如儀軌，</div>
<div class='lg-row'>其印如前法所結，　隨應觀想大薩埵。</div>
<div class='lg-row'>彼智薩埵得見已，　即應觀想於自身，</div>
<div class='lg-row'>結印鉤召遍入已，　作敬愛已得成就。</div>
</div><p>「彼心大明曰：</p>
<p class="dharani">「嚩日囉<span class='note-inline'>(二合)</span>　薩埵惡</p>
<p>「此是金剛遍入心。</p>
<p class="dharani">「嚩日囉<span class='note-inline'>(二合)</span>　薩埵捺哩<span class='note-inline'>(二合)</span>　舍<span class='note-inline'>(一句)</span></p>
<p>「此是大士隨念心。</p>
<p class="dharani">「惹吽<span class='note-inline'>(引)</span>　鑁呼<span class='note-inline'>(引)</span></p>
<p>「此是大薩埵鉤召遍入妙縛敬愛心。復次，頌曰：</p>

<div class="lg regular" style="margin-left:1em;"><div class='lg-row'>「此三摩邪薩怛鑁，　遍入於彼後月輪，</div>
<div class='lg-row'>觀自身即薩埵故，　誦三摩邪薩怛鑁，</div>
<div class='lg-row'>由彼薩埵大印故，　觀想己身即彼身，</div>
<div class='lg-row'>以金剛語妙成就，　即一切印皆能成。</div>
<div class='lg-row'>若誦惹吽鑁呼明，　即能遍入一切佛，</div>
<div class='lg-row'>起如善意妙相應，　即得廣大勝成就。</div>
<div class='lg-row'>復次我說羯磨法，　金剛羯磨勝無上，</div>
<div class='lg-row'>諸佛隨念妙悉地，　速疾得成正覺尊。</div>
<div class='lg-row'>薩埵金剛妙成就，　獲得一切印主宰；</div>
<div class='lg-row'>大寶金剛成就故，　即為一切寶主宰；</div>
<div class='lg-row'>妙法金剛由成就，　即能任持諸佛法；</div>
<div class='lg-row'>羯磨金剛印相應，　能辦金剛眾事業；</div>
<div class='lg-row'>金剛薩埵法成就，　由結薩埵大智印；</div>
<div class='lg-row'>金剛鉤召法相應，　持金剛者悉能召；</div>
<div class='lg-row'>金剛妙愛大印智，　即能善愛一切佛；</div>
<div class='lg-row'>金剛善哉法相應，　即得諸佛皆歡喜；</div>
<div class='lg-row'>金剛寶印如儀軌，　即得諸佛授灌頂；</div>
<div class='lg-row'>金剛妙光法相應，　金剛光明悉獲得；</div>
<div class='lg-row'>持習金剛幢相應，　即得一切願圓滿；</div>
<div class='lg-row'>金剛大笑法相應，　得與諸佛同喜笑；</div>
<div class='lg-row'>金剛妙法理相應，　即能任持金剛法；</div>
<div class='lg-row'>由金剛利法相應，　即得諸佛勝妙慧；</div>
<div class='lg-row'>持習金剛輪因故，　即能轉彼大法輪；</div>
<div class='lg-row'>金剛妙語若相應，　即得諸佛語成就；</div>
<div class='lg-row'>金剛勝業成就故，　速得金剛勝事業；</div>
<div class='lg-row'>金剛甲冑若被身，　得金剛身妙堅固；</div>
<div class='lg-row'>金剛藥叉由成就，　金剛藥叉等無異；</div>
<div class='lg-row'>以金剛拳妙縛成，　得一切印皆成就；</div>
<div class='lg-row'>金剛嬉戲成就故，　即得金剛妙樂事；</div>
<div class='lg-row'>金剛寶鬘法相應，　得一切佛施灌頂；</div>
<div class='lg-row'>金剛妙歌相應故，　即得金剛妙歌詠；</div>
<div class='lg-row'>金剛旋舞法相應，　普能供養一切佛；</div>
<div class='lg-row'>金剛燒香法相應，　普施世間大適悅；</div>
<div class='lg-row'>金剛妙華法相應，　能作世間敬愛事；</div>
<div class='lg-row'>金剛燈明大印契，　以供養故得淨眼；</div>
<div class='lg-row'>金剛塗香妙相應，　能除一切諸苦惱；</div>
<div class='lg-row'>金剛鉤召法相應，　能作鉤召諸勝業；</div>
<div class='lg-row'>以金剛索相應故，　普令一切遍引入；</div>
<div class='lg-row'>金剛鎖法相應故，　即能堪任一切縛；</div>
<div class='lg-row'>由金剛鈴遍警覺，　一切遍入令歡喜。</div>
</div>
<p class='juan'>佛說一切如來真實攝大乘現證三昧大教王經卷第五</p></div>
</div><!-- end of div[@id='body'] -->
</body></html>