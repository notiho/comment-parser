<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu68' />佛說一切如來真實攝大乘現證三昧大教王經卷第二十八<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>一切如來真實攝一切儀軌最上祕密廣大教理分第二十五之餘</p><p>復次，金剛手菩薩摩訶薩宣說諸部法三昧成就教理：</p>
<p>「謂先通說一切如來法三昧成就教理，頌曰：</p>

<div class="lg regular" style="margin-left:1em;"><div class='lg-row'>「念佛三昧法成已，　此說金剛中金剛，</div>
<div class='lg-row'>微妙金剛法相應，　即得最上佛成就。</div>
</div><p>「此佛所說覺智法門。</p>
<p>「如來部法三昧成就教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　觀想微妙金剛性，</div>
<div class='lg-row'>得成金剛薩埵尊，　金剛薩埵故此說。</div>
</div><p>「此佛所說金剛薩埵法門。</p>
<p>「金剛部法三昧成就教理：</p>

<div class="lg regular" style="margin-left:1em;"><div class='lg-row'>「於降三世勝相前，　隨念彼尊亦復然，</div>
<div class='lg-row'>吽吽吽吽此稱時，　即得無上法成就。</div>
</div><p>「此佛所說降三世法門。</p>
<p>「蓮華部法三昧成就教理：</p>

<div class="lg regular" style="margin-left:1em;"><div class='lg-row'>「所有調伏世間相，　觀想微妙金剛性，</div>
<div class='lg-row'>秫[亭*夜]秫[亭*夜]此稱時，　即得最上法成就。</div>
</div><p>「此佛所說法金剛法門。</p>
<p>「寶部法三昧成就教理：</p>

<div class="lg regular" style="margin-left:1em;"><div class='lg-row'>「一切義成就勝相，　觀想微妙金剛性，</div>
<div class='lg-row'>悉[亭*夜]悉[亭*夜]此稱時，　最上義利得成就。</div>
</div><p>「此佛所說法寶法門。</p>
<p>「如上是為諸部法三昧成就教理。」</p>
<p>復次，金剛手菩薩摩訶薩宣說諸部妙法智成就教理：</p>
<p>「謂先通說一切如來妙法智成就教理：</p>

<div class="lg regular" style="margin-left:1em;"><div class='lg-row'>「妙法本來無文字，　三摩地智所出生，</div>
<div class='lg-row'>而彼諸法諸相門，　此說是為無生相。</div>
<div class='lg-row'>如是祕密印法用，　智者彼中應觀想，</div>
<div class='lg-row'>一切文字智莊嚴，　剎那得成善逝果。</div>
</div><p>「此佛所說一切如來妙德法門。</p>
<p>「如來部妙法智成就教理：</p>

<div class="lg regular" style="margin-left:1em;"><div class='lg-row'>「欲知諸如來真實，　應當淨信此深經，</div>
<div class='lg-row'>若持若讀信生時，　得彼無上法成就。</div>
</div><p>「此佛所說金剛薩埵法門。</p>
<p>「金剛部妙法智成就教理：</p>

<div class="lg regular" style="margin-left:1em;"><div class='lg-row'>「為利罪業有情故，　如佛教勅善施作，</div>
<div class='lg-row'>破惡祕密法成時，　諸惡有情遍調伏。</div>
</div><p>「此佛所說金剛部法門。</p>
<p>「蓮華部妙法智成就教理：</p>

<div class="lg regular" style="margin-left:1em;"><div class='lg-row'>「本來自性皆清淨，　此說乃為第一義，</div>
<div class='lg-row'>是中觀想法無初，　速得諸法性成就。</div>
</div><p>「此佛所說觀自在法門。</p>
<p>「寶部妙法智成就教理：</p>

<div class="lg regular" style="margin-left:1em;"><div class='lg-row'>「廣施有情諸財利，　普令圓滿諸意願，</div>
<div class='lg-row'>此為寶部施法門，　觀想速得勝成就。</div>
</div><p>「此佛所說法寶法門。</p>
<p>「如上是為諸部妙法智成就教理。」</p>
<p>復次，金剛手菩薩摩訶薩宣說諸部三摩地羯磨成就教理：</p>
<p>「謂先通說一切如來三摩地羯磨成就教理：</p>

<div class="lg regular" style="margin-left:1em;"><div class='lg-row'>「諸佛三摩地羯磨，　是即成佛菩提者，</div>
<div class='lg-row'>此中諦意觀想時，　即得最上法成就。</div>
</div><p>「此佛所說覺智法門。</p>
<p>「如來部三摩地羯磨成就教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　是即廣大勝事業，</div>
<div class='lg-row'>巧施作利諸有情，　此中觀想得成就。</div>
</div><p>「此佛所說金剛法門。</p>
<p>「金剛部三摩地羯磨成就教理：</p>

<div class="lg regular" style="margin-left:1em;"><div class='lg-row'>「普為清淨罪業故，　乃作能摧諸罪者，</div>
<div class='lg-row'>起諸有情破惡門，　生淨信者得成就。</div>
</div><p>「此佛所說金剛出生法門。</p>
<p>「蓮華部三摩地羯磨成就教理：</p>

<div class="lg regular" style="margin-left:1em;"><div class='lg-row'>「自先清淨一切罪，　廣為一切作淨已，</div>
<div class='lg-row'>然後起諸羯磨門，　此中觀想得成就。</div>
</div><p>「此佛所說蓮華法門。</p>
<p>「寶部三摩地羯磨成就教理：</p>

<div class="lg regular" style="margin-left:1em;"><div class='lg-row'>「諸貧匱者諸所求，　悉令意願皆圓滿，</div>
<div class='lg-row'>我施一切諸義成，　此中成就無疑惑。</div>
</div><p>「此佛所說金剛寶幢法門。</p>
<p>「如上是為諸部三摩地羯磨成就教理。」</p>
<p>復次，金剛手菩薩摩訶薩宣說諸部微妙智成就教理：</p>
<p>「謂先通說一切如來微妙智成就教理：</p>

<div class="lg regular" style="margin-left:1em;"><div class='lg-row'>「微妙金剛法常住，　一切修習依法用，</div>
<div class='lg-row'>是中諸相悉具圓，　即得五種神通法。</div>
</div><p>「此佛所說覺智法門。</p>
<p>「如來部微妙智成就教理：</p>

<div class="lg regular" style="margin-left:1em;"><div class='lg-row'>「非阿闍梨非弟子，　或復別異諸學者，</div>
<div class='lg-row'>不應開示密印門，　及此祕密成就法。</div>
</div><p>「此佛所說執金剛法門。</p>
<p>「金剛部微妙智成就教理：</p>

<div class="lg regular" style="margin-left:1em;"><div class='lg-row'>「微妙金剛勝法用，　鼻端吽字法相應，</div>
<div class='lg-row'>金剛忿怒等持門，　一切所作皆成就。</div>
</div><p>「此佛所說金剛法門。</p>
<p>「蓮華部微妙智成就教理：</p>

<div class="lg regular" style="margin-left:1em;"><div class='lg-row'>「微妙金剛勝法用，　作金剛視法相合，</div>
<div class='lg-row'>廣大蓮華等持門，　即得妙愛法成就。</div>
</div><p>「此佛所說蓮華妙愛法門。</p>
<p>「寶部微妙智成就教理：</p>

<div class="lg regular" style="margin-left:1em;"><div class='lg-row'>「微妙金剛勝法用，　作光明視極微妙，</div>
<div class='lg-row'>金剛大寶等持門，　得成召集諸財者。</div>
</div><p>「此佛所說金剛手法門。</p>
<p>「如上是為諸部微妙智成就教理。」</p>
<p>復次，金剛手菩薩摩訶薩宣說諸部眼智成就教理：</p>
<p>「謂先通說一切如來眼智成就教理：</p>

<div class="lg regular" style="margin-left:1em;"><div class='lg-row'>「若印契若三摩地，　二種成就法相應，</div>
<div class='lg-row'>其猶空界淨無瑕，　眾星煥曜而觀察。</div>
<div class='lg-row'>智者於彼善了知，　我此觀察即佛眼，</div>
<div class='lg-row'>從是已後佛世尊，　一切儀軌得成就。</div>
</div><p>「此佛所說覺智法門。</p>
<p>「如來部眼智成就教理：</p>

<div class="lg regular" style="margin-left:1em;"><div class='lg-row'>「彼一切相無所有，　若情若器亦復然，</div>
<div class='lg-row'>而彼影像隨生時，　即於虛空界中見。</div>
<div class='lg-row'>世間若來若去相，　金剛眼觀悉清淨，</div>
<div class='lg-row'>此了知已供養時，　即得無上法成就。</div>
</div><p>「此佛所說金剛薩埵法門。</p>
<p>「金剛部眼智成就教理：</p>

<div class="lg regular" style="margin-left:1em;"><div class='lg-row'>「智眼乃於空中見，　左右順次而旋轉，</div>
<div class='lg-row'>速疾於其虛空中，　還見如雲而動散，</div>
<div class='lg-row'>見已彼無動散相，　智印元從金剛生，</div>
<div class='lg-row'>彼等諸印持結時，　即得智印眼成就。</div>
</div><p>「此佛所說金剛法門。</p>
<p>「蓮華部眼智成就教理：</p>

<div class="lg regular" style="margin-left:1em;"><div class='lg-row'>「所有黑白及赤黃，　見是四色光輪相，</div>
<div class='lg-row'>由彼祕密加持因，　即得金剛眼成就。</div>
</div><p>「此佛所說觀自在法門。</p>
<p>「寶部眼智成就教理：</p>

<div class="lg regular" style="margin-left:1em;"><div class='lg-row'>「虛空中如寶形相，　如彼金等眾珍寶，</div>
<div class='lg-row'>由於空中觀見時，　即得虛空眼成就。</div>
</div><p>「此佛所說金剛藏法門。</p>
<p>「如上是為諸部眼智成就教理。」</p>
<p>復次，金剛手菩薩摩訶薩宣說諸部最上羯磨成就教理：</p>
<p>「謂先通說一切如來最上羯磨成就教理：</p>

<div class="lg regular" style="margin-left:1em;"><div class='lg-row'>「羯磨曼拏羅法用，　供養一切佛聖尊，</div>
<div class='lg-row'>妙愛快樂勝報圓，　相應即得佛成就。</div>
</div><p>「此佛所說覺智法門。</p>
<p>「如來部最上羯磨成就教理：</p>

<div class="lg regular" style="margin-left:1em;"><div class='lg-row'>「祕密供養遍所作，　我此妙愛當觀想，</div>
<div class='lg-row'>得彼最上法圓成，　獲金剛愛勝威德。</div>
</div><p>「此佛所說勝欲法門。</p>
<p>「金剛部最上羯磨成就教理：</p>

<div class="lg regular" style="margin-left:1em;"><div class='lg-row'>「祕密供養遍所作，　我此忿怒當觀想，</div>
<div class='lg-row'>得彼最上法圓成，　得與降三世無異。</div>
</div><p>「此佛所說金剛手法門。</p>
<p>「蓮華部最上羯磨成就教理：</p>

<div class="lg regular" style="margin-left:1em;"><div class='lg-row'>「當知欲染皆清淨，　諦意觀想法相應，</div>
<div class='lg-row'>即此相應自相門，　以供養佛得成就。</div>
</div><p>「此佛所說觀自在法門。</p>
<p>「寶部最上羯磨成就教理：</p>

<div class="lg regular" style="margin-left:1em;"><div class='lg-row'>「金剛高舉相相合，　頂禮心生於戰悚，</div>
<div class='lg-row'>復常歸命最上尊，　即得勝妙灌頂法。</div>
</div><p>「此佛所說金剛灌頂寶法門。</p>
<p>「如上是為諸部最上羯磨成就教理。」</p>
<p>復次，金剛手菩薩摩訶薩宣說諸部羯磨三昧祕密成就教理：</p>
<p>「謂先通說一切如來羯磨三昧祕密成就教理：</p>

<div class="lg regular" style="margin-left:1em;"><div class='lg-row'>「欲等一切勝妙樂，　此常安住我心中，</div>
<div class='lg-row'>快哉利益有情門，　離染應知隨宜說。</div>
<div class='lg-row'>今此羯磨三昧法，　即彼如來三摩地，</div>
<div class='lg-row'>觀想供養佛世尊，　即得最上法成就。</div>
</div><p>「此佛所說覺智法門。</p>
<p>「如來部羯磨三昧祕密成就教理：</p>

<div class="lg regular" style="margin-left:1em;"><div class='lg-row'>「我此妙欲普賢性，　常施一切有情樂，</div>
<div class='lg-row'>金剛薩埵等持門，　即得供養法成就。</div>
</div><p>「此佛所說妙欲法門。</p>
<p>「金剛部羯磨三昧祕密成就教理：</p>

<div class="lg regular" style="margin-left:1em;"><div class='lg-row'>「我此普賢忿怒法，　為諸有情作利益，</div>
<div class='lg-row'>金剛降三世法儀，　即得供養法成就。</div>
</div><p>「此佛所說金剛手法門。</p>
<p>「蓮華部羯磨三昧祕密成就教理：</p>

<div class="lg regular" style="margin-left:1em;"><div class='lg-row'>「我此普賢妙愛性，　自獲一切勝妙樂，</div>
<div class='lg-row'>調伏世間妙相門，　即得供養法成就。</div>
</div><p>「此佛所說金剛愛法門。</p>
<p>「寶部羯磨三昧祕密成就教理：</p>

<div class="lg regular" style="margin-left:1em;"><div class='lg-row'>「我此普賢自在性，　施諸有情大財利，</div>
<div class='lg-row'>一切義成妙相門，　即得供養法成就。</div>
</div><p>「此佛所說一切義成就法門。</p>
<p>「如上是為諸部羯磨三昧祕密成就教理。」</p>
<p>復次，金剛手菩薩摩訶薩宣說諸部羯磨法性最上成就教理：</p>
<p>「謂先通說一切如來羯磨法性最上成就教理：</p>

<div class="lg regular" style="margin-left:1em;"><div class='lg-row'>「自三摩地被甲印，　從右起至於正面，</div>
<div class='lg-row'>然後繫鬘頂間安，　究竟常得善加護。</div>
</div><p>「此佛所說覺智法門。</p>
<p>「如來部羯磨法性成就教理：</p>

<div class="lg regular" style="margin-left:1em;"><div class='lg-row'>「依法當於地中畫，　善愛相及出生門，</div>
<div class='lg-row'>想其善愛者調柔，　然後令彼生敬愛。</div>
</div><p>「此佛所說金剛手法門。</p>
<p>「金剛部羯磨法性成就教理：</p>

<div class="lg regular" style="margin-left:1em;"><div class='lg-row'>「當以右手頭指甲，　地中畫一夜叉像，</div>
<div class='lg-row'>次想打擊彼眼門，　此能鉤召善愛者。</div>
</div><p>「蓮華部羯磨法性成就教理：</p>

<div class="lg regular" style="margin-left:1em;"><div class='lg-row'>「二手執持妙蓮華，　觀察貪性本清淨，</div>
<div class='lg-row'>金剛觀視善愛者，　得彼現前生敬愛。</div>
</div><p>「此佛所說法金剛法門。</p>
<p>「寶部羯磨法性成就教理：</p>

<div class="lg regular" style="margin-left:1em;"><div class='lg-row'>「住金剛寶三摩地，　二手執持金剛寶，</div>
<div class='lg-row'>寶吽字法若相應，　能破一切善愛者。</div>
</div><p>「如上是為諸部羯磨法性成就教理。」</p>
<p>復次，金剛手菩薩摩訶薩宣說諸部施作事業成就教理：</p>
<p>「謂先通說一切如來施作事業成就教理：</p>

<div class="lg regular" style="margin-left:1em;"><div class='lg-row'>「供養羯磨法相應，　隨所有事當觀想，</div>
<div class='lg-row'>即以彼印表相門，　智者依法求成就。</div>
</div><p>「此佛所說覺智法門。</p>
<p>「如來部施作事業成就教理：</p>

<div class="lg regular" style="margin-left:1em;"><div class='lg-row'>「祕密供養法相應，　金剛薩埵三摩地，</div>
<div class='lg-row'>隨所有事依法儀，　速得祕密語成就。</div>
</div><p>「此佛所說執金剛法門。</p>
<p>「金剛部施作事業成就教理：</p>

<div class="lg regular" style="margin-left:1em;"><div class='lg-row'>「本部祕密大供養，　忿怒三摩地作已，</div>
<div class='lg-row'>智者隨事觀想時，　速得所作法成就。</div>
</div><p>「此佛所說金剛忿怒法門。</p>
<p>「蓮華部施作事業成就教理：</p>

<div class="lg regular" style="margin-left:1em;"><div class='lg-row'>「住觀自在三摩地，　意中想作供養已，</div>
<div class='lg-row'>智者隨事觀想時，　得彼一切事成就。</div>
</div><p>「此佛所說蓮華法門。</p>
<p>「寶部施作事業成就教理：</p>

<div class="lg regular" style="margin-left:1em;"><div class='lg-row'>「住金剛藏三摩地，　香等供養施作已，</div>
<div class='lg-row'>智者隨事觀想時，　剎那得彼諸成就。</div>
</div><p>「此佛所說金剛藏法門。</p>
<p>「如上是為諸部施作事業成就教理。」</p>
<p>復次，金剛手菩薩摩訶薩宣說諸部觀想印契加持相應成就教理：</p>
<p>「謂先通說一切如來加持相應成就教理：</p>

<div class="lg regular" style="margin-left:1em;"><div class='lg-row'>「微妙金剛勝法用，　佛相應住等引心，</div>
<div class='lg-row'>最上悉地得成時，　是為佛印成就者。</div>
</div><p>「此佛所說金剛手如來法門。</p>
<p>「如來部薩埵加持相應成就教理：</p>

<div class="lg regular" style="margin-left:1em;"><div class='lg-row'>「大哉薩埵一切身，　一切普集我身住，</div>
<div class='lg-row'>我即薩埵此加持，　如應觀想我成就。</div>
</div><p>「此佛所說一切如來大乘現證三昧金剛薩埵法門。</p>
<p>「金剛部金剛加持相應成就教理：</p>

<div class="lg regular" style="margin-left:1em;"><div class='lg-row'>「如其薩埵印亦然，　即如其印我亦然，</div>
<div class='lg-row'>如是觀想法相應，　當求一切印成就。</div>
</div><p>「此佛所說執金剛法門。</p>
<p>「蓮華部法加持相應成就教理：</p>

<div class="lg regular" style="margin-left:1em;"><div class='lg-row'>「妙法印契諸法用，　微妙金剛當觀想，</div>
<div class='lg-row'>一切皆是語印門，　即大薩埵三摩地。</div>
</div><p>「此佛所說觀自在法門。</p>
<p>「寶部羯磨加持相應成就教理：</p>

<div class="lg regular" style="margin-left:1em;"><div class='lg-row'>「彼一切佛灌頂法，　供養三昧勝成就，</div>
<div class='lg-row'>金剛羯磨求所成，　如應作此佛觀想。</div>
</div><p>「此佛所說金剛羯磨法門。</p>
<p>「如上是為諸部觀想印契加持相應成就教理。」</p>
<p>爾時，世尊一切如來又復雲集，咸共稱讚具德一切如來轉輪金剛手菩薩摩訶薩。頌曰：</p>

<div class="lg regular" style="margin-left:1em;"><div class='lg-row'>「金剛薩埵善哉者，　金剛大寶復善哉！</div>
<div class='lg-row'>善哉金剛妙法門，　善哉金剛勝羯磨！</div>
<div class='lg-row'>能善宣說此正法，　無上金剛祕密乘，</div>
<div class='lg-row'>一切如來祕密門，　大乘現證法中攝。」</div>
</div></div>
<div class='div-fen'><a id='mulu69' />
<p class='h1'>一切如來真實攝一切儀軌勝上教理分第二十六之一</p><p>爾時，金剛手菩薩摩訶薩即說頌曰：</p>

<div class="lg regular" style="margin-left:1em;"><div class='lg-row'>「諸惡見者離貪者，　此祕密法不相應，</div>
<div class='lg-row'>以其利諸有情因，　我於此法故宣說。」</div>
</div><p>復次，金剛手菩薩摩訶薩宣說諸部作用成就儀軌：</p>
<p>「謂先所說如來部作用成就儀軌。</p>
<p>「此中根本心作用成就儀軌者，行人先當入大曼拏羅普觀視已，次應依法以香華燈塗，結彼彼印作供養事，然後以金剛語起首持誦。其持誦儀者，謂應隨處依法而住，期滿四月，日日四時如教所說，以香華等作諸供養。後以一切如來大乘現證三昧一百八名，誦念稱讚一切如來，依彼四種禮敬法儀，結四佛印，向於四方禮四如來，奉獻己身承事供養，稱念如是四大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他誐多<span class='note-inline'>(一句)</span>　布<span class='note-inline'>(引)</span>儒<span class='note-inline'>(仁祖切)</span>波薩他<span class='note-inline'>(二合引)</span>那<span class='note-inline'>(引)</span>野<span class='note-inline'>(二)</span>　阿怛摩<span class='note-inline'>(二合)</span>喃儞哩野<span class='note-inline'>(二合引)</span>怛夜<span class='note-inline'>(引)</span>彌<span class='note-inline'>(三)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多嚩日囉<span class='note-inline'>(二合)</span>薩埵<span class='note-inline'>(引)</span>提底瑟姹<span class='note-inline'>(二合)</span>莎[牟*含]<span class='note-inline'>(引)</span><span class='note-inline'>(四)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(一句)</span>　布<span class='note-inline'>(引)</span>惹<span class='note-inline'>(引)</span>毘戶<span class='note-inline'>(引)</span>迦<span class='note-inline'>(引)</span>野<span class='note-inline'>(二)</span>　阿怛摩<span class='note-inline'>(二合引)</span>喃儞哩野<span class='note-inline'>(二合引)</span>怛夜<span class='note-inline'>(引)</span>彌<span class='note-inline'>(三)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多嚩日囉<span class='note-inline'>(二合)</span>囉怛那<span class='note-inline'>(二合引)</span>毘詵左囉<span class='note-inline'>(引)</span><span class='note-inline'>(四)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(一句)</span>　布<span class='note-inline'>(引)</span>惹<span class='note-inline'>(引)</span>鉢囉<span class='note-inline'>(二合)</span>嚩栗多<span class='note-inline'>(二合)</span>那<span class='note-inline'>(引)</span>野<span class='note-inline'>(二)</span>　阿怛摩<span class='note-inline'>(二合引)</span>喃儞哩野<span class='note-inline'>(二合引)</span>怛夜<span class='note-inline'>(引)</span>彌<span class='note-inline'>(三)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多嚩日囉<span class='note-inline'>(二合)</span>達哩摩<span class='note-inline'>(二合)</span>鉢囉<span class='note-inline'>(二合)</span>嚩栗多<span class='note-inline'>(二合)</span>野[牟*含]<span class='note-inline'>(引)</span><span class='note-inline'>(四)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(一句)</span>　布<span class='note-inline'>(引)</span>惹<span class='note-inline'>(引)</span>葛哩摩<span class='note-inline'>(二合)</span>尼<span class='note-inline'>(引)</span><span class='note-inline'>(二)</span>　阿<span class='note-inline'>(引)</span>怛摩<span class='note-inline'>(二合)</span>喃儞哩野<span class='note-inline'>(二合引)</span>怛夜<span class='note-inline'>(引)</span>彌<span class='note-inline'>(三)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多嚩日囉<span class='note-inline'>(二合)</span>葛哩摩<span class='note-inline'>(二合)</span>酤<span class='note-inline'>(引)</span>嚕<span class='note-inline'>(引)</span>[牟*含]<span class='note-inline'>(引)</span><span class='note-inline'>(四)</span></p>
<p>「然後隨諸所欲諸飲食等隨意受用無所捨離，但為求於自心成就，當於自身佛影像前諦意觀想，隨其所欲，以金剛語持誦心明滿八百遍，如應所求速得成就。</p>
<p>「此佛所說金剛薩埵法門。</p>
<p>「若欲求彼最上悉地法者，行人依法安布㡧像中畫世尊如來聖相。次當依彼四大<span class='corr'>士</span>曼拏羅法用，隨所愛樂色相莊嚴，畫四大士安處月輪，其㡧四隅畫本部賢聖。如是畫已，行人當於彼㡧像前廣設供養，如教所說。志心持誦滿四月已，然後竟夜持誦至明旦時，即得一切如來真實等最上悉地之法。</p>
<p>「此佛所說執金剛法門。</p>
<p>「若欲求彼印成就者，行人於㡧像前當結一切如來薩埵金剛印，隨其意樂所求成就。當如教說不解是印，以金剛語持誦大明滿百千遍，然後竟夜志心持誦。若疲倦時暫當止息，如本法儀旋復持誦，乃至最後熾盛光現、警悟發起語言表示，然後行人開前印縛，即得隨欲色相隱身自在，一切事業皆悉能作。於一切印成結中間，如其所說一切成就。</p>
<p>「此佛所說執金剛法門。</p>
<p>「若欲求三摩地成就者，先應觀想微妙金剛。後若三摩地門有所愛樂，即以相應心明修習先行期滿四月，然後竟夜端直加趺正心攝歛寂靜而住。至明旦時，即得如來等一切三摩地成就現前圓滿。然後隨所樂法皆得成就。</p>
<p>「此佛所說金剛薩埵法門。</p>
<p>「若欲求羯磨成就者，亦然依法持誦一月，志求成就。然當最後竟夜持誦，即得一切羯磨成就。</p>
<p>「次當宣說諸成就事業。</p>
<p>「諸有行人依法若誦大明一遍，即於自他州城聚落悉能衛護。</p>
<p>「若欲作諸標幟警悟成就者，行人當結甲冑印契，以牛頭旃檀香塗眾標幟，或復不塗亦能成就。所謂金剛杵、鉤、箭、手相，寶日輪、幢齒行列、蓮華、螺輪、舌相，羯磨、杵、甲冑、牙、拳印等。如是諸標幟相，依法所作悉能警悟。</p>
<p>「若欲加持物像成就者，應當依法取孔雀尾作拂，以金剛杵破中成竅，色線纏縛。行人結彼薩埵金剛印，執所成拂，誦本大明依法加持，乃至得一切如來印契警悟於彼，拂中見種種相。從是已後，彼孔雀拂於行人身中依法出現一切色相。</p>
<p>「又復若以此孔雀拂加持一遍，動搖於身，即能出現一切色相。</p>
<p>「又復此拂能現世間一切所應如幻事業。</p>
<p>「又復此拂能現一切佛菩薩像，乃至十方一切佛剎所有一切如來，并其眾會、降魔軍等佛神通業，諸變化事皆悉能現，乃至佛身端嚴諸相具足亦悉能現。</p>
<p>「又復若欲得敬愛成就者，行人當結一切如來薩埵印，依法持誦，乃至彼印熾盛光現即法成就。從是已後，結前印時即得一切如來來現其前作敬愛事，況餘法耶！</p>
<p>「又復若欲求彼世間最上成就者，行人應當依法持誦，期滿一月誦八千遍，然後結印竟夜持誦，乃至彼印熾盛光現即法成就。從是已後，若結前印即得世間最上持明成就。</p>
<p>「此佛所說執金剛法門。</p>
<p>「如上是為如來部作用成就儀軌。</p>

<p class='juan'>佛說一切如來真實攝大乘現證三昧大教王經卷第二十八</p></div>
</div><!-- end of div[@id='body'] -->
</body></html>