<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu65' />佛說一切如來真實攝大乘現證三昧大教王經卷第二十七</p><p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>
<div class='div-fen'><a id='mulu66' />
<p class='h1'>一切如來真實攝諸部儀軌祕密法用廣大教理分第二十四</p><p>復次，金剛手菩薩摩訶薩宣說諸部最上成就祕密教理：</p>
<p>「謂先通說一切如來最上成就祕密教理，頌曰：</p>

<div class="lg regular" style="margin-left:1em;"><div class='lg-row'>「佛大菩提三摩地，　妙等引心當觀想，</div>
<div class='lg-row'>得彼菩提妙樂門，　作是思惟覺成就。</div>
</div><p>「此佛所說一切如來法門。</p>
<p>「如來部最上成就祕密教理：</p>

<div class="lg regular" style="margin-left:1em;"><div class='lg-row'>「薩埵金剛印安心，　我善愛者極愛樂，</div>
<div class='lg-row'>捺哩墀婆嚩稱時，　即得一切佛成就。</div>
<div class='lg-row'>今此祕密相應法，　不成就者自業因，</div>
<div class='lg-row'>玉呬婆哩野稱時，　即得極上樂成就。</div>
</div><p>「此佛所說金剛薩埵法門。</p>
<p>「金剛部最上成就祕密教理：</p>

<div class="lg regular" style="margin-left:1em;"><div class='lg-row'>「若處隨起忿怒心，　即結降三世印契，</div>
<div class='lg-row'>此中祕密忿怒成，　一切佛尚生怖畏。</div>
</div><p>「此佛所說一切如來降三世法門。</p>
<p>「蓮華部最上成就祕密教理：</p>

<div class="lg regular" style="margin-left:1em;"><div class='lg-row'>「三摩地印相合故，　如應觀察金剛拳，</div>
<div class='lg-row'>自他善愛者悉同，　得彼愛樂法成就。</div>
</div><p>「此佛所說蓮華愛法門。</p>
<p>「寶部最上成就祕密教理：</p>

<div class="lg regular" style="margin-left:1em;"><div class='lg-row'>「蓮華金剛杵相合，　此說即為最上樂，</div>
<div class='lg-row'>復當以自出生門，　獻一切佛速成就。</div>
</div><p>「此佛所說寶愛法門。</p>
<p>「如上是為諸部最上成就祕密教理。」</p>
<p>復次，金剛手菩薩摩訶薩宣說諸部三昧成就祕密教理：</p>
<p>「謂先通說一切如來三昧成就祕密教理：</p>

<div class="lg regular" style="margin-left:1em;"><div class='lg-row'>「誦三摩邪薩怛鑁，　一切善愛者愛樂，</div>
<div class='lg-row'>不捨利益有情心，　常於諸佛起敬愛。</div>
</div><p>「此佛所說毘盧遮那法門。</p>
<p>「如來部三昧成就祕密教理：</p>

<div class="lg regular" style="margin-left:1em;"><div class='lg-row'>「貪性應知勿捨離，　一切善愛者敬愛，</div>
<div class='lg-row'>金剛祕密三昧門，　此即加護法成就。</div>
</div><p>「此佛所說毘盧遮那法門。</p>
<p>「金剛部三昧成就祕密教理：</p>

<div class="lg regular" style="margin-left:1em;"><div class='lg-row'>「雖破世間所愛法，　身語意業悉愛樂，</div>
<div class='lg-row'>降三世法成就門，　此三昧能施成就。</div>
</div><p>「蓮華部三昧成就祕密教理：</p>

<div class="lg regular" style="margin-left:1em;"><div class='lg-row'>「貪清淨故我清淨，　非外計法清淨同，</div>
<div class='lg-row'>今此清淨三昧門，　即得善護法成就。</div>
</div><p>「此佛所說觀自在法門。</p>
<p>「寶部三昧成就祕密教理：</p>

<div class="lg regular" style="margin-left:1em;"><div class='lg-row'>「金剛寶印如前結，　即金剛藏三摩地，</div>
<div class='lg-row'>為令攝伏惡有情，　此三昧法得成就。</div>
</div><p>「此佛所說執金剛法門。</p>
<p>「如上是為諸部三昧成就祕密教理。」</p>
<p>復次，金剛手菩薩摩訶薩宣說諸部法成就祕密教理：</p>
<p>「謂先通說一切如來法成就祕密教理：</p>

<div class="lg regular" style="margin-left:1em;"><div class='lg-row'>「諸法自性本清淨，　妙等引心當觀想，</div>
<div class='lg-row'>於一切事遍所行，　即得菩提智成就。</div>
</div><p>「此佛所說金剛界法門。</p>
<p>「如來部法成就祕密教理：</p>

<div class="lg regular" style="margin-left:1em;"><div class='lg-row'>「一切有情隨愛樂，　亦不捨離諸境界，</div>
<div class='lg-row'>愛與非愛清淨門，　此祕密法得成就。</div>
</div><p>「此佛所說金剛祕密法門。</p>
<p>「金剛部法成就祕密教理：</p>

<div class="lg regular" style="margin-left:1em;"><div class='lg-row'>「鼻端想現吽字法，　一切惡者能破壞，</div>
<div class='lg-row'>微妙金剛三摩地，　即得如應法成就。</div>
</div><p>「此佛所說法吽字法門。</p>
<p>「蓮華部法成就祕密教理：</p>

<div class="lg regular" style="margin-left:1em;"><div class='lg-row'>「微妙金剛勝法用，　一切善愛者敬愛，</div>
<div class='lg-row'>獲得一切成就門，　入金剛法三摩地。</div>
</div><p>「寶部法成就祕密教理：</p>

<div class="lg regular" style="margin-left:1em;"><div class='lg-row'>「蓮華金剛杵相合，　即能圓滿諸意願，</div>
<div class='lg-row'>或餘愛者或明妃，　悉得最上成就法。</div>
</div><p>「如上是為諸部法成就祕密教理。」</p>
<p>復次，金剛手菩薩摩訶薩宣說諸部羯磨成就祕密教理：</p>
<p>「謂先通說一切如來羯磨成就祕密教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　修者常念於諸佛，</div>
<div class='lg-row'>隨應入彼愛者身，　使彼善愛者敬愛。</div>
</div><p>「如來部羯磨成就祕密教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　入彼出生門亦然，</div>
<div class='lg-row'>入已增廣於彼身，　究盡一切皆敬愛。</div>
</div><p>「此佛所說金剛愛法門。</p>
<p>「金剛部羯磨成就祕密教理：</p>

<div class="lg regular" style="margin-left:1em;"><div class='lg-row'>「金剛降三世勝印，　妙等引心依法結，</div>
<div class='lg-row'>作忿怒入出生門，　於彼復生摧破意。</div>
</div><p>「此佛所說金剛三昧成就祕密法門。</p>
<p>「蓮華部羯磨成就祕密教理：</p>

<div class="lg regular" style="margin-left:1em;"><div class='lg-row'>「結法羯磨所成印，　金剛蓮華三摩地，</div>
<div class='lg-row'>依法入彼出生門，　入已諸愛者善護。</div>
</div><p>「此佛所說金剛蓮華法門。</p>
<p>「寶部羯磨成就祕密教理：</p>

<div class="lg regular" style="margin-left:1em;"><div class='lg-row'>「羯磨金剛寶印結，　住金剛寶三摩地，</div>
<div class='lg-row'>入諸愛者出生門，　剎那能作警悟事。</div>
</div><p>「此佛所說金剛寶法門。</p>
<p>「如上是為諸部羯磨成就祕密教理。」</p>
<p>復次，金剛手菩薩摩訶薩宣說諸部曼拏羅輪清淨成就祕密教理：</p>
<p>「謂先通說一切如來曼拏羅輪清淨成就祕密教理：</p>

<div class="lg regular" style="margin-left:1em;"><div class='lg-row'>「清淨法輪普遍相，　依法作外曼拏羅，</div>
<div class='lg-row'>明妃印眾圍繞成，　於彼中間安佛像。</div>
<div class='lg-row'>是中入已依祕密，　剎那於彼佛像前，</div>
<div class='lg-row'>啟白聖尊我所求，　明妃成就常施我。</div>
<div class='lg-row'>如是所說祕密法，　即一切部印理趣，</div>
<div class='lg-row'>祕密成就悉能成，　是為諸佛無等理。</div>
</div><p>「此佛所說覺智法門。</p>
<p>「如來部一切曼拏羅清淨成就祕密教理：</p>

<div class="lg regular" style="margin-left:1em;"><div class='lg-row'>「依法遍畫曼拏羅，　其相猶如金剛界，</div>
<div class='lg-row'>此如來部勝法儀，　即一切部勝理趣。</div>
<div class='lg-row'>悉提迦摩速稱誦，　此曼拏羅當入已，</div>
<div class='lg-row'>稱三摩邪薩埵呼，　金剛薩埵初成就。</div>
<div class='lg-row'>依法誦此心明句，　一切悉地皆能成，</div>
<div class='lg-row'>真實警悟法相應，　速得悅樂法成就。</div>
</div><p>「此佛所說金剛薩埵法門。</p>
<p>「金剛部一切曼拏羅清淨成就祕密教理：</p>

<div class="lg regular" style="margin-left:1em;"><div class='lg-row'>「所有降三世勝相，　攝彼一切金剛部，</div>
<div class='lg-row'>一切曼拏羅法儀，　智者應當依法畫。</div>
<div class='lg-row'>彼中入已速稱言，　我求祕密成就法，</div>
<div class='lg-row'>是法貪性所出生，　如是一切皆成就。</div>
</div><p>「此佛所說降三世法門。</p>
<p>「蓮華部曼拏羅清淨成就祕密教理：</p>

<div class="lg regular" style="margin-left:1em;"><div class='lg-row'>「調伏世間勝法儀，　一切蓮華部中用，</div>
<div class='lg-row'>智者畫此曼拏羅，　彼中入已作是語，</div>
<div class='lg-row'>應言貪法大蓮華，　聖尊施我速成就，</div>
<div class='lg-row'>如是言已法相應，　諸曼拏羅皆成就。</div>
</div><p>「此佛所說觀自在法門。</p>
<p>「寶部曼拏羅清淨成就祕密教理：</p>

<div class="lg regular" style="margin-left:1em;"><div class='lg-row'>「一切義成勝法用，　依此當畫曼拏羅，</div>
<div class='lg-row'>是為大寶部相應，　彼中入已作是語，</div>
<div class='lg-row'>悉[亭*夜]悉[亭*夜]大薩埵，　具德一切法成就，</div>
<div class='lg-row'>一切現愛悉地門，　意樂最上皆成就。</div>
<div class='lg-row'>如是稱說祕密語，　諸曼拏羅中入已，</div>
<div class='lg-row'>得大悉地法圓成，　祕密供養勝無上。</div>
<div class='lg-row'>從是已後自成就，　一切所作常得成，</div>
<div class='lg-row'>若此祕密法速成，　真實警悟亦成就。</div>
</div><p>「此佛所說金剛薩埵法門。</p>
<p>「如上是為諸部曼拏羅清淨成就祕密教理。」</p>
<p>復次，金剛手菩薩摩訶薩宣說諸部諸印祕密成就教理：</p>
<p>「謂先通說一切如來印祕密成就教理：</p>

<div class="lg regular" style="margin-left:1em;"><div class='lg-row'>「如來廣大極微妙，　隨所愛樂施諸樂，</div>
<div class='lg-row'>真實隨轉如實言，　生毀謗者不成就。</div>
</div><p>「如來部大印祕密成就教理：</p>

<div class="lg regular" style="margin-left:1em;"><div class='lg-row'>「當結本部大印契，　如其所說依次第，</div>
<div class='lg-row'>而此真實祕密門，　從金剛語所宣說。</div>
<div class='lg-row'>金剛薩埵即我是，　金剛明妃住我心，</div>
<div class='lg-row'>一切身分相合時，　勇起金剛高舉相，</div>
<div class='lg-row'>金剛高舉大明妃，　真實警悟隨愛樂，</div>
<div class='lg-row'>一切身中堅固成，　如其所說速成就。</div>
</div><p>「此佛所說金剛高舉法門。</p>
<p>「金剛部三昧印祕密成就教理：</p>

<div class="lg regular" style="margin-left:1em;"><div class='lg-row'>「悉[亭*夜]悉[亭*夜]等三昧，　三摩踰㰠我愛樂，</div>
<div class='lg-row'>今此警悟速疾門，　隨其所樂皆成就。</div>
</div><p>「此佛所說金剛三昧法門。</p>
<p>「蓮華部法印祕密成就教理：</p>

<div class="lg regular" style="margin-left:1em;"><div class='lg-row'>「沒[亭*夜]沒[亭*夜]大薩埵，　本部善愛者愛樂，</div>
<div class='lg-row'>今此警悟速疾門，　隨其所樂隨成就。</div>
</div><p>「此佛所說法金剛法門。</p>
<p>「寶部羯磨印祕密成就教理：</p>

<div class="lg regular" style="margin-left:1em;"><div class='lg-row'>「善愛者作眾羯磨，　本部金剛我成就，</div>
<div class='lg-row'>今此警悟速疾門，　隨其所樂隨成就。</div>
</div><p>「此佛所說虛空藏法門。</p>
<p>「如上是為諸部諸印祕密成就教理。」</p>
<p>復次，金剛手菩薩摩訶薩宣說諸部三昧祕密成就教理：</p>
<p>「謂先通說一切如來三昧祕密成就教理：</p>

<div class="lg regular" style="margin-left:1em;"><div class='lg-row'>「為利益諸外見者，　故佛隱覆善愛法，</div>
<div class='lg-row'>但當依法畫印成，　此了知已即成就。</div>
</div><p>「此佛所說一切如來三昧法門。</p>
<p>「如來部三昧祕密成就教理：</p>

<div class="lg regular" style="margin-left:1em;"><div class='lg-row'>「善知一切有情意，　常施一切有情樂，</div>
<div class='lg-row'>與諸有情為父尊，　即佛勝欲勝三昧。</div>
</div><p>「此佛所說一切如來法門。</p>

<div class="lg regular" style="margin-left:1em;"><div class='lg-row'>「今此一切佛世尊，　最上祕密未曾有，</div>
<div class='lg-row'>若清淨信能了知，　諸難成者亦成就。</div>
</div><p>「此佛所說執金剛法門。</p>
<p>「金剛部三昧祕密成就教理：</p>

<div class="lg regular" style="margin-left:1em;"><div class='lg-row'>「貪清淨中難著者，　邪外非見執我者，</div>
<div class='lg-row'>最勝三昧破彼心，　此了知已得成就。</div>
</div><p>「此佛所說執金剛法門。</p>
<p>「蓮華部三昧祕密成就教理：</p>

<div class="lg regular" style="margin-left:1em;"><div class='lg-row'>「大種出生於一切，　是中何等說清淨，</div>
<div class='lg-row'>諸邪外者破相時，　決定祕密得成就。</div>
</div><p>「此佛所說金剛眼法門。</p>
<p>「寶部三昧祕密成就教理：</p>

<div class="lg regular" style="margin-left:1em;"><div class='lg-row'>「寶中善愛寶和合，　是寶祕密而聚集，</div>
<div class='lg-row'>此善愛寶無上門，　如應觀察得成就。</div>
</div><p>「此佛所說智積法門。</p>
<p>「如上是為諸部三昧祕密成就教理。」</p>
<p>復次，金剛手菩薩摩訶薩宣說諸部供養祕密成就教理：</p>
<p>「謂先通說一切如來供養祕密成就教理：</p>

<div class="lg regular" style="margin-left:1em;"><div class='lg-row'>「諸善愛者眾圍繞，　作諸適悅妙愛事，</div>
<div class='lg-row'>奉獻供養佛世尊，　即得供養法成就。</div>
</div><p>「此佛所說覺智法門。</p>
<p>「如來部供養祕密成就教理：</p>

<div class="lg regular" style="margin-left:1em;"><div class='lg-row'>「作妙樂事懈息已，　彼勝樂從樂事生，</div>
<div class='lg-row'>四處禮敬供養時，　奉獻諸佛速成就。</div>
</div><p>「此佛所說堅固法門。</p>
<p>「金剛部供養祕密成就教理：</p>

<div class="lg regular" style="margin-left:1em;"><div class='lg-row'>「結降三世三昧印，　善愛和合妙樂生，</div>
<div class='lg-row'>以彼和合妙樂因，　奉獻諸佛得成就。</div>
</div><p>「此佛所說金剛降三世法門。</p>
<p>「蓮華部供養祕密成就教理：</p>

<div class="lg regular" style="margin-left:1em;"><div class='lg-row'>「想我即成觀自在，　於所愛相善觀察，</div>
<div class='lg-row'>以彼觀察勝樂因，　奉獻諸佛速成就。</div>
</div><p>「此佛所說蓮華眼法門。</p>
<p>「寶部供養祕密成就教理：</p>

<div class="lg regular" style="margin-left:1em;"><div class='lg-row'>「羯磨印契結成已，　諸莊嚴具以嚴身，</div>
<div class='lg-row'>善愛和合供養時，　廣大奉獻得成就。</div>
</div><p>「此佛所說金剛寶法門。</p>
<p>「如上是為諸部供養祕密成就教理。」</p>
<p>復次，金剛手菩薩摩訶薩宣說諸部勝祕密供養成就教理：</p>
<p>「謂先通說一切如來勝祕密供養成就教理：</p>

<div class="lg regular" style="margin-left:1em;"><div class='lg-row'>「他所善愛祕密法，　是中無有能知者，</div>
<div class='lg-row'>依法觀想於佛身，　即得供養法成就。</div>
</div><p>「此佛所說覺智法門。</p>
<p>「如來部勝祕密供養成就教理：</p>

<div class="lg regular" style="margin-left:1em;"><div class='lg-row'>「相合金剛嬉戲法，　次繫金剛妙寶鬘，</div>
<div class='lg-row'>作彼金剛大歌音，　金剛旋舞為供養。</div>
<div class='lg-row'>諸欲妙樂勝灌頂，　歌舞樂中生勝樂，</div>
<div class='lg-row'>此外無別有法門，　祕密供養為上者。</div>
</div><p>「金剛部勝祕密供養成就教理：</p>

<div class="lg regular" style="margin-left:1em;"><div class='lg-row'>「如教所說諸法儀，　勝供養為密供養，</div>
<div class='lg-row'>觀想降三世聖尊，　即得供養法成就。</div>
</div><p>「此佛所說金剛祕密法門。</p>
<p>「蓮華部勝祕密供養成就教理：</p>

<div class="lg regular" style="margin-left:1em;"><div class='lg-row'>「如教所說祕密法，　大法印契妙供養，</div>
<div class='lg-row'>調伏世間印契成，　即得供養法成就。</div>
</div><p>「此佛所說觀自在法門。</p>
<p>「寶部勝祕密供養成就教理：</p>

<div class="lg regular" style="margin-left:1em;"><div class='lg-row'>「如教所說祕密法，　羯磨印契妙供養，</div>
<div class='lg-row'>一切義成法相應，　即得供養法成就。</div>
</div><p>「此佛所說金剛藏法門。</p>
<p>「如上是為諸部勝祕密供養成就教理。」</p>
<p>復次，金剛手菩薩摩訶薩宣說諸部開覺真實甚深祕密成就教理：</p>
<p>「謂先通說一切如來開覺真實甚深祕密成就教理：</p>

<div class="lg regular" style="margin-left:1em;"><div class='lg-row'>「從三摩地智出生，　所應成佛依次第，</div>
<div class='lg-row'>薩埵愛樂法相應，　由斯速得無上法。</div>
</div><p>「此佛所說覺智法門。</p>
<p>「如來部開覺真實甚深祕密成就教理：</p>

<div class="lg regular" style="margin-left:1em;"><div class='lg-row'>「薩埵無始亦無終，　斯乃虛空出生相，</div>
<div class='lg-row'>一切皆是普賢身，　妙欲一切世間主。</div>
<div class='lg-row'>所有一切有情心，　彼堅固性即薩埵，</div>
<div class='lg-row'>相合金剛等無殊，　決定同成金剛性。</div>
<div class='lg-row'>建立薩埵法成已，　復成金剛薩埵尊，</div>
<div class='lg-row'>即此具德大士身，　金剛薩埵是如來。</div>
<div class='lg-row'>最初覺了自心<span class='corr'>已</span>，　成佛菩提如教說，</div>
<div class='lg-row'>即彼所成佛世尊，　出生一切如來部。</div>
</div><p>「此佛所說無始無終薩埵法門。</p>

<div class="lg regular" style="margin-left:1em;"><div class='lg-row'>「由是便成如來部，　即此說為金剛部，</div>
<div class='lg-row'>淨蓮華部成亦然，　此復說名大寶部。</div>
</div><p>「此佛所說一切如來輪法門。</p>
<p>「如上是為諸部開覺真實甚深祕密成就教理。」</p>
<p>復次，金剛手菩薩摩訶薩宣說諸部印契標幟執持成就祕密教理：</p>
<p>「謂先通說一切如來標幟執持成就祕密教理：</p>

<div class="lg regular" style="margin-left:1em;"><div class='lg-row'>「即此具德薩埵尊，　金剛薩埵心中住，</div>
<div class='lg-row'>相合三摩地法門，　是為成佛菩提者。</div>
</div><p>「此佛所說覺智法門。</p>
<p>「如來部標幟執持成就祕密教理：</p>

<div class="lg regular" style="margin-left:1em;"><div class='lg-row'>「金剛杵善覺了性，　勝鉤乃表攝持法，</div>
<div class='lg-row'>箭射厭離妙智門，　善哉是為歡喜相。</div>
<div class='lg-row'>妙寶以為莊嚴具，　日輪是持光明相，</div>
<div class='lg-row'>寶幢即表建立門，　笑相說為大悅樂。</div>
<div class='lg-row'>蓮華表貪清淨法，　利劍斷彼煩惱冤，</div>
<div class='lg-row'>大輪境界法為因，　語即妙談持誦相。</div>
<div class='lg-row'>眾妙金剛巧業性，　甲冑善護不破壞，</div>
<div class='lg-row'>如牙極惡可怖形，　拳縛以表印法用。</div>
<div class='lg-row'>如佛世尊法常住，　金剛薩埵遍所行，</div>
<div class='lg-row'>金剛杵等標幟門，　亦然觀想此成就。</div>
</div><p>「此佛所說一切如來標幟法門。</p>
<p>「如上是為諸部印契標幟執持成就祕密教理。」</p>
<p>復次，金剛手菩薩摩訶薩宣說諸部印縛出生成就祕密教理：</p>
<p>「謂先通說一切如來印縛出生成就祕密教理：</p>

<div class="lg regular" style="margin-left:1em;"><div class='lg-row'>「盤結金剛加趺相，　二手當作金剛縛，</div>
<div class='lg-row'>金剛薩埵三摩地，　依法速疾得成佛。</div>
</div><p>「此佛所說覺智法門。</p>
<p>「如來部印縛出生成就祕密教理：</p>

<div class="lg regular" style="margin-left:1em;"><div class='lg-row'>「譬如世間王印契，　印已即成王教令，</div>
<div class='lg-row'>大士祕密諸印門，　普印有情皆順伏。</div>
<div class='lg-row'>所有身語心金剛，　影像祕密勝法用，</div>
<div class='lg-row'>即諸大士大印門，　此了知已得成就。</div>
</div><p>「此佛所說普賢法門。</p>
<p>「金剛部印縛出生成就祕密教理：</p>

<div class="lg regular" style="margin-left:1em;"><div class='lg-row'>「如彼極勝三昧印，　隨其何等應結者，</div>
<div class='lg-row'>悉無過越此法門，　亦然一切如來法。</div>
<div class='lg-row'>佛及金剛薩埵等，　最勝印契三昧縛，</div>
<div class='lg-row'>乃至盡壽不應違，　此了知已得成就。</div>
</div><p>「此佛所說金剛三昧法門。</p>
<p>「蓮華部印縛出生成就祕密教理：</p>

<div class="lg regular" style="margin-left:1em;"><div class='lg-row'>「彼一切佛金剛語，　依法不應有違越，</div>
<div class='lg-row'>是中若知此縛門，　知已即得法成就。</div>
</div><p>「此佛所說法金剛法門。</p>
<p>「寶部印縛出生成就祕密教理：</p>

<div class="lg regular" style="margin-left:1em;"><div class='lg-row'>「金剛教令大羯磨，　是中不應有違越，</div>
<div class='lg-row'>而此教令羯磨門，　此了知已得成就。</div>
</div><p>「此佛所說堅固法門。</p>
<p>「如上是為諸部印縛出生成就祕密教理。」</p>
<p>爾時，具德金剛手菩薩摩訶薩前白佛言：「世尊！我此所說諸部法門，唯願世尊加持攝受。」</p>
<p>即時一切如來又復雲集，咸共稱讚一切如來增上主宰金剛手菩薩摩訶薩。頌曰：</p>

<div class="lg regular" style="margin-left:1em;"><div class='lg-row'>「金剛薩埵善哉者，　金剛大寶復善哉！</div>
<div class='lg-row'>善哉金剛妙法門，　善哉金剛勝羯磨！</div>
<div class='lg-row'>能善宣說此正法，　無上金剛祕密乘，</div>
<div class='lg-row'>一切如來祕密門，　大乘現證法中攝。」</div>
</div></div>
<div class='div-fen'><a id='mulu67' />
<p class='h1'>一切如來真實攝一切儀軌最上祕密廣大教理分第二十五之一</p><p>爾時，金剛手菩薩摩訶薩宣說諸部最上法成就教理：</p>
<p>「謂先通說一切如來最上法成就教理：</p>

<div class="lg regular" style="margin-left:1em;"><div class='lg-row'>「所有佛法三摩地，　妙等引心當觀想，</div>
<div class='lg-row'>念佛三昧法相應，　即得無上法成就。</div>
</div><p>「此佛所說諸如來法門。</p>
<p>「如來部最上法成就教理：</p>

<div class="lg regular" style="margin-left:1em;"><div class='lg-row'>「金剛薩埵三摩地，　妙等引心當觀想，</div>
<div class='lg-row'>貪性隨念法相應，　即得最上法成就。</div>
</div><p>「此佛所說一切如來三摩地法門。</p>
<p>「金剛部最上法成就教理：</p>

<div class="lg regular" style="margin-left:1em;"><div class='lg-row'>「於降三世勝相前，　依法觀想亦復然，</div>
<div class='lg-row'>由金剛手力所成，　即得降三世成就。</div>
</div><p>「此佛所說金剛薩埵法門。</p>
<p>「蓮華部最上法成就教理：</p>

<div class="lg regular" style="margin-left:1em;"><div class='lg-row'>「調伏世間法聖尊，　於前觀想亦如是，</div>
<div class='lg-row'>諸相具足妙莊嚴，　遍作一切調伏事。</div>
</div><p>「此佛所說法金剛法門。</p>
<p>「寶部最上法成就教理：</p>

<div class="lg regular" style="margin-left:1em;"><div class='lg-row'>「一切義利成就相，　於前觀想亦復然，</div>
<div class='lg-row'>諸相具足法圓成，　即得具足勝財寶。</div>
</div><p>「此佛所說金剛手法門。</p>
<p>「如上是為諸部最上法成就教理。」</p>

<p class='juan'>佛說一切如來真實攝大乘現證三昧大教王經卷第二十七</p></div>
</div><!-- end of div[@id='body'] -->
</body></html>