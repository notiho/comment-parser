<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來真實攝大乘現證三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu37' />佛說一切如來真實攝大乘現證三昧大教王經卷第十六<p class="byline">西天譯經三藏朝奉大夫試光祿卿傳法大師賜紫沙門臣施護等奉　詔譯</p>三世輪大曼拏羅廣大儀軌分第十一之餘</p><p>「爾時，金剛阿闍梨應結金剛持羯麼印，此印大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　怛他<span class='note-inline'>(引)</span>　誐多嚩日囉<span class='note-inline'>(二合)</span>　馱囉<span class='note-inline'>(一句)</span>屹哩<span class='note-inline'>(二合)</span>　恨拏<span class='note-inline'>(二合)</span>　滿馱三摩邪吽<span class='note-inline'>(引)</span><span class='note-inline'>(二)</span></p>
<p>「次說其印相：</p>

<div class="lg regular" style="margin-left:1em;"><div class='lg-row'>「小指大指二相結，　二金剛手上復下，</div>
<div class='lg-row'>此名羯磨三昧印，　善作一切勝羯磨。</div>
</div><p>「然後以金剛水，當為弟子授其灌頂。大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　毘戶哥<span class='note-inline'>(引)</span>　毘詵左<span class='note-inline'>(一句)</span>　嚩日囉<span class='note-inline'>(二合)</span>馱囉怛吠<span class='note-inline'>(二合引)</span>　三摩野誐囉<span class='note-inline'>(二合)</span>　誐囉<span class='note-inline'>(二合)</span><span class='note-inline'>(二)</span></p>
<p>「然後取以繒帛覆面，引其弟子入曼拏羅，授是大明曰：</p>
<p class="dharani">「唵<span class='note-inline'>(引)</span>　鉢囉<span class='note-inline'>(二合)</span>　尾設嚩日囉<span class='note-inline'>(二合)</span>　鉢囉<span class='note-inline'>(二合)</span>　吠<span class='note-inline'>(引)</span>　設野<span class='note-inline'>(一句)</span>嚩日囉<span class='note-inline'>(二合引)</span>　尾設<span class='note-inline'>(二)</span>　嚩日囉<span class='note-inline'>(二合引)</span>　提底瑟姹<span class='note-inline'>(二合)</span>　嚩日囉<span class='note-inline'>(二合)</span>　吽<span class='note-inline'>(引)</span><span class='note-inline'>(三)</span></p>
<p>「入曼拏羅已，次當依法舉華隨擲。授是大明曰：</p>
<p class="dharani">「唵<span class='note-inline'>(引)</span>　鉢囉<span class='note-inline'>(二合)</span>　帝<span class='note-inline'>(引)</span>　蹉<span class='note-inline'>(引)</span>　提底瑟姹<span class='note-inline'>(二合)</span>　嚩日囉<span class='note-inline'>(二合)</span>　呼<span class='note-inline'>(引)</span><span class='note-inline'>(一句)</span></p>
<p>「然後隨其華所墮處，即是本尊成就。次當為其弟子除去面帛，如其次第普令觀視曼拏羅中。復授誓誡言：『不應以此三昧輒為人說。何以故？為有一類邪見不信者，彼何知此諸佛世尊不空大智，亦不能受如來金剛部中此金剛手灌頂三昧，但於餘天而生信向。』授誓誡已，次為授彼金剛標幟鬘灌頂，後以羯磨金剛杵授其手中，乃為安立金剛名字。然後依彼金剛三昧大曼拏羅法儀，即為教授成結大印：</p>

<div class="lg regular" style="margin-left:1em;"><div class='lg-row'>「二羽堅作金剛縛，　次當展舒二頭指，</div>
<div class='lg-row'>復屈頭節二相並，　此為大士頂輪印，</div>
<div class='lg-row'>相合又作金剛縛，　竪二頭指內中指，</div>
<div class='lg-row'>此名光聚頂輪印，　即光聚佛勝三昧。</div>
<div class='lg-row'>二羽應結金剛印，　小指大指二相合，</div>
<div class='lg-row'>復以大指入縛中，　此名最上大明印，</div>
<div class='lg-row'>最上大明所成故，　次結諸印善施作，</div>
<div class='lg-row'>頭指安心如二門，　此即名為縛心印。</div>
<div class='lg-row'>即此無名指入中，　諸指如應當善轉，</div>
<div class='lg-row'>依彼金剛寶法儀，　轉已還於口中住，</div>
<div class='lg-row'>即此復作仰起相，　次第旋轉住於心，</div>
<div class='lg-row'>如是名為四華印，　此即蓮華最上明。</div>
<div class='lg-row'>即此復從於頂起，　於身旋轉勝輪印，</div>
<div class='lg-row'>此名金剛巧業印，　金剛羯磨善成就，</div>
<div class='lg-row'>薩埵金剛堅固作，　小指相合如金剛，</div>
<div class='lg-row'>此名一切佛心印。　是印能成一切事。</div>
<div class='lg-row'>小指大指二相結，　左手中指如叉相，</div>
<div class='lg-row'>此即三叉中一叉。　如是金剛印所攝，</div>
<div class='lg-row'>金剛最上大明印，　此印即是金剛叉，</div>
<div class='lg-row'>所有諸印次第宣，　摩邪金剛等施作。</div>
</div><p>「如是等佛菩薩印：</p>

<div class="lg regular" style="margin-left:1em;"><div class='lg-row'>「二羽堅作金剛縛，　左手金剛而逼附，</div>
<div class='lg-row'>此即名為金剛拳，　一切金剛部中用。</div>
<div class='lg-row'>二羽當作金剛相，　依法安布諸標幟，</div>
<div class='lg-row'>一切金剛諸部中，　是印速疾能鉤召。</div>
<div class='lg-row'>以二頭指背展舒，　復二大指執向下，</div>
<div class='lg-row'>唵字印相頂間安，　布金剛相亦如是。</div>
</div><p>「如是等金剛明王大印。</p>

<div class="lg regular" style="margin-left:1em;"><div class='lg-row'>「復次舒二吉祥手，　二手相背亦復然，</div>
<div class='lg-row'>又以半臂作拳相，　後復旋轉口邊住。</div>
</div><p>「如是等金剛忿怒王大印。</p>

<div class="lg regular" style="margin-left:1em;"><div class='lg-row'>「左手大指善安置，　又作繫鬘依法用，</div>
<div class='lg-row'>右手復如施財相，　頭指作拳為劍印。</div>
</div><p>「如是等金剛大魔主印。</p>

<div class="lg regular" style="margin-left:1em;"><div class='lg-row'>「左手如執穆娑羅，　舒臂成印亦復然，</div>
<div class='lg-row'>右手如現熾盛光，　作金剛拳後振動。</div>
</div><p>「如是等金剛使者印。</p>

<div class="lg regular" style="margin-left:1em;"><div class='lg-row'>「作高舉面利牙相，　執仗復如擊害勢，</div>
<div class='lg-row'>屈臂成印亦如應，　左右手作侵奪相。</div>
</div><p>「如是等金剛僕使印。</p>

<div class="lg regular" style="margin-left:1em;"><div class='lg-row'>「分別壇中諸印契，　左手皆如執金剛，</div>
<div class='lg-row'>所有諸印次第宣，　如是羯磨善成就。</div>
<div class='lg-row'>所有大士諸印契，　皆於自身作成就，</div>
<div class='lg-row'>由彼觀想自身故，　即得最上印成就。</div>
<div class='lg-row'>大士頂輪印大護，　光聚大印施成就，</div>
<div class='lg-row'>降三世印一切作，　一切鉤召從心出。</div>
</div><p>「如是等佛印。</p>

<div class="lg regular" style="margin-left:1em;"><div class='lg-row'>「諸佛印得眾悉地，　金剛最上明最勝，</div>
<div class='lg-row'>而彼金剛叉大印，　即能善施諸成就。</div>
<div class='lg-row'>摩邪金剛善成就，　金剛鈴能遍警悟，</div>
<div class='lg-row'>彼執杖相善寂靜，　金剛器仗金剛破，</div>
<div class='lg-row'>最勝熾焰調諸惡，　勝善光明摧一切，</div>
<div class='lg-row'>勝杖擊害亦復然，　彼怖畏眼作諸怖，</div>
<div class='lg-row'>調伏殺害極最勝，　勝鬘善作眾羯磨，</div>
<div class='lg-row'>敬愛所欲皆能成，　最勝一切善摧伏，</div>
<div class='lg-row'>穆娑羅能破諸惡，　彼鉢吒相能善繫，</div>
<div class='lg-row'>最勝熾焰調諸惡，　藥叉執持諸惡者，</div>
<div class='lg-row'>利牙吞噉於一切，　金剛哥羅破諸惡，</div>
<div class='lg-row'>作諸障難善障者，　侵奪一切侵奪者。」</div>
</div></div>
<div class='div-fen'><a id='mulu38' />
<p class='h1'>一切金剛部金剛曼拏羅廣大儀軌分第十二</p><p>爾時，世尊復入一切如來金剛總持三昧出生加持三摩地，說此自部最上大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　娑<span class='note-inline'>(引)</span>　尾帝哩<span class='note-inline'>(二合引)</span>　莎<span class='note-inline'>(引)</span>　賀<span class='note-inline'>(引)</span><span class='note-inline'>(一句)</span>」</p>
<p>爾時，金剛手菩薩摩訶薩說此自部最上大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　馱<span class='note-inline'>(引)</span>　哩吽<span class='note-inline'>(引)</span><span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>　尾訖囉<span class='note-inline'>(二合)</span>　彌<span class='note-inline'>(引)</span>　吽<span class='note-inline'>(引)</span>　末吒<span class='note-inline'>(半音)</span><span class='note-inline'>(一句)</span>」</p>
<p>爾時，金剛藏菩薩摩訶薩說此自部最上大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　囉怛那<span class='note-inline'>(二合)</span>　仵<span class='note-inline'>(引)</span>　帝哩<span class='note-inline'>(二合引)</span>　莎<span class='note-inline'>(引)</span>　賀<span class='note-inline'>(引)</span><span class='note-inline'>(一句)</span>」</p>
<p>爾時，金剛眼菩薩摩訶薩說此自部最上大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　鉢訥摩<span class='note-inline'>(二合)</span>　泥<span class='note-inline'>(引)</span>　帝哩<span class='note-inline'>(二合引)</span>　吽<span class='note-inline'>(引)</span>　癹吒<span class='note-inline'>(半音)</span><span class='note-inline'>(一句)</span>」</p>
<p>爾時，金剛巧業菩薩摩訶薩說此自部最上大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　葛哩摩<span class='note-inline'>(二合)</span>　葛哩吽<span class='note-inline'>(引)</span><span class='note-inline'>(一句)</span>」</p>
<p>爾時，金剛最上明菩薩摩訶薩說此自部最上大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>輸<span class='note-inline'>(引)</span>羅<span class='note-inline'>(引)</span>屹哩<span class='note-inline'>(二合引)</span>莎<span class='note-inline'>(引)</span>賀<span class='note-inline'>(引)</span><span class='note-inline'>(一句)</span>」</p>
<p>爾時，摩邪金剛明王說此自印大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　作訖哩<span class='note-inline'>(二合引)</span>　唵<span class='note-inline'>(引)</span><span class='note-inline'>(一句)</span>」</p>
<p>金剛鈴明王說此大明曰：</p>
<p class="dharani">「嚩日囉<span class='note-inline'>(二合)</span>　健致枳<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>寂默金剛明王說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　難拏哥<span class='note-inline'>(引)</span>　瑟恥<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛器仗明王說此大明曰：</p>
<p class="dharani">「唵<span class='note-inline'>(引)</span>　嚩日哩<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span>」</p>
<p>如是等金剛明王三昧印明。</p>
<p>爾時，金剛軍拏梨金剛忿怒王說此自三昧印明曰：</p>
<p class="dharani">「唵<span class='note-inline'>(引)</span>　入嚩<span class='note-inline'>(二合引)</span>　羅<span class='note-inline'>(引)</span>　嚩日哩<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛光忿怒王說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　燥<span class='note-inline'>(引)</span>　摩曳<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛杖忿怒王說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　難尼<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛氷誐羅忿怒王說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　毘<span class='note-inline'>(引)</span>　沙尼<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>如是等金剛忿怒王三昧印明。</p>
<p>爾時，金剛舜拏大魔主說此自三昧印明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　舜<span class='note-inline'>(引)</span>　尼<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛鬘大魔主說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　摩<span class='note-inline'>(引)</span>　梨<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛敬愛大魔主說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　嚩尸<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>最勝金剛大魔主說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　阿波囉<span class='note-inline'>(引)</span>　[口*爾]帝<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>如是等金剛大魔主三昧印明。</p>
<p>爾時，金剛穆娑羅金剛使者說此自三昧印明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　穆娑羅屹哩<span class='note-inline'>(二合)</span>　係<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛風金剛使者說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　鉢致<span class='note-inline'>(引)</span><span class='note-inline'>(一句)</span>」</p>
<p>金剛火金剛使者說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　入嚩<span class='note-inline'>(二合引)</span>　梨<span class='note-inline'>(引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛陪囉嚩金剛使者說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　屹囉<span class='note-inline'>(二合)</span>　係<span class='note-inline'>(引)</span><span class='note-inline'>(一句)</span>」</p>
<p>如是等金剛使者三昧印明。</p>
<p>爾時，金剛鉤金剛僕使說此自三昧印明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　能瑟致哩<span class='note-inline'>(三合引)</span>　吽<span class='note-inline'>(引)</span><span class='note-inline'>(一句)</span>」</p>
<p>金剛哥羅金剛僕使說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　哥<span class='note-inline'>(引)</span>　里尼吽<span class='note-inline'>(引)</span><span class='note-inline'>(一句)</span>」</p>
<p>金剛尾那野哥金剛僕使說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　尾覲儞<span class='note-inline'>(二合引)</span>　吽<span class='note-inline'>(引)</span><span class='note-inline'>(一句)</span>」</p>
<p>龍金剛金剛僕使說此大明曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合)</span>　喝囉尼吽<span class='note-inline'>(引)</span><span class='note-inline'>(一句)</span>」</p>
<p>如是等金剛僕使三昧印明。</p>
<p>爾時，金剛手菩薩摩訶薩說此一切金剛部曼拏羅頌曰：</p>

<div class="lg regular" style="margin-left:1em;"><div class='lg-row'>「我今次第當演說，　最勝金剛曼拏羅，</div>
<div class='lg-row'>其相四方與四門，　如次抨其外壇界，</div>
<div class='lg-row'>依法安布中宮位，　東向為門法亦然。</div>
<div class='lg-row'>彼中次第依法儀，　如應安置於佛像，</div>
<div class='lg-row'>分列降三世尊等，　此四大士佛周匝，</div>
<div class='lg-row'>曼拏羅前當依法，　普遍畫彼金剛印。</div>
<div class='lg-row'>復次於彼諸左右，　依法悉畫本部印，</div>
<div class='lg-row'>金剛舜拏等魔主，　應為四門守護者，</div>
<div class='lg-row'>怖與吉祥并辯才，　訥誐等四居內隅，</div>
<div class='lg-row'>外隅應當依法儀，　遍畫如前賢聖印。</div>
<div class='lg-row'>又復於外曼拏羅，　依法應畫天等相，</div>
<div class='lg-row'>其壇次第諸法儀，　悉如廣大儀軌說。</div>
</div><p>「此金剛曼拏羅中，隨所樂欲依法施作，所有金剛鉤等此部三昧羯磨作已，然後金剛阿闍梨自結金剛持印，乃謂弟子言：『汝不應以此三昧印，於不入三昧不見法者前說是法，無令破壞祕密三昧。』作是說已，然後取彼羯磨金剛杵，安於金剛持印之上，依本法儀引其弟子入曼拏羅。入已即當擲羯磨杵，隨杵墮處，即得本尊三昧智印敬愛成就，由是因故，一切羯磨所作悉成。然後為其弟子除去面帛，普令觀視曼拏羅已，說是祕密三昧印言：『今此三昧印，常能作彼一切羯磨所欲敬愛者，一切皆得如母如子如妻如女，悉來隨順。』次為授是大明曰：</p>
<p class="dharani">「唵<span class='note-inline'>(引)</span>　薩哩嚩<span class='note-inline'>(二合)</span>　誐<span class='note-inline'>(引)</span>　彌儞<span class='note-inline'>(一句)</span>　薩哩嚩<span class='note-inline'>(二合)</span>　薄翅<span class='note-inline'>(引)</span><span class='note-inline'>(二)</span>娑<span class='note-inline'>(引)</span>　馱野虞呬野<span class='note-inline'>(二合)</span>　嚩日哩<span class='note-inline'>(二合)</span>　尼吽<span class='note-inline'>(引)</span>　癹吒<span class='note-inline'>(半音)</span><span class='note-inline'>(三)</span></p>
<p>「如是大明，若誦一遍，即得一切所愛之者悉來敬愛，隨意所作離諸過失，如所愛樂獲得一切受用成就，然後一切得淨心性，發最上意，所應觀察一切智印，餘復能作一切事業，此即具德執金剛尊作如是說。</p>
<p>「次當教授彼三昧印：</p>

<div class="lg regular" style="margin-left:1em;"><div class='lg-row'>「三昧忿怒指安頂，　堅固作縛住於心，</div>
<div class='lg-row'>面眉還復口門散，　後復二羽置於頂，</div>
<div class='lg-row'>左手金剛頭指縛，　作三叉相而逼附，</div>
<div class='lg-row'>此印成結依法儀，　得自最上明成就。</div>
<div class='lg-row'>一切金剛諸部中，　皆左金剛頭指攝，</div>
<div class='lg-row'>我今說彼結印儀，　諸三昧法如儀軌，</div>
<div class='lg-row'>諸頭指逼如輪相，　金剛鈴印亦復然，</div>
<div class='lg-row'>唵字印相此還同，　師子耳攝器仗印。</div>
</div><p>「如是等金剛明王印。</p>

<div class="lg regular" style="margin-left:1em;"><div class='lg-row'>「熾焰印攝亦如是，　金剛光印攝還同，</div>
<div class='lg-row'>杖拳印攝即如前，　最後印於口邊轉。</div>
</div><p>「如是等金剛忿怒王印。</p>

<div class="lg regular" style="margin-left:1em;"><div class='lg-row'>「彼波那印及鬘印，　金剛禁伏等鉤相，</div>
<div class='lg-row'>彼最勝印頂處安，　此四魔主護門者。</div>
</div><p>「如是等金剛大魔主印。</p>

<div class="lg regular" style="margin-left:1em;"><div class='lg-row'>「次當屈臂如輪相，　二手背轉依法儀，</div>
<div class='lg-row'>解脫印相熾焰光，　擊害印於口邊住。</div>
</div><p>「如是等金剛使者印。</p>

<div class="lg regular" style="margin-left:1em;"><div class='lg-row'>「二指內入安口門，　逼附還為打擊勢，</div>
<div class='lg-row'>纏臂成印亦如應，　作險惡相侵奪印。</div>
</div><p>「如是等金剛僕使印。」</p>
</div>
<p class='juan'>佛說一切如來真實攝大乘現證三昧大教王經卷第十六</p>
</div><!-- end of div[@id='body'] -->
</body></html>