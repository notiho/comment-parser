<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切如來大祕密王未曾有最上微妙大曼拏羅經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu10' />一切如來大祕密王未曾有最上微妙大曼拏羅經卷第五</p><p class="byline">西天譯經三藏朝散大夫試鴻臚少卿明教大師臣天息災奉　詔譯</p>
<div class='div-pin'><a id='mulu11' />
<p class='h1'>鈴杵相分出生儀則品第六</p><p>爾時金剛手菩薩從眾會中起，如師子王示其威德，於彼大眾周遍觀察已，於世尊前不近不遠瞻仰而住，乃為未來諸有情等而作是言：「世尊！末法之時，有比丘、比丘尼、優婆塞、優婆夷等修真言行者，云何了知曼拏羅賢聖之位及彼真言印相，乃至大相應法，及各各真如之智？又復弟子入曼拏羅，云何得福？云何得真言成就？云何阿闍梨而得解脫？」</p>
<p>爾時世尊告金剛手菩薩言：「我今為於有情，以大悲心說密中之密最上微妙真如之智賢聖色相真言悉地一切解脫。金剛手！若得真言成就一切解<span class='corr'>脫</span>者，自然當得一切諸佛、諸大菩薩所得正道。金剛手！譬如轉輪聖王於人世中最為第一，彼真如智賢聖色相，乃至菩薩祕密明王、諸忿怒明王，於三界中而為最勝亦復如是。又復阿闍梨識五智之體、解種種之相，於種種相而能深信現大無畏，於三摩地能生金剛蓮花界佛及生種種賢聖；又能破壞一切魔王并諸眷屬；能成息災、增益等法；復能成就入修羅宮，及成就聖藥、眼藥、牛黃、長年藥，乃至劍輪、數珠、賢瓶、如意寶幢、三股叉等。如是諸法，彼阿闍梨及持誦人若能一一了知者，獲得廣大利益。復次金剛手！諸曼拏羅中隨法賢聖所有色相種種不同。金剛手！彼息災、增益最上成就法等，曼拏羅中佛及賢聖我今說之。</p>
<p>「金剛手！中方賢聖者，佛三界尊毘盧遮那如來，白色如滿月相，頂戴寶冠著紅衣，最上微妙一切莊嚴，於金剛師子座上作金剛跏趺之坐。</p>
<p>「東方阿閦如來，大青寶色，其面圓滿猶如秋月，相好具足著妙青衣，光明無數照於一切種種莊嚴，左手作金剛拳安髀上，右手作觸地印，面東坐象座一切莊嚴。</p>
<p>「南方寶生智自在佛，身如日色面如滿月，頂戴寶冠著黃白色衣，面向南坐，左手作金剛拳安髀上，右手作施願印，乘一切普遍智蓮花王寶馬之座。</p>
<p>「西方無量光如來，身黃金色面如滿月，作入三摩地相，髮髻嚴好頭冠莊嚴，身著紅衣背月輪光，迴面向西坐忿怒明王座。</p>
<p>「北方不空成就如來，身綠色面如滿月，光明晃耀現微笑容，髮髻嚴好頭冠殊妙，著青色衣種種莊嚴，左手作金剛拳安髀上，右手作說法相，坐大寶蓮花金翅鳥王座，有五義見怖。」</p>
<p>金剛手白言：「世尊！云何名五義見怖？」</p>
<p>佛言：「金剛手！我今說彼五義之道。所謂：二諦及生滅、無常、五蘊等法是為五義。金剛手！如是諸法，若有阿闍梨及諸行人依法修行佛威德故，令諸行人於如是之見，皆能省覺不執不住，悉能安住金剛真實妙三摩地諸佛境界。</p>
<p>「金剛手！汝今諦聽！所有如來金剛蓮花界大乘真如心，於三界中出生種種三摩地色。所謂：金剛薩埵菩薩而作月色；金剛王菩薩黃色；金剛愛菩薩紅色；金剛善哉菩薩青色。一切有情見者歡喜。</p>
<p>「又復福德聚：金剛寶菩薩如日紅色；金剛光菩薩如淡紅色或淺黃色；金剛幢菩薩、金剛笑菩薩俱淺青色。</p>
<p>「又復智慧門：金剛法菩薩黃色，得大無畏相；金剛利菩薩紅色，如童子相；金剛因菩薩作淺青色；金剛語菩薩黑色。</p>
<p>「又復大精進：金剛業菩薩翡翠色，有大力勢；金剛護菩薩黃色；金剛藥叉菩薩赤黑色，口出利牙作大忿怒相；金剛拳菩薩大綠色。</p>
<p>「又適悅心：金剛戲菩薩翡翠色；金剛鬘菩薩紅色，常樂受持祕密之鬘；金剛歌菩薩黃色，作祕密相；金剛舞菩薩淺青色。</p>
<p>「又復真如熏：金剛香菩薩淺青色；金剛華菩薩紅黃色；金剛燈菩薩紅色，如大光明破諸黑暗，如一切智智之力；金剛塗香菩薩淺青色。</p>
<p>「又復有堅固智：金剛鉤菩薩如大青色，有大力勢；金剛索菩薩紅色，如曼度迦花；金剛鎖菩薩黃赤色，如童子相；金剛鈴菩薩有大光明能迷惡者。</p>
<p>「又復各各畫隨方主菩薩，身隨方色，與金剛鉤等相向坐，佛子隨眾生心所有信樂現於神通。</p>
<p>「又復真如體能生一切法，化有情身作轉輪王；復於金剛蓮花界三摩地，作變化相現種種形；或現善相示於無畏；或現極惡示於忿怒。</p>
<p>「復有嚩日囉吽迦囉大忿怒明王，身翡翠色，作顰眉相，此明王於三界中最勝；復有大樂欲明王，如牛乳色，手持金剛蓮花，貌如欲界天；復有金剛欲自在明王，紅黑色，住下方作幻化相，手持金剛示大忿怒相，眼目修廣清淨無垢；復有金剛大笑明王，紅色；復有大力最上金剛索明王，身綠色。此等明王常護諸佛菩提道場。</p>
<p>「復有十七佛頂輪王，所謂：圓滿如來一切智智大力輪王，身黃色；復有無垢佛頂輪王，身亦黃色或如深朱色；復有大白無垢佛頂輪王，身如雪色；復有最上智未曾有佛頂輪王，身大青寶色；復有蓮花薩埵三摩地化身佛頂輪王，具大悲心現種種力，當令種種眾生皆生信樂；復有蓮花大自在佛頂輪王，身如白曼度迦花色；復有三界最勝大力不空蓮花佛頂輪王，身黃色；降伏大地蓮花佛頂輪王，身黃色；降伏大地蓮花佛頂輪王，身如月色；蓮花吽迦囉佛頂輪王，赤黑色；蓮花開敷大相應佛頂輪王，黃金色；世間最上蓮花佛頂輪王，黃白色；蓮花大笑佛頂輪王，淺紅黑色；大忿怒蓮花佛頂輪王，如蓮花色；蓮花薩埵大白佛頂輪王，如金色；十二面蓮花佛頂輪王，黃白色；大忿怒大白蓮花佛頂輪王，蓮花色；最上自在相應蓮花佛頂輪王，秋月色。如是諸大輪王等所有三摩地變化種種色相，隨彼諸曼拏羅持誦護摩成就之法，自性正色及彼真言印相。所有持誦之人，若能依法持誦修行一切成就。」</p>
<p>復次金剛手菩薩白佛言：「世尊！此法於末世時云何受持？」</p>
<p>佛言：「金剛手菩薩！若有此比丘、比丘尼、優婆塞、優婆夷，為一切有情行真言教、作大利益及求福報者，當須受持頂戴，及戴臂上或絡腋中。金剛手！彼人當得阿閦如來、寶幢如來、無量光如來、不空成就如來加持覆護，由如世人愛護其子。」</p>
<p>復次金剛手菩薩白佛言：「世尊！云何名金剛杵？彼杵上、下、中間云何分別？唯願世尊以大智自在而為開說？」</p>
<p>佛告金剛手菩薩言：「諦聽！金剛杵者以三印印之。金剛手！我今說五股杵：上五股表毘盧遮那佛、阿閦佛、寶生佛、無量光佛、不空成就佛。下五股者表四波羅蜜，所謂：金剛波羅蜜等；中表清淨菩薩變化身忿怒明王。</p>
<p>「金剛手！彼阿闍梨及彼持誦人，若有依法受持，復發勇猛精進之心，想自身如金剛薩埵，當得一切佛最上微妙法界，最上勇猛智清淨法。」</p>
<p>金剛手菩薩復言佛：「今已說金剛杵相分所有隨佛隨法祕密真言，乃至別相微妙金剛杵及一切真言等；調伏藥叉、羅剎并破壞一切極惡之者一切法等，唯願如來以自在智慧方便演說。」</p>
<p>佛言：「金剛手！金剛杵有隨部種種之相。若復五股作圓相，令股不相著，其中股比餘股長半指節，其杵上下正分三分，兩頭并中是名三分，此金剛智慧自在菩薩金剛杵；或如寶形及圓相頭稍磔開，此寶部金剛杵；或如蓮花相寶莊，此是蓮花部金剛杵；或如優鉢羅花形，有四面作十二股，於蓮花中出股頭不相著，此名羯磨金剛杵，或有三股亦是羯磨金剛杵；若復堅牢圓相作五股頭相著，其股作三稜相，此是如來最上金剛杵；若復作九股上下猛焰相，此是忿怒金剛杵；若復獨股，即是微妙心金剛杵。</p>
<p>「又復降伏藥叉、羅剎用金剛劍，亦於調伏法而得成就。又復屈如中指中節，此名金剛叉。</p>
<p>「又有微妙祕密金剛鈴，亦分三亭或分七亭，其金剛鈴上有三界道，其上面杵或九股，是忿怒變化明王鈴，或是七股亦是金剛忿怒明王鈴；若上面五股杵，是五部金。</p>
<p>「又鈴有獨韹者、有多韹者，若或鈴聲清響遠近樂聞。用獨韹者於佛所說真言而得成就；若二韹者得降龍法成就；若三韹者得降藥叉法成就；若四韹者於天人法得成就；若五韹者於阿修羅法得成就；若六韹者於諸聖人法中得成就；若七韹者當於調伏他呪而得成就。</p>
<p>「復次說韹之形相亦有分別。若韹如金剛杵相者，此是金剛部金剛手法中之相；若韹如寶相者，此是金剛寶部之相；若韹如蓮花者，此是金剛蓮花部之相；若韹如金剛羯磨杵團圓相者及如輪者，此是羯磨部之相，可於一切羯磨法中使用。若降拏枳儞及阿修羅者，乃至作大忿怒法者，亦可用此羯磨鈴。」</p>
<p>金剛手菩薩復白佛言：「世尊！作一切曼拏羅時，及作一切護摩法，彼諸最勝護世及諸宿曜，乃至羅剎、諸龍鬼等，云何而為彼等作供養？又作供養時所用真言云何？」</p>
<p>佛言：「金剛手！彼一切護世及宿曜、羅剎等，若作曼拏羅及護摩時，當隨力分求諸香、花、燈、塗而為供養，每作供養當須自東北方起首作供養。復誦真言曰：</p>
<p class="dharani">「曩莫　室戰<span class='note-inline'>(二合)</span>拏　嚩日囉<span class='note-inline'>(二合)</span>　播<span class='note-inline'>(引)</span>拏曳<span class='note-inline'>(引)</span>　烏芻瑟摩<span class='note-inline'>(二合)</span>　骨嚕<span class='note-inline'>(二合)</span>馱　摩賀<span class='note-inline'>(引)</span>摩羅　賀曩賀曩　尾日林<span class='note-inline'>(二合)</span>婆　阿曩野阿曩野　薩里嚩<span class='note-inline'>(二合)</span>　努瑟吒<span class='note-inline'>(二合)</span>喃<span class='note-inline'>(引)</span>　吽　㗶吒　娑嚩<span class='note-inline'>(二合)</span>賀</p>
<p>「此真言若為種種曼拏羅及護摩中供養者，當依如是儀則，亦可於一切處通用。</p>
<p>「復有呪食作供養，先念請召一切真言曰：</p>
<p class="dharani">「唵<span class='note-inline'>(引)</span>　禰<span class='note-inline'>(引)</span>嚩曩<span class='note-inline'>(引)</span>誐　羅剎娑<span class='note-inline'>(引)</span>　部多　僧伽<span class='note-inline'>(引)</span>　悉馱是儞也<span class='note-inline'>(二合)</span>　馱囉　室唧<span class='note-inline'>(二合)</span>　布單曩羯吒　布單曩嚕閉尼　部多　吠多<span class='note-inline'>(引)</span>拏　巘馱里嚩<span class='note-inline'>(二合引)</span>　阿酥囉　緊曩囉<span class='note-inline'>(引)</span>　阿鉢娑摩<span class='note-inline'>(二合引)</span>嚕　烏娑多<span class='note-inline'>(二合)</span>囉　迦娑母多<span class='note-inline'>(引)</span>　室唧<span class='note-inline'>(二合引)</span>　嚩那<span class='note-inline'>(引)</span>囉計<span class='note-inline'>(引)</span>　娑賀　賽<span class='note-inline'>(引)</span>怛也<span class='note-inline'>(二合)</span>　僧契<span class='note-inline'>(引)</span>室魯　怛嚩<span class='note-inline'>(二合)</span>　左帝<span class='note-inline'>(引)</span>阿<span class='note-inline'>(引)</span>里焰<span class='note-inline'>(二合)</span>覩娑里吠<span class='note-inline'>(二合)</span>伊賀　部訖多<span class='note-inline'>(二合)</span>　迦<span class='note-inline'>(引)</span>摩<span class='note-inline'>(引)</span>　阿誐蹉他　阿誐蹉他　麼里沙<span class='note-inline'>(二合引)</span>酥　鉢囉拏　仡囉<span class='note-inline'>(二合)</span>賀囉叉婆<span class='note-inline'>(引)</span>　室左<span class='note-inline'>(二合)</span>　曳計<span class='note-inline'>(引)</span>唧部冐<span class='note-inline'>(引)</span>儞嚩　散底禰尾也<span class='note-inline'>(二合引)</span>　彌<span class='note-inline'>(引)</span>撓<span class='note-inline'>(引)</span>舍摩<span class='note-inline'>(二合)</span>捨儞<span class='note-inline'>(引)</span>左嚩儞<span class='note-inline'>(引)</span>左　扇底曳<span class='note-inline'>(引)</span>　酥摩不里<span class='note-inline'>(二合)</span>　瑟致<span class='note-inline'>(二合引)</span>囉尾曼拏隷<span class='note-inline'>(引)</span>左仡囉<span class='note-inline'>(二合引)</span>彌<span class='note-inline'>(引)</span>數　薩里嚩<span class='note-inline'>(二合)</span>　數喃那曩嚩儞<span class='note-inline'>(引)</span>　數娑鱗酥　薩里嚩<span class='note-inline'>(二合引)</span>　酥左娑誐彌<span class='note-inline'>(引)</span>　數嚩<span class='note-inline'>(引)</span>閉多拏<span class='note-inline'>(引)</span>計<span class='note-inline'>(引)</span>　數左波羅末<span class='note-inline'>(二合)</span>隷<span class='note-inline'>(引)</span>數曳<span class='note-inline'>(引)</span></p>
<p class="dharani">「俱波嚩<span class='note-inline'>(引)</span>播也<span class='note-inline'>(二合引)</span>　酥左曩惹里<span class='note-inline'>(引)</span>　數囉怛曩<span class='note-inline'>(二合引)</span>　羅曳<span class='note-inline'>(引)</span>左　訖里<span class='note-inline'>(二合)</span>　多<span class='note-inline'>(引)</span>地嚩<span class='note-inline'>(引)</span>娑<span class='note-inline'>(引)</span>曩里<span class='note-inline'>(引)</span>　數薩里吠<span class='note-inline'>(二合)</span>　數成怛也<span class='note-inline'>(二合引)</span>　羅曳<span class='note-inline'>(引)</span>禰<span class='note-inline'>(引)</span>嚩　仡里<span class='note-inline'>(二合)</span>　呬<span class='note-inline'>(引)</span>嚩散帝　尾賀<span class='note-inline'>(引)</span>囉　制<span class='note-inline'>(引)</span>怛也<span class='note-inline'>(二合引)</span>　娑嚩<span class='note-inline'>(二合)</span>怛也<span class='note-inline'>(二合引)</span>舍囉<span class='note-inline'>(二合)</span>彌<span class='note-inline'>(引)</span>　數囉他也<span class='note-inline'>(二合引)</span>　酥吠<span class='note-inline'>(引)</span>體　數左左怛嚩里<span class='note-inline'>(引)</span>　數曳<span class='note-inline'>(引)</span>阿娑<span class='corr'>嚩</span><span class='note-inline'>(二合)</span>　舍<span class='note-inline'>(引)</span>囉<span class='note-inline'>(引)</span>誐祭<span class='note-inline'>(二合)</span>　滿禰里<span class='note-inline'>(引)</span>阿泰迦沒里剎<span class='note-inline'>(引)</span>數摩賀<span class='note-inline'>(引)</span>鉢體<span class='note-inline'>(引)</span>　數禰尾<span class='note-inline'>(二合)</span>閉　數左曳<span class='note-inline'>(引)</span>嚩散帝　紇里<span class='note-inline'>(二合)</span>　瑟吒<span class='note-inline'>(二合)</span>　摩曩娑<span class='note-inline'>(引)</span>娑怛<span class='note-inline'>(二合)</span>　他<span class='note-inline'>(引)</span>度波補瑟輩<span class='note-inline'>(二合引)</span>　仡里<span class='note-inline'>(二合)</span>　恨赦<span class='note-inline'>(二合)</span>　覩朋<span class='note-inline'>(去聲)</span>惹敢<span class='note-inline'>(二合)</span>　覩閉挽覩　薩里吠<span class='note-inline'>(二合)</span>　伊難左羯里磨<span class='note-inline'>(二合)</span>娑賀　楞俱魯他閉挽覩曳<span class='note-inline'>(引)</span>　薩里嚩<span class='note-inline'>(二合)</span>　儞婆<span class='note-inline'>(引)</span>左囉<span class='note-inline'>(引)</span>　赧<span class='note-inline'>(引)</span></p>
<p>「誦此真言請召已，然將所供養物、香花、食等，復以大力明王真言及印而加持之，彼諸賢聖等方敢就食。</p>
<p>「大力明王真言曰：</p>
<p class="dharani">「唵<span class='note-inline'>(引)</span>　嚩日囉<span class='note-inline'>(二合引)</span>　骨魯<span class='note-inline'>(二合)</span>馱　摩賀<span class='note-inline'>(引)</span>摩羅　惹致羅楞冐<span class='note-inline'>(引)</span>那囉　烏芻瑟摩<span class='note-inline'>(二合)</span>　骨魯<span class='note-inline'>(二合)</span>馱　賀曩那賀　鉢左尾持　鑁<span class='note-inline'>(二合)</span>娑野　烏蹉<span class='note-inline'>(引)</span>那野　吽　誐里<span class='note-inline'>(二合)</span>恨拏<span class='note-inline'>(二合)</span>　誐里<span class='note-inline'>(二合)</span>恨拏<span class='note-inline'>(二合)</span>　誐里<span class='note-inline'>(二合)</span>恨拏<span class='note-inline'>(二合)</span>　播野部惹部惹部惹　波野部惹波野伊[牟*含]<span class='note-inline'>(引)</span>　薩里嚩<span class='note-inline'>(二合)</span>　努瑟吒<span class='note-inline'>(二合)</span>　薩怛嚩<span class='note-inline'>(二合引)</span>　吽　吽吽　㗶吒　㗶吒　㗶吒　娑嚩<span class='note-inline'>(二合)</span>賀</p>
<p>「大力明王印：</p>
<p>「以二手作拳，以二大指、小指相著合竪成印，誦此真言百遍，結印加持所供養香、花、食等，令彼一切天、龍、夜叉、羅剎等得食如上勝妙供養之食。得供養已，與彼阿闍梨所作曼拏羅，及一切所求皆悉如願，種種所作悉皆成就。」</p>
</div>
<div class='div-pin'><a id='mulu12' />
<p class='h1'>造塔功德品第七</p><p>復次金剛手菩薩白佛言：「世尊！於未來世有諸眾生，或剎帝利、婆羅門，乃至信心善男子、善女人等，是中若有為求法故、或求福壽，或自發心、或隨他發心造於塔廟，所造佛塔及於佛像，乃至供養儀則云何？」</p>
<p>佛告金剛手菩薩言：「金剛手！造塔像儀者而有三種：第一金、銀、銅鑄成；第二白檀木雕成；第三香泥印成。將欲造於塔像者，先選求殊勝吉祥清淨之地，得是地已，相度可用方停，不定多少，掘深至膝，去諸瓦礫、灰炭，及與毛骨一切不祥之類。然却於異處求清淨之土填築，用吉祥木為杵築實，當須平正勿令塵坌，先以大明王真言而加持之。</p>
<p>「大明真言曰：</p>
<p class="dharani">「唵<span class='note-inline'>(引)</span>　曩摩　悉怛里野<span class='note-inline'>(四合)</span>　持嚩<span class='note-inline'>(二合)</span>　努誐哆<span class='note-inline'>(引)</span>喃<span class='note-inline'>(引)</span>　薩里嚩<span class='note-inline'>(二合)</span>　怛他<span class='note-inline'>(引)</span>誐多<span class='note-inline'>(引)</span>喃<span class='note-inline'>(引)</span>　怛儞也<span class='note-inline'>(二合)</span>他<span class='note-inline'>(引)</span>　唵<span class='note-inline'>(引)</span>　酥剎彌<span class='note-inline'>(二合引)</span>酥剎彌<span class='note-inline'>(二合引)</span>　努誐帝<span class='note-inline'>(引)</span>扇<span class='note-inline'>(引)</span>帝<span class='note-inline'>(引)</span>扇<span class='note-inline'>(引)</span>帝<span class='note-inline'>(引)</span>　難<span class='note-inline'>(引)</span>帝<span class='note-inline'>(引)</span>難<span class='note-inline'>(引)</span>帝<span class='note-inline'>(引)</span>　儞囉<span class='note-inline'>(引)</span>俱隸<span class='note-inline'>(引)</span>　野輸<span class='note-inline'>(引)</span>野輸<span class='note-inline'>(引)</span>嚩底　帝<span class='note-inline'>(引)</span>祖<span class='note-inline'>(引)</span>帝祖嚩底　薩里嚩<span class='note-inline'>(二合)</span>　沒馱<span class='note-inline'>(引)</span>　地瑟姹<span class='note-inline'>(二合)</span>　曩地瑟恥<span class='note-inline'>(二合)</span>帝<span class='note-inline'>(引)</span>　娑嚩<span class='note-inline'>(二合引)</span>賀</p>
<p>「金剛手！<span class='corr'>此</span>大明乃是過去諸佛之所受持，我今宣說此明，名一切如來藏。若加持地者，於此地上所作功德，於一切有情能滅一切重罪、能盡一切惡業；若諸有情得遇此明，速證無上菩提。</p>
<p>「復次金剛手！若諸有情欲以泥印脫作佛像者，先想二手中有『阿』字，得字現已，復見字有光明晃耀。若得如是已，方可取泥入手作團，復念加持作團真言曰：</p>
<p class="dharani">「唵<span class='note-inline'>(引)</span>　阿囉祖<span class='note-inline'>(引)</span>　尾囉祖<span class='note-inline'>(引)</span>　娑嚩<span class='note-inline'>(二合引)</span>賀</p>
<p>「復念真言曰：</p>
<p class="dharani">「唵<span class='note-inline'>(引)</span>　訖魯<span class='note-inline'>(二合)</span>囉　嚩日囉<span class='note-inline'>(二合)</span>　誐里鼻<span class='note-inline'>(二合)</span>娑嚩<span class='note-inline'>(二合引)</span>賀</p>
<p>「念此真言已，將泥團入印中，入印已復念入印真言曰：</p>
<p class="dharani">「唵<span class='note-inline'>(引)</span>　涅里<span class='note-inline'>(二合)</span>茶<span class='note-inline'>(去聲)</span>　嚩酥地<span class='note-inline'>(引)</span>　娑嚩<span class='note-inline'>(二合引)</span>賀</p>
<p>「將泥入印已，想此泥決定便能成就佛之相好。作是念已，又想二手中，前想成者『阿』字變成月輪，又想月輪變成日輪；復想『唵』字變成毘盧遮那佛，處中而坐作入三摩地相。此想成已，念所作成就真言曰：</p>
<p class="dharani">「唵<span class='note-inline'>(引)</span>　達里摩<span class='note-inline'>(二合)</span>　馱<span class='note-inline'>(引)</span>覩　誐里鼻<span class='note-inline'>(二合引)</span>　娑嚩<span class='note-inline'>(二合引)</span>賀</p>
<p>「念此真言已，復念出印真言曰：</p>
<p class="dharani">「唵<span class='note-inline'>(引)</span>　達里摩<span class='note-inline'>(二合)</span>　馱<span class='note-inline'>(引)</span>覩　嚩日囉<span class='note-inline'>(二合)</span>　娑嚩<span class='note-inline'>(二合引)</span>賀</p>
<p>「念此真言出印已，又想『野』字變成大蓮花座。復想彼座有種種上妙珍寶，及以金銀而嚴飾之；又想殊妙繖蓋而覆其上。作是想已復念莊嚴，真言曰：</p>
<p class="dharani">「唵<span class='note-inline'>(引)</span>　彌尾也<span class='note-inline'>(二合)</span>囉娑　嚩日囉<span class='note-inline'>(二合)</span>　娑嚩<span class='note-inline'>(二合引)</span>賀</p>
<p>「如是莊嚴已，然後安置所作佛像。復念安像真言曰：</p>
<p class="dharani">「唵<span class='note-inline'>(引)</span>　酥鉢囉<span class='note-inline'>(二合)</span>底　瑟恥<span class='note-inline'>(二合)</span>多　嚩日嚕<span class='note-inline'>(二合引)</span>訥婆<span class='note-inline'>(二合)</span>嚩<span class='note-inline'>(引)</span>野　娑嚩<span class='note-inline'>(二合引)</span>賀</p>
<p>「如是安置已，然後逐日燒香獻花而為供養。當用俱嚕吒花、迦俱羅花、俱母那花；若無此花者，但隨力隨時所得諸花亦可供養。所獻香當求恭俱摩香、白檀香、龍腦香等；若無如上香者，即用隨所得者好香而為供養。</p>
<p>「獻香真言曰：</p>
<p class="dharani">「唵<span class='note-inline'>(引)</span>　摩賀<span class='note-inline'>(引)</span>彌<span class='note-inline'>(引)</span>伽　娑頗<span class='note-inline'>(二合)</span>囉　拏尸羅度閉<span class='note-inline'>(引)</span>娑嚩<span class='note-inline'>(二合)</span>賀</p>
<p>「獻花真言曰：</p>
<p class="dharani">「唵<span class='note-inline'>(引)</span>　薩里嚩<span class='note-inline'>(二合)</span>囉　嚩日嚕<span class='note-inline'>(二合引)</span>　娑嚩<span class='note-inline'>(二合引)</span>賀</p>
<p>「獻花鬘真言曰：</p>
<p class="dharani">「唵<span class='note-inline'>(引)</span>　禰尾也<span class='note-inline'>(二合)</span>　俱酥摩　麼<span class='note-inline'>(引)</span>羅<span class='note-inline'>(引)</span>　嚩日嚕<span class='note-inline'>(二合引)</span>娑嚩<span class='note-inline'>(二合引)</span>賀</p>
<p>「獻燈真言曰：</p>
<p class="dharani">「唵<span class='note-inline'>(引)</span>　達里麼<span class='note-inline'>(二合引)</span>路<span class='note-inline'>(引)</span>迦　鉢囉<span class='note-inline'>(二合)</span>禰波<span class='note-inline'>(引)</span>野娑嚩<span class='note-inline'>(二合引)</span>賀</p>
<p>「以如是勝妙寶蓋、寶座、一切珍寶，乃至上妙香花、花鬘種種供養已，復念迴向真言曰：</p>
<p class="dharani">「唵<span class='note-inline'>(引)</span>　薩里嚩<span class='note-inline'>(二合)</span>　薩怛嚩<span class='note-inline'>(二合)</span>　紇里<span class='note-inline'>(二合)</span>那野　誐里鼻<span class='note-inline'>(二合引)</span>　娑嚩<span class='note-inline'>(二合引)</span>賀」</p>
<p>佛告金剛手菩薩言：「若諸有情以真實心欲造佛塔供養者，所獲果報我今略說。金剛手！若諸有情以真實心造佛塔如阿摩勒果，或高四指、或高一肘、或高佛尺量一尺，如上大小當得大福。金剛手！譬如滿閻浮提一切有情所有珍寶及種種樂具，若有善男子善女人以如是等珍寶及種種樂具行檀波羅蜜，悉皆布施三寶及一切有情，如是施已所獲福報其數無量。金剛手！彼所造塔或如阿摩勒果，其福勝彼，何況如四指及一肘或佛一尺量！金剛手！若能如是造於佛塔，如造一切如來法界之藏。金剛手！若如是塔者，不得以足蹈泥，若是蹈泥者返招重罪不獲善報。何以故？以彼心不敬重故。</p>
<p>「金剛手！譬如有人身患重病，不求真言威德之力，亦復不求善友妙藥醫治之力，當自用意往屍多林中作火壇法，欲除病苦而作禳災，以無智故心住無明，而於火中却得屍起不吉之相。彼人修塔心不專志失於恭敬，却獲罪報亦復如是。造塔泥者當用手和，用諸香水如前印佛儀則真言加持其泥。造塔成已，當結金剛族忿怒明王印，及金剛族百字明加持，而作擁護安住；然後復以左手作金剛拳，右手持佛入塔中，想如金剛薩埵菩薩持佛入塔，亦得金剛薩埵擁護安住已，復結夜摩天印而作護門。</p>
<p>「夜摩天印：</p>
<p>「以二手作金剛拳，以二中指頭相拄成印。作是印護門已，次作發遣，前來初起首造於塔像，或有觀想現前或復自來隨喜，乃至所請召來一切諸佛賢聖，及彼天龍鬼神，既有請來須却發遣奉請各還本位，結發遣印及念真言。</p>
<p>「發遣印：</p>
<p>「以二手作金剛拳相對少開，二頭指竪如針，以二大指相顛倒成印。</p>
<p>「發遣真言：</p>
<p class="dharani">「唵<span class='note-inline'>(引)</span>　娑嚩<span class='note-inline'>(二合)</span>婆<span class='note-inline'>(引)</span>嚩　秣馱　嚩日囉<span class='note-inline'>(二合)</span>　阿賀左阿賀左　尾娑里惹<span class='note-inline'>(二合)</span>曳　唵<span class='note-inline'>(引)</span>　唵<span class='note-inline'>(引)</span>　盎盎　誐蹉誐蹉　達里摩<span class='note-inline'>(二合)</span>　馱<span class='note-inline'>(引)</span>覩　誐里鼻<span class='note-inline'>(二合引)</span>　娑嚩<span class='note-inline'>(二合引)</span>賀</p>
<p>「以此真言及印，請諸賢聖及一切天、龍、鬼神各還本位。作是發遣已，又想前來種種所作皆為利益，恐於一切蜎飛蠕動微細有情有所傷害，或於儀軌有所闕失。何以故？居凡夫位不能觀察諸微細故。若有如是之過，若不懺悔慮却招罪，當用虔至專注之心念懺悔。真言曰：</p>
<p class="dharani">「唵<span class='note-inline'>(引)</span>　阿迦<span class='note-inline'>(引)</span>舍　馱<span class='note-inline'>(引)</span>覩　誐里鼻<span class='note-inline'>(二合引)</span>　娑嚩<span class='note-inline'>(二合引)</span>賀</p>
<p>「如是作懺悔已，復起大慈悲心迴向一切有情皆得無上福果。此後任意以諸香花、上妙供具，及隨力隨時而作供養。</p>
<p>「復次金剛手菩薩！我今復說造佛菩薩及眾賢聖等量功德。金剛手！若復有人造一尺量三摩地化身菩薩一千身，功德果報不如造一化身如來像，乃至佛塔功德亦復如是。若復有人能造化身如來像、化身菩薩像，乃至諸化身賢聖之像，所得功德無量無邊，得大富貴所求成就。</p>
<p>「復次金剛手！若復有人發精進心，行於布施專注不二，於初、中、後不生退屈，造百千佛以至圓滿。此人所獲果報，當生上族，感身端正，復得無病長壽，後獲宿命之智。」</p>
<p>復次金剛手菩薩白佛言：「世尊！若諸有情欲畫佛像<span class='corr'>及</span>書經法，乃至作大供養，其法云何？」</p>
<p>爾時世尊告金剛手言：「若有善男子、善女人，若自為求增益善果畫於佛像及書經法者，當選書畫之人，諸根具足相貌圓滿，於諸有情心無殺害亦不謗毀者。如是之人畫於佛像及書經法者，彼善男子、善女人所獲功德殊勝無比。」</p>
<p>爾時金剛手菩薩復白佛言：「世尊！若善男子、善女人得知如是正法種種儀則<span class='corr'>者，</span>其人云何？」</p>
<p>佛言：「金剛手！若有善男子、善女人得知如是正法種種儀則者，是人真是功德之主。彼人如是依法作已，復行布施及依法作護摩者，所作所求一切成就。」</p>
<p>爾時金剛手菩薩聞佛世尊如是說已，從坐而起合掌向佛，作是讚言：「善哉，善哉！快說如是微妙法要，我今得聞，願為未來一切有情流傳演說。」如是讚已，歡喜旋遶作禮而退。</p>
</div>
<p class='juan'>一切如來大祕密王未曾有最上微妙大曼拏羅經卷第五</p>
</div><!-- end of div[@id='body'] -->
</body></html>