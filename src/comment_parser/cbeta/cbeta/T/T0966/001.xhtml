<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大聖妙吉祥菩薩說除災教令法輪</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 966
<p class='juan'><a id='mulu1' />大聖妙吉祥菩薩說除災教令法輪</p>
<div class='div-w'><p>出文殊大集會經息災除難品亦云熾盛光佛頂。</p>
</div>
<div class='div-other'><p>爾時文殊師利菩薩。從首楞嚴三摩地起。遍觀大眾而作是言。我觀一切有情。無始已來流轉生死。妄業纏覆互相愛憎。感種種業報招種種災難。我承一切如來加持神力。略說隨世方便。除滅災障教令諸天。作扇底迦曼荼羅法。如來大悲順眾生界作如是說。我從過去無量劫中娑羅樹王佛所聞此妙法。我今說之。汝當善聽。此法深妙意趣難知應從傳教大阿闍梨諮請受學。又須揀擇上妙吉祥宿曜時日。親受真言印契并護摩法。安置圖畫教令法輪。受學之僧須得身心戒品清淨。四重十重不應缺犯。若有缺犯不應為他作是念誦。反招殃咎亦不効驗。持法之人常須清淨。若為國王應作曼荼羅。或撚五色粉。或以彩色圖畫佛像菩薩諸天差別形貌。內外分布位次尊卑次第。必須慎靜隱密作之。深心敬奉志求必獲應効。災滅福德生長。如響應聲無求不果。莫使不信因果邪見外道。淺智無識愚癡人等。及屠兒魁膾五旃荼羅。黃門奴婢婬女之類等人闚見此輪。便生毀謗。造者謗者二俱有損。諸天形像不合令凡愚之人輒見。若輕慢顯露靈神不悅。即福祐難祈。法人招咎若不慎密徒勞施設。彼淺智人不達如來大悲方便及真言威神之力。佛以巧慧教勅加持。日月星辰遊空天眾。令發慈心。如來於方等大集日藏月藏等經早已宣說。亦於餘會頻有顯揚。我今為汝分明。告示安布次第息災念誦曼荼羅法。若有國界日月薄蝕。或五星失度形色變異。或妖星彗孛陵押王者貴人命宿。或日月虧損於本命宮中。此時應用此教息災護摩。或遭大疫疾病流行鬼神暴亂。異國兵賊侵掠國人。若有明人先知之者。應當奏上置曼荼羅。帝主日日發虔敬心。親自發願祈請加護。必獲勝利惡賊消滅。若有世人怱遭厄難王難賊難懸官口舌。或為怨家陵逼。惡病纏綿醫療不差。當此之時。恐有危禍。或宿世怨魂命難死厄。即依此教。圖畫建立除災法輪曼荼羅法。隱密精勤加持念誦。志誠祈禱眾聖天主。願除災禍令我獲得一切吉祥。應當灑掃一淨房室。以白色牛承取未至地瞿摩夷。用白檀香水和吉祥香遍塗其地。又以香水數數散灑屋及四壁。使極清淨。於中圖畫此息災輪。若作曼荼地壇。應須依教掘地。除去惡物碎瓦破器。髑髏毛髮糠糟灰炭。蜣蜋諸蟲毒螫之類。及以㓨骨朽木礫石砂[宓/(乏-之+土)]等物。別取河岸堅好白土其味甘者。和香填築極令堅實。然後如法塗拭。先令畫人不食酒肉五辛遠離染慾。香湯澡浴著新淨衣。日之晨朝與授八關齋戒。於淨白緤上或淨素布上。畫此十二輻金輪。若作地曼荼羅。即應撚五色粉。其粉一一色。各別以真言加持七遍。或三七遍。然後用之。或以彩色圖畫。三日三夜或七日七夜。祈福事了即須收之。若是地壇應以除去形像。不應久留。恐有蟲鼠污踐。下愚人見及邪見外道。及五旃荼羅黃門奴婢等見。即眾聖皆不喜悅反招其咎。若欲將隨身遠行。即於白緤上或絹素上彩色圖畫。或方一肘或二肘。大者不過三肘四肘。隨己力分畫七十餘尊佛。及菩薩諸天形像。依法安布。於輪輻間并書梵字真言莫題名字。若為國王應須大作地壇。或十六肘二十四肘。上至二十八肘。其數不同凡庶之人。恐王者生疑。權於紙上書一切諸天名字。帖於諸尊之下。令彼斷疑而生正信。若能梵書其名最為上妙。若不識梵字者。隨方文字題之亦通。從輪心中平仰。畫一八葉白蓮華。於華心中以金或銀。畫一金輪佛頂。一字陀羅尼字bhrūṃ　字後先悖嚕吽(三合長聲呼)　畫熾盛光佛頂。身諸毛孔放大光明。當佛前相對隔真言字。當畫佛眼部母菩薩紅蓮華色。各持幖幟印契。次於佛右邊畫文殊師利菩薩。作赤金色亦持本幖印。於佛左邊畫金剛手菩薩。白紅色亦執持幖幟。皆半跏而坐四尊相對。更於文殊右邊畫不思議童子菩薩。文殊左邊畫救護慧菩薩。於金剛手右邊畫毘俱胝菩薩。於金剛手左邊畫觀自在菩薩。如前八大尊。各有色相幖幟印契顏貌。以偈誦曰。</p>

<div class="lg regular"><div class='lg-row'>頂輪惟一字　奇特為中尊</div>
<div class='lg-row'>熾盛佛相儀　毛孔飛光散</div>
<div class='lg-row'>首冠五佛相　二手如釋迦</div>
<div class='lg-row'>右方文殊尊　首戴五智髻</div>
<div class='lg-row'>左執青蓮華　華上立智杵</div>
<div class='lg-row'>右持大慧劍　半跏坐蓮華</div>
<div class='lg-row'>當前佛眼尊　身相紅蓮色</div>
<div class='lg-row'>左持五眼契　右作如來拳</div>
<div class='lg-row'>左方金剛手　身貌白紅色</div>
<div class='lg-row'>右持仰蓮華　華上立五智</div>
<div class='lg-row'>左手持鈴契　半跏坐蓮上</div>
<div class='lg-row'>次明不思議　面貌赤金色</div>
<div class='lg-row'>二手內合拳　二風屈相對</div>
<div class='lg-row'>令甲背相著　向文殊奉勢</div>
<div class='lg-row'>復次救護慧　身相如白蓮</div>
<div class='lg-row'>慧羽掩其心　空端直舒上</div>
<div class='lg-row'>右明毘俱胝　貌玉而為色</div>
<div class='lg-row'>前定慧二羽　定執未敷蓮</div>
<div class='lg-row'>慧手上無畏　後二定慧手</div>
<div class='lg-row'>定執於念珠　慧手執軍持</div>
<div class='lg-row'>次明觀自在　亦號如意輪</div>
<div class='lg-row'>左掌摩尼珠　慧舒施願印</div>
<div class='lg-row'>身皆白紅色　住大蓮華中</div>
<div class='lg-row'>如是八尊外　圓置一界道</div>
<div class='lg-row'>繞於界道上　書四尊真言</div>
<div class='lg-row'>所謂熾盛光　佛眼母菩薩</div>
<div class='lg-row'>文殊金剛手　密言背後書</div>
<div class='lg-row'>白粉與金銀　皆通第一義</div>
</div><p>於真言外應畫九執大天主。所謂日天月天五星蝕神彗星。及大梵天王淨居天那羅延天都使多天帝釋天主。當佛背後畫摩醯首羅大天。共一十二尊。列位分布周圍一匝。各有所乘各有所執。唯傳受此法者知之。於此大天外又安界道。於道外竪畫一十二枚獨股金剛杵。通至外輪輞。以為金輪之輻。於此輻間。當佛前面向佛。右邊逐日順轉。安師子宮次秤宮次蝎宮次弓宮次摩竭宮。此六宮在佛右邊。又從佛後順轉却向佛前。安寶瓶宮次魚宮次羊宮次牛宮次男女宮次蟹宮。此六宮在佛左邊與師子宮相接當佛背後安虛宿。當佛前安七星宿。於此十二宮外安置二十八宿。各依本宮次第安置。惟為國王除災即全畫天身。自餘凡庶已下除災不應畫天身。但置位書梵字天名點星形即得。於二十八宿外周匝畫輪緣如車輞形。金色闊狹大小與輪形相稱。於此輞上畫八方天王。當佛前安焰摩天。當佛後安多聞天王。文殊師利背後輞上安水天。於金剛手背後安持國天王乾闥婆王。四隅四天。東北角欲界自在天。東南角火天。西南角羅剎主。西北角風天。於此輞上空處。金銀書熾盛光佛頂真言及緣生四句偈十二緣生經文。無明緣行乃至生緣老死憂悲苦惱。又書十二滅句。無明滅則行滅乃至老死憂悲苦惱滅。令其分布遍於輞上。又於輪外應書一百八箇青蓮華。葉頭如承此輪之勢。即於一一葉上梵書一a　字。應金銀或用白粉。金銀最妙。葉阿　外四邊界外方四緣。周匝畫作界道。於界道上畫獨股金剛杵。相接周匝圍繞令合。便成結界。於方界內輪外四角空處。畫四大明王以為外護。於佛前右邊角內。畫四臂降三世明王青色。於佛前左邊角內。即畫無動明王青色。於佛後右邊角內。畫四臂無能勝明王紫黑色。於佛後左邊角內。畫四臂大力烏蒭澁摩金剛明王赤色。此四大明王。並皆坐寶盤石上火焰圍繞。如是依教安布。名曰一切如來祕密除災教令法輪。若有難時。上從王者次及儲君后妃婇女。下及百寮道俗凡庶。本命宿上五星陵押退行留守。或日月於上交蝕。彗孛惡星[(土/儿/夕)*力]犯宿者。於是中即用此法。嚴飾一淨房深密之處。建曼荼羅。勿使多人知見。若多人知見即求願難得災禍不除。若國王息災者。應嚴飾一深殿建曼荼羅。依教如法護淨嚴飾如經所說。勿使女人黃門奴婢下劣人見即觸穢道場。所謂及諸畜生皆是不吉祥之類器。若猪狗猫鼠盡勿令見清淨道場。若能一一躬親自入道場。至誠祈禱所祀天神。念誦熾盛光佛頂真言晝夜不間斷。兼誦諸尊真言。少則三日三夜。多或七日七夜或二七日夜。至心持念兼作護摩。乃至感應得吉祥警誡此為最勝。當知災障決定消滅。若得應効。其曼荼羅。便須收却不應久留。本法如是。若是地壇便須除剗掃去。送於長流淨水之中。若身不得自入道場者。或處律公私職務或事嚴君。應奉尊貴或處幽閨禁約。或乃身力不逮或家老少病患。或卑下身不自由或容寄他方無家無處。或近邪見惡人怨家之處難為建立。即應訪求一明解此法教之人。或道或俗殷勤求請。供彼所須令替身念誦。慎密精誠建立道場。然後酬賞劬勞令其歡喜。如其事逼不及作壇。但於幽靜深房清淨或伽藍之處。取淨床敷安輪壇。北面懸熾盛光佛頂輪王像。或對一忿怒王尊像亦得。幢幡華蓋莊嚴敷置此輪壇。於尊像前如曼荼羅勢。四面如法飲食果子乳粥酪飯。沙糖酥燈蜜漿甘蔗。蒲桃等漿羅列陳設。焚香散華供養至心持念。法人身著純白衣服。日數如前必得災滅。其供養器物並用白銀。無用白銅或白瓷充勿用觸器。吉祥唯須常誦熾盛光佛頂陀羅尼晝夜不間。其所燒香當用沈水白檀白膠薰陸白茅和之。不絕計千計萬。乃至洛叉或三洛叉億。數以得願滿為限。亦不定數為期。兼誦佛眼真言文殊師利金剛手等八菩薩真言。每初入道場。各先誦一百八遍。請召入道場。諸天及宿曜真言各念七遍。正念誦時深發慈心。常以佛眼瞻視此輪上諸天形像。下心祈禱焚香發願求乞恩福。不應作降伏忿怒之心。便乖聖竟必不相應。此等皆是大福德天仙行菩薩道。以誓願力受此天身。為饒益有情故令諸剛強眾生怖畏作善。豈有將此凡夫下劣微分芥福垢穢之身。而欲折伏造化天仙。無有是處。審可思慮而乃行之敬而畏之。深起慈心愍念一切諸有情極厄難諸眾生等。願令解脫一心持誦熾盛光佛頂真言。唯功多為上。我今宣說陀羅尼曰。</p>
<p class="dharani">　spha　ṭ　śa　nti　ka　śrī　於　娑發(二合)　吒下應云　扇　底(二合)　迦　室利(二合)　ye　</p>
曳　<p class="dharani">na　maḥ　sa　ma　nta　bu　ddhā　nāṃ　a　pra　娜　莫　三(去)　曼　多　勃　馱(引)　南(上<span class='corr'>引</span>)<span class='note-inline'>(<span class='corr'>一</span>)</span>　阿　鉢囉(二合)　ti　ha　ta　śā　sa　na　nāṃ　oṃ　底(丁以反)　賀　多　捨(引)　娑　曩(引)　南(引)<span class='note-inline'>(二)</span>　唵(引)　kha　kha　kha　hi　kha　hi　hūṃ　hūṃ　却　却　佉(去引)　呬　佉　呬(聲異反)<span class='note-inline'>(上同三)</span>　吽　吽(引)　jva　la　jva　la　pra　jva　入嚩(二合)　攞　入嚩　攞<span class='note-inline'>(四)</span>　鉢囉(二合)　入嚩(二合)　la　pra　jva　la　ti　ṣṭa　ti　攞　鉢囉　入嚩(二合)　攞<span class='note-inline'>(五)</span>　底　瑟姹(二合)　底　ṣṭi　ṣṭri　spha　ṭ　spha　瑟姹(二合)　瑟置哩(二合引)<span class='note-inline'>(七)</span>　娑撥(二合)　吒(半音呼)　娑撥(二合)　ṭ　svā　hā　</p>
吒(半音)　娑嚩(二合)　賀(引)<span class='note-inline'>(八)</span>　<p>佛眼菩薩真言曰。</p>
<p class="dharani">na　maḥ　sa　rva　ta　thā　ga　te　bhyo　rha　曩　莫　薩　嚩　怛　他(引)　蘖　帝　毘庾(二合)　囉曷(二合)　te　bhyaḥ　sa　mya　ksaṃ　bu　ddhe　bhyaḥ　帝(引)　毘藥(二合)　三　藐　三(去)　沒　第(引)　毘藥(二合)　oṃ　ru　ru　sphu　ru　jva　la　唵(引)　嚕　嚕　娑普(二合)　嚕　入嚩(二合)　攞(引)　ti　ṣṭa　si　ddhā　lo　ca　ne　sa　底(丁以反)　瑟姹(二合)　悉　馱(引)　路(引)　佐　儞(平)　薩　rvā　rtha　sā　dha　ṇi　ye　svā　嚩(轉舌)　[口*賴]他(二合)　娑　馱(引)　[寧*頁]　曳　娑縛(二合)　hā　</p>
賀(引)　<p>心真言曰。</p>
<p class="dharani">oṃ　bu　ddhā　lo　ca　ne　svā　hā　</p>
唵(引)　沒　馱　路(引)　左　寧　娑嚩(二合引)　賀(引)　
<div class="lg regular"><div class='lg-row'>定慧合虛心　開風捻火背</div>
<div class='lg-row'>二空並直竪　如同五眼標</div>
<div class='lg-row'>七念彼真言　印眼及兩邊</div>
<div class='lg-row'>眉間為佛眼　成佛慈悲眼</div>
<div class='lg-row'>復次妙吉祥　以青蓮華契</div>
<div class='lg-row'>七念而三召　招之慧風度</div>
<div class='lg-row'>想乘師子王　來降於道場</div>
<div class='lg-row'>與願令滿足</div>
</div><p>誦彼真言曰</p>
<p class="dharani">na　maḥ　sa　ma　nta　bu　ddhā　nāṃ　he　he　曩　莫　三(去)　曼　多　沒　馱(引)　南(引)<span class='note-inline'>(一)</span>　係　係　ku　ma　ra　ka　vi　mu　kti　pta　俱　摩　囉　迦<span class='note-inline'>(二)</span>　微(上)　目　乞底(二合)　鉢他　rthi　ta　sma　ra　sma　ra　悉體(二合)(他以反)　多<span class='note-inline'>(三)</span>　娑麼(二合)　羅　娑麼(二合)　羅<span class='note-inline'>(四)</span>　pra　ṭ　jñā　svā　hā　</p>
鉢羅(二合)　底(丁以反)　枳然(二合)　娑嚩(二合引)　賀(引)　<p>心真言曰。</p>
<p class="dharani">oṃ　va　ke　da　na　maḥ　</p>
唵(引)　嚩　髻　娜　曩　莫<span class='note-inline'>(六字文殊)</span>　
<div class="lg regular"><div class='lg-row'>復次金剛手　印相如後明</div>
<div class='lg-row'>二水內相交　地火並合竪</div>
<div class='lg-row'>二空亦如地　風開五股形</div>
<div class='lg-row'>是大祕密標　金剛手明曰</div>
</div><p class="dharani">na　maḥ　sa　ma　nta　va　jra　ṇaṃ　ca　曩　莫　三(去)　曼　多　嚩　日囉(二合)　[哧*皮](引)<span class='note-inline'>(一)</span>　戰　ṇḍa　ma　hā　ro　ṣa　ṇa　hūṃ　</p>
拏　麼　賀　嚕　灑　拏　吽(引)　<p>心真言。</p>
<p class="dharani">na　maḥ　sa　ma　nta　va　jra　ṇaṃ　oṃ　曩　莫　三(去)　曼　多　嚩　日囉(二合)　[哧*皮]　唵　va　jra　pā　ni　va　jra　sa　tva　嚩　日囉(二合)　播　抳　嚩　日囉(二合)　薩　怛嚩(二合)　hūṃ　</p>
吽　
<div class="lg regular"><div class='lg-row'>復次救護慧　定手金剛拳</div>
<div class='lg-row'>端坐安腰側　慧舒五輪直</div>
<div class='lg-row'>當以掩其心　磔竪於空輪</div>
</div><p>念彼真言曰</p>
<p class="dharani">na　maḥ　sa　ma　nta　bu　ddhā　nāṃ　he　ma　hā　曩　莫　三(去)　曼　多　沒　馱(引)　喃　係　摩　賀(引)　ma　hā　sma　ra　pra　ti　摩　賀(引)　娑麼(二合)　囉　鉢囉(二合)　底(丁以反)　jñāṃ　svā　hā　</p>
枳然(二合引)　娑嚩(二合)　賀(引)　
<div class="lg regular"><div class='lg-row'>復不思議慧　印相如後陳</div>
<div class='lg-row'>定慧內相叉　一合為拳印</div>
<div class='lg-row'>二風舒別屈　第三節對之</div>
<div class='lg-row'>令甲各相背　二空並直竪</div>
</div><p class="dharani">na　maḥ　sa　ma　nta　bu　ddhā　nāṃ　he　曩　莫　三(去)　曼　多　沒　馱(引)　南(上)　係(引)　he　hiṃ　ci　rā　ye　si　a　vi　sma　係(引)　緊　旨(慈以反)　羅　拽　徙　阿(去急呼)　尾　娑麼(二合)　ya　ne　ye　svā　hā　</p>
野　儜　曳　娑嚩(二合引)　訶(引)　
<div class="lg regular"><div class='lg-row'>復次奉教者　印相已前說</div>
<div class='lg-row'>救護慧菩薩　其契亦前明</div>
<div class='lg-row'>次毘俱胝尊　印契如後演</div>
<div class='lg-row'>定慧內合拳　風舉交上節</div>
<div class='lg-row'>能消眾災難　滅除諸惡苦</div>
<div class='lg-row'>謂利有情故</div>
</div><p>即說真言曰</p>
<p class="dharani">na　maḥ　sa　ma　nta　bu　svā　nāṃ　sa　rva　曩　莫　三(去)　曼　多　沒　馱(引)　南<span class='note-inline'>(一)</span>　薩　嚩(轉舌呼)　bha　ya　trā　sa　ni　hūṃ　spha　佩　野　怛囉(二合引)　散　儞(入)<span class='note-inline'>(二)</span>　吽(引)　娑頗(二合)　ṭ　ya　svā　hā　</p>
吒　野<span class='note-inline'>(三)</span>　娑嚩(二合引)　賀(引)　
<div class="lg regular"><div class='lg-row'>復次觀自在　亦號如意輪</div>
<div class='lg-row'>定慧金剛縛　忍願如蓮葉</div>
<div class='lg-row'>二風蹙如寶　空輪並似幢</div>
<div class='lg-row'>舉地交上節　是名小心契</div>
</div><p>即說真言曰</p>
<p class="dharani">na　maḥ　sa　ma　nta　bu　ddhā　nāṃ　oṃ　曩　莫　三(去)　曼　多　沒　馱(引)　喃(引)<span class='note-inline'>(一)</span>　唵(引)　pa　dma　ci　nta　ma　ṇi　jva　la　鉢　娜摩(二合)　進　跢　麼　抳(尼貞反)　入嚩(二合)　攞(引)　hūṃ　</p>
吽(引)　<p>心中心。</p>
<p class="dharani">oṃ　va　ra　da　pa　dme　hūṃ　</p>
唵　嚩　囉　曩　鉢　娜銘(二合)　虎吽(二合引)　<p>摩醯首羅天王真言<span class='note-inline'>(此云大自在天)</span>。</p>
<p class="dharani">na　maḥ　sa　ma　nta　bu　ddhā　nāṃ　oṃ　e　hye　曩　莫　三　曼　多　沒　馱　喃<span class='note-inline'>(一)</span>　唵(引)　翳　係　e　hi　ma　he　śva　rā　ya　svā　曳　呬　麼　系(引)　濕嚩(二合)　囉(引)　野　娑嚩(二合引)　hā　</p>
賀(引)　<p>復說欲界自在伊舍那真言曰<span class='note-inline'>(小自在)</span>。</p>
<p class="dharani">na　maḥ　sa　ma　nta　bu　ddhā　nāṃ　ro　dra　曩　莫　三　曼　多　沒　馱(引)　喃<span class='note-inline'>(一)</span>　嚕　捺囉(二合)　ya　svā　hā　</p>
野　娑嚩(二合引)　賀(引)　<p>大梵天王真言曰。</p>
<p class="dharani">na　maḥ　sa　ma　nta　bu　ddhā　nāṃ　oṃ　ma　hā　曩　莫　三　曼　多　沒　馱　喃<span class='note-inline'>(一)</span>　唵(引)　麼　賀(引)　vra　hma　ye　e　he　e　hi　沒囉(二合)　[牟*含]麼(二合)　曳(引)<span class='note-inline'>(二)</span>　翳　醯　曳　呬　svā　hā　</p>
娑嚩(二合引)　賀(引)　<p>請召十二宮天神真言曰。</p>
<p class="dharani">na　maḥ　sa　ma　nta　bu　ddhā　naṃ　oṃ　gra　娜　莫　三　曼　多　沒　馱　喃<span class='note-inline'>(一)</span>　唵　仡囉(二合)　he　śva　rī　ya　pra　pta　系(引)　濕嚩(二合)　哩(引)　野<span class='note-inline'>(二)</span>　鉢囉(二合)　鉢多　ju　ti　rma　ya　ṭa　ki　hūṃ　jaḥ　孺　室(丁逸反)　哩麼(二合引)　野<span class='note-inline'>(四)</span>　擿　計　吽(引)　柞　svā　hā　</p>
娑嚩(二合引)　賀(引)<span class='note-inline'>(五)</span>　<p>請召二十八宿真言曰。</p>
<p class="dharani">na　maḥ　sa　ma　nta　bu　ddhā　nāṃ　oṃ　a　曩　莫　三　曼　多　沒　馱(引)　喃<span class='note-inline'>(一)</span>　唵(引)　阿(上)　ṣṭa　viṃ　śa　ti　nāṃ　na　kṣa　瑟吒(二合)　尾孕(二合)　設　底(丁以反)　喃　諾　乞察(二合)　tra　bhyaḥ　ni　na　da　ni　怛㘑(二合)　毘藥(二合)　儞(寧逸反)　曩　捺　[寧*頁](去)　ye　ṭa　ki　hūṃ　jaḥ　svā　hā　</p>
曳　摘　計　吽(引)　柞　娑嚩(二合引)　賀(引)　<p>都請召諸天及七曜十二宮神二十八宿諸執并地天等真言。</p>
<p class="dharani">na　maḥ　sa　ma　nta　bu　ddhā　nāṃ　oṃ　sa　娜　莫　三　曼　多　沒　馱(引)　喃<span class='note-inline'>(一)</span>(上)　唵　薩　rva　de　va　tā　naṃ　e　hye　e　嚩(轉舌)　禰(泥禮反)　嚩　多(引)　喃(引)<span class='note-inline'>(二)</span>　翳　醯　曳(二合引)　hi　a　di　tya　su　mā　paṃ　呬　阿(引)　儞(寧逸反)　底也(二合)　素　麼<span class='note-inline'>(四)</span>　半　cā　na　kṣa　tra　ra　ho　he　tu　dvā　左　諾　乞察(二合)　怛囉(二合)<span class='note-inline'>(五)</span>　攞　護　計　都　娜嚩(二合)　da　śa　vi　ma　na　a　ṣṭā　viṃ　捺　捨　尾　麼　曩<span class='note-inline'>(六)</span>　阿　瑟吒(二合)　尾孕(二合)　śā　tī　dhṛ　ti　ve　ye　設　底(丁以反)<span class='note-inline'>(七)</span>　鉢哩(二合)　體(他以反)　吠　曳(二合入)　ṭa　ki　hūṃ　jaḥ　svā　hā　</p>
摘　枳(經異反)　吽(引)　柞(入)　娑嚩(二合引)　賀(引)　
<div class="lg regular"><div class='lg-row'>復次明諸天　大自在天印</div>
<div class='lg-row'>慧羽五輪舒　承頰儼然住</div>
<div class='lg-row'>三昧舒五輪　空持風上節</div>
<div class='lg-row'>是大梵天契　竪印念本明</div>
<div class='lg-row'>定手獨為拳　火舒風屈節</div>
<div class='lg-row'>由如立戟相　伊舍那天印</div>
<div class='lg-row'>定慧堅固合　雙建二空輪</div>
<div class='lg-row'>竪立同於幢　一切執曜印</div>
<div class='lg-row'>不改前印相　空火各相交</div>
<div class='lg-row'>令指著手背　是一切宿契</div>
<div class='lg-row'>復說外界天　祕密諸印相</div>
<div class='lg-row'>伊舍已前明　次述餘天印</div>
<div class='lg-row'>東方持國主　舉右手為拳</div>
<div class='lg-row'>左覆自叉腰　名為水護印</div>
<div class='lg-row'>定慧內為拳　水輪舒並竪</div>
<div class='lg-row'>運動明音樂　是乾闥婆契</div>
<div class='lg-row'>定手仰當心　火空相捻合</div>
<div class='lg-row'>由如三角樣　是契名火天</div>
<div class='lg-row'>慧手竪四輪　空橫於掌中</div>
<div class='lg-row'>風屈三召之　是召火天相</div>
<div class='lg-row'>南門焰魔王　其印如後明</div>
<div class='lg-row'>二手合為蓮　地風垂入掌</div>
<div class='lg-row'>如同但拏相　名曰死王標</div>
<div class='lg-row'>復說西南方　羅剎娑王印</div>
<div class='lg-row'>定慧合蓮掌　二水入月交</div>
<div class='lg-row'>復次西龍方　定慧內合拳</div>
<div class='lg-row'>二風如環相　是水諸龍契</div>
<div class='lg-row'>定手握為拳　地水如幢建</div>
<div class='lg-row'>想彼幡搖動　威怒護方隅</div>
<div class='lg-row'>次北最勝方　多聞天王契</div>
<div class='lg-row'>三昧智慧手　內合交指拳</div>
<div class='lg-row'>二火合其峯　蹙之如寶狀</div>
<div class='lg-row'>是等諸天印　結念招召之</div>
<div class='lg-row'>令護道場人　厄者皆滿願</div>
<div class='lg-row'>召請大天訖　次念彼緣起</div>
<div class='lg-row'>偈句分明呼　三遍或七遍</div>
<div class='lg-row'>諸法從緣生　如來說是因</div>
<div class='lg-row'>此法因緣盡　是大沙門說</div>
<div class='lg-row'>十二緣生偈　次第亦念之</div>
<div class='lg-row'>書壇及稱念　一一勿遺忘</div>
</div><p>無明緣行行緣識。識緣名色名色緣六入。六入緣觸觸緣受。受緣愛愛緣取。取緣有有緣生。生緣老死憂悲苦惱。</p>
<p>又書滅句即是十二緣滅。</p>
<p>無明滅則行滅行滅則識滅。識滅則名色滅名色滅則六入滅。六入滅則觸滅觸滅則受滅。受滅則愛滅愛滅則取滅。取滅則有滅有滅則生滅。生滅則老死憂悲苦惱滅。右於輪外一百八蓮華葉上。各梵書一a　字令周阿　遍。每持誦時。應發願啟白眾聖。手捧香爐至誠處恭長跪。向佛作如是言<span class='note-inline'>(此誓願文。須道場主每日三時自入啟願。念誦人亦須自誦令熟。常須發此誓語)</span>弟子某甲<span class='note-inline'>(俗人稱姓名。若僧云比丘某甲。若大臣官長云某官姓名。若國王云某國號主姓名)</span>我今歸命佛法僧寶海會聖眾。仰啟清淨法身遍照如來。普告十方三世一切諸佛大菩薩眾。一切賢聖聲聞緣覺。五通神仙九執大天。十二宮主二十八宿。眾聖靈祇四大明王。護世八天并諸眷屬。土地山川護法善神。業道冥官本命星主。我今遇此災難變<span class='note-inline'>(所求之願。一一具言之)</span>某事相陵。遊空大天願順佛教勅。受我迎請悉來赴會。嚮此單誠發歡喜心。為我某甲除滅如是急厄災難。我承大聖攝護慈力遇聞此教。拔濟我等及一切有情輪迴苦業。唯願九執天神。依佛教輪變災為福。施我無畏令安樂住。當來共結菩提眷屬。永捨愛憎互相饒益。願施無畏令我吉祥<span class='note-inline'>(已上願文每常須懃誦一日三時啟願勿絕也)</span>每日三時或四時或長時。發願祈請除不至心。若也因巡怠慢即所求無應。其遭厄人須懃誠發願。道場滿日依真言教法。以酥蜜酪乳木護摩。及施八方天并施一切鬼神等食。又於一水盆中。著種種甘美飲食果子甜脆等。皆須擘碎誦施焰口真言起慈悲心。加持三七遍或七七遍或百八遍。將施郭外或宅外瀉置於淨地。施與無名無位鬼神食之。或分瀉置江河長流水中。如是依教作者。一切災難無不消滅除殄。時文殊師利菩薩告大眾言。我從聞此教法已來。常為眾生如是演說。一切如來當證知我。宣說教令除災法輪竟。汝等諸天眾當如佛教敬順奉行。爾時諸天聞說此經已。皆大歡喜異口同音咸作是言。敬依聖旨不敢違越。信受奉行作禮而去。</p>
</div>
<p class='juan'>熾盛光佛頂儀軌</p>
</div><!-- end of div[@id='body'] -->
</body></html>