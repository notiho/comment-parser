<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>底哩三昧耶不動尊聖者念誦祕密法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3' />底哩三昧耶不動尊聖者念誦祕密法卷中</p><p class="byline">大興善寺三藏沙門不空奉　詔譯</p>
<div class='div-pin'><a id='mulu4' />
<p class='h1'>根本真言品第二</p><p>三昧耶經中。略說出無動明王根本祕要成就一切事業。為欲令諸修行者顯發諸佛實智故。三世諸佛應正等覺者。皆由成就陀羅尼門三摩地門。於菩提樹下現證最勝三解脫門具一切智。彼釋師子由獲無比大明呪藏故。能摧伏魔軍利樂一切。是故智者安心此門。祕密為行。應當淨菩提心修行此法。速得成就一切智故。我薄伽梵大日世尊。復為一切修真言者為除障故。住於火生三昧。說此大摧障真言。此祕密明威勢。能除一切有情種種障難。乃至佛道樹下。以此真言力故。一切魔軍無不散壞。何況世間所有諸障。又明此障略有二種。一者內障。謂從自心而生。其類甚多不可具說。二者外障。而從外而生。其類亦甚多。以要言之。皆能除障也。即說大摧障聖者不動明王威怒明曰。</p>
<p class="dharani">曩麼三曼縛日羅<span class='note-inline'>(二合)</span>赧<span class='note-inline'>(一)</span>怛羅<span class='note-inline'>(二合)</span>吒阿謨伽戰拏<span class='note-inline'>(二)</span>摩賀路灑儜<span class='note-inline'>(上三)</span>娑頗<span class='note-inline'>(二合)</span>吒野吽<span class='note-inline'>(四)</span>怛囉<span class='note-inline'>(二合)</span>摩野怛羅摩野<span class='note-inline'>(五)</span>吽怛囉<span class='note-inline'>(二合)</span>吒唅[牟*含]<span class='note-inline'>(六)</span></p>
<p>祕密釋曰。</p>
<p class="dharani">曩莫三曼哆縛日羅<span class='note-inline'>(二合)</span>赧<span class='note-inline'>(歸命普遍忿怒金剛王也)</span>怛羅<span class='note-inline'>(二合)</span>吒<span class='note-inline'>(殘害破障也)</span>阿謨伽戰拏<span class='note-inline'>(不空威怒極惡中之極也。示形狀暴惡無有過者。乃至噉食一切世間諸障令無有餘。惡之中惡也)</span>摩賀路灑儜<span class='note-inline'>(此是大怒也。極惡之中更忿怒暴惡也。即是諸佛第一義。威猛殘害世間盡其巢穴定入法界歸依金剛界)</span>娑頗<span class='note-inline'>(二合)</span>吒野<span class='note-inline'>(破壞也)</span>吽<span class='note-inline'>(恐怖也)</span>怛囉<span class='note-inline'>(二合)</span>麼野<span class='note-inline'>(堅固也)</span>吽怛羅<span class='note-inline'>(二合)</span>吒唅[牟*含]<span class='note-inline'>(種子也)</span></p>
<p>用後二字為種子。諸句義中皆能成事業。初戰拏者是死義。入阿字門即本無生死義也。荼是戰義。以此無生死大勢之王與諸四魔戰也。次魔是我義。入阿字門即是無我。亦是空三昧也。盧者有囉字。垢障義為體。有鄔聲是三昧也。即奢麼他為大三昧也。儜是戰義。入阿字門即大空三昧也。薩是堅義。頗是沫義。知世間法如聚沫故易破壞也。傍有阿字之點即行也。吒是戰義。能敵障怖畏令破也。野是乘義也。吽是大空三昧。如上說怛是如也。囉是無垢也。吒是作也。謂一切法無作也。唅字上有空點是圓寂義。亦名大空智。入訶字門是行義。又有阿聲怖魔障金剛三昧行也。野即大空也。以此大空不動之行大怖一切魔障也。[牟*含]字亦名大空智。為麼字門是我義。入阿字門無我也。謂一切法本無生滅也。又以此大空無我三昧而怖眾魔。以此字亦有阿聲及野也。阿嚧唅[牟*含]。此四字皆有阿聲。即重怖魔極怖畏也。即是破內外二障之義也。結三昧已。即想自身全成㘕字。此字想成猶如火色。從字發熾然猛焰。<span class='corr'>焚</span>燒身中三毒煩惱及隨煩惱。一時頓盡時火亦隨滅。唯存㘕字融成皎月在心中。作是觀時不宜遲住。速轉慧心令其成就。</p>
</div>
<div class='div-pin'><a id='mulu5' />
<p class='h1'>澡浴結護身品第<span class='corr'>三</span></p>
<div class='div-other'><a id='mulu6' />
<p class='h2'>無動金剛極安穩護身印明第一</p><p>先以二小指內相叉。於大指虎口中出並竪二中指。二無名指。於中指背相交。以二頭指各握無名指。竪二大指。捻中指中節是。明曰。</p>
<p class="dharani">曩麼三曼多勃馱喃<span class='note-inline'>(一)</span>唵<span class='note-inline'>(二)</span>賀羅賀羅<span class='note-inline'>(三)</span>摩訶儞弭多吽<span class='note-inline'>(引)</span>泮吒<span class='note-inline'>(半音四)</span></p>
<p>爾時無動聖者。說洗浴法有二種。一者內淨。二者外淨。內淨者。於諸眾生起慈悲喜捨心清淨無我心。二者外淨。以水洗浴或於河中。先結三昧耶印。置安頂上誦明三遍即用杵印明護身瀉垢。方可結界淨水及土。亦用杵印明。</p>
</div>
<div class='div-other'><a id='mulu7' />
<p class='h2'>無動金剛洗浴結護八方印明第二</p><p>禪度入掌握為拳。獨竪進度金剛峯三轉。右轉成結界。左轉解界及辟除。明曰。</p>
<p class="dharani">唵唅吽摩訶呬摩畔馱儞畔馱吽畔馱嚩日囉<span class='note-inline'>(二合)</span>嚩日黎<span class='note-inline'>(二合)</span>禰吽泮吒</p>
</div>
<div class='div-other'><a id='mulu8' />
<p class='h2'>無動金剛洗浴淨水印明第三</p><p>禪智雙入定慧掌中。以印攪水除諸障。明曰。</p>
<p class="dharani">曩麼三曼哆嚩日囉<span class='note-inline'>(二合)</span>赦<span class='note-inline'>(一)</span>怛囉<span class='note-inline'>(二合)</span>吒阿謨伽戰荼<span class='note-inline'>(二)</span>摩訶嚕灑拏<span class='note-inline'>(三)</span>薩頗<span class='note-inline'>(二合)</span>吒耶吽<span class='note-inline'>(四)</span>怛囉<span class='note-inline'>(二合)</span>莎耶怛囉<span class='note-inline'>(二合)</span>莎耶吽怛[口*路]<span class='note-inline'>(二合)</span>吒吽怛[口*路]<span class='note-inline'>(二合)</span>吒</p>
</div>
<div class='div-other'><a id='mulu9' />
<p class='h2'>不動金剛著甲印明第四</p><p>戒方入掌背相著。進力入掌亦如是。六度竪合三鈷杵。開腕印身上頂加持五處。頂上散。是名金剛甲。明曰。</p>
<p class="dharani">唵唅吽嚩日囉<span class='note-inline'>(二合)</span>三摩曳嚩日囉迦縛制護嚩日羅<span class='note-inline'>(二合)</span>吽泮吒<span class='note-inline'>(半音)</span></p>
<p>以此明印印五處即成著甲隨意洗浴。</p>
</div>
<div class='div-other'><a id='mulu10' />
<p class='h2'>不動金剛灌頂印明第五</p><p>戒方檀慧內相叉。忍願竪合進力附。智捻方背。禪亦然。是名本尊灌頂印。明曰。</p>
<p class="dharani">曩摩悉多羅<span class='note-inline'>(三合)</span>也地尾<span class='note-inline'>(二合)</span>蘖多<span class='note-inline'>(引)</span>南薩羅嚩怛他<span class='note-inline'>(引)</span>蘇哆南紇唎<span class='note-inline'>(二合)</span>薩羅嚩母馱那婢<span class='note-inline'>(卑也反)</span>邏波波羅濕摩鼻曬罽婀婢詵<span class='note-inline'>(去)</span>者怛謨努遞[田*番]邏嚩底<span class='note-inline'>(丁以切)</span>尾囉者麗莎嚩<span class='note-inline'>(二合)</span>訶</p>
<p>修真言者。著甲護身洗浴著衣竟。誦明曰。</p>
<p class="dharani">唵唅吽塞頗吒耶薩醯吽羅迦沙<span class='note-inline'>(二合)</span>唅泮吒<span class='note-inline'>(輕呼半音)</span></p>
<p>不動金剛杵印真言。一切穢處用。修真言者。欲往一切穢處。先用杵印印五處。所謂兩肩心額喉頂是也。用印之時。以明加持至頂上散。誦明曰。</p>
<p class="dharani">唵阿者邏迦拏戰荼莎馱耶吽泮吒</p>
</div></div>
<div class='div-pin'><a id='mulu11' />
<p class='h1'>結護道場品第四</p>
<div class='div-other'><a id='mulu12' />
<p class='h2'>無動金剛三昧耶印明第一</p><p>如是依法洗浴已。即往精舍。以清淨心如常合掌。直竪禪智二度。於額上思惟。諸佛菩薩如對目前。放其身心。坦然禪悅入三昧耶。誦明曰。</p>
<p class="dharani">曩摩薩嚩母馱冒地薩怛嚩<span class='note-inline'>(二合)</span>喃那莫蘇悉地莎達儞阿蘖隷<span class='note-inline'>(二合)</span>迦嚕儞嚩羅提怛羅異怛羅異阿皤曳阿底摩㘑那莽素都<span class='note-inline'>(二合)</span>帝波羅摩悉地馱也罽鼻喻<span class='note-inline'>(二合)</span>摩訶訖哩<span class='note-inline'>(二合)</span>閉弊<span class='note-inline'>(毘也反)</span>莎嚩訶</p>

<div class="lg regular"><div class='lg-row'>禪智並合蓮華掌　加持本明安額上</div>
<div class='lg-row'>思惟諸法本不生</div>
</div></div>
<div class='div-other'><a id='mulu13' />
<p class='h2'>不動威怒辟除障難印明第<span class='corr'></span>二</p>
<div class="lg regular"><div class='lg-row'>願力並竪端　慧方如鉤勢</div>
<div class='lg-row'>智度捻如環　慧羽亦如是</div>
<div class='lg-row'>即以忍進劍　穿入定鞘中</div>
<div class='lg-row'>是名無動劍　結護方隅界</div>
<div class='lg-row'>拔刀左遶之　辟除一切魔</div>
<div class='lg-row'>持劍右旋轉　下指金剛橛</div>
<div class='lg-row'>上結虛空界　復誦祕密明</div>
</div><p class="dharani">曩麼三曼哆嚩日囉<span class='note-inline'>(二合)</span>赧怛羅<span class='note-inline'>(二合)</span>吒戰荼摩訶路灑拏沙頗<span class='note-inline'>(二合)</span>吒耶吽怛羅<span class='note-inline'>(二合)</span>吒唅[牟*含]</p>
<p>密誦三遍或七遍。以印右旋結護。左轉辟除及以上下。是明威力。能大擁護十方大界。及以護身并淨除處所。乃至三界猶能防護。況一方所作是法。時隨行者心念明印。所及之處。能令種種類及難調魍魎之屬。皆見熾然金剛威怒。如大火聚周遍其處。此印功能甚大難說。若人住於世。窮劫說其功能亦不可盡。是名無動金剛劍。此印明亦通五部護身結界用。</p>
</div>
<div class='div-other'><a id='mulu14' />
<p class='h2'>無動金剛能成就一切事業杵印明第三</p>
<div class="lg regular"><div class='lg-row'>竪開止羽掌　禪進捻如環</div>
<div class='lg-row'>各建金剛峯　是名無動杵</div>
<div class='lg-row'>復誦密言曰</div>
</div><p class="dharani">曩麼三曼多嚩日囉<span class='note-inline'>(二合)</span>赧戰拏唵阿者邏迦拏者嚕娑馱耶吽泮吒</p>
<p>此杵明印能成就一切事業。乃至洗浴明淨土。及以護身結界皆用此明印。</p>
</div>
<div class='div-other'><a id='mulu15' />
<p class='h2'>無動金剛牆印明第四</p>
<div class="lg regular"><div class='lg-row'>戒方進力屈入掌　側竪忍願並檀慧</div>
<div class='lg-row'>禪支屈捻進下文　智捻力支亦如是</div>
</div><p>誦明曰。</p>
<p class="dharani">唵唅吽嚩日囉<span class='note-inline'>(二合)</span>曼荼隷畔馱畔馱吽泮吒<span class='note-inline'>(輕呼)</span></p>
<p>誦明三遍。以印左轉三遍隨心遠近即成就牆界。</p>
</div>
<div class='div-other'><a id='mulu16' />
<p class='h2'>無動金剛網印明第五</p>
<div class="lg regular"><div class='lg-row'>戒方進力內相叉　六度竪合頭相拄</div>
<div class='lg-row'>開腕頂上右三旋　即成金剛堅固網</div>
</div><p>誦明曰。</p>
<p class="dharani">唵唅吽嚩日羅<span class='note-inline'>(二合)</span>薩囉<span class='note-inline'>(二合)</span>步嚩儞暮吽泮吒<span class='note-inline'>(半音)</span></p>
<p>結此印已誦明三遍。於頂上右旋。三匝即成網界。</p>
</div>
<div class='div-other'><a id='mulu17' />
<p class='h2'>無動金剛火焰印明第六</p>
<div class="lg regular"><div class='lg-row'>二羽翻掌背相叉　即成本尊三昧火</div>
<div class='lg-row'>金剛牆外三旋繞　如火猛焰金剛城</div>
<div class='lg-row'>一切魔軍悉馳散　誦明曰</div>
</div><p class="dharani">唵唅吽嚩日羅<span class='note-inline'>(二合)</span>入嚩<span class='note-inline'>(二合)</span>隷吽泮吒</p>
<p>結此火焰印。已誦明三遍。於金剛牆外。右旋三匝即成火院。</p>
</div></div>
<div class='div-pin'><a id='mulu18' />
<p class='h1'>供養品第五</p>
<div class='div-other'><a id='mulu19' />
<p class='h2'>無動金剛座印明第一</p>
<div class="lg regular"><div class='lg-row'>平舒定掌承慧背　行人想成金剛座</div>
<div class='lg-row'>座上更安所生印　一切聖者皆隨喜</div>
</div><p>誦明曰。</p>
<p class="dharani">唵唅吽嚩日羅<span class='note-inline'>(二合)</span>莎儞梵吽泮吒<span class='note-inline'>(半音)</span></p>
<p>以此明印加持住處得為金剛不壞地。即於地上想有金剛座。便以如來所生印安置諸佛菩薩於金剛座上。便迴此印供養諸聖。</p>
</div>
<div class='div-other'><a id='mulu20' />
<p class='h2'>一切如來所生印明第二</p>
<div class="lg regular"><div class='lg-row'>金剛堅固內相叉　檀慧竪開所生印</div>
<div class='lg-row'>此印名為功德母　佛法僧寶住其中</div>
<div class='lg-row'>請召明王及本尊　結此祕印皆雲集</div>
<div class='lg-row'>便迴此印獻諸尊　即成閼伽供養佛</div>
</div><p class="dharani">曩麼薩嚩母馱冐地薩怛嚩<span class='note-inline'>(二合)</span>喃阿<span class='note-inline'>(引)</span>摩羅尾迦羅<span class='note-inline'>(二合)</span>多帝餌儞阿羅逝莎嚩<span class='note-inline'>(二合)</span>訶</p>
<p>便以此如來所生印想為閼伽。奉獻諸佛菩薩諸尊賢聖。常作此法供養。是速得成就。復觀不動聖者住本位。用前灌頂印明奉獻本尊。即誦根本明一遍。能令聖者歡喜。速得圓滿成就故。又持明行者。次結三昧耶印安置頂上<span class='note-inline'>(印如前已說)</span>即想自身如本尊乘八葉蓮華。手執香爐。即令三業寂然無亂。往詣精舍至道場門。三稱吽字驚覺諸聖。入精舍已<span class='note-inline'>(已上安於三昧印後)</span>。</p>
<p>次應如常禮懺奉獻閼伽。應作是念。我今當捨全身供養十方三世常住三寶道場眾會。唯願一切諸佛菩薩。乞與我等作大加持。最上成就。得成金剛薩埵悉地。當攝受故請求加護。如是三白便即云云。又以杵印如前結界加持本尊座。以如來所生印奉獻諸佛菩薩。每日三時如法供養。或時忘念闕少法則。即犯三昧耶。先誦大輪金剛明。及結大輪印。用除其咎。謝其過罪。</p>
</div>
<div class='div-other'><a id='mulu21' />
<p class='h2'>大輪金剛懺悔印明第三</p>
<div class="lg regular"><div class='lg-row'>如是依法結護已　皆有闕犯三昧耶</div>
<div class='lg-row'>密持蘇摩金剛明　懺悔四時諸過咎</div>
<div class='lg-row'>戒方進力內相鉤　六度竪合金剛輪</div>
<div class='lg-row'>結此明印安頂上　右旋三匝謝其過</div>
</div><p>誦明曰。</p>
<p class="dharani">曩麼悉底哩耶<span class='note-inline'>(四合)</span>地尾迦喃薩縛怛他誐多喃唵尾囉耳尾囉耳摩訶斫迦羅嚩日羅<span class='note-inline'>(二合)</span>薩哆薩哆莎囉帝莎囉帝怛囉<span class='note-inline'>(二合)</span>曳怛囉<span class='note-inline'>(二合)</span>曳尾馱摩儞三盤若儞怛囉<span class='note-inline'>(二合)</span>摩底悉馱阿紇哩曳怛唎<span class='note-inline'>(二合)</span>藍<span class='note-inline'>(引)</span>莎嚩<span class='note-inline'>(二合)</span>訶</p>
<p>持真言者結護了皆有闕犯三昧耶。當結此印安頂上誦明三遍或七遍。右旋三匝懺謝眾過。然後念誦本尊明。</p>
</div>
<div class='div-other'><a id='mulu22' />
<p class='h2'>無動金剛滿足印明第四</p>
<div class="lg regular"><div class='lg-row'>虛心合掌甲相柱　是名本尊滿足印</div>
<div class='lg-row'>種種供養及塗香　焚香燈明并飲食</div>
<div class='lg-row'>上妙供養吉祥事　俱持此印皆圓滿</div>
</div><p>誦明曰。</p>
<p class="dharani">曩麼悉底哩也<span class='note-inline'>(四合)</span>陀嚩<span class='note-inline'>(二合)</span>蘖哆喃薩嚩怛他蘖哆喃喑尾哆哩摩訶嚩日囉<span class='note-inline'>(二合)</span>薩怛薩怛莎囉帝莎羅帝莎縛訶</p>
<p>復以此明印想水陸珍寶。及寶山等物。海中妙寶摩尼華樹王等。悉皆無主所攝以我福德力諸佛加持力。願此香華雲遍滿諸佛剎土。供養一切諸佛菩薩滿足上願。</p>
</div>
<div class='div-other'><a id='mulu23' />
<p class='h2'>塗香供養印明第五</p><p>印如前誦明曰。</p>
<p class="dharani">曩麼悉底哩<span class='note-inline'>(三合)</span>也陀嚩<span class='note-inline'>(二合)</span>蘖哆喃薩縛怛他蘖哆喃阿三摩彥度怛謎素彥馱嚩底薩頗<span class='note-inline'>(二合)</span>羅[口*皿][牟*含]哦哦喃摩呼那曳泥<span class='note-inline'>(去)</span>尾薩嚩嘌他<span class='note-inline'>(二合)</span>莎馱儞莎嚩<span class='note-inline'>(二合)</span>訶</p>
</div>
<div class='div-other'><a id='mulu24' />
<p class='h2'>燒香供養印明第六</p><p>誦明曰。</p>
<p class="dharani">曩麼悉底哩<span class='note-inline'>(三合)</span>也陀嚩<span class='note-inline'>(二合)</span>蘖哆喃薩嚩怛他蘖哆喃唵阿蘖哩阿蘖哩始棄始棄南薩嚩怛度麼始棄莎嚩<span class='note-inline'>(二合)</span>訶</p>
</div>
<div class='div-other'><a id='mulu25' />
<p class='h2'>華供養印明第七</p><p>誦明曰。</p>
<p class="dharani">曩麼悉底哩<span class='note-inline'>(三合)</span>也陀嚩蘖哆喃薩嚩怛他蘖哆喃阿嚩路枳哆<span class='note-inline'>(二合)</span>摩訶布澁波<span class='note-inline'>(二合)</span>嚩底莎嚩<span class='note-inline'>(二合)</span>訶</p>
</div>
<div class='div-other'><a id='mulu26' />
<p class='h2'>飲食供養印明第八</p><p>誦明曰。</p>
<p class="dharani">曩麼悉底哩<span class='note-inline'>(三合)</span>也陀嚩蘖哆喃薩嚩怛他蘖哆喃唵阿囉婆阿囉婆迦囉迦囉嚩哩嚩哩嚩隣嚩隣那陀毘摩訶嚩哩莎嚩<span class='note-inline'>(二合)</span>訶</p>
</div>
<div class='div-other'><a id='mulu27' />
<p class='h2'>燈供養印明第九</p><p>誦明曰。</p>
<p class="dharani">曩麼悉底哩<span class='note-inline'>(三合)</span>也陀嚩蘖哆喃薩嚩怛他蘖哆喃阿藍帝爾嚩<span class='note-inline'>(二合)</span>藍帝儞波<span class='note-inline'>(必也反)</span>儒底始棄莎嚩訶</p>
</div>
<div class='div-other'><a id='mulu28' />
<p class='h2'>普莊嚴供養明印第十</p><p>誦明曰。</p>
<p class="dharani">曩麼薩婆母馱菩地薩埵嚩喃薩婆他烏特<span class='note-inline'>(二合)</span>伽帝塞破羅呬[牟*含]伽伽那劍莎縛訶</p>
<p>持此明力故。能生如意寶供養一切諸佛菩薩眾會。由誦此讚歎福德力故。令此供養普遍一切諸佛菩薩眾會。讚歎明曰。</p>
<p class="dharani">曩麼薩婆母馱菩地薩埵嚩<span class='note-inline'>(二合)</span>喃<span class='note-inline'>(一)</span>薩婆怛路<span class='note-inline'>(二合)</span>僧句素弭哆<span class='note-inline'>(二)</span>鼻枳惹<span class='note-inline'>(二合)</span>囉始吠<span class='note-inline'>(三)</span>那謨素都帝薩嚩<span class='note-inline'>(二合)</span>訶<span class='note-inline'>(四)</span></p>
<p>復誦無動明王根本明三遍。能令聖者歡喜與願。速得圓滿菩提故。次即懺悔先業。一切罪障願皆消滅。復作此願。我今所有一切善業。迴施法界眾生。令我此願速得成就無上菩提。具一切種智。復誦此加持明八遍。明曰。</p>
<p class="dharani">曩麼薩埵嚩喃那暮素都帝摩訶嚩日羅<span class='note-inline'>(二合)</span>薩婆薩埵嚩四路迦羅底瑟他薩婆怛羅㘑吠達羅摩摩拏地瑟他耶莎嚩<span class='note-inline'>(二合)</span>訶</p>
<p>如上供養加持本尊已。結前灌頂印。而自灌頂。</p>
</div>
<div class='div-other'><a id='mulu29' />
<p class='h2'>無動金剛虛空部母印第十一</p><p>結此虛空明印。用護身及護本尊故名部母。亦名虛空眼。</p>

<div class="lg regular"><div class='lg-row'>進力俱入蓮華掌　即名虛空部母眼</div>
<div class='lg-row'>以印護身及護本尊　二羽分開捻珠印</div>
<div class='lg-row'>亦名聖者虛空眼　明曰</div>
</div><p class="dharani">曩麼悉底哩<span class='note-inline'>(二合)</span>也陀嚩<span class='note-inline'>(二合)</span>拏蘖帝弊薩嚩怛他蘖帝弊唵哦哦那路者儞哦哦那三摩薩嚩都嚕蘖哆底沙囉三婆吠入嚩<span class='note-inline'>(二合)</span>攞那謨阿謨伽喃莎嚩<span class='note-inline'>(二合)</span>訶</p>
</div>
<div class='div-other'><a id='mulu30' />
<p class='h2'>無動金剛法界生印明第十二</p>
<div class="lg regular"><div class='lg-row'>戒方進力內相叉　六度竪合頭相拄</div>
<div class='lg-row'>開腕加持左右臂　舉印漸至頂上開</div>
<div class='lg-row'>真言悉地隨此生　是故名為法生印</div>
<div class='lg-row'>結印加持誦明曰</div>
</div><p class="dharani">曩麼薩嚩母馱冐地薩怛嚩喃阿薩羅嚩他薩羅縛多囉路計莎嚩<span class='note-inline'>(二合)</span>訶</p>
<p>法生印者。從一切如來不動菩提心生。從大悲本願生。從佛口生。從法化生。故名法生印。</p>
<p>次誦前虛空部母眼明七遍。即觀一切諸佛菩薩如在目前。手執數珠如法念誦。如是廣作佛事已。當結本尊根本三昧耶印。先誦金剛百字真言。為令加持不傾動故。</p>
</div>
<div class='div-other'><a id='mulu31' />
<p class='h2'>捻數珠明印第十三</p><p>其印準前部母印。二羽分開。即是此印也。誦明曰。</p>
<p class="dharani">曩麼嚩日羅<span class='note-inline'>(二合)</span>目契弊薩嚩怛他<span class='note-inline'>(引)</span>蘖帝毘喻<span class='note-inline'>(二合)</span>婆伽梵特縛弊<span class='note-inline'>(畢遮反)</span>怛地也<span class='note-inline'>(二合)</span>他嘺唎健馱哩戰荼唎摩蹬儗濱俄哩怛他<span class='note-inline'>(引)</span>伽多吠曳<span class='note-inline'>(二合)</span>使怛摩底吽入縛<span class='note-inline'>(二合)</span>哩多帝逝伊能迦羅焰句嚕莎縛<span class='note-inline'>(二合)</span>訶</p>
</div>
<div class='div-other'><a id='mulu32' />
<p class='h2'>無動金剛根本三昧耶印明第十四<span class='note-inline'>(亦名根本身印)</span></p>
<div class="lg regular"><div class='lg-row'>六度和合內相叉　直舒進力頭相拄</div>
<div class='lg-row'>智度屈捻方便背　禪捻戒背亦如是</div>
<div class='lg-row'>當誦金剛百字明　加持自身堅固住</div>
<div class='lg-row'>復誦本明成悉地</div>
</div><p>真言曰。</p>
<p class="dharani">唵阿三摩阿三摩三曼哆都那哆怛嚩泌底舍那儞訶羅訶羅娑摩<span class='note-inline'>(二合)</span>囉拏娑麼<span class='note-inline'>(二合)</span>囉拏尾蘖哆母馱達摩帝薩羅薩羅三摩嚩邏荷羅荷羅苻娑苻娑怛羅耶怛羅耶伽那伽那摩訶嚩囉囉迦沙<span class='note-inline'>(二合)</span>儞入縛<span class='note-inline'>(二合)</span>攞那入嚩<span class='note-inline'>(二合)</span>那娑伽㘑莎縛<span class='note-inline'>(二合)</span>訶</p>
<p>誦百字明加持。復觀一切諸佛菩薩在行者前。攝受如前種種供養廣大成就。所謂現世所求一切悉地。名最勝悉地。亦名金剛薩埵悉地。復作是願。願以此功德。普及於一切。我等與眾生。皆共成佛道。每日三時念誦。時別最少一百八遍。已下不成。念誦了。以虛空眼真言及印如持本尊令歡喜與願。亦令堅固不散。後誦根本印明曰。其手印準前根本三昧耶是。以二手中指已下。並向內相叉便為鉤。二頭指側相拄。二大指各捻無名指甲。即成。誦根本明三遍。</p>
</div>
<p class='juan'>底哩三昧耶不動尊聖者念誦祕密法卷中</p></div>
</div><!-- end of div[@id='body'] -->
</body></html>