<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>別譯雜阿含經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu25' />別譯雜阿含經卷第二</p><p class="byline">失譯人名今附秦錄</p>
<div class='div-other'><a id='mulu26' />
<p class='h1'>初誦第二</p>
<div class='div-other'><a id='mulu27' />
<p class='h2'>（二三）</p><p>如是我聞：</p>
<p>一時，佛在王舍城，住寒林中。爾時，佛告諸比丘：「人生壽淺，會必歸終，應勤行道，淨修梵行，是故汝等不應懈怠，應修善行，修於法義，及以真行。」</p>
<p>爾時，魔王聞是說已，即作是念：「沙門瞿曇在王舍城，住寒林中，為諸聲聞而說法要，我當至彼而作壞亂。」爾時魔王作是念已，化為摩納，往至佛所，頂禮佛足，在一面立，而說偈言：</p>

<div class="lg regular" style="margin-left:1em;"><div class='lg-row'>「人生壽長，　無諸嬈惱，　常得安隱，</div>
<div class='lg-row'>無有死徑。」</div>
</div><p>佛作是念：「魔王波旬來作嬈亂。」即說偈言：</p>

<div class="lg regular" style="margin-left:1em;"><div class='lg-row'>「人命短促，　多諸嬈害，　宜急修善，</div>
<div class='lg-row'>如救頭燃。　當知波旬，　欲來惱觸。」</div>
</div><p>爾時，魔王聞說偈已，即作是念：「沙門瞿曇知我心念。」愁憂苦惱，深生悔恨，便即隱形，還于天宮。</p>
</div>
<div class='div-other'><a id='mulu28' />
<p class='h2'>（二四）</p><p>如是我聞：</p>
<p>一時，佛在王舍城寒林之中。爾時，佛告諸比丘：「諸行無常，迅速不停，無可恃怙，是敗壞法，應當速離，趣解脫道。」</p>
<p>爾時，魔王波旬復作是念：「沙門瞿曇住王舍城在寒林中，為諸聲聞說如是法，我當往彼而為嬈亂。」爾時魔王作是念已，化為摩納，往至佛所，在一面立，而說偈言：</p>

<div class="lg regular" style="margin-left:1em;"><div class='lg-row'>「晝夜恒在，　命常迴來，　如輪軸轉，</div>
<div class='lg-row'>周迴無已。」</div>
</div><p>佛知魔王來作嬈亂，即說偈言：</p>

<div class="lg regular" style="margin-left:1em;"><div class='lg-row'>「命欲日夜盡，　壽者多患難，</div>
<div class='lg-row'>猶如陷下河，　速盡無遺餘，</div>
<div class='lg-row'>是故汝波旬，　不應作壞亂。」</div>
</div><p>魔作是念：「佛知我心。」愁憂苦惱，極生悔恨，隱形而去，還于天宮。</p>
</div>
<div class='div-other'><a id='mulu29' />
<p class='h2'>（二五）</p><p>如是我聞：</p>
<p>一時，佛在王舍城迦蘭陀竹林。爾時，世尊於夜後分，經行林中。於其晨朝，洗足已，正身端坐，繫念在前。爾時，魔王作是念言：「沙門瞿曇在王舍城，於夜後分，林中經行。於其晨朝，洗足已，入於靜室，正身端坐，繫念在前。我今當往，而作嬈亂。」作是念已，即便化為摩納之形，在佛前立，而說偈言：</p>

<div class="lg regular" style="margin-left:1em;"><div class='lg-row'>「我心能化作，　羅網遍虛空，</div>
<div class='lg-row'>沙門於我所，　終不得解脫。」</div>
</div><p>佛作是念：「魔來嬈亂。」即說偈言：</p>

<div class="lg regular" style="margin-left:1em;"><div class='lg-row'>「世間有五欲，　愚者為所縛，</div>
<div class='lg-row'>能斷此諸欲，　永盡一切苦。</div>
<div class='lg-row'>我已斷諸欲，　意亦不染著，</div>
<div class='lg-row'>波旬應當知，　我久壞欲網。」</div>
</div><p>爾時，魔王聞說偈已，不果所願，憂愁苦惱，隱形而去，還于天宮。</p>
</div>
<div class='div-other'><a id='mulu30' />
<p class='h2'>（二六）</p><p>如是我聞：</p>
<p>一時，佛住王舍城迦蘭陀竹林。爾時，世尊於初夜後分，坐臥經行。於其晨朝，洗足入房，右脇著地，足足相累，繫心在明，修於念覺，而生起想。爾時，魔王波旬即作是念：「沙門瞿曇在王舍城迦蘭陀竹林中，經行坐臥。於其晨朝，洗足入房，右脇著地，足足相累，繫心在明，修於念覺，作於起想。我當至彼，而作嬈亂。」作是念已，化為摩納，在佛前住，而說偈言：</p>

<div class="lg regular" style="margin-left:1em;"><div class='lg-row'>「何以睡眠？　何以睡眠？　云何睡眠，</div>
<div class='lg-row'>如入涅槃？　如所作辦，　而自安眠，</div>
<div class='lg-row'>乃至日出，　故復眠也。」</div>
</div><p>佛知天魔來作嬈亂，即說偈言：</p>

<div class="lg regular" style="margin-left:1em;"><div class='lg-row'>「愛網著諸有，　遍覆一切處，</div>
<div class='lg-row'>我今破斯網，　諸愛永已斷。</div>
<div class='lg-row'>一切有生盡，　安隱涅槃樂，</div>
<div class='lg-row'>波旬汝今者，　於我復何為？」</div>
</div><p>爾時，魔王聞說偈已，憂愁苦惱，即便隱形，還于天宮。</p>
</div>
<div class='div-other'><a id='mulu31' />
<p class='h2'>（二七）</p><p>如是我聞：一時，佛在王舍城耆闍崛山中。值天雲霧，降少微雨，電光暉赫，處處晃耀。爾時，世尊即於其夜露地經行。魔王波旬而作是念：「沙門瞿曇在王舍城耆闍崛山，值天雲霧，降少微雨，電光暉赫，處處光耀，於其夜中露地經行。我當往彼，而作壞亂。」爾時，魔王作是念已，在其山上，推大石下，欲到佛所。時，彼大石，自然碎壞。</p>
<p>爾時，世尊即說偈言：</p>

<div class="lg regular" style="margin-left:1em;"><div class='lg-row'>「汝壞靈鷲山，　令如粉微塵，</div>
<div class='lg-row'>巨海及大地，　悉皆分碎裂。</div>
<div class='lg-row'>欲使正解脫，　生於怖畏相，</div>
<div class='lg-row'>欲令毛髮竪，　終無有是處。」</div>
</div><p>爾時，魔王作是念言：「沙門瞿曇知我所念。」憂愁苦惱，即便隱身，還于天宮。</p>
</div>
<div class='div-other'><a id='mulu32' />
<p class='h2'>（二八）</p><p>如是我聞：</p>
<p>一時，佛在王舍城耆闍崛山。爾時，世尊於其中夜露地經行，洗足已，入靜房中，整身端坐，繫念在前。魔王波旬作是念言：「瞿曇沙門在王舍城耆闍崛山中，露地經行。我當往彼，而作嬈亂。」爾時，魔王即自變形作蟒蛇身，其形長大，猶如大船。雙目晃朗，如<span class='corr'>憍</span>薩羅鉢。吐舌炎炎，又如掣電。出入息聲，如大雷震。住於佛前，以身遶佛，引頸舉頭，當佛頂上。</p>
<p>爾時，世尊知魔嬈亂，而說偈言：</p>

<div class="lg regular" style="margin-left:1em;"><div class='lg-row'>「我處于閑寂，　繫心正解脫，</div>
<div class='lg-row'>安禪修其身，　如昔諸佛法。</div>
<div class='lg-row'>毒蛇極猛暴，　狀貌甚可畏，</div>
<div class='lg-row'>蚊虻及蚤蝨，　種種諸惱觸，</div>
<div class='lg-row'>不動我一毛，　況能令我畏？</div>
<div class='lg-row'>假使虛空裂，　<span class='corr'>大</span>地皆振動，</div>
<div class='lg-row'>一切諸眾生，　皆生大驚懼，</div>
<div class='lg-row'>欲令我怖畏，　終無有是處。</div>
<div class='lg-row'>設復有毒箭，　中于我心者，</div>
<div class='lg-row'>當于被箭時，　終不求救護，</div>
<div class='lg-row'>然復此毒箭，　亦不能中我。」</div>
</div><p>爾時，魔王聞佛說偈，而作是念：「瞿曇沙門已知我心。」生大怖畏，憂愁悔恨，即變形去，還于天宮。</p>
</div>
<div class='div-other'><a id='mulu33' />
<p class='h2'>（二九）</p><p>如是我聞：</p>
<p>一時，佛在王舍城曼直林中。佛於初夜坐禪經行。初夜以訖，洗足入室，右脇著地，足足相累，繫心在明，作於起想。魔王波旬知佛心已，而作是念：「沙門瞿曇在王舍城曼直林中，於其初夜，坐禪經行。至中夜前，洗足入房，右脇著地，足足相累，繫心在明，作於起想。我今當往，而作壞亂。」爾時，魔王化作摩納，在如來前，而說偈言：</p>

<div class="lg regular" style="margin-left:1em;"><div class='lg-row'>「云何無事務，　而作於睡眠？</div>
<div class='lg-row'>安寢不[寤-吾+告]寤，　如似醉人眠。</div>
<div class='lg-row'>人無財業者，　乃可自恣睡，</div>
<div class='lg-row'>大有諸財業，　歡樂快睡眠。」</div>
</div><p>爾時，世尊知魔來嬈亂，而說偈言：</p>

<div class="lg regular" style="margin-left:1em;"><div class='lg-row'>「我非無作睡，　亦非醉而眠。</div>
<div class='lg-row'>我無世財故，　是以今睡眠，</div>
<div class='lg-row'>我多得法財，　是以安睡眠。</div>
<div class='lg-row'>我於睡眠中，　乃至出入息，</div>
<div class='lg-row'>皆能有利益，　未甞有損減。</div>
<div class='lg-row'>寤則無疑慮，　睡眠無所畏。</div>
<div class='lg-row'>譬如有毒箭，　人射中其心，</div>
<div class='lg-row'>數數受苦痛，　猶尚能得睡。</div>
<div class='lg-row'>我毒箭已拔，　何故而不睡？」</div>
</div><p>魔聞是偈，作是念：「沙門瞿曇已知我心。」心懷憂惱，於即還宮。</p>
</div>
<div class='div-other'><a id='mulu34' />
<p class='h2'>（三〇）</p><p>如是我聞：</p>
<p>一時，佛在王舍城毘婆波世山七葉窟中。爾時，有一比丘名曰求悳，獨住仙山黑石窟中，處於閑靜，勤行精進，以不放逸，斷於我見，得時解脫，自身作證，復還退失。第二第三，乃至第六，亦還退失。比丘念言：「我今獨處，修行精進，六返退失，若更退失，以刀自割。」魔王波旬知佛在王舍城毘婆波世山七葉窟中，瞿曇弟子名曰求<span class='corr'>悳</span>，亦在王舍城獨住仙山黑石窟中，勤行精進，心不放逸，得時解脫，自身作證。得已，退失，如是六返。爾時，魔王而作是念：「求<span class='corr'>悳</span>比丘若第七得，必自傷害，出魔境界。」作是念已，捉琉<span class='corr'>璃</span>琴，往到佛所，扣琴作偈：</p>

<div class="lg regular" style="margin-left:1em;"><div class='lg-row'>「大智大精進，　有大神通達，</div>
<div class='lg-row'>於法得自在，　威光極熾盛。</div>
<div class='lg-row'>汝聲聞弟子，　今將欲自害，</div>
<div class='lg-row'>人中最上者，　汝今應遮斷。</div>
<div class='lg-row'>云何樂汝法？　何故學他死？」</div>
</div><p>爾時，魔王說是偈已，佛告魔言：「波旬！汝今乃是諸放逸者之大親友，汝今所說自為說耳，乃不為彼比丘說也。」</p>
<p>爾時，世尊復說偈言：</p>

<div class="lg regular" style="margin-left:1em;"><div class='lg-row'>「若人不怯弱，　堅修行精進，</div>
<div class='lg-row'>恒樂於禪定，　晝夜修眾善。</div>
<div class='lg-row'>乾竭愛欲使，　壞汝魔軍眾，</div>
<div class='lg-row'>今捨後邊身，　永入於涅槃。」</div>
</div><p>爾時，魔王憂悲苦惱，失琉璃琴，愁毒悔恨，還本宮殿。</p>
<p>佛告諸比丘：「當共汝等詣仙人山求<span class='corr'>悳</span>比丘所。」佛將諸比丘詣求<span class='corr'>悳</span>所，見求<span class='corr'>悳</span>尸東猶如煙聚。佛告諸比丘：「汝等見此煙聚已不？」諸比丘言：「已見，世尊。」尸南西北亦如是聚。佛告比丘：「此是波旬隱形遶求<span class='corr'>悳</span>所，覓其心識。」佛告比丘：「求<span class='corr'>悳</span>比丘以入涅槃，無有神識，無所至方。」</p>
<p>爾時，魔<span class='corr'>王</span>化形<span class='corr'>摩</span>納，而說偈言：</p>

<div class="lg regular" style="margin-left:1em;"><div class='lg-row'>「上下及四方，　推求求<span class='corr'>悳</span>識，</div>
<div class='lg-row'>莫知所至方，　神識竟何趣？」</div>
</div><p>爾時，世尊告波旬言：「如此健夫，破汝軍眾，以入涅槃。」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu35' />
<p class='h2'>（三一）</p><p>如是我聞：</p>
<p>一時，佛在優樓比螺聚落尼連禪河菩提樹下，成佛未久。爾時，魔王而作是念：「佛在優樓比螺聚落尼連禪河菩提樹下，成佛未久。我當詣彼，伺求其便。」作是念已，往詣佛所，而說偈言：</p>

<div class="lg regular" style="margin-left:1em;"><div class='lg-row'>「汝獨處閑靜，　閉默常寂然，</div>
<div class='lg-row'>光顏顯神體，　諸根悉悅豫。</div>
<div class='lg-row'>譬如失財者，　後還獲於財，</div>
<div class='lg-row'>汝今翫禪寂，　歡喜亦如是。</div>
<div class='lg-row'>既能遺國榮，　亦不悕名利，</div>
<div class='lg-row'>何不與諸人，　而共為親友？」</div>
</div><p>爾時，世尊以偈答言：</p>

<div class="lg regular" style="margin-left:1em;"><div class='lg-row'>「我久獲禪定，　其心常寂然，</div>
<div class='lg-row'>破壞汝欲軍，　得於無上財。</div>
<div class='lg-row'>我根恒恬豫，　心中得寂滅，</div>
<div class='lg-row'>以壞汝欲軍，　修道情歡喜。</div>
<div class='lg-row'>獨一離憒閙，　安用親友為？」</div>
</div><p>爾時，魔王復說偈言：</p>

<div class="lg regular" style="margin-left:1em;"><div class='lg-row'>「汝已獲正道，　安隱向涅槃，</div>
<div class='lg-row'>既以得妙法，　宜常戢在懷，</div>
<div class='lg-row'>誠應獨了知，　何以教眾人？」</div>
</div><p>爾時，世尊復說偈言：</p>

<div class="lg regular" style="margin-left:1em;"><div class='lg-row'>「人不屬魔者，　諮吾彼岸法，</div>
<div class='lg-row'>我為正分別，　諦實得盡滅，</div>
<div class='lg-row'>止心不放逸，　魔不得其便。」</div>
</div><p>爾時，魔王復說偈言：</p>

<div class="lg regular" style="margin-left:1em;"><div class='lg-row'>「譬如白石山，　其色類脂膏，</div>
<div class='lg-row'>群鳥不別知，　飛來而噏食。</div>
<div class='lg-row'>既不得其味，　[口*(隹/乃)]傷而虛還，</div>
<div class='lg-row'>我今亦如是，　徒來無所為。」</div>
</div><p>爾時，魔王說是偈已，憂愁苦惱，極生悔恨，向一空處，蹲踞獨坐，以箭畫地，思作方計。時，魔三女：一名極愛，二名悅彼，三名適意。時，魔三女往至魔邊，向父說偈：</p>

<div class="lg regular" style="margin-left:1em;"><div class='lg-row'>「父今名丈夫，　何以懷憂愁？</div>
<div class='lg-row'>我當以欲羂，　羂彼如捕鳥，</div>
<div class='lg-row'>將來至父所，　使父得自在。」</div>
</div><p>爾時，魔王說偈答言：</p>

<div class="lg regular" style="margin-left:1em;"><div class='lg-row'>「彼人善斷欲，　不可以欲牽，</div>
<div class='lg-row'>已過魔境界，　是故我懷憂。」</div>
</div><p>彼魔三女化其形容，極為端嚴，往至佛所，即禮佛足，在一面立。三女同聲，俱白佛言：「我故來供養，與佛策使。」爾時，世尊無上斷愛，了不顧視，第二第三，亦作是語，佛不觀察。</p>
<p>時，魔三女退在一處，自共議論：「男子之法，所好各異，或愛小者，或愛中者，或愛大者。」即時一女，化作六百女人，或作小女，或作童女，或作未嫁女，或作已嫁女，或作已產女，或作未產女，化作如是眾多女已，俱往佛所，白佛言：「世尊！我等今來供養世尊，為其策使，給侍手足。」佛不觀察，第二第三，亦如是說，都不顧視。</p>
<p>時，魔女等復退一處，更共語言：「此必得無上斷愛欲解脫故，若不爾者，應見我等狂亂吐血，或能心裂。我等當往其所，以偈問難。」魔女極愛以偈問曰：</p>

<div class="lg regular" style="margin-left:1em;"><div class='lg-row'>「端拱樹下坐，　閑靜獨思惟，</div>
<div class='lg-row'>為失於財寶，　為欲求大財？</div>
<div class='lg-row'>城邑聚落中，　都無愛著心，</div>
<div class='lg-row'>何不與眾人，　而共作親友？」</div>
</div><p>爾時，世尊說偈答言：</p>

<div class="lg regular" style="margin-left:1em;"><div class='lg-row'>「我以得大財，　心中得寂滅，</div>
<div class='lg-row'>我壞愛欲軍，　妙色都不著。</div>
<div class='lg-row'>獨處而坐禪，　最受第一樂，</div>
<div class='lg-row'>以是因緣故，　都不求親友。」</div>
</div><p>魔女適意復說偈言：</p>

<div class="lg regular" style="margin-left:1em;"><div class='lg-row'>「比丘住何處，　能度五駛流，</div>
<div class='lg-row'>六駛流亦過？　入何禪定中，</div>
<div class='lg-row'>得度大欲岸，　永離有攝縛？」</div>
</div><p>爾時，世尊復說偈言：</p>

<div class="lg regular" style="margin-left:1em;"><div class='lg-row'>「身獲柔軟樂，　心得善解脫，</div>
<div class='lg-row'>心離於諸業，　意不復退轉。</div>
<div class='lg-row'>得斷覺觀法，　得離瞋愛掉，</div>
<div class='lg-row'>得住此處住，　能度五駛流。</div>
<div class='lg-row'>并度第六者，　作如是坐禪，</div>
<div class='lg-row'>能度大欲結，　并離有攝流。」</div>
</div><p>魔女悅彼復說偈言：</p>

<div class="lg regular" style="margin-left:1em;"><div class='lg-row'>「已斷於愛結，　離眾所著處，</div>
<div class='lg-row'>多欲度駛流，　多欲度死岸，</div>
<div class='lg-row'>唯有黠慧者，　能度如斯難。」</div>
</div><p>爾時，世尊復說偈言：</p>

<div class="lg regular" style="margin-left:1em;"><div class='lg-row'>「大精進濟拔，　如來正法度，</div>
<div class='lg-row'>如法得度脫，　智者莫不欣。」</div>
</div><p>三女不果所願，還至父所。爾時，魔王呵責三女，因說偈言：</p>

<div class="lg regular" style="margin-left:1em;"><div class='lg-row'>「三女占壞彼，　形容猶如電，</div>
<div class='lg-row'>向彼大精進，　如風吹兜羅。</div>
<div class='lg-row'>爪以欲壞山，　齒齚於鐵丸，</div>
<div class='lg-row'>嬰愚以藕絲，　欲懸於太山。</div>
<div class='lg-row'>佛已度眾著，　欲共彼講論，</div>
<div class='lg-row'>羂摾欲捕風，　欲下虛空月。</div>
<div class='lg-row'>以手掬大海，　望欲得乾竭，</div>
<div class='lg-row'>佛已離諸著，　欲往共講論。</div>
<div class='lg-row'>舉脚度須彌，　大海中覓地，</div>
<div class='lg-row'>佛已出諸著，　而往共講論。」</div>
</div><p>魔王憂愁悔恨，於即滅沒，還于天宮。</p>
</div>
<div class='div-other'><a id='mulu36' />
<p class='h2'>（三二）</p><p>如是我聞：</p>
<p>一時，佛在王舍城靈鷲山。爾時，佛與諸比丘讚嘆涅槃法。魔王作是念：「佛在王舍城，與諸比丘讚涅槃法。我今當往，而作壞亂。」作是念已，即便化形，作一百人，五十人極為端正，五十人極為醜惡，時，諸比丘皆生驚怪，今以何故，極為端正，復有極醜？</p>
<p>佛知魔來欲作壞亂。爾時，世尊告波旬言：「汝於長夜生死之中，具受如是好惡之形，汝當云何得度苦岸？如是變化，復何用為？若有愛著於男女者，汝當變化作眾形相。我今都無男女之相，何用變化作眾形為？」</p>
<p>佛說是已，諸比丘聞佛所說，歡喜奉行。</p>

<div class="lg regular"><div class='lg-row'>長壽、何帝及羂摾　睡眠、經行、大毒蛇</div>
<div class='lg-row'>無所為、求<span class='corr'>悳</span>、魔女　壞亂變形及好惡</div>
</div></div>
<div class='div-other'><a id='mulu37' />
<p class='h2'>（三三）</p><p>如是我聞：</p>
<p>一時，佛在舍衛國祇樹給孤獨園。爾時，佛告諸比丘：「堅持七行，必得帝釋。何以故？昔者，帝釋為人之時，發初履行：孝順父母；恭敬尊長；所言柔軟，斷於兩舌；好施；無慳；恒修實語，終不欺誑；不起瞋恚，設生嫌恨，尋思滅之。」</p>
<p>爾時，世尊即說偈言：</p>

<div class="lg regular" style="margin-left:1em;"><div class='lg-row'>「於父母所，　極能孝順，　於諸尊長，</div>
<div class='lg-row'>深心恭敬。　恒作軟善，　恩柔好語，</div>
<div class='lg-row'>斷於兩舌，　慳貪瞋恚。　三十三天，</div>
<div class='lg-row'>各作是語：　『如是行者，　勝我等輩，</div>
<div class='lg-row'>應當別住，　以為天王。』」</div>
</div><p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu38' />
<p class='h2'>（三四）</p><p>如是我聞：</p>
<p>一時，佛在毘舍離獼猴彼岸大講堂中。有一離車，名摩訶離，來詣佛所，禮佛足已，在一面坐。白佛言：「世尊！頗曾見帝釋不？」佛言：「我見。」離車白佛言：「有夜叉鬼，狀似帝釋，世尊所見將無是彼夜叉鬼耶？」佛告離車：「是帝釋身，我善識之。夜叉之形如帝釋者，我亦識知。帝釋本行，及所行事，我亦盡知。帝釋本為人時，極孝順父母；敬於尊長；所言柔軟，斷於兩舌；除去慳嫉；常好布施；口常實語；除於瞋恚，不起嫌恨。」</p>
<p>爾時，世尊即說偈言：</p>

<div class="lg regular" style="margin-left:1em;"><div class='lg-row'>「於父母所，　極能孝順，　於諸尊長，</div>
<div class='lg-row'>深心恭敬，　恒作軟善，　恩柔好語，</div>
<div class='lg-row'>斷於兩舌，　慳貪瞋恚。　三十三天，</div>
<div class='lg-row'>各作是語：　『如是行者，　勝我等輩，</div>
<div class='lg-row'>應當別住，　以為天王。』」</div>
</div><p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu39' />
<p class='h2'>（三五）</p><p>如是我聞：</p>
<p>一時，佛在舍衛國祇樹給孤獨園。爾時，有一比丘往到佛所，頂禮佛足，在一面立。白佛言：「世尊！云何名帝釋？云何作帝釋相？」佛告比丘：「帝釋本在人中，所有布施，生純信心，信心施於貧窮、沙門、婆羅門等。其所施時，施漿飲食，種種餚饍，種種華鬘，種種諸香，燒香、塗香，財帛床榻。以是因緣。時諸天等名為帝釋。」</p>
<p>比丘復白佛：「何故名帝釋為富蘭但那？」佛告比丘：「帝釋昔在人中，施無厭足，數數施故，諸天號名為富蘭但那。」</p>
<p>「以何因緣，復名帝釋為摩佉婆？」佛告比丘：「帝釋本作婆羅門，名摩佉婆。」</p>
<p>又問：「復何因緣，名婆娑婆？」佛言：「數數常以衣服施沙門、婆羅門，以是緣故，名婆娑婆。」</p>
<p>又問：「復何因緣，名憍尸迦？」佛告比丘：「帝釋本為人時，姓憍尸迦，故名憍尸迦。」「復何因緣，名舍脂夫？」佛告比丘：「帝釋娶毘摩質多羅阿修羅王女，名舍脂。」</p>
<p>又問：「復以何緣，名為千眼？」佛告比丘：「帝釋本為人時，極大聰明，斷事之時，須臾之間，能斷千事，以是因緣，故名千眼。」</p>
<p>「復以何緣，名因陀羅？」佛告比丘：「帝釋居天王位，斷理天事故，名因陀羅。」</p>
<p>爾時，世尊告比丘：「能具上七事，以是緣故，諸天號曰帝釋。」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu40' />
<p class='h2'>（三六）</p><p>如是我聞：</p>
<p>一時，佛在舍衛國祇樹給孤獨園。爾時，世尊告諸比丘：「昔所有一夜叉，形狀甚小，顏色鄙惡，身形又黑，人不喜見，坐帝釋座上。爾時，三十三天見是夜叉坐於釋處，皆大瞋忿，種種毀罵。爾時，夜叉惡相漸滅，善色轉生，漸漸長大。諸天罵詈，瞋恚轉多，夜叉遂復身形長大，顏色鮮盛。諸天相將至帝釋所，白帝釋言：『有一夜叉，極為醜陋，身形甚小，坐帝釋處。我等諸天，盡共罵詈，而夜叉子顏色轉好，身形漸大。』帝釋語言：『有是夜叉，得諸罵詈，形色轉好，名助人瞋。』爾時，帝釋還向坐所，偏袒右肩，手擎香爐，語夜又言：『大仙！我是帝釋，我是帝釋。』三自稱名，夜叉轉小，形色轉惡，於是消滅。帝釋還復帝釋坐，告諸天言：『自今以往，莫生瞋恚。若有惡對，慎莫加瞋。』即說偈言：</p>

<div class="lg regular" style="margin-left:2em;"><div class='lg-row'>「『若他來侵欺，　莫還侵欺彼，</div>
<div class='lg-row'>於來侵害者，　皆生於慈心。</div>
<div class='lg-row'>無瞋無害者，　常應親近之，</div>
<div class='lg-row'>彼即是賢聖，　亦賢聖弟子。</div>
<div class='lg-row'>諸有瞋恚者，　為瞋山所障。</div>
<div class='lg-row'>若有瞋恚時，　能少禁制者，</div>
<div class='lg-row'>是名為善法，　如轡制惡馬。』」</div>
</div><p>佛告諸比丘：「帝釋居天王位，受諸欲樂，猶能制瞋，又常讚嘆禁制瞋者，況汝比丘，信家非家，出家入道，剃除鬚髮，被服法衣，而不制瞋，讚離瞋者？是故比丘，當如是學。」</p>
<p>爾時，比丘聞佛所說，歡喜奉行。</p>
</div>
<div class='div-other'><a id='mulu41' />
<p class='h2'>（三七）</p><p>如是我聞：</p>
<p>一時，佛在舍衛國祇樹給孤獨園。爾時，世尊晨朝時到，著衣持鉢，入城乞食。食已，洗足，攝坐具，詣得眼林中，遍觀察已，於閑靜處，在樹下，結加趺坐，住於天住。爾時，耆陀精舍中，有二比丘於僧斷事時，共生忿諍，一小默然忍，一瞋熾盛。彼熾盛者，自見<span class='corr'>己</span>過，而來歸向默忍比丘，求欲懺悔。默忍比丘，不受其懺。如是展轉，諸比丘等共相論說，出大音聲。</p>
<p>如來爾時住於天住，以淨天耳過於人耳，遙聞是聲，即從坐起，至於僧中，在於僧前，敷座而坐。佛告諸比丘：「我於今朝著衣持鉢，入城乞食，乃至來入林中靜坐，聞諸比丘高聲大喚，為作何事？」</p>
<p>爾時，比丘即白佛言：「世尊！耆陀精舍有二比丘僧斷事時，共生忿諍。一比丘者，小自默忍；其一比丘，熾盛多語。熾盛比丘，自知己過，歸誠懺悔，默忍比丘，不受其懺。展轉共道，出大音聲。」</p>
<p>佛告比丘：「云何愚癡，不受他懺？諸比丘！當知昔日釋提桓因在善法堂諸天眾中，而說偈言：</p>

<div class="lg regular" style="margin-left:2em;"><div class='lg-row'>「『譬如用瓢器，　斟酥以益燈，</div>
<div class='lg-row'>火然轉熾盛，　反更燒瓢器。</div>
<div class='lg-row'>瞋心亦如是，　還自燒善根，</div>
<div class='lg-row'>我終不含怒，　瞋已尋復散。</div>
<div class='lg-row'>不如水㳬流，　迴復無窮已，</div>
<div class='lg-row'>雖瞋不惡口，　不觸汝所諱。</div>
<div class='lg-row'>所諱如要脈，　我終不傷害，</div>
<div class='lg-row'>調伏於身已，　於己即有利。</div>
<div class='lg-row'>無瞋無害者，　彼即是賢聖，</div>
<div class='lg-row'>亦賢聖弟子，　常應親近之。</div>
<div class='lg-row'>諸有瞋恚者，　重障猶如山。</div>
<div class='lg-row'>若有瞋恚時，　能少禁制者，</div>
<div class='lg-row'>是名為善業，　如轡制惡馬。』」</div>
</div><p>佛告諸比丘：「釋提桓因處天王位，天中自在，尚能修忍，讚嘆忍者，況汝比丘，出家毀形，而當不忍讚嘆於忍？」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu42' />
<p class='h2'>（三八）</p><p>如是我聞：</p>
<p>一時，佛在舍衛國祇樹給孤獨園。爾時，世尊告諸比丘：「昔釋提桓因將諸天眾，將欲往與阿脩羅戰。時，釋提桓因語毘摩質多羅阿脩羅王言：『我等今者，不必苟須多將人眾，共相傷害，但共講論，以決勝負。』毘摩質多羅語釋提桓因言：『憍尸迦！我等講論，若有勝負，誰當分別？』釋提桓因言：『我等眾中，并阿修羅，亦有聰哲、智慧、辯才，能當善惡，決勝負者。』毘摩質多言：『帝釋汝今先說。』帝釋答言：『我亦能說；汝是舊天，應當先說。』</p>
<p>「毘摩質多即說偈言：</p>

<div class="lg regular" style="margin-left:2em;"><div class='lg-row'>「『今我見忍過，　愚者謂忍法，</div>
<div class='lg-row'>彼怖故生忍，　便以己為勝。』</div>
</div><p>「釋提桓因復說偈言：</p>

<div class="lg regular" style="margin-left:2em;"><div class='lg-row'>「『隨彼言怖畏，　己利最為勝，</div>
<div class='lg-row'>財寶及諸利，　無勝忍辱者。』</div>
</div><p>「毘摩質多羅復說偈言：</p>

<div class="lg regular" style="margin-left:2em;"><div class='lg-row'>「『愚者無智慧，　要當須止制，</div>
<div class='lg-row'>譬如彼後牛，　騰陌先牛上，</div>
<div class='lg-row'>是故須刀杖，　摧伏於愚者。』</div>
</div><p>「釋提桓因以偈答言：</p>

<div class="lg regular" style="margin-left:2em;"><div class='lg-row'>「『我觀止制愚，　默忍最為勝，</div>
<div class='lg-row'>極大瞋恚忿，　能忍彼自息。</div>
<div class='lg-row'>無瞋無害者，　彼即是賢聖，</div>
<div class='lg-row'>亦賢聖弟子，　常應親近之。</div>
<div class='lg-row'>諸有瞋恚者，　瞋重障如山。</div>
<div class='lg-row'>若有瞋恚時，　能少禁制者，</div>
<div class='lg-row'>是名為善業，　如轡制惡馬。』</div>
</div><p>「諸天及阿脩羅眾有智慧者，詳共評議，量其勝負。以阿脩羅說諍鬪為本，釋提桓因止息諍訟，心無忿競，以阿脩羅負，帝釋為勝。」</p>
<p>佛告諸比丘：「釋提桓因天中自在，長夜忍辱，讚忍辱法，汝等比丘，若能忍辱，讚嘆忍者，稱出家法。」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu43' />
<p class='h2'>（三九）</p><p>如是我聞：</p>
<p>一時，佛在舍衛國祇樹給孤獨園。爾時，世尊告諸比丘：「往昔之時，釋提桓因共阿脩羅將欲戰鬭，治嚴已辦。爾時，釋提桓因告諸天言：『我等諸天，若得勝者，必以五縛繫阿脩羅，將詣天宮。』時，阿脩羅亦勅己眾：『我等若勝，亦以五縛繫釋提桓因，詣阿脩羅宮。』爾時，諸天眾勝，即以五縛繫毘摩質多羅，將詣天宮。毘摩質多見帝釋時，瞋恚罵詈，極出惡言。帝釋爾時親聞罵聲，默不加報。爾時，御者摩得伽即說偈言：</p>

<div class="lg regular" style="margin-left:2em;"><div class='lg-row'>「『釋脂之夫摩佉婆，　汝為怖畏無力耶？</div>
<div class='lg-row'>毘摩質多面前罵，　極出惡言云何忍？』</div>
</div><p>「爾時，帝釋說偈答言：</p>

<div class="lg regular" style="margin-left:2em;"><div class='lg-row'>「『我不怖畏而生忍，　亦不以我無力故，</div>
<div class='lg-row'>而畏毘摩質多羅，　我以勝智自修忍。</div>
<div class='lg-row'>愚者淺識智無及，　而常諍訟心不息，</div>
<div class='lg-row'>若我以力用禁制，　與彼愚者同無異。』</div>
</div><p>「御者復說偈言：</p>

<div class="lg regular" style="margin-left:2em;"><div class='lg-row'>「『孾愚若放縱，　轉劇不休息，</div>
<div class='lg-row'>如彼後行牛，　騰陌前牛上，</div>
<div class='lg-row'>健者為以力，　禁制彼愚者。』</div>
</div><p>「帝釋復說偈言：</p>

<div class="lg regular" style="margin-left:2em;"><div class='lg-row'>「『我觀制禁愚，　莫過於忍默，</div>
<div class='lg-row'>瞋恚熾盛時，　唯忍最能制。</div>
<div class='lg-row'>愚者謂有力，　而實是無力，</div>
<div class='lg-row'>愚不識善惡，　無法可禁制。</div>
<div class='lg-row'>我身有勇力，　能忍愚劣者，</div>
<div class='lg-row'>是名第一忍，　忍中之善者。</div>
<div class='lg-row'>微者於有力，　不得不行者，</div>
<div class='lg-row'>是名怖畏忍，　不名為實忍。</div>
<div class='lg-row'>威力得自在，　為他所毀罵，</div>
<div class='lg-row'>默然不加報，　是名為勝忍。</div>
<div class='lg-row'>微劣怖威力，　默然不能報，</div>
<div class='lg-row'>是名為怖畏，　不名為行忍。</div>
<div class='lg-row'>孾愚無智等，　惡害以加他，</div>
<div class='lg-row'>見他默然忍，　便以己為勝。</div>
<div class='lg-row'>賢聖有智者，　謂忍最為勝，</div>
<div class='lg-row'>是以聖賢眾，　恒讚忍功德。</div>
<div class='lg-row'>除己并與他，　滅除諸難畏，</div>
<div class='lg-row'>見他瞋恚盛，　但能行默忍。</div>
<div class='lg-row'>彼瞋自然滅，　不煩刀杖力，</div>
<div class='lg-row'>彼此得大利，　自利亦利他。</div>
<div class='lg-row'>愚者謂忍怯，　賢智之所讚，</div>
<div class='lg-row'>忍於勝己者，　怖畏患害故。</div>
<div class='lg-row'>若於等己諍，　畏俱害故忍，</div>
<div class='lg-row'>能忍卑劣者，　忍中最為上。』」</div>
</div><p>佛告諸比丘：「帝釋於三十三天最為自在，行於王法，尚能修忍，讚嘆於忍，況諸比丘，毀形入法，應當修忍，讚嘆於忍。若能修忍，及讚嘆者，是出家法。」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu44' />
<p class='h2'>（四〇）</p><p>如是我聞：</p>
<p>一時，佛在舍衛國祇樹給孤獨園。爾時，佛告比丘：「昔釋提桓因欲詣遊戲園，勅御者摩得梨伽：『汝駕千馬車。』時，摩得梨伽疾駕車已，即白釋言：『嚴駕已訖，宜知是時。』帝釋出毘禪延堂上，叉手合掌，東面向佛。摩得梨見帝釋東向合掌，心生驚懼，失所捉鞭，并所執轡。帝釋語言：『汝見何事，驚怖乃爾，失馬鞭轡？』摩得梨言：『摩佉釋脂之夫，我見汝叉手東向，以是心懼，故失鞭轡。一切有生，皆敬於汝。一切地主，盡屬於汝。四天王及三十三天，皆禮敬汝。誰復有德，勝於汝者？叉手合掌，東向而立。』帝釋答言：『一切敬我，信如汝言。一切人天，所恭敬者，號之為佛。我今恭敬，禮向於佛。』爾時，帝釋即說偈言：</p>

<div class="lg regular" style="margin-left:2em;"><div class='lg-row'>「『最大名稱世間尊，　汝摩得梨應當知，</div>
<div class='lg-row'>我今於彼生敬信，　是故叉手合掌立。』</div>
</div><p>「摩得梨即說偈言：</p>
<p style="margin-left:2em;text-indent:-2em" class="lg-abnormal"><div class='lg-row'>「『爾時敬禮世間勝，　我亦隨汝恭敬禮。』</div>
</p><p>「作是語已，合掌禮敬，乘輦而去。」</p>
<p>佛告諸比丘：「帝釋自在處天王位，猶尚恭敬禮拜於佛，汝諸比丘，剃除鬚髮，出家學道，勤當敬佛，應出家法。」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu45' />
<p class='h2'>（四一）</p><p>如是我聞：</p>
<p>一時，佛在舍衛國祇樹給孤獨園。爾時，世尊告諸比丘：「昔釋提桓因欲詣遊戲園，勅御者摩得梨：『汝駕千馬車。』時，摩得梨尋駕車已，詣帝釋所，即白釋言：『嚴駕已訖，宜知是時。』爾時，帝釋出毘禪延堂，合掌南向。時，摩得梨見已，心亦驚怕，失鞭及轡。帝釋語言：『汝見何事，驚怖乃爾？』摩得梨言：『摩佉釋脂之夫！我今見汝合掌南向，心懷懼故，致失鞭轡。一切有生，皆敬於汝。一切地主，盡屬於汝。四天王天及三十三天，皆禮敬汝。誰復有德，勝於汝者？叉手合掌，南向而立。』帝釋答言：『一切敬我，信如汝言。一切天人，所恭敬者，名之為法，我今恭敬禮具足戒法。』爾時，帝釋即說偈言：</p>

<div class="lg regular" style="margin-left:2em;"><div class='lg-row'>「『有諸出家者，　以修不放逸，</div>
<div class='lg-row'>長夜入寂定，　修最上梵行。</div>
<div class='lg-row'>捨棄於三毒，　能得解脫法，</div>
<div class='lg-row'>有如是等法，　我今恭敬禮。</div>
<div class='lg-row'>諸大阿羅漢，　遠離於欲者，</div>
<div class='lg-row'>能滅無明闇，　斷除諸結使；</div>
<div class='lg-row'>并在家修善，　不作惡業者，</div>
<div class='lg-row'>如是正法子，　今我皆敬禮。』</div>
</div><p>「摩得梨言：『汝禮最勝，我願隨禮。』爾時，帝釋作是語已，合掌敬禮，乘輦而去。」</p>
<p>佛告諸比丘：「帝釋處於人天，而得自在，尚能恭敬禮敬於法，況汝比丘，剃除鬚髮，出家學道，而當不勤恭敬於法？」</p>
<p>佛說是已，諸比丘聞佛所說，歡喜奉行。</p>
</div>
<div class='div-other'><a id='mulu46' />
<p class='h2'>（四二）</p><p>如是我聞：一時，佛在舍衛國祇樹給孤獨園。佛告諸比丘：「昔釋提桓因欲詣遊戲園，勅御者摩得梨：『汝嚴駕千馬車。』時，摩得梨駕車已訖，詣帝釋所，白帝釋言：『嚴駕已訖，宜知是時。』爾時，帝釋出毘禪延堂，合掌西向。時，御者摩得梨見是事已，亦生驚懼，失鞭及轡。帝釋語言：『汝見何事，驚怖乃爾？』摩得梨言：『摩佉釋脂之夫！我今見汝合掌西向，心懷懼，故致失鞭轡。一切有生，皆敬於汝。一切地主，盡屬於汝。四天王天及三十三天，皆禮敬汝。誰復有德，勝於汝者？叉手合掌，敬向西方。』帝釋答言『一切敬我，如汝所言。一切天人，所恭敬者，名之為僧，今我恭敬信向於僧。』爾時，摩得梨說偈問言：</p>

<div class="lg regular" style="margin-left:2em;"><div class='lg-row'>「『人身膿汗滿，　劇於露死屍，</div>
<div class='lg-row'>恒患飢渴苦，　豈<span class='corr'>羨</span>彼無家？</div>
<div class='lg-row'>汝今以何故，　極能恭敬彼？</div>
<div class='lg-row'>彼有何威儀，　及以道德行？</div>
<div class='lg-row'>願汝為我說，　我今至心聽。』</div>
</div><p>「爾時，釋提桓因即說偈言：</p>

<div class="lg regular" style="margin-left:2em;"><div class='lg-row'>「『以彼無家故，　我實<span class='corr'>羨</span>於彼，</div>
<div class='lg-row'>彼亦無庫藏，　倉庫及穀米。</div>
<div class='lg-row'>離諸眾事務，　節食諧全命，</div>
<div class='lg-row'>善護於禁戒，　辯說美妙法。</div>
<div class='lg-row'>勇健無怯心，　行聖默然法，</div>
<div class='lg-row'>諸天阿脩羅，　恒共有戰諍。</div>
<div class='lg-row'>一切諸人中，　悉各有忿競，</div>
<div class='lg-row'>今我所敬者，　悉皆離刀杖。</div>
<div class='lg-row'>一切皆積聚，　彼悉能遠離，</div>
<div class='lg-row'>世間所愛著，　彼心皆捨棄。</div>
<div class='lg-row'>我今敬禮者，　遠離一切過，</div>
<div class='lg-row'>摩得梨！汝今　應當知此事。』</div>
</div><p>「爾時，摩得梨復說偈言：</p>

<div class="lg regular" style="margin-left:2em;"><div class='lg-row'>「『汝禮者最勝，　我亦隨恭敬，</div>
<div class='lg-row'>摩佉之所禮，　我今隨汝禮。』</div>
</div><p>「說是偈已，帝釋乘輿而去。」</p>
<p>佛告諸比丘：「彼帝釋者，處人天自在，尚能敬僧，況汝比丘，出家修道，各宜敬僧。」</p>
<p>佛說是已，諸比丘聞佛所說，歡喜奉行。</p>

<div class="lg regular"><div class='lg-row'>帝釋、摩訶離　以何因、夜叉</div>
<div class='lg-row'>得眼、得善勝　縛繫及敬佛</div>
<div class='lg-row'>敬法、禮僧十</div>
</div></div></div>
<p class='juan'>別譯雜阿含經卷第二</p>
</div><!-- end of div[@id='body'] -->
</body></html>