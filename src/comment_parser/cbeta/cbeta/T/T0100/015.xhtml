<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>別譯雜阿含經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu319' />別譯雜阿含經卷第十五<span class='note-inline'>(丹本第十一卷第五張准)</span></p><p class="byline">失譯人名今附秦錄</p>
<div class='div-other'><a id='mulu320' />
<p class='h2'>（二九八）</p><p>如是我聞：</p>
<p>一時，佛在舍衛國祇樹給孤獨園。爾時，有一天子名曰因陀羅，光色倍常，於其夜中，來詣佛所，身光暉曜，遍照祇洹，赫然大明，頂禮佛足，却坐一面，而說偈言：</p>

<div class="lg regular" style="margin-left:1em;"><div class='lg-row'>「云何不知壽？　云何覺了壽？</div>
<div class='lg-row'>云何貪著壽？　云何繫縛壽？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「色不能知壽，　行不覺了壽，</div>
<div class='lg-row'>貪著己身壽，　愛壽為繫縛。」</div>
</div><p>時因陀羅天子復說偈言：</p>

<div class="lg regular" style="margin-left:1em;"><div class='lg-row'>「如佛之所說，　色非壽命者，</div>
<div class='lg-row'>云何共意識，　而得成身聚？」</div>
</div><p>世尊復以偈答曰：</p>

<div class="lg regular" style="margin-left:1em;"><div class='lg-row'>「識依歌羅羅，　歌羅羅最初，</div>
<div class='lg-row'>歌羅羅生胞，　從胞生肉段，</div>
<div class='lg-row'>肉段生堅䩕，　從䩕生五胞，</div>
<div class='lg-row'>從胞生髮爪，　由是生五根，</div>
<div class='lg-row'>男女相別異，　遷變不暫住，</div>
<div class='lg-row'>以是因緣故，　云何有壽命？」</div>
</div><p>時彼天子聞佛所說，歡喜頂禮，還于天宮。</p>
</div>
<div class='div-other'><a id='mulu321' />
<p class='h2'>（二九九）</p><p>如是我聞：</p>
<p>一時，佛在舍衛國祇樹給孤獨園。時有天子名曰釋迦，光色倍常，於其夜中，來詣佛所，身光暉曜，遍照祇洹，赫然大明，頂禮佛足，却坐一面，而說偈言：</p>

<div class="lg regular" style="margin-left:1em;"><div class='lg-row'>「斷於一切結，　當捨眾事務，</div>
<div class='lg-row'>若有教授他，　不名善沙門。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「夜叉應當知，　諸種苦惱逼，</div>
<div class='lg-row'>智者宜悲愍，　說法而教導。</div>
<div class='lg-row'>不應放捨彼，　墜墮於苦道，</div>
<div class='lg-row'>羅漢懷慈慧，　救拔無過咎。」</div>
</div><p>時釋迦天子聞佛所說，歡喜頂禮，還于天宮。</p>
</div>
<div class='div-other'><a id='mulu322' />
<p class='h2'>（三〇〇）</p><p>如是我聞：</p>
<p>一時，佛在舍衛國祇樹給孤獨園。時有天子名曰最勝長者，神光暉赫，遍照祇洹，頂禮佛足，却坐一面，而說偈言：</p>

<div class="lg regular" style="margin-left:1em;"><div class='lg-row'>「常學說善偈，　親近敬沙門，</div>
<div class='lg-row'>恒樂空靜處，　寂定於諸根。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「常學說善偈，　親近敬沙門，</div>
<div class='lg-row'>恒樂空寂處，　寂定於心意。」</div>
</div><p>時最勝長者天子聞佛所說，歡喜頂禮，還于天宮。</p>
</div>
<div class='div-other'><a id='mulu323' />
<p class='h2'>（三〇一）</p><p>如是我聞：</p>
<p>一時，佛在舍衛國祇樹給孤獨園。時有一天名曰尸毘，威光顯曜，顏色殊常，遍于祇洹，赫然大明，頂禮佛足，却坐一面，而說偈言：</p>

<div class="lg regular" style="margin-left:1em;"><div class='lg-row'>「應共誰止住？　宜與誰和合？</div>
<div class='lg-row'>於誰得正法，　獲勝無過患？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「應共賢聖住，　宜與賢和合，</div>
<div class='lg-row'>從賢諮正法，　獲勝無愆過。」</div>
</div><p>時尸毘天子聞佛所說，歡喜頂禮，還于天宮。</p>
</div>
<div class='div-other'><a id='mulu324' />
<p class='h2'>（三〇二）</p><p>如是我聞：</p>
<p>一時，佛在舍衛國祇樹給孤獨園。時有天子名月自在，威光顯照，遍于祇洹，頂禮佛足，却坐一面，而說偈言：</p>

<div class="lg regular" style="margin-left:1em;"><div class='lg-row'>「修禪至盡處，　食草雞鹿戒，</div>
<div class='lg-row'>成就於棄樂，　逮得於四禪。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「雖復修彼禪，　猶在生死網，</div>
<div class='lg-row'>能具正念者，　獨處心惔怕，</div>
<div class='lg-row'>遠離於生死，　如鵠出網羅。」</div>
</div><p>時月自在天子聞佛所說，歡喜頂禮，還于天宮。</p>
</div>
<div class='div-other'><a id='mulu325' />
<p class='h2'>（三〇三）</p><p>如是我聞：</p>
<p>一時，佛在舍衛國祇樹給孤獨園。時有天子名曰毘忸，威光炳曜，赫然大明，來詣祇洹，頂禮佛足，却坐一面，而說偈言：</p>

<div class="lg regular" style="margin-left:1em;"><div class='lg-row'>「諸親近佛者，　無不得歡喜，</div>
<div class='lg-row'>咸令一切人，　樂於汝法教，</div>
<div class='lg-row'>能令修學者，　獲得不放逸。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「此法善教誡，　知時不放逸，</div>
<div class='lg-row'>於魔得自在，　魔不得其便。」</div>
</div><p>時毘忸天子聞佛所說，歡喜頂禮，還于天宮。</p>
</div>
<div class='div-other'><a id='mulu326' />
<p class='h2'>（三〇四）</p><p>如是我聞：</p>
<p>一時，佛在舍衛國祇樹給孤獨園。時有天子名般闍羅，光色暉曜，赫然甚明，威儀詳序，來詣佛所，頂禮佛足，退坐一面，而說偈言：</p>

<div class="lg regular" style="margin-left:1em;"><div class='lg-row'>「在家纏眾務，　出家甚寬博，</div>
<div class='lg-row'>牟尼由專精，　從禪出覺了，</div>
<div class='lg-row'>廓然而大悟，　開發顯大智。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「雖處眾緣務，　亦能獲得法，</div>
<div class='lg-row'>能具念力者，　由能專定故，</div>
<div class='lg-row'>唯有明智人，　逮證於涅槃。」</div>
</div><p>時般闍羅天子聞佛所說，歡喜頂禮，還于天宮。</p>
</div>
<div class='div-other'><a id='mulu327' />
<p class='h2'>（三〇五）</p><p>如是我聞：</p>
<p>一時，佛在舍衛國祇樹給孤獨園。時有天子名須尸摩，與其眷屬五百人俱，來詣佛所，頂禮佛足，在一面坐。爾時，世尊告阿難言：「世若有人，能稱實說，彼當應言：『舍利弗比丘持戒多聞，少欲知定，樂於閑靜，精勤修定，有大念力，成就智慧，速疾智利智，善知出要，深解出乘，滿足實智。』」</p>
<p>阿難白佛言：「世尊！誠如聖教，若稱實說，彼應當言：『舍利弗比丘持戒多聞，最為第一，乃至成就實智。』」</p>
<p>時諸天子聞於如來及與阿難讚舍利弗，天之容貌轉復端嚴，其身光曜，倍更殊常，遍照祇洹，赫然大明。</p>
<p>時須尸摩天子顏貌威光轉熾盛已，合掌向佛，而說偈言：</p>

<div class="lg regular" style="margin-left:1em;"><div class='lg-row'>「舍利弗多聞，　咸稱為大智，</div>
<div class='lg-row'>持戒善調順，　世尊所讚歎。」</div>
</div><p>世尊復以偈答曰：</p>

<div class="lg regular" style="margin-left:1em;"><div class='lg-row'>「舍利弗多聞，　<span class='corr'>咸</span>稱為大智，</div>
<div class='lg-row'>持戒善調順，　世尊所讚歎，</div>
<div class='lg-row'>得無生寂滅，　破魔住後身。」</div>
</div><p>時須尸摩聞佛所說，歡喜頂禮，還于天宮。</p>
</div>
<div class='div-other'><a id='mulu328' />
<p class='h2'>（三〇六）</p><p>如是我聞：</p>
<p>一時，佛在舍衛國祇樹給孤獨園。時有天子名曰赤馬，光色倍常，來詣佛所，頂禮佛足，却坐一面，白佛言：「世尊！當於何處而能得有不生老死，不沒不出，眾生盡處？如是邊際，為可知不？」</p>
<p>爾時，世尊告赤馬天子言：「不生老死，既不終沒，亦不出生，無有人能行至邊際，亦無有能往詣於彼，盡其崖限。」</p>
<p>時赤馬天子白佛言：「世尊！世尊所說，甚善希有，不生老死，乃至無能得其邊際。所以者何？念我過去，曾為仙人，號名赤馬，斷於欲結，得世五通，神力駿疾，過於日月，舉足一踔，能渡大海。而作是念：『我今神力駿疾如是，我當行盡眾生邊際。』我於爾時，志欲專求眾生邊故，心意[怡-台+(公/心)][怡-台+(公/心)]都無閑暇，唯除洗手，并飲食時及大小便，於百年中，竟不能得眾生邊際，而便命終。以是故知，如來善說，不生老死，不出不沒，欲往於彼，知其邊際，都無是處。」</p>
<p>佛告赤馬天子曰：「如是！如是！若有不生老死，不出不沒，眾生邊際，實無是處。若欲知者，眾生邊際即是涅槃，若盡苦際，是即名為得其邊際。」</p>
<p>爾時，世尊即說偈言：</p>

<div class="lg regular" style="margin-left:1em;"><div class='lg-row'>「雖有是神力，　終無有能得，</div>
<div class='lg-row'>行盡眾生邊。　若不得邊際，</div>
<div class='lg-row'>何能盡苦際？　是故我牟尼，</div>
<div class='lg-row'>得名善知世，　唯有勝智人，</div>
<div class='lg-row'>能曉了邊際，　梵行已得立，</div>
<div class='lg-row'>正智眾生邊，　度邊之彼岸。」</div>
</div><p>時赤馬天子聞佛所說，歡喜頂禮，還于天宮。</p>
</div>
<div class='div-other'><a id='mulu329' />
<p class='h2'>（三〇七）</p><p>如是我聞：</p>
<p>一時，佛在王舍城迦蘭陀竹林。當于爾時，有六天子，本是外道六師徒黨，一名難勝，二名自在，三名顯現，四名決勝，五名時起，六名輕弄。此六天子咸於其夜，來詣佛所，在一面坐。斯諸天光倍勝於常，遍照祇洹，赫然大明。爾時，難勝即說偈言：</p>

<div class="lg regular" style="margin-left:1em;"><div class='lg-row'>「可譏毀比丘，　四時自禁制，</div>
<div class='lg-row'>見聞其住已，　是人離諸惡。」</div>
</div><p>自在天子復說偈言：</p>

<div class="lg regular" style="margin-left:1em;"><div class='lg-row'>「苦行可譏毀，　撿攝於己身，</div>
<div class='lg-row'>斷惡口忿諍，　苦樂同世尊，</div>
<div class='lg-row'>於其法主所，　不造作眾惡。」</div>
</div><p>顯現天子復說偈言：</p>

<div class="lg regular" style="margin-left:1em;"><div class='lg-row'>「斬截及傷害，　祠祀火燒等，</div>
<div class='lg-row'>皆無善惡報，　迦葉之所說。」</div>
</div><p>決勝天子復說偈言：</p>

<div class="lg regular" style="margin-left:1em;"><div class='lg-row'>「尼乾若提子，　常說如是言，</div>
<div class='lg-row'>長夜修苦行，　斷除於妄語，</div>
<div class='lg-row'>離羅漢不遠，　墮於世尊數。」</div>
</div><p>爾時，世尊以偈答言：</p>

<div class="lg regular" style="margin-left:1em;"><div class='lg-row'>「從今令汝等，　獨己若多眾，</div>
<div class='lg-row'>我觀皆鄙穢，　悉同於死尸，</div>
<div class='lg-row'>云何以野干，　同彼師子王？</div>
<div class='lg-row'>汝尊裸形眾，　極惡喜妄語，</div>
<div class='lg-row'>如斯外道等，　彼去羅漢遠。」</div>
</div><p>時有天子復說偈言：</p>

<div class="lg regular" style="margin-left:1em;"><div class='lg-row'>「作彼苦行者，　深為可譏毀，</div>
<div class='lg-row'>雖處於閑靜，　徒為勞苦事。</div>
<div class='lg-row'>願當擁護彼，　為其作教導，</div>
<div class='lg-row'>必趣於色有，　生梵世歡喜。」</div>
</div><p>爾時，世尊復以偈答：</p>

<div class="lg regular" style="margin-left:1em;"><div class='lg-row'>「世界所有色，　此處及他處，</div>
<div class='lg-row'>并在虛空中，　有大光明者，</div>
<div class='lg-row'>如是等一切，　悉入魔羂弶，</div>
<div class='lg-row'>譬如捕魚師，　以網掩眾魚。」</div>
</div><p>又有一天復說偈言：</p>

<div class="lg regular" style="margin-left:1em;"><div class='lg-row'>「說有及欲過，　并諸癡幻惡，</div>
<div class='lg-row'>一切悉斷除，　讚歎斷欲結。</div>
<div class='lg-row'>應向彼禮拜，　供養以稱讚，</div>
<div class='lg-row'>所以如是者，　彼即世尊故。」</div>
</div><p>有一天子復說偈言：</p>

<div class="lg regular" style="margin-left:1em;"><div class='lg-row'>「說有及瞋過，　并諸癡幻惡，</div>
<div class='lg-row'>一切悉斷除，　讚歎斷瞋結。</div>
<div class='lg-row'>應向彼禮拜，　供養以讚歎，</div>
<div class='lg-row'>所以如是者，　彼即世尊故。」</div>
</div><p>時一天子復說偈言：</p>

<div class="lg regular" style="margin-left:1em;"><div class='lg-row'>「說有及癡過，　并諸癡幻惡，</div>
<div class='lg-row'>一切悉斷除，　讚歎斷癡者。」</div>
</div><p>時一天子復說偈言：</p>

<div class="lg regular" style="margin-left:1em;"><div class='lg-row'>「說有憍慢過，　并諸慢幻惡，</div>
<div class='lg-row'>一切悉斷除，　讚歎斷憍慢。」</div>
</div><p>時一天子復說偈言：</p>

<div class="lg regular" style="margin-left:1em;"><div class='lg-row'>「說有諸見過，　并諸見幻惡，</div>
<div class='lg-row'>一切悉斷除，　讚歎斷見者。」</div>
</div><p>時一天子復說偈言：</p>

<div class="lg regular" style="margin-left:1em;"><div class='lg-row'>「說有愛著過，　并諸愛幻惡，</div>
<div class='lg-row'>一切悉斷除，　讚歎斷愛者。」</div>
</div><p>有一天子復說偈言：</p>

<div class="lg regular" style="margin-left:1em;"><div class='lg-row'>「王舍城諸山，　毘富羅最上，</div>
<div class='lg-row'>大地諸山中，　雪山王最上。</div>
<div class='lg-row'>四方諸世界，　上下及四維，</div>
<div class='lg-row'>一切天人中，　如來最為尊。」</div>
</div><p>時諸天子聞佛所說，各說偈已，歡喜頂禮，還于天宮。</p>

<div class="lg regular"><div class='lg-row'>因陀羅問壽　斷於一切結</div>
<div class='lg-row'>說善稱長者　尸毘問共住</div>
<div class='lg-row'>速疾問邊際　婆睺諮大喜</div>
</div>
<div class="lg regular"><div class='lg-row'>大喜毘忸問　般闍羅揵持</div>
<div class='lg-row'>須深摩問第一　　有外道問諸見</div>
</div></div>
<div class='div-other'><a id='mulu330' />
<p class='h2'>（三〇八）</p><p>如是我聞：</p>
<p>一時，佛在舍衛國祇樹給孤獨園。時有天子名曰摩佉，來詣佛所，光色熾盛，赫然大明，禮佛足已，却住一面，而說偈言：</p>

<div class="lg regular" style="margin-left:1em;"><div class='lg-row'>「害誰安隱眠？　害誰不憂愁？</div>
<div class='lg-row'>滅何等一法，　為聖所稱歎？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「害瞋安隱眠，　害瞋得無憂，</div>
<div class='lg-row'>瞋恚之毒根，　詐親傷害人，</div>
<div class='lg-row'>滅是等一法，　賢聖所稱歎。」</div>
</div><p>爾時，摩佉聞佛所說，歡喜頂禮，還于天宮。</p>
</div>
<div class='div-other'><a id='mulu331' />
<p class='h2'>（三〇九）</p><p>如是我聞：</p>
<p>一時，佛在舍衛國祇樹給孤獨園。時有天子名曰彌佉，來詣佛所，威光顯耀，赫然大明，頂禮佛足已却坐一面，而說偈言：</p>

<div class="lg regular" style="margin-left:1em;"><div class='lg-row'>「云何於世間，　顯發於照明？</div>
<div class='lg-row'>何者是無上，　第一之照明？</div>
<div class='lg-row'>如是甚深義，　願佛為我說。」</div>
</div><p>爾時世尊，以偈答曰：</p>

<div class="lg regular" style="margin-left:1em;"><div class='lg-row'>「於一切世間，　凡有三照明，</div>
<div class='lg-row'>云何三照明？　所謂日月火。</div>
<div class='lg-row'>能於晝夜中，　處處為照明，</div>
<div class='lg-row'>天上及人間，　唯佛無上明。」</div>
</div><p>時，彌佉天子聞佛所說，歡喜頂禮還于天宮。</p>
</div>
<div class='div-other'><a id='mulu332' />
<p class='h2'>（三一〇）</p><p>如是我聞：</p>
<p>一時佛在舍衛國祇樹給孤獨園。時，有天子名曇摩尸，來詣佛所，威光暉赫，遍于祇洹。却坐一面，而說偈言：</p>

<div class="lg regular" style="margin-left:1em;"><div class='lg-row'>「婆羅門今者，　斷三有欲結。</div>
<div class='lg-row'>不願求諸有，　竟何為所作？」</div>
</div><p>爾時，世尊以偈答<span class='corr'>曰</span>：</p>

<div class="lg regular" style="margin-left:1em;"><div class='lg-row'>「婆羅門無作，　念作已終訖，</div>
<div class='lg-row'>涉水足盡底，　以至于彼岸，</div>
<div class='lg-row'>若足不盡底，　不能到彼岸，</div>
<div class='lg-row'>手足必運動，　是名有所作。</div>
<div class='lg-row'>以此為方喻，　以明無作義，</div>
<div class='lg-row'>曇摩汝當知，　已盡於諸漏，</div>
<div class='lg-row'>住於最後身，　諸有愛欲過，</div>
<div class='lg-row'>一切悉斷除，　超渡生死海。」</div>
</div><p>爾時，曇摩天子聞佛所說，歡喜頂禮，還于天宮。</p>
</div>
<div class='div-other'><a id='mulu333' />
<p class='h2'>（三一一）</p><p>如是我聞：</p>
<p>一時，佛在舍衛國祇樹給孤獨園。時有天子名多羅健陀，來詣佛所，光顏暉赫，明遍祇洹，却坐一面，而說偈言：</p>

<div class="lg regular" style="margin-left:1em;"><div class='lg-row'>「斷除於幾法？　棄捨於幾法？</div>
<div class='lg-row'>增進修幾法？　比丘成幾法？</div>
<div class='lg-row'>凡修除幾法？　得度於駛流。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「除五欲受陰，　棄捨於五蓋，</div>
<div class='lg-row'>增進修五根，　成就五分身，</div>
<div class='lg-row'>如是之比丘，　超渡生死海。」</div>
</div><p>爾時，多羅健陀天子聞佛所說，歡喜頂禮，還于天宮。</p>
</div>
<div class='div-other'><a id='mulu334' />
<p class='h2'>（三一二）</p><p>如是我聞：</p>
<p>一時，佛在舍衛國祇樹給孤獨園。時有天子名曰迦默，來詣佛所，光色暉赫，明照祇洹，禮佛足已，却坐一面，而白佛言：「世尊！云何名為難為難作？」</p>
<p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「學者為難作，　具足於戒定，</div>
<div class='lg-row'>得離眾緣務，　恬靜而快樂。」</div>
</div><p>爾時，迦默天子復白佛言：「誠如聖教，默靜為難。」</p>
<p>爾時，世尊復以偈答：</p>

<div class="lg regular" style="margin-left:1em;"><div class='lg-row'>「迦默汝今者，　難得而欲得，</div>
<div class='lg-row'>晝夜修定意，　必能安靜默。」</div>
</div><p>時迦默復白佛言：「心意難定。」</p>
<p>世尊復以偈答：</p>

<div class="lg regular" style="margin-left:1em;"><div class='lg-row'>「定攝擾亂心，　決定根難住，</div>
<div class='lg-row'>壞於死羂網，　能獲於聖智。」</div>
</div><p>迦默復白佛言：「深嶮道岨難，何由得濟渡？」</p>
<p>世尊復以偈答：</p>

<div class="lg regular" style="margin-left:1em;"><div class='lg-row'>「非聖必墮嶮，　頹墜莫由過，</div>
<div class='lg-row'>賢聖履嶮途，　安隱從中度。」</div>
</div><p>爾時，迦默聞佛所說，歡喜頂禮，還于天宮。</p>
</div>
<div class='div-other'><a id='mulu335' />
<p class='h2'>（三一三）</p><p>如是我聞：</p>
<p>一時，佛在舍衛國祇樹給孤獨園。時有天子名曰迦默，來詣佛所，光明赫然，遍照祇洹，禮佛足已，却住一面，而說偈言：</p>

<div class="lg regular" style="margin-left:1em;"><div class='lg-row'>「貪欲及瞋恚，　以何為根本？</div>
<div class='lg-row'>樂不樂恐怖，　為是而誰耶？</div>
<div class='lg-row'>孾孩捉母乳，　意覺從何生？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「從愛至我心，　如尼拘陀樹，</div>
<div class='lg-row'>根鬚從土生，　然後入于地。</div>
<div class='lg-row'>各各於異處，　愛著生於欲，</div>
<div class='lg-row'>亦如摩樓多，　纏縛覆林樹。</div>
<div class='lg-row'>若知其根本，　夜叉當捨離，</div>
<div class='lg-row'>能渡生死海，　度更不受有。」</div>
</div><p>時迦默天子聞佛所說，歡喜頂禮，還于天宮。</p>
</div>
<div class='div-other'><a id='mulu336' />
<p class='h2'>（三一四）</p><p>如是我聞：</p>
<p>一時，佛在舍衛國祇樹給孤獨園。時有天子名曰栴檀，來詣佛所，光顏熾盛，明照祇洹，却立一面，而說偈言：</p>

<div class="lg regular" style="margin-left:1em;"><div class='lg-row'>「我今問瞿曇，　種別大利智，</div>
<div class='lg-row'>除去諸障蔽，　知見悉明了，</div>
<div class='lg-row'>止住於何處？　為習何法教？</div>
<div class='lg-row'>於後世不畏，　得善之果報。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「除棄口意惡，　身不行非善，</div>
<div class='lg-row'>若處於居家，　布施如流水，</div>
<div class='lg-row'>信心數受戒，　攝念分財與，</div>
<div class='lg-row'>天當住此處，　習學如上事，</div>
<div class='lg-row'>若能勤心行，　後世都無畏。」</div>
</div><p>時栴檀天子聞佛所說，歡喜頂禮，還于天宮。</p>
</div>
<div class='div-other'><a id='mulu337' />
<p class='h2'>（三一五）</p><p>如是我聞：</p>
<p>一時，佛在舍衛國祇樹給孤獨園。時有天子名曰栴檀，來詣佛所，光顏熾盛，明照祇洹，却立一面，而說偈言：</p>

<div class="lg regular" style="margin-left:1em;"><div class='lg-row'>「云何度駛流？　晝夜恒精進，</div>
<div class='lg-row'>如此駛流中，　濤波甚暴急，</div>
<div class='lg-row'>無有攀挽處，　亦無安足地，</div>
<div class='lg-row'>誰能處深流，　而不為漂沒？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「一切戒完具，　定慧充其心，</div>
<div class='lg-row'>思惟內心念，　此能度難度。</div>
<div class='lg-row'>除去於欲想，　度有結使流，</div>
<div class='lg-row'>盡於喜愛有，　處深不沈沒。」</div>
</div><p>時栴檀天子聞佛所說，歡喜頂禮，還于天宮。</p>
</div>
<div class='div-other'><a id='mulu338' />
<p class='h2'>（三一六）</p><p>如是我聞：</p>
<p>一時，佛在舍衛國祇樹給孤獨園。時有天子名曰迦葉，身光倍常，來詣佛所，所出光明遍照祇洹，却坐一面，而白佛言：「比丘！我今欲說比丘勝利。」</p>
<p>佛告迦葉：「恣汝所說。」</p>
<p>爾時，迦葉即說偈言：</p>

<div class="lg regular" style="margin-left:1em;"><div class='lg-row'>「比丘能具念，　心得善解脫，</div>
<div class='lg-row'>諸欲有所求，　逮得無垢處。</div>
<div class='lg-row'>能知於世間，　有垢及無垢，</div>
<div class='lg-row'>捨離一切有，　亦無諸畜積，</div>
<div class='lg-row'>是名為比丘，　有勝利功德。」</div>
</div><p>時迦葉天子說此偈已，歡喜頂禮，還于天宮。</p>
</div>
<div class='div-other'><a id='mulu339' />
<p class='h2'>（三一七）</p><p>如是我聞：</p>
<p>一時，佛在舍衛國祇樹給孤獨園。時有一天名曰迦葉，光色倍常，即於其夜，來詣佛所，身光顯照，遍于祇洹，却坐一面，白佛言：「比丘大德！我今亦復欲說比丘所得功德。」</p>
<p>佛言：「迦葉！隨汝意說。」</p>
<p>迦葉即說偈言：</p>

<div class="lg regular" style="margin-left:1em;"><div class='lg-row'>「比丘能具念，　心得善解脫，</div>
<div class='lg-row'>願求得涅槃，　已知於世間。</div>
<div class='lg-row'>解有及非有，　深知諸法空，</div>
<div class='lg-row'>是名為比丘，　離有獲涅槃。」</div>
</div><p>時迦葉天子說此偈已，歡喜頂禮，還于天宮。</p>

<div class="lg regular"><div class='lg-row'>摩佉問所害　彌佉諮照明</div>
<div class='lg-row'>曇摩誦應作　多羅詢所短</div>
<div class='lg-row'>極難及伏藏　迦默決二疑</div>
<div class='lg-row'>實智及渡流　栴檀之所說</div>
<div class='lg-row'>無垢有非有　斯兩迦葉談</div>
</div></div>
<div class='div-w'><p><span class='note-inline'>(此中章次因陀羅夜叉與上因陀羅天子所說不異，以其繁重故闕而不傳，次章釋迦夜叉與上釋迦天子不別，亦闕不書)</span></p>
<p><span class='note-inline'>(此下丹本第十二卷初)</span></p>
</div>
<div class='div-other'><a id='mulu340' />
<p class='h2'>（三一八）</p><p>如是我聞：</p>
<p>一時，佛遊摩竭提國，將欲向彼崛默夜叉宮中。時崛默夜叉往詣佛所，頂禮佛足，在一面坐，白佛言：「世尊！唯願如來及比丘僧，於今日夜在我宮宿。」爾時，世尊默然許之。</p>
<p>時崛默夜叉為欲安置佛徒眾故，即時化作五百宮殿，床敷臥具，皆悉備足。又復化作五百火爐，中火熾然，都無烟氣。請佛詣宮，奉以上房，五百比丘以次取房。爾時，如來入房坐已，崛默夜叉在一面立，而說偈言：</p>

<div class="lg regular" style="margin-left:1em;"><div class='lg-row'>「得正憶念樂，　憶念正亦樂，</div>
<div class='lg-row'>志念常不忘，　正念得安眠，</div>
<div class='lg-row'>正念得賢樂。　不害不杖捶，</div>
<div class='lg-row'>不勝亦不負，　於一切眾生，</div>
<div class='lg-row'>普皆生慈愍，　離一切怨憎，</div>
<div class='lg-row'>斯乃為大樂，　更無有過者。」</div>
</div><p>時崛默夜叉說此偈已，歡喜頂禮而還。</p>
</div>
<div class='div-other'><a id='mulu341' />
<p class='h2'>（三一九）</p><p>如是我聞：</p>
<p>一時，佛在白山。爾時，尊者象護為佛侍者。於時世尊夜中經行，天降微雨，電光晃曜。時天帝釋即便化作琉璃寶堂，以覆佛上，作是事已，來詣佛所，頂禮佛足，如來經行，猶未休止。時彼國人若小兒啼泣，不時止者，輒以薄俱羅鬼而以恐之。然諸佛常法，師不入室，弟子不得在前入房，而先眠睡。爾時，象護作是心念：「今夜既久，世尊不眠，我當作薄俱羅鬼，恐其令眠。」作斯念已，尋便反被，俱執至經行道頭，而語佛言：「沙門！沙門！薄俱羅鬼來。」</p>
<p>爾時，佛告象護：「汝甚愚癡，以薄俱羅鬼恐怖於我，汝寧不知如來久斷驚懼、毛竪、一切畏耶？」</p>
<p>時釋提桓因見聞是已，白佛言：「世尊！佛法之中亦有如是出家人也。」</p>
<p>佛告天帝：「憍尸迦！瞿曇種姓極為寬廓，多所容納，如是之人，不久亦當得清淨法。」</p>
<p>爾時，世尊即說偈言：</p>

<div class="lg regular" style="margin-left:1em;"><div class='lg-row'>「若於自己法，　具行婆羅門，</div>
<div class='lg-row'>到于彼岸者，　盡諸有結漏。</div>
<div class='lg-row'>若於自己法，　具行婆羅門，</div>
<div class='lg-row'>名到于彼岸，　觀諸受滅沒。</div>
<div class='lg-row'>若於自己法，　具行婆羅門，</div>
<div class='lg-row'>到于彼岸者，　觀因之盡沒。</div>
<div class='lg-row'>若於自己法，　具行婆羅門，</div>
<div class='lg-row'>能度于彼岸，　觀結使寂滅。</div>
<div class='lg-row'>若於自己法，　具行婆羅門，</div>
<div class='lg-row'>度于彼岸者，　觀生老病死。</div>
<div class='lg-row'>若於自己法，　具行婆羅門，</div>
<div class='lg-row'>度于彼岸者，　能度毘舍闍，</div>
<div class='lg-row'>薄俱羅彼岸。」</div>
</div><p>爾時，帝釋聞佛所說，歡喜頂禮，還于天宮。</p>
</div>
<div class='div-other'><a id='mulu342' />
<p class='h2'>（三二〇）</p><p>爾時，尊者阿那律從佛遊行，至彼摩竭提國鬼子母宮。時阿那律中夜早起，正身端坐，誦法句偈，及波羅延大德之偈，又復高聲誦習其義，及修多羅等。時鬼子母所愛小子，字賓伽羅，啼泣墮淚。時鬼子母慰撫子言：「道人誦經，汝莫啼泣。」即說偈言：</p>

<div class="lg regular" style="margin-left:1em;"><div class='lg-row'>「汝賓伽羅止爾聲，　聽道人誦法句偈，</div>
<div class='lg-row'>聽是偈已除破戒，　獲得清淨能守禁。</div>
<div class='lg-row'>汝賓伽羅止爾聲，　聽道人誦法句偈，</div>
<div class='lg-row'>聽是偈已得不殺。　汝賓伽羅止爾聲，</div>
<div class='lg-row'>聽道人誦法句偈，　聽是偈已得實語。</div>
<div class='lg-row'>汝賓伽羅止爾聲，　聽道人誦法句偈，</div>
<div class='lg-row'>聽是偈已離鬼胎，　是故汝應止啼聲。」</div>
</div></div>
<div class='div-other'><a id='mulu343' />
<p class='h2'>（三二一）</p><p>如是我聞：</p>
<p>一時，佛在摩竭提國富那婆修夜叉母宮。佛於其夜，在彼宮宿，其子夜叉婆修，及女優怛羅，夜中啼泣。其母爾時慰撫男女，欲令不啼，即說偈言：</p>

<div class="lg regular" style="margin-left:1em;"><div class='lg-row'>「富那婆修，　及優怛羅，　汝等今者，</div>
<div class='lg-row'>宜止啼聲。　佛之世雄，　所說法要，</div>
<div class='lg-row'>使我得聞，　非父非母，　能脫苦惱。</div>
<div class='lg-row'>唯有世尊，　善巧說法，　能令聞者，</div>
<div class='lg-row'>永離諸苦。　一切眾生，　隨於欲流，</div>
<div class='lg-row'>沒生死海，　我欲聽法，　斷斯欲流。</div>
<div class='lg-row'>富那婆修，　及優怛羅，　是故汝等，</div>
<div class='lg-row'>宜應默然。」</div>
</div><p>時富那婆修，即說偈言：</p>

<div class="lg regular" style="margin-left:1em;"><div class='lg-row'>「我今隨母教，　更不生音聲，</div>
<div class='lg-row'>小妹優怛羅，　爾今亦默然，</div>
<div class='lg-row'>願聽彼沙門，　說於微妙法。</div>
<div class='lg-row'>佛於摩竭提，　人中最為上，</div>
<div class='lg-row'>廣為諸眾生，　演說斷苦法。</div>
<div class='lg-row'>說苦能生苦，　說苦出要道，</div>
<div class='lg-row'>說賢聖八道，　安隱趣涅槃。</div>
<div class='lg-row'>善哉聞沙門，　所說法之要。」</div>
</div><p>母以偈答：</p>

<div class="lg regular" style="margin-left:1em;"><div class='lg-row'>「汝是知見者，　所說稱我心，</div>
<div class='lg-row'>汝善讚歎彼，　世間之導師。</div>
<div class='lg-row'>以汝等默故，　令我見四諦，</div>
<div class='lg-row'>優怛羅後時，　亦當見四諦。」</div>
</div></div>
<div class='div-other'><a id='mulu344' />
<p class='h2'>（三二二）</p><p>如是我聞：</p>
<p>一時佛遊摩竭提國，至摩尼行夜叉宮。時摩尼行夜叉共諸夜叉，不在己宮，集於餘處。有一女人，持好香華，并齎美酒，來至於此夜叉宮中。爾時，世尊處彼宮坐，諸根寂定。時此女人見於如來，在宮中坐，顏色悅豫，志意湛然，諸根寂定，得上調心，譬如金樓。見斯事已，即生此念：「我於今者，便為現見摩尼行夜叉。」時此女人前禮佛足，而說偈言：</p>

<div class="lg regular" style="margin-left:1em;"><div class='lg-row'>「汝實應供養，　請與我所願，</div>
<div class='lg-row'>使汝得賢善，　此摩竭提人，</div>
<div class='lg-row'>咸從汝求願，　汝常稱其心，</div>
<div class='lg-row'>能與福慶祐。　汝今稱我願，</div>
<div class='lg-row'>令我現在樂，　來世得生天。」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「汝慎莫放逸，　而生於憍慢，</div>
<div class='lg-row'>常當樂信戒，　汝當自化度。</div>
<div class='lg-row'>請求摩尼行，　彼將何所為？</div>
<div class='lg-row'>未若汝自修，　生天之業緣。」</div>
</div><p>時彼女人聞斯偈已，復作是念：「彼必不是摩尼夜叉，乃是瞿曇沙門。」即此女人尋以香花、酒瓶，屏於一處，頂禮佛足，合掌向佛，而說偈言：</p>

<div class="lg regular" style="margin-left:0em;"><div class='lg-row'>「云何能獲得，　現樂後生天？</div>
<div class='lg-row'>趣向於何事，　能得受快樂？</div>
<div class='lg-row'>當作何業行？　我今問瞿曇，</div>
<div class='lg-row'>云何今得樂，　命終得生天？」</div>
<div class='lg-row'>「施與調諸根，　能生於快樂，</div>
<div class='lg-row'>正見賢善俱，　親近於沙門，</div>
<div class='lg-row'>正命自活者，　何用生于彼，</div>
<div class='lg-row'>三十三天中，　彼即苦羅網。</div>
<div class='lg-row'>汝除於欲愛，　至心聽我說，</div>
<div class='lg-row'>我今當為汝，　說無塵垢法，</div>
<div class='lg-row'>汝諸夜叉眾，　善哉聽甘露。」</div>
</div><p>爾時，世尊即為說法，示教利喜，如諸佛法，說施論、戒論、生天之論，欲為不淨，出世為要。佛知其心，志意調順，為說四諦苦集滅道。女人意聰，聞法信悟，如新淨㲲，易受染色，即於座上見四聖諦法，知法逮得於法，盡法崖底，斷於疑網，渡疑彼岸，不隨於他，即起禮佛，合掌而言：「世尊！我已得出，我已得出，我盡形壽歸依三寶，成就不殺。」</p>
<p>時此女人聞法歡喜，頂禮而去。</p>
</div>
<div class='div-other'><a id='mulu345' />
<p class='h2'>（三二三）</p><p>如是我聞：</p>
<p>一時佛遊摩竭提國，至箭毛夜叉宮，於夜止宿。時箭毛夜叉與諸夜叉餘處聚會，不在宮中。時箭毛同伴其名為炙，此炙夜叉見佛在於箭毛舍中，詣箭毛夜叉所，而語之言：「汝得大利，如來、至真、等正覺今在汝宮，於中止宿。」</p>
<p>箭毛夜叉言：「彼云何在我宮宿？」</p>
<p>時夜叉復語之言：「彼雖人類，實是如來、至真、等正覺。」</p>
<p>箭毛復言：「我今還宮，足自別知，為是如來、至真、等正覺？為非是耶？」箭毛夜叉聚會既訖，尋還己宮，以身欲觸佛，佛身轉遠，即問佛言：「沙門！今者為驚懼耶？」</p>
<p>佛言：「我不畏，汝觸極惡。」</p>
<p>箭毛復言：「沙門！我今問難，汝若解釋，甚善無量；若不答我，當破汝心，令熱沸血從面而出，又拔汝膊，擲置婆耆河岸。」</p>
<p>佛言：「我不見世間若天、魔、梵、沙門、婆羅門，有能令我心意顛倒，破我之心，面出沸血，能拔我膊，擲置于彼婆耆岸者。」</p>
<p>爾時，箭毛即說偈言：</p>

<div class="lg regular" style="margin-left:1em;"><div class='lg-row'>「貪欲瞋恚，　以何為本？　樂及不樂，</div>
<div class='lg-row'>怖畏毛竪，　為是何耶？　彼意覺者，</div>
<div class='lg-row'>住在何處？　孾孩小兒，　云何生便，</div>
<div class='lg-row'>知捉於乳？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「愛從以我生，　如尼拘陀樹，</div>
<div class='lg-row'>欲愛隨所著，　亦如摩樓多，</div>
<div class='lg-row'>纏縛尼拘樹。　夜叉應當知，</div>
<div class='lg-row'>若知其根本，　必能捨棄離。</div>
<div class='lg-row'><span class='corr'>知</span>彼根本者，　能度生死海，</div>
<div class='lg-row'>度於有駛流，　更不受後有。」</div>
</div><p>時箭毛夜叉聞佛所說，心開意解，歡喜踊躍，即受三歸。</p>
</div>
<div class='div-other'><a id='mulu346' />
<p class='h2'>（三二四）</p><p>如是我聞：</p>
<p>一時，佛在舍衛國祇樹給孤獨園。爾時，優婆夷有一男兒，受持八戒，於戒有缺，以犯戒故，鬼著而狂。時優婆夷即說偈言：</p>

<div class="lg regular" style="margin-left:1em;"><div class='lg-row'>「十四十五日，　及以月八日，</div>
<div class='lg-row'>如來神足月，　清淨持八戒。</div>
<div class='lg-row'>修行不缺減，　鬼神不擾亂，</div>
<div class='lg-row'>我從羅漢所，　得聞如是事。」</div>
</div><p>時有夜叉而說偈言：</p>

<div class="lg regular" style="margin-left:0em;"><div class='lg-row'>「十四十五日，　及以月八日，</div>
<div class='lg-row'>神足月齋日，　持戒不毀缺，</div>
<div class='lg-row'>具受八支齋，　鬼神不擾亂。</div>
<div class='lg-row'>汝於羅漢所，　所聞皆稱實。</div>
<div class='lg-row'>我今必當放。」　夜叉作是語：</div>
<div class='lg-row'>「毀戒鬼擾弄，　若有所毀缺，</div>
<div class='lg-row'>現在鬼神惱，　將來獲惡果。</div>
<div class='lg-row'>受戒如執刀，　急緩俱能傷，</div>
<div class='lg-row'>智者須菩提，　得中則無害，</div>
<div class='lg-row'>不持法沙門，　後受地獄苦。</div>
<div class='lg-row'>如彼拙用刀，　必傷於其手，</div>
<div class='lg-row'>善捉者不傷，　能護沙門法，</div>
<div class='lg-row'>後必得涅槃。」　夜叉捉兒竟，</div>
<div class='lg-row'>捉已尋復放。　時彼優婆夷，</div>
<div class='lg-row'>尋語其子言：　「汝今當聽我，</div>
<div class='lg-row'>夜叉之所說，　諸有遲緩業，</div>
<div class='lg-row'>梵行不清淨，　邪命并諂曲，</div>
<div class='lg-row'>彼不成大果。　譬如拙用刀，</div>
<div class='lg-row'>必自傷害手，　善持沙門法，</div>
<div class='lg-row'>後必近涅槃，　如似善捉刀，</div>
<div class='lg-row'>不自傷其手。」</div>
</div><p>爾時，優婆夷為子種種說是法已，其子尋即生於厭惡，既厭惡已，便求出家，剃除鬚髮，即著法服，年少出家，不能深樂出家之法，以不樂故，便還歸家。</p>
<p>時優婆夷遙見子來，舉手大喚，而說偈言：</p>

<div class="lg regular" style="margin-left:1em;"><div class='lg-row'>「舍既被燒，　烟炎熾盛，　善出諸物，</div>
<div class='lg-row'>何以復來，　而欲入火？　舍既焚燒，</div>
<div class='lg-row'>烟<span class='corr'>炎</span>熾盛，　何緣復來，　欲被燒害？」</div>
</div><p>爾時，其子復說偈言：</p>

<div class="lg regular" style="margin-left:1em;"><div class='lg-row'>「一切世人死，　必應悲號哭，</div>
<div class='lg-row'>現在若不見，　亦復應啼泣，</div>
<div class='lg-row'>母今以何故，　如彼餓鬼哭？」</div>
</div><p>其母復說偈言：</p>
<p style="margin-left:1em;text-indent:-1em" class="lg-abnormal"><div class='lg-row'>「汝以先捨欲，　出家為沙門。</div>
<div class='lg-row'>汝今欲還家，　恐為魔所縛。</div>
<div class='lg-row'>我今以是故，　是以哭於汝。」</div>
<div class='lg-row'>時優婆夷，　如是種種，　呵責其子，</div>
<div class='lg-row'>使生厭惡。</div>
</p><p>爾時，其子即向阿練若處，精勤修道，晝夜不廢，獲阿羅漢。</p>
</div>
<div class='div-other'><a id='mulu347' />
<p class='h2'>（三二五）</p><p>如是我聞：</p>
<p>一時佛遊摩竭提國，往至於彼曠野夜叉所住之宮，於夜止宿。時彼夜叉與諸夜叉餘處聚會，不在己宮。時有夜叉名曰驢駒，見於如來在曠野宮宿，即往於彼曠野鬼所，而語之言：「汝獲大利，如來、至真、等正覺在汝宮宿。」</p>
<p>曠野答言：「彼人云何在我宮宿？」</p>
<p>時驢駒夜叉復語之言：「雖是人類，實是如來、至真、等正覺。」</p>
<p>曠野復言：「汝審真實，是如來、至真、等正覺？為非是耶？」爾時，曠野聚會已訖，還於己宮，既見佛已，而作是言：「出去！沙門。」如來爾時以彼住處故，隨語出。復語佛言：「沙門還入。」佛斷我慢，復隨語入。第二第三，語佛出入，佛悉隨之。第四亦言：「沙門出去。」佛言：「汝已三請，我於今者，不為汝出。」</p>
<p>曠野即言：「我欲問難，汝若解釋，當聽汝坐；若不答我，當令汝心意倒錯，又破汝心，使熱沸血從面而出，挽汝之膊，擲置婆耆河岸。」</p>
<p>佛言：「不見世間若天、若魔、若梵、沙門、婆羅門，有能以我如汝語者。汝欲問者，隨汝所問。」</p>
<p>時曠野鬼即說偈言：</p>

<div class="lg regular" style="margin-left:1em;"><div class='lg-row'>「一切財寶中，　何者最為勝？</div>
<div class='lg-row'>修行何善行，　能招於樂報？</div>
<div class='lg-row'>於諸美味中，　何者最為勝？</div>
<div class='lg-row'>於諸壽命中，　何者壽命勝？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「於諸人中財，　信財第一勝。</div>
<div class='lg-row'>修行於法者，　能得於快樂。</div>
<div class='lg-row'>實語最美味，　智慧壽命勝。」</div>
</div><p>時曠野夜叉復說偈言：</p>

<div class="lg regular" style="margin-left:1em;"><div class='lg-row'>「誰渡於駛流？　誰渡於大海？</div>
<div class='lg-row'>誰能捨離苦？　誰得於清淨？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「信能渡駛流，　不放逸渡海，</div>
<div class='lg-row'>精進能離苦，　智慧能清淨。」</div>
</div><p>曠野夜叉復說偈言：</p>

<div class="lg regular" style="margin-left:1em;"><div class='lg-row'>「云何能得信？　云何能得財？</div>
<div class='lg-row'>云何得名稱？　云何得善友？」</div>
</div><p>爾時，世尊復以偈言：</p>

<div class="lg regular" style="margin-left:1em;"><div class='lg-row'>「阿羅漢得信，　行法得涅槃，</div>
<div class='lg-row'>順行所應作，　精勤能聚財。</div>
<div class='lg-row'>實語名遠聞，　廣施得親友，</div>
<div class='lg-row'>汝可廣請問，　沙門婆羅門，</div>
<div class='lg-row'>誰邊得實語？　離我誰有法？</div>
<div class='lg-row'>九十六種道，　汝觀察諦問，</div>
<div class='lg-row'>誰法有不害，　能具調順者？」</div>
</div><p>爾時，曠野復說偈言：</p>

<div class="lg regular" style="margin-left:1em;"><div class='lg-row'>「何須更問彼？　沙門婆羅門，</div>
<div class='lg-row'>大精進顯示，　善分別說法。</div>
<div class='lg-row'>我今念汝恩，　由汝示我故，</div>
<div class='lg-row'>令我今得見，　無上大商主。</div>
<div class='lg-row'>我從於今日，　隨所行來處，</div>
<div class='lg-row'>城邑及聚落，　常當歸命佛，</div>
<div class='lg-row'>顯示於正法。」</div>
</div><p>時曠野夜叉聞佛所說，歡喜踊躍，歸依三寶，并受禁戒為佛弟子。</p>
</div>
<div class='div-other'><a id='mulu348' />
<p class='h2'>（三二六）</p><p>如是我聞：</p>
<p>一時，佛在王舍城迦蘭陀竹林。爾時，王園精舍有比丘尼，名曰毘[口*梨]<span class='note-inline'>(毘[口*梨]秦言雄也)</span>。時彼國人一切共為俱蜜頭星會，七日七夜歡娛聚集，無有延請比丘尼者。時有夜叉，於彼毘[口*梨]比丘尼所生信敬心，知諸國人都無請者，於里巷中說斯偈言：</p>

<div class="lg regular" style="margin-left:1em;"><div class='lg-row'>「王舍城諸人，　一切咸醉眠，</div>
<div class='lg-row'>毘[口*梨]比丘尼，　寂然入善定，</div>
<div class='lg-row'>行者實是雄，　成就於雄法。</div>
<div class='lg-row'>而此比丘尼，　善能修諸根，</div>
<div class='lg-row'>永離於塵垢，　寂滅到涅槃。</div>
<div class='lg-row'>如斯大德人，　宜勤加供養。</div>
<div class='lg-row'>汝等今云何，　都無請命者？」</div>
</div><p>時彼城中諸優婆塞聞是偈已，各持衣服及諸餚饍而來，施與彼比丘尼。于時夜叉見諸人等，各各供養，復說偈言：</p>

<div class="lg regular" style="margin-left:1em;"><div class='lg-row'>「毘[口*梨]比丘尼，　斷除一切結，</div>
<div class='lg-row'>優婆塞有智。　能施於彼食，</div>
<div class='lg-row'>以施彼食故，　得大福增長。</div>
<div class='lg-row'>毘[口*梨]比丘尼，　斷一切結使。</div>
<div class='lg-row'>優婆塞有智，　能施毘[口*梨]衣，</div>
<div class='lg-row'>以施彼衣故，　得大福增長。」</div>
</div></div>
<div class='div-other'><a id='mulu349' />
<p class='h2'>（三二七）</p><p>如是我聞：</p>
<p>一時，佛在王舍城迦蘭陀竹林。時王園精舍有比丘尼，名曰白淨。爾時，國人一切共作俱蜜頭星會，七日七夜歡娛聚集，無有請彼比丘尼者。時有夜叉於白淨比丘尼所生信敬心，知諸國人都無請者，於里巷中說斯偈言：</p>

<div class="lg regular" style="margin-left:1em;"><div class='lg-row'>「王舍城諸人，　一切皆醉眠，</div>
<div class='lg-row'>不請比丘尼，　修於諸根者。</div>
<div class='lg-row'>白淨白淨法，　比丘尼善定，</div>
<div class='lg-row'>永離於塵垢，　寂滅到涅槃。</div>
<div class='lg-row'>如斯大德人，　宜勤加供養。</div>
<div class='lg-row'>汝等今云何，　都無命請者？」</div>
</div><p>時彼城中諸人聞是偈已，各持衣食施比丘尼。于時夜叉見得衣食，復說偈言：</p>

<div class="lg regular" style="margin-left:1em;"><div class='lg-row'>「白淨比丘尼，　斷除於愛結。</div>
<div class='lg-row'>優婆塞有智，　能施於彼食，</div>
<div class='lg-row'>以施彼食故，　獲於無量福。</div>
<div class='lg-row'>白淨比丘尼，　斷除於慳貪。</div>
<div class='lg-row'>優婆塞有智，　能施於彼衣，</div>
<div class='lg-row'>以施彼衣故，　獲於無量福。」</div>
</div></div>
<div class='div-other'><a id='mulu350' />
<p class='h2'>（三二八）</p><p>如是我聞：</p>
<p>一時，佛在王舍城迦蘭陀竹林。時二夜叉：一名七岳，二名雪山。此二夜叉共為親友，而作誓言：「若汝宮中有妙寶出，當語於我；若我宮中有妙寶出，亦當語汝。」時雪山夜叉宮中，有千葉蓮花，大如車輪，紺瑠璃莖，金剛為鬚。雪山夜叉覩斯事已，即便遣使語彼七岳言：「我宮中有是異物，汝可來觀。」</p>
<p>爾時，七岳夜叉聞是語已，即作心念：「如來世尊近在不遠，可使詣雪山夜叉所言，我當必詣彼，往看寶華。」作是念已，即復遣使言：「我此中有如來、至真、等正覺，在此現形，汝宮雖有如是寶華，為何所益？」</p>
<p>爾時，雪山夜叉聞其使語，侍從五百夜叉，往詣于彼七岳夜叉所止宮中。雪山夜叉向於七岳而說偈言：</p>

<div class="lg regular" style="margin-left:1em;"><div class='lg-row'>「十五日夜月，　圓足極淨明，</div>
<div class='lg-row'>聞命將徒眾，　今故來相造，</div>
<div class='lg-row'>應當親近誰？　誰是汝羅漢？」</div>
</div><p>七岳夜叉說偈答曰：</p>

<div class="lg regular" style="margin-left:1em;"><div class='lg-row'>「如來世所尊，　王舍城最上，</div>
<div class='lg-row'>說於四諦法，　斷除一切苦。</div>
<div class='lg-row'>說苦從因生，　能生苦名習，</div>
<div class='lg-row'>賢聖八正道，　趣向於寂滅。</div>
<div class='lg-row'>彼是我羅漢，　汝當親近之。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「普於群生類，　若有慈等心，</div>
<div class='lg-row'>於愛不愛覺，　為得自在不？」</div>
</div><p>七岳夜叉復以偈答：</p>

<div class="lg regular" style="margin-left:1em;"><div class='lg-row'>「心意極調柔，　於諸群萠類，</div>
<div class='lg-row'>了知一切法，　為世大導師，</div>
<div class='lg-row'>於愛不愛覺，　心皆得自在。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「若能真實語，　終不虛妄言，</div>
<div class='lg-row'>慈愍眾生類，　除斷於殺生，</div>
<div class='lg-row'>遠離於放逸，　於禪而不空。」</div>
</div><p>七岳夜叉復說偈言：</p>

<div class="lg regular" style="margin-left:1em;"><div class='lg-row'>「終不虛妄語，　遠離於殺害，</div>
<div class='lg-row'>常捨諸放逸，　佛無不定時。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「若不著於欲，　心無諸擾亂，</div>
<div class='lg-row'>為有法眼耶？　盡於愚癡不？</div>
<div class='lg-row'>能捨諸煩惱，　得於解脫不？」</div>
</div><p>七岳夜叉復以偈答：</p>

<div class="lg regular" style="margin-left:1em;"><div class='lg-row'>「超出欲淤泥，　心淨無擾亂，</div>
<div class='lg-row'>法眼甚清徹，　得盡於愚癡，</div>
<div class='lg-row'>永離眾結使，　獲得於解脫。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「誰無別離惱？　誰能不綺語？</div>
<div class='lg-row'>誰見物不貪？　誰不生想見？」</div>
</div><p>七岳夜叉復以偈答：</p>

<div class="lg regular" style="margin-left:1em;"><div class='lg-row'>「久斷愛別苦，　未曾無義言，</div>
<div class='lg-row'>除捨貪欲心，　永無邪見想。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「頗具於諸明，　戒行清淨不？</div>
<div class='lg-row'>為能盡諸漏，　不受後有耶？」</div>
</div><p>七岳夜叉復以偈答：</p>

<div class="lg regular" style="margin-left:1em;"><div class='lg-row'>「明行悉具足，　持戒行清淨，</div>
<div class='lg-row'>久斷諸結漏，　永不受後有。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「如來三業中，　頗具眾善行，</div>
<div class='lg-row'>汝今得遵行，　讚歎真實法。」</div>
</div><p>七岳夜叉復以偈答：</p>

<div class="lg regular" style="margin-left:1em;"><div class='lg-row'>「如來身口意，　具足眾善行，</div>
<div class='lg-row'>明達悉充備，　我讚真實法。」</div>
</div><p>雪山夜叉復說偈言：</p>

<div class="lg regular" style="margin-left:1em;"><div class='lg-row'>「牟尼天世雄，　[蹲-酋+(十/田/ㄙ)]如伊梨延，</div>
<div class='lg-row'>少食不著味。　仙聖處林禪，</div>
<div class='lg-row'>我等可共往，　禮敬瞿曇尊。」</div>
</div><p>爾時，七岳夜叉共雪山等，將千夜叉同時俱往，既到佛所，各整衣服，合掌敬禮，而說偈言：</p>

<div class="lg regular" style="margin-left:1em;"><div class='lg-row'>「婆伽婆世雄，　佛陀兩足尊，</div>
<div class='lg-row'>諸天所不知，　具眼悉明了。」</div>
</div><p>爾時，雪山、七岳等說此偈已，在一面坐。雪山夜叉以偈問佛：</p>

<div class="lg regular" style="margin-left:1em;"><div class='lg-row'>「云何苦出要？　云何捨離苦？</div>
<div class='lg-row'>世尊為我說，　苦於何處盡？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「五欲意第六，　於此處離欲，</div>
<div class='lg-row'>解脫於諸苦，　斯是苦出要。</div>
<div class='lg-row'>如斯解脫苦，　即於苦處滅。</div>
<div class='lg-row'>汝今問於我，　為汝如是說。」</div>
</div><p>雪山夜叉復以偈問：</p>

<div class="lg regular" style="margin-left:1em;"><div class='lg-row'>「云何池流迴？　何處無安立？</div>
<div class='lg-row'>苦樂於何處，　滅盡無有餘？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「眼耳鼻舌身，　意根為第六，</div>
<div class='lg-row'>此處池流迴，　此無安立處。</div>
<div class='lg-row'>名色不起轉，　此處得盡滅。」</div>
</div><p>雪山夜叉復以偈問：</p>

<div class="lg regular" style="margin-left:1em;"><div class='lg-row'>「云何世間生？　云何得和聚？</div>
<div class='lg-row'>幾為世間受？　幾事為苦求？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「世間從六生，　因六得和集，</div>
<div class='lg-row'>從六生於受，　六事恒苦求。」</div>
</div><p>雪山夜叉復以偈問：</p>

<div class="lg regular" style="margin-left:1em;"><div class='lg-row'>「云何修善法，　晝夜不懈怠？</div>
<div class='lg-row'>云何度駛流，　無有安足處，</div>
<div class='lg-row'>亦無所攀緣，　處深不沈沒？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「一切戒無犯，　智慧具禪定，</div>
<div class='lg-row'>思惟眾過患，　具足於念力。</div>
<div class='lg-row'>此能度難度，　遠離欲和合，</div>
<div class='lg-row'>捨諸有結使，　盡於歡喜有。</div>
<div class='lg-row'>如是人名為，　處深不沈沒。」</div>
</div><p>雪山夜叉復以偈問：</p>

<div class="lg regular" style="margin-left:1em;"><div class='lg-row'>「誰度於駛流？　孰能越大海？</div>
<div class='lg-row'>誰能捨於苦？　云何得清淨？」</div>
</div><p>爾時，世尊以偈答曰：</p>

<div class="lg regular" style="margin-left:1em;"><div class='lg-row'>「信能度駛流，　不放逸越海，</div>
<div class='lg-row'>精進能捨苦，　智慧能使淨。</div>
<div class='lg-row'>汝詣諸沙門，　及諸婆羅門，</div>
<div class='lg-row'>各各種別問，　誰有知法者？</div>
<div class='lg-row'>誰能說實捨？　離我誰能說？」</div>
</div><p>雪山夜叉復以偈問：</p>

<div class="lg regular" style="margin-left:1em;"><div class='lg-row'>「我今聞佛說，　疑網皆已除，</div>
<div class='lg-row'>何須種別問，　沙門婆羅門？</div>
<div class='lg-row'>世雄善顯示，　具實分別說，</div>
<div class='lg-row'>七岳恩深重，　能使我得見。</div>
<div class='lg-row'>無上大導師，　我今所至處，</div>
<div class='lg-row'>城邑及聚落，　在在并處處，</div>
<div class='lg-row'>日夜常歸依，　如來三佛陀，</div>
<div class='lg-row'>法中之正法。」　一千諸夜叉，</div>
<div class='lg-row'>心各懷踊躍，　皆合掌向佛，</div>
<div class='lg-row'>咸求為弟子，　歸依佛世尊。</div>
</div></div>
<div class='div-other'><a id='mulu351' />
<p class='h2'>（三二九）</p><p>如是我聞：</p>
<p>一時，佛在王舍城迦蘭陀竹林。爾時，尊者舍利弗、大目犍連在靈鷲山。時舍利弗新剃髮竟，晨朝早起，正身端坐，以衣覆頭。當于彼時，有二夜叉：一名為害，二名復害。爾時，復害見舍利弗，語為害言：「我於今者，欲以拳打剃頭沙門。」</p>
<p>為害答言：「而此比丘有大神德，汝勿為此，長夜受苦。」第二第三，亦如是諫。復害故欲以拳打舍利弗，以不用其所諫曉故，乃至以身躬自抱捉。</p>
<p>爾時，復害惡心熾盛，雖聞他諫，乃至抱捉，都不從順。即以拳打舍利弗頭，既打之已，復害夜叉語為害言：「今打比丘，便為燒煮於我，汝今應當救拔於我。」作是語時，地自開裂，現身陷入無間地獄。</p>
<p>爾時，尊者大目<span class='corr'>揵</span>連去舍利弗坐處不遠，坐一樹下，尋聞打於舍利弗聲，往詣尊者舍利弗所，而語之言：「不能堪忍受如是苦，將無驚怖，散壞身耶？」</p>
<p>舍利弗言：「我身忍受，都無苦痛，亦不散壞。」</p>
<p>尊者即讚歎言：「實有神德，假令復害以手打彼耆闍崛山，猶當碎壞，而舍利弗都無異相。」</p>
<p>斯二尊者作是語時，爾時，世尊晝在房坐，以淨天耳遙聞其言，即說偈言：</p>

<div class="lg regular" style="margin-left:1em;"><div class='lg-row'>「正心如大山，　安住無動搖，</div>
<div class='lg-row'>諸所可染著，　染不染著法，</div>
<div class='lg-row'>遠離於愛樂。　所謂愛樂者，</div>
<div class='lg-row'>即是塵欲法。　若來加惱觸，</div>
<div class='lg-row'>不報惱觸者，　是名不惱觸。</div>
<div class='lg-row'>若如是修心，　終不受於苦。」</div>
</div><p>爾時，比丘聞佛所說，歡喜奉行。</p>
<p style="text-indent:0em" class="lg-abnormal"><div class='lg-row'>因陀羅、釋迦、崛<span class='corr'>默</span>白山、賓迦羅、富那婆修、曼遮尼羅、箭毛、受齋、曠野及雄、淨、七岳并雪山。害及於無害。是名第十四</div>
</p></div>
<p class='juan'>別譯雜阿含經卷第十五</p></div>
</div><!-- end of div[@id='body'] -->
</body></html>