<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛光焰止風雨陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1027
<div class='div-jing'>
<p class='juan'><a id='mulu1' />金剛光焰止風雨陀羅尼經</p><p class="byline">大唐南印土三藏菩提流志譯</p><p>如是我聞。一時薄伽梵與其大眾前後圍遶。遊摩伽陀國。行在中路遇大黑雲。靉靆彌薄嵐颲惡風。雷電霹靂驟澍雹雨。語具壽慶喜言。汝當取一新淨甕子。滿中盛水真言。攝逐如是婆修吉龍王。及諸毒龍惱亂世間。壞諸苗稼花果子實作災害者。皆應攝逐俱入甕內。止斯風雲雨雹霹靂。便禁禦之。汝受如是真言法等。依法作治。</p>
<p>爾時如來說示東方止雨真言曰。</p>
<p class="dharani">怛他<span class='note-inline'>(寧也反)</span>他<span class='note-inline'>(去一句)</span>矩矩矩矩<span class='note-inline'>(二句)</span>跛<span class='note-inline'>(北沒反下同音二合)</span>囉<span class='note-inline'>(凡攞字口傍作者彈舌呼之下例同)</span>弭捨<span class='note-inline'>(書柘反下同音)</span>塞<span class='note-inline'>(桑乙反)</span>民禁<span class='note-inline'>(俱參反下同音)</span>尾<span class='note-inline'>(二合)</span>醯<span class='note-inline'>(去三句)</span>補哩<span class='note-inline'>(凡哩字口傍作者彈舌呼下同)</span>摩焰儞<span class='note-inline'>(奴枳反)</span>始<span class='note-inline'>(四句)</span>那<span class='note-inline'>(去)</span>儼[口*論]<span class='note-inline'>(去聲彈舌呼之)</span>陀<span class='note-inline'>(上)</span>弭<span class='note-inline'>(彌井反五句)</span>莎<span class='note-inline'>(二合)</span>縛<span class='note-inline'>(無可反下同音)</span>訶<span class='note-inline'>(六句)</span></p>
<p>南方止雨真言</p>
<p class="dharani">努<span class='note-inline'>(輕呼下反)</span>努努努米伽<span class='note-inline'>(上一句)</span>滿陀<span class='note-inline'>(上)</span>滿陀<span class='note-inline'>(上二句)</span>滿陀<span class='note-inline'>(上)</span>禰<span class='note-inline'>(奴禮反三句)</span>跛<span class='note-inline'>(二合)</span>囉弭舍<span class='note-inline'>(書柘反)</span>塞<span class='note-inline'>(同上)</span>民<span class='note-inline'>(四句)</span>禁<span class='note-inline'>(同上)</span>尾<span class='note-inline'>(二合)</span>醯<span class='note-inline'>(去五句)</span>諾乞使拏焰儞<span class='note-inline'>(奴枳反)</span>始<span class='note-inline'>(六句)</span>那<span class='note-inline'>(去)</span>儼[口*論]<span class='note-inline'>(去聲彈舌呼之)</span>陀<span class='note-inline'>(上)</span>弭<span class='note-inline'>(同上七句)</span>莎<span class='note-inline'>(二合)</span>縛訶<span class='note-inline'>(八句)</span></p>
<p>西方止雨真言</p>
<p class="dharani">止止止止<span class='note-inline'>(一句)</span>跛<span class='note-inline'>(同上二合)</span>囉跛<span class='note-inline'>(同上二合)</span>囉跛<span class='note-inline'>(同上二合)</span>囉跛<span class='note-inline'>(同上二合)</span>囉<span class='note-inline'>(二合二句)</span>跛<span class='note-inline'>(同上二合)</span>囉弭舍<span class='note-inline'>(同上)</span>塞<span class='note-inline'>(同上)</span>民<span class='note-inline'>(三句)</span>禁<span class='note-inline'>(同上)</span>尾<span class='note-inline'>(二合)</span>醯<span class='note-inline'>(去四句)</span>播室止摩焰儞始<span class='note-inline'>(五句)</span>那<span class='note-inline'>(去)</span>儼[口*論]<span class='note-inline'>(去聲彈舌呼之)</span>陀<span class='note-inline'>(上)</span>弭<span class='note-inline'>(同上六句)</span>莎<span class='note-inline'>(二合)</span>縛訶<span class='note-inline'>(七句)</span></p>
<p>北方止雨真言</p>
<p class="dharani">那迷那迷<span class='note-inline'>(一句)</span>虎虎虎虎<span class='note-inline'>(二句)</span>暑<span class='note-inline'>(輸主反)</span>暑暑暑<span class='note-inline'>(三句)</span>矩矩矩矩<span class='note-inline'>(四句)</span>跛<span class='note-inline'>(同上二合)</span>囉弭舍<span class='note-inline'>(同上)</span>塞<span class='note-inline'>(同上)</span>民禁<span class='note-inline'>(同上)</span>尾<span class='note-inline'>(二合)</span>醯<span class='note-inline'>(去五句)</span>縒<span class='note-inline'>(桑哥反下同)</span>婆<span class='note-inline'>(無何反下同)</span>跢<span class='note-inline'>(多箇反下同)</span>娑<span class='note-inline'>(去)</span>迷伽<span class='note-inline'>(魚伽反六句)</span>娑<span class='note-inline'>(去)</span>縛<span class='note-inline'>(無可反上下同)</span>哩灑<span class='note-inline'>(踈駕反七句)</span>娑<span class='note-inline'>(去)</span>弭窟<span class='note-inline'>(丁聿反下同)</span>縒蘖惹<span class='note-inline'>(八句)</span>縒捨聹<span class='note-inline'>(奴頂反下同九句)</span>縒塞<span class='note-inline'>(蘇礙反)</span>養<span class='note-inline'>(寧養反十句)</span>縒麼攞婆<span class='note-inline'>(同上)</span>歌娜<span class='note-inline'>(十一句)</span>娑<span class='note-inline'>(去)</span>那<span class='note-inline'>(去)</span>誐<span class='note-inline'>(銀迦反又音迦字斤攞反)</span>建養<span class='note-inline'>(寧養反十二句)</span>嗢<span class='note-inline'>(烏骨反)</span>跢囉焰儞始<span class='note-inline'>(十三句)</span>那<span class='note-inline'>(去)</span>儼[口*論]<span class='note-inline'>(去聲彈舌呼之)</span>陀<span class='note-inline'>(上)</span>弭<span class='note-inline'>(同上十四句)</span>莎<span class='note-inline'>(二合)</span>縛訶<span class='note-inline'>(十五句)</span></p>
<p>十方止雨真言</p>
<p class="dharani">怛地<span class='note-inline'>(寧也反)</span>他<span class='note-inline'>(去一句)</span>羯<span class='note-inline'>(二合)</span>囉莽羯<span class='note-inline'>(二合)</span>囉莽<span class='note-inline'>(二合)</span>羯<span class='note-inline'>(二合)</span>囉莽羯<span class='note-inline'>(二合)</span>囉莽<span class='note-inline'>(三句)</span>僧<span class='note-inline'>(去)</span>羯<span class='note-inline'>(二合)</span>囉莽僧<span class='note-inline'>(去)</span>羯<span class='note-inline'>(二合)</span>囉莽<span class='note-inline'>(四句)</span>僧<span class='note-inline'>(去)</span>羯<span class='note-inline'>(二合)</span>攞莽僧<span class='note-inline'>(去)</span>羯<span class='note-inline'>(二合)</span>[咑-丁+羅]莽<span class='note-inline'>(五句)</span>曝那<span class='note-inline'>(去)</span>誐<span class='note-inline'>(同上)</span>邏惹<span class='note-inline'>(六句)</span>遏塞<span class='note-inline'>(同上二合)</span>民禁<span class='note-inline'>(同上)</span>尾<span class='note-inline'>(二合)</span>醯<span class='note-inline'>(去七句)</span>縒婆<span class='note-inline'>(同上)</span>跢<span class='note-inline'>(同上)</span>縒迷伽<span class='note-inline'>(同上八句)</span>娑<span class='note-inline'>(去)</span>縛<span class='note-inline'>(同上)</span>哩灑<span class='note-inline'>(同上九句)</span>娑<span class='note-inline'>(去)</span>塞窟<span class='note-inline'>(同上)</span>娑<span class='note-inline'>(去)</span>[口*(卄/(阿-可+辛)/木)]<span class='note-inline'>(二合)</span>唎惹<span class='note-inline'>(十句)</span>娑<span class='note-inline'>(上)</span>捨聹娑細野<span class='note-inline'>(同上十一句)</span>娑<span class='note-inline'>(去)</span>縛攞皤歌娜<span class='note-inline'>(十二句)</span>娑<span class='note-inline'>(去)</span>那<span class='note-inline'>(去)</span>誐<span class='note-inline'>(同上)</span>建養<span class='note-inline'>(同上十三句)</span>跛<span class='note-inline'>(同上二合)</span>[咑-丁+羅]弭捨跛<span class='note-inline'>(同上二合)</span>[咑-丁+羅]弭捨<span class='note-inline'>(十四句)</span>曝那誐<span class='note-inline'>(同上)</span>[口*邏]惹<span class='note-inline'>(十五句)</span>遏塞<span class='note-inline'>(同上)</span>民禁<span class='note-inline'>(同上)</span>尾<span class='note-inline'>(二合)</span>醯<span class='note-inline'>(去十六句)</span>勃陀<span class='note-inline'>(上)</span>薩底<span class='note-inline'>(二合)</span>曳曩<span class='note-inline'>(十七句)</span>底瑟詫<span class='note-inline'>(魑價反)</span>僧<span class='note-inline'>(去)</span>[巿*犬]<span class='note-inline'>(盧骨反)</span>度枲<span class='note-inline'>(十八句)</span>摩者攞<span class='note-inline'>(十九句)</span>莎<span class='note-inline'>(二合)</span>縛訶<span class='note-inline'>(二十句)</span></p>
<p>爾時如來說此真言已。告具壽慶喜言。汝先於佛前及逈路地。各淨塗飾二肘漫拏羅。先置水甕佛前壇上。執持楊枝。內水甕中。奮聲緊捷誦此真言。調旋攪水。攝取婆修吉龍王及諸毒龍。盡入甕中。二十一遍當以水甕露地壇中口到合地。則使非時。災害瀑雨雷雹霹靂一時皆止。慶喜復有真言。止諸災障熱風冷風旋嵐惡風。能護一切苗稼花果子實滋味。</p>
<p>東方止風真言</p>
<p class="dharani">怛地<span class='note-inline'>(寧也反)</span>他<span class='note-inline'>(去一句)</span>㰤攞㰤攞<span class='note-inline'>(二句)</span>滿陀<span class='note-inline'>(上)</span>布哩麼焰儞始<span class='note-inline'>(三句)</span>訥瑟吒<span class='note-inline'>(上)</span>只跢<span class='note-inline'>(同上四句)</span>弭醯<span class='note-inline'>(去)</span>侘<span class='note-inline'>(魑駕反)</span>乾<span class='note-inline'>(五句)</span>那健那<span class='note-inline'>(去)</span>誐<span class='note-inline'>(同上)</span>婆<span class='note-inline'>(同上)</span>旦<span class='note-inline'>(六句)</span>米<span class='note-inline'>(引)</span>伽<span class='note-inline'>(同上)</span>婆<span class='note-inline'>(同上)</span>旦<span class='note-inline'>(七句)</span>縛<span class='note-inline'>(同上)</span>哩灑婆<span class='note-inline'>(同上)</span>旦<span class='note-inline'>(八句)</span>蜜窟<span class='note-inline'>(同上)</span>婆<span class='note-inline'>(同上)</span>旦<span class='note-inline'>(九句)</span>蘖喇惹婆<span class='note-inline'>(同上)</span>旦<span class='note-inline'>(十句)</span>㫊<span class='note-inline'>(烏箇反)</span>捨聹婆<span class='note-inline'>(同上)</span>旦<span class='note-inline'>(十一句)</span>細養<span class='note-inline'>(同上)</span>婆攞婆<span class='note-inline'>(同上)</span>旦<span class='note-inline'>(十二句)</span>娑<span class='note-inline'>(去)</span>建養<span class='note-inline'>(同上)</span>婆<span class='note-inline'>(同上)</span>旦<span class='note-inline'>(十三句)</span>莎<span class='note-inline'>(二合)</span>縛訶<span class='note-inline'>(十四句)</span></p>
<p>南方止風真言</p>
<p class="dharani">虎嚕虎嚕<span class='note-inline'>(一句)</span>滿陀<span class='note-inline'>(上)</span>諾訖使拏<span class='note-inline'>(平)</span>焰儞始<span class='note-inline'>(二句)</span>訥瑟吒<span class='note-inline'>(上)</span>只跢<span class='note-inline'>(三句)</span>弭醯<span class='note-inline'>(去)</span>侘<span class='note-inline'>(魑駕反)</span>乾<span class='note-inline'>(四句)</span>那<span class='note-inline'>(去)</span>健那<span class='note-inline'>(去)</span>誐<span class='note-inline'>(同上)</span>婆<span class='note-inline'>(同上)</span>旦<span class='note-inline'>(五句)</span>米<span class='note-inline'>(引)</span>伽<span class='note-inline'>(同上)</span>婆<span class='note-inline'>(同上)</span>旦<span class='note-inline'>(六句)</span>縛哩灑<span class='note-inline'>(同上)</span>婆<span class='note-inline'>(同上)</span>旦<span class='note-inline'>(七句)</span>蜜窟<span class='note-inline'>(同上)</span>婆<span class='note-inline'>(同上)</span>旦<span class='note-inline'>(八句)</span>蘖<span class='note-inline'>(二合)</span>喇惹婆<span class='note-inline'>(同上)</span>旦<span class='note-inline'>(九句)</span>㫊捨聹婆<span class='note-inline'>(同上)</span>旦<span class='note-inline'>(十句)</span>細養<span class='note-inline'>(同上)</span>婆<span class='note-inline'>(同上)</span>攞婆<span class='note-inline'>(同上)</span>旦<span class='note-inline'>(十一句)</span>建養<span class='note-inline'>(同上)</span>婆<span class='note-inline'>(同上)</span>旦<span class='note-inline'>(十二句)</span>莎<span class='note-inline'>(二合)</span>縛訶<span class='note-inline'>(十三句)</span></p>
<p>西方止風真言</p>
<p class="dharani">抧理枳理枳理枳理<span class='note-inline'>(一句)</span>滿陀<span class='note-inline'>(上)</span>鉢室止麼焰儞始<span class='note-inline'>(二句)</span>訥瑟吒<span class='note-inline'>(上)</span>只跢<span class='note-inline'>(三句)</span>弭醯<span class='note-inline'>(去)</span>侘<span class='note-inline'>(同上)</span>乾<span class='note-inline'>(四句)</span>那<span class='note-inline'>(去)</span>健那<span class='note-inline'>(去)</span>誐<span class='note-inline'>(同上)</span>婆<span class='note-inline'>(同上)</span>旦<span class='note-inline'>(五句)</span>米<span class='note-inline'>(引)</span>伽<span class='note-inline'>(同上)</span>婆<span class='note-inline'>(同上)</span>旦<span class='note-inline'>(六句)</span>縛哩灑<span class='note-inline'>(同上)</span>婆<span class='note-inline'>(同上)</span>旦<span class='note-inline'>(七句)</span>蜜窟婆<span class='note-inline'>(同上)</span>旦<span class='note-inline'>(八句)</span>蘖<span class='note-inline'>(二合)</span>唎惹婆<span class='note-inline'>(同上)</span>旦<span class='note-inline'>(九句)</span>㫊捨聹婆<span class='note-inline'>(同上)</span>旦<span class='note-inline'>(十句)</span>細養<span class='note-inline'>(同上)</span>婆<span class='note-inline'>(同上)</span>攞婆<span class='note-inline'>(同上)</span>旦<span class='note-inline'>(十一句)</span>建養<span class='note-inline'>(同上)</span>婆<span class='note-inline'>(同上)</span>旦<span class='note-inline'>(十二句)</span>莎<span class='note-inline'>(二合)</span>縛訶<span class='note-inline'>(十三句)</span></p>
<p>北方止風真言</p>
<p class="dharani">弭理弭理弭理弭理<span class='note-inline'>(一句)</span>滿陀<span class='note-inline'>(上)</span>嗢<span class='note-inline'>(同上)</span>跢[口*邏]焰儞始<span class='note-inline'>(二句)</span>訥瑟吒<span class='note-inline'>(上)</span>只跢<span class='note-inline'>(三句)</span>弭醯<span class='note-inline'>(同上)</span>侘<span class='note-inline'>(同上)</span>乾<span class='note-inline'>(引四句)</span>健那<span class='note-inline'>(去)</span>誐<span class='note-inline'>(同上)</span>婆<span class='note-inline'>(同上)</span>旦<span class='note-inline'>(五句)</span>米伽<span class='note-inline'>(同上)</span>婆<span class='note-inline'>(同上)</span>旦<span class='note-inline'>(六句)</span>縛哩灑<span class='note-inline'>(同上)</span>婆<span class='note-inline'>(同上)</span>旦<span class='note-inline'>(七句)</span>蜜窋婆<span class='note-inline'>(同上)</span>旦<span class='note-inline'>(八句)</span>蘖<span class='note-inline'>(二合)</span>喇惹婆<span class='note-inline'>(同上)</span>旦<span class='note-inline'>(九句)</span>㫊捨聹婆<span class='note-inline'>(同上)</span>旦<span class='note-inline'>(十句)</span>細養<span class='note-inline'>(同上)</span>婆<span class='note-inline'>(同上)</span>攞婆<span class='note-inline'>(同上)</span>旦<span class='note-inline'>(十一句)</span>建養<span class='note-inline'>(同上)</span>婆<span class='note-inline'>(同上)</span>旦<span class='note-inline'>(十二句)</span>莎<span class='note-inline'>(二合)</span>縛訶<span class='note-inline'>(十三句)</span></p>
<p>具壽慶喜當以此等四方真言如前作法。則令一切災障惡風壞苗子者皆悉止之。</p>
<p>具壽慶喜復有真言。能止一切惡龍毒氣卒風雹雨壞苗子者。止卒風雷雹暴雨真言。</p>
<p class="dharani">吒<span class='note-inline'>(上)</span>吒<span class='note-inline'>(上)</span>[咑-丁+羅]吒<span class='note-inline'>(上)</span>[咑-丁+羅]<span class='note-inline'>(一句)</span>抧理抧理<span class='note-inline'>(二句)</span>皤[咑-丁+羅]皤[咑-丁+羅]皤[咑-丁+羅]<span class='note-inline'>(三句)</span>弭理弭理<span class='note-inline'>(四句)</span>者者者者<span class='note-inline'>(五句)</span>底瑟詫<span class='note-inline'>(同上)</span>僧<span class='note-inline'>(去)</span>[巿*犬]<span class='note-inline'>(同上)</span>度枲<span class='note-inline'>(六句)</span>莎<span class='note-inline'>(二合)</span>縛訶<span class='note-inline'>(七句)</span></p>
<p>禁禦毒龍真言</p>
<p class="dharani">度度度度<span class='note-inline'>(一句)</span>摩訶度度[口*邏]曳<span class='note-inline'>(二句)</span>莎<span class='note-inline'>(二合)</span>縛訶<span class='note-inline'>(三句)</span>嚕嚕[巿*犬]<span class='note-inline'>(同上)</span>度枲嚗半娜誐<span class='note-inline'>(四句)</span>縒婆<span class='note-inline'>(同上)</span>跢<span class='note-inline'>(同上)</span>縒迷伽<span class='note-inline'>(上五句)</span>娑<span class='note-inline'>(去)</span>婆<span class='note-inline'>(同上)</span>哩灑<span class='note-inline'>(同上六句)</span>縒蜜窋<span class='note-inline'>(同上)</span>娑<span class='note-inline'>(去)</span>蘖<span class='note-inline'>(二合)</span>喇若<span class='note-inline'>(七句)</span>娑<span class='note-inline'>(去)</span>㫊捨聹<span class='note-inline'>(八句)</span>縒塞<span class='note-inline'>(蘇礙反)</span>養<span class='note-inline'>(同上九句)</span>婆<span class='note-inline'>(同上)</span>攞皤㰤娜<span class='note-inline'>(十句)</span>娑<span class='note-inline'>(去)</span>那<span class='note-inline'>(同上)</span>誐建養<span class='note-inline'>(同上十一句)</span>莎<span class='note-inline'>(二合)</span>縛訶<span class='note-inline'>(十二句)</span></p>
<p>具壽慶喜若欲修治此諸真言三昧耶者。先於十方佛像尊前。以眾香水。團圓塗飾二肘漫拏羅。復於露處淨地。塗潔二肘漫拏羅。取一數淨一㪷甕子。滿盛淨水置佛前壇上。當以隨時香花供養。惟以沈香白栴檀香薰陸香等。燒焯供養。手執楊枝內水甕中。高聲緊捷誦是真言。攝諸毒龍惡風暴雨災害毒氣。盡入甕內禁禦止之。二十一遍加持水甕禁禦切勒持斯水甕。露地壇上口到合地。待風雨止寂淨晴明。乃除去甕。</p>
<p>具壽慶喜復有飲光真言。</p>
<p class="dharani">那謨勃陀<span class='note-inline'>(上)</span>野<span class='note-inline'>(楊可反下同一句)</span>娜謨達摩野<span class='note-inline'>(二句)</span>娜謨僧伽野<span class='note-inline'>(三句)</span>怛地<span class='note-inline'>(寧也反)</span>他<span class='note-inline'>(去四句)</span>唵<span class='note-inline'>(近奧字音擡聲呼五句)</span>㰤[咑-丁+羅]㰤[咑-丁+羅]<span class='note-inline'>(六句)</span>㰤[咑-丁+羅]㰤[口*邏]<span class='note-inline'>(七句)</span>㰤㰤㰤㰤<span class='note-inline'>(八句)</span>㰤㰤㰤㰤<span class='note-inline'>(九句)</span>納莫迦<span class='note-inline'>(近邏反)</span>始野播野<span class='note-inline'>(十句)</span>嚲<span class='note-inline'>(都可反)</span>詑誐誃<span class='note-inline'>(同上)</span>野<span class='note-inline'>(十一句)</span>㫊[咑-丁+羅]㰤羝三<span class='note-inline'>(去)</span>藐三<span class='note-inline'>(去)</span>勃陀<span class='note-inline'>(上)</span>野<span class='note-inline'>(十二句)</span>悉殿都<span class='note-inline'>(十三句)</span>漫怛囉播那<span class='note-inline'>(奴箇反十四句)</span>莎縛訶<span class='note-inline'>(十五句)</span></p>
<p>具壽慶喜若有惡龍。聯綿降下惡霖雨時露地塗潔護摩燒處。隨時採取眾妙香華一千八十朵。持用獻佛。獻供佛已便以此花。於其露地面西趺坐。奮聲緊捷一誦真言加持一花。持用護摩燒一千八十遍即能制止十方一切惡龍毒氣災害霖雨災障惡風一時晴止。除諸有情飢饉災厄。護益一切苗稼花果子實。滋味具足成熟。若不晴者倍前加法。一設二設乃至五設。必定晴止。持真言者沐潔身服。斷諸語論。以大慈心如法治法而得成就。具壽慶喜復有真言。力能遮止一切惡龍諸惡蟲獸食苗子者。亦能除遣一切鬼神吸人精氣者。悉皆馳散。能與世間一切有情。作大安樂。苗稼果實而常滋盛得大豐熟。根本滅諸災害真言。</p>
<p class="dharani">娜莫薩縛<span class='note-inline'>(<span class='corr'>无</span>可反)</span>嚲<span class='note-inline'>(都可反下同音)</span>咤<span class='note-inline'>(他可反)</span>誐<span class='note-inline'>(銀迦反又音迦字斤攞反下同)</span>諦瓢<span class='note-inline'>(毘遙反一句)</span>㫊<span class='note-inline'>(烏箇反)</span>[咑-丁+羅]<span class='note-inline'>(凡攞字口傍作者皆彈舌呼之)</span>喝弊<span class='note-inline'>(毘藥反二句)</span>三<span class='note-inline'>(去)</span>藐三<span class='note-inline'>(去)</span>勃悌弊<span class='note-inline'>(同上三句)</span>娜謨皤誐縛諦<span class='note-inline'>(四句)</span>舍<span class='note-inline'>(時柘反)</span>枳野<span class='note-inline'>(二合揚可反下同)</span>母娜曳<span class='note-inline'>(五句)</span>嚲詑誐跢<span class='note-inline'>(多箇反下同音)</span>野<span class='note-inline'>(六句)</span>唵<span class='note-inline'>(近奧音喉中擡聲引呼)</span>入縛<span class='note-inline'>(二合)</span>攞入縛<span class='note-inline'>(二合)</span>攞<span class='note-inline'>(七句)</span>祇<span class='note-inline'>(虬曳反)</span>哩皤縛娜<span class='note-inline'>(八句)</span>[捐-口+(口/└)]<span class='note-inline'>(寧立反)</span>跛<span class='note-inline'>(比沒反)</span>跢米倪<span class='note-inline'>(九句)</span>摩訶戰拏<span class='note-inline'>(十句)</span>娜<span class='note-inline'>(去)</span>誐紇<span class='note-inline'>(恒沒反)</span>哩娜野<span class='note-inline'>(十一句)</span>播吒<span class='note-inline'>(去)</span>儞<span class='note-inline'>(十二句)</span>虎嚕虎嚕<span class='note-inline'>(十三句)</span>㰤曩<span class='note-inline'>(輕呼)</span>陀<span class='note-inline'>(上)</span>㰤<span class='note-inline'>(十四句)</span>播者播者<span class='note-inline'>(十五句)</span>播者野播者野<span class='note-inline'>(十六句)</span>薩縛薩寫<span class='note-inline'>(息箇反下同音)</span>聹<span class='note-inline'>(十七句)</span>那捨野那捨野<span class='note-inline'>(十八句)</span>薩縛訥瑟吒<span class='note-inline'>(上)</span>那<span class='note-inline'>(去)</span>誐矩攞崩扇<span class='note-inline'>(十九句)</span>縛[咑-丁+羅]跛<span class='note-inline'>(同上二合)</span>[咑-丁+羅]縛[咑-丁+羅]<span class='note-inline'>(二十句)</span>戰拏謎倪<span class='note-inline'>(二十一句)</span>摩訶縛攞播[口*邏]羯<span class='note-inline'>(二合)</span>[咑-丁+羅]迷<span class='note-inline'>(二十二句)</span>塞<span class='note-inline'>(桑邑反)</span>怖哩跢<span class='note-inline'>(二十三句)</span>澇<span class='note-inline'>(盧教反彈舌呼)</span>捺<span class='note-inline'>(二合)</span>[咑-丁+羅]薄<span class='note-inline'>(<span class='corr'>无</span>約反)</span>訖得<span class='note-inline'>(都乙反二合)</span>㘑<span class='note-inline'>(二十四句)</span>麼詑麼詑<span class='note-inline'>(二十五句)</span>入嚩<span class='note-inline'>(<span class='corr'>无</span>何反)</span>羅麼羅陀<span class='note-inline'>(上)</span>哩抳<span class='note-inline'>(二十六句)</span>戰拏<span class='note-inline'>(上)</span>廢<span class='note-inline'>(無計反)</span>誐縛底<span class='note-inline'>(二十七句)</span>鉢<span class='note-inline'>(二合)</span>[咑-丁+羅]縛[咑-丁+羅]弭麼曩<span class='note-inline'>(二十八句)</span>馱哩抳[合*牛][合*牛]<span class='note-inline'>(二十九句)</span>縛攞縛底<span class='note-inline'>(三十句)</span>廢<span class='note-inline'>(同上)</span>伽<span class='note-inline'>(魚迦句)</span>縛底<span class='note-inline'>(三十一句)</span>娑<span class='note-inline'>(去)</span>[咑-丁+羅]娑<span class='note-inline'>(去)</span>[咑-丁+羅]<span class='note-inline'>(三十二句)</span>弭娑<span class='note-inline'>(去)</span>羅弭娑<span class='note-inline'>(去)</span>[咑-丁+羅]<span class='note-inline'>(三十三句)</span>跛<span class='note-inline'>(二合)</span>[咑-丁+羅]娑<span class='note-inline'>(去)</span>爛<span class='note-inline'>(彈舌呼)</span>覩<span class='note-inline'>(三十四句)</span>薩縛薩寫<span class='note-inline'>(同上)</span>跌<span class='note-inline'>(丁吉反二合)</span>哩拏<span class='note-inline'>(上三十五句)</span>婆<span class='note-inline'>(同上)</span>娜塞<span class='note-inline'>(同上)</span>播跢耶<span class='note-inline'>(揚可反三十六句)</span>補澁跛叵攞<span class='note-inline'>(三十七句)</span>鉢怛<span class='note-inline'>(二合)</span>[咑-丁+羅]散陀<span class='note-inline'>(上)</span>[咑-丁+羅]抳<span class='note-inline'>(三十八句)</span>㫊播薩半覩<span class='note-inline'>(三十九句)</span>薩縛那誐訥瑟吒<span class='note-inline'>(二合上四十句)</span>薩縛皤縛娜<span class='note-inline'>(四十一句)</span>弭誐跢米誐縛底[合*牛][合*牛]㧊<span class='note-inline'>(蒱未反四十二句)</span>那<span class='note-inline'>(去)</span>誐弭陀<span class='note-inline'>(上)</span>[咑-丁+羅]抳㧊<span class='note-inline'>(四十三句)</span>入婆<span class='note-inline'>(同上)</span>理聹㧊<span class='note-inline'>(四十四句)</span>入婆攞磨理聹㧊㧊㧊<span class='note-inline'>(四十五句)</span></p>
<p>爾時如來說此真言時。世間一切諸惡毒龍宮殿火起。是諸毒龍為火所燒。皆悉頭痛身膚爛壞。舉節疼痛一時惶懼。往詣佛前頭面禮足。合掌恭敬一時同聲。白言世尊如來今者說此真言。令諸龍輩極大怖惱。世尊我諸龍等無有過罪。常為惡持真言法者。每皆惱亂我諸龍等。或縛或打或禁或逐。我等眷屬今出本宮由斯我皆生大瞋怨。則便非時起大惡風卒暴惡雨雷雹霹靂。世尊以斯苦緣。損壞一切苗稼花果子實滋味。皆令減少。世尊是故持真言者。常於六趣一切有情。起大慈悲利樂之心。世尊以此起大慈悲威力。則令一切災害疫毒惡風惡雨悉皆消滅。世尊我諸龍等。今於佛前各立誓言。若此真言所在方處有受持者。更不災壞一切苗稼花果子實。若有常能如法書寫如是真言。受持讀誦依法結界。護諸苗稼花果子味。我諸龍輩。則當往中而皆守護。風雨順時一切苗稼花果子實。皆令具足滋味甘甜。永不施行一切非時惡風暴雨雷雹霹靂霜霧毒氣。而作災害。及能遮止一切怨賊諸惡鬼神種種虫獸。不令侵暴一切眾生一切苗稼花果子實。我諸龍輩各相勅語。不令損壞作諸災害。是時如來告諸龍言。善哉善哉汝等。諸龍應當如是種種守護贍部洲界一切有情。獲大安樂。爾時如來復謂具壽慶喜言。如是真言後末世時。能作護持一切苗稼花果子味。復能除遣一切疫毒疾病災難。若有惡龍數數卒起災氣惡風雷雹暴雨。於是之時應當往詣高山頂上。或詣田中當作四肘方漫拏羅。香水黃土瞿摩夷。如法塗飾。幖郭界位。開廓四門。以欝金香泥。四面四角中央。圖畫八葉開敷蓮花。以粳米粉染分五色。撚飾界道。四門莊彩。赤犢子新瞿摩夷。和白麵溲。如法塑捏五龍王等。當壇東面。三頭龍王。頭上出三蛇龍頭。南面五頭龍王。頭上出五蛇龍頭。西面七頭龍王。頭上出七蛇龍頭。北面九頭龍王。頭上出九蛇龍頭。中央一頭龍王。頭上出一蛇龍頭。是等龍王身量十二指。面目形容狀如天神。皆半加坐八葉蓮上。種種衣服如法莊嚴。四門四角置香水甕。一一龍前置於香爐。置七種三白飲食盤。淨磁甕子盛乳酪酥。盛粳米麨。於五龍前。如法敷獻。種種時花散布供養。以沈水香酥合香燒焯啟獻。加持稻穀花白芥子。溥散壇上五金剛橛。四是佉。陀羅木。一是鑌鐵。量等四指。如是五橛真言加持一百八遍。金剛木橛釘四面那伽質多。金剛鐵橛釘中央那伽質多。壇四角竪十六肘竿幢素絹帛上寫是真言。繫四幢頭。誦斯真言二十一遍。加持四幢而竪置之。面畏心悅觀視十方。奮聲捷利誦斯真言三十五遍。眼所及處則成結界。護祐十方田野園苑一切苗稼花果子實。乃至未除壇幢已來。常得擁護一切苗稼花果子。實不為一切蝗虫諸惡鳥獸惡風暴雨雷電霹靂諸惡毒龍。而作災害殃壞損傷。令得國中所有一切五穀苗稼花果子實悉皆豐熟。一切龍王而皆擁護。又以真言加持淨沙一百八遍。田中園苑皆遍散薩一切苗稼花果樹上。如是加持亦當不為一切蝗虫二足多足種種虫獸。而作災暴食。噉苗稼花果子實。又法當處田中園中。隨其大小如法塗治護摩方壇。取構木榓木。本末端直兩把量截。加持然火。當以大麥麻油粳米白芥子酥。日別三時一誦真言。加持一燒一百八遍。如是相續至滿七日。則便除遣一切惡龍藥叉羅剎諸惡鬼神。所遊世間行諸災者。悉皆馳散。及得一切蝗虫鳥獸。食人苗稼花果子者。亦皆除滅又法春二月三月。秋七月八月。高山頂上或於田中高勝望處。或仰天樓上。七日七夜如法清潔。塗飾八肘漫拏羅。四面面別竪一竿幢。四幢頭上。繫懸一丈六尺素帛長幡。於幡掌面。各畫釋迦牟尼如來形像。佛右畫執金剛祕密主菩薩。左畫阿伽悉底仙人。幡掌向下。寫斯真言經文。紫檀木金剛橛四枚。長三把量。真言加持二十一遍。釘四幢下。幖結方界。以時眾妙花香飲食果子。數獻。寅時卯時辰時已時未時申時酉時亥時。觀視十方田野苗稼。燒香啟請十方一切諸佛諸大菩薩一切天仙龍神八部。降會加被。誦斯真言一百八遍。如是修治滿七日夜。則得除滅一切惡風暴雨雷雹災障。復得除滅二足四足多足蝗虫鳥獸。食噉苗稼花果子者。盡皆馳散。復得除遣一切毒蛇虎狼等難一切災障悉皆除滅。</p>
<p>具壽慶喜復有根本心真言。</p>
<p class="dharani">那謨勃陀<span class='note-inline'>(上)</span>野<span class='note-inline'>(一句)</span>唵<span class='note-inline'>(近奧字音喉中擡聲引呼)</span>呬<span class='note-inline'>(呼以反)</span>里弭里<span class='note-inline'>(二句)</span>戰制<span class='note-inline'>(尼例反)</span>弭哩理<span class='note-inline'>(三句)</span>戰制<span class='note-inline'>(同上)</span>戰抳蔓<span class='note-inline'>(無繁反)</span>陀<span class='note-inline'>(上)</span>野<span class='note-inline'>(四句)</span>莎<span class='note-inline'>(二合)</span>縛訶<span class='note-inline'>(五句)</span></p>
<p>具壽慶喜此心真言。若有人能信解受持高山頂上。以此真言加持石榴杖。一千八十遍。右手執杖左手結龍坐印。隨十方面。觀視天地。田野苗稼。奮怒大聲一誦真言。一杖擬擊期尅止禦。方別一千八十遍。則令一切惡毒龍輩。身毛悚竪戰怖不安。毒心消滅。而便止除一切惡風惡雨毒氣雷雹霹靂。又法三月一日八日。於其曠野高勝望處。淨潔治地作四肘漫拏羅。香水黃土瞿摩夷精潔塗飾。白栴檀香泥重遍塗飾。幖列界道開廓四門。紫檀木金剛橛八枚。一時加持二十一遍。釘置四角四門。為界。新箭五隻加持七遍。布插四面鑌鐵三叉戟。壇心竪置。五色線索加持七遍。四面圍遶而為外界。四角中央置閼伽白栴檀香欝金香水。甕口插諸枝花葉。四門中央各置香爐五盤。種種三白飲食。四門中央如法敷獻。而復散布時諸香花。安悉香蘇合香沈水香白栴檀香薰陸香燒焯供養。稻穀花白芥子如法加持。獻散壇上。白芥子水加持七遍。散薩十方以為結界。於七日中。六時時別觀視十方田野苗稼。奮聲誦心真言一千八十遍。滿七日夜。則得却後八箇月中。周遍十方一踰膳那則。無一切藥叉羅剎鬼神。諸惡虫類食噉苗稼花果實者。皆悉除散。持真言者當淨洗浴以香塗身。著淨衣服如法修習。西門跪坐。真言加持石榴杖一百八遍。右手把杖左手結龍坐印。左手大拇指橫屈掌中。以中指無名指。屈押大拇指上。頭指直伸微屈。小拇指直伸。是真言者遶壇八方。立誦真言各一七遍。即便面向雲雨起處。一誦真言加持手杖。一發擊敲惡風雲雨。遣大山谷而下落之。如是發遣一千八遍。彼諸惡龍息滅毒心。風雨止之。若不止者又應准前倍復加法。彼諸惡龍悉皆頭痛心痛身痛熱沙著身。如刀割切身肢所苦。是諸惡龍生大怖懼。慶喜以此法故。贍部洲界一切惡龍。八箇月中依法而住。降大甘雨。若有熱風冷風暴雨雷雹霹靂。數數亂起作災害者。紫檀木金剛橛一枚量長四把。真言加持一千八十遍。當壇心上一真言加持。一釘一百八遍。沒入橛盡。惡風惡雨雷雹霹靂一時禁止。若須雨者當拔橛去。又以新淨劍。真言加持二十一遍。右手執劍左手結龍坐印。當正立之觀視雲雨所起之處。一真言劍。一擬擊敲惡雲惡雨所起之處。則令彼諸惡毒龍輩。皆見火焰遍徹虛空。是諸惡龍悉皆怖懼戰慄不安惡毒心息。又加持欝金香泥。劍兩面上畫大身蘖嚕荼王。便加持劍一千八十遍。右手執劍左手結龍坐印。面向八方方別輪劍。奮怒大聲誦心真言一百八遍。彼諸惡龍自宮殿中。皆見大身蘖嚕荼王。搏逐於身。出自宮殿一時馳走。更不非時起諸惡風雷雹暴雨。當壇南面作護摩爐。加持躑躅花白芥子酥。如法護摩一千八十遍。十二箇月不起非時惡風雷雹雨雪災障。順真言者遣雨則雨。又加持蠟。塑捏三頭龍王。狀若天神。身量八指。頭上出三蛇龍頭。著諸衣服周遍身上。純金莊嚴。復當如法塗飾三肘漫拏羅。淨瞿摩夷香水黃土淨潔泥飾。白粉界道唯開西門。香花香水三白飲食敷置供養。一㪷淨甕真言加持二十一遍。置壇心上。根本真言心真言。加持龍王一千八十遍。置龍甕內。淨帛四尺真言七遍。蓋甕口上。結龍坐印。二手合腕。磔開十指如蓮花開敷。二大指二小指並相著。二頭指相去四寸。一加持印。一印甕口上。一百八遍。稻穀花白芥子真言七遍。散置壇上。燒諸名香啟召供養。右手把石榴杖。一誦心真言。一稱摩那斯龍王名。一加持杖。按甕口上一千八十遍。當便與此毒龍王。授名摩那斯龍王。主諸毒龍。當誓願言。攝禦禁止一切災風惡雲惡雨雷雹霹靂諸惡毒龍。一時順伏摩那斯龍王。俱來入甕。則斷禁止災惡毒氣。如是修治。則得一切諸惡毒龍災風毒氣惡雲惡雨雷雹霹靂一時順伏。而皆止之。作斯法已時。真言者誦心真言。一一遍後當稱摩那斯龍王名。滿三落叉<span class='note-inline'>(梵言落叉唐云十萬)</span>則得摩那斯龍王額諸眷屬。一時變形為婆羅門身。現真言者前。是時當以閼伽香水。供獻讚歎說諸佛名種種功德。聞已歡喜龍言。仁者有何相須。便告龍言。贍部洲中多為諸惡毒龍毒氣惡風惡雲暴雨雷雹霹靂。災壞一切苗稼花果子實滋味。由是相須。龍言隨意。若作法時。我即隨至任為所使。降澤甘雨。</p>
<p>爾時復有大身蘖嚕荼王。從坐而起合掌恭敬。一心向佛曲躬而立。白言世尊我有金剛嘴光焰睒電真言。如是真言神力威猛。能燒能壞諸惡毒龍身心膚肉。亦能禁止一切災害惡風暴雨雷雹霹靂。亦能增長大地一切卉木藥草苗稼花果子實滋味。亦能禁伏諸毒虫類。今欲佛前於大眾中。廣為利樂一切有情心滿足故。說惟願如來慈哀加被爾。時如來便告大身蘖嚕荼王言。我已加被汝金剛嘴光焰睒電真言。現在十方殑伽沙俱胝那庾多百千如來應正等覺亦已加被。汝大身蘖嚕荼王。當速說之。為得治罰諸惡毒龍故。爾時大身蘖嚕荼王得佛勅已。即說金剛嘴光焰睒電真言。</p>
<p class="dharani">那謨[咑-丁+羅]怛<span class='note-inline'>(二合)</span>娜怛<span class='note-inline'>(二合)</span>[咑-丁+羅]<span class='note-inline'>(凡攞字口傍作者皆彈舌呼之下例同音)</span>耶野<span class='note-inline'>(揚可反下同音一句)</span>　那莫室戰拏<span class='note-inline'>(上)</span>跋馹[咑-丁+羅]<span class='note-inline'>(二合)</span>播拏曳<span class='note-inline'>(二句)</span>　摩訶藥䞘<span class='note-inline'>(二合)</span>叉<span class='note-inline'>(上)</span>細那播跢<span class='note-inline'>(多箇反下同音)</span>曳<span class='note-inline'>(三句)</span>　那莫塞<span class='note-inline'>(桑乙反下同音)</span>跌<span class='note-inline'>(丁吉反二合)</span>㘑路抧<span class='note-inline'>(經也二合)</span>耶地播跢曳<span class='note-inline'>(四句)</span>　那麼室者咄[(姊-女)*犬]<span class='note-inline'>(盧骨反)</span>諵<span class='note-inline'>(尼感反五句)</span>　摩訶[咑-丁+羅]腎<span class='note-inline'>(諸振反二反)</span>[言*冉]<span class='note-inline'>(如占反六句)</span>　唵<span class='note-inline'>(近奧字音喉中擡聲引呼之七句)</span>　跋馹囉<span class='note-inline'>(二合)</span>頓制<span class='note-inline'>(尼例反八句)</span>　頓制<span class='note-inline'>(同上)</span>頓制<span class='note-inline'>(同上九句)</span>　摩訶頓制<span class='note-inline'>(同上十句)</span>　覩置覩置<span class='note-inline'>(十一句)</span>　跋馹[咑-丁+羅]始佉<span class='note-inline'>(去)</span>[咑-丁+羅]頓制<span class='note-inline'>(同上十二句)</span>　麼抳迦<span class='note-inline'>(近攞反下同反)</span>娜迦弭質怛<span class='note-inline'>(二合)</span>[口*邏]皤[咑-丁+羅]拏<span class='note-inline'>(上十三句)</span>　弭步使跢舍哩㘑<span class='note-inline'>(十四句)</span>　[合*牛][合*牛][合*牛]<span class='note-inline'>(十五句)</span>　㧊㧊㧊<span class='note-inline'>(十六句)</span>　那誐<span class='note-inline'>(銀迦反又音迦字斤攞反下同音)</span>[口*邏]惹弭捺<span class='note-inline'>(二合)</span>[口*邏]縛<span class='note-inline'>(<span class='corr'>无</span>可反下同音)</span>抳<span class='note-inline'>(十七句)</span>　紇<span class='note-inline'>(恒沒反二合)</span>哩娜焰弭塞㧊吒<span class='note-inline'>(上)</span>野<span class='note-inline'>(十八句)</span>　跋馹[咑-丁+羅]<span class='note-inline'>(二合)</span>頓制<span class='note-inline'>(同上)</span>曩<span class='note-inline'>(十九句)</span>　[合*牛][合*牛][合*牛][合*牛][合*牛]<span class='note-inline'>(二十句)</span>　㧊㧊㧊㧊㧊<span class='note-inline'>(二十一句)</span>　入縛理跢跋馹[咑-丁+羅]<span class='note-inline'>(二合)</span>頓制<span class='note-inline'>(同上)</span>曩<span class='note-inline'>(二十二句)</span>　㰤娜㰤那<span class='note-inline'>(二十三句)</span>　誐<span class='note-inline'>(同上)</span>嚕拏<span class='note-inline'>(平)</span>博迄灑<span class='note-inline'>(踈賈反)</span>儞播諦曩<span class='note-inline'>(二十四句)</span>　皤塞弭矩嚕<span class='note-inline'>(二十五句)</span>　訥瑟吒<span class='note-inline'>(上)</span>那<span class='note-inline'>(去)</span>健<span class='note-inline'>(二十六句)</span>　[合*牛][合*牛][合*牛][合*牛][合*牛]<span class='note-inline'>(二十七句)</span>　㧊㧊㧊㧊㧊<span class='note-inline'>(二十八句)</span>　暴暴<span class='note-inline'>(二十九句)</span>　半娜倪<span class='note-inline'>(魚枳反下同音)</span>捺<span class='note-inline'>(二合)</span>[咑-丁+羅]<span class='note-inline'>(三十句)</span>　薩<span class='note-inline'>(桑邑反)</span>㧊吒<span class='note-inline'>(上)</span>薩<span class='note-inline'>(同上)</span>㧊吒<span class='note-inline'>(上三十一句)</span>　薩<span class='note-inline'>(同上)</span>㧊吒<span class='note-inline'>(知諫反)</span>覩<span class='note-inline'>(三十二句)</span>　那誐廢<span class='note-inline'>(無計反)</span>喇麼抳<span class='note-inline'>(三十三句)</span>　矩路陀<span class='note-inline'>(上)</span>[口*邏]惹<span class='note-inline'>(三十四句)</span>　摩訶縛攞播囉訖<span class='note-inline'>(二合)</span>[咑-丁+羅]麼<span class='note-inline'>(三十五句)</span>　入縛<span class='note-inline'>(二合)</span>攞入縛<span class='note-inline'>(二合)</span>攞<span class='note-inline'>(三十六句)</span>　跛<span class='note-inline'>(北沒反二合)</span>囉<span class='note-inline'>(二合)</span>入縛<span class='note-inline'>(二合)</span>攞跛[咑-丁+羅]<span class='note-inline'>(二合)</span>入縛<span class='note-inline'>(二合)</span>攞<span class='note-inline'>(三十七句)</span>　[合*牛][合*牛][合*牛][合*牛][合*牛]<span class='note-inline'>(三十八句)</span>　㧊㧊㧊㧊㧊<span class='note-inline'>(三十九句)</span>　暴暴<span class='note-inline'>(四十句)</span>　誐嚕拏<span class='note-inline'>(上)</span>[口*邏]惹<span class='note-inline'>(四十一句)</span>　跋馹[咑-丁+羅]<span class='note-inline'>(二合)</span>頓拏<span class='note-inline'>(四十二句)</span>　素<span class='note-inline'>(蘇故反)</span><span class='corr'>韈</span><span class='note-inline'>(二合)</span>喇拏博迄<span class='note-inline'>(二合)</span>灑<span class='note-inline'>(同上四十三句)</span>　摩訶縛攞<span class='note-inline'>(四十四句)</span>　麼抳迦娜迦<span class='note-inline'>(四十五句)</span>　弭質怛<span class='note-inline'>(二合)</span>[咑-丁+羅]耄理陀<span class='note-inline'>(上)</span>[咑-丁+羅]<span class='note-inline'>(四十六句)</span>　薄乞灑<span class='note-inline'>(同上)</span>野暴<span class='note-inline'>(四十七句)</span>　訥瑟吒<span class='note-inline'>(上)</span>那<span class='note-inline'>(去)</span>健<span class='note-inline'>(四十八句)</span>　比嚩暴比嚩暴<span class='note-inline'>(四十九句)</span>　婆<span class='note-inline'>(無何反下同)</span>庾縛羅㰤乾<span class='note-inline'>(五十句)</span>　[合*牛][合*牛]㧊<span class='note-inline'>(五十一句)</span>　輸灑<span class='note-inline'>(同上)</span>野輸灑<span class='note-inline'>(同上)</span>野<span class='note-inline'>(五十二句)</span>　暴始跢婆羅㰤乾<span class='note-inline'>(五十三句)</span>　誐嚕拏<span class='note-inline'>(平)</span>塢<span class='note-inline'>(烏古反二合)</span>喇弭拏<span class='note-inline'>(五十四句)</span>　[合*牛][合*牛]㧊<span class='note-inline'>(五十五句)</span>　暴暴<span class='note-inline'>(五十六句)</span>　半娜娜倪<span class='note-inline'>(同上)</span>捺<span class='note-inline'>(二合)</span>[口*邏]<span class='note-inline'>(五十七句)</span>　跋馹[咑-丁+羅]<span class='note-inline'>(二合)</span>頓拏<span class='note-inline'>(五十八句)</span>　弭注喇拏野<span class='note-inline'>(五十九句)</span>　弭窋<span class='note-inline'>(丁聿反)</span>入縛<span class='note-inline'>(二合)</span>攞<span class='note-inline'>(六十句)</span>　[合*牛][合*牛]㧊<span class='note-inline'>(六十一句)</span>　滿惹野滿惹野<span class='note-inline'>(六十二句)</span>　薩播捨哩邏抳<span class='note-inline'>(六十三句)</span>　摩底羯<span class='note-inline'>(二合)</span>[咑-丁+羅]麼枲[牟*含]<span class='note-inline'>(牟含反六十四句)</span>　暴半曩<span class='note-inline'>(輕呼)</span>母捺<span class='note-inline'>(二合)</span>[口*邏]<span class='note-inline'>(六十五句)</span>　摩底跋馹囉<span class='note-inline'>(二合)</span>頓制娜<span class='note-inline'>(六十六句)</span>　母<span class='note-inline'>(二合)</span>喇陀<span class='note-inline'>(上)</span>南<span class='note-inline'>(奴金反六十七句)</span>　塞<span class='note-inline'>(桑訖反)</span>㧊吒<span class='note-inline'>(上)</span>夜弭<span class='note-inline'>(六十八句)</span>　㰤[咑-丁+羅]㰤[咑-丁+羅]<span class='note-inline'>(六十九句)</span>　跛<span class='note-inline'>(二合)</span>[咑-丁+羅]㰤[咑-丁+羅]鉢[咑-丁+羅]㰤[咑-丁+羅]<span class='note-inline'>(七十句)</span>　[合*牛][合*牛]㧊<span class='note-inline'>(七十一句)</span>　摩詑摩詑<span class='note-inline'>(七十二句)</span>　薩縛那<span class='note-inline'>(去)</span>健<span class='note-inline'>(七十三句)</span>　[合*牛][合*牛]㧊<span class='note-inline'>(七十四句)</span>　嚲詑誐<span class='note-inline'>(同上)</span>跢婆者娜<span class='note-inline'>(七十五句)</span>　摩怒塞<span class='note-inline'>(同上)</span>麼[咑-丁+羅]<span class='note-inline'>(上七十六句)</span>　[合*牛][合*牛]㧊<span class='note-inline'>(七十七句)</span>　跋馹囉<span class='note-inline'>(二合)</span>播抳<span class='note-inline'>(七十八句)</span>　娑<span class='note-inline'>(去)</span>麼野<span class='note-inline'>(七十九句)</span>　摩努播攞野<span class='note-inline'>(八十句)</span>　[合*牛][合*牛]㧊<span class='note-inline'>(八十一句)</span>　跌<span class='note-inline'>(丁吉反下同音二合)</span>㘑路枳<span class='note-inline'>(同上二合)</span>耶地播底<span class='note-inline'>(八十二句)</span>　婆者娜<span class='note-inline'>(八十三句)</span>　摩努播攞野<span class='note-inline'>(八十四句)</span>　[合*牛][合*牛]㧊<span class='note-inline'>(八十五句)</span>　娑<span class='note-inline'>(去)</span>囉娑<span class='note-inline'>(去)</span>[咑-丁+羅]<span class='note-inline'>(八十六句)</span>　塞<span class='note-inline'>(同上)</span>麼[咑-丁+羅]塞<span class='note-inline'>(同上)</span>麼[咑-丁+羅]<span class='note-inline'>(八十七句)</span>　娑<span class='note-inline'>(去)</span>麼野摩努播攞野<span class='note-inline'>(八十八句)</span>　跌哩喇怛娜薩底<span class='note-inline'>(二合)</span>曳曩<span class='note-inline'>(輕呼八十九句)</span>　[合*牛][合*牛]㧊<span class='note-inline'>(九十句)</span>　莎縛訶<span class='note-inline'>(九十一句)</span>　紇<span class='note-inline'>(同上)</span>哩<span class='note-inline'>(二合)</span>跋馹[咑-丁+羅]<span class='note-inline'>(二合)</span>頓拏<span class='note-inline'>(上九十二句)</span>　薩縛那<span class='note-inline'>(去)</span>誐弭捺<span class='note-inline'>(二合)</span>[口*邏]縛拏迦<span class='note-inline'>(斤邏反)</span>[口*邏]<span class='note-inline'>(九十三句)</span>　[合*牛][合*牛]㧊<span class='note-inline'>(九十四句)</span>　莎嚩訶<span class='note-inline'>(九十五句)</span>　跌<span class='note-inline'>(二合)</span>哩<span class='note-inline'>(二合)</span>喇怛娜摩怒播攞野<span class='note-inline'>(九十六句)</span>　[合*牛][合*牛]㧊<span class='note-inline'>(九十七句)</span>　莎縛訶<span class='note-inline'>(九十八句)</span>　沒囉㰤麼怛拏訶跢野<span class='note-inline'>(九十九句)</span>　[合*牛][合*牛]㧊<span class='note-inline'>(一百句)</span>　莎嚩訶<span class='note-inline'>(一句)</span>　弭瑟努斫羯<span class='note-inline'>(二合)</span>[咑-丁+羅]㰤跢野<span class='note-inline'>(二句)</span>　[合*牛][合*牛]㧊<span class='note-inline'>(三句)</span>　莎縛訶<span class='note-inline'>(四句)</span>　摩醯濕縛[咑-丁+羅]<span class='note-inline'>(五句)</span>　跌<span class='note-inline'>(二合)</span>哩戍攞㰤跢野<span class='note-inline'>(六句)</span>　[合*牛][合*牛]㧊<span class='note-inline'>(七句)</span>　莎縛訶<span class='note-inline'>(八句)</span>　誐<span class='note-inline'>(同上)</span>嚕拏諦惹㰤跢野<span class='note-inline'>(九句)</span>　[合*牛][合*牛]㧊<span class='note-inline'>(十句)</span>　莎縛訶<span class='note-inline'>(十一句)</span>　誐<span class='note-inline'>(同上)</span>嚕拏弭羯<span class='note-inline'>(二合)</span>攞麼<span class='note-inline'>(十二句)</span>　㰤跢野<span class='note-inline'>(十三句)</span>　[合*牛][合*牛]㧊<span class='note-inline'>(十四句)</span>　莎縛訶<span class='note-inline'>(十五句)</span>　那<span class='note-inline'>(去)</span>誐矩攞<span class='note-inline'>(十六句)</span>　那<span class='note-inline'>(去)</span>舍那<span class='note-inline'>(去)</span>野<span class='note-inline'>(十七句)</span>　[合*牛][合*牛]㧊<span class='note-inline'>(十八句)</span>　莎縛訶<span class='note-inline'>(十九句)</span>　薩縛捨儞暱<span class='note-inline'>(寧吉反)</span>喇馱播迦<span class='note-inline'>(同上)</span>野<span class='note-inline'>(二十句)</span>　[合*牛][合*牛]㧊<span class='note-inline'>(二十一句)</span>　莎縛訶<span class='note-inline'>(二十二句)</span>　薩縛婆庾三<span class='note-inline'>(去)</span>薄乞灑<span class='note-inline'>(同上)</span>迦野<span class='note-inline'>(二十三句)</span>　[合*牛][合*牛]㧊<span class='note-inline'>(二十四句)</span>　莎縛訶<span class='note-inline'>(二十五句)</span>　薩迦攞米伽<span class='note-inline'>(魚伽反)</span>捨儞<span class='note-inline'>(二十六句)</span>　儞摩囉拏野<span class='note-inline'>(二十七句)</span>　[合*牛][合*牛]㧊<span class='note-inline'>(二十八句)</span>　莎縛訶<span class='note-inline'>(二十九句)</span>　摩訶跋馹[咑-丁+羅]<span class='note-inline'>(二合三十句)</span>　入縛攞野<span class='note-inline'>(三十一句)</span>　莎縛訶<span class='note-inline'>(三十二句)</span>　薩縛訥瑟吒<span class='note-inline'>(上)</span>弭那<span class='note-inline'>(去)</span>捨迦野<span class='note-inline'>(三十三句)</span>　莎縛訶<span class='note-inline'>(三十四句)</span>　誐嚕拏紇<span class='note-inline'>(同上二合)</span>哩娜耶野<span class='note-inline'>(三十五句)</span>　莎縛訶<span class='note-inline'>(三十六句)</span>　誐嚕拏頓拏野<span class='note-inline'>(三十七句)</span>　莎縛訶<span class='note-inline'>(三十八句)</span>　素鉢<span class='note-inline'>(二合)</span>喇拏博乞灑<span class='note-inline'>(同上三十九句)</span>　儞播跢野<span class='note-inline'>(四十句)</span>　莎縛訶<span class='note-inline'>(四十一句)</span>　唵<span class='note-inline'>(近奧字音喉中擡聲引呼四十二句)</span>　度嚕度嚕<span class='note-inline'>(四十三句)</span>　莎縛訶<span class='note-inline'>(四十四句)</span>　唵<span class='note-inline'>(同上呼四十五句)</span>　母嚕母嚕<span class='note-inline'>(四十六句)</span>　莎縛訶<span class='note-inline'>(四十七句)</span>　唵<span class='note-inline'>(同上呼之四十八句)</span>　覩嚕覩嚕<span class='note-inline'>(四十九句)</span>　莎縛訶<span class='note-inline'>(五十句)</span>　唵<span class='note-inline'>(同上呼五十一句)</span>　哩哩哩哩哩<span class='note-inline'>(五十二句)</span>　虎虎虎虎虎<span class='note-inline'>(五十三句)</span>　㧊㧊㧊㧊㧊<span class='note-inline'>(五十四句)</span>　莎縛訶<span class='note-inline'>(一百五十五句)</span></p>
<p>爾時大身孽嚕茶王。說是真言時。乃有八十俱胝那庾多百千惡毒龍王。一時為火所燒。悶絕踠轉于地。遍體流汗慞惶戰慄俱時奔走投如來前。同聲唱言苦哉苦哉苦痛若斯。白言世尊我等龍輩。聞此真言悉皆身肢為火所燒。受大苦惱。心識慞惶餘命無忖。惟願善逝救脫我等熟惱苦痛。世尊今此龍眾。更不惱亂贍部洲中一切有情。一切苗稼花果子實終不損壞。世尊若此真言。所在方處。有能書寫受持讀誦如法修行恭敬供養者。我此龍輩一時往中。恭敬供養同於如來舍利制多爾時世尊告諸龍言。汝等勿怖應當常依此真言行。更勿惱亂贍部洲界一切有情。一切苗稼花果子實所有滋味。莫令減少。所有非時毒氣惡風霜雹暴雨雷電霹靂更勿為之。汝諸龍等則得長夜獲大安隱。無諸苦惱亦不慞惶。爾時如來復告大身孽嚕茶王。汝當又說此真言法。爾時大身孽嚕茶王。承佛告已則便合掌。白言世尊如是真言。獨一能護諸有情界。一切苗稼花果子實藥草滋味皆令增長。世尊贍部洲中。若有非時惡風惡雨雷雹霹靂災害起者。持真言者往高山頂上。或仰天樓上或阿蘭若。或諸城邑一切村落高勝望處。觀視十方一切苗稼花果子實山谷湫河。奮怒大聲誦此真言。方別七遍。眼所及處。所有非時一切惡障熱風冷風颲風暴雨霜雹霹靂悉皆止息。不壞苗稼花果子實藥草滋味白月八日高勝望處。淨治於地。隨其大小如法塗地。作漫拏羅。香水黃土和瞿摩夷。精細摩塗幖郭界院。開廓四門。新箭五隻加持七遍。插竪四門壇中心上。紫壇木金剛橛四枚。五色線索纏繫四橛。一時加持二十一遍。釘壇四角。加持香爐置壇心上。以安悉香蘇合香。燒焯供養。加持稻穀花。散布壇上。四門當心敷置新淨種種三白飲食。獻設供養。加持白芥子香水五遍。溥散十方以為結界。東門趺坐顏畏心愉。奮聲緊捷誦此真言一百八遍。復坐門閫。如是各誦二十一遍。日日如是至十五日。周圓十方一踰膳那。所有一切惡毒龍輩。欲起非時諸惡毒氣熱風冷風颲風暴雨霜雹霹靂者。則便禁止。并及一切藥叉羅剎諸惡鬼神。行諸疫病災害障者。悉皆馳散。亦及一切守宮百足蜈蚣蚰<span class='corr'>蜒</span>鼬狸鼷鼠毒䖝之類。一切蝗虫食人苗稼花果子實者。悉皆散滅。乃至未解壇界已來。常得依時降澍甘雨。一切苗稼花果子實。皆當茂盛滋味增長。如是真言若作諸法。誦持七遍法即成就又持蠟。摸捏大身蘖嚕茶王。結加趺坐身量八指。兩翅股開。首戴花鬘。面狀神面。觜狀鷹觜。右手把九頭四足蛇龍王。左手執三頭四足蛇龍王。純金莊嚴彩色間飾。身諸衣服如天衣服。復隨大小作漫拏羅。精潔塗飾。眾妙繒帛作方座褥。敷置壇上。坐置大身蘖嚕茶王像。持諸花香三白飲食。敷列供養。持真言者出入淨浴。以香塗身著淨衣服。食三白食。像前每日六時。時別結加趺坐。作大身蘖嚕茶王觀。燒安悉香誦念金剛觜光焰睒電真言二十一遍。四面面別八盞油燈。時真言者常不出壇。晝夜像前宵息睡眠。如是修習滿三七日。或七七日。則得大身孽嚕茶王夢中現身。一一教語種種事法。所求諸願悉皆滿足。任真言者種種命事。是像淨處安置供養若天旱時即啟持像。往龍湫所。居於岸沂。隨心如法精飾。塗摩漫拏羅。置像壇上。以諸花香如法供養。壇前加持白芥子七遍。乃一加持一散湫中。一百八遍。隨時降雨。若不雨者倍前加法。時諸龍等。則自宮內十方方面見大火起。復見無量蘖嚕茶王。來入宮中。復見熱沙從空雨下。復見湫水而欲枯竭。此諸龍王皆大怖畏。或降甘雨或走離湫。</p>
<p>若有非時熱風冷風颲風暴雨霜雹霹靂不晴止者。右手持大身蘖嚕茶王像。觀視雲雨雷雹起處。觀置是像。請現大身蘖嚕茶王。飛空騰往。搏逐一切作諸惡風暴雨霜雹雷電霹靂者。面畏心悅奮怒大聲。誦斯真言一百八遍。得周十方七踰膳那。禁止一切惡風暴雨雷雹霹靂災害等障。若數數有大卒惡風災殃起者。持蘖嚕茶王像城門樓上或內門樓上。觀置像。現騰往搏逐。奮怒大聲誦斯真言一百八遍。一切諸毒惡龍神等悉皆馳走。世尊若修治者。常能晨朝日初出時。誦此真言三七遍者。是人則得一切諸法最勝成就。</p>
<p>爾時復有大梵天王那羅延天王摩醯首羅天王及四天王。一時合掌從坐而起。詣如來前右遶三匝。於一面立一時齊聲。白言世尊我等諸天亦有如是金剛雹錐焰真言。能摧一切惡毒龍王及龍種族。亦摧非時一切惡風災水暴雨霜雹霹靂種種災癘。成熟一切苗稼花果子實滋味。我等天王當為利益一切有情。欲如來前廣演說之。惟願如來加被我等。爾時世尊告諸天言。我已加被汝諸天王。我為利益一切有情。獲大安樂。汝等當說。</p>
<p>爾時諸天王眾。得佛勅已。一時同聲即說金剛雹錐焰真言。</p>
<p class="dharani">娜謨[咑-丁+羅]怛<span class='note-inline'>(二合)</span>娜怛<span class='note-inline'>(二合)</span>[咑-丁+羅]耶<span class='note-inline'>(餘箇反)</span>野<span class='note-inline'>(揚可反下同音一句)</span>那謨皤誐<span class='note-inline'>(魚迦反又音迦字斤攞反下同音)</span>縛<span class='note-inline'>(無可反下同音)</span>諦舍抧<span class='note-inline'>(經也反)</span>野母娜曳<span class='note-inline'>(二句)</span>嚲詑誐跢<span class='note-inline'>(多箇反下同音)</span>野<span class='note-inline'>(三句)</span>娜麼室戰拏跋馹[咑-丁+羅]<span class='note-inline'>(二合)</span>播拏曳<span class='note-inline'>(四句)</span>摩訶藥迄灑<span class='note-inline'>(疎賈反下同音)</span>細那播跢曳<span class='note-inline'>(五句)</span>摩訶縛攞播[口*邏]羯<span class='note-inline'>(二合)</span>[咑-丁+羅]麼野<span class='note-inline'>(六句)</span>那麼塞<span class='note-inline'>(桑乙反二合)</span>跌<span class='note-inline'>(丁吉反下同音)</span>㘑路抧<span class='note-inline'>(同上)</span>野<span class='note-inline'>(七句)</span>母喇怛曳<span class='note-inline'>(八句)</span>那麼室者咄[巿*犬]<span class='note-inline'>(盧骨反下同音)</span>諵<span class='note-inline'>(尼感反九句)</span>摩訶[咑-丁+羅]腎<span class='note-inline'>(諸振反二合)</span>[言*冉]<span class='note-inline'>(如古反十句)</span>那謨跋馹[咑-丁+羅]<span class='note-inline'>(二合)</span>捨儞<span class='note-inline'>(十一句)</span>入縛<span class='note-inline'>(二合)</span>理跢澇<span class='note-inline'>(盧教反)</span>捺<span class='note-inline'>(二合)</span>[咑-丁+羅]吒<span class='note-inline'>(上)</span>㰤娑<span class='note-inline'>(去)</span>野<span class='note-inline'>(十二句)</span>唵<span class='note-inline'>(近奧字音喉中擡聲引呼十三句)</span>麼詑麼詑<span class='note-inline'>(十四句)</span>跛<span class='note-inline'>(北沒反二合)</span>[咑-丁+羅]麼詑跛<span class='note-inline'>(同上二合)</span>[咑-丁+羅]麼詑<span class='note-inline'>(十五句)</span>入縛<span class='note-inline'>(二合)</span>理跢<span class='note-inline'>(十六句)</span>弭訖<span class='note-inline'>(二合)</span>哩跢<span class='note-inline'>(十七句)</span>縛訖得<span class='note-inline'>(登乙反二合)</span>[咑-丁+羅]<span class='note-inline'>(十八句)</span>惹野惹野<span class='note-inline'>(十九句)</span>摩訶縛[咑-丁+羅]<span class='note-inline'>(二十句)</span>弭哩野<span class='note-inline'>(二十一句)</span>播[口*邏]羯<span class='note-inline'>(二合)</span>[咑-丁+羅]麼<span class='note-inline'>(二十二句)</span>矩嚕陀<span class='note-inline'>(上)</span>[口*邏]惹<span class='note-inline'>(二十三句)</span>沒<span class='note-inline'>(二合)</span>[咑-丁+羅]㰤迷<span class='note-inline'>(二十四句)</span>素<span class='note-inline'>(蘇古反)</span>沒<span class='note-inline'>(二合)</span>[咑-丁+羅]㰤迷<span class='note-inline'>(二十五句)</span>沒<span class='note-inline'>(二合)</span>[咑-丁+羅]㰤麼莎縛㘑<span class='note-inline'>(二十六句)</span>暴那<span class='note-inline'>(去)</span>誐地鉢羝<span class='note-inline'>(二十七句)</span>弭縒<span class='note-inline'>(桑哿反)</span>羅弭縒羅<span class='note-inline'>(二十八句)</span>摩底沒<span class='note-inline'>(二合)</span>[咑-丁+羅]㰤麼但制<span class='note-inline'>(尼例反)</span>娜<span class='note-inline'>(二十九句)</span>暮喇馱南<span class='note-inline'>(奴金反三十句)</span>播吒<span class='note-inline'>(上)</span>野弭<span class='note-inline'>(三十一句)</span>[合*牛][合*牛]㧊<span class='note-inline'>(三十二句)</span>㰤[咑-丁+羅]<span class='note-inline'>(上)</span>㰤[咑-丁+羅]<span class='note-inline'>(上三十三句)</span>弭瑟努斫羯<span class='note-inline'>(二合)</span>[咑-丁+羅]㰤跢<span class='note-inline'>(三十四句)</span>暴半娜倪<span class='note-inline'>(魚抧反)</span>捺<span class='note-inline'>(二合)</span>[咑-丁+羅]<span class='note-inline'>(三十五句)</span>摩底羯<span class='note-inline'>(二合)</span>[咑-丁+羅]麼<span class='note-inline'>(三十六句)</span>麼底弭瑟努<span class='note-inline'>(知矩反)</span>斫羯㘑拏<span class='note-inline'>(三十七句)</span>始囉瞋陀<span class='note-inline'>(上)</span>弭<span class='note-inline'>(彌井反三十八句)</span>覩置覩置<span class='note-inline'>(三十九句)</span>理理理理理<span class='note-inline'>(四十句)</span>[合*牛][合*牛]㧊<span class='note-inline'>(四十一句)</span>母虎母虎<span class='note-inline'>(四十二句)</span>母呬<span class='note-inline'>(呼以反)</span>演覩<span class='note-inline'>(四十三句)</span>薩縛訥瑟吒<span class='note-inline'>(上)</span>那<span class='note-inline'>(去)</span>健<span class='note-inline'>(四十四句)</span>塞<span class='note-inline'>(同上)</span>破吒<span class='note-inline'>(上)</span>野<span class='note-inline'>(四十五句)</span>紇<span class='note-inline'>(恒沒反二合)</span>哩娜焰<span class='note-inline'>(四十六句)</span>摩醯濕<span class='note-inline'>(二合)</span>縛攞入縛<span class='note-inline'>(二合)</span>理跢<span class='note-inline'>(四十七句)</span>跌<span class='note-inline'>(二合)</span>哩戍攞陀<span class='note-inline'>(上)</span>囉<span class='note-inline'>(四十八句)</span>㰤那㰤那<span class='note-inline'>(四十九句)</span>[合*牛][合*牛]㧊<span class='note-inline'>(五十句)</span>㫊止母止覩置<span class='note-inline'>(五十一句)</span>皤縛皤縛<span class='note-inline'>(五十二句)</span>屈<span class='note-inline'>(俱欝反)</span>數<span class='note-inline'>(疏古反)</span>抳屈<span class='note-inline'>(同上)</span>數<span class='note-inline'>(同上)</span>抳<span class='note-inline'>(五十三句)</span>折咄<span class='note-inline'>(二合)</span>[巿*犬]諵<span class='note-inline'>(同上五十四句)</span>摩訶[口*邏]腎<span class='note-inline'>(諸振反二合)</span>[言*冉]<span class='note-inline'>(五十五句)</span>入縛<span class='note-inline'>(二合)</span>理跢<span class='note-inline'>(五十六句)</span>鑠訖底<span class='note-inline'>(五十七句)</span>陀<span class='note-inline'>(上)</span>[咑-丁+羅]陀<span class='note-inline'>(上)</span>[咑-丁+羅]<span class='note-inline'>(五十八句)</span>[合*牛][合*牛]㧊<span class='note-inline'>(五十九句)</span>塞<span class='note-inline'>(同上)</span>怖[咑-丁+羅]塞怖[咑-丁+羅]<span class='note-inline'>(六十句)</span>弭塞<span class='note-inline'>(同上)</span>怖[咑-丁+羅]弭塞怖[咑-丁+羅]<span class='note-inline'>(六十一句)</span><span class='corr'>韈</span><span class='note-inline'>(二合)</span>喇者<span class='corr'>韈</span>喇者<span class='note-inline'>(六十二句)</span>那捨野薩縛訥瑟吒<span class='note-inline'>(上)</span>那健<span class='note-inline'>(六十三句)</span>紇<span class='note-inline'>(同上二合)</span>哩娜焰塞<span class='note-inline'>(同上)</span>怖吒<span class='note-inline'>(上)</span>野<span class='note-inline'>(六十四句)</span>[合*牛][合*牛]㧊<span class='note-inline'>(六十五句)</span>僧<span class='note-inline'>(去)</span>㰤[咑-丁+羅]<span class='note-inline'>(六十六句)</span>訥瑟吒<span class='note-inline'>(上二合)</span>捨[捐-口+(口/└)]<span class='note-inline'>(寧立反六十七句)</span>婆<span class='note-inline'>(同上)</span>跢米健<span class='note-inline'>(六十八句)</span>施跢尾<span class='note-inline'>(微吉反)</span>窋<span class='note-inline'>(丁聿反六十九句)</span>入縛[吙*蘭]跋塞<span class='note-inline'>(桑邑反)</span>弭矩嚕<span class='note-inline'>(七十句)</span>矩嚕矩嚕<span class='note-inline'>(七十一句)</span>[合*牛][合*牛]㧊<span class='note-inline'>(七十二句)</span>莎<span class='note-inline'>(二合)</span>縛訶<span class='note-inline'>(七十三句)</span>娑麼野麼努塞麼[咑-丁+羅]<span class='note-inline'>(七十四句)</span>暴那<span class='note-inline'>(去)</span>誐他<span class='note-inline'>(去)</span>播羝<span class='note-inline'>(七十五句)</span>弭馹懍<span class='note-inline'>(二合彈舌呼之)</span>皤野弭馹懍<span class='note-inline'>(同上)</span>皤野<span class='note-inline'>(七十六句)</span>暴暴<span class='note-inline'>(七十七句)</span>覩置覩置<span class='note-inline'>(七十八句)</span>[合*牛][合*牛]㧊<span class='note-inline'>(七十九句)</span>莎縛訶<span class='note-inline'>(八十句)</span>跋馹囉<span class='note-inline'>(二合)</span>捨[捐-口+(口/└)]<span class='note-inline'>(同上)</span>那捨野<span class='note-inline'>(八十一句)</span>[合*牛][合*牛]㧊<span class='note-inline'>(八十二句)</span>莎縛訶<span class='note-inline'>(八十三句)</span>薩縛那<span class='note-inline'>(同上)</span>誐紇<span class='note-inline'>(同上二合)</span>哩娜野<span class='note-inline'>(八十四句)</span>弭塞<span class='note-inline'>(同上)</span>怖吒<span class='note-inline'>(上)</span>迦<span class='note-inline'>(斤攞反)</span>野<span class='note-inline'>(八十五句)</span>[合*牛][合*牛]㧊<span class='note-inline'>(八十六句)</span>莎縛訶<span class='note-inline'>(八十七句)</span>勃陀<span class='note-inline'>(上)</span>弭路抧跢野<span class='note-inline'>(八十八句)</span>莎<span class='note-inline'>(二合)</span>縛訶<span class='note-inline'>(八十九句)</span>沒<span class='note-inline'>(二合)</span>[咑-丁+羅]㰤麼拏<span class='note-inline'>(上)</span>野<span class='note-inline'>(九十句)</span>莎<span class='note-inline'>(二合)</span>縛訶<span class='note-inline'>(九十一句)</span>弭瑟拏<span class='note-inline'>(知矩反)</span>暮喇曳<span class='note-inline'>(九十二句)</span>莎<span class='note-inline'>(二合)</span>縛訶<span class='note-inline'>(九十三句)</span>摩醯濕縛[咑-丁+羅]<span class='note-inline'>(九十四句)</span>入縛<span class='note-inline'>(二合)</span>理跢<span class='note-inline'>(九十五句)</span>跌<span class='note-inline'>(二合)</span>哩戍[咑-丁+羅]野<span class='note-inline'>(九十六句)</span>莎<span class='note-inline'>(二合)</span>縛訶<span class='note-inline'>(九十七句)</span>折咄[巿*犬]摩訶囉惹<span class='note-inline'>(九十八句)</span>縒麼野陀<span class='note-inline'>(上)</span>[咑-丁+羅]野<span class='note-inline'>(九十九句)</span>莎縛訶<span class='note-inline'>(一百句)</span>步惹誐野<span class='note-inline'>(一句)</span>莎<span class='note-inline'>(二合)</span>縛訶<span class='note-inline'>(二合)</span>那<span class='note-inline'>(去)</span>誐地播跢曳<span class='note-inline'>(三句)</span>莎<span class='note-inline'>(二合)</span>縛訶<span class='note-inline'>(四句)</span>唵<span class='note-inline'>(同上呼五句)</span>地利地利<span class='note-inline'>(六句)</span>莎<span class='note-inline'>(二合)</span>縛訶<span class='note-inline'>(七句)</span>入縛理跢薄<span class='note-inline'>(<span class='corr'>无</span>約)</span>訖怛<span class='note-inline'>(二合)</span>囉野<span class='note-inline'>(八句)</span>莎<span class='note-inline'>(二合)</span>縛訶<span class='note-inline'>(九句)</span>嚕麼㰤哩<span class='note-inline'>(二合)</span>灑<span class='note-inline'>(同上)</span>拏野<span class='note-inline'>(十句)</span>莎<span class='note-inline'>(二合)</span>縛訶<span class='note-inline'>(十一句)</span>母置母置<span class='note-inline'>(十二句)</span>跛<span class='note-inline'>(同上)</span>囉母置<span class='note-inline'>(十三句)</span>莎<span class='note-inline'>(二合)</span>縛訶<span class='note-inline'>(十四句)</span>㧊㧊㧊㧊㧊<span class='note-inline'>(十五句)</span>莎<span class='note-inline'>(二合)</span>縛訶<span class='note-inline'>(一百一十六句)</span></p>
<p>爾時諸天王等。說此真言時。一切諸惡毒龍神等一時熱惱。踠轉于地。身體爛壞肢節疼痛。悉皆惶怖投如來前。俱時唱言苦哉苦哉重苦若斯。白言世尊我諸龍眾。今為世間諸天天王。毀壞我身斷我識命。形體甚惡。羞是大眾。惟願如來救護我苦。世尊我輩龍眾。從斯已去。誓不惱亂贍部洲界一切有情。不作災害。爾時如來告諸龍言。汝等勿怖。汝諸龍眾隨此真言理教行門。贍部洲界一切有情。更勿惱亂。汝諸龍眾則得安隱。永無惱苦。</p>
<p>爾時諸天王等復白佛言。世尊此金剛雹錐焰真言。若當有人。暫能信解受持讀誦一七二七三七遍者。則令一切諸惡毒龍舉體熱惱肢節疼痛。若每日時。高逈望處。加持白芥子二十一遍。散薩十方。則得周圓七踰膳那。不使諸惡毒龍神等。起諸惡風暴雨霜雹。又得一切惡毒龍輩。并及種族悉皆降伏。若有非時一切惡風暴雨霜雹雷電霹靂災害起者。加持金剛杵一百八遍。輪擲舞杵。擊撥一切災風暴雨霜雹雷電。於大山谷而降下之。若每晨朝。居淨室中面東趺坐。左手結龍坐印。誦此真言四十九遍。不間斷者。則得方圓七踰膳那。常無一切諸惡毒龍。起災惡風霜雹霹靂。作諸災難。加持鍾磬二十一遍。觀視風雨雷雹起時。又一加持一打鍾磬一百八遍。乃至二三百遍。則得一切惡毒龍輩身肢熱惱悉皆墜落爾時如來高聲告讚諸天王言。善哉善哉汝諸天王。能為利益贍部洲界現在未來一切有情。得大安樂。</p>
<p>爾時如來說此語已。具壽慶喜一切天人藥叉羅剎乾闥婆阿素洛孽嚕茶緊那羅莫呼羅伽人非人等。聞佛所說皆大歡喜信受奉行。</p>

<p class='juan'>金剛光焰止風雨陀羅尼經</p></div>
</div><!-- end of div[@id='body'] -->
</body></html>