<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大乘理趣六波羅蜜多經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4' />大乘理趣六波羅蜜多經卷第二</p><p class="byline">罽賓國三藏般若奉　詔譯</p>
<div class='div-pin'><a id='mulu5' />
<p class='h1'>陀羅尼護持國界品第二</p><p>爾時世尊欲說甚深理趣決定了義菩薩摩訶薩六波羅蜜多時，即於東方有大光明，金色晃耀照王舍大城迦蘭多竹林精舍，乃至三千大千世界皆作金色。而此世界所有諸天——護世四王、釋提桓因，乃至他化自在天王、大梵天王——及日月星辰末尼燈燭，所有光明皆不能及，除佛世尊及彼灌頂受職菩薩二種光已，餘一切光皆悉映弊無復顯現。又此三千大千世界日月威光所不照處，如是日月有大威德、有大光明，不能照彼幽瞑眾生。由佛光明，令彼有情各得相見。此諸世界所有宮殿、屋舍、牆壁、山林、草木、種種諸物，亦不能障如是光明。所有諸山——香山、寶山、黑山、雪山及妙高山、鐵圍山、大鐵圍山、目真隣陀山、摩訶目真隣陀山，如是等山——遇斯光已，影透內外無所障礙。下至阿鼻地獄，上至非想非非想天，悉亦蒙光靡不照耀。如是三千大千世界所有諸光，合成一光而無二相。其中眾生遇斯光者，罪垢煩惱皆得銷除，身心安樂各作是念：「我等蒙光得是安樂。」</p>
<p>爾時會中忽然而有六十俱胝七寶蓮華，猶如車輪，從地涌出，香氣芬馥，其色美妙，種種雜色令人樂見。其一一華，復有無量無邊百千萬葉。其眾會上虛空之中，自然而有微妙寶蓋、珠網交絡遍覆大眾，如迦遮隣底迦柔軟妙服觸之悅意。其蓮華中所出香氣，周遍三千大千世界，諸世界中所有天香、龍神等香及餘草木種種諸香，此香及處無復香氣。又此三千大千世界，種種有情蒙香所熏，喜不自勝，皆悉發心，煩惱罪垢一切消滅。</p>
<p>爾時，阿難陀見是光明希有之相，奇特殊妙得未曾有，即從座起整理衣服，偏袒右肩長跪合掌而白佛言：「世尊！以何因緣現此光明奇特之相？此之光明及寶花香，昔未聞見，從何所來而現斯瑞？唯願世尊分別解說，令此眾會咸悉聞知。」</p>
<p>爾時世尊告阿難陀：「汝今當知，從此東方有世界名曰不眴，彼有菩薩摩訶薩名無盡藏，與六十俱胝大菩薩眾恭敬圍遶，發意欲來，故現斯瑞。」</p>
<p>爾時世尊說是語時</p>
<p>而此大地六種震動</p>
<p>彼無盡藏菩薩放大光明、現大神變，威德自在雨妙香花，無量諸天以種種音樂迎彼菩薩而為供養。彼無盡藏菩薩與六十俱胝菩薩摩訶薩眾，而來至此迦蘭多迦竹林精舍，住虛空中高七多羅樹，皆悉恭敬合掌向佛，異口同音聲遍三千大千世界，讚歎如來無量功德，以微妙音而說頌曰：</p>

<div class="lg regular" style="margin-left:1em;"><div class='lg-row'>「大哉大悟無染著，　無礙妙智清淨眼，</div>
<div class='lg-row'>斷除三毒無明習，　我禮無等大悲尊！</div>
<div class='lg-row'>遠離怖畏諸疑網，　十力辯才無所畏，</div>
<div class='lg-row'>異道邪徒皆戰慄，　自在猶如師子王。</div>
<div class='lg-row'>如來慧日大光明，　普照十方無罣礙，</div>
<div class='lg-row'>無明闇障惑已盡，　如日舒光照世間，</div>
<div class='lg-row'>無恃無依苦厄者，　生老病死久漂流，</div>
<div class='lg-row'>真實悲愍大慈尊，　能拔輪迴苦海難。</div>
<div class='lg-row'>無明顛倒生死源，　種種妄想為波浪，</div>
<div class='lg-row'>二障已除智自在，　遊行不染如蓮花。</div>
<div class='lg-row'>諸法無我本空寂，　猶如谷響性皆虛，</div>
<div class='lg-row'>無造無受如幻化，　救世大悲恒演說。</div>
<div class='lg-row'>佛了諸法如浮雲，　亦如瀑水速流注，</div>
<div class='lg-row'>世法不堅愚所集，　聖智能觀永斷除。</div>
<div class='lg-row'>佛眼猶若青蓮花，　超過日月百千倍，</div>
<div class='lg-row'>三世人天共稱讚，　我禮調御難思議。</div>
<div class='lg-row'>佛具如是無邊德，　廣度群品若恒沙，</div>
<div class='lg-row'>無漏功德妙莊嚴，　是故我今頭面禮。」</div>
</div><p>爾時無盡藏菩薩與六十俱胝菩薩摩訶薩眾，以是微妙伽他讚如來已，從空而下，頭面禮足右遶七匝，承佛聖旨，各就蓮花跏趺而坐。</p>
<p>爾時阿難陀以佛神力，從座而起偏袒右肩，長跪合掌而白佛言：「此無盡藏菩薩從何所來？彼世界中佛號何等？去此幾何？唯願世尊分別解說。」</p>
<p>爾時世尊告阿難陀：「汝自問之。彼無盡藏菩薩當為汝說。」</p>
<p>時阿難陀即問無盡藏菩薩摩訶薩言：「族姓子！從何所來？彼世界中佛號何等？去此遠近？唯願分別。」</p>
<p>時無盡藏菩薩言：「汝今猶有去來之相而未除耶？」</p>
<p>阿難陀言：「我已久知此義。」</p>
<p>無盡藏菩薩言：「汝若已知，云何更問？乃生二種分別之心。若言來者是緣起義，若言去者是緣滅義。何處無此生滅相耶？然我國土無有去來生滅之相，若無去來，即是聖智所行之處；若有去來，即是世間生滅之相。若有音聲文字，亦是世間生滅起盡之相。然我國土本無文字，亦無言說起盡之相。若無起盡，即是自覺聖智所行之境。離文字相是則解脫。」</p>
<p>爾時阿難陀白無盡藏菩薩言：「聖者！我不敢問辯才大士如是深妙之義，唯問聖者所居世界去此遠近及佛名字，所未聞事。譬如關塞收稅之人，但有往來，不揀財寶多少有無，皆合問之。今我聲聞亦復如是，從他聞說正法之聲，勝解修行自求涅槃，是名聲聞。今見聖者，法應問之。我若聞已，樂欲修習得安樂故，為欲增廣大乘法故。又一切聲聞、獨覺悉從大乘出故。所以我問：『聖者從何所來？去此遠近？佛號何等？』」</p>
<p>時無盡藏菩薩答阿難陀言：「如來、應、正等覺現在不遠，何不問之？佛當為汝記別此事，於此眾會悉得無疑。」</p>
<p>時阿難陀從座而起，整理衣服偏露右肩，長跪合掌而白佛言：「唯願大聖世尊為我說之，唯願善逝為我說之。此會無量無邊有情，因聞此法，皆欲被精進甲修菩薩行。」</p>
<p>爾時薄伽梵告阿難陀曰：「汝今諦聽，善思念之。吾當為汝分別解說彼佛世界遠近之事，及佛名號功德莊嚴。彼佛如來、應、正等覺，無礙無著、一切智智，汝等大眾皆應信受勿生驚疑。」</p>
<p>時阿難陀白佛言：「大聖世尊！我於今者願樂欲聞。」</p>
<p>爾時薄伽梵告阿難陀：「去此東方過十殑伽沙微塵等世界，有世界名曰不眴。彼世界中有薄伽梵，名曰普賢如來、應、正等覺、明行圓滿、善逝、世間解、無上士、調御丈夫、天人師、佛、世尊。今現在彼說大乘法，無盡藏菩薩從彼世界而來至此。彼佛世尊唯以諸大菩薩而為其眾，無有聲聞、辟支佛名，何況有實。而彼菩薩久積淨業，布施調伏善御六根，常行忍辱無所障礙，堅固菩提勤行精進，成就善巧靜慮解脫及三摩地三摩鉢底，遊戲神通大智光明，自在無礙文字巧妙，慈悲喜捨猶若虛空，悉能摧伏異道邪論，降魔勞怨勇猛不退，成就佛智微妙甚深。如來十力、四無所畏，辯才不斷智慧無礙，深入緣起能離有無，行於中道離我、我所、有情壽命、養育士夫、補特伽羅、意生、儒童。作者受者、知者見者、斷見常見，遠離一切妄執諸見，得陀羅尼素呾纜王，以如來印之所印也。普觀眾生堅固不捨，等如一子無有二心，演甘露法猶<span class='corr'>師</span>子吼。上中下類一切有情，聞斯法已無不獲益，速疾安住涅槃正路，三明六通具八解脫，紹三寶種無有斷絕，灌頂受職當作法王。能了有情度未度者，詣菩提樹坐於道場，處師子座，自在無畏降伏魔怨，能現佛身相好具足，能轉無上清淨法輪，純以大菩薩僧而為眷屬圍遶說法，利益有情。」</p>
<p>爾時會中一切眾生，聞佛說彼諸大菩薩功德法已，歡喜踊躍不能自勝，即以無量天嗢鉢羅華、鉢特摩華、拘牟頭華、奔茶利迦華、曼荼羅華、摩訶曼荼羅華及餘種種雜華而散佛上，及無盡藏菩薩等六十俱胝菩薩大眾之上，而為供養。歡喜自慶而作是言：「我等今日獲大善利，得見如是大菩薩眾。若餘國土一切眾生，聞我供養得親近者亦獲善利。聞彼菩薩功德法者，皆發無上正等覺心。」時此會中三十六億眾生，皆發阿耨多羅三藐三菩提心。</p>
<p>爾時薄伽梵復告具壽阿難陀言：「彼不眴世界無諸苦難，及三惡趣亦不聞名，亦無五眾犯禁之名，亦無煩惱勞慮等聲，亦無女人嫉妬慳悋懈怠瞋恚亂意愚癡，亦無障蓋并諸習氣，亦無種種上中下等雜類之名，亦無三乘差別之號——佛法僧寶平等一相，亦無魔及魔民異道邪見，亦無飢渴寒熱等事，及我我所男女等相，互相攝受種種異名。而彼世界廣博嚴淨，以六十萬億俱胝佛剎為一佛土，亦無日月，唯以菩薩願力光明而為照耀。地平如掌，純以帝青及吠瑠璃、末尼珠等種種雜寶間錯莊嚴，又以眾寶蓮花而散其上——其花鮮明柔軟第一，如天妙觸迦遮隣底迦衣——八重寶樹交映蓊欝，周匝圍遶以為垣牆，種種雜花而為嚴飾。亦無沙礫坑坎丘陵、土石黑山荊棘毒刺，唯有無量妙寶高山。雖有天人無別異相，不假雜食而用資身。亦無便利穢污不淨，常以法喜禪悅為味。國土嚴淨，唯佛法王化諸菩薩，無有文字亦無言說。彼諸菩薩受化之時，來詣佛所恭敬合掌，目不蹔眴瞻仰如來，念佛三昧自然成就，故彼世界名為不眴。念佛三昧云何是耶？所謂非色相生，亦非受想行識生，非前後邊際智慧生，亦非現在見聞所生。」</p>
<p>佛告阿難：「其念佛三摩地不可思議，於諸法無所行而觀諸法如實相，無說無示、無相無名。此即名為念佛三昧。」</p>
<p>爾時曼殊室利菩薩摩訶薩即從座起，偏袒右肩右膝著地，合掌恭敬而白佛言：「大聖世尊！若有善男子、善女人，受持此六波羅蜜多經深妙理趣，得幾所福？」</p>
<p>佛告曼殊室利菩薩摩訶薩：「若有善男子、善女人，於九十億殑伽沙俱胝那庾多百千佛所，供養恭敬尊重讚歎。於意云何，此善男子，善女人所得功德寧為多不？」</p>
<p>曼殊室利白佛言：「甚多，世尊！甚多，善逝！」</p>
<p>佛告曼殊室利菩薩摩訶薩：「我今為汝分別演說。若有善男子、善女人、能於此六波羅蜜多經甚深理趣大乘法寶，乃至一頌一句，受持讀誦。書寫解說，如說修行。而此功德勝前功德。所以者何？此六波羅蜜多大乘理趣甚深法門，乃是一切諸佛之母，一切如來從此生故。」</p>
<p>爾時曼殊室利菩薩摩訶薩白佛言：「大聖世尊！我今為欲擁護國界及受持此經典者，常為守護，為欲滌除一切障難，說陀羅尼祕密文句。</p>
<p>「第一根本身真言曰：</p>
<p class="dharani">「南謨薩嚩尾泥<span class='note-inline'>(一)</span>唵<span class='note-inline'>(二)</span>嚩<span class='note-inline'>(平聲、引)</span>移<span class='note-inline'>(倪以反)</span>濕嚩<span class='note-inline'>(二合)</span>囉</p>
<p>「第二心真言曰：</p>
<p class="dharani">「唵<span class='note-inline'>(一)</span>穆</p>
<p>「第三頭真言曰：</p>
<p class="dharani">「唵<span class='note-inline'>(一)</span>母<span class='note-inline'>(鼻音)</span>穆</p>
<p>「第四頭髻真言曰：</p>
<p class="dharani">「唵<span class='note-inline'>(一)</span>菴暗穆</p>
<p>「第五甲冑真言曰：</p>
<p class="dharani">「唵<span class='note-inline'>(一)</span>靉<span class='note-inline'>(引)</span>穆莎訶</p>
<p>「第六器仗真言曰：</p>
<p class="dharani">「唵<span class='note-inline'>(一)</span>鏖<span class='note-inline'>(懊高反、合口呼)</span>穆</p>
<p>「大聖世尊！此陀羅尼文句，是三世諸佛法身肢節，過去未來現在諸佛之所宣說。若有善男子、善女人，於閑靜處著新淨衣，發大殷重無分別心，誦百千遍，必得聞持永無忘失。若有善男子、善女人持是經者，當知此人即是法師，若有人輕毀違犯此法師者，當知即是輕毀違犯過去未來現在諸佛。」</p>
<p>爾時薄伽梵讚曼殊室利菩薩摩訶薩言：「善哉，善哉！汝今說是諸佛真言，作大利益，擁護慈愍一切眾生，滌除障難。」</p>
<p>爾時普賢菩薩摩訶薩即從座起，偏袒右肩右膝著地，合掌恭敬而白佛言：「大聖世尊！我亦為欲擁護國界及受持此經典者，常作守護，為欲滌除障難，說陀羅尼祕密文句。</p>
<p class="dharani">「南謨囉紇<span class='note-inline'>(二合)</span>旦<span class='note-inline'>(一)</span>南謨悉馱南<span class='note-inline'>(二)</span>南謨阿利也南<span class='note-inline'>(三)</span>南莫娑<span class='note-inline'>(去)</span>怒南<span class='note-inline'>(四)</span>怛地<span class='note-inline'>(儞也反)</span>他<span class='note-inline'>(五)</span>唵<span class='note-inline'>(六)</span>止哩止哩尼<span class='note-inline'>(七)</span>悉哩悉哩尼<span class='note-inline'>(八)</span>呬哩呬哩尼<span class='note-inline'>(九)</span>呬吒呬吒<span class='note-inline'>(十)</span>瞖醯兮<span class='note-inline'>(十一)</span>陀囉尼三<span class='corr'>縻</span><span class='note-inline'>(十二)</span>莎訶</p>
<p>「世尊！此陀羅尼祕密文句，乃是三世諸佛之所宣說。若有善男子、善女人持是經者，當知此人即是法師，若有人輕毀此法師者，當知即是違犯過去未來現在三世諸佛。」</p>
<p>爾時大聖觀自在菩薩摩訶薩即從座起，偏袒右肩右膝著地，合掌恭敬而白佛言：「大聖世尊！我亦為欲擁護彼善男子善女人持是經者，常作守護及所住國土，為欲滌除一切諸難，說陀羅尼祕密文句。</p>
<p class="dharani">「南謨娑滿多沒馱南<span class='note-inline'>(一)</span>怛地<span class='note-inline'>(儞也反)</span>他<span class='note-inline'>(二)</span>唵<span class='note-inline'>(三)</span>哩弭嚟<span class='note-inline'>(四)</span>哩弭嚟<span class='note-inline'>(五)</span>誐攞哩弭嚟<span class='note-inline'>(六)</span>簡侘<span class='note-inline'>(丑加反)</span>哩弭嚟<span class='note-inline'>(七)</span>尾止嚟<span class='note-inline'>(八)</span>莎訶</p>
<p>「世尊！此陀羅尼乃是三世諸佛之所宣說。若有人能持是經者，當知此人即是法師，若人輕毀此法師者，當知即是輕毀三世諸佛。」</p>
<p>爾時曼荼羅諸天菩薩皆悉集會，其名曰：</p>
<p>金剛薩埵、金剛王、金剛染、金剛善哉、金剛寶、金剛威、金剛幢、金剛愛、金剛法、金剛利、金剛因、金剛語、金剛羯磨、金剛護、金剛藥叉、金剛拳、金剛薩埵、金剛寶、金剛法、金剛羯磨、金剛嬉戲、金剛鬘、金剛歌、金剛舞、金剛香、金剛華、金剛燈、金剛塗香、金剛鉤、金剛索、金剛鎖、金剛鈴、金剛阿尾奢等，異口同音共說法身種子陀羅尼曰：</p>
<p class="dharani">「唵慕欠阿<span class='note-inline'>(引聲)</span>吽怛闌<span class='note-inline'>(二合)</span>紇哩<span class='note-inline'>(二合)</span>惡」</p>
<p>此等大士諸大菩薩，恭敬合掌前白佛言：「大聖世尊！我等若見有人受持此經乃至一頌一句，我等恭敬供養尊重是人，如毘盧遮那如來等無有異。」</p>
<p>爾時六波羅蜜多菩薩具足威儀，而於佛前各各自說陀羅尼祕密文句。</p>
<p>第一布施波羅蜜多菩薩說真言曰：「南謨薄伽伐諦曳<span class='note-inline'>(二合)</span><span class='note-inline'>(一)</span>怛哩<span class='note-inline'>(二合)</span>瑟拏<span class='note-inline'>(二合)</span>哩<span class='note-inline'>(二)</span>摩訶撥㝹迷<span class='note-inline'>(三)</span>吽索<span class='note-inline'>(蘇各反)</span>」</p>
<p>第二淨戒波羅蜜多菩薩說真言曰：</p>
<p class="dharani">「南謨薄伽伐諦曳<span class='note-inline'>(二合)</span>賀囉賀囉獶施略<span class='note-inline'>(上乃刀反、下盧遮反)</span>迺以羝曷嚟撥囉<span class='note-inline'>(二合)</span>沒馱吽<span class='corr'>癹</span>吒」</p>
<p>第三安忍波羅蜜多菩薩說真言曰：</p>
<p class="dharani">「南謨薄伽伐諦曳<span class='note-inline'>(二合)</span><span class='note-inline'>(一)</span>蘇囉撥底<span class='note-inline'>(丁里反)</span><span class='note-inline'>(二)</span>迺以羝<span class='note-inline'>(三)</span>[尾*黑]<span class='note-inline'>(尾黑反)</span>吽儞<span class='note-inline'>(入聲、<span class='corr'>儞</span>吉反)</span>儞吠<span class='note-inline'>(二合)</span>灑<span class='note-inline'>(四)</span>索<span class='note-inline'>(桑各反)</span>」</p>
<p>第四精進波羅蜜多菩薩說真言曰：</p>
<p class="dharani">「唵南謨薄伽伐諦曳<span class='note-inline'>(二合)</span><span class='note-inline'>(一)</span>告思儞耶<span class='note-inline'>(二)</span>末藍微毛賀耶<span class='note-inline'>(三)</span>吽<span class='corr'>癹吒</span><span class='note-inline'>(半餘聲)</span><span class='note-inline'>(四)</span>」</p>
<p>第五靜慮波羅蜜多菩薩說真言曰：「南謨薄伽伐諦曳<span class='note-inline'>(二合)</span><span class='note-inline'>(一)</span>呬里呬里<span class='note-inline'>(二)</span>枳里枳里<span class='note-inline'>(三)</span>弭里弭里<span class='note-inline'>(四)</span>矩殺吒<span class='note-inline'>(二合)</span>矩殺吒<span class='note-inline'>(二合)</span><span class='note-inline'>(五)</span>唵<span class='note-inline'>(六)</span>慕<span class='note-inline'>(引)</span>哩<span class='note-inline'>(七)</span>慕哩<span class='note-inline'>(二合)</span>嚩<span class='note-inline'>(平聲)</span>莎訶」</p>
<p>第六智慧波羅蜜多菩薩說真言曰：「南謨薄伽伐諦曳<span class='note-inline'>(<span class='corr'>二</span>合)</span><span class='note-inline'>(<span class='corr'>一</span>)</span>揭諦揭諦<span class='note-inline'>(二)</span>波羅揭諦<span class='note-inline'>(三)</span>波羅僧揭諦<span class='note-inline'>(四)</span>冒地莎訶」</p>
<p>時六波羅蜜多菩薩天等，皆白佛言：「大聖世尊！我等亦為擁護持是經者，說此陀羅尼祕密文句。若有善男子、善女人，受持此經乃至一頌一句，我等供養恭敬尊重讚歎，如佛無異。」</p>
<p>爾時毘沙門天王，亦為擁護國界受持經者，說自心真言：</p>
<p class="dharani">「怛地<span class='note-inline'>(爾也反)</span>他<span class='note-inline'>(一)</span>拘那里<span class='note-inline'>(二)</span>阿羝襪羝捺羝<span class='note-inline'>(三)</span>阿娜羝<span class='note-inline'>(四)</span>拘那里<span class='note-inline'>(五)</span>莎訶」</p>
<p>爾時毘樓勒叉天王，亦為擁護國界及受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>阿誐儜<span class='note-inline'>(二)</span>誐儜<span class='note-inline'>(三)</span>敖哩<span class='note-inline'>(四)</span>岸<span class='note-inline'>(平聲)</span>那<span class='note-inline'>(去聲)</span>哩<span class='note-inline'>(五)</span>旃拏里<span class='note-inline'>(六)</span>摩鄧耆<span class='note-inline'>(七)</span>卜羯斯<span class='note-inline'>(八)</span>僧<span class='note-inline'>(去聲)</span>矩黎<span class='note-inline'>(九)</span>沒嚧<span class='note-inline'>(二合)</span>灑黎莎訶」</p>
<p>爾時提頭賴吒天王，亦為擁護國界及受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>瑿黎<span class='note-inline'>(二)</span>怒米黎<span class='note-inline'>(三)</span>怒閉嬭<span class='note-inline'>(平聲)</span><span class='note-inline'>(<span class='corr'>四</span>)</span>怒[醫-酉+耳]黎<span class='note-inline'>(五)</span>閉黎<span class='note-inline'>(平聲)</span><span class='note-inline'>(六)</span>閉嬭<span class='note-inline'>(平聲)</span><span class='note-inline'>(七)</span>莎訶」</p>
<p>爾時毘樓博叉天王，亦為擁護國界及受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>阿尼嚩尼<span class='note-inline'>(二)</span>窘而<span class='corr'><span class='note-inline'>(去聲)</span><span class='note-inline'>(三)</span></span>怒拏<span class='note-inline'>(去聲)</span>迷<span class='note-inline'>(四)</span>怒矩黎<span class='note-inline'>(五)</span>悉哩怒哩<span class='note-inline'>(六)</span>弭哩<span class='note-inline'>(七)</span>怒莎訶」</p>
<p>時四天王白佛言：「大聖世尊！我等亦為擁護國土及善男子、善女人受持經者，說此陀羅尼祕密文句。若有輕毀受持經者，即為輕毀三世諸佛。」</p>
<p>爾時執金剛菩薩，亦為擁護受持經者，說真言曰：</p>
<p class="dharani">「南謨囉怛曩<span class='note-inline'>(二合)</span>怛囉<span class='note-inline'>(二合)</span>也耶<span class='note-inline'>(一)</span>　南謨矢戰<span class='note-inline'>(二合、平聲)</span>拏<span class='note-inline'>(二)</span>　韈日囉<span class='note-inline'>(二合、上聲)</span>播拏<span class='note-inline'>(上聲)</span>曳<span class='note-inline'>(平聲)</span><span class='note-inline'>(三)</span>　麼訶藥<span class='corr'>[乞*頁]</span>叉<span class='note-inline'>(二合)</span>拪<span class='note-inline'>(上)</span>那簸戴<span class='note-inline'>(上聲)</span>曳<span class='note-inline'>(平聲)</span><span class='note-inline'>(四)</span>　寧<span class='note-inline'>(上)</span>羝耶<span class='note-inline'>(二合)</span><span class='note-inline'>(五)</span>　撥囉<span class='note-inline'>(二合)</span>入嚩<span class='note-inline'>(二合、上聲)</span>履多<span class='note-inline'>(六)</span>　拘嚕<span class='note-inline'>(二合)</span>馱耶<span class='note-inline'>(七)</span>　訖栗<span class='note-inline'>(二合)</span>多<span class='note-inline'>(八)</span>　比<span class='note-inline'>(入聲、頻<span class='corr'>密</span>反)</span>俱胝目佉耶<span class='note-inline'>(九)</span>　嚕麼曷哩沙拏昧孕羯囉耶<span class='note-inline'>(十)</span>　的乞儭<span class='note-inline'>(二合)</span>那<span class='note-inline'>(十一)</span>　難<span class='note-inline'>(上聲)</span>瑟鵽嚕<span class='note-inline'>(二合)</span>羯吒耶<span class='note-inline'>(十二)</span>　撥囉<span class='note-inline'>(二合)</span>捻<span class='note-inline'>(入聲)</span>勃多<span class='note-inline'>(二合)</span>韈日囉<span class='note-inline'>(二合)</span>賀薩多耶<span class='note-inline'>(十三)</span>　薩嚩<span class='note-inline'>(平聲)</span>尾垽那<span class='note-inline'>(十四)</span>　微那夜迦尾特問<span class='note-inline'>(二合)</span>娑那羯囉<span class='note-inline'>(引聲)</span>耶<span class='note-inline'>(十五)</span><span class='note-inline'>(此上十五句起請真言，下三句正說真言)</span>怛地<span class='note-inline'>(儞也反)</span>他<span class='note-inline'>(一)</span>　吽韈日羅<span class='note-inline'>(二合)</span>矩嚕<span class='note-inline'>(二)</span>　那<span class='note-inline'>(去聲)</span>怛喇吒<span class='note-inline'>(三合)</span>」</p>
<p>爾時鈴鐸耳微那夜迦等，亦為擁護受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>唵<span class='note-inline'>(二)</span>必致必致<span class='note-inline'>(三)</span>摩必致摩必致<span class='note-inline'>(四)</span>摩尾奢摩尾奢<span class='note-inline'>(五)</span>摩入嚩<span class='note-inline'>(二合、上)</span>囉摩入<span class='corr'>嚩</span><span class='note-inline'>(二合)</span>囉<span class='note-inline'>(六)</span>莎訶」</p>
<p>爾時閻魔羅王，亦欲擁護受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>悉哩<span class='note-inline'>(二)</span>尾悉哩尼<span class='note-inline'>(三)</span>質哩<span class='note-inline'>(四)</span>尾質哩尼<span class='note-inline'>(五)</span>儞<span class='corr'>㕧</span>儞<span class='corr'>㕧</span><span class='note-inline'>(六)</span><span class='corr'>瞖</span>醯兮<span class='note-inline'>(七)</span>慕<span class='note-inline'>(上)</span>多撥底<span class='note-inline'>(八)</span>莎訶」</p>
<p>爾時訶哩底愛子母，亦為擁護受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>娜嬭<span class='note-inline'>(儞諧反，下<span class='corr'>准此</span>)</span>娜嬭<span class='note-inline'>(二)</span>頓嬭頓嬭<span class='note-inline'>(三)</span>薩尾山微那夜迦喃<span class='note-inline'>(四)</span>目佉髯磨喃<span class='note-inline'>(五)</span>鑠訖底<span class='note-inline'>(二合)</span>悉擔磨南<span class='note-inline'>(六)</span>磨嚩都<span class='note-inline'>(七)</span>莎訶」</p>
<p>爾時摩利支天，亦為擁護受持經者，說真言曰：</p>
<p class="dharani">「怛底嚟<span class='note-inline'>(二合)</span>磨寧<span class='note-inline'>(一)</span>　滿怛囉<span class='note-inline'>(二合)</span><span class='note-inline'>(二)</span>　撥娜寧<span class='note-inline'>(三)</span>　麼挽底<span class='note-inline'>(丁伊反)</span><span class='note-inline'>(平聲)</span><span class='note-inline'>(四)</span>　怛地<span class='note-inline'>(儞也反)</span>他<span class='note-inline'>(一)</span>　遏迦末斯<span class='note-inline'>(二)</span>　末迦末斯<span class='note-inline'>(三)</span>　頞怛那<span class='note-inline'>(去聲)</span>南末斯<span class='note-inline'>(四)</span>　撥吐迷洛叉<span class='note-inline'>(五)</span>　嗢撥吐迷洛叉<span class='note-inline'>(六)</span>　薩嚩昧以瓢<span class='note-inline'>(入聲)</span><span class='note-inline'>(七)</span>　薩武撥薩倪<span class='note-inline'>(上聲)</span>瓢<span class='note-inline'>(八)</span>　曷洛叉<span class='note-inline'>(九)</span>　莎訶」</p>
<p>爾時迦嚕拏王，為欲擁護國王大臣及受持經者，說迦嚕拏王理趣真言曰：</p>
<p class="dharani">「乞史<span class='note-inline'>(二合)</span>簸<span class='note-inline'>(一)</span>唵<span class='note-inline'>(二)</span>莎訶」</p>
<p>爾時真實迦嚕囉王，為欲擁護國界及受持經者，說真言曰：</p>
<p class="dharani">「南謨薩哆埵<span class='note-inline'>(二合)</span><span class='note-inline'>(一)</span>　誐<span class='corr'>嚕</span>拏耶<span class='note-inline'>(二)</span>　沒孽囉摩訶沒孽囉<span class='note-inline'>(三)</span>　縵惹<span class='note-inline'>(平聲)</span>縵惹<span class='note-inline'>(平)</span><span class='note-inline'>(四)</span>　薩嚩<span class='note-inline'>(上<span class='corr'></span>)</span>娜岸<span class='note-inline'>(平)</span><span class='note-inline'>(五)</span>　摩囉耶尾沙入索<span class='note-inline'>(六)</span>　嗢涅蘇<span class='note-inline'>(上)</span>哩耶<span class='note-inline'>(二合)</span><span class='note-inline'>(七)</span>　儞袍<span class='note-inline'>(八)</span>　慕<span class='note-inline'>(上)</span>[貝*番]<span class='note-inline'>(去)</span>誐麼哩補<span class='note-inline'>(九)</span>　鑠訖多<span class='note-inline'>(二合)</span>薩那<span class='note-inline'>(十)</span>　窣覩縵寧<span class='note-inline'>(上)</span><span class='note-inline'>(十一)</span>　薩<span class='corr'>莽</span>㗚多<span class='note-inline'>(十二)</span>　尾搖<span class='note-inline'>(十三)</span>　賀哩多<span class='note-inline'>(引)</span>羅<span class='note-inline'>(十四)</span>　簡底<span class='note-inline'>(頂伊反)</span><span class='note-inline'>(十五)</span>　嚕質囉<span class='note-inline'>(十六)</span>　僧屹囉<span class='note-inline'>(二合)</span>銘<span class='note-inline'>(十七)</span>　捺里與捺囉<span class='note-inline'>(二合)</span><span class='note-inline'>(十八)</span>　儞迦囉<span class='note-inline'>(十九)</span>　撦耶<span class='note-inline'>(二十)</span>　薩麼曩<span class='note-inline'>(二十一)</span>　泥<span class='corr'>庾</span>底<span class='note-inline'>(丁里反)</span><span class='note-inline'>(二十二)</span>　商佉<span class='note-inline'>(二十三)</span>　乞史<span class='note-inline'>(二合)</span>囉<span class='note-inline'>(平聲)</span><span class='note-inline'>(二十四)</span>　沒哩<span class='note-inline'>(二合)</span>娜羅<span class='note-inline'>(二十五)</span>　窘多<span class='note-inline'>(二十六)</span>　那嚩<span class='note-inline'>(去聲)</span><span class='corr'>囉</span><span class='note-inline'>(二十七)</span>　三藐佉<span class='note-inline'>(二十八)</span>　尾灑<span class='note-inline'>(二十九)</span>　乞史<span class='note-inline'>(二合)</span>跋寧<span class='note-inline'>(三十)</span>」</p>
<p>時迦嚕囉王纔說是真言已，一切惡龍毒氣皆悉摧滅，國土安寧。</p>
<p>爾時大自在天王，為欲擁護受持經者，說真言曰：</p>
<p class="dharani">「怛地<span class='note-inline'>(儞也反)</span>他<span class='note-inline'>(一)</span>　唵<span class='note-inline'>(二)</span>　怛吒耶<span class='note-inline'>(三)</span>　莎訶<span class='note-inline'>(四)</span>　悉怛吒耶<span class='note-inline'>(五)</span>　莎訶<span class='note-inline'>(六)</span>　嚩吒耶<span class='note-inline'>(七)</span>　莎訶<span class='note-inline'>(八)</span>　勿吒耶<span class='note-inline'>(九)</span>　莎訶<span class='note-inline'>(十)</span>　捨咄嚕<span class='note-inline'>(二合)</span>儞屹輦<span class='note-inline'>(二合)</span>怛曩耶<span class='note-inline'>(十一)</span>　莎訶<span class='note-inline'>(十二)</span>　南謨迦吒<span class='note-inline'>(十三)</span>　尾迦吒<span class='note-inline'>(十四)</span>　羯胒<span class='note-inline'>(平聲、引)</span>迦<span class='note-inline'>(去)</span><span class='corr'>囉</span><span class='note-inline'>(十五)</span>　播吒羅<span class='note-inline'>(上)</span>耶<span class='corr'>耨</span>多囉<span class='note-inline'>(十六)</span>　儞瑟吒<span class='note-inline'>(二合)</span>簡儞瑟吒<span class='note-inline'>(二合)</span><span class='note-inline'>(十七)</span>　簡儞瑜惹難<span class='note-inline'>(上)</span>羝<span class='note-inline'>(十八)</span>　誐羅<span class='note-inline'>(十九)</span>　儞尾<span class='note-inline'>(二合)</span>誐羅<span class='note-inline'>(二十)</span>　尾捨撥囉<span class='note-inline'>(二合)</span>尾捨<span class='note-inline'>(二十一)</span>　阿尾捨<span class='note-inline'>(二十二)</span>　嚕捺囉<span class='note-inline'>(二合)</span><span class='note-inline'>(二十三)</span>　嘮捺嚟<span class='note-inline'>(二合)</span>那<span class='note-inline'>(二十四)</span>　汗囊汗囊<span class='note-inline'>(二十五)</span>　諾賀諾賀<span class='note-inline'>(二十六)</span>　跛者跛者<span class='note-inline'>(二十七)</span>　<span class='corr'>莽</span>他<span class='corr'>莽</span>他<span class='note-inline'>(二十八)</span>　尾特問<span class='note-inline'>(二合)</span>娑也<span class='note-inline'>(二十九)</span>　尾特問<span class='note-inline'>(二合)</span><span class='corr'>娑</span>也<span class='note-inline'>(三十)</span>　瑜倪始嚩<span class='note-inline'>(二合)</span>囉<span class='note-inline'>(三十一)</span>　摩醯始縛<span class='note-inline'>(二合)</span>囉<span class='note-inline'>(三十二)</span>　南謨悉諦窣覩<span class='note-inline'>(三十三)</span>　播摩醯<span class='note-inline'>(三十四)</span>　訝<span class='note-inline'>(顏憂反)</span>慈<span class='note-inline'>(三十五)</span>　南謨始戰<span class='note-inline'>(二合)</span>拏耶<span class='note-inline'>(三十六)</span>　莎訶<span class='note-inline'>(三十七)</span>　撥囉<span class='note-inline'>(二合)</span>戰拏耶<span class='note-inline'>(三十八)</span>　莎訶<span class='note-inline'>(三十九)</span>　<span class='corr'>沃</span>屹囉<span class='note-inline'>(二合、引)</span>耶<span class='note-inline'>(四十)</span>　莎訶<span class='note-inline'>(四十一)</span>　<span class='corr'>沃</span>屹囉<span class='note-inline'>(二合)</span>諦惹耶<span class='note-inline'>(四十二)</span>　莎訶<span class='note-inline'>(四十三)</span>　戍羅耶<span class='note-inline'>(短聲，下准此)</span><span class='note-inline'>(四十四)</span>　莎訶<span class='note-inline'>(四十五)</span>　戍羅匿<span class='note-inline'>(乃職反)</span>賀嚩<span class='note-inline'>(二合)</span>耶<span class='note-inline'>(四十六)</span>　莎訶<span class='note-inline'>(四十七)</span>　氷<span class='note-inline'>(并孕反)</span>誐<span class='note-inline'>(上)</span>耶<span class='note-inline'>(四十八)</span>　莎訶<span class='note-inline'>(四十九)</span>　氷誐佶灑<span class='note-inline'>(二合、去聲)</span>耶<span class='note-inline'>(五十)</span>　莎訶<span class='note-inline'>(五十一)</span>　<span class='corr'>孽</span>囉耶<span class='note-inline'>(五十二)</span>　莎訶<span class='note-inline'>(五十三)</span>　<span class='corr'>孽</span>囉嚕播耶<span class='note-inline'>(五十四)</span>　莎訶<span class='note-inline'>(五十五)</span>　佉<span class='note-inline'>(<span class='corr'>上</span>聲)</span>囉耶<span class='note-inline'>(五十六)</span>　莎訶<span class='note-inline'>(五十七)</span>　佉囉嚕播耶<span class='note-inline'>(五十八)</span>　莎訶<span class='note-inline'>(五十九)</span>　禰怛多囉耶<span class='note-inline'>(六十)</span>　莎訶<span class='note-inline'>(六十一)</span>　嗢特縛<span class='note-inline'>(去聲、二合)</span>耶<span class='note-inline'>(六十二)</span>　莎訶<span class='note-inline'>(六十三)</span>　嗢特嚩<span class='note-inline'>(二合)</span>繫舍耶<span class='note-inline'>(六十四)</span>　莎訶<span class='note-inline'>(六十五)</span>　諾賀那<span class='note-inline'>(去)</span>耶<span class='note-inline'>(六十六)</span>　莎訶<span class='note-inline'>(六十七)</span>　撥者那<span class='note-inline'>(去)</span>耶<span class='note-inline'>(六十八)</span>　莎訶<span class='note-inline'>(六十九)</span>　阿目佉<span class='note-inline'>(去)</span>耶<span class='note-inline'>(七十)</span>　莎訶<span class='note-inline'>(七十一)</span>　阿寧<span class='note-inline'>(上聲)</span>韈多迦耶<span class='note-inline'>(七十二)</span>　莎訶<span class='note-inline'>(七十三)</span>　<span class='corr'>烏</span>蒭讖摩耶<span class='note-inline'>(七十四)</span>　莎訶<span class='note-inline'>(七十五)</span>　<span class='corr'>烏</span>蒭讖摩嚕涅囉<span class='note-inline'>(二合)</span>耶<span class='note-inline'>(七十六)</span>　莎訶<span class='note-inline'>(七十七)</span>　瑜<span class='note-inline'>(上聲)</span>滿<span class='note-inline'>(七十八)</span>　儞尾<span class='note-inline'>(二合)</span>瑟底<span class='note-inline'>(七十九)</span>　也失者迦失質<span class='note-inline'>(八十)</span>　阿寐捺囉<span class='note-inline'>(二合)</span>韈底<span class='note-inline'>(八十一)</span>　孽底末底<span class='note-inline'>(八十二)</span>　播那<span class='note-inline'>(八十三)</span>　壤誐<span class='note-inline'>(平)</span><span class='note-inline'>(八十四)</span>　<span class='corr'>迂</span>嚧<span class='note-inline'>(八十五)</span>　茗拏囉<span class='note-inline'>(八十六)</span>　穀乞史<span class='note-inline'>(二合)</span><span class='note-inline'>(八十七)</span>　紇㗚奈監<span class='note-inline'>(八十八)</span>　摩呼<span class='note-inline'>(八十九)</span>　塞建<span class='note-inline'>(二合)</span>那<span class='note-inline'>(九十)</span>　屹哩<span class='note-inline'>(二合)</span>嚩<span class='note-inline'>(平聲)</span><span class='note-inline'>(九十一)</span>　賀努<span class='note-inline'>(九十二)</span>　鄔瑟<span class='corr'>侘</span><span class='note-inline'>(二合)</span><span class='note-inline'>(九十三)</span>　匿<span class='note-inline'>(乃職反)</span>賀嚩<span class='note-inline'>(二合)</span><span class='note-inline'>(九十四)</span>　娜娑<span class='note-inline'>(九十五)</span>　室嚕<span class='note-inline'>(二合)</span>怛囉<span class='note-inline'>(二合九十六)</span>　羅邏<span class='note-inline'>(上)</span>吒<span class='note-inline'>(九十七)</span>　室哩山<span class='note-inline'>(九十八)</span>　諾賀彌<span class='note-inline'>(九十九)</span>　莎訶<span class='note-inline'>(一百)</span>　<span class='corr'>癹</span>吒<span class='note-inline'>(二合)</span><span class='note-inline'>(一百一)</span>」</p>
<p>爾時毘沙門天王及諸天等，各說如是陀羅尼已，俱白佛言：「大聖世尊！我等若見如是法師，受持讀誦乃至一頌一句，常作擁護，滌除一切災難苦厄及諸毒氣呵罵捶打，種種疾患魑魅魍魎不吉祥事皆悉消滅。」</p>
<p>佛告諸大士及毘沙門天王：「汝等善能守護如是持經法師，此經名字尚不可聞，何況盡能受持讀誦，恭敬供養尊重讚歎，以種種塗香、末香、燒香、華鬘、衣服及妙寶蓋、繒綵、幢幡、香油、酥燈，以如是等百千萬種供養法師，應先發願：『聞此經已，如說修行。』我今以此持經法師付囑汝等，應當擁護，乃至親屬亦當守護，令無衰患，使得安樂。」</p>
</div>
<div class='div-pin'><a id='mulu6' />
<p class='h1'>大乘理趣六波羅蜜多經發菩提心品第三</p><p>爾時薄伽梵作師子吼，顯明祕密總持門已，時慈氏菩薩摩訶薩即從座起，偏袒右肩右膝著地，一心合掌而白佛言：「善哉，善哉！大聖世尊！能以大悲讚說如是祕密甘露勝陀羅尼守護法師。唯願世尊<span class='corr'>哀</span>愍眾生，宣說阿耨多羅三藐三菩提法，令諸有情，未發心者云何發心？已發心者云何修行？復何因緣於大乘心得不退轉？」</p>
<p>爾時薄伽梵告慈氏菩薩摩訶薩言：「若有善男子、善女人，欲為有情修大乘行，欲度有情置大涅槃，應當先發五種勝心。云何為五？一者於諸有情普發平等大慈悲心；二者於一切種智心不退轉；三者於諸有情起親友想，於險難中誓當救護；四者常於有情起負債想；五者恒懷慙媿何時償畢。能發如是五種心者，速能證得阿耨多羅三藐三菩提。</p>
<p>「復次，慈氏菩薩摩訶薩！云何於大乘中一心修行得不退轉？如往昔時有一商人，聰慧明達常行仁孝，恒見父母宗親貧苦，常懷憂惱逼切身心，以何方便而能給濟？作是思惟：『無過入海採如意寶而供給之，得離貧苦。』以是因緣發勇猛心，不惜軀命從家而出，種種方便求覓資糧，及諸善伴船及船師。於其中路遇一異人從海而還，乃問此人：『如是忩遽，欲何所之？』商人具答如上因緣：『為救貧窮，今欲入海求如意寶，以相資給。』彼異人言：『我昔離家亦復如是，為濟親族貧窮諸苦。既發家已路經曠野，度大砂磧絕無水草，多有野象虎豹犲狼毒蛇師子，或遇劫賊大山大河，飢渴寒熱驚懼怖畏種種危難，與彼船師方至大海。又遇惡風大魚惡龍，雷電雹雨鼓浪洄澓，多有留難不可具說。雖受如是種種諸苦，尚不能獲如意寶珠，但得資身粗自供足，猶未能濟貧乏之親。今勸仁者，勿強艱苦徒自疲勞。吾欲與仁別為經理。所以者何？然彼大海有種種難——黑風、黑山、藥叉、羅剎、摩竭蛟龍——眾難非一。但曾聞有如意珠名，往者千萬獲無一二。以是因緣，勸於仁者宜速迴還。』爾時商主聞是語已，倍復增進，發三勝心入海不退。云何為三？一者父母兄弟宗親貧苦若斯，如何空歸不相救濟？二者我之親屬昔時富有，惠我衣食憐愍於我，今者貧窮命不全濟，如何放捨而欲退還？三者我在家時處理家務，策役驅使大小僮僕種種呵責，如何貧苦不相賑恤，令彼歡喜而欲退還？以是因緣念酬恩德，發大勇猛決定前進，要當入海求如意寶，得已還家濟於親屬，恣其所用永離艱窮。</p>
<p>「菩薩摩訶薩亦復如是發菩提心，觀於十方六趣四生，皆是我之宿世父母，憐愍我故造諸惡業，墮於地獄、餓鬼、畜生受諸苦惱。以是因緣而自思惟：『以何方便濟斯苦難？』作是念已，唯有入於六波羅蜜多大法海中，求佛種智，拯濟有情生死之苦。如是思已，發大勇猛無退屈心，精進勤求無有懈倦，種種方便求覓資糧、菩提善伴法及法師。行至中路遇一魔王領諸眷屬，或現天身，或顯人身、婆羅門身，或作商主、苾芻、苾芻尼身，或餘種種異類之身。而彼魔王問菩薩言：『汝今忩忙，欲詣何所？』菩薩答言：『我為一切苦惱眾生，今欲入於六度大海，求佛種智如意寶珠，以救一切貧乏眾生。』魔王復云：『我初發心亦復如是，為度一切苦惱眾生，出生死家，度大流轉，曠野砂磧備受飢渴，盜賊恐怖眾難非一，方至六度大法海中。或遇乞頭，或逢乞眼耳鼻舌身手足支節，心肺腸胃肝膽脾腎，國城妻子、奴婢僕使。如是種種隨乞而施，不生慳悋勤求智寶。經無量劫，生死流轉在於苦海，雖受種種諸苦難事，猶不能獲無上菩提，而但迴求阿羅漢果，出離三界寂滅涅槃。我今勸汝勿強勞苦，應自修持，吾欲與汝共階此果。所以者何？我念三塗常受飢苦，心思吞噉仰面向空，誰來入口充我一飽。種種苦難逼切身心，人命無常過於山水，善知識者難遭難遇，若不信受後悔何追。生死海中流轉不定，心如水月何有實耶？惡知識者易見易逢，恒樂勸人行菩薩道，捨財捨命望趣菩提。況諸佛出興時乃一顯，求者千萬得無一二。以是勸仁不須勞苦，應求解脫自取涅槃。又三無數劫受諸勤苦，方能獲得佛果菩提。此生三生證阿羅漢，一種無學何用苦為。無智愚人心希佛果，備歷艱苦經無量劫，尚未聞證阿羅漢果，何況能得無上菩提。譬如有人獲一小鳥，更見有一迦嚕囉王，即放手中已所執鳥，便前捕捉迦嚕囉王。大者飛翔，小者復失。愚求佛果亦復如是，棄此求餘二果俱失。既知是已願早迴心，於此生中必證羅漢。』爾時菩薩聞是語已，轉增勇猛發三種心。云何為三？一者一切眾生從無始際生死已來，皆我所親或為朋友，現受苦惱未得免離，如何退還？二者一切眾生從無始已來，給我衣食憐愍我深，今受輪迴苦難非一，云何未報乃生退心？三者一切眾生從無始際皆我眷屬，策役驅使轉相呵責，未曾少分酬報彼恩。以是因緣不應退屈，更增勇猛求證菩提。若證菩提一切智寶，用濟生死苦難眾生。是名菩薩摩訶薩於大乘中，一心修行得不退轉。</p>
<p>「復次，慈氏！當知即是菩薩摩訶薩修大乘行發五種心。此五心中，一者於諸有情起大悲心；二者為諸有情求一切智——心無退轉此二心者，於大乘法精進修行；三者一切有情皆我親友；四者一切有情於我有恩，未有毫釐用相酬報；五者一切有情皆我眷屬，我曾於彼起不善業，種種呵罵非理責罰，深心慚媿何時償畢——此之三心令諸菩薩勇猛不退，乃至證得阿耨多羅三藐三菩提。」</p>
</div>
<p class='juan'>大乘理趣六波羅蜜多經卷第二</p>
</div><!-- end of div[@id='body'] -->
</body></html>