<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛三身讚</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1678
<p class='juan'><a id='mulu1' />佛三身讚<span class='note-inline'>(西土賢聖撰)</span></p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-jing'><p>法身</p>

<div class="lg regular"><div class='lg-row'>我今稽首法身佛，　無喻難思普遍智，</div>
<div class='lg-row'>充滿法界無罣礙，　湛然寂靜無等等，</div>
<div class='lg-row'>非有非無性真實，　亦非多少離數量，</div>
<div class='lg-row'>平等無相若虛空，　福利自他亦如是。</div>
</div><p>報身</p>

<div class="lg regular"><div class='lg-row'>我今稽首報身佛，　湛然安住大牟尼，</div>
<div class='lg-row'>哀愍化度菩薩眾，　處會如日而普照，</div>
<div class='lg-row'>三祇積集諸功德，　始能圓滿寂靜道，</div>
<div class='lg-row'>以大音聲談妙法，　普令獲得平等果。</div>
</div><p>化身</p>

<div class="lg regular"><div class='lg-row'>我今稽首化身佛，　菩提樹下成正覺，</div>
<div class='lg-row'>或起變現或寂靜，　或復往化於十方，</div>
<div class='lg-row'>或轉法輪於鹿苑，　或現大光如火聚，</div>
<div class='lg-row'>三塗苦報悉能除，　三界無比大牟尼。</div>
</div><p>迴向</p>

<div class="lg regular"><div class='lg-row'>如是佛身無漏智，　我常信解淨三業，</div>
<div class='lg-row'>以無量慧大福行，　一心垂愍諸群生，</div>
<div class='lg-row'>以今頌讚三身佛，　所獲無漏功德種，</div>
<div class='lg-row'>願我速證佛菩提，　盡引眾生歸正道。</div>
</div>
<p class='juan'>佛三身讚</p></div>
</div><!-- end of div[@id='body'] -->
</body></html>