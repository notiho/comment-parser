<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大樂金剛薩埵修行成就儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1119
<p class='juan'><a id='mulu1' />大樂金剛薩埵修行成就儀軌一卷<span class='note-inline'>(出吉祥勝初教王瑜伽經)</span></p><p class="byline">開府儀同三司特進試鴻臚卿肅國公食邑三千戶賜紫贈司空謚大監正號大廣智大興善寺三藏沙門不空奉　詔譯</p>
<div class='div-jing'><p>歸命金剛薩埵能說金剛三密門。為修真言行菩薩。不受勤苦安樂相應。以妙方便速疾成就故。我今說之。修行者先應發如是心。我當安樂利益盡無餘有情界。為成就此心故。應以自性成就真言。隨意誦之真言曰。</p>
<p class="dharani">唵<span class='note-inline'>(一)</span>薩嚩瑜誐質多<span class='note-inline'>(二)</span>畝怛波<span class='note-inline'>(二合)</span>娜野<span class='note-inline'>(引)</span>弭<span class='note-inline'>(三)</span></p>
<p>由纔發是心誦真言故。斷一切障。獲一切安樂悅意。諸魔眾及難調伏有情。不能阻礙。等同正覺。應受一切世間人天廣大供養。次觀一切法無自性。即名已修菩提心。乃住普賢大菩提心觀。猶如滿月潔白分明又想月輪上。涌成五股跋折羅。光明瑩徹。其跋折羅乃變同金剛薩埵。色若素月具諸嚴飾。首戴五佛寶冠。身佩赤焰處白蓮華上。次以大印及心真言。而作加持。印相右脚押左半跏而坐。二手各結金剛拳。左置胯。右輪擲勢按於心上。身口意金剛。端身正坐誦心真言曰。</p>
<p class="dharani">[合*牛]</p>
<p>次作金剛合掌印。印相堅固掌。交指初分真言曰。</p>
<p class="dharani">縛日爛<span class='note-inline'>(二合)</span>若里</p>
<p>次結金剛縛印。印相以金剛掌。便深交合拳真言曰。</p>
<p class="dharani">嚩日囉<span class='note-inline'>(二合)</span>滿馱</p>
<p>諸三昧耶印。皆從此縛生。</p>
<p>次結開心印。印相應開前縛摧拍自心真言曰。</p>
<p class="dharani">嚩日囉<span class='note-inline'>(二合)</span>滿馱怛囉吒<span class='note-inline'>(半音三合呼)</span></p>
<p>由摧拍自心故。則一切印契縛。於自身口心金剛而得自在。</p>
<p>次結金剛遍入三昧耶印。印相金剛縛。屈二大指入掌。置無名小指間真言曰。</p>
<p class="dharani">嚩日囉<span class='note-inline'>(二合引)</span>吠捨<span class='note-inline'>(一)</span>惡<span class='note-inline'>(二)</span></p>
<p>由此印加持故。則一切眾聖遍入身心。加持護念等於親友。</p>
<p>次結三昧耶金剛拳印。印相如前印。屈二頭指捻大母指背真言曰。</p>
<p class="dharani">嚩日囉<span class='note-inline'>(二合引)</span>畝瑟置<span class='note-inline'>(二合一)</span>[牟*含]</p>
<p>次結嚩日囉<span class='note-inline'>(二合)</span>孽摩印。印相以前印分為二拳。左持胯右當心誦心真言曰。</p>
<p class="dharani">[合*牛]</p>
<p>次結金剛祕密三昧耶印。印相金剛縛。大指頭指為竅。右大指杪逼。加持心額喉頂真言曰。</p>
<p class="dharani">素囉多薩怛梵<span class='note-inline'>(三合)</span></p>
<p>次結五佛灌頂印。印相金剛合掌。中指相合屈第三節如劍。二頭指各輔著中指第三節。二大指相交如加趺形。安於頂上次頂前頂右頂後頂左。誦五佛真言加持之毘盧遮那如來真言曰。</p>
<p class="dharani">唵部欠</p>
<p>無動如來真言曰。</p>
<p class="dharani">嚩日囉<span class='note-inline'>(二合)</span>薩怛嚩<span class='note-inline'>(二合)</span></p>
<p>寶生如來真言曰。</p>
<p class="dharani">嚩日囉<span class='note-inline'>(二合)</span>囉怛娜<span class='note-inline'>(二合)</span></p>
<p>無量光如來真言曰。</p>
<p class="dharani">嚩日囉<span class='note-inline'>(二合)</span>達摩</p>
<p>不空成就如來真言曰。</p>
<p class="dharani">嚩日囉<span class='note-inline'>(二合引)</span>羯磨</p>
<p>次結金剛鬘印。印相作二金剛拳。於額前腦後。作繫鬘勢。徐徐從小指下散。如垂繒帶真言曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合引)</span>麼<span class='note-inline'>(引)</span>邏<span class='note-inline'>(引)</span>避詵者<span class='note-inline'>(二)</span>滿<span class='note-inline'>(三引)</span>[牟*含]</p>
<p>如前加持己。即為以金剛薩埵灌頂而灑灌之。</p>
<p>次結歡喜印。印相乃以二手舒而相拍真言曰。</p>
<p class="dharani">嚩日囉<span class='note-inline'>(二合)</span>覩使野<span class='note-inline'>(二合)</span>斛<span class='note-inline'>(三)</span></p>
<p>由此印及真言加持故。解縛歡喜。獲金剛薩埵之體。</p>
<p>次結嚩日囉<span class='note-inline'>(二合)</span>孽摩印默誦後真言一遍。</p>
<p class="dharani">薩梵矩嚕<span class='note-inline'>(一)</span>野他素<span class='note-inline'>(上)</span>欠<span class='note-inline'>(二)</span></p>
<p>次想於頭上冠中。五佛各各依本形色。住本印威儀。並全跏而坐。頂上毘盧遮那如來白色。二拳舒左大指。以右拳握初分當心。前面無動如來青色。左拳持衣角當心。右手舒指覆掌。於右膝上指頭觸地。於右寶生如來黃色。左拳如前右仰掌施願。於後無量光如來赤色。左拳慢執蓮華莖。以右拳開敷於左不空成就如來綠色。左拳如前當心。右大指頭指相捻。拔濟勢揚掌近乳。如是加持已。自身當成金剛薩埵之體。</p>
<p>次結大樂金剛不空三昧耶隨心印。印相金剛縛。屈中指入掌。大指小指舒而相合。如獨股金剛。以二中指屈如鉤形。鉤刺於心。便以中指頭相捻如索。深相鉤如鎖。以鎖當心搖動為磬。奉請真言曰。</p>
<p class="dharani">系<span class='note-inline'>(一)</span>摩訶素<span class='note-inline'>(上)</span>佉嚩日囉<span class='note-inline'>(二合引)</span>薩怛嚩<span class='note-inline'>(二合)</span>摩呬<span class='note-inline'>(二)</span>試訖[口*臨]<span class='note-inline'>(二合三)</span>摩訶素<span class='note-inline'>(上)</span>佉嚩日囉<span class='note-inline'>(二合引)</span>目佉三昧耶<span class='note-inline'>(四)</span>摩弩播攞野<span class='note-inline'>(五)</span>鉢囉<span class='note-inline'>(二合)</span>畝馱野<span class='note-inline'>(二合)</span>鉢囉<span class='note-inline'>(二合)</span>畝馱野<span class='note-inline'>(二合六)</span>素<span class='note-inline'>(上)</span>囉多薩怛嚩<span class='note-inline'>(三合七)</span>麼弩囉訖覩<span class='note-inline'>(二合)</span>茗婆嚩<span class='note-inline'>(八)</span>素<span class='note-inline'>(上)</span>覩瑟庾<span class='note-inline'>(二合)</span>茗婆嚩<span class='note-inline'>(九)</span>素<span class='note-inline'>(上)</span>地哩<span class='note-inline'>(二合)</span>住茗婆嚩<span class='note-inline'>(十)</span>素<span class='note-inline'>(上)</span>報瑟庾<span class='note-inline'>(二合)</span>茗婆嚩<span class='note-inline'>(十一)</span>婆伽梵<span class='note-inline'>(十二)</span>曩曩<span class='note-inline'>(引)</span>地儞馱諾薩怛嚩<span class='note-inline'>(二合十三)</span>薩嚩悉地茗<span class='note-inline'>(十四)</span>鉢囉<span class='note-inline'>(二合)</span>野車翳沙怛嚩<span class='note-inline'>(二合引十五)</span>曩訖哩<span class='note-inline'>(二合)</span>使野<span class='note-inline'>(二合)</span>鉢囉<span class='note-inline'>(二合)</span>吠地<span class='note-inline'>(十六)</span>三昧裔囉摩<span class='note-inline'>(二合)</span>馱嚩<span class='note-inline'>(二合十七)</span>嚩試迦嚕弭<span class='note-inline'>(十八)</span>昧囉畝<span class='note-inline'>(二合)</span>娜囉<span class='note-inline'>(二合十九)</span>滿怛囉<span class='note-inline'>(二合)</span>跛乃<span class='note-inline'>(二十)</span>弱<span class='note-inline'>(二十一)</span>[合*牛]<span class='note-inline'>(二十二)</span>[牟*含]<span class='note-inline'>(二十三)</span>斛<span class='note-inline'>(二十四)</span></p>
<p>想諸尊集於壇中。以鉤當念降赴。至索羂入。至鎖能止。至磬令悅。諦觀金剛薩埵處前壇中。以諸尊圍繞供養。</p>
<p>次以新淨器盛諸香水。水上泛華置於壇內。近左右膝。以閼伽印加持之。印相以金剛合掌。舒二中指相合。屈二頭指如鉤形。二大指捻二頭指根下。用唵字真言。</p>
<p>側捩印加持之。乃捧閼伽器近額。奉獻真言曰。</p>
<p class="dharani">跛囉摩素<span class='note-inline'>(上)</span>佉捨野<span class='note-inline'>(一)</span>娑攞里多<span class='note-inline'>(二)</span>尾邏娑曩弭帶囉曩<span class='note-inline'>(二合)</span>麼弭婆伽梵膽<span class='note-inline'>(三)</span>弱[合*牛][牟*含]斛<span class='note-inline'>(四)</span>呬呬呬呬<span class='note-inline'>(五)</span>鉢囉<span class='note-inline'>(二合)</span>底車<span class='note-inline'>(上六)</span>矩素<span class='note-inline'>(上)</span>滿惹里囉曩<span class='note-inline'>(二合)</span>他<span class='note-inline'>(七)</span></p>
<p>如是獻已。次觀諸尊。以羯磨印及本真言。各安立之曼茶羅內諸坐位。先想月輪然觀形色。次說五祕密。金剛薩埵。坐白蓮臺。端嚴而處。形貌如前所成身法當住大印金剛箭。赤色居於前而持弓矢。金剛喜悅。白色在右。袍三昧耶體。金剛愛。諸事並青。處後持摩竭幢。金剛欲自在。色黃居左。二拳各當胯。其頭向左少傾。今說印相及真言。金剛薩埵以嚩日囉孽摩印及心真言。而安立之。用二金剛拳。彎弓放箭勢真言曰。</p>
<p class="dharani">弱<span class='note-inline'>(一)</span>嚩日囉<span class='note-inline'>(二合)</span>地哩<span class='note-inline'>(二合)</span>瑟智<span class='note-inline'>(二合二)</span>娑<span class='note-inline'>(去引)</span>野計<span class='note-inline'>(三)</span>摩吒<span class='note-inline'>(半音二合四)</span></p>
<p>又二拳胸前交臂抱之真言曰。</p>
<p class="dharani">[合*牛]<span class='note-inline'>(一)</span>嚩日囉<span class='note-inline'>(二合)</span>計利吉麗<span class='note-inline'>(二)</span>[合*牛]</p>
<p>又二拳左近右乳。乃屈右肘。安於左拳上。</p>
<p>竪臂如憧真言曰。</p>
<p class="dharani">[牟*含]<span class='note-inline'>(一)</span>嚩日哩<span class='note-inline'>(二合)</span>儞<span class='note-inline'>(二)</span>娑麼<span class='note-inline'>(二合)</span>囉<span class='note-inline'>(三)</span>囉吒<span class='note-inline'>(吒半音二合四)</span></p>
<p>又二拳各置胯。以頭向左。少低禮之真言曰。</p>
<p class="dharani">斛<span class='note-inline'>(一)</span>嚩日囉<span class='note-inline'>(二合)</span>迦<span class='note-inline'>(引)</span>冥濕嚩<span class='note-inline'>(二合)</span>哩<span class='note-inline'>(二)</span>怛囕<span class='note-inline'>(二合)</span></p>
<p>次說四隅內供養。金剛妙適悅。潔白供養以華。金剛適悅性。色黑鑪焚眾香。金剛眼。形服尚赤供養以燈。金剛大吉祥。色黃捧持塗香。今說印相及真言其四內供養。並先以二金剛拳。舞而後結印。先覆並二拳。乃翻掌向上散華勢真言曰。</p>
<p class="dharani">系<span class='note-inline'>(一)</span>嚩日囉<span class='note-inline'>(二合引二)</span>囉底<span class='note-inline'>(三)</span></p>
<p>又並拳。向下開散成燒香真言曰。</p>
<p class="dharani">摩訶囉多嚩日哩<span class='note-inline'>(二合一)</span>斛<span class='note-inline'>(二)</span></p>
<p>又並拳。舒大指頭相合為燈真言曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合二)</span>路者寧</p>
<p>又並拳。依胸兩向散之如塗香真言曰。</p>
<p class="dharani">摩訶室唎<span class='note-inline'>(二合引一)</span>嚩日哩<span class='note-inline'>(二合二)</span>呬<span class='note-inline'>(引三)</span></p>
<p>次說四隅外供養。金剛嬉戲金剛笑金剛歌金剛舞。其四外供養並作純金色。今說印相及真言。結二拳覆相並當心右轉。名嬉戲真言曰。</p>
<p class="dharani">系囉底嚩日囉<span class='note-inline'>(二合一)</span>尾邏賜儞<span class='note-inline'>(二)</span>但囉吒<span class='note-inline'>(吒半音三合三)</span></p>
<p>又二拳覆並之。舉當口。從小指徐散。微笑容真言曰。</p>
<p class="dharani">系囉底嚩日囉<span class='note-inline'>(二合一)</span>賀細<span class='note-inline'>(二)</span>訶訶<span class='note-inline'>(三)</span></p>
<p>又二拳各舒頭指微屈之。乃竪左臂如箜篌形。右頭指彈弦勢真言曰。</p>
<p class="dharani">系囉底嚩日囉<span class='note-inline'>(二合一)</span>擬<span class='note-inline'>(引)</span>諦<span class='note-inline'>(二)</span>諦諦<span class='note-inline'>(三)</span></p>
<p>又二拳當心旋舞。便虛心合掌。至頂上散之真言曰。</p>
<p class="dharani">系囉底嚩日囉<span class='note-inline'>(二合一)</span>儞哩<span class='note-inline'>(二合)</span>諦<span class='note-inline'>(二)</span>吠波吠波</p>
<p>次說四門承旨。金剛鉤在前而作青色。金剛索居右而作黃色。金剛鎖處後而作赤色。金剛磬在左而作綠色。今說印相及真言。以二拳小指相鉤。交腕直竪二頭指。乃微屈右頭指用。招之為鉤真言曰。</p>
<p class="dharani">嚩日[口*朗]<span class='note-inline'>(二合)</span>矩勢<span class='note-inline'>(一)</span>弱<span class='note-inline'>(二)</span></p>
<p>又准此鉤印二頭指相拄如索真言曰。</p>
<p class="dharani">嚩日囉<span class='note-inline'>(二合)</span>播勢<span class='note-inline'>(一)</span>[合*牛]<span class='note-inline'>(二)</span></p>
<p>又即此索印。改二頭指交結之。開手背成鎖真言曰。</p>
<p class="dharani">嚩日囉<span class='note-inline'>(二合)</span>餉迦麗<span class='note-inline'>(一)</span>[牟*含]</p>
<p>又即前鎖印。二手背相逼。上下搖之為磬真言曰。</p>
<p class="dharani">嚩日囉<span class='note-inline'>(二合)</span>巘滯<span class='note-inline'>(一)</span>斛<span class='note-inline'>(二)</span></p>
<p>以上十六尊皆以適悅目。瞻仰金剛薩埵。五佛冠首。各薩埵跏處月輪上。冠鬘衣服隨其身色。</p>
<p>次陳眾聖三昧耶印。金剛薩埵。結前金剛祕密三昧耶印及誦真言曰。</p>
<p class="dharani">素囉多薩怛梵<span class='note-inline'>(三合)</span></p>
<p>次結前大樂金剛不空三昧耶隨心印。屈二頭指甲背相著如箭羽。並二大指押之。合拳金剛箭印。又以箭印。二大指深相交。右押左金剛喜悅印。又次前印以二頭指。互鉤中指。並大指押頭指側如耳。舒二無名指相合金剛愛印。又次前印側捩之印二髀。先右次左金剛欲自在印。次側捩金剛合掌當心上。擲為華下散燒香。改二大指相合。小開掌名燈。依胸兩向散之。如塗香勢塗香。次側捩金剛合掌。當心如前右轉為嬉戲。近口從小指散之名笑。改二頭指微屈之。左頭指如箜篌形。以右頭指如彈弦勢名歌。右三翻左佉吒迦。如前旋舞之名舞。次金剛縛舒右頭指微屈。徐招之為鉤。以左大指頭。逼左虎口名索左頭指與大指頭相捻。右亦然成鎖。屈二大指。各捻無名小指間。搖之名磬。以前十六尊三昧耶印。皆誦前羯磨真言。如前安立諸尊已。想金剛薩埵有十六尊為眷屬。行者自住本尊瑜伽。亦有十六尊圍繞之。次誦讚王曰。</p>
<p class="dharani">薩嚩<span class='note-inline'>(引)</span>弩囉<span class='note-inline'>(引)</span>伽素<span class='note-inline'>(上)</span>佉薩怛莽<span class='note-inline'>(二合)</span>曩娑<span class='note-inline'>(去一)</span>怛梵<span class='note-inline'>(二合)</span>嚩日囉<span class='note-inline'>(二合)</span>薩怛嚩<span class='note-inline'>(二合)</span>跛囉莫素<span class='note-inline'>(上)</span>囉多<span class='note-inline'>(二合二)</span>娑嚩冥摩訶素<span class='note-inline'>(上)</span>佉地哩<span class='note-inline'>(二合)</span>住掣野諾<span class='note-inline'>(三)</span>鉢囉<span class='note-inline'>(二合)</span>底跛娜野<span class='note-inline'>(二合)</span>悉[亭*夜]者攞麌鉢囉<span class='note-inline'>(二合)</span>曩多<span class='note-inline'>(入四)</span></p>
<p>此讚有四句。誦第一句結箭印。第二句喜悅印。第三句結愛印。第四句結欲自在印。並結前羯磨印。由歌詠此讚王故。大樂大隨愛樂適悅。皆得如意堅固。又誦最勝真實讚曰。</p>
<p class="dharani">摩訶素<span class='note-inline'>(上)</span>佉<span class='note-inline'>(一)</span>摩訶羅<span class='note-inline'>(引)</span>伽<span class='note-inline'>(二)</span>摩訶嚩日囉<span class='note-inline'>(二合三)</span>摩訶馱那<span class='note-inline'>(四)</span>摩訶枳孃<span class='note-inline'>(二合)</span>那<span class='note-inline'>(五)</span>摩訶羯磨<span class='note-inline'>(六)</span>嚩日囉<span class='note-inline'>(二合)</span>薩怛嚩<span class='note-inline'>(二合引)</span>[亭*夜]悉馱也冥<span class='note-inline'>(七)</span></p>
<p>由誦此讚故。能令速得成就。</p>
<p>次說眼印。相當作大適悅金剛。不空適悅警悟印。印相大適悅瞬目微笑面顧視。由此印故速得成就。又作大適悅金剛不空箭印。印相其眼如敷華半開。并笑而視。左手佉吒迦。右手三翻。乃如儀旋舞之。便作擲華勢。由此印加持故如本住。又作大適悅視印。印相大適悅眼觀視。由此大適悅瞻視故。薄福者亦得成就。又作大適悅金剛幢幡印。印相如深心感動容目極動。由此印故速得成就。應現證超勝一切外道。又作禮印。印相如前。感動貌目微動。左手佉吒迦右手作三翻。如前當心旋舞之。後作散華勢。由此印禮敬故一切世間禮敬是人并供養之已前矚視印瞻矚本尊義者。大聖即法界體性智也。今以貪慕心觀之。是即覩圓寂性。皆以羯磨印助之。誦本真言。次以眼視請本尊入身印。印相其眼微開瞤動顧視。想本尊遍入身中。</p>
<p>次作盡身心愛染印印相。謂發如是意。我今盡身心愛染。奉事聖者金剛薩埵。由此印能住一切真實。能通達智自性故。金剛薩埵能住法界體性智。我今亦以此印方便故。決定取證。</p>
<p>次結金剛熾盛日三昧耶印。印相以二手深內相叉。微合拳。開其八指如焰。舒二大指相合如金剛杵。逆日左旋。想辟除難調伏者。下拄地結地界。順日右旋之。隨意遠近為界。上揮想結虛空界。皆誦真言曰。</p>
<p class="dharani">吽</p>
<p>次以自勝解意。思惟塗香華鬘燒香飲食衣服寶蓋幢幡扇拂妙舞宮殿。利益安樂一切有情。儀軌歌詠讚歎。我今變化成之。遍覆虛空界以充供養。誦唵字真言曰。</p>
<p class="dharani">唵迦<span class='note-inline'>(引)</span>嚕目欠<span class='note-inline'>(一)</span>薩嚩達摩那磨娜野<span class='note-inline'>(二合二)</span>弩多半<span class='note-inline'>(二合)</span>曩怛嚩多<span class='note-inline'>(多半音三合三)</span></p>
<p>由誦此真言故。如前運想。眾聖受用皆悉充足。與真無異。若有供養等物。亦用前真言加持之。乃住大印。復以金剛眼。久觀大聖金剛薩埵。不太動舌端。脣齒應俱合。成就諸教法。金剛語離聲。如前三摩地專注決定無疑。念誦當得金剛薩埵現前。遍入身中。即成本尊之體。</p>
<p>凡念誦若有疲極欲止息際。應以自勝解意。思惟如前諸供養等。誦唵字真言乃奉獻之。後誦一百八名讚曰。</p>
<p class="dharani">跛囉麼[亭*夜]<span class='note-inline'>(一)</span>摩訶薩怛嚩<span class='note-inline'>(二合二)</span>摩訶囉多<span class='note-inline'>(三)</span>摩訶囉底<span class='note-inline'>(四)</span>娑滿多婆娜囉<span class='note-inline'>(二合五)</span>薩嚩<span class='note-inline'>(引)</span>怛摩<span class='note-inline'>(二合六)</span>嚩日囉<span class='note-inline'>(二合)</span>孽磨<span class='note-inline'>(七)</span>跛諦跛諦<span class='note-inline'>(八)</span>質多薩怛嚩<span class='note-inline'>(二合九)</span>娑磨[亭*夜]仡囉<span class='note-inline'>(二合十)</span>嚩日囉<span class='note-inline'>(二合)</span>嚩日囉<span class='note-inline'>(二合十一)</span>摩訶馱那<span class='note-inline'>(十二)</span>娑滿多婆娜囉<span class='note-inline'>(二合十三)</span>折哩野<span class='note-inline'>(引二合)</span>仡囉<span class='note-inline'>(二合十四)</span>魔囉魔囉<span class='note-inline'>(十五)</span>鉢囉<span class='note-inline'>(二合)</span>未娜迦<span class='note-inline'>(十六)</span>薩嚩菩提<span class='note-inline'>(十七)</span>摩訶勃馱<span class='note-inline'>(十八)</span>勃馱勃馱<span class='note-inline'>(引)</span>仡囉<span class='note-inline'>(二合十九)</span>善摩惹<span class='note-inline'>(二十)</span>嚩日囉<span class='note-inline'>(二合)</span>吽<span class='note-inline'>(短聲)</span>迦<span class='note-inline'>(引)</span>囉<span class='note-inline'>(二十一)</span>吽<span class='note-inline'>(短)</span>迦囉<span class='note-inline'>(二十二)</span>路計濕嚩<span class='note-inline'>(二合)</span>囉<span class='note-inline'>(二十三)</span>摩尼鉢囉<span class='note-inline'>(二合)</span>娜<span class='note-inline'>(二十四)</span>摩訶囉<span class='note-inline'>(引)</span>伽<span class='note-inline'>(二十五)</span>摩訶掃佉野<span class='note-inline'>(二合二十六)</span>迦<span class='note-inline'>(引)</span>摩目佶叉<span class='note-inline'>(二合二十七)</span>摩訶馱耶<span class='note-inline'>(二十八)</span>怛哩<span class='note-inline'>(二合)</span>迦<span class='note-inline'>(引)</span>攞<span class='note-inline'>(二十九)</span>悉怛哩<span class='note-inline'>(三合)</span>婆嚩<span class='note-inline'>(三十)</span>悉怛哩野<span class='note-inline'>(四合)</span>仡囉<span class='note-inline'>(二合)</span>仡囉野<span class='note-inline'>(三合三十一)</span>怛哩<span class='note-inline'>(二合)</span>路迦<span class='note-inline'>(引)</span>仡囉<span class='note-inline'>(二合三十二)</span>怛哩<span class='note-inline'>(二合)</span>馱<span class='note-inline'>(引)</span>覩迦<span class='note-inline'>(三十三)</span>薩他<span class='note-inline'>(二合引)</span>嚩囉<span class='note-inline'>(三十四)</span>鉢囉<span class='note-inline'>(二合)</span>婆嚩微野<span class='note-inline'>(二合)</span>訖多<span class='note-inline'>(二合三十五)</span>蘇<span class='note-inline'>(上)</span>素佶叉摩<span class='note-inline'>(三合三十六)</span>薩吐<span class='note-inline'>(二合)</span>攞散者焰<span class='note-inline'>(三十七)</span>讓伽摩鉢囉<span class='note-inline'>(二合)</span>嚩囉<span class='note-inline'>(三十八)</span>鉢囉<span class='note-inline'>(二合引)</span>跛諦<span class='note-inline'>(二合)</span>婆嚩<span class='note-inline'>(三十九)</span>娑<span class='note-inline'>(引)</span>伽囉戍馱那<span class='note-inline'>(四十)</span>婀那<span class='note-inline'>(引)</span>地儞馱那<span class='note-inline'>(引)</span>典多建多<span class='note-inline'>(四十一)</span>鉢囉迦<span class='note-inline'>(三合迦半音)</span>薩嚩摩悉體<span class='note-inline'>(二合)</span>多<span class='note-inline'>(四十二)</span>纈哩<span class='note-inline'>(二合)</span>多畝娜囉<span class='note-inline'>(二合四十三)</span>瑜伽三昧藥<span class='note-inline'>(四十四)</span>多怛嚩<span class='note-inline'>(二合)</span>薩多野<span class='note-inline'>(二合四十五)</span>摩訶摩郝<span class='note-inline'>(四十六)</span>多他伽多<span class='note-inline'>(四十七)</span>摩訶悉馱<span class='note-inline'>(四十八)</span>達摩羯磨<span class='note-inline'>(四十九)</span>摩訶勃馱<span class='note-inline'>(五十)</span>娑達摩娑多羯<span class='note-inline'>(二合)</span>摩跛他<span class='note-inline'>(五十一)</span>菩提質多<span class='note-inline'>(五十二)</span>素<span class='note-inline'>(上)</span>慕馱迦<span class='note-inline'>(五十三)</span>嚩日囉<span class='note-inline'>(二合)</span>矩嚕<span class='note-inline'>(二合)</span>馱<span class='note-inline'>(五十四)</span>摩訶矩嚕<span class='note-inline'>(二合)</span>馱<span class='note-inline'>(五十五)</span>入嚩<span class='note-inline'>(二合)</span>邏鉢囉<span class='note-inline'>(二合)</span>攞野那摩脚<span class='note-inline'>(五十六)</span>摩訶微那野<span class='note-inline'>(五十七)</span>弩瑟吒<span class='note-inline'>(二合引)</span>仡囉<span class='note-inline'>(二合五十八)</span>嚕娜囉<span class='note-inline'>(二合)</span>嘮娜囉<span class='note-inline'>(二合五十九)</span>佶叉<span class='note-inline'>(二合)</span>孕迦囉<span class='note-inline'>(入六十)</span>薩嚩戍地<span class='note-inline'>(六十一)</span>摩訶跛娜摩<span class='note-inline'>(二合六十二)</span>鉢囉<span class='note-inline'>(二合)</span>仡乳<span class='note-inline'>(二合)</span>播野<span class='note-inline'>(六十三)</span>摩訶那野<span class='note-inline'>(六十四)</span>囉<span class='note-inline'>(引)</span>伽戍地<span class='note-inline'>(六十五)</span>娑摩<span class='note-inline'>(引)</span>[亭*夜]仡囉<span class='note-inline'>(二合六十六)</span>尾濕嚩<span class='note-inline'>(二合)</span>囉<span class='note-inline'>(引)</span>伽<span class='note-inline'>(六十七)</span>摩醯濕嚩<span class='note-inline'>(二合)</span>囉<span class='note-inline'>(六十八)</span>阿<span class='note-inline'>(去)</span>迦<span class='note-inline'>(去)</span>舍難多野<span class='note-inline'>(二合六十九)</span>儞覩吠<span class='note-inline'>(七十)</span>薩嚩勃馱<span class='note-inline'>(七十一)</span>摩訶攞野<span class='note-inline'>(七十二)</span>尾部底室唎<span class='note-inline'>(二合七十三)</span>尾慕囉惹<span class='note-inline'>(七十四上)</span>薩嚩<span class='note-inline'>(引)</span>舍<span class='note-inline'>(七十五)</span>跛哩布囉脚<span class='note-inline'>(七十六)</span>曩麼悉諦<span class='note-inline'>(二合)</span>悉覩<span class='note-inline'>(二合七十七)</span>曩麼悉諦<span class='note-inline'>(二合)</span>悉覩<span class='note-inline'>(二合七十八)</span>曩麼悉諦<span class='note-inline'>(二合)</span>悉覩<span class='note-inline'>(二合七十九)</span>曩牟曩莫<span class='note-inline'>(八十)</span>部訖覩<span class='note-inline'>(二合)</span>恨怛梵<span class='note-inline'>(二合八十一)</span>鉢囉<span class='note-inline'>(二合)</span>跛[亭*夜]<span class='note-inline'>(引)</span>冥<span class='note-inline'>(八十二)</span>嚩日囉<span class='note-inline'>(二合)</span>薩怛嚩<span class='note-inline'>(二合引)</span>[亭*夜]<span class='note-inline'>(八十三)</span>悉馱滿<span class='note-inline'>(八十四)</span></p>

<div class="lg regular"><div class='lg-row'>若持此讚王　金剛法語誦</div>
<div class='lg-row'>所樂當成就　速疾無與倫</div>
<div class='lg-row'>每日應及時　稱已離諸罪</div>
<div class='lg-row'>常脫一切苦　淨土當現前</div>
<div class='lg-row'>纔誦眾福圓　增吉祥明盛</div>
</div><p>又准前加持閼伽。如法獻之。遂結諸尊羯磨印相及三昧耶契等。皆誦本真言如前周已。次結金剛熾盛日三昧耶印。左旋轉想解界并誦真言曰。</p>
<p class="dharani">吽</p>
<p>次結奉送印。印相金剛縛直竪二中指。相合如針當心。誦奉送真言。欲畢舉印近頂上。從中指先開散之。想諸聖眾而還本宮真言曰。</p>
<p class="dharani">唵<span class='note-inline'>(一)</span>訖哩<span class='note-inline'>(二合)</span>覩嚩<span class='note-inline'>(入二)</span>薩嚩薩怛嚩<span class='note-inline'>(二合)</span>囉託<span class='note-inline'>(二合三)</span>悉地囉娜<span class='note-inline'>(二合)</span>多<span class='note-inline'>(四)</span>野他<span class='note-inline'>(引)</span>弩伽<span class='note-inline'>(引)</span>伽車<span class='note-inline'>(上)</span>馱梵<span class='note-inline'>(二合五)</span>勃馱微沙焰<span class='note-inline'>(六)</span>補那囉<span class='note-inline'>(引)</span>伽摩那野覩<span class='note-inline'>(七)</span>唵<span class='note-inline'>(八)</span>嚩日囉<span class='note-inline'>(二合引)</span>薩怛嚩<span class='note-inline'>(二合九)</span>穆<span class='note-inline'>(十)</span></p>
<p>凡欲出道場。用前護身印加持己身。乃任所適。</p>
<p>修先行法。如前儀則。每日四時誦十萬遍。至課限充日。通夜達明無間念誦。先行圓滿。然任依時隨力修持。此生不久當得成就大樂金剛薩埵之身。</p>
<p>又陳儀軌法要。</p>
<p>復次誦發菩提心真言曰。</p>
<p class="dharani">唵<span class='note-inline'>(一)</span>薩嚩瑜伽質多<span class='note-inline'>(二)</span>畝怛波<span class='note-inline'>(二合)</span>娜夜弭<span class='note-inline'>(三)</span></p>
<p>次應思惟。己身為金剛薩埵。乃作嚩日囉<span class='note-inline'>(二合)</span>孽摩印。印相半跏而坐。左拳在胯。右當心誦真言曰。</p>
<p class="dharani">[合*牛]</p>
<p>次結金剛祕密三昧耶印。印相金剛縛。大指頭指為竅。右大指妙逼。加持心額喉頂真言曰。</p>
<p class="dharani">素囉多薩怛梵<span class='note-inline'>(三合)</span></p>
<p>次結五佛灌頂印。印相金剛合掌。中指相合屈第三節如劍。二頭指各輔著中指第三節。二大指相交如跏趺形。安於頂上次頂前頂右頂後頂左。以五佛真言加持之真言曰。</p>
<p class="dharani">唵部欠</p>
<p class="dharani">嚩日囉<span class='note-inline'>(二合)</span>薩怛嚩<span class='note-inline'>(二合)</span></p>
<p class="dharani">嚩日囉<span class='note-inline'>(二合)</span>羅怛娜<span class='note-inline'>(二合)</span></p>
<p class="dharani">嚩日囉<span class='note-inline'>(二合)</span>達摩</p>
<p class="dharani">嚩日囉<span class='note-inline'>(二合)</span>羯磨</p>
<p>次結金剛鬘印。印相作二金剛拳。於額前腦後繫鬘勢。徐徐從小指下散。如垂繒帶真言曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合)</span>摩邏<span class='note-inline'>(引)</span>避詵者<span class='note-inline'>(二)</span>滿<span class='note-inline'>(三)</span>[牟*含]</p>
<p>如前成身已。乃結八供養羯磨印。印相以二金剛拳。覆而相並。上擲為華。下散燒香。大指相合成燈。依胸兩向漸開塗香。覆相並當心右轉嬉戲。如嬉戲近口徐散為笑。二拳舒頭指。左臂如箜篌右彈弦勢歌。當心旋舞。虛掌頂上合為舞。</p>
<p>八供養真言如前廣儀軌所說。依法成身及八供養畢。次觀一切色空。如是思惟已。乃用妙適悅語。隨分誦初聲。所謂婀字諦觀諸法本自不生。復當成身為金剛薩埵。又以勝解意運想供養等物。并稱唵字。然後常誦心真言。如是至一月兩月或復六月。境相當現。或覩諸佛菩薩及一切殊勝之事。凡於一切時中。見諸悅意事及莊嚴等物。皆作空觀再安立之。皆成清淨已。誦唵字真言供養本尊。</p>
<p>復次觀身色空。即為覩金剛薩埵。如是勝解決定已。目所覩彼彼境自然成空。復當建立一如本尊。彼等垢障清淨。亦想己身為金剛薩埵。以如是瑜伽。乃至行住坐立隨意修習。又當持真言滿十萬遍。末後日通夜念誦。先行成就。漸次勤加功用。而於現生速證大樂金剛薩埵之智。</p>
<p>敬愛法　先於自身前觀　阿字門。成淨月輪。於月輪中觀　斛字。成金剛愛菩薩。身珠砂色身放紅光。二手持箭。分明觀已則誦四字明。結印引入自身。四字明曰。</p>
<p class="dharani">弱吽鑁斛</p>
<p>便以印加持四處。心額喉頂真言曰<span class='note-inline'>(印在廣經)</span>。</p>
<p class="dharani">唵嚩日囉<span class='note-inline'>(二合)</span>囉誐阿地瑟姹<span class='note-inline'>(二合)</span>娑囉<span class='note-inline'>(二合)</span>[牟*含]斛</p>
<p>諦觀己身如金剛愛染菩薩。威儀色相無有差別。即觀彼人在前一肘間。身下有字。成蓮華。自見自身。從蓮華孔入彼人身。遍其形體支分。猶如披衣。上下諦觀其形無二。即誦真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>囉誐囉誐野某乙斛</p>
<p>彼名念誦諦觀相續不絕滿二七遍。然後見之。所出語言皆是彼人無二無別。結跏端坐入定。想前有一阿字。晃耀光明。便變為月輪。輪中有一吽字。成訖便為金剛鉤菩薩。二手持鉤。便從口入中。便成菩薩。即從心中出一弱字。流入如鬘直至所愛樂人心中。成鉤。如金剛女。想頭如一股杵左手曲成鉤。二身無二想。</p>

<p class='juan'>大樂金剛薩埵修行成就儀軌一卷</p></div>
</div><!-- end of div[@id='body'] -->
</body></html>