<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說聖曜母陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1303
<div class='div-jing'>
<p class='juan'><a id='mulu1' />佛說聖曜母陀羅尼經</p><p class="byline">西天譯經三藏朝散大夫試鴻臚卿傳教大師臣法天奉　詔譯</p><p>如是我聞。一時佛在阿拏迦嚩帝大城。爾時有無數天龍夜叉乾闥婆阿修羅迦樓羅緊那羅摩睺羅伽人非人。及木星火星金星水星土星。太陰太陽羅睺計都。如是等二十七曜恭敬圍遶。此大金剛三昧莊嚴道場。復有無數千菩薩摩訶薩眾。其名曰金剛手菩薩金剛忿怒菩薩。金剛軍菩薩金剛播尼菩薩。金剛主菩薩金剛莊嚴菩薩。金剛明菩薩金剛敷菩薩。觀自在菩薩普觀世菩薩。吉祥菩薩蓮華幢菩薩。蓮華藏菩薩蓮華目菩薩。慈氏菩薩文殊師利法王子菩薩摩訶薩。如是等諸大菩薩恭敬圍遶。佛為說法初善中善後善。其義深遠其語巧妙。純一無雜具足清白莊嚴如意。</p>
<p>爾時金剛手菩薩摩訶薩。即從座起以神通力。右繞世尊無數百千匝。頭面作禮結跏趺坐。以清淨眼觀彼大眾。作金剛合掌安向心間。白世尊言。有諸宿曜形貌麁惡。心多忿怒惱害眾生。或斷命根或耗人財寶。或減人精神或促人年壽。如是損惱一切眾生。惟願世尊說正密法為作擁護。佛言善哉善哉。汝能慈愍利益一切眾生。問於如來最上祕密之法。汝今諦聽善思念之。我為汝說金剛手。如是諸惡宿曜。及天龍夜叉乾闥婆阿脩羅迦樓羅緊那羅摩睺羅伽人非人等。應以最上閼伽。及音樂等。依法加持一一供養。令彼歡喜滅除諸惡。時釋迦牟尼佛。於自心中出大光明。名慈悲光。入諸宿曜頂。剎那之間一切宿曜及日月等。即從座起頭面禮足。右膝著地合掌恭敬白佛言。世尊如來應正等覺。願賜攝受為說正法。我等若聞擁護有情令無災害。所有禁縛刀劍毒蟲一切不害。我結地界而為守護。爾時釋迦如來。即說供養宿曜真言。</p>
<p class="dharani">唵銘<span class='note-inline'>(引)</span>齲<span class='note-inline'>(引)</span>攞迦<span class='note-inline'>(二合引)</span>野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>尸<span class='note-inline'>(引)</span>旦<span class='note-inline'>(引)</span>舍尾<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>洛訖旦<span class='note-inline'>(二合引)</span>誐俱麼<span class='note-inline'>(引)</span>囉野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>冐<span class='note-inline'>(引)</span>馱野冐<span class='note-inline'>(引)</span>馱野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>步<span class='note-inline'>(引)</span>誐<span class='note-inline'>(引)</span>娑波<span class='note-inline'>(二合)</span>那野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>阿穌囉薩多麼<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>訖里<span class='note-inline'>(二合)</span>瑟拏<span class='note-inline'>(二合)</span>嚩囉拏<span class='note-inline'>(二合引)</span>野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>阿沒里<span class='note-inline'>(二合)</span>多鉢里<span class='note-inline'>(二合)</span>夜野娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>乳<span class='note-inline'>(引)</span>底計<span class='note-inline'>(引)</span>多吠<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊說真言已。告金剛手菩薩言。如是九曜真言。念者皆得成就。先須依法以香水。塗曼拏羅闊十二指。或金銀器或銅器瓦器等。獻閼伽供養星曜。用前真言各念一百八遍。所求之事而悉成就。佛告金剛手菩薩。我今復說陀羅尼名聖曜母。有大明力能為擁護。一切宿曜聞悉歡喜。若有苾芻苾芻尼優婆塞優婆夷。聞此經典於曼拏羅獻閼伽供養。念此真言七遍。即得富貴長壽。若日日持誦彼一切宿曜。能滿有情一切意願。宿曜母陀羅尼曰。</p>
<p class="dharani">曩謨<span class='note-inline'>(引)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜野曩謨<span class='note-inline'>(引)</span>沒馱野曩謨<span class='note-inline'>(二合)</span>嚩日囉<span class='note-inline'>(二合)</span>馱囉<span class='note-inline'>(引)</span>野曩謨鉢捺麼<span class='note-inline'>(二合)</span>馱囉<span class='note-inline'>(引)</span>野曩謨薩嚩仡囉<span class='note-inline'>(二合)</span>賀<span class='note-inline'>(引)</span>赧薩嚩商<span class='note-inline'>(引)</span>波哩布囉迦<span class='note-inline'>(引)</span>赧<span class='note-inline'>(引)</span>曩謨<span class='note-inline'>(引)</span>諾乞叉<span class='note-inline'>(二合)</span>怛囉<span class='note-inline'>(二合)</span>赧曩謨<span class='note-inline'>(引)</span>訥嚩<span class='note-inline'>(二合引)</span>那舍囉<span class='note-inline'>(引)</span>尸<span class='note-inline'>(引)</span>南<span class='note-inline'>(引)</span>怛儞也<span class='note-inline'>(二合)</span>他<span class='note-inline'>(引)</span>唵<span class='note-inline'>(引)</span>沒第<span class='note-inline'>(引)</span>嚩日里<span class='note-inline'>(二合引)</span>嚩日里<span class='note-inline'>(二合引)</span>鉢捺銘<span class='note-inline'>(二合引)</span>娑囉娑囉鉢囉<span class='note-inline'>(二合)</span>娑囉鉢囉<span class='note-inline'>(二合)</span>娑囉三麼<span class='note-inline'>(二合)</span>囉三麼<span class='note-inline'>(二合)</span>囉託里<span class='note-inline'>(二合引)</span>拏野訖里<span class='note-inline'>(二合引)</span>拏野末里那<span class='note-inline'>(二合)</span>野伽<span class='note-inline'>(引)</span>多野伽<span class='note-inline'>(引)</span>多野薩嚩尾覲曩<span class='note-inline'>(二合引)</span>俱嚕俱嚕親那親那頻那頻那剎跛野剎跛野扇<span class='note-inline'>(引)</span>帝<span class='note-inline'>(引)</span>扇<span class='note-inline'>(引)</span>帝<span class='note-inline'>(引)</span>難<span class='note-inline'>(引)</span>帝<span class='note-inline'>(引)</span>難<span class='note-inline'>(引)</span>帝<span class='note-inline'>(引)</span>那<span class='note-inline'>(引)</span>麼野那<span class='note-inline'>(引)</span>麼野訥嚕<span class='note-inline'>(二合)</span>怛那哩舍<span class='note-inline'>(引)</span>野怛麼<span class='note-inline'>(二合引)</span>南麼麼[口*洛]乞叉<span class='note-inline'>(二合)</span>[口*洛]乞叉<span class='note-inline'>(二合)</span>薩嚩薩怛嚩<span class='note-inline'>(二合)</span>室左<span class='note-inline'>(二合)</span>薩嚩諾乞剎<span class='note-inline'>(二合)</span>怛囉<span class='note-inline'>(二合)</span>仡囉<span class='note-inline'>(二合)</span>賀<span class='note-inline'>(引)</span>閉赧<span class='note-inline'>(引)</span>麼<span class='note-inline'>(引)</span>儞哩嚩<span class='note-inline'>(二合引)</span>囉曳婆誐嚩底麼賀<span class='note-inline'>(引)</span>麼<span class='note-inline'>(引)</span>曳鉢囉<span class='note-inline'>(二合)</span>娑馱野薩嚩播<span class='note-inline'>(引)</span>播<span class='note-inline'>(引)</span>儞彌<span class='note-inline'>(引)</span>薩嚩薩怛嚩<span class='note-inline'>(二合引)</span>南贊抳贊抳都嚕都嚕婆誐嚩帝贊抳贊抳蘇母蘇母祖母祖母婆嚩婆吠烏仡哩<span class='note-inline'>(二合引)</span>烏仡囉<span class='note-inline'>(二合)</span>多閉布囉野麼麼薩嚩薩怛嚩<span class='note-inline'>(二合引)</span>難<span class='note-inline'>(引)</span>左麼努<span class='note-inline'>(引)</span>囉他薩嚩怛他<span class='note-inline'>(引)</span>誐多<span class='note-inline'>(引)</span>地瑟恥<span class='note-inline'>(二合)</span>多三摩曳娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>娑嚩<span class='note-inline'>(二合引)</span>賀吽娑嚩<span class='note-inline'>(二合引)</span>賀<span class='note-inline'>(引)</span>紇凌<span class='note-inline'>(二合)</span>娑嚩<span class='note-inline'>(二合引)</span>賀<span class='note-inline'>(引)</span>通娑嚩<span class='note-inline'>(二合引)</span>賀<span class='note-inline'>(引)</span>定娑嚩<span class='note-inline'>(二合引)</span>賀<span class='note-inline'>(引)</span>嚩日囉<span class='note-inline'>(二合)</span>馱囉<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>鉢捺麼<span class='note-inline'>(二合)</span>馱囉<span class='note-inline'>(引)</span>野娑嚩<span class='note-inline'>(二合引)</span>賀阿[寧*吉]底也<span class='note-inline'>(二合)</span>野娑嚩<span class='note-inline'>(二合引)</span>賀<span class='note-inline'>(引)</span>穌麼野娑嚩<span class='note-inline'>(二合引)</span>賀馱囉抳穌多<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>母馱野娑嚩<span class='note-inline'>(二合)</span>賀勿里<span class='note-inline'>(二合)</span>賀薩波<span class='note-inline'>(二合)</span>多曳娑嚩<span class='note-inline'>(二合引)</span>賀<span class='note-inline'>(引)</span>速訖囉<span class='note-inline'>(二合)</span>野娑嚩<span class='note-inline'>(二合引)</span>賀<span class='note-inline'>(引)</span>訖哩<span class='note-inline'>(二合)</span>瑟拏<span class='note-inline'>(二合)</span>嚩囉拏<span class='note-inline'>(二合引)</span>野娑嚩<span class='note-inline'>(二合引)</span>賀<span class='note-inline'>(引)</span>囉賀吠娑嚩<span class='note-inline'>(二合引)</span>賀<span class='note-inline'>(引)</span>迦多吠娑嚩<span class='note-inline'>(二合引)</span>賀<span class='note-inline'>(引)</span>沒馱野娑嚩<span class='note-inline'>(二合引)</span>賀嚩日囉<span class='note-inline'>(二合)</span>馱囉野娑囉<span class='note-inline'>(二合引)</span>賀<span class='note-inline'>(引)</span>鉢那麼馱囉<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>俱麼囉<span class='note-inline'>(二合)</span>野娑嚩<span class='note-inline'>(二合引)</span>賀諾乞叉<span class='note-inline'>(二合)</span>怛囉<span class='note-inline'>(二合)</span>赧娑嚩<span class='note-inline'>(二合引)</span>賀薩里舞波那囉<span class='note-inline'>(二合)</span>嚩赧娑嚩<span class='note-inline'>(二合引)</span>賀<span class='note-inline'>(引)</span>唵薩哩嚩<span class='note-inline'>(二合)</span>尾禰吽[口*癹]吒娑嚩<span class='note-inline'>(二合引)</span>賀</p>
<p>爾時世尊說此陀羅尼已。告金剛手菩薩言。今此真言最上祕密。能與眾生滿一切願。若有人求長壽等。於八月七日起首。受持齋戒至十四日夜。依法供養宿曜至十五日。一晝夜中讀誦此陀羅尼。彼人得長壽至九十九歲。所有雷電龍鬼諸惡星曜皆不能怖。復得宿命智所願如意。爾時一切宿曜聞佛所說。讚言善哉善哉甚為希有。我等受持。即以頭面禮世尊足忽然不現。</p>

<p class='juan'>佛說聖曜母陀羅尼經</p></div>
</div><!-- end of div[@id='body'] -->
</body></html>