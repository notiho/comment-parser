<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大威力烏樞瑟摩明王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu3' />大威力烏樞瑟摩明王經卷下</p><p class="byline">大唐北天竺國三藏阿質達霰譯</p>
<p class='h1'>心密言事法</p><p>復次求心密言成驗法。行者不拘淨穢。食與不食持滿十萬當得悉地。</p>
<p>若取線一加持一結一千八遍。戴之自護護他。若加持黃芥子或灰或水。散十方辟魔。若加持頂上髮作髻。所至之處皆獲勝利。若加持衣角。七遍作一結訴訟得理。</p>
<p>若遭囚閉枷鎖。心誦真言即得解脫。若良田土及灰。以蜜和之加持。塗一切瘡生肌。</p>
<p>若梵羅剎中人至困者。結心印持明差。</p>
<p>若旃陀羅家灰滿盛鉢中。毒藥末和水加持。灑灰上置地加持之旋轉捕盜。</p>
<p>若黑月八日魚肉及血。祀摩醯首羅右邊夜叉面。執人骨橛加持一千八遍稱彼名。擣紅藍花汁塗橛。用釘入地烏蹉娜曩。</p>
<p>若加持鵶脛骨一百八遍。釘彼門下如鵶飛。</p>
<p>若絕食三日。黑月八日或十四日。寒林中以其灰布彼形。佉馱羅木橛五枚。各加持一百八遍。釘額喉心及兩肩摩囉寧。不者以一橛釘支節。少沙。</p>
<p>若離合黑月八日日方午或夜半。進寒林灰於苦練樹皮火中一千八遍。若夜半蛇脫皮鼠狼肉。一內芥子油中。進摩阿迦羅火中。經七夜尾娜末沙曩。</p>
<p>若離合進俱奢得鷄果於勃羅得迦火中。一日三時時一千八遍至滿七日。</p>
<p>若寒林中或淨室中。進勃羅得迦果於氷拏迦火中。一千八遍辟大力鬼神。</p>
<p>若勃羅得迦子青木香和油麻油。進勃羅得迦火中一千八遍。至滿七日矩瑟吒加持紫檀香一千八遍塗之復。若灰鹽毒藥末和。進火中一千八遍痃辟。</p>
<p>若一日不食。黑月八日寒林灰和魚膽作人形。割進佉馱羅火中。夜半起貴敬。</p>
<p>若三日不食。黑月十四日寒林立壇以香赤華赤飲食供養。以己血於髑髏上畫迦那。寒林炭火炙之仍加持一千八遍自至。</p>
<p>若夜半進稻穀末於火中。一千八遍烏柘吒曩。</p>
<p>若寒林中花鬘蛇皮和。進火中一千八遍入嚩囉。</p>
<p>若進胡椒於火中一千八遍悉多哩貴敬。</p>
<p>若微赦迦及摩那果。內芥子油中。黑月八日寒林中進其火中。日以三時時一千八遍。至滿七日彼即貴敬。</p>
<p>若夜半被髮。苦練葉并子和牛尿。進火中一千八遍三遍烏柘吒曩。</p>
<p>若黑月八日。寒林灰塑人形。本尊前割。進佉馱囉火中即至。加持果七遍贈之轉貴敬矣。</p>
<p>若麼沙己血和鹽。進經用齒木火中一千八遍囉拏貴敬。</p>
<p>若每晨誦一千八遍常得安寧。</p>
<p>若芥子鹽血和。進經用齒木火中一千八遍囉拏貴敬。</p>
<p>若午時薰胡翅和芥子油。進苦練木火中一千八遍烏柘吒曩。</p>
<p>若寒林中禁語。誦十萬遍訖。三日不食白月八日或九日。以人左肋骨。用紅藍花汁畫彼形。寒林火炙之加持彼自空而來。</p>
<p>若淨室或寒林。已指甲蛇皮薰胡毛和作香。燒供養跛吒寫。誦經七日烏柘吒曩。</p>
<p>若水中立至膝或腰。一內薰胡毛於人脂中。日時三千八遍。經一七日烏柘吒曩。</p>
<p>若芥子脂遍己身塗之。以芥子末拭取成彼形。寒林中割進其火中。經一七日矩瑟吒。</p>
<p>若鉢羅奢子及麼娜子和。進火中一百八遍矩瑟吒。</p>
<p>若得莽囉葉嚩囉伽得嚩稱。及咄嚕瑟劍<span class='note-inline'>(蘇合香也)</span>為末。和芥子油。進火中一千八遍令眾人貴敬。</p>
<p>若於寒林中以紫檀作壇供養。行者坐髑髏上。犬肉和芥子油。進寒林火中一千八遍。毘舍遮眾見隱。及長生藥一切所索。</p>
<p>若寒林灰和犬脂成形。一髑髏中著犬脂置形頭上。行者坐髑髏上。進屍髮於火中一千八遍摩囉寧。</p>
<p>若一切大怖畏逼身。憶念此密言止之。若日誦一千八遍者。辟官事及大力鬼神虎狼師子。</p>
<p>若路行日誦一百八遍。免劫盜。若遭官事。誦一萬遍枷鎖解脫長吏相容。若被囚禁。但誦此密言即得解脫。若疫病以粳米飯和酥。進火中一千八遍止。</p>
<p>若加持牛黃一千八遍。塗額見者貴敬。</p>
<p>若進安悉香火中十萬遍。羅剎貴敬所求皆遂。</p>
<p>若安悉香和松膠。進火中十萬遍。大聖金剛手菩薩隨心所願。</p>
<p>若紅蓮華鬚青木香酥蜜和。於獨樹下進火中滿十萬遍。大威力明王現其人前隨心滿願。</p>
<p>若寒林中犬骨和犬脂。進火中一千八遍摩囉寧。</p>
<p>若鵶翅薰胡翅和。進火中一千八遍尾娜末沙曩。</p>
<p>若摩怛曩子和蛇脂。進火中一千八遍烏蹉娜曩。</p>
<p>若供養本尊黃芥子和烏油麻。進火中一日三時時一千八遍。經一七日即貴敬。</p>
<p>若鹽和芥子。進火中日三時時一千八遍。經一七日國王貴敬。</p>
<p>若髑髏末和寒林灰作形。割進火中入嚩囉。</p>
<p>若髑髏末薰胡毛和。進火中每日一千八遍。經一七日尾娜末沙曩。</p>
<p>若髑髏末欝金香和芥子油。進火中一千八遍入嚩囉。</p>
<p>若鵶肉和雌黃。進火中一千八遍烏蹉娜曩。</p>
<p>若內鉢囉奢子於滿拏迦脂。進火中一千八遍矩瑟姹。</p>
<p>若獨樹下。進迴香花於烏曇鉢囉火中十萬遍。得金錢一千文。</p>
<p>若以惹底花准前燒。為持明王。</p>
<p>若燒萆麻子一千八遍囉拏貴敬。</p>
<p>若審銘花和酥蜜酪。進火中一千八遍當家疫散。</p>
<p>若勃哩孕迦花和酥蜜。進火中一千八遍當家疫散。</p>
<p>若截杉木進火中成扇底迦。</p>
<p>若進迦羅尾花於大河水中。滿十萬遍。候月蝕時布像。以飲食迦羅尾花供養。又進其花於水中月復止。其夜勿睡至曉後。</p>
<p>有蛇傷。縱已終者但加持之再生益壽。若令其蛇轉傷人不得。</p>
<p>若月蝕時於本尊前。加持麼沙令焰起。若人中毒。以麼沙於病者前。掉三兩遍病差延年。</p>
<p>若鬼瘧時氣等。依前掉麼沙差。</p>
<p>若取眾名花和清水置瓶中。加持一千八遍。浴之增福破魔護身。毘那夜迦為障者差。</p>
<p>若以紫檀香塗壇。加持童子本尊降問事。若白芥子以身血相和。進火中一日三時時別一千八遍。稱彼名貴敬。</p>
<p>若以鹽作彼形。後右脚稔。進火中一日三時時一千一百八遍。滿一七日王者貴敬。</p>
<p>若但稱彼名。一日三時時一千八遍滿一七日。欲召帝釋猶尚得至。</p>
<p>若鹽和己身血。進火中一日三時時一千八遍遍。稱彼名滿一七日貴敬。若進油麻於火中。一日三時時一千八遍。遍稱彼名滿一七日貴敬。</p>
<p>爾時薄伽梵金剛手菩薩摩訶薩。告諸眾言。我此廣大壇法。三世諸佛皆所傳說。我今復陳此法。能利益人天及諸有情。若登其壇皆成大驗。不擇時日任建立之。</p>
<p>爾時天龍八部人及非人。咸皆歎言。此壇功力量等虛空。難可籌量無以比喻。唯願慈悲為我等說。</p>
<p>爾時薄伽梵知眾樂聞。告言欲立此壇。其阿闍梨相身須清潔柔和質直。具忍辱行深信大乘及陀羅尼。戒珠無缺聰明利智。起慈悲心仍好供養。乃於山林或大海側。或泉或河大池等側。牛欄獨樹或寒林制帝及花林中。若在城隍近東南角或西北隅。如是等處取便而作。以牛五淨和灑其地。或用香水又以牛尿和糞摩之。其壇四肘或八十四或二十肘。作四門。西門北門是往來道。階高四指。四角內畫金剛杵皆焰起。壇中首東畫佛。當結跏趺處蓮花座。兩肩及光皆有焰起。左手大指頭指把少袈裟。餘三指微拳。其掌向外以手近脇。右手揚掌。佛右畫大力烏芻瑟麼明王。四臂。右手佛。下手執娜拏。左上手並舒五指。側手近額。微低其頭作禮佛勢。不手赤索。目赤色。次右金剛手菩薩。次右素婆明王。於菩薩左阿蜜哩多軍茶利明王。次金剛劍明妃次金剛鎖明妃。於素婆明王左磨麼鷄。於金剛手後畫明王等心。心即半月也。所謂計里吉攞明王。娜囉尾拏明王。囉迦當伽明王。嚩日囉尾娜囉明王。嚩日囉嚕娜囉明王。波囉摩纈哩乃耶明王。摩訶戰拏舍者明王。佛左觀自在菩薩。次右波拏囉嚩細寧。次後多囉及毘俱胝明妃菩薩。左馬頭王大怒形。次左大吉祥天女。次左摩訶濕吠帝遶佛住畫諸大菩薩。西門裏左右各畫一忿怒。南邊者一手執打車棒。北邊者一手杵一手娜拏。東門內北邊青金剛一手竪擬之。南邊阿吒吒訶索笑勢。南門內東邊惹瀾多者嚕。西邊波娜寧估廁波。北門內東邊訥馱囉沙。西邊訥惹庾。此門內並是忿怒者。外壇東北角伊舍那天王以伽那眾圍遶。東方日月天及提頭賴吒并帝釋等。東南隅火天以苦行仙圍遶。南方閻羅王及那羅延。西南隅寧李帝羅剎圍遶。西方龍王以諸龍眾圍遶。西北隅風天以風天眾圍遶。北方毘沙門天王以藥叉眾圍遶。於佛前置灌頂瓶。阿闍梨洗手訖。三度抄水向口。又以名香塗手。結請佛印并密言。又請諸尊。以飲食香華。供養寧李帝。通用麼娑。壇西以乳木作火壇。阿闍梨先請火天。於火爐中安置訖。乃以蘇蜜酪和油麻。一加持一進火中。供養二十一遍或一百八遍。心念火天。於火壇側東南。方坐乃請佛於火爐中坐。進准前物二十一遍或一百八遍。次請佛却歸本位。佛部畢。次供養蓮華部眾。</p>
<p>一請尊。次金剛部一一請尊。次大自在天王。次一一諸天依次而請。燒准前物而供養之。又請火天就爐供養。乃請火天歸其本位。其行者當先洗沐衣新淨衣。受戒懺悔發菩提心。以帛掩目。阿闍梨加持香水灑行者頂。引入西門令結金剛三昧耶印。置華於印上。阿闍梨誦金剛三昧耶密言七遍。令行者耳聞。便使散花。華所至處阿闍梨告言。著某尊。汝與彼尊有緣。阿闍梨准法為請行者本尊。就火爐。令行者在阿闍梨右跪坐。執其手令以右手。進酥等於火中七遍充供養。阿闍梨奉送本尊歸本位。以行者擬授密言。加持灌頂瓶一百八遍。令行者結本尊印。印頂口誦密言。阿闍梨與灌頂告言。灌頂已畢各依本法而作事業。乃示之種種印契及諸法要。阿闍梨乃讚歎諸佛菩薩功德。又以飲食香華供養諸尊。發願懺悔。次依前先請火天。燒准前物供養。次供養佛部二聖眾。次蓮華部次金剛部次諸天。乃奉送佛部。次蓮華部次金剛部次諸天。阿闍梨舉燭。引諸行者照壇內示佛菩薩及天等位。乃泥掃之。凡作壇日未出前畢住。若登此壇即如入一切灌頂壇訖。同功罪滅福生辟諸業輪。降伏人天所作皆驗。</p>
<p>時薄伽梵說此大威力明尾䮍多銘壇已。一切大眾咸共讚言。善哉善哉威德無過饒益我等故今說斯要。</p>
<p>復次薄伽梵金剛手說大威力密言相。大威力根本密言曰。</p>
<p class="dharani">唵<span class='note-inline'>(一)</span>吽吽吽<span class='note-inline'>(二)</span>頗吒<span class='note-inline'>(半音下同)</span>頗吒頗吒<span class='note-inline'>(三)</span>鄔仡囉<span class='note-inline'>(二合)</span>戍攞播寧<span class='note-inline'>(四)</span>[合*牛][合*牛][合*牛]<span class='note-inline'>(五)</span>頗吒頗吒頗吒<span class='note-inline'>(六)</span>擾羝寧囉曩<span class='note-inline'>(二合一)</span>娜<span class='note-inline'>(七)</span>[合*牛][合*牛][合*牛]<span class='note-inline'>(八)</span>頗吒頗吒頗吒<span class='note-inline'>(九)</span>沙嚩<span class='note-inline'>(二合引)</span>訶<span class='note-inline'>(十)</span></p>
<p>心密言曰。</p>
<p class="dharani">唵<span class='note-inline'>(一)</span>[合*牛]<span class='note-inline'>(二)</span>頗吒<span class='note-inline'>(吒字半音與頗字合呼諸准此)</span>頗吒頗吒<span class='note-inline'>(吒半音呼三)</span>鄔仡囉<span class='note-inline'>(二合)</span>戍攞播寧<span class='note-inline'>(四)</span>[合*牛][合*牛][合*牛]<span class='note-inline'>(五)</span>頗吒頗吒頗吒<span class='note-inline'>(吒半音呼六)</span>唵<span class='note-inline'>(七)</span>優羝寧囉曩<span class='note-inline'>(二合)</span>娜<span class='note-inline'>(八)</span>[合*牛][合*牛][合*牛]<span class='note-inline'>(九)</span>頗吒<span class='note-inline'>(吒半音呼下同)</span>頗吒頗吒<span class='note-inline'>(十)</span>唵唵唵<span class='note-inline'>(十一)</span>摩訶麼攞<span class='note-inline'>(十二)</span>娑嚩<span class='note-inline'>(二合引)</span>訶<span class='note-inline'>(引十三)</span></p>
<p>此密言凡五唵七[合*牛]九頗吒梵文十七字娑嚩訶不入數。</p>
<p>復陳教法能作一切事。以三金作蓮華。往山頂加持三十萬遍當得悉地。手持其悉地蓮華。身成大威力。若作輪或杵或三股叉或加那。准前加持七十萬遍。能遊四天下。加持一百萬遍遊三十三天。二百萬遍成持明輪王。夜摩兜率及與諸天皆大順伏。能作一切事法有大威力。</p>
<p>復次畫像。市緤勿經截割者。不用皮膠。於中畫像佛。處師子座手說法相。其右金剛手左持杵。右問法相通身青色。佛左威力一手執拂。其次施願。於下畫行者。右執香爐左持華籠。瞻仰大威力。於此像前每日誦二十一遍。經六箇月遂成先行。悉地所願皆遂。</p>
<p>復次薄伽梵金剛手無比勇健前密言相。所謂頭頂甲冑頂髻坐等。奉請密言曰。</p>
<p>歸命三寶及金剛手。</p>
<p class="dharani">唵<span class='note-inline'>(一)</span>縛日囉<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(二)</span>摩訶戰拏<span class='note-inline'>(三)</span>訶曩娜訶跛者<span class='note-inline'>(四)</span>尾馱望<span class='note-inline'>(二合)</span>娑也<span class='note-inline'>(五)</span>曀係曳<span class='note-inline'>(二合)</span>呬<span class='note-inline'>(六若除曀係曳呬安孽車孽車成奉送密言)</span>薄伽嚩<span class='note-inline'>(引七)</span>訶曩訶曩<span class='note-inline'>(八)</span>娜訶娜訶<span class='note-inline'>(九)</span>跛者跛者<span class='note-inline'>(十)</span>尾馱望<span class='note-inline'>(二合)</span>娑也<span class='note-inline'>(十一)</span>苨嚩乃殿<span class='note-inline'>(覩見反)</span>娜囉<span class='note-inline'>(二合十二)</span>布爾多<span class='note-inline'>(十三)</span>薩嚩<span class='note-inline'>(引)</span>多麼<span class='note-inline'>(二合)</span>耳多<span class='note-inline'>(十四)</span>薩嚩<span class='note-inline'>(引)</span>多麼<span class='note-inline'>(二合)</span>惹<span class='note-inline'>(十五)</span>蘇<span class='note-inline'>(上)</span>嚕蘇<span class='note-inline'>(上)</span>嚕<span class='note-inline'>(十六)</span>矩嚕矩嚕<span class='note-inline'>(十七)</span>母嚕母嚕<span class='note-inline'>(十八)</span>屈嚩屈嚩<span class='note-inline'>(十九)</span>摩訶屈嚩摩訶屈嚩<span class='note-inline'>(二十)</span>矩曩知矩曩知<span class='note-inline'>(二十一)</span>曩知曩知<span class='note-inline'>(二十二)</span>賜儞賜儞<span class='note-inline'>(二十三)</span>吉儞吉儞<span class='note-inline'>(二十四)</span>佉佉<span class='note-inline'>(二十五)</span>佉<span class='note-inline'>(去)</span>奚佉<span class='note-inline'>(去)</span>奚<span class='note-inline'>(二十六)</span>區<span class='note-inline'>(上)</span>囉區<span class='note-inline'>(上)</span>囉<span class='note-inline'>(二十七)</span>覩吒覩吒<span class='note-inline'>(二十八)</span>訶曩訶曩<span class='note-inline'>(二十九)</span>步多跛帝<span class='note-inline'>(三十)</span>阿蘇<span class='note-inline'>(上)</span>囉補囉<span class='note-inline'>(三十一)</span>尾馱望<span class='note-inline'>(二合)</span>娑曩迦囉<span class='note-inline'>(三十二)</span>烏樞瑟麼<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(三十三)</span>摩訶麼攞<span class='note-inline'>(三十四)</span>馱麼馱麼<span class='note-inline'>(三十五)</span>迦羅迦羅<span class='note-inline'>(三十六)</span>矩嚕矩嚕<span class='note-inline'>(三十七)</span>[合*牛]頗吒<span class='note-inline'>(三十八)</span>蘇<span class='note-inline'>(上)</span>嚕蘇嚕<span class='note-inline'>(三十九)</span>[合*牛]頗吒<span class='note-inline'>(四十)</span>訶曩訶曩<span class='note-inline'>(四十一)</span>[合*牛]頗吒<span class='note-inline'>(四十二)</span>娜訶娜訶<span class='note-inline'>(四十三)</span>[合*牛]頗吒<span class='note-inline'>(四十四)</span>跛者跛者<span class='note-inline'>(四十五)</span>[合*牛]頗吒<span class='note-inline'>(四十六)</span>纈哩<span class='note-inline'>(二合四十七)</span>[合*牛][合*牛][合*牛]<span class='note-inline'>(四十八)</span>頗吒<span class='note-inline'>(四十九)</span>娑嚩<span class='note-inline'>(二合引)</span>訶<span class='note-inline'>(引五十)</span></p>
<p>心密言曰。</p>
<p>歸命畢。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(二)</span>摩訶麼攞<span class='note-inline'>(三)</span>訶曩娜訶跛者<span class='note-inline'>(四)</span>尾馱望<span class='note-inline'>(二合)</span>娑也<span class='note-inline'>(五)</span>烏樞瑟麼<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(六)</span>吽<span class='note-inline'>(七)</span>頗吒<span class='note-inline'>(八)</span></p>
<p>甲冑密言曰。</p>
<p class="dharani">唵<span class='note-inline'>(一)</span>薩望伽髯<span class='note-inline'>(二)</span>摩訶帝髯<span class='note-inline'>(三)</span>嚩日囉<span class='note-inline'>(二合)</span>舍寧<span class='note-inline'>(四)</span>嚩日囉<span class='note-inline'>(二合)</span>播舍<span class='note-inline'>(五)</span>麼那鉢尾蛇<span class='note-inline'>(六)</span>薩嚩弩瑟鹻<span class='note-inline'>(二合七)</span>娑擔<span class='note-inline'>(二合)</span>娑擔<span class='note-inline'>(二合八)</span>婆也婆也<span class='note-inline'>(九)</span>[合*牛]<span class='note-inline'>(十)</span>頗吒<span class='note-inline'>(十一)</span></p>
<p>器仗密言曰。</p>
<p class="dharani">唵<span class='note-inline'>(一)</span>蘇<span class='note-inline'>(上)</span>嚕蘇<span class='note-inline'>(上)</span>嚕<span class='note-inline'>(二)</span>烏樞瑟麼<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(三)</span>訶曩訶曩<span class='note-inline'>(四)</span>吽<span class='note-inline'>(五)</span>頗吒<span class='note-inline'>(六)</span></p>
<p>頂髻密言曰。</p>
<p class="dharani">唵<span class='note-inline'>(一)</span>始哩始囉<span class='note-inline'>(二)</span>摩里寧<span class='note-inline'>(三)</span>始儞<span class='note-inline'>(四)</span>始儞始儞<span class='note-inline'>(五)</span>始儞<span class='note-inline'>(六)</span>[合*牛]<span class='note-inline'>(七)</span>頗吒<span class='note-inline'>(八)</span></p>
<p>頂密言曰。</p>
<p class="dharani">唵<span class='note-inline'>(一)</span>入嚩<span class='note-inline'>(二合)</span>攞<span class='note-inline'>(二)</span>入嚩<span class='note-inline'>(二合)</span>攞<span class='note-inline'>(三)</span>薩嚩努瑟鹻<span class='note-inline'>(二合四)</span>婆擔<span class='note-inline'>(合)</span>波也<span class='note-inline'>(五)</span>娑擔<span class='note-inline'>(二合)</span>婆也<span class='note-inline'>(六)</span>努囉柘羅<span class='note-inline'>(七)</span>努瑟鹻<span class='note-inline'>(二合八)</span>寧嚩囉也<span class='note-inline'>(九)</span>囉訖叉<span class='note-inline'>(二合)</span>囉訖叉<span class='note-inline'>(二合十)</span>滿<span class='note-inline'>(引十一)</span>馺嚩<span class='note-inline'>(二合)</span>訶<span class='note-inline'>(十二)</span></p>
<p>坐密言曰。</p>
<p>歸命畢。</p>
<p class="dharani">唵<span class='note-inline'>(一)</span>娜難<span class='note-inline'>(上)</span>多尾惹也<span class='note-inline'>(二)</span>摩訶戰拏<span class='note-inline'>(三)</span>[合*牛]<span class='note-inline'>(四)</span>頗吒<span class='note-inline'>(五)</span></p>
<p>心中心根本明曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合)</span>俱[口*路]<span class='note-inline'>(二合)</span>馱<span class='note-inline'>(二)</span>摩訶摩攞<span class='note-inline'>(三)</span>訶曩娜訶跛者<span class='note-inline'>(四)</span>尾馱望<span class='note-inline'>(二合)</span>娑也<span class='note-inline'>(二合五)</span>尾馱望<span class='note-inline'>(二合)</span>娑也<span class='note-inline'>(二合六)</span>惹智攞濫耄娜囉<span class='note-inline'>(七)</span>烏樞瑟麼<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(八)</span>[合*牛]<span class='note-inline'>(九)</span>頗吒<span class='note-inline'>(十)</span>唵<span class='note-inline'>(十一)</span>地哩迦<span class='note-inline'>(迦字半音以上三字合呼之十二)</span></p>
<p>復次薄伽梵無量廣大力難踰越契相。薄伽梵根本印。先以手背相著乃交指。小指及大指自相合如針。大開掌。根本印二大指雙招之。奉送印改請印大指向外彈。剪刀印先並二手。屈小指。以大指押甲上如環。乃二環乃相拘握之。頭中指並舒。右中指押左頭指側。如剪刀股形。徐動其股右轉三遍。并誦密言成結界。若左轉三匝成解界。用大心真言。</p>
<p>制止印右手作拳直竪大指。若有忿怒者。誦密言以印降之彼被制止。用大心真言。</p>
<p>棒印二手各以大指押中名小甲成環。二環極力相握。舒頭指如針用大心真言。</p>
<p>頭印次前棒印。舒二頭指屈中節。乃以頭相拄。</p>
<p>頂印如前頭印。舒開二頭指用大心真言。</p>
<p>甲印准前頂印。各屈頭指用印五處即同被甲。</p>
<p>牆院印次前甲印舒二頭指。即同以牆院遶。鉤印次前牆院印各屈二頭指如鉤。徐招之。此印能呼召二足四類用大心真言。</p>
<p>驚怖印如鉤印乃舒左中指。一切鬼魅悉皆驚恐用大心真言。</p>
<p>頂髻印次前驚怖印二頭指相交入掌。二中指微屈第一節頭相拄。此印持誦時用之。能除難調伏者用心中心真言。</p>
<p>普焰印外交指。以小指相合如針。微屈大指各捻頭指甲側。微舉餘指如焰形。</p>
<p>杵印雙手內相交為拳。舒左中指。右頭指如針用大心真言。</p>
<p>打車棒印右手掘大指為拳。徐步右轉以左足頓地。向左亞身忿怒顧視。一切卒忤退散。阿修羅關鍵開闢用大心真言。</p>
<p>重杵印外交指合掌。頭名指各為股。散舒大小指如五股重杵形。置頂即同灌頂。亦令貴敬亦能攝召。亦可舉印於頂以水灌之。能滿一切欲用大心真言。</p>
<p>羂索印右手左拳。以大指與頭指相捻如環。以左手握右腕。</p>
<p>鉞斧印舒二手五指。覆左掌仰右掌。以右小指拘左小指。其無名中指亦然。乃轉腕向合拳。左大指入右虎口中。以右大指押左大指側。正立以右足頓地。向右亞身。辟一切卒忤開阿脩羅關鍵。</p>
<p>復次畫像法。用應肘量緤。畫大威力明王。通身黑色焰起忿怒形。左目碧色。髮黃色上竪。咬下脣狗牙上出。衣虎皮褌蛇為瓔珞。四臂。左上手持杵。下羂索。右上手並屈竪頭指擬勢。下手施願。眉間顰蹙其目可怖。置象黑月八日或十四日。以赤華飲食供養。置雄黃等藥加持。取三種驗功力同前。</p>
<p>若於山頂布像誦十萬遍。後有業輪稱吽字止矣。關鎖開解。摧山竭海。</p>
<p>若於吉祥門首布像。芥子和己血。進火中一千八遍脩羅女出。執行者入其宮。</p>
<p>若以牛五淨洗麼沙。月蝕勿看月。口含持明。復止。麼沙生牙。後以擲人相敬。不生牙擲人尾娜末沙曩。</p>
<p>若黑狗舌搗安悉香和丸。以三金緤裹之。勃羅得迦木<span class='note-inline'>(天漆此漆通)</span>合子盛之。黑月八日或十四日。持金剛像前加持一千八遍。藥有佉吒聲。後口含藏形壽千歲。</p>
<p>若油麻素悉多哩形。從左足割進火中令盡貴敬。</p>
<p>若鹽為彼形。從右脚割進火中貴敬。</p>
<p>若加持華或果或香贈人貴敬。</p>
<p>若加持眼藥一千八遍塗目見者貴敬。</p>
<p>若進遏伽華於火中一千八遍。日三時滿七日能召夜叉女。</p>
<p>復次素皤明王密言門及諸法要密言曰。</p>
<p class="dharani">曩慕囉　怛曩<span class='note-inline'>(二合)</span>怛囉<span class='note-inline'>(二合)</span>夜也<span class='note-inline'>(一)</span>曩慕室戰<span class='note-inline'>(二合)</span>拏嚩日囉<span class='note-inline'>(二合)</span>播拏曳<span class='note-inline'>(二)</span>摩訶藥乞叉<span class='note-inline'>(二合)</span>細曩<span class='note-inline'>(引)</span>跛多<span class='note-inline'>(上)</span>曳<span class='note-inline'>(三)</span>唵<span class='note-inline'>(四)</span>素<span class='note-inline'>(蘇嚕反下同)</span>婆<span class='note-inline'>(上五)</span>儞素婆<span class='note-inline'>(上六)</span>仡哩<span class='note-inline'>(二合)</span>恨拏<span class='note-inline'>(二合七)</span>[合*牛]<span class='note-inline'>(八)</span>仡哩<span class='note-inline'>(二合)</span>恨拏<span class='note-inline'>(二合引)</span>播也<span class='note-inline'>(九)</span>[合*牛]<span class='note-inline'>(十)</span>阿曩也<span class='note-inline'>(十一)</span>縠<span class='note-inline'>(十二)</span>薄誐鑁<span class='note-inline'>(十三)</span>尾儞也<span class='note-inline'>(二合)</span>邏惹<span class='note-inline'>(十四)</span>[合*牛]<span class='note-inline'>(十五)</span>頗吒<span class='note-inline'>(十六)</span>娑嚩<span class='note-inline'>(二合引)</span>訶<span class='note-inline'>(十七)</span></p>
<p>若人於此密言求成驗者。依求大威力明悉地法。用功當獲成驗。</p>
<p>若人為鬼神所忤。行者到彼當即自差。</p>
<p>若加持灰黃芥子或清水二十一遍可以護身。若取十一塊土各加持二十一遍。擲十方餘一成護身。路行作此法者盜賊不劫。</p>
<p>若加持緤線作結。滿二十一帶之護身。小男女為鬼魅所中作此法差。</p>
<p>若七色種子名香和水。盛瓶中加持一百八遍。浴之增福眾人樂見。</p>
<p>若療鬼魅立方壇。以香水灑之。燒安悉香坐病人加持之。又加持水七遍灑彼面。彼大叫彼撲如不語。又灑之語矣。如誑即蟻墳土塑病者形。加持七遍以杵擊形首。實說。若言不捨此人。即小五金之類和作刀子。從形脚段段割令盡。空中血下鬼死病差。或進鹽於火中一百八遍。稱病者名鬼死病差。或苦練木截進火中一百八遍鬼死病愈。或芥子油和芥子。進火中一百八遍鬼族滅。</p>
<p>若七色種子和。進火中每日三時時二十五遍加那貴敬。</p>
<p>若加持迦羅尾莖七遍。擊伏藏七下寶自涌出。</p>
<p>若人門上骨或泥作杵。以辟惡及業輪者。准前莖擊之杵成微塵。</p>
<p>若一切怖畏逼身。誦一千八遍止矣。</p>
<p>若遏伽華和酥密酪。進火中每日三時時一百八遍王及大臣貴敬。</p>
<p>若進苦練葉於火中一百八遍。尾娜末沙曩。</p>
<p>若油麻稻穀華酥蜜酪和。進火中一百八遍貴敬。</p>
<p>若除油麻餘依前。一切迦那見者貴敬。</p>
<p>若大敵來伐此國者。阿嚕奚得迦杖。截內酥蜜酪中。進火中一千八遍兵敵退散。若一一依前。稱己名夜半起論訟得理。</p>
<p>若進麼蹉於火中一百八遍。尾娜末沙曩。</p>
<p>若進鼠狼薰胡毛於火中。一百八遍離合。</p>
<p>若進猴毛於稻穀[禾*會]火中。一百八遍家鬪。</p>
<p>若鵶毛野猪或鹿毛。和進火中一百八遍美女失容。</p>
<p>若三日不食。步多木合子盛白芥子。寒林中掌而加持芥子。涌出土落地者。不涌出別貯之。後以涌者擲打人縛撲。以不涌者擊之如故。</p>
<p>若進阿囉嚕。迦華或灰於火中。一百八遍摩囉寧。若童子合緤線。一加持一結一百八結。縛彼呪師悉地。</p>
<p>若依前線作十一結。又一加持稱彼名。一截滿十一段彼七生不成悉地。</p>
<p>若一日不食。旋覆華餉迦華白胡椒和末之。制帝前加持二十一遍。和蜜服之得大聰明利智。</p>
<p>若先亡日不食。於制帝供養。乃淨室中獨坐誦一百遍。先亡來現如生。</p>
<p>若三日不食。於制帝布金剛手像。誦一百八遍。夜靜草上首東而睡。金剛手見種種身滿願眾人貴敬。</p>
<p>若加持菖蒲根二十一遍。口含論訟得理。若迦羅尾羅末敷華。和酥蜜酪。進火中每日三時時一百八遍。經七日得好婚。</p>
<p>若安悉香和酥蜜酪。進火中一百八遍。當家飲食穀麥無竭。</p>
<p>若大河中立水至腰。進華於火中象其華色得衣一事。</p>
<p>若欲知三世未然。心念而睡。本尊夢中為說。</p>
<p>若孕過月加持水一百八遍令服產矣。</p>
<p>若蟻墳土塑杵。摩訶麼娑二十一臠。臠一加持燒熏杵。烏蹉娜曩。以炒稻穀華酥蜜酪。和進火中一百八遍復。</p>
<p>若進寒林灰於火中。稱毘那夜迦名一百八遍。夜迦死。</p>
<p>若截審銘枝。進火中一百八遍增福得財。</p>
<p>若截勃羅得迦枝。進火中一百八遍大富。</p>
<p>若患熱。進紅蓮華鬚於火中一百八遍差。</p>
<p>若龍作病以龍華鬚進火中一百八遍差。</p>
<p>若有呪師被奪却悉地者。畫彼尊於金剛手像前室中。以香華供養一日夜得本驗。</p>
<p>若加持華一百八遍。依前供養同上。若遭霜雹雨雪。心念此密言止矣。</p>
<p>若加持素嚕<span class='note-inline'>(二合)</span>但<span class='note-inline'>(引)</span>戰曩末一百八遍塗目中隱。</p>
<p>若月蝕加持酥或劍或雄黃復止。又加持一百八遍貯之憶食即至。</p>
<p>若酥蜜酪油麻油相和。內惹底華。進火中每日三時時一百八遍。滿七日人天夜叉或阿脩羅女呼名即至。</p>
<p>若三金杵於山頂加持三十萬遍。持之大威力。若六十萬遍遊四天下。一百萬遍遊於諸天。二百萬遍為持明輪王。六百萬遍進本尊宮。</p>
<p>若誦此密言。作諸家事法皆驗。</p>
<p>復次以應肘量緤。畫佛像。處師子座手作說法相。以觀自在及金剛手為侍者。金剛手通身青色。右持杵左作問法相。對此像前每日三時時誦二十一遍。滿六箇月得成就。</p>
<p>復次烏芻瑟麼明王教法。不拘淨穢恒示忿怒相。誦滿三十萬遍得驗。</p>
<p>若進炒稻穀華於火中。一千八遍王及大臣貴敬。</p>
<p>若進芥子於羅惹火中<span class='note-inline'>(唐云皂莢)</span>一千八遍彼人貴敬。</p>
<p>若將帥足下土。左手持進火中一千八遍。大將大師并軍人貴敬。</p>
<p>若鹽塑彼形。左手持刀割進火中一千八遍人天貴敬。</p>
<p>若粳米末撚彼形。割一百八段進火中一切迦那貴敬。</p>
<p>若胡椒蓽茇末進。寒林火或旃陀羅家火中一千八遍囉拏貴敬。</p>
<p>若進婦人萎華鬘火中。一千八遍一切迦那貴敬。</p>
<p>若加持牛黃或雄黃一千八遍。塗身惡人貴敬入陣辟兵。</p>
<p>若制帝前置素嚕但戰曩。或牛黃於阿說他葉上。加持一千八遍塗目中。見者貴敬所至勝利。</p>
<p>若大麥龍華鬚。和進火中一千八遍丈夫貴敬。</p>
<p>復次不拘淨穢誦三十萬。烏油麻和酥。進火中一千八遍得驗。</p>
<p>若鹽塑彼形。從右足割進火中。令盡丈夫貴敬。</p>
<p>若芥子和其油。進火中一千八遍國王大臣貴敬。</p>
<p>若加持華果或香七遍贈人貴敬。</p>
<p>若加持眼藥塗之見者貴敬。</p>
<p>若進苦練葉於火中一千八遍烏柘吒曩。</p>
<p>若進油麻於火中一千八遍尾娜末沙曩。若寒林灰伴水。進火中一千八遍烏蹉娜曩。</p>
<p>若截俱吒迦和油。進火中一千八遍烏蹉娜曩。</p>
<p>若水濕衣披之而日中立。持密言衣乾步沙曩。</p>
<p>若自在天王廟中以手覆石陵加持明摩囉寧。</p>
<p>若於聖金剛手菩薩前持密言。仍彈指勿絕摩囉寧。</p>
<p>若怨敵相向。先誦密言乃稱吽或頗吒。彼失心或碎首。</p>
<p>若芥子毒藥及血。進火中一千八遍烏柘吒曩。或尾娜末沙曩。或烏嗟曩。或小曩或摩囉寧。</p>
<p>若安悉香末和黑狗舌為丸。三金鍱裹。勃羅得迦木染木是合子盛之。黑月八日或十四日。金剛像前加持一千八遍。藥有佉吒佉吒聲。口含藏形壽千歲。</p>
<p>若於山頂誦十萬遍。復有一切枷鎖及業輪但稱[合*牛]或頗吒皆開止之。亦摧山裂地竭海。</p>
<p>若吉祥門首己身血芥子和。進火中一千八遍阿修羅女出。執行者手同入其宮。</p>
<p>若加持素嚕但戰曩一千八遍置瓦椀中。以一瓦椀蓋之。進酥於椀上月復止。塗目藏形壽千歲。</p>
<p>若誦一萬遍彼如僮僕。欲令摩囉寧亦隨意。</p>
<p>復次密言曰。</p>
<p class="dharani">曩慕囉怛曩<span class='note-inline'>(二合)</span>怛囉<span class='note-inline'>(二合)</span>夜也<span class='note-inline'>(一)</span>唵<span class='note-inline'>(二)</span>嚩日囉<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(三)</span>摩訶麼攞<span class='note-inline'>(四)</span>訶曩娜訶跛者<span class='note-inline'>(五)</span>尾馱望<span class='note-inline'>(二合)</span>娑也<span class='note-inline'>(六)</span>烏芻瑟麼<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(七)</span>[合*牛]<span class='note-inline'>(八)</span>頗吒<span class='note-inline'>(吒半音呼之九)</span>娑嚩<span class='note-inline'>(二合)</span>訶<span class='note-inline'>(十)</span></p>
<p>復次畫像法。用應肘量緤。畫大威力明王。通身黑色露出狗牙。髮黃上衝。忿怒舉身焰起。左持杵右擲拏。黑月八日或十四日布像。以赤華赤食飲供養。加持雄黃新緤披神線<span class='note-inline'>(天竺淨行以緤線循環合為繩麁如三指名神線絡膊之)</span>或木屧杵輪鉞斧劍等類。若焰起成就持明仙。煙生藏形。變熱當善行。</p>
<p>復次大威力明王守護密言曰。</p>
<p class="dharani">曩慕囉怛曩<span class='note-inline'>(二合)</span>怛囉<span class='note-inline'>(二合)</span>夜也<span class='note-inline'>(一)</span>曩慕室戰<span class='note-inline'>(二合)</span>拏嚩日囉<span class='note-inline'>(二合)</span>播拏裔<span class='note-inline'>(二)</span>摩訶藥乞叉<span class='note-inline'>(二合)</span>細曩<span class='note-inline'>(引)</span>跛多<span class='note-inline'>(上)</span>裔<span class='note-inline'>(三)</span>怛儞也<span class='note-inline'>(二合)</span>他<span class='note-inline'>(引四)</span>唵<span class='note-inline'>(五)</span>嚩日囉<span class='note-inline'>(二合)</span>俱[口*路]<span class='note-inline'>(二合)</span>馱<span class='note-inline'>(六)</span>摩訶麼攞<span class='note-inline'>(七)</span>訶曩娜訶跛者麼他<span class='note-inline'>(八)</span>尾吉羅拏尾馱望<span class='note-inline'>(二合)</span>娑也<span class='note-inline'>(九)</span>烏芻瑟麼<span class='note-inline'>(二合)</span>俱路<span class='note-inline'>(二合)</span>馱<span class='note-inline'>(十)</span>[合*牛]<span class='note-inline'>(十一)</span>[合*牛]<span class='note-inline'>(十二)</span>[合*牛]<span class='note-inline'>(十三)</span>頗吒<span class='note-inline'>(十四)</span>頗吒<span class='note-inline'>(十五)</span>頗吒<span class='note-inline'>(十六)</span>馺嚩<span class='note-inline'>(二合引)</span>訶<span class='note-inline'>(十七)</span></p>
<p>若以淨器盛牛乳。加持一華一擲於中滿二十一遍成驗。</p>
<p>復次觀門法。以指拄額。想。</p>
<p>oṃ　字在中作赤色。次拄心。</p>
唵　<p>hūṃ　字在中作青色。後拄足。</p>
吽　<p>pha　ṭ　字在中作潔白色。想己身同本尊。發　吒　誦守護密言二十一遍。隨意至處為界。成護持魔眾不近。欲眠為之夢想清淨。此三字觀門亦通諸金剛部念誦時用。</p>

<p class='juan'>大威力烏樞瑟摩明王經卷下</p></div>
</div><!-- end of div[@id='body'] -->
</body></html>