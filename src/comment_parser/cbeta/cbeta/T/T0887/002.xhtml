<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說無二平等最上瑜伽大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4' />佛說無二平等最上瑜伽大教王經卷第二</p><p class="byline">西天譯經三藏朝奉大夫試光祿卿傳法大師賜紫臣施護奉　詔譯</p>
<div class='div-fen'><a id='mulu5' />
<p class='h1'>無二平等最勝大儀軌王真實攝部三摩地分第三</p><p>爾時，金剛手菩薩大祕密主復入一切如來妙月曼拏羅，而復以自身相現大毘盧遮那佛相，安住法界大曼拏羅中。如是安住已，還復自相，說真實攝部三摩地法門：</p>

<div class="lg regular" style="margin-left:1em;"><div class='lg-row'>「當想清淨大乳海，　最上四寶所莊嚴，</div>
<div class='lg-row'>優鉢羅華現海中，　諦心想彼大明字，</div>
<div class='lg-row'>智部曼拏羅相應，　此觀想法復最上。</div>
<div class='lg-row'>從忿怒相而出生，　相應光明善觀照，</div>
<div class='lg-row'>即彼光明遍一切，　想現金剛薩埵相，</div>
<div class='lg-row'>依法復觀自影像，　亦於光明中安住。</div>
</div><p>「此名攝部三昧金剛法門。本部大明曰：</p>
<p class="dharani">「唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(二)</span>　僧屹囉<span class='note-inline'>(二合)</span>賀倪也<span class='note-inline'>(二合引)</span>那莎婆<span class='note-inline'>(引)</span>嚩<span class='note-inline'>(引)</span>怛摩<span class='note-inline'>(二合)</span>酤㰠<span class='note-inline'>(三)</span>」</p>
<p>「此大明王從本部儀軌王出生，依本部儀軌觀想。此中自影像者謂吽字相，一切觀想法當依此而想。彼如是法儀皆吽字出生，此字微妙不可思議，於一剎那中出生諸賢聖，從自影像等現平等光明，自心種子成曼拏羅。</p>
<p>「彼心正思惟即諸法相應，彼文字相即法智相，是故如理相應觀想，此名一切如來三昧金剛法門。</p>

<div class="lg regular" style="margin-left:1em;"><div class='lg-row'>「依法五處若相應，　觀想五鈷金剛杵，</div>
<div class='lg-row'>從彼大明文字生。　觀想金剛薩埵相，</div>
<div class='lg-row'>依法出現大光明，　普遍佛剎而照耀。</div>
</div><p>「此名金剛手最上子法門。</p>

<div class="lg regular" style="margin-left:1em;"><div class='lg-row'>「自相金剛手相應，　即想金剛手幖幟，</div>
<div class='lg-row'>當知諸佛影像生，　廣大光明照世間。</div>
</div><p>「此名自影像智法門。</p>

<div class="lg regular" style="margin-left:1em;"><div class='lg-row'>「自心金剛手相應，　焰鬘熾盛所莊嚴，</div>
<div class='lg-row'>從菩提心而出生，　廣大光明照世間。</div>
</div><p>「此名自相利法門。</p>

<div class="lg regular" style="margin-left:1em;"><div class='lg-row'>「想此佛剎現光明，　焰鬘普遍而照耀，</div>
<div class='lg-row'>從自相想金剛鉤，　依自影像而安布，</div>
<div class='lg-row'>依法鉤召諸如來，　一切來入光明中。</div>
</div><p>「此名一切如來主法門。</p>

<div class="lg regular" style="margin-left:1em;"><div class='lg-row'>「於自影像眾相應，　想彼大明諸文字，</div>
<div class='lg-row'>依法出現大光明，　觀想金剛薩埵相。</div>
<div class='lg-row'>菩提心生自影像，　定心觀想真實理，</div>
<div class='lg-row'>由觀真實理相應，　一切魔怨皆破散。</div>
<div class='lg-row'>若有一切魔怨起，　作諸忿怒怖畏事，</div>
<div class='lg-row'>當想菩提心出生，　廣於世界現變化。</div>
<div class='lg-row'>想日輪中現自相，　廣大利光所莊嚴，</div>
<div class='lg-row'>由是出生諸儀法，　羯磨金剛妙清淨。</div>
<div class='lg-row'>諸法本從相應生，　而善安住堅固心，</div>
<div class='lg-row'>如理宣說諸法儀，　本來相應自平等。</div>
<div class='lg-row'>優鉢羅華中現相，　種種色光而普遍，</div>
<div class='lg-row'>一切賢聖相相應，　如是應當最上觀。</div>
<div class='lg-row'>遍三界中大明句，　乃至虛空曼拏羅，</div>
<div class='lg-row'>皆從諸佛影像生，　白色光明妙清淨。</div>
<div class='lg-row'>清淨妙月曼拏羅，　於中依法而觀想，</div>
<div class='lg-row'>沒捺誐囉相相應，　依法應常如是觀。</div>
<div class='lg-row'>想於㡧像亦如是，　金剛薩埵光明照，</div>
<div class='lg-row'>自影像光極熾然，　摩摩枳等莊嚴相。</div>
<div class='lg-row'>又想金剛薩埵生，　廣諸世界變化事，</div>
<div class='lg-row'>一一堅固智所現，　忿怒相應而諦觀。</div>
<div class='lg-row'>依法出現大光明，　與自影像光明合，</div>
<div class='lg-row'>是故日曼拏羅中，　智觀自相而無礙。</div>
<div class='lg-row'>想五鈷大金剛杵，　廣於世界現變化，</div>
<div class='lg-row'>忿怒影像所出生，　本部大明字莊嚴。</div>
<div class='lg-row'>依法觀想大輪相，　於其輪中想佛身，</div>
<div class='lg-row'>相應光明而普遍，　如是名為相應觀。</div>
</div><p>「此名金剛自性法門。</p>

<div class="lg regular" style="margin-left:1em;"><div class='lg-row'>「復於輪中想自身，　寶劍莊嚴光相現，</div>
<div class='lg-row'>菩提心即光明鬘，　普遍出現神通相。</div>
<div class='lg-row'>次於心想妙蓮華，　梵光熾盛而嚴飾，</div>
<div class='lg-row'>從菩提心所出生，　大明文字廣安布。</div>
<div class='lg-row'>優鉢羅華想心現，　有種種色妙光明，</div>
<div class='lg-row'>依法安住菩提心，　定中觀想大明字。</div>
<div class='lg-row'>又想於自心出現，　微妙帝青大光明，</div>
<div class='lg-row'>大智相應所出生，　於中觀想佛影像。</div>
<div class='lg-row'>又復想自影像中，　現諸微妙熾盛光，</div>
<div class='lg-row'>於心想現文字相，　彼文字中觀影像。</div>
</div><p>「此名堅固智法門。</p>

<div class="lg regular" style="margin-left:1em;"><div class='lg-row'>「又當觀想一肘量，　最上微妙曼拏羅，</div>
<div class='lg-row'>中想自影像文字，　金剛焰光而普遍。</div>
<div class='lg-row'>又當觀想一肘量，　最上大智曼拏羅，</div>
<div class='lg-row'>中想自影像出生，　定中持念大明句。</div>
<div class='lg-row'>又當觀想一肘量，　清淨日輪曼拏羅，</div>
<div class='lg-row'>中想金剛手出生，　定中持念大明句。</div>
<div class='lg-row'>又當觀想一肘量，　成就羯磨曼拏羅，</div>
<div class='lg-row'>中想降伏諸魔怨，　定中持念大明句。</div>
<div class='lg-row'>又想一多羅樹量，　最上大智曼拏羅，</div>
<div class='lg-row'>於中觀想自影像，　即成毘盧遮那佛。</div>
<div class='lg-row'>又想蓮華曼拏羅，　其量等一多羅樹，</div>
<div class='lg-row'>想自影像於中現，　左右復觀諸佛相。</div>
<div class='lg-row'>又想微妙曼拏羅，　其量等一俱盧舍，</div>
<div class='lg-row'>想自影像於中現，　普遍世界現變化。</div>
</div><p>「此名金剛大士法門。</p>

<div class="lg regular" style="margin-left:1em;"><div class='lg-row'>「又想淨月曼拏羅，　其量等一俱盧舍，</div>
<div class='lg-row'>想佛影像於中現，　左右踰始多安布。</div>
<div class='lg-row'>應當想彼踰始多，　常現五種妙光明，</div>
<div class='lg-row'>光中復現悅意華、　種種微妙香雲等，</div>
<div class='lg-row'>如是最上供養具，　觀想供養諸如來。</div>
</div><p>「此名金剛眼法門。</p>

<div class="lg regular" style="margin-left:1em;"><div class='lg-row'>「依法觀想踰始多，　其相黃色妙莊嚴，</div>
<div class='lg-row'>佛座周匝各安布，　想從相應而出生。</div>
<div class='lg-row'>如彼出生如所作，　觀想金剛薩埵相，</div>
<div class='lg-row'>金剛薩埵出生故，　依彼部法而觀想。</div>
<div class='lg-row'>又想一俱盧舍量，　大智微妙曼拏羅，</div>
<div class='lg-row'>自他影像悉相應，　諦心觀想於中現。</div>
<div class='lg-row'>自依最上金剛法，　應觀五色分五相：</div>
<div class='lg-row'>白色當知大智部、　黑色表真實攝部、</div>
<div class='lg-row'>紅色名為蓮華部、　黃色是名迦摩部、</div>
<div class='lg-row'>左嚕妙色為最上，　眾莊嚴中表莊嚴，</div>
<div class='lg-row'>妙色開敷大蓮華，　即自金剛所作事。</div>
</div><p>「此名金剛大祕密主法門。</p>

<div class="lg regular" style="margin-left:1em;"><div class='lg-row'>「如是相應祕密法，　不相應者勿表示，</div>
<div class='lg-row'>自相若住堅固門，　乃至他法亦成就，</div>
<div class='lg-row'>作此相應觀想者，　想現踰始多身相，</div>
<div class='lg-row'>妙色最上眾莊嚴，　見應愛樂勿生怖。</div>
<div class='lg-row'>又想金剛薩埵相，　滿此佛剎而遍現，</div>
<div class='lg-row'>諸佛影像堅固事，　大金剛法而普攝。</div>
</div><p>「此名三金剛破法門。」</p>
</div>
<div class='div-fen'><a id='mulu6' />
<p class='h1'>無二平等最勝大儀軌王法部三摩地分第四</p><p>爾時，金剛手大執金剛者復說法部三摩地法門：</p>

<div class="lg regular" style="margin-left:1em;"><div class='lg-row'>「一切所作依此說，　大曼拏羅即相應，</div>
<div class='lg-row'>此中如是依法儀，　法部成就當觀想。</div>
<div class='lg-row'>取相分別應捨離，　乃住諸法相應相，</div>
<div class='lg-row'>一切相應觀想門，　法部大明如是稱：</div>
</div><p class="dharani">「唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(二)</span>　達哩摩<span class='note-inline'>(二合)</span>倪也<span class='note-inline'>(二合引)</span>那莎婆<span class='note-inline'>(引)</span>嚩<span class='note-inline'>(引)</span>怛摩<span class='note-inline'>(二合)</span>酤㰠<span class='note-inline'>(三)</span>」</p>

<div class="lg regular" style="margin-left:1em;"><div class='lg-row'>「此明依法想念誦，　大三昧邪即相應，</div>
<div class='lg-row'>從一切性所出生，　此中非性、非無性。</div>
</div><p>「此名觀自在法門。</p>

<div class="lg regular" style="margin-left:1em;"><div class='lg-row'>「當想清淨妙蓮華，　是華以表貪清淨，</div>
<div class='lg-row'>清淨即成曼拏羅，　自清淨相想中現。</div>
<div class='lg-row'>又想大明王出生，　廣大熾盛光明聚，</div>
<div class='lg-row'>彼焰光明悉周遍，　光中想現觀自在。</div>
</div><p>「此復名觀自在法門。</p>

<div class="lg regular" style="margin-left:1em;"><div class='lg-row'>「自相想現月輪中，　種種色光而周遍，</div>
<div class='lg-row'>其光一切悉照明，　乃至遍滿虛空界。</div>
<div class='lg-row'>次當於其自心中，　觀想最勝大明相，</div>
<div class='lg-row'>自相觀想彼相應，　即諸佛智所莊嚴。</div>
<div class='lg-row'>又想法曼拏羅中，　出現明王最勝相，</div>
<div class='lg-row'>從觀自在所出生，　廣於世界現變化。</div>
<div class='lg-row'>又於法曼拏羅中，　諦心觀想觀自在，</div>
<div class='lg-row'>彼從金剛薩埵生，　廣於世界現變化。</div>
</div><p>「此名普賢法門。</p>

<div class="lg regular" style="margin-left:1em;"><div class='lg-row'>「又於法曼拏羅中，　想現最勝觀自在，</div>
<div class='lg-row'>金剛薩埵真實生，　五處相應依法觀。</div>
</div><p>「此復名觀自在法門。</p>

<div class="lg regular" style="margin-left:1em;"><div class='lg-row'>「復次於心想微妙，　最上大法曼拏羅，</div>
<div class='lg-row'>從淨蓮華所出生，　諸變化事如應現。</div>
<div class='lg-row'>又復於心想微妙，　無垢大法曼拏羅，</div>
<div class='lg-row'>中現妙色淨蓮華，　華中諦想諸佛相。</div>
<div class='lg-row'>又於自心當諦想，　最上大法曼拏羅，</div>
<div class='lg-row'>於中想現觀自在，　是即觀想五佛相。</div>
<div class='lg-row'>又於臍輪當諦想，　最上大法曼拏羅，</div>
<div class='lg-row'>於中想現觀自在，　是即觀想五佛相。</div>
<div class='lg-row'>於法曼拏羅中想，　自相等一多羅樹，</div>
<div class='lg-row'>想從自相所出生，　曼拏羅中諸儀法，</div>
<div class='lg-row'>其所出生諸儀法，　廣作一切供養事。</div>
</div><p>「此名持蓮華法門。</p>

<div class="lg regular" style="margin-left:1em;"><div class='lg-row'>「又想大法曼拏羅，　其量等一俱盧舍，</div>
<div class='lg-row'>於中諦心想自身，　是即觀自在身相。</div>
<div class='lg-row'>又想蓮華曼拏羅，　其量等一俱盧舍，</div>
<div class='lg-row'>左右想現踰始多，　以諸印作供養事，</div>
<div class='lg-row'>自心曼拏羅相應，　即法曼拏羅觀想。</div>
<div class='lg-row'>普遍一切世界中，　廣現供養諸儀軌，</div>
<div class='lg-row'>自心曼拏羅相應，　即想大輪曼拏羅。</div>
<div class='lg-row'>依日曼拏羅儀軌，　想自影像入其中，</div>
<div class='lg-row'>頂上觀想大明字，　乃至虛空無過越。</div>
<div class='lg-row'>觀想五種妙蓮華，　蓮華無垢光明現，</div>
<div class='lg-row'>應當依法而了知，　中方觀想自影像；</div>
<div class='lg-row'>東方想於佛影像，　從是出生而觀想；</div>
<div class='lg-row'>南方即彼攝部等，　所作平等而相應；</div>
<div class='lg-row'>西方最上法所作；　北方迦摩部出生。</div>
<div class='lg-row'>金剛輪於智部用，　金剛劍用法部中，</div>
<div class='lg-row'>金剛杵作攝部法，　三叉通彼三部儀。</div>
<div class='lg-row'>當知遍滿虛空界，　隨彼諸部所作法，</div>
<div class='lg-row'>皆從聖劍、金剛杵，　最上法等所出生。</div>
<div class='lg-row'>迦摩焰光極熾盛，　乃至廣大遍法界，</div>
<div class='lg-row'>從金剛杵三叉生，　於自影像不破壞。</div>
<div class='lg-row'>自心曼拏羅相應，　當知即於智部轉；</div>
<div class='lg-row'>大智曼拏羅相應，　當知即於攝部轉；</div>
<div class='lg-row'>妙法曼拏羅相應，　當知即於法部轉；</div>
<div class='lg-row'>妙月曼拏羅相應，　即於迦摩部中轉；</div>
<div class='lg-row'>日輪曼拏羅相應，　當於一切部中轉。</div>
</div><p>「此復名持蓮華法門。」</p>
</div>
<div class='div-fen'><a id='mulu7' />
<p class='h1'>無二平等最勝大儀軌王迦摩部三摩地分第五</p><p>爾時，金剛手大執金剛者以一切如來大金剛杵安於智部等諸祕密部中，入彼大智相應曼拏羅建立所作事，於其大曼拏羅中安自影像相及諸佛、菩薩、賢聖等相。依法相應已，即說迦摩部三摩地法門：</p>

<div class="lg regular" style="margin-left:1em;"><div class='lg-row'>「一切所作依此說，　大曼拏羅即相應，</div>
<div class='lg-row'>依法想者得成就，　異此而觀非觀想。</div>
<div class='lg-row'>所有迦摩部法儀，　本部大明如是稱：</div>
</div><p class="dharani">「唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(二)</span>　迦<span class='note-inline'>(引)</span>野倪也<span class='note-inline'>(二合引)</span>那莎婆<span class='note-inline'>(引)</span>嚩<span class='note-inline'>(引)</span>怛摩<span class='note-inline'>(二合)</span>酤㰠<span class='note-inline'>(三)</span>」</p>

<div class="lg regular" style="margin-left:1em;"><div class='lg-row'>「如是微妙大明句，　於法平等而相應，</div>
<div class='lg-row'>從大蓮華所出生，　清淨光明悉周遍。</div>
<div class='lg-row'>依此法想曼拏羅，　於中復想自影像，</div>
<div class='lg-row'>迦摩焰光影像生，　廣於世界現變化。</div>
<div class='lg-row'>自相迦摩法相應，　乃至虛空無過越，</div>
<div class='lg-row'>梵王影像所出生，　種種焰光普嚴飾。</div>
<div class='lg-row'>從迦摩焰生影像，　廣於世界現變化，</div>
<div class='lg-row'>如是一一依法儀，　三種影像當觀想。</div>
</div><p>「此名迦摩焰光法門。</p>

<div class="lg regular" style="margin-left:1em;"><div class='lg-row'>「又當觀想妙蓮華，　縱廣可其一肘量，</div>
<div class='lg-row'>於蓮華中想光明，　梵王影像光中現。</div>
<div class='lg-row'>又當觀想大蓮華，　最上一百八肘量，</div>
<div class='lg-row'>從迦摩焰影像生，　觀想三佛影像相。</div>
<div class='lg-row'>又當觀想大蓮華，　最上一百八肘量，</div>
<div class='lg-row'>那羅延天影像生，　華中觀想諸佛等。</div>
<div class='lg-row'>當知從佛影像生，　梵王影像變化事；</div>
<div class='lg-row'>從法影像所出生，　那羅延天影像相；</div>
<div class='lg-row'>金剛手相堅固用，　迦摩焰相從是生，</div>
<div class='lg-row'>如應所作相應法，　普遍世界而出現。</div>
<div class='lg-row'>又想大梵王影像，　其像廣彼千肘量，</div>
<div class='lg-row'>從是梵王心出生，　諸佛影像想中現。</div>
<div class='lg-row'>諸佛影像依法現，　那羅延天相亦然。</div>
</div><p>「此復名迦摩焰光法門。</p>

<div class="lg regular" style="margin-left:1em;"><div class='lg-row'>「又想迦摩焰光生，　那羅延相千肘量，</div>
<div class='lg-row'>從是心中所出生，　諸佛影像想中現。</div>
<div class='lg-row'>所有一切佛影像，　迦摩焰法悉相應，</div>
<div class='lg-row'>隨所出生依法儀，　梨羅莊嚴而最勝，</div>
<div class='lg-row'>乃至影像法相應，　彼踰始多即成就。</div>
</div><p>「此名最勝迦摩焰光法門。」</p>
</div>
<div class='div-fen'><a id='mulu8' />
<p class='h1'>無二平等最勝大儀軌王三昧最上智一切成就分第六</p><p>爾時，金剛手大執金剛者復說此法門：</p>

<div class="lg regular" style="margin-left:1em;"><div class='lg-row'>「諸求悉地者，　於本部法中，</div>
<div class='lg-row'>曼拏羅相應，　自影像出生。</div>
<div class='lg-row'>依法想日天，　如本部儀軌，</div>
<div class='lg-row'>住三摩呬多，　即相應成就。</div>
<div class='lg-row'>大智觀影像，　遍滿虛空界，</div>
<div class='lg-row'>想諸色相等，　住三摩呬多。</div>
<div class='lg-row'>彼諸天等相，　當依法了知，</div>
<div class='lg-row'>是即希有法，　非諸惡能破。</div>
<div class='lg-row'>大印如是法，　此如理而說，</div>
<div class='lg-row'>四種大明句，　依法而所作。</div>
<div class='lg-row'>彼一切所作，　與三昧相應，</div>
<div class='lg-row'>諸觀想不離，　三摩呬多門，</div>
<div class='lg-row'>而諸所起心，　為眾生普利，</div>
<div class='lg-row'>自相所觀想，　內心而廣大。</div>
<div class='lg-row'>若於三昧法，　起疑惑心者，</div>
<div class='lg-row'>佛說彼等人，　具下劣種性；</div>
<div class='lg-row'>若了此法者，　應具大福德。</div>
<div class='lg-row'>如是依法知，　異此非觀想。</div>
<div class='lg-row'>如泥中出生，　優鉢羅華等，</div>
<div class='lg-row'>彼一切應知，　即心相無垢。</div>
<div class='lg-row'>菩提心堅固，　諸佛所攝受，</div>
<div class='lg-row'>從金剛手生，　異此而非生。</div>
<div class='lg-row'>地等諸大種，　隨所依出生，</div>
<div class='lg-row'>此清淨亦然，　智部最上法。</div>
</div><p>「此名普賢法門。」</p>
</div>
<div class='div-fen'><a id='mulu9' />
<p class='h1'>無二平等最勝大儀軌王一切佛甚深祕密供養分第七</p><p>爾時，金剛手大執金剛者於一切如來堅固妙月曼拏羅相中加持而住。是時普賢菩薩摩訶薩即入一切金剛三昧出生大智加持三摩地，即於此三摩地中轉入一切相應三昧智加持三摩地。從是三摩地出已，說一切三昧相應祕密成就智出生無生法門：</p>

<div class="lg regular" style="margin-left:1em;"><div class='lg-row'>「佛影像出生，　種種色光明，</div>
<div class='lg-row'>曼拏羅相應，　輪等成就法。</div>
<div class='lg-row'>住三摩呬多，　想左拏迦量，</div>
<div class='lg-row'>普遍曼拏羅。　住定心觀想，</div>
<div class='lg-row'>大明字安額，　依法一月中，</div>
<div class='lg-row'>觀想求成就；　或於兩月內，</div>
<div class='lg-row'>見華滿空現，　是華甚殊妙，</div>
<div class='lg-row'>想成曼拏羅，　此華為幖幟，</div>
<div class='lg-row'>即表成就相。　想金剛薩埵，</div>
<div class='lg-row'>如小麥分量，　焰鬘光莊嚴，</div>
<div class='lg-row'>此出生相應。　五鈷金剛杵，</div>
<div class='lg-row'>想現於鼻端，　帝青等相應。</div>
<div class='lg-row'>想如是色相，　優鉢羅華等，</div>
<div class='lg-row'>想成曼拏羅。　此一切所說，</div>
<div class='lg-row'>皆智部法儀，　從法界法中，</div>
<div class='lg-row'>出生而觀想，　現廣大光明，</div>
<div class='lg-row'>遍滿虛空界。　想相應蓮華，</div>
<div class='lg-row'>其華有八葉，　如棗之分量，</div>
<div class='lg-row'>清淨光普遍。　依法住定心，</div>
<div class='lg-row'>勿起異思惟，　離初、中、後分，</div>
<div class='lg-row'>平等而觀想。　妙色蓮華等，</div>
<div class='lg-row'>想遍十方現，　依迦摩部法，</div>
<div class='lg-row'>想現淨光明。　又想彼三叉，</div>
<div class='lg-row'>如小麥分量，　焰光明莊嚴，</div>
<div class='lg-row'>表迦摩部相。　日曼拏羅現，</div>
<div class='lg-row'>隨應諸供養，　施、戒、忍辱等，</div>
<div class='lg-row'>堅固義亦然。　是諸大明法，</div>
<div class='lg-row'>悉平等加持，　自心大明光，</div>
<div class='lg-row'>如月而普照。　入自心大明，</div>
<div class='lg-row'>金剛杵平等，　餘一切方隅，</div>
<div class='lg-row'>非所作觀想。　彼所說平等，</div>
<div class='lg-row'>是即智部法；　彼三部和合，</div>
<div class='lg-row'>金剛手德生；　依彼所出生，</div>
<div class='lg-row'>所作住禪定，　不破羯磨法。</div>
<div class='lg-row'>說諸相莊嚴：　彼優鉢羅華，</div>
<div class='lg-row'>智部、攝部用；　迦摩部、法部，</div>
<div class='lg-row'>用鉢訥摩華；　當依祕密法，</div>
<div class='lg-row'>十、十二、十六，　於智部、攝部、</div>
<div class='lg-row'>法部如次用；　二十依法儀，</div>
<div class='lg-row'>迦摩部中用。</div>
</div><p>「此名一切如來祕密三昧法門。</p>

<div class="lg regular" style="margin-left:1em;"><div class='lg-row'>「又依祕密法，　作莊嚴等事，</div>
<div class='lg-row'>從佛所出生，　作平等供養。</div>
<div class='lg-row'>栴檀香莊嚴，　即成羯磨法，</div>
<div class='lg-row'>若疑惑心生，　破曼拏羅法。</div>
<div class='lg-row'>一切平等事，　疑惑即不生；</div>
<div class='lg-row'>若起疑惑時，　佛說不成就。</div>
</div><p>「此名一切如來心法門。</p>

<div class="lg regular" style="margin-left:1em;"><div class='lg-row'>「修行者依法，　沐浴而莊嚴，</div>
<div class='lg-row'>於諸相分中，　無破無闕減。</div>
<div class='lg-row'>若依此三昧，　即成就相應；</div>
<div class='lg-row'>若越三昧門，　而不得成就。</div>
<div class='lg-row'>此祕密法門，　是最上真實，</div>
<div class='lg-row'>若通達無礙，　無疑怖成就。</div>
<div class='lg-row'>當依法而畫，　四肘曼拏羅，</div>
<div class='lg-row'>依本部大明，　誦五洛叉數，</div>
<div class='lg-row'>依法求成就，　異此而不成。</div>
</div><p>「此名一切如來光明法門。</p>

<div class="lg regular" style="margin-left:1em;"><div class='lg-row'>「從金剛薩埵，　真實所出生，</div>
<div class='lg-row'>畫勝曼拏羅，　縱廣一肘量。</div>
<div class='lg-row'>大忿怒明王，　甘露軍拏利，</div>
<div class='lg-row'>彼依法平等，　施最上成就。</div>
<div class='lg-row'>壇中依法儀，　安金剛鉤等，</div>
<div class='lg-row'>以香華供養，　彼即得成就。</div>
<div class='lg-row'>又於大海邊、　或山間靜處，</div>
<div class='lg-row'>依法隨力畫，　本部曼拏羅。</div>
<div class='lg-row'>以諸寶供養，　供養金剛手，</div>
<div class='lg-row'>及觀自在尊，　諦心而作法。</div>
<div class='lg-row'>當於夜二時，　謂初夜、中夜，</div>
<div class='lg-row'>作法者入壇，　求真實悉地。</div>
<div class='lg-row'>如是經半月，　所作得相應，</div>
<div class='lg-row'>設極重罪者，　求此法亦成。</div>
<div class='lg-row'>此法平等門，　離取相分別，</div>
<div class='lg-row'>金剛手加持，　咸得勝成就。</div>
<div class='lg-row'>祕密主出生，　諸世界平等，</div>
<div class='lg-row'>得彼阿僧祇，　踰始多成就。</div>
<div class='lg-row'>變現諸佛身，　等須彌山量，</div>
<div class='lg-row'>從金剛手生，　作眾生利益。」</div>
</div></div>
<p class='juan'>佛說無二平等最上瑜伽大教王經卷第二</p>
</div><!-- end of div[@id='body'] -->
</body></html>