<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>文殊問經字母品第十四</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 469 [No. 468(14)]
<p class='juan'><a id='mulu1' />文殊問經字母品第十四</p><p class="byline">開府儀同三司特進試鴻臚卿肅國公，食邑三千戶，賜紫贈司空，謚大鑒，正號大廣智，大興善寺三藏沙門不空，奉　詔譯</p>
<div class='div-jing'><p>爾時文殊師利白佛言：「世尊！一切諸字母，云何一切諸法，入於此及陀羅尼字？」</p>
<p>佛告文殊師利：「一切諸法，入於字母及陀羅尼字。文殊師利！如：</p>
<p>「稱阿<span class='note-inline'>(上)</span>字時，是無常聲。</p>
<p>「稱阿<span class='note-inline'>(引、去)</span>字時，是遠離我聲。</p>
<p>「稱伊<span class='note-inline'>(上)</span>字時，是諸根廣博聲。</p>
<p>「稱伊<span class='note-inline'>(引、去)</span>字時，是世間災害聲。</p>
<p>「稱塢<span class='note-inline'>(上)</span>字時，是多種逼迫聲。</p>
<p>「稱污<span class='note-inline'>(引)</span>字時，是損減世間多有情聲。</p>
<p>「稱[口*呂]字時，是直軟相續有情聲。</p>
<p>「稱[口*呂]<span class='note-inline'>(引、去)</span>字時，是斷染遊戲聲。</p>
<p>「稱力字時，是生法相聲。</p>
<p>「稱[口*慮]<span class='note-inline'>(引)</span>字時，是三有染相聲。</p>
<p>「稱曀字時，是起所求聲。</p>
<p>「稱愛字時，是威儀勝聲。</p>
<p>「稱污字時，是取聲。</p>
<p>「稱奧字時，是化生之聲。</p>
<p>「稱暗字時，是無我所聲。</p>
<p>「稱惡字時，是沈沒聲。</p>
<p>「稱迦<span class='note-inline'>(上)</span>字時，是入業異熟聲。</p>
<p>「稱佉<span class='note-inline'>(上)</span>字時，是出一切法等虛空聲。</p>
<p>「稱誐<span class='note-inline'>(上)</span>字時，是甚深法聲。</p>
<p>「稱伽<span class='note-inline'>(去)</span>字時，是摧稠密，無明、闇冥聲。</p>
<p>「稱仰字時，是五趣清淨聲。</p>
<p>「稱左字時，是四聖諦聲。</p>
<p>「稱磋<span class='note-inline'>(上)</span>字時，是不覆欲聲。</p>
<p>「稱惹字時，是超老死聲。</p>
<p>「稱酇<span class='note-inline'>(才舸反)</span>字時，是制伏惡語言聲。</p>
<p>「稱孃<span class='note-inline'>(上)</span>字時，是制伏他魔聲。</p>
<p>「稱吒<span class='note-inline'>(上)</span>字時，是斷語聲。</p>
<p>「稱咤<span class='note-inline'>(上)</span>字時，是出置答聲。</p>
<p>「稱拏<span class='note-inline'>(上)</span>字時，是出攝伏魔諍聲。</p>
<p>「稱荼<span class='note-inline'>(去)</span>字時，是滅穢境界聲。</p>
<p>「稱拏<span class='note-inline'>(鼻聲呼)</span>字時，是除諸煩惱聲。</p>
<p>「稱多<span class='note-inline'>(上)</span>字時，是真如無間斷聲。</p>
<p>「稱佗<span class='note-inline'>(上)</span>字時，是勢力進無畏聲。</p>
<p>「稱娜字時，是調伏律儀，寂靜安隱聲。</p>
<p>「稱馱字時，是七聖財聲。</p>
<p>「稱曩字時，是遍知名色聲。</p>
<p>「稱跛字時，是勝義聲。</p>
<p>「稱頗字時，是得果作證聲。</p>
<p>「稱麼字時，是解脫繫縛聲。</p>
<p>「稱婆字時，是出生三有聲。</p>
<p>「稱莽<span class='note-inline'>(鼻聲、呼)</span>字時，是息憍慢聲。</p>
<p>「稱野字時，是佛通達聲。</p>
<p>「稱囉<span class='note-inline'>(梨假反)</span>字時，是樂不樂勝義聲。</p>
<p>「稱砢字時，是斷愛支聲。</p>
<p>「稱嚩<span class='note-inline'>(無可反)</span>字時，是最上乘聲。</p>
<p>「稱捨字時，是出信進、念定慧聲。</p>
<p>「稱灑字時，是制伏六處、得六神通智聲。</p>
<p>「稱娑<span class='note-inline'>(上)</span>字時，是現證一切智聲。</p>
<p>「稱賀字時，是害煩惱，離欲聲。</p>
<p>「稱乞灑<span class='note-inline'>(二合)</span>字時，是一切文字究竟無言說聲。</p>
<p>「文殊師利！此謂字母義，一切諸字入於此中。」</p>
</div>
<p class='juan'>文殊問經字母品</p>
</div><!-- end of div[@id='body'] -->
</body></html>