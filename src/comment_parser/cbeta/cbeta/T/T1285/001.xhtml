<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說寶賢陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1285
<div class='div-jing'>
<p class='juan'><a id='mulu1' />佛說寶賢陀羅尼經</p><p class="byline">西天譯經三藏朝散大夫試光祿卿明教大師臣法賢奉　詔譯</p><p>如是我聞。一時佛在舍衛國祇樹給孤獨園。與大菩薩眾俱。是時有大夜叉主名曰寶賢。來詣佛所。到已頭面禮足。合掌恭敬而白佛言。世尊我有大祕密心陀羅尼樂欲宣說。唯願世尊加哀覆護。世尊此陀羅尼。若有比丘比丘尼優婆塞優婆夷等。一日三時至心誦念者。我為彼人常作依怙。於一切事皆得吉祥。乃至飲食衣服臥具金銀珍寶財穀等我常供給。及作一切勝利悉使成就。亦令一切人眾普得愛敬。唯除婬怒癡等惡不善法。餘諸所作悉皆隨意。</p>
<p>爾時世尊知此寶賢大夜叉主誠心信重。為欲安樂一切眾生貧苦惱故。而告之言。善哉寶賢大夜叉主。能為利益諸眾生故。我亦樂聞隨意宣說。時寶賢大夜叉主。即說陀羅尼。曰。</p>
<p class="dharani">那謨<span class='note-inline'>(引)</span>囉怛那<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(引一)</span>那謨<span class='note-inline'>(引)</span>摩<span class='note-inline'>(引)</span>尼跋捺囉<span class='note-inline'>(二合)</span>野<span class='note-inline'>(二)</span>摩賀<span class='note-inline'>(引)</span>藥叉西那鉢多曳<span class='note-inline'>(三)</span>薩曳替曩<span class='note-inline'>(四)</span>呬哩摩<span class='note-inline'>(引)</span>尼跋捺囉<span class='note-inline'>(二合五)</span>呬哩呬哩摩<span class='note-inline'>(引)</span>尼跋捺囉<span class='note-inline'>(二合六)</span>枳哩摩<span class='note-inline'>(引)</span>尼跋捺囉<span class='note-inline'>(二合七)</span>枳哩枳哩摩<span class='note-inline'>(引)</span>尼跋捺囉<span class='note-inline'>(二合八)</span>唧哩摩<span class='note-inline'>(引)</span>尼跋捺囉<span class='note-inline'>(二合九)</span>唧哩唧哩摩<span class='note-inline'>(引)</span>尼跋捺囉<span class='note-inline'>(二合十)</span>祖路摩<span class='note-inline'>(引)</span>尼跋捺囉<span class='note-inline'>(二合十一)</span>祖路祖路摩<span class='note-inline'>(引)</span>尼跋捺囉<span class='note-inline'>(二合十二)</span>祖嚕摩<span class='note-inline'>(引)</span>尼跋捺囉<span class='note-inline'>(二合十三)</span>祖嚕祖嚕摩<span class='note-inline'>(引)</span>尼跋捺囉<span class='note-inline'>(二合十四)</span>覩嚕摩<span class='note-inline'>(引)</span>尼跋捺囉<span class='note-inline'>(二合十五)</span>覩嚕覩嚕摩<span class='note-inline'>(引)</span>尼跋捺囉<span class='note-inline'>(二合十六)</span>酤嚕摩<span class='note-inline'>(引)</span>尼跋捺囉<span class='note-inline'>(二合十七)</span>酤嚕酤嚕摩<span class='note-inline'>(引)</span>尼跋捺囉<span class='note-inline'>(二合十八)</span>蘇嚕摩<span class='note-inline'>(引)</span>尼跋捺囉<span class='note-inline'>(二合十九)</span>蘇嚕蘇嚕摩<span class='note-inline'>(引)</span>尼跋捺囉<span class='note-inline'>(二合二十)</span>薩哩嚩<span class='note-inline'>(二合)</span>阿哩湯<span class='note-inline'>(二合)</span>彌娑<span class='note-inline'>(引)</span>達野莎<span class='note-inline'>(引)</span>賀<span class='note-inline'>(引二十一)</span>怛[寧*也]<span class='note-inline'>(切身)</span>他<span class='note-inline'>(引二十二)</span>鉢多泥<span class='note-inline'>(二十三)</span>蘇鉢多泥<span class='note-inline'>(二十四)</span>蘇嚕彌<span class='note-inline'>(二十五)</span>蘇末帝<span class='note-inline'>(二十六)</span>蘇囉替<span class='note-inline'>(二十七)</span>速剎摩<span class='note-inline'>(二合)</span>閉呬哩計<span class='note-inline'>(引二十八)</span>呬哩哥<span class='note-inline'>(引)</span>哩<span class='note-inline'>(二十九)</span>布蘭尼<span class='note-inline'>(二合引)</span>悉馱跋捺哩<span class='note-inline'>(二合三十)</span>呬哩呬哩莎<span class='note-inline'>(引)</span>賀<span class='note-inline'>(引三十一)</span>伊呬酤<span class='note-inline'>(引)</span>儞瑟計<span class='note-inline'>(二合三十二)</span>伊呬細<span class='note-inline'>(引)</span>儞瑟計<span class='note-inline'>(二合引三十三)</span>伊呬虞<span class='note-inline'>(引)</span>尼瑟計<span class='note-inline'>(二合)</span>莎<span class='note-inline'>(引)</span>賀<span class='note-inline'>(引三十四)</span></p>
<p>是時寶賢大夜叉主。說是陀羅尼已。復白佛言。世尊此陀羅尼。若有人依法持誦七遍。是人所作勝利皆得成就。又復有人於白月十五日潔淨持戒。一日三時焚沈檀香。誦此陀羅尼滿八千遍。是人隨願獲得金銀珍寶悉皆如意。爾時大夜叉主。說是陀羅尼已禮佛而退。</p>
<p>佛說是經已。諸菩薩眾聞佛所說。皆大歡喜信受奉行。</p>

<p class='juan'>佛說寶賢陀羅尼經</p></div>
</div><!-- end of div[@id='body'] -->
</body></html>