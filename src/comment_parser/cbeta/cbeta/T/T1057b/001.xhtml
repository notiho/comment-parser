<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>千眼千臂觀世音菩薩陀羅尼神呪經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1' />千眼千臂觀世音菩薩陀羅尼神呪經卷上</p><p class="byline">唐總持寺三藏沙門智通譯</p>
<div class='div-jing'><p>爾時觀世音菩薩摩訶薩。白佛言世尊。是我前身不可思議福德因緣。今蒙世尊與我授記。欲令利益一切眾生起大悲心。能斷一切繫縛。能滅一切怖畏。一切眾生蒙此威神。悉離苦因獲安樂果。若有善男子善女人。於我滅後五百歲中。能於日夜六時依法。受持此陀羅尼神呪法門者。一切業障悉皆消滅。一切陀羅尼法悉皆成就。今我念報世尊恩德。隨在何等乃至村城國邑聚落。或在山野林間。我常隨逐擁護是人。不令一切神鬼之所嬈害。爾時觀世音菩薩。又白佛言世尊。後五百歲中眾生垢重。薄福者多不能專念。設有受者或被鬼神之所侵害。今我以佛威神之力。廣為饒益一切眾生。安樂天人阿脩羅等。為說陀羅尼法。我於過去無量劫中。已曾親近供養如是陀羅尼法。乃至過去未來現在諸佛。皆因此陀羅尼法門。得成阿耨多羅三藐三菩提。若有善男子善女人等。專念受持此陀羅尼法門者。此人現世口說流利。無所質礙慧辯通達。於一切天人大眾中最為第一。聞者歡喜悉皆稽首。在所生處常得見佛法僧。有所言說人皆信受。當知此是諸佛威神之力非我自力。爾時世尊讚歎觀世音菩薩言。善哉善哉汝能如是。利益安樂天人阿脩羅等及淨業道。我今以智印印之。令汝永不退轉。爾時觀世音菩薩。又白佛言世尊。我念過去無量劫中。持此陀羅尼法門。在布怛羅山中。乃逢魔王領諸魔眾。惱亂我法令使呪句不成。爾時我以此陀羅尼法。降伏是魔悉皆退散。當知此陀羅尼力不可思議。爾時觀世音菩薩。慈悲故利益故安樂天人故。即說姥陀羅尼法。</p>
<p>根本大身呪<span class='note-inline'>(用後總攝身印)</span>那麼薩囉婆<span class='note-inline'>(二合)</span>若<span class='note-inline'>(爾那切)</span>耶<span class='note-inline'>(一)</span>　娜謨喝囉怛那<span class='note-inline'>(二合)</span>多羅<span class='note-inline'>(二合)</span>夜<span class='note-inline'>(引)</span>也<span class='note-inline'>(二)</span>　娜謨阿弭陀婆<span class='note-inline'>(重平)</span>耶怛他揭多耶<span class='note-inline'>(三)</span>　阿囉訶羝三藐三菩陀耶<span class='note-inline'>(四)</span>　娜謨阿唎耶<span class='note-inline'>(二合)</span>跋路枳帝<span class='note-inline'>(五)</span>　濕嚩<span class='note-inline'>(二合)</span>囉耶<span class='note-inline'>(六)</span>　菩提薩埵耶<span class='note-inline'>(七)</span>　摩訶薩埵耶<span class='note-inline'>(八)</span>　摩訶迦嚕尼<span class='note-inline'>(去聲)</span>迦耶<span class='note-inline'>(九)</span>　娜謨摩訶薩他摩<span class='note-inline'>(二合)</span>波羅<span class='note-inline'>(二合)</span>鉢多<span class='note-inline'>(二合)</span>耶<span class='note-inline'>(十)</span>　菩提薩埵耶<span class='note-inline'>(十一)</span>　摩訶薩埵耶<span class='note-inline'>(十二)</span>　摩訶迦嚕尼迦耶<span class='note-inline'>(凡迦字皆鳩耶切十三)</span>　娜謨毘補羅毘麼那<span class='note-inline'>(十四)</span>　素<span class='note-inline'>(上聲)</span>鉢喇<span class='note-inline'>(二合)</span>底<span class='note-inline'>(丁枳切)</span>瑟恥<span class='note-inline'>(二合)</span>多<span class='note-inline'>(去聲十五)</span>　僧棄<span class='note-inline'>(長)</span>耶素<span class='note-inline'>(引)</span>唎耶<span class='note-inline'>(二合)</span>舍多娑訶薩囉<span class='note-inline'>(二合)</span>阿羝唎<span class='note-inline'>(引)</span>迦<span class='note-inline'>(十六)</span>　鉢囉<span class='note-inline'>(二合)</span>婆<span class='note-inline'>(重平聲)</span>阿嚩<span class='note-inline'>(皆肥麼切)</span>婆<span class='note-inline'>(重平聲)</span>悉多<span class='note-inline'>(短)</span>慕<span class='note-inline'>(引)</span>㗚怛<span class='note-inline'>(重去聲短二合)</span>曳<span class='note-inline'>(十七)</span>　摩訶末尼<span class='note-inline'>(去聲)</span>摩矩吒軍荼囉陀㗚泥<span class='note-inline'>(去聲十八)</span>　薄伽伐底<span class='note-inline'>(丁里切)</span>鉢頭摩<span class='note-inline'>(二合)</span>波<span class='note-inline'>(引)</span>拏<span class='note-inline'>(上聲)</span>曳<span class='note-inline'>(十九)</span>　薩囉婆<span class='note-inline'>(二合)</span>路迦阿<span class='note-inline'>(阿字是上聲迦字上聲長緣此句內有阿字更不須迦引聲)</span>跛<span class='note-inline'>(長去聲)</span>耶<span class='note-inline'>(二十)</span>　奢<span class='note-inline'>(去聲)</span>麼那<span class='note-inline'>(去聲長)</span>耶<span class='note-inline'>(二十一)</span>　毘毘<span class='note-inline'>(去聲)</span>陀毒<span class='note-inline'>(長)</span>佉三摩鞞<span class='note-inline'>(去聲引)</span>舍吠瑟吒<span class='note-inline'>(二合二十二)</span>　薩婆薩埵跛哩慕者那<span class='note-inline'>(去聲引)</span>耶<span class='note-inline'>(二十三)</span>　怛姪他<span class='note-inline'>(二十四)</span>　唵<span class='note-inline'>(二十五)</span>　勃<span class='note-inline'>(重)</span>部<span class='note-inline'>(長)</span>皤<span class='note-inline'>(伏訛切二十六)</span>　摩訶路迦羯囉<span class='note-inline'>(短)</span>赧<span class='note-inline'>(二十七)</span>　那哆<span class='note-inline'>(丁舸切)</span>麼<span class='note-inline'>(二十八)</span>　悉底<span class='note-inline'>(丁里切二合)</span>弭<span class='note-inline'>(短)</span>囉<span class='note-inline'>(二十九)</span>　鉢吒囉<span class='note-inline'>(三十)</span>　毘那舍娜<span class='note-inline'>(引)</span>迦囉耶<span class='note-inline'>(三十一)</span>　囉伽墜<span class='note-inline'>(二合引)</span>沙摩訶慕<span class='note-inline'>(引)</span>訶闍<span class='note-inline'>(引)</span>羅<span class='note-inline'>(三十二)</span>　奢摩<span class='note-inline'>(去聲)</span>迦<span class='note-inline'>(三十三)</span>　奢婆迦<span class='note-inline'>(三十四)</span>　囉訖叉迦<span class='note-inline'>(三十五)</span>　薩婆波耶突唎揭<span class='note-inline'>(二合)</span>底<span class='note-inline'>(平聲三十六)</span>　鉢囉<span class='note-inline'>(二合)</span>舍麼迦那揭囉耶<span class='note-inline'>(三十七)</span>　薩婆怛他揭哆<span class='note-inline'>(三十八)</span>　三摩嚩駄<span class='note-inline'>(重引)</span>　那羯囉<span class='note-inline'>(短三十九)</span>　醯醯<span class='note-inline'>(重努氣道四十)</span>　摩訶菩提薩埵嚩囉駄<span class='note-inline'>(四十一)</span>　鉢頭摩<span class='note-inline'>(二合)</span>路<span class='note-inline'>(引)</span>迦三步<span class='note-inline'>(重)</span>陀<span class='note-inline'>(四十二)</span>　摩訶迦嚧尼迦<span class='note-inline'>(四十三)</span>　折<span class='note-inline'>(植列切引)</span>吒<span class='note-inline'>(上聲)</span>麼矩吒<span class='note-inline'>(長上聲)</span>楞<span class='note-inline'>(近冷切)</span>訖㗚哆<span class='note-inline'>(二合四十四)</span>　舍唎蘭摩尼羯那<span class='note-inline'>(上聲)</span>迦囉闍哆跋折囉<span class='note-inline'>(二合)</span>吠住[口*离]耶<span class='note-inline'>(二合四十五)</span>　楞訖㗚<span class='note-inline'>(引)</span>多舍利囉<span class='note-inline'>(四十六)</span>　阿弭哆<span class='note-inline'>(引)</span>婆視那<span class='note-inline'>(短四十七上聲)</span>　迦摩囉楞訖㗚哆<span class='note-inline'>(四十八)</span>　鉢囉<span class='note-inline'>(二合引)</span>皤<span class='note-inline'>(去聲引)</span>囉那囉哩者那<span class='note-inline'>(四十九)</span>　摩訶社那娜囉<span class='note-inline'>(短)</span>那<span class='note-inline'>(長)</span>唎<span class='note-inline'>(五十)</span>　舍哆娑訶薩囉<span class='note-inline'>(二合)</span>阿毘<span class='note-inline'>(重平聲)</span>囉使哆迦耶<span class='note-inline'>(五十一)</span>　摩訶菩提薩埵<span class='note-inline'>(五十二)</span>　毘馱摩毘馱摩<span class='note-inline'>(五十三)</span>　毘那舍耶毘那舍耶<span class='note-inline'>(五十四)</span>　摩訶<span class='note-inline'>(引)</span>演覩魯<span class='note-inline'>(二合)</span>訖隷<span class='note-inline'>(二合引)</span>奢迦皤<span class='note-inline'>(去聲)</span>吒皤<span class='note-inline'>(去聲)</span>畔哆僧娑囉迦<span class='note-inline'>(上聲短五十五)</span>　波羅迦囉<span class='note-inline'>(二合)</span>摩他那<span class='note-inline'>(五十六)</span>　布嚧沙鉢頭摩<span class='note-inline'>(二合五十七)</span>　布嚕沙那伽<span class='note-inline'>(五十八)</span>　布嚕沙婆伽囉<span class='note-inline'>(五十九)</span>　毘囉毘羅闍耶<span class='note-inline'>(六十)</span>　素誕多素誕跢<span class='note-inline'>(六十一)</span>　鉢哩筏哩<span class='note-inline'>(二合重)</span>多<span class='note-inline'>(六十二)</span>　馱摩馱摩<span class='note-inline'>(六十三)</span>　些摩些摩<span class='note-inline'>(六十四)</span>　度<span class='note-inline'>(重)</span>嚧度嚧<span class='note-inline'>(六十五)</span>　鉢囉<span class='note-inline'>(二合)</span>奢<span class='note-inline'>(引)</span>薩<span class='note-inline'>(短)</span>耶<span class='note-inline'>(六十六)</span>　鉢羅<span class='note-inline'>(二合)</span>奢<span class='note-inline'>(引)</span>薩耶<span class='note-inline'>(六十七)</span>　祁<span class='note-inline'>(重去聲)</span>囄祁囄<span class='note-inline'>(六十八)</span>　毘囄毘囄<span class='note-inline'>(六十九)</span>　只囄只囄<span class='note-inline'>(七十)</span>　姥<span class='note-inline'>(音母)</span>嚧姥嚧<span class='note-inline'>(七十一)</span>　姥庾姥庾<span class='note-inline'>(七十二)</span>　悶遮悶遮<span class='note-inline'>(七十三)</span>　度那度那<span class='note-inline'>(七十四)</span>　毘<span class='note-inline'>(近佛音)</span>度那毘度那<span class='note-inline'>(七十五)</span>　度嚕度嚕<span class='note-inline'>(七十六)</span>　伽<span class='note-inline'>(去聲引)</span>耶伽耶<span class='note-inline'>(七十七)</span>　伽馱耶伽馱耶<span class='note-inline'>(七十八)</span>　喝娑喝娑<span class='note-inline'>(七十九)</span>　鉢囉<span class='note-inline'>(二合)</span>訶娑鉢囉訶娑<span class='note-inline'>(八十)</span>　毘<span class='note-inline'>(去聲)</span>毘<span class='note-inline'>(上聲)</span>馱<span class='note-inline'>(八十一)</span>　羯隷<span class='note-inline'>(二合)</span>奢<span class='note-inline'>(去聲八十三)</span>　嚩<span class='note-inline'>(去聲引)</span>薩<span class='note-inline'>(短)</span>那麼麼寫<span class='note-inline'>(某甲八十三)</span>　荷囉<span class='note-inline'>(去聲)</span>荷囉<span class='note-inline'>(八十四)</span>　僧<span class='note-inline'>(司孕切)</span>荷囉僧荷囉<span class='note-inline'>(八十五別入)</span>　覩<span class='note-inline'>(重)</span>嚕徵<span class='note-inline'>(八十六知智切)</span>　覩嚕徵摩訶曼荼<span class='note-inline'>(去聲短)</span>羅<span class='note-inline'>(八十七)</span>　迦囉拏<span class='note-inline'>(八十八)</span>　舍哆鉢囉<span class='note-inline'>(二合)</span>細迦<span class='note-inline'>(八十九)</span>　皤婆<span class='note-inline'>(重)</span>娑<span class='note-inline'>(九十)</span>　毘娑那<span class='note-inline'>(長)</span>舍麼迦<span class='note-inline'>(九十一)</span>　摩訶菩提薩埵<span class='note-inline'>(九十二)</span>　皤囉馱<span class='note-inline'>(九十三)</span>　莎訶<span class='note-inline'>(九十四句)</span>　此陀羅尼名薄伽梵蓮華手嚴飾寶仗。世尊於大金剛歡喜殿說。為尊勝菩薩及無量天龍緊那羅之所讚歎。為摧壞廣大業障山故。若有得聞者。若讀若誦若得覩視者。此人所有一切煩惱業障悉得消滅。若有人於晨朝時生尊重心。誦此陀羅尼者。常為觀世音菩薩。恒常隨逐擁護是人。所思念事皆得成就。若有求願使得成就者。當獨坐靜處。心念觀世音菩薩更勿餘緣。誦此陀羅尼七遍無願不果。又得一切眾生之所愛樂。不墮一切惡趣之中。若坐若行若住。常念佛如對目前者。是人於無量百千俱胝生。所有積集諸惡罪業皆得消滅。是人當得具足千轉輪王之福。生生常得與觀世音菩薩。同時出生生貴姓家。若以一掬香華散於觀世音菩薩前。誦此陀羅尼七遍者。得大千功德大悲法性。彼人於世間得大力成就。若至心看菩薩面誦此陀羅尼者。即得見觀世音菩薩微笑相。見已即得離垢地能照耀世間。即於此生當得見佛。臨命終時如入禪定。生生之處得宿命智。所有罪障皆悉消滅。若欲受持此陀羅尼者。當於白月十五日。受持八戒齋著白淨衣。於有舍利塔前及有舍利處諸佛前。並得用。白檀作壇<span class='note-inline'>(其白檀於石上磨取末用塗地)</span>以種種華散彼壇內。佛前燒香然燈。於佛所生恭敬心。觀世音菩薩而來入是壇內。當誦此陀羅尼一百八遍。是人所有一切罪障。五逆重罪悉皆消滅。身口意業。皆得清淨。得佛三昧力灌頂力。波羅蜜地力殊勝智力悉皆成就。若須雨時。當視天誦此陀羅尼。甘雨應時即下。若視地誦此陀羅尼者。能令百穀皆得成熟。若於枯池河泉邊誦此陀羅尼者。即得水還盈滿。若一切病患。當誦此陀羅尼。以手摩之即得除差。於失念者邊。誦此陀羅尼還得正念。若於飢渴人邊。當視其面誦此陀羅尼。所有飢渴悉皆消滅。若欲結界當入池水中。寫此陀羅尼繫著幢上。一百由旬內。無諸衰患即成就結界擁護成就。</p>
</div>
<div class='div-other'><a id='mulu2' />
<p class='h1'>總攝身印第一</p><p>先起立端身並脚齊立。右脚微曲少許。先以左手舒下。以中指無名指並屈著掌中。小指食指以大母指散舒。仰掌向上。次以右手亦然。屈肘與髆齊。掌向前。此是總攝身印。若欲降伏魔怨。及諸外道邪見稠林令入正道者。當作此印誦陀羅尼二十一遍必如所願。呪曰。</p>
<p class="dharani">那<span class='note-inline'>(上聲)</span>謨曷囉<span class='note-inline'>(二合)</span>怛囉夜耶<span class='note-inline'>(一)</span>那謨阿唎耶<span class='note-inline'>(二)</span>婆路咭帝攝伐<span class='note-inline'>(二合)</span>囉耶<span class='note-inline'>(三)</span>菩提薩埵跛耶<span class='note-inline'>(四二合)</span>摩訶薩埵跛耶<span class='note-inline'>(五)</span>摩訶迦嚕尼迦耶<span class='note-inline'>(六)</span>怛姪他<span class='note-inline'>(七)</span>阿<span class='note-inline'>(去聲)</span>跋陀阿跋陀<span class='note-inline'>(八)</span>跋唎跋帝<span class='note-inline'>(九)</span>堙醯夷醯<span class='note-inline'>(十)</span>莎訶<span class='note-inline'>(十一)</span></p>
</div>
<div class='div-other'><a id='mulu3' />
<p class='h1'>總持陀羅尼印第二</p><p>準前身印上。合掌當心。以五指相叉左壓右。以二頭指直竪頭相拄。以大母指附頭指。壓第一文上。掌少開。此印名總持陀羅尼法。若人作此印者誦呪二十一遍。能滅無量劫生死業障。當來往生十方淨土。往昔釋迦牟尼佛。臨欲成道為魔王所惱。作此總持陀羅尼印獲得禪定。呪曰。</p>
<p class="dharani">哆姪他薩婆陀羅尼<span class='note-inline'>(一)</span>曼荼羅耶<span class='note-inline'>(二)</span>堙醯夷醯<span class='note-inline'>(三)</span>鉢羅麼輸馱<span class='note-inline'>(四)</span>薩跢跛耶<span class='note-inline'>(五)</span>莎訶</p>
</div>
<div class='div-other'><a id='mulu4' />
<p class='h1'>解脫禪定印第三</p><p>先偏袒右肩右膝著地合掌頂上。屈二頭指以頭相拄。二大指附頭指第二文上。此法印名解脫禪定印。過去諸佛同修此法。得禪定解脫同前呪。</p>
</div>
<div class='div-other'><a id='mulu5' />
<p class='h1'>千眼印呪第四</p><p>起立並足。先以二中指無名指小指。各以甲背相著。其二頭指竪頭相拄。其二大母指側搏附頭指第二文上。側腕開五寸許置於眉間。此名千眼印。作此印呪法門者。即得觀見百千萬億世界諸佛剎淨妙國土一一佛國各得百萬四千菩薩與行者為同伴侶。若未經三曼荼羅者。必不得見此印法門通作此法印親驗菩薩授法與智通。凡有所願悉皆滿足呪曰。</p>
<p class="dharani">唵<span class='note-inline'>(一)</span>薩婆斫芻伽囉耶<span class='note-inline'>(二)</span>陀羅尼<span class='note-inline'>(三)</span>因<span class='note-inline'>(去聲)</span>地<span class='note-inline'>(丁涅切)</span>唎耶<span class='note-inline'>(四)</span>莎訶<span class='note-inline'>(五)</span></p>
</div>
<div class='div-other'><a id='mulu6' />
<p class='h1'>千臂總攝印第五</p><p>起立並足。先仰右手掌。五指各相附。後以左手掌。仰壓右掌上當心著。此名總攝千臂印。此印能伏三千大千世界魔怨。呪曰。</p>
<p class="dharani">怛姪他<span class='note-inline'>(一)</span>婆盧枳帝<span class='note-inline'>(二)</span>攝伐囉耶<span class='note-inline'>(三)</span>薩婆咄<span class='note-inline'>(徒訥切)</span>瑟吒<span class='note-inline'>(四)</span>烏訶耶彌<span class='note-inline'>(五)</span>莎訶<span class='note-inline'>(六)</span></p>
</div>
<div class='div-other'><a id='mulu7' />
<p class='h1'>通達三昧印第六</p><p>起立以脚跟相拄。先以左手竪。五指相搏屈肘向前托。次以右手亦然。屈肘向內托。此名通達三昧印。此印能令通達一切三昧智印。莊嚴八萬四千法門。皆因此法得阿耨多羅三藐三菩提。用前大身呪。</p>
</div>
<div class='div-other'><a id='mulu8' />
<p class='h1'>呼召天龍八部神鬼集會印第七</p><p>起立並足。先以左手無名指。捻大母指甲上。次以右手亦如是作。二小指及中指。直竪頭相拄合腕。以頭指來去。呪曰。</p>
<p class="dharani">唵<span class='note-inline'>(一)</span>薩婆提婆那伽<span class='note-inline'>(二)</span>阿<span class='note-inline'>(去聲)</span>那唎<span class='note-inline'>(三)</span>莎訶<span class='note-inline'>(四)</span></p>
</div>
<div class='div-other'><a id='mulu9' />
<p class='h1'>呼召大梵天王及憍尸迦來問法印第八</p><p>準前印上。開腕以手側相拄。仰掌以頭指來去。呪曰。</p>
<p class="dharani">唵<span class='note-inline'>(一)</span>魔訶梵摩<span class='note-inline'>(去聲)</span>耶<span class='note-inline'>(二)</span>堙醯夷醯<span class='note-inline'>(三)</span>莎訶<span class='note-inline'>(四)</span></p>
<p>此印呪法。能攝無量無數陀羅尼印法門悉皆來集。若日月蝕時。呪酥二十一遍。以印印酥食者。令人聰明日誦萬偈。此印法門。日藏如來授與觀世音菩薩。</p>
</div>
<div class='div-other'><a id='mulu10' />
<p class='h1'>歡喜摩尼隨意明珠印第九</p><p>起立合掌當心。以二大母指雙屈入掌中。餘四指直竪合掌當心。誦前大身呪二十一遍。決定得入諸天宮殿。遊歷十方諸佛國土。百千珍寶隨心皆得。供養諸佛菩薩金剛一切聖眾。若有人能作此法門者。晨朝早起清淨澡漱。作此印法面見十方恒河沙國土諸佛。滅除無量劫來生死惡業重罪。是故讚歎如是功德。</p>
</div>
<div class='div-other'><a id='mulu11' />
<p class='h1'>乞願隨心印第十</p><p>準前印。屈二頭指壓二大母指甲上。其頭指甲背相著用前身呪。若人隨所求願皆悉滿足。必定不退菩提之道。</p>
</div>
<div class='div-other'><a id='mulu12' />
<p class='h1'>入滅盡定三昧印第十一</p><p>準前印。直竪散頭持。大母指。開掌。此印我在因地時。恒河沙諸佛授我此法。令我得證菩提之道。誦前大身呪。</p>
</div>
<div class='div-other'><a id='mulu13' />
<p class='h1'>請佛三昧印第十二</p><p>準前印。合掌當心頭指來去。呪曰。</p>
<p class="dharani">唵<span class='note-inline'>(一)</span>薩婆勃陀三摩<span class='note-inline'>(去聲)</span>耶<span class='note-inline'>(二)</span>堙醯夷醯<span class='note-inline'>(三)</span>鉢囉摩輸陀薩埵<span class='note-inline'>(四)</span>莎訶<span class='note-inline'>(五)</span></p>
<p>千眼千臂觀世音菩薩十肘曼荼羅法門凡作一切曼荼羅法門時。謹按梵本云。此國土無有作曼荼羅地。如彼天竺皆取上勝福德之地以為壇場。婆羅門國別有擇地方法不能廣說。且論漢地。第一山居閑靜之處。在山頂上有形勢處。掘地去其石礫及瓦器惡物。然始平治。以瞿摩夷和香塗地。縱廣一丈六尺。起基十二指乃至十六指一肘以為勝上。第一取白栴檀香。於其石上磨。取末塗曼荼羅上。以五色粉謨界。其壇安四門。東門安提頭賴吒天王。南方門安毘樓勒叉天王。西門安毘樓博叉天王。北門安毘沙門天王。次安天王左右及眷屬各居本位。其曼荼羅中心。安千眼千臂觀世音菩薩像。像前置案案上置呪法。燒種種香安種種飲食。散種種華以為供養。唯除雜物葷辛酒肉。自外日別造香鮮者華香果子。於像前著三白食乳酪酥蜜。燒檀香沈香蘇合龍腦等香。每日三時洗浴受三律儀。至心誦呪供養千眼觀世音菩薩。晨朝午時日暮供養。日別不闕如是。乃至三七日。盡意供養其呪師面向東方誦呪。作前第一第二第三乃至十二請佛三昧印。作前印一遍。各誦呪七遍乃至第十二印畢。當自發不退堅固。意但作法呼召一切皆來。令發菩提決定心。端坐想一切呪神在其眼前。一無障難不得異境。誦前大身呪滿一千八十遍。爾時觀世音菩薩現阿難身相貌。來間行者所須何法求何願耶。行者白言為求無上菩提陀羅尼法。</p>
<p>又願一切法壇皆悉成就一切鬼神悉皆順伏。得如願已但自知之。不得向人傳說又法若欲得求一切願者。當作四肘水曼荼羅法。燒沈水香誦前身呪一百八遍。作前第十乞願印。即得一切如願滿足稱心。</p>
<p>又法若欲得一切歡喜者。作前第九歡喜摩尼隨意明珠印。誦身呪呪烏麻二十一遍。火中燒之即得如意獲得歡喜如意稱心又法若欲令曷囉<span class='note-inline'>(二合)</span>闍歡喜者。當取曷囉<span class='note-inline'>(二合)</span>闍園內樹枝。呪二十一遍擲置園中即得歡喜。</p>
<p>又法若欲降伏惡人怨家者。當呪苦<span class='corr'>楝</span>木二十一遍。一呪一燒即得歸伏。</p>
<p>又法若有神鬼難調伏者。取安悉香及白芥子。呪二十一遍擲火中燒。一切神鬼病者自然降伏。若有疫病流行。當作四肘水曼荼羅。取好牛酥呪一百八遍火中燒之。一切災疫悉皆消滅。又取酥少分與疫病人食之立即除愈。昔罽賓國有疫病流行。人得病者不過一二日並死。有婆羅門真諦起大慈悲心施此法門救療一國。疫病應時消滅。時行病鬼王應時出離國境故知有驗耳。</p>
<p>又法他國侵撓盜賊逆亂起來。作前第一總攝身印呪一百八遍。一切盜賊自然殄滅又法若一切業報眾生命根盡者。作前滅盡定印日日供養。燒沈水香誦呪滿一千八十遍。即得轉其業障。昔波羅柰國有一長者。唯有一子壽年合得十六。至年十五有一婆羅門巡門乞食。見其長者愁憂不樂。夫妻憔悴面無光澤。婆羅門問曰長者何為不樂。長者說向因緣。婆羅門答曰長者不須愁憂。但取貧道處分子得壽年長遠。于時婆羅門作此法門一日一夜。得閻羅王報云。長者其子壽年只合十六。今已十五唯有一年。今遇善緣得年八十故來相報。爾時長者夫妻歡喜踊躍。罄捨家資以施佛法眾僧。當知此法不可思議具大神驗。以曾入大都會三曼荼羅金剛大道場者。不須作曼荼羅。唯結印誦呪。無願不果速當成佛又法若有女人臨當產時受大苦惱。呪酥二十一遍令彼食之。必定安樂。所生男女具大相好。眾善莊嚴宿植德本令人愛敬。常於人中受勝快樂。</p>
<p>又法若有眾生眼若痛者。以菩薩千眼印呪二十一遍。以印印眼眼即除愈。以此大因緣其人獲得天眼。光明徹見上界諸天受勝快樂。</p>
<p>又畫千眼千臂觀世音菩薩像法。謹按梵本。造像皆用白㲲。廣十肘此土一丈六尺。二十肘此土三丈二尺。菩薩身作檀金色。面有三眼一千臂。一一掌中各有一眼。彩色中不得著膠。以香乳和彩色。菩薩頭著七寶天冠身垂瓔珞。又一本云。此無好大白㲲但取一幅白絹。菩薩身長五尺作兩臂。依前第五千臂印法亦得供養。不要千眼千臂。此亦依梵本。唯菩薩額上更安一眼即得。若欲供養此法門者。先須畫像。其畫像法必須作曼荼羅如法。令匠者受八戒齋。出入一上廁一洗浴。其像作成其畫匠及呪師恐多不如法對像懺悔罪過。即安置曼荼羅中。即須作法廣設供養滿三七日。其千眼千臂觀世音菩薩像放大光明過於日月。無量無邊普照三千大千世界皆悉大明一切眾生極大重罪一時消滅咸得清淨作此法門者。除不至心其千眼千臂觀世音菩薩像法。過去毘婆尸佛亦現作降魔身。千眼各出一佛。以為賢劫千佛也。千臂各各化出一輪王為千代轉輪聖王。此菩薩降魔身中最為第一。爾時世尊告觀世音菩薩。我以佛神力窮劫廣說不能得盡。爾時觀世音菩薩聞佛說已。歡喜信受作禮而退。</p>
<p>灌頂印</p>
<p>先二大母指屈於掌中捻無名指。無名指中節相背。二小指頭相拄。二中指直竪頭相拄。二頭指屈各捻中指背上。即呪曰。</p>
<p class="dharani">唵<span class='note-inline'>(一)</span>步三末囉<span class='note-inline'>(二)</span>蘇摩鹽莎訶<span class='note-inline'>(三)</span></p>
<p>誦呪二十一遍。自灌其頂還復如故。若欲續驗。每日平旦於盆上結印誦呪。持呪之人犯欲及五辛等穢當。誦此呪解之。</p>

<p class='juan'>千眼千臂觀世音菩薩陀羅尼神呪經卷上</p></div>
</div><!-- end of div[@id='body'] -->
</body></html>