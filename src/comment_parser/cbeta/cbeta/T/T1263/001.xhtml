<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>氷揭羅天童子經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-jing'>No. 1263
<p class='juan'><a id='mulu1' />氷揭羅天童子經</p><p class="byline">特進試鴻臚卿大興善寺三藏沙門大廣智不空奉　詔譯</p><p>若有行者持此明者。或能乞食或專喫乳粥或能自食。當於像前持誦滿三十萬遍。然後作火法。取玉柔作一千八片。一誦一擲火中燒。每日三時滿四十日。證云云所求皆遂。</p>
<p>又取玉柔和安悉香作丸。從黑月八日起首終十四日。日別三時時別誦一千八遍。以前丸擲火中。其童子或晝或夜。必來現身而為伴侶滿一切願。任意使令無不諧剋。</p>
<p>又法取安悉香作丸。於七日中每日三時。時別一千八遍。一誦一擲一丸火中。必獲邑主無事不果。</p>
<p>其行者欲行此法時。先應誦七十萬遍。</p>
<p>造像法。其像用白檀香木。長六指作童子形狀。左手把菓右手垂作滿願掌向外。置道場中。作種種飲食乳粥香花供養。取赤色花。每花一誦一擲童子身上。滿十萬遍其童子必來現身。即得滿一切願。日施千人上妙衣食無所闕乏。</p>
<p>又法每日三時。時別取蘇合香作一千八丸。於火中滿七日已。其童子現身指授伏藏。若能日日受持獲大利益示其寶藏。及修羅窟穴亦然。指授必滿其願得大財寶。</p>
<p>若人被拘縶時。當誦此明即得解脫。</p>
<p>又法欲令一切人見即歡喜。稱彼人名誦滿十萬遍即皆歡喜。</p>
<p>又法取無憂木。於高山頂上燒之。和安悉香作一千八丸擲火中。即得安穩成就欲令見即見壽命千歲。</p>
<p>陀羅尼真言曰。</p>
<p class="dharani">oṃ　ṭi　vi　ṭi　ni　svā　hā　</p>
唵　㨖　苾(部必反)　㨖　儞　娑嚩　訶　<p>又一本云。</p>
<p class="dharani">oṃ　ṭi　ja　ṭi　ni　svā　hā　</p>
唵　㨖　惹　㨖　儞　娑嚩　訶　<p>其根本契者。二手虛心合掌。若召請時以禪智三度來去。若發遣時外撥三度。</p>
<p>請火天明契　真言曰。</p>
<p class="dharani">oṃ　a　gna　ye　a　ga　<span class='corr'>aga</span>　svā　hā　</p>
唵　阿　祁那　曳　阿　蘖　阿蘖　莎　訶　<p>發遣明曰。</p>
<p class="dharani">a　gna　ye　ga　ccha　<span class='corr'>gaccha</span>　svā　hā　</p>
阿　祁那　曳　蘖　車　蘖車　莎　訶　<p>其契相者。右手屈大指於掌中。頭指屈如鉤。以柱大指背當下節。餘並舒之。召請時但以頭指三招。若發遣時外撥三度即是。</p>
<p>護身契明曰。</p>
<p class="dharani">oṃ　kro　dha　na　hūṃ　jaḥ　</p>
唵　俱嚕　馱　曩　[合*牛]　惹　<p>其契者以右手作拳。竪大指觸身五處即未然護。</p>

<p class='juan'>氷揭羅天童子經</p></div>
<div class='div-w'><p>保延三年七月二十三日於仲川之寫了一校了</p>
<p>承安四年<span class='note-inline'>(甲午)</span>十二月二十日以三本交合傳受玄證本也</p>
</div>
</div><!-- end of div[@id='body'] -->
</body></html>