<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>法華曼荼羅威儀形色法經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1001
<p class='juan'><a id='mulu1' />法華曼荼羅威儀形色法經</p>
<div class='div-other'><p>證成妙法自蓮華經王八葉蓮華上湧出寶塔中兩足婆誐鑁八大菩薩等及三重方壇三摩耶眷屬妙威儀形色滿願會方位幖幟曼荼羅八平等大會成就法花三昧現世入初地決定證菩提法經<span class='note-inline'>(從青流自)</span>。</p>
<p class="byline">中京大興善寺大廣智不空奉　詔譯</p><p>爾時毘盧遮那婆誐鑁。告持金剛祕密手菩薩言。佛子志心聽說證成妙法大曼荼羅相及諸尊等滿願會方位乃至威儀形色法。所謂內心曼荼羅。彼身地即是法界自性。真言密印加持而加持之。本性清淨。四大金剛所護持故。淨除一切塵垢。我人眾生壽者意生儒童株杌過患。紺瑠璃地黃金界場。微妙蓮華普散其上。方壇面門西向通達周旋界道。內現意生八葉花王。柚莖敷[芷/(止*止)/糸]。綜絢端妙。鮮白如雪。放素皓光。色超世間。葩間三鍸。其花胎上。湧出七寶大率都婆寶塔。高妙五百由旬維廣正等。各三百五十由旬。其樓閣上。住如意珠。焰鬘圍繞。張金剛鎖。普懸寶鐸。種種雜珍嚴飾之。五千欄楯。千萬龕室。懸無數幡。七寶瓔珞。五寶鐸鈴處垂烈。四面皆出多摩羅跋旃檀之香。遍大千界。天雨寶花。繽紛供養。爾時塔中師子座上。釋迦多寶兩足聖尊。半跏半座。而各同坐。八葉花上。八大菩薩。一切世間最尊特身。超身語意。至於心地違得殊勝□逮意之里。於八葉從東北隅為首右旋布列。安置八大菩薩。初彌勒菩薩。次文殊師利菩薩。藥王菩薩。妙音菩薩。常精進菩薩。無盡意菩薩。觀世音菩薩。普賢菩薩。於此內院四隅角內。初東北隅摩訶迦葉。東南須菩提。西南舍利弗。西北大目犍連。次於第二院。於其東門置金剛鎖菩薩。南門置金剛鈴菩薩。當塔前金剛鉤菩薩。北門金剛索菩薩。東門北置得大勢菩薩。門南置寶手菩薩。次於南門東置寶幢菩薩。門西置星宿王菩薩。次於西門南置寶月菩薩。北置滿月菩薩。次於北門西置勇施菩薩。東置一切儀成就菩薩。又於東北隅角內置供養花菩薩。東南隅供養燈菩薩。西南隅置塗香菩薩。西北隅供養燒香菩薩。次於第三重院。東門置持國天王。南門置毘樓勒叉天王。西門置毘樓博叉天王。北門置大梵天王。門南置天帝釋。於南門東置大自在天。門西置難陀龍王。於西門南置妙法竪那羅王。門北置樂音乾闥婆王。於北門西置羅喉阿修羅王。門東置如意伽樓羅王。於東北隅聖烏芻沙摩金剛。東南方隅置聖軍吒利金剛。西南方隅置聖不動尊金剛。西北隅置聖除三世金剛。於壇四面。畫飲食界道。又畫四門。於其壇上。張設天蓋。四面懸幡二十四口。又於四角。各竪幢幡四智賢瓶底黑者。盛滿香水。於瓶口內。插鮮妙花。其壇四門兩邊。各置二閼伽器。盛滿香水。中著欝金。泛諸時花。極香潔之。又於四門。置四香爐。燒五味香。以用供養。又其四隅。各置銅燈臺。蘇油為明。於四角外。釘佉陀木橛。如無此木。鑄銅作橛代之亦得。具現成就妙法蓮華經王瑜伽觀智儀軌。是一法說威儀形色及一印方位。既說曼荼羅中儀式及一層寶塔莊嚴相已。今說塔中二體聖尊威儀形色。</p>
<p>多寶如來</p>

<div class="lg regular"><div class='lg-row'>烏瑟紺髮冠　眉間索毫光</div>
<div class='lg-row'>普照於一切　身相黃金色</div>
<div class='lg-row'>定惠智拳印　跏趺右押左</div>
<div class='lg-row'>垂下左輻輪　身被袈裟衣</div>
<div class='lg-row'>安住大蓮花　常遊滿月輪</div>
<div class='lg-row'>光明靡不遍　湧現寶塔中</div>
<div class='lg-row'>證成妙法輪　常令不斷絕</div>
<div class='lg-row'>廣度眾生類</div>
</div><p>釋迦如來</p>

<div class="lg regular"><div class='lg-row'>膩沙紺青髺　眉間白毫光</div>
<div class='lg-row'>照東方八萬　身相黃金色</div>
<div class='lg-row'>左定結拳印　右惠開外方</div>
<div class='lg-row'>屈無明小指　敘中頭大指</div>
<div class='lg-row'>跏趺左押右　垂下右輻輪</div>
<div class='lg-row'>被服袈裟衣　安住白蓮華</div>
<div class='lg-row'>恒遊月輪中　光明赫赫輝</div>
<div class='lg-row'>為令教流布　住彼而說法</div>
<div class='lg-row'>三昧眾圍繞　各□經持者</div>
</div><p>既說二體如來色相。今說八大菩薩相好。其八葉花王從東北隅葩右旋。以彌勒為首。</p>
<p>第一彌勒菩薩</p>

<div class="lg regular"><div class='lg-row'>頂上妙寶冠　紺髺垂兩肩</div>
<div class='lg-row'>身相亦肉色　左定紫蓮華</div>
<div class='lg-row'>其上有鐸持　右惠按摩膝</div>
<div class='lg-row'>跏趺右押左　大慈大悲相</div>
<div class='lg-row'>身被袈裟衣　珠鬘寶瓔珞</div>
<div class='lg-row'>鐶釧為臂玉　千色妙天衣</div>
<div class='lg-row'>細軟以要中　妙裳赤朱色</div>
<div class='lg-row'>莊嚴相好身　具相三十二</div>
<div class='lg-row'>月光商佉色　其光無不遍</div>
<div class='lg-row'>最花以為座　住大月輪中</div>
</div><p>第二文殊師利菩薩</p>

<div class="lg regular"><div class='lg-row'>頂上五髮冠　紺髮以垂眉</div>
<div class='lg-row'>身相黃金色　左定青蓮華</div>
<div class='lg-row'>其上有三釰　跏趺右押左</div>
<div class='lg-row'>慈悲引接相　身被袈裟衣</div>
<div class='lg-row'>花鬘妙瓔珞　鐶釧為臂玉</div>
<div class='lg-row'>微妙寶天衣　綵綾以腰中</div>
<div class='lg-row'>著裳赤光色　嚴飾上妙身</div>
<div class='lg-row'>身光如秋虹　寶花以為座</div>
<div class='lg-row'>安住月輪中</div>
</div><p>第三藥王菩薩</p>

<div class="lg regular"><div class='lg-row'>頂上妙寶冠　紺髮垂耳側</div>
<div class='lg-row'>身相朝日色　左定拳著膝</div>
<div class='lg-row'>右惠雲上日　跏趺右押左</div>
<div class='lg-row'>大悲救世相　身被妙花鬘</div>
<div class='lg-row'>天衣及瓔珞　鐶釧為臂玉</div>
<div class='lg-row'>細錦以腰中　赤綾為妙裳</div>
<div class='lg-row'>莊嚴相妙身　身光遍暉曜</div>
<div class='lg-row'>寶蓮以為座　安住月輪海</div>
</div><p>第四妙音菩薩</p>

<div class="lg regular"><div class='lg-row'>頂上大寶冠　紺髮垂耳下</div>
<div class='lg-row'>身相赤黃色　左定未開蓮</div>
<div class='lg-row'>右惠拳押膝　跏趺右押左</div>
<div class='lg-row'>哀愍救世相　花髮及瓔珞</div>
<div class='lg-row'>袈裟妙天衣　玉環為臂飾</div>
<div class='lg-row'>萬色為腰布　著裳頻婆色</div>
<div class='lg-row'>莊嚴萬德身　身光遍一切</div>
<div class='lg-row'>蓮華以為座　安住滿月輪</div>
</div><p>第五常精進菩薩</p>

<div class="lg regular"><div class='lg-row'>頂上妙寶冠　紺髮垂兩耳</div>
<div class='lg-row'>身相白肉色　左定摩膝相</div>
<div class='lg-row'>右惠摩尼寶　跏趺右押左</div>
<div class='lg-row'>憐愍一切相　珠鬘及天衣</div>
<div class='lg-row'>袈裟妙瓔珞　臂玉甚希有</div>
<div class='lg-row'>綾羅為腰巾　著裳深赤色</div>
<div class='lg-row'>嚴身百福身　圓光如熾蟙</div>
<div class='lg-row'>寶蓮以為座　安住月輪殿</div>
</div><p>第六無盡意菩薩</p>

<div class="lg regular"><div class='lg-row'>妙冠嚴五髮　紺髮垂兩肩</div>
<div class='lg-row'>身相赤肉色　左定蓮花鬘</div>
<div class='lg-row'>右惠拳押膝　跏趺右押左</div>
<div class='lg-row'>大慈大悲相　寶鬘及天衣</div>
<div class='lg-row'>袈裟妙瓔珞　鐶釧為臂玉</div>
<div class='lg-row'>百福為腰巾　妙裳朱光色</div>
<div class='lg-row'>圓光周遍體　寶蓮以為座</div>
<div class='lg-row'>安住月輪中</div>
</div><p>第七觀世音菩薩</p>

<div class="lg regular"><div class='lg-row'>寶冠嚴頂上　中現無量壽</div>
<div class='lg-row'>紺髮垂兩肩　十度開敷蓮</div>
<div class='lg-row'>鐶釧為臂玉　細綾為腰巾</div>
<div class='lg-row'>服裳深赤色　莊嚴慈悲體</div>
<div class='lg-row'>圓光遍世間　寶花承兩足</div>
<div class='lg-row'>安住月輪殿</div>
</div><p>第八普賢菩薩</p>

<div class="lg regular"><div class='lg-row'>妙冠嚴髺髮　紺髮垂耳側</div>
<div class='lg-row'>身相淺紫色　左定蓮上劍</div>
<div class='lg-row'>右惠拳押膝　大悲憐愍相</div>
<div class='lg-row'>珠鬘及袈裟　天衣妙瓔珞</div>
<div class='lg-row'>鐶鈌為臂玉　千色為腰巾</div>
<div class='lg-row'>妙裳赤光色　身光如虹色</div>
<div class='lg-row'>寶蓮以為座　安住月輪海</div>
</div><p>既說八大菩薩色相。今說四大聲聞像。其八葉外內院四隅<span class='note-inline'>(始從東北)</span>。</p>
<p>第一摩訶迦葉。第二東南須菩提。第三西南舍利弗。第四西北大目犍連<span class='note-inline'>(四大聲聞各白肉色比丘形)</span>。</p>
<p>既說四大聲聞色相。今說第二院十六菩薩威儀形色。</p>
<p>第二重院東門金剛鎖菩薩</p>

<div class="lg regular"><div class='lg-row'>頂上妙寶冠　身相白肉色</div>
<div class='lg-row'>左定結拳印　右惠金剛鎖</div>
<div class='lg-row'>身被鬘瓔珞　跏趺右押左</div>
</div><p>南門金剛鈴菩薩</p>

<div class="lg regular"><div class='lg-row'>頂上妙寶冠　身相大青色</div>
<div class='lg-row'>左定結拳印　右惠金剛鈴</div>
</div><p>西門金剛鉤菩薩</p>

<div class="lg regular"><div class='lg-row'>頂上妙寶冠　身相大黑色</div>
<div class='lg-row'>左定結拳印　右惠金剛鉤</div>
</div><p>北門金剛索菩薩</p>

<div class="lg regular"><div class='lg-row'>頂上妙寶冠　身相白黃色</div>
<div class='lg-row'>左定金剛索　右惠拳押膝</div>
</div><p>東北隅供養花菩薩</p>

<div class="lg regular"><div class='lg-row'>頂上妙寶冠　身相白黃色</div>
<div class='lg-row'>空惠持鮮花　跏趺右押左</div>
</div><p>西南塗香供養菩薩</p>

<div class="lg regular"><div class='lg-row'>頂上妙寶冠　身相大青色</div>
<div class='lg-row'>定惠塗香器　以及身如上說</div>
</div><p>東南供養燈菩薩</p>

<div class="lg regular"><div class='lg-row'>頂上妙寶冠　身相大黑色</div>
<div class='lg-row'>定惠燒香器　嚴身同彌勒</div>
<div class='lg-row'>以及如上說</div>
</div><p>西北燒香供養菩薩</p>

<div class="lg regular"><div class='lg-row'>頂上妙寶冠　身相大黑色</div>
<div class='lg-row'>定惠燒香器　以及如上說</div>
</div><p>東門北得大勢菩薩</p>

<div class="lg regular"><div class='lg-row'>頂上五髮冠　冠中住鍕持</div>
<div class='lg-row'>身定白蓮華　滋茂而未敷</div>
<div class='lg-row'>圍繞以圓光　右惠說法印</div>
<div class='lg-row'>以及身如普賢</div>
</div><p>南寶手菩薩</p>

<div class="lg regular"><div class='lg-row'>頂上五髮冠　身相白肉色</div>
<div class='lg-row'>左定說法印　右惠大蓮華</div>
<div class='lg-row'>其上跋折羅　達寶珠焰鬘</div>
</div><p>南門東寶幢菩薩</p>

<div class="lg regular"><div class='lg-row'>頂上五髻冠　身相白肉色</div>
<div class='lg-row'>左定大蓮華　其上有幢幡</div>
<div class='lg-row'>右惠持寶珠　焰鬘以圍繞</div>
<div class='lg-row'>百千種瓔珞　以及身如普賢</div>
</div><p>西星宿菩薩</p>

<div class="lg regular"><div class='lg-row'>頂上五髻冠　身相赤黃色</div>
<div class='lg-row'>左定拳押膝　右惠蓮上鉢</div>
</div><p>西門南寶月菩薩</p>

<div class="lg regular"><div class='lg-row'>頂上五髻冠　身相茂黃色</div>
<div class='lg-row'>左定縛<span class='corr'>日</span>羅　右惠拳押膝</div>
</div><p>北滿月菩薩</p>

<div class="lg regular"><div class='lg-row'>頂上五髻冠　身相深黃色</div>
<div class='lg-row'>左上青雲月　古惠施無畏</div>
</div><p>北門東一切儀成就菩薩</p>

<div class="lg regular"><div class='lg-row'>頂上五髻冠　身相黃金色</div>
<div class='lg-row'>左定掘金輪　右惠持蓮華</div>
</div><p>西勇施菩薩</p>

<div class="lg regular"><div class='lg-row'>頂上五髻冠　身相白肉色</div>
<div class='lg-row'>左定蓮上經　右惠拳押膝</div>
</div><p>以上十六菩薩。嚴身如彌勒。</p>
<p>既說十六大菩薩各各威儀嚴身。今說第三重院儀式。</p>
<p>第三院東門持國天王</p>

<div class="lg regular"><div class='lg-row'>寶冠嚴髮髻　面門青肉色</div>
<div class='lg-row'>左定執利鉾　身妙散瓔珞</div>
<div class='lg-row'>袈裟及天衣　金剛寶甲專</div>
<div class='lg-row'>右惠著腰相　瞋怒威德相</div>
<div class='lg-row'>跏趺右押左　蓮葉以為嚴</div>
</div><p>南門毘樓勒叉天王</p>

<div class="lg regular"><div class='lg-row'>頂冠嚴髮髻　面門赤肉色</div>
<div class='lg-row'>左定拳押膝　右惠金剛釰</div>
</div><p>西門毘樓博叉天</p>

<div class="lg regular"><div class='lg-row'>寶冠嚴髮髻　面門白黃色</div>
<div class='lg-row'>左定捧寶塔　右惠持寶釰</div>
</div><p>以上四大天王威儀嚴身同持國天王。</p>
<p>東門南天帝釋</p>

<div class="lg regular"><div class='lg-row'>寶冠嚴頂上　戴持三鈷杵</div>
<div class='lg-row'>面門白黃色　左定結拳印</div>
<div class='lg-row'>右惠持一鈷　百千種瓔珞</div>
<div class='lg-row'>袈裟天飛衣　定住妙高座</div>
</div><p>北大梵天王</p>

<div class="lg regular"><div class='lg-row'>四面髮髻冠　面門白肉色</div>
<div class='lg-row'>每面三目相　四手惠持花</div>
<div class='lg-row'>次惠持數珠　定上執鐸持</div>
<div class='lg-row'>定下手側掌　屈風餘甲直</div>
<div class='lg-row'>身散妙瓔珞　袈裟及天衣</div>
<div class='lg-row'>圓光遁寶身　國持七我車</div>
</div><p>南門東大自在天</p>

<div class="lg regular"><div class='lg-row'>頂上妙天冠　面門紫蓮華</div>
<div class='lg-row'>定惠把利鉾　垂大黑牛水</div>
<div class='lg-row'>上妙寶瓔珞　天衣及飛衣</div>
<div class='lg-row'>嚴身微妙色　安住月輪海</div>
</div><p>西難陀龍王</p>

<div class="lg regular"><div class='lg-row'>頂上九頭龍　身相白肉色</div>
<div class='lg-row'>左定結拳印　右惠持羂索</div>
<div class='lg-row'>瞋怒降伏相　蓮華以為座</div>
</div><p>西門南妙法緊那羅王</p>

<div class="lg regular"><div class='lg-row'>麞鹿馬頭面　身相赤肉色</div>
<div class='lg-row'>執持音聲器　又身裸形相</div>
</div><p>北樂乾闥婆王</p>

<div class="lg regular"><div class='lg-row'>頂上以角冠　身相赤肉色</div>
<div class='lg-row'>身如大牛王　左定執簫笛</div>
<div class='lg-row'>右惠持寶釰　具大威力相</div>
</div><p>北門東如意迦樓羅王</p>

<div class="lg regular"><div class='lg-row'>頂上如意珠　鳥頭觜二翼</div>
<div class='lg-row'>身相青黑色　口吹螺唄笛</div>
</div><p>西羅睺阿修羅王</p>

<div class="lg regular"><div class='lg-row'>頂上髮髻冠　身相青黑色</div>
<div class='lg-row'>右修羅智印　面門忿怒相</div>
<div class='lg-row'>左定金剛水　風絞空輪上</div>
</div><p>東北烏蒭沙摩</p>

<div class="lg regular"><div class='lg-row'>髮髻遶自地　身相大青色</div>
<div class='lg-row'>金剛寶瓔珞　甚大忿怒相</div>
<div class='lg-row'>左定執羂索　右理寶數珠</div>
<div class='lg-row'>右惠執三[肆-聿+叉]　右智滿願印</div>
<div class='lg-row'>以惠方願屈　智力直加哺</div>
<div class='lg-row'>以獸皮為衣　右有兩赤蛇</div>
<div class='lg-row'>蟠絞垂胸臆　令膽本尊面</div>
<div class='lg-row'>亦四臂兩膊白　有一蛇遶之</div>
<div class='lg-row'>其色甚青白　住寶池蓮上</div>
</div><p>東南聖軍荼利</p>

<div class="lg regular"><div class='lg-row'>髮髻髑髏冠　雷電玄雲色</div>
<div class='lg-row'>三目怖畏相　八臂操器拭</div>
<div class='lg-row'>左定掘金輪　左理持戰銷</div>
<div class='lg-row'>左定金剛鉤　右惠執三釰</div>
<div class='lg-row'>右智拳押脇　先作金剛拳</div>
<div class='lg-row'>直竪戒風輪　當右脇之下</div>
<div class='lg-row'>右惠施無畏　定惠大願印</div>
<div class='lg-row'>先以右惠腕　押左定腕睡</div>
<div class='lg-row'>各作金剛拳　定惠戒風輪</div>
<div class='lg-row'>各直竪當胸　金剛寶瓔珞</div>
<div class='lg-row'>左八臂八蛇　遶八臂為珠</div>
<div class='lg-row'>二蛇遶二膞　二蛇遶二耳</div>
<div class='lg-row'>獸王皮為衣　白蓮承兩足</div>
<div class='lg-row'>威怒耳焰鬘</div>
</div><p>東南聖不動尊</p>

<div class="lg regular"><div class='lg-row'>髻上八葉蓮　頂髻垂左肩</div>
<div class='lg-row'>一目而諦觀　面門水波相</div>
<div class='lg-row'>大忿怒白牙　左定掘羂索</div>
<div class='lg-row'>金剛寶瓔珞　一切寶嚴飾</div>
<div class='lg-row'>威怒身大鬘　住七寶[艋-子+羊]右</div>
</div><p>西北聖降三世</p>

<div class="lg regular"><div class='lg-row'>髑髏大髻冠　夏時雨雲色</div>
<div class='lg-row'>三面三三目　呵吒吒微咲</div>
<div class='lg-row'>極大忿怒相　左定執乾銷</div>
<div class='lg-row'>左理把寶弓　左定金剛索</div>
<div class='lg-row'>右惠跋折羅　右智持寶箭</div>
<div class='lg-row'>理智救世印　先以左定腕</div>
<div class='lg-row'>押右惠腕上　以右禪地輪</div>
<div class='lg-row'>叉左禪地輪　猶如懸連鉤</div>
<div class='lg-row'>左定進水輪　及以忍火輪</div>
<div class='lg-row'>相屈入掌中　亦以戒風輪</div>
<div class='lg-row'>檀惠輪直竪　各各相附頭</div>
<div class='lg-row'>臂如鳥兩觜　右惠亦如定</div>
<div class='lg-row'>金剛寶瓔珞　莊嚴上妙身</div>
<div class='lg-row'>身光[雨/臂]靂電　焰鬘靡不商</div>
<div class='lg-row'>摩醯及何妃　兩身以為座</div>
</div><p>既說三重方壇。諸尊等方位。及威儀形色。已說壇形。次內院地色紺瑠璃色。第二院地赤真珠色。三院淺赤色。從內院至二院間吠瑠璃地。五釰文。從二院至三門紫磨蓮華金地。三釰文。從三院至蓮華門赤黃金地。獨釰文。</p>
<p>次四方蓮華門<span class='note-inline'>(白肉色)</span>四隅金剛木橛十字跋折羅也。又云乾陀木橛。四方四隅青蓮華圍遶。</p>
<p>時婆誐鑁說是經已。平等大會一乘曼荼攞滿願會一切諸菩薩金剛手等。聞佛所說。心大歡喜。信受奉行。</p>
</div>
<p class='juan'>法花曼荼攞威儀形色法經</p>
<div class='div-w'><p>　　　交了　　　　　　　　空契本</p>
<div><img src='../images/T19p0606_01.gif' alt='T19p0606_01.gif' /></div>
</div>
</div><!-- end of div[@id='body'] -->
</body></html>