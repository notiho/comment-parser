<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>讚禪門詩</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2839
<div class='div-other'>
<p class='juan'><a id='mulu1' />讚禪門詩</p><p>和三點言。是何物　子言。是佛　和言。佛是西國梵語。此土名覺　所言覺義者。謂心體離念。離念相者等虛空界無所不遍<span class='note-inline'>(已上為覺義)</span>法界一相<span class='note-inline'>(已上覺他)</span>即是如來平等法身<span class='note-inline'>(是名覺滿)</span>依此法身說名本覺<span class='note-inline'>(名三覺)</span>和言。覺是沒。答。覺是離。離是離念。一一離色心俱離　和言。色是何答。是身。身心俱離。一時遍離。一切常離　和言。子得離不　答。得離離。離是佛。佛是沒。佛是覺。覺有三種　一自覺　二覺他　三覺滿<span class='note-inline'>(釋)</span>　離心名自覺　離色名覺他　心色俱離　名覺滿滿者。謂一念離一切離無離無不離。即是滿淨如來　梵言盧舍。此云光明遍照平等法性。依此法性說名本離。是略名。釋三覺義<span class='note-inline'>(廣釋三覺如上側注離念文中)</span>通離念相　和問。有相無相　子言。無相。釋云。相無所相。即是實相。是名離相　通等虛空界<span class='note-inline'>(釋)</span>虛空無心離念無心與虛空合。是名等虛空界<span class='note-inline'>(散)</span>虛中無中邊諸佛身亦然。心同虛空遍一切　通無所不遍<span class='note-inline'>(釋)</span>虛空無心遍一切。離念無心遍一切。是名無所不遍　通法界一相　和問。法是沒　子言。意知名法。意知五根法所到名界　眼見色。意用知染法界　心不起不同知淨法界<span class='note-inline'>(餘根准上)</span>以通六根陀羅尼。出佛名經第六卷<span class='note-inline'>(若自在並名佛)</span>和言。佛是何　子言。是覺。覺是離眼。離一切色名眼陀羅尼自在。餘准上　眼見色。意用知染法界。心不起不同知淨法界。悉攝一切色塵。是名總持度門。是名自在。餘准上　眼界色界眼識界。餘根准上　通界是藏義。此中含容無邊廣大功德。如唯識云。此是無漏界。當善含容無邊功德　通法界一相。一相謂無相。無相沒相。沒相是無相。即是實相。是名法界一相　六根解脫門云　眼空無我。無我所性自空。餘准上　耳根無我無。我所性自空。餘准上　通如來平等法身<span class='note-inline'>(釋)</span>離心心如。離色色如　心色俱如。即是如來平等法身　有五種法身<span class='note-inline'>(出大通方廣經中卷末)</span>一實相法身相。無所相故　二功德法身。離念為功。顯理為德　三法性法身。諸法性離　四應化法身。六根無染也　五虛空法身。等虛空界　體依聚義通。體依聚總說名身　離心名體　離色名依　俱離名聚義　通本覺始覺　離念名本覺<span class='note-inline'>(理佛法性)</span>離色名始覺<span class='note-inline'>(事佛性)</span>色心俱離性相圓融理事俱通無礙。是名總結三覺義<span class='note-inline'>(義正通覺傍通云就事理)</span>若離心貪不起　離色嗔不生　色心俱離愚癡不現。又離心出欲界　離色出色界　俱離出無色界　通貪嗔癡<span class='note-inline'>(釋)</span>所言覺義者。為心體離念。離念相者等虛空界無所不遍。是名自覺　離嗔相者等虛空界無所不遍。名覺他　離癡相者等虛空無所不遍。法界一相即是如來平等法身。是名覺滿。通三界義　所言覺義者為心體離欲。離欲者等虛空界無所不遍。是自覺離色界相<span class='note-inline'>(准上名覺他)</span>離無色界相<span class='note-inline'>(准上名覺滿)</span>是名三毒出三界　通三解脫門　離心入空解脫門　離色入無相解脫門　俱離入無願解脫門　通五法義　離心名不起　離色相不生　俱離即無妄想　離心即正智　雜色即如如　俱離即正智如如　通三自性　離心妄相自性不起　離色緣起自性不起　俱離即是成自性　通二無我　離心得人無我。離色得法無我　俱離即得二無我智通三忍　本性無生忍　自然無生忍　或苦無生忍　離心證得本性無生忍　離色得自然無生忍　俱離即證得或苦無生忍　通三德義<span class='note-inline'>(修斷顯)</span>　摩訶般若解脫法身　離心即顯理。大智慧謂摩訶般若　離色即顯解脫　俱離顯得法身　通三身<span class='note-inline'>(化報法)</span>離心即得化身　離色得報身　俱離得法身　通六波羅蜜　施有三<span class='note-inline'>(財施。無畏施。法施)</span>　離心即財施　離色無畏施　俱離名法施。或有三<span class='note-inline'>(攝眾生。攝善法。攝律儀)</span>離心攝妄眾生<span class='note-inline'>(化)</span>　離色攝散善<span class='note-inline'>(報)</span>　俱離得一切律儀<span class='note-inline'>(法)</span>　忍有三<span class='note-inline'>(耐怨害忍。安受苦忍。諦察法忍)</span>離心得上　離色得中　俱離得下　精進三<span class='note-inline'>(被甲。攝善。利樂)</span>　離心得被甲　離色得攝善　俱離得利樂　禪有三<span class='note-inline'>(安住靜慮。辯事靜慮。引發靜慮)</span>　離心得安住　離色得引發　俱離得辯事　惠有三<span class='note-inline'>(生空無分別惠。法空無分別惠。俱空無分別惠)</span>　離心得生空無分別惠　離色得次俱離得下常依此三修行　又傍通三覺斷三毒出三界入三解脫門　離三性得二無我證三生顯三德成三身<span class='note-inline'>(已上第一方便正義。傍通語竟名總彰佛體)</span>　皆以離心離色通一切故名總彰　五根總是惠門<span class='note-inline'>(見聞覺知總數通色)</span>釋意根不動是智門　意識不動是開智慧門總結竟　若不得方便正不動。是正動即落邪定。貪著禪味墮二乘涅槃。不動以得方便正定即圓寂是大涅槃　通大涅槃是圓滿。圓滿是大涅槃。色不動圓滿。心不動。是智用。是知色不動。是慧用。是見俱不動。是開佛知見得大涅槃。涅槃是不動知見。是正語<span class='note-inline'>(第二入維摩經通經)</span>第三皆以心不思口不議通一切法。從諸解脫至入不二法門　於眼入<span class='note-inline'>(遠塵)</span>於色起<span class='note-inline'>(離垢)</span>示現法不思議諸天世人莫能知<span class='note-inline'>(了無)</span>於色法入<span class='note-inline'>(離垢)</span>於眼起<span class='note-inline'>(遠塵)</span>觀眼無生無自性說空寂滅無所有<span class='note-inline'>(了無異)</span>又於眼根中入正受<span class='note-inline'>(根不礙塵)</span>於色法中三昧起<span class='note-inline'>(塵不礙根。已上。了無異)</span>又於眼入<span class='note-inline'>(無礙道)</span>於色法中三昧起<span class='note-inline'>(解脫道)</span>又於眼根中入正受等覺。於色法中三昧起<span class='note-inline'>(妙覺)</span>又於眼根中入正受<span class='note-inline'>(理佛性)</span>於色法中三昧起<span class='note-inline'>(事佛性)</span>。</p>
<a id='mulu2' />
<p class='h1'>讚禪門詩一首</p><p>丈六誰跡三世欽菩提理絕去來今欲昇彼岸無學道一切都緣草計心。</p>
<p style="margin-left:2em">丁卯年二月二十三日　沙彌明慧記</p>
</div>
</div><!-- end of div[@id='body'] -->
</body></html>