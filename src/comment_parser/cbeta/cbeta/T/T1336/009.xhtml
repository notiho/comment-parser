<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼雜集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu10' />陀羅尼雜集卷第九</p><p class="byline">未詳撰者今附梁錄</p><p>　阿吒婆拘上佛陀羅尼一品有三首</p>
<p>　佛說陀隣尼鉢經一品有三首</p>
<p>　佛說集法悅捨苦陀羅尼一首</p>
<p>　觀世音說隨願陀羅尼一首</p>
<p>　乞夢知吉凶陀羅尼一首</p>
<p>　除一切顛狂病陀羅尼一首</p>
<p>　除怖畏陀羅尼一首</p>
<p>　結藥界陀羅尼一首</p>
<p>　復有求夢陀羅尼一首</p>
<p>　佛說呪時氣病陀羅尼一首</p>
<p>　行住隨方面歸依稱十方佛名號一首</p>
<p>　佛說偈令人誦得長壽一首</p>
<p>　佛說大小乘觀別出觀佛三昧經一段</p>
</div>
<div class='div-other'>
<p class='h1'>阿吒婆拘鬼神大將上佛陀羅尼</p><p>如是我聞。一時佛在王舍城迦蘭陀竹林中。爾時王舍城內有一比丘。為賊所劫為蛇所螫為鬼所嬈受大苦惱。爾時鬼神大將阿吒婆拘。見是比丘受如是苦心生憐愍。即往佛所至佛所已頭面禮足。在一面立白佛言。世尊以降伏一切極惡諸鬼神等。我今憐愍一切眾生故。為降伏一切諸惡鬼神及一切惡人惡毒等故。上佛世尊極嚴惡呪以用降伏諸鬼神等。若有讀誦是呪之者。其人威德乃至力能降伏梵天。何況餘惡。爾時佛告阿吒婆拘鬼神大將。我不須此極嚴惡呪。儻能傷害諸眾生等。爾時阿吒婆拘重白佛言。世尊後惡世之中惡鬼增盛惡人眾多惡毒虫狩侵害眾生。或值諸難所謂王賊水火刀兵恐畏怨憎惡鬼等難。若佛弟子出家在家。若住寂靜乞食道人塚間樹下四部等眾。若行曠野山林道中。若在城邑村里巷陌當為救護不令遇惡。世尊慈矜願垂納受。善逝世尊願垂顧錄。爾時世尊聞是語已默然受之。爾時阿吒婆拘見佛默然心懷喜悅。即於佛前而說呪曰。</p>
<p class="dharani">豆留咩　豆留咩　陀咩陀咩　豆留咩　豆留咩　豆留咩　豆留咩　豆彌隷　尼利尼利　尼利　那羅那羅　那羅　尼利　尼利　尼利　尼利　那羅　㝹富　尼利　豆留茶濘　豆留茶濘　摩訶豆留茶濘　豆留茶濘　究吒濘究吒濘　摩訶究吒濘　究吒濘　多吒濘　多吒濘　摩訶多吒濘　多吒濘　吒吒吒吒吒吒吒吒　摩訶吒吒吒吒　阿毘阿毘　摩訶阿毘阿毘　阿毘利阿毘利摩訶阿毘　阿毘利　阿婆阿毘阿婆阿毘　阿婆阿毘阿婆毘　律師律師　摩訶律師律師　梨濘梨濘　摩訶梨濘梨濘　首婁首婁　摩訶首婁首婁　仇婁仇婁　摩訶仇婁仇婁　留仇牟　留仇　牟留仇牟　留仇牟　仇摩仇摩　仇摩仇摩　唏梨唏梨　唏梨唏梨　伊持伊持　伊持伊持　比持比持　比持比持　呵羅呵羅呵羅呵羅　唏泥唏泥　唏泥唏泥　休泥休泥休泥　醯泥　醯泥　呵那呵那　呵那呵那　牟尼　牟尼　牟尼牟尼　摩訶牟尼牟尼　婆羅婆羅　婆羅婆羅　尸利[阿-可+(暇-日)]<span class='note-inline'>(究那反)</span>　路迦遮利地　時那時那　時那時那　無沙婆　那暮蛇　修迦都多牟尼　迦羅摩迦羅摩　迦羅摩　閻竭提　多蛇　奢摩陀摩　奢摩陀摩　閻摩陀摩　閻摩陀摩　閻摩陀摩　奢摩目多彌提　那婆羅　閻奢那咩　富留沙多摩牟尼　那毘闍那彌　修伽都多牟尼　那毘闍那咩　莎呵</p>
<p>世尊此陀羅尼句。為一切眾生作護作救護持。是人悉皆令得安隱寂靜。令離衰惱滅諸惡毒離諸苦惱王難賊難怨憎之難。若天龍鬼神羅剎夜叉鳩槃茶復多那阿跋漆羅呿屈陀。如是等所觸惱者所侵損者悉得除滅。又復世間一切諸毒。若草若木根華菓衣裳飲食世間之物及虫鳥禽狩諸能為毒惡傷人者。悉令消壞不能為惡。又復虛空日月星辰旋嵐風輪鬼神起風欲來害人或來傷人。諸鬼神等欲來求食吸人精氣食人肉血者。令人疫病熱病。若一日二日三日四日乃至七日。或令冷病風病濕病寒冷等病。若身內若身外一切眾病。若七日若十六日。悉令消滅不能為害。是等諸鬼神。若以手若以口若以脚若以舌若以心欲惱人者。及以惡人欲為人作惱害者。先當誦此呪力能噤持令彼惡人惡鬼噤碎失念不令為惡。世尊我今當更說神呪以守護之。</p>
<p class="dharani">阿車阿車<span class='note-inline'>(瞋彌反)</span>　牟尼牟尼　摩訶牟尼牟尼䉛<span class='note-inline'>(烏力反)</span>尼休休　摩訶那迦休休　鬪伽那知阿呼　阿伽那知　阿多那知　阿吒阿吒　那吒　那吒　留豆　留豆　豆留　休休豆留　希泥唏泥　唏泥唏泥　郁仇摩仇摩　仇摩　仇摩　唏梨泥唏梨泥　尼利尼利　摩訶尼利　莎呵</p>
<p>此陀羅尼為受持讀誦者作護。若有鬼食人精氣。若損人資產耗人財物如是一切眾怖怨等悉為結界。今為某國某甲合家無量作大擁護。今當重說防諸惡鬼即說呪曰。</p>
<p class="dharani">留牟留牟　留摩留摩　唏梨唏梨　唏梨唏梨　唏梨唏梨　仇那仇那仇那仇那　仇那仇㝹仇㝹　仇㝹　仇㝹　仇留仇留　仇留　仇留　休婁休婁　休婁休婁　休婁　唏梨　暮休暮休　暮休暮休　暮唏梨　暮唏梨　暮唏梨　暮唏梨　休牟休牟休牟　休摩　休咩提　摩咩思摩　阿提迦羅咩　兜　莎呵</p>
<p>世尊此呪極有神力如上所說。莫令持是呪者。有王畏賊畏火畏水畏風毒畏刀兵等畏。日月星辰鬼神等畏。或有餘惡知識心生忿妬意生惡害欲相侵惱者。當先誦此呪為其結界。當令彼惡鬼惡人仇怨之人心生侵惡者。令其愚癡迷悶噤碎自遇眾惡不越此界。不能侵犯誦此呪者。世尊若有善男子善女人誦此呪者。一切天龍阿修羅諸惡鬼神人非人等。皆悉隨侍擁護不令遇惡。世尊我是鬼神大將力能降伏一切諸鬼。若有誦此呪者。我當將諸鬼神晝夜不離擁護其人。令不見惡不令惡鬼惡人得其便也。若侵損惱害誦此呪者。我當以千輻輪轢碎其頭。令諸鬼神為作衰害。世尊此呪極有神力極有威德。唯願流布施眾安樂。世尊誦此呪者。其人德力唯佛知之。世尊此大神呪應付賢德有智善人。若不能誦者應以好紙書寫。盛以綵囊著種種香常持隨身。若有憂怖恐難常當念此呪無不消滅。世尊若有事難憂怖惡鬼神惡夢欲令消滅者。先當結界使諸惡不起。令彼惡人人惡鬼惡賊自受其殃。身體燋枯心意狂亂。欲結界之時。應淨洗浴著淨衣服好淨塗地安七器漿飲。二器著少血飲二器著種種漿飲。然八燈燒薰陸香運心供養。我將諸鬼神至其邊施其所願。其人應誦此呪結赤縷然。後持行即能消除一切諸難。爾時佛告阿難。此呪極有大神力能除諸惡擁護眾生多所利益。汝好受持廣令流布。若有城邑村落誦此呪者。莫不蒙利。若有國王大臣誦此呪者。其人境土無。有惡賊怖難災橫疾疫水旱風霜。若遇惡賊應誦此呪。若繫著高幢頭賊見此幢賊尋退散降伏。阿難此呪極有神力極有大德。應令四眾並誦持之爾時眾會聞佛所說歡喜奉行<span class='note-inline'>(牛屎作場外灰緣竪匕刀十二隻箭請婆拘法餘如前都誦三遍結縷十二結)</span>。</p>
</div>
<div class='div-other'>
<p class='h1'>佛說陀隣尼鉢經</p><p>聞如是。一時佛在舍衛國祇樹給孤獨園。與大比丘眾千二百五十人菩薩萬人俱。爾時去是佛剎百千億拘利佛剎過爾所佛土其剎世界名阿難陀拘蠶。晉言華積彼佛號伊迦波提羅耶。晉言最上天王如來至真等正覺。今現在遣兩菩薩。一名阿彌陀法。晉言無量光明。二名摩訶法。晉言大光明。爾時二菩薩來到佛所前以頭面禮佛足。長跪叉手白佛言。世尊從是間過百千億拘利佛剎世界名曰華積。彼佛號最上天王如來至真等正覺。今現在遣我來問訊。世尊說法安隱受者增進皆無他不得不為天龍閱叉鬼神。若薜荔若鳩洹鬼神若羅剎鬼神若虎若狼。若人非人所嬈害。彼世尊如來至真等正覺。今遣我持陀隣鉢來。今為一切故欲令安隱。得名聲遠聞色貌端正。有氣力有筋力強如是。</p>
<p class="dharani">闍離　摩訶闍離　闍蘭尼　郁倚　目企三　波提　摩訶三波提</p>
<p>是時佛告阿難陀言。汝受是陀隣尼鉢持諷誦讀有佛世尊甚難得值。陀隣尼鉢亦難得聞。若善男子善女人受持讀誦識七世生宿命。若善男子善女人。受持諷誦讀一切鬼神人非人蛇蚖蝠螫皆不能害毒。不能中蠱道為不行不為刀兵所傷害帝王不能得其便梵不恚之如是。阿難陀是陀隣尼鉢七十七億諸佛所說。若有中害者是諸佛語為有異。阿逸多菩薩字彌勒語賢者阿難陀言。我亦當復說陀隣尼鉢。所以者何。亦欲令一切安隱。有名聲德遠聞。色貌端正饒氣力其筋力強如是。</p>
<p class="dharani">頞䩚　拔䩚　滅吱　扠離勒吱　羅嵐彌　漏嵐彌　醯離　彌離提離</p>
<p>爾時佛告阿難陀言。汝受是陀隣尼鉢持諷誦讀有佛世尊甚難得值。是陀隣尼鉢亦難得聞。若善男子善女人受是陀隣尼鉢奉持諷誦讀識十四生宿命。若善男子善女人。奉持陀隣尼鉢諷誦讀說。終不為一切鬼神人非人所觸嬈陀蚖蝠螫諸含毒之虫所不能害毒。不能中蠱道為不行刀兵不能傷帝王不能得其便梵釋四天王所共擁護。阿難陀是陀隣尼鉢八萬四千億佛所說。佛告阿難陀言。我亦復欲說陀隣尼鉢欲令一切安隱。有名聲德遠聞。色貌端正饒氣力其筋力強如是。</p>
<p class="dharani">頞䩚拔䩚　涅䩚　鳩涅䩚　鐵離　抄羅波提　案那波提　般那波提　迦偂呢　摩訶迦偂尼</p>
<p>是時佛告賢者阿難陀言。受是陀隣尼鉢持諷誦讀為一切廣說。若善男子善女人。受是陀隣尼鉢持諷誦讀識無央數生宿命。是陀隣尼鉢。阿難陀。不可稱計億佛所說如是。阿難陀是陀隣尼鉢若行道若為賊若為虎狼若水中若犯帝王縣官事。當念是陀隣尼鉢諷誦讀持是陀隣尼鉢。阿難陀繫著枯樹即便生葉花實。何況為人說病不愈當為一切病人呪。佛說經已。賢者阿難陀及諸會者皆歡喜奉行。</p>
</div>
<div class='div-other'>
<p class='h1'>集法悅捨苦陀羅尼經</p><p class="dharani">南無佛陀蛇　南無達摩蛇　南無僧伽蛇　南無毘首陀遮蛇　南無阿伽竭浮遮蛇　南無摩訶薩婆伽利蛇多擲哆　林彌利　婆[其*居]婆彌　留遮陀　檀摩陀　那闍那唏知　汦利　婆[其*居]婆遮蛇　那蛇波羅薩婆　摩訶唏　知汦利　央求　知利默求知利　比婆薩婆蛇那　毘林婆闍呵　陀舍地輸　薩婆娑羅　三幕鉢汦　波波波利　摩訶　阿那　莎呵</p>
<p>爾時佛告諸大眾言。吾本無數劫中。處於凡夫時字遮他陀。在伽倫羅國作於商客。販賣治業虛妄無實。造諸惡行不可稱計。婬曠無道不可具說。是時愚癡害父愛母逕由數年。舉國人民一皆知之。稱聲唱言是遮他陀。害父愛母今逕數年。吾時思念與六畜無異更無人事。時於伽倫羅國。夜跳城奔走趣於深澤。時此國王名毘闍羅。告令國中人民。此遮他陀婬曠無道致為此事。其有能得此人者。當重賜寶物。時此國人各各受募欲捕吾身。是時驚怖即出國作沙門。在於他國修行十善。坐禪學道晝夜泣淚。經三十七年。以五逆罪障故。心不得定憂悲叵處。以三十七年中在於山窟。常舉聲泣哭苦哉苦哉。當以何心去此苦也。悲嘆下窟乞食。時道中地得一大鉢。中有一函經更無餘經。唯有集法悅捨苦陀羅尼。說過去恒河沙諸佛臨泥洹時。常在毘悅羅國。說此陀羅尼付諸大菩薩。後有人得聞此陀羅尼者。此人過去世時。修持五戒十善。當令得聞。有人雖聞而不在心。不修習者是名無緣。此陀羅尼能除去百億劫生死五逆大罪。若有人受持讀誦者。終不墮於三塗地獄餓鬼畜生。何以故過去諸佛。以欲泥洹時專當說之。尊重歎仰稱其功德不可計量。付諸菩薩後有眾生。得聞此陀羅尼者。修習著心福報難計。猶如須彌寶海。凡夫不能得量。若有人作諸惡行。竊聞此陀羅尼名不及修習。一用在懷墮於地獄中。一切地獄中蒙此人恩苦痛不行。有人能行現身精勤。修習得者覩見百千萬佛剎土。得福無量不可具說。唯有諸佛與諸菩薩乃能究盡。聲聞二乘人者不能得知。何以故此陀羅尼。非一佛二佛所說。過去恒河沙諸佛所說。是時吾得此經已。即不乞食。歡喜向窟到於窟中。燒香禮拜悲淚讚仰。於窟中修習讀誦經一年。始得以罪業障故。不能得入心懷。是時吾即以秋月夜。洗浴修行經一七日。如童子初學憒憒者不少。便更行於七日。亦如是憒憒無異。心中愁惱不知云何。意中思惟此陀羅尼字書。經於數反心中忽定。時吾欣悅。如人地得百千斤金。人無知者內欣不止。吾時亦然。修行數年飛行無礙。覩見十方三世諸佛。後有行者如法行之。</p>
</div>
<div class='div-other'>
<p class='h1'>觀世音說隨願陀羅尼</p><p class="dharani">南無觀世音菩薩　但提咃　呿羅婆多　呿羅婆多　伽呵婆多　伽婆多　伽[口*伐]多　莎呵</p>
<p>行此陀羅尼法。應靜處專精禮拜遶塔。誦是陀羅尼萬二千遍。當見觀世音菩薩。一切所願隨意皆得。</p>
</div>
<div class='div-other'>
<p class='h1'>乞夢即知吉凶陀羅尼</p><p class="dharani">南無三寶　南無摩尼跋陀大鬼神將　摩訶但茶　陀羅尼　尼律師那氷伽梨　呵梨氷伽梨㖑　阿跋多蛇　阿跋多蛇　摩尼跋陀林　摩訶乾豆　波乾陀　提波</p>
<p>燒香散華。佛前誦一百八遍。臥去更不共人語。若欲所作於夢中。見得不得成不成。</p>
</div>
<div class='div-other'>
<p class='h1'>除一切顛狂病陀羅尼</p><p class="dharani">那暮勒囊　梨蛇蛇　那暮阿梨陀　婆路䩭提一舍　婆羅蛇菩提薩埵蛇　摩訶薩埵蛇　多擲哆　至梨彌　至梨　勒叉勒叉　摩訶梨蛇　婆路䩭提一舍　婆羅蛇　莎呵</p>
<p>此呪能除一切顛欺狂病者。應結縷繫其人頸。若五種色縷。若無五色應用赤縷以此呪呪之三遍。結縷為三結。即能除一切顛狂病。</p>
</div>
<div class='div-other'>
<p class='h1'>除怖畏陀羅尼</p><p class="dharani">南無佛陀耶　南無達摩蛇　南無僧伽蛇　南無阿利陀　南無路抧汦　舍婆羅蛇　菩提薩埵蛇　摩訶薩埵蛇　多擲哆　呵梨迦比梨　伽羅氷伽羅[噴-卉+氏]　蛇奢茂抧　薩[噴-卉+氏]豆　守鍮闍泥　薩[噴-卉+氏]豆　烏呵蛇彌　慕呵蛇彌　闍婆蛇彌　貪婆　莎呵</p>
<p>若有善男子善女人。讀誦此陀羅尼者。除一切怖畏。若水火盜賊諸惡鬼神。虎狼毒獸種種怖畏。悉能却之。若道路遇賊者。取一把土以此陀羅尼呪七遍。向賊灑散能厭賊。目令不相見順道而去。</p>
</div>
<div class='div-other'>
<p class='h1'>結藥界陀羅尼</p><p class="dharani">多擲咃　秀咩　秀摩婆帝　婆留支　婆羅[(口*皮)/女]　摩摩利　呵摩利泥　摩帝　迦囉摩　莎呵</p>
<p>應以此持呪童女所作縷呪二十一遍作二十一結。以繫手指。呿陀羅橛已釘著地。是名繫藥方。法意然後掘身。當有種種形像。</p>
<p>若得象像者。食之繫咽而行。師子虎狼等惡狩之類。見之馳散不敢遶近。若食之得見那伽若與唎交會。若百返千返勢力不竭。</p>
<p>若得馬像者磨食之。若合飲飲之。即能律提。空中七日行二千餘禪水不沒。</p>
<p>若得牛像者。食之力敵十象。壽二百歲不足疑也。</p>
<p>若得女像者持之而行。於一切剎悉得自在。一日之中行百餘禪。脚不疲乏。所往至處為人所愛。言辭美妙猶如甘露。隨有聞者歡喜信受。人所樂見好營他事。</p>
<p>若得男像者常捉持行。於一切處皆得代尸若飲之。壽二百歲。身力無比無能勝者。端正聰明威德光澤。若其生子亦似其父。老相悉滅還為年少。一切世事皆悉了知。聞十萬偈并義能持。肉眼清淨徹見尼提。勇健多力。</p>
<p>若得羖羝像。食之十三月不飢。好習色鬪戰無前。心性和善身體肥大。</p>
<p>若得孔雀像者即自食之食。已一切毒皆無能為能。見百餘禪事。</p>
<p>若得蛇像持之而行。一切世人無能為也。若用塗身得大勢力。能與和修吉龍鬪不被毒害。若被螫及食惡毒。并用塗身皆無所苦。若以塗眼得見尼提。</p>
<p>若得鹿像者持而行之。一切世人無能為。</p>
<p>若得鹿像共蛇像相纏者。又言龜像食之身䩕如石。若用塗身身不可壞。乃至金剛亦不壞。阿修羅打亦不能壞。無大小便。</p>
<p>若得蝦蟇者持之而行。水上不沒。若入水下亦無所患。常使快樂無能勝者。</p>
<p>若得貝形似吉祥果持之而行。世人見之威光如日。若王聞來出百步迎其人。心念欲作萬事王悉受用。隨其所作皆為作之。一切所願皆悉與之。</p>
</div>
<div class='div-other'>
<p class='h1'>復有求夢陀羅尼</p><p class="dharani">多嚊他呵梨呵梨　無呵尼三無呵尼　莎呵</p>
<p>此是求夢呪誦七遍臥時誦。若無所見至一七日必有所見。</p>
</div>
<div class='div-other'>
<p class='h1'>佛說呪時氣病經</p><p class="dharani">南無佛　南無法　南無比丘僧　南無過去七佛　南無現在諸佛　南無諸佛　南無諸佛弟子</p>
<p>禮是已便說是呪。即從如願。</p>
<p class="dharani">阿佉尼　尼佉尼　阿佉那　尼佉尼　阿比羅　慢多梨　尼佉尼　波陀尼　波提梨　南無佛　南無法　南無比丘僧　南無過去七佛　南無現在諸佛　南無諸佛弟子　南無諸佛　南無諸師弟子</p>
<p>今我所呪即從如願。</p>
<p>若人得時氣疾病縷結七過呪文并書此上鬼神名字著紙上繫著縷頭讀呪時當齋戒清淨澡漱燒香正心乃說。</p>
</div>
<div class='div-other'>
<p class='h1'>行住隨方面歸依稱十方佛名號</p><p>東方佛號等行如來至真等正覺。人若東行歸命彼佛。南西北方四維亦爾。若欲臥時稱下方佛。起稱上方佛。</p>
<p>南方佛號初發意念離恐畏起首如來至真等正覺。</p>
<p>西方佛號金剛步跡如來至真等正覺。</p>
<p>北方佛號寶智首如來至真等正覺。</p>
<p>東北方佛號壞魔慢步積如來至真等正覺。</p>
<p>東南方佛號初發意不退轉成首如來至真等正覺。</p>
<p>西南方佛號寶蓋照空如來至真等正覺。</p>
<p>西北方佛號開化如來至真等正覺。</p>
<p>下方佛號初發意念斷疑拔欲如來至真等正覺。</p>
<p>上方佛號消冥等超王如來至真等正覺。</p>
</div>
<div class='div-other'>
<p class='h1'>佛說偈令人誦得長壽</p>
<div class="lg regular"><div class='lg-row'>我慈諸龍王　天上及世間</div>
<div class='lg-row'>以我此慈心　得滅諸毒恚</div>
<div class='lg-row'>我以智慧聚　用心殺此毒</div>
<div class='lg-row'>味毒無味毒　破滅入地去</div>
</div><p>此偈佛說此。恒晨朝時清淨已誦一七遍。得無量功德滅一切惡能令人長壽。</p>
</div>
<div class='div-other'>
<p class='h1'>佛說一切大吉祥滅一切惡陀羅尼</p><p class="dharani">南無佛陀　南無達摩　南無僧伽　南無蛇尼浮彈　娑摩伽檀<span class='note-inline'>(昵聲反)</span>浮夢<span class='note-inline'>(暮音)</span>阿多婆勒叉　鳩梨槃陀　彌帝梨　娑呱達　不梨咶<span class='note-inline'>(成薩反)</span>蛇娑遮囉　嘟嚧吱<span class='note-inline'>(針施反)</span>晝那提　檀暮</p>
</div>
<div class='div-other'>
<p class='h1'>佛說觀佛三昧觀四威儀品中出</p><p>復有化佛教諸聲聞。數息安般流光。白骨白骨流光。心淨想心不淨想。起結使想滅結使想。斷結使支想殺使根想。如是諸想九百億塵數。如數息安般說是名聲聞法。菩薩法者唯有四法。一者晝夜六時說罪懺悔。二者常修念佛不誑眾生。三者修六和敬心不恚慢。四者修行六念如救頭然。佛告父王。如是等名未來世觀佛三昧。亦名分別佛身。亦名知佛色相。亦名念佛三昧。亦名諸佛光明。覆護眾生。</p>

<p class='juan'>陀羅尼雜集卷第九</p></div>
</div><!-- end of div[@id='body'] -->
</body></html>