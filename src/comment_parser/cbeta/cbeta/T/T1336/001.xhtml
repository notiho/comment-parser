<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼雜集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1336
<div class='div-other'>
<p class='juan'><a id='mulu1' />陀羅尼雜集卷第一</p><p class="byline">未詳撰者今附梁錄</p>
<p class='h1'>七佛所說大陀羅尼神呪<span class='note-inline'>(并八菩薩所說神呪合十五首)</span></p><p>第一惟越佛說有一萬八千病。以一呪悉已治之。此陀羅尼名蘇盧都呵。晉言梵音決定。</p>
<p class="dharani">支波晝支波晝　呼奴波晝呼奴波晝　阿若波晝　阿若波晝　都呼那波晝　奢摩奴波晝　胡修帝那波晝　蜜耆呼那波晝　伊呼帝那波晝　彌梨耆帝帝那波晝　娑若帝帝那波晝　蜜若奴帝那波晝　欝遮兜帝那波晝　莎呵</p>
<p>誦呪三遍。黃色縷結作十四結。一句一結繫項。</p>
<p>此陀羅尼力悉能摧伏。移山斷流乾竭大海摧碎諸山猶如微塵。若日月失度能使正行悉能攘災。風雨失時能使時節。穀米不登能使豐熟。隣國侵境悉能攘却。大臣謀反惡心即滅。疫病刧起悉能攘之。疫鬼入國能驅遣之。刀兵刧起能摧滅之。此陀羅尼力攘災消怪無量無邊。若廣說者窮劫不盡。</p>
<p>第二式佛所說陀羅尼名胡蘇多。晉言除一切欝蒸熱惱。此陀羅尼句。七十二億諸佛所說神呪。</p>
<p class="dharani">陀魔帝那　遮波兜帝那　奢副奢副帝那　烏蘇多烏蘇多帝那　浮浮奢浮浮奢帝那　阿輸帝阿輸帝帝那　尼梨遮尼梨遮帝那　支波畫支波晝帝那　蘇呵兜蘇呵兜帝那　耶無奢耶無奢帝那　奢破不帝那　漚耆不帝那　蘇奢不帝那　莎呵</p>
<p>誦呪三遍。黃色縷結作三結繫項。</p>
<p>此陀羅尼神力。能使三千大千世界六種震動。山河石壁破硪踊沒。其中眾生悉發無上菩提之心。能除七十七億劫生死重罪眾生。一切病苦悉皆消滅無有遺餘。其中眾生書寫讀誦此陀羅尼一句名者。百千萬億恒河沙世。重惡罪業摧滅無餘。</p>
<p>第三隨葉佛所說神呪名蜜耆兜。晉言金鼓。眾生所有業障報障垢重煩惱。悉能摧滅無餘。</p>
<p class="dharani">浮律帝那　若無兜醯那　安耆兜醯那　若無兜醯那　遮浮浮醯那　若無兜醯那　烏奢呼呼醯那　若無兜醯那　睒婆咻咻醯那　究梨吒咻咻醯那　遮波都醯那　若晝那醯那　烏奢咻醯那　遮兜梨那醯那　莎呵</p>
<p>誦呪七遍。黃色縷結作四結繫項。</p>
<p>此陀羅尼句。恒河沙等諸佛所說。其有書寫讀誦此陀羅尼者。此人恒河沙等劫。所有重惡慇重報障業障。及以五逆一闡提罪。悉滅無餘。眾生所有重病障道。罪垢及以業垢。聞其所說悉滅無餘。其有書寫讀誦之者。所至到處國邑聚落山林丘塚。其中眾生得聞說此陀羅尼名。一經耳者命終已後。悉得往生阿閦佛國。乃至成佛不墮三塗。行此呪法。於四月十六日在東向塔內。一日遶塔八十匝。於塔西壁下東向立。誦呪二十四遍。乃至七日七夜不得睡眠。須胡麻油燈若麻油燈七枚。安置塔四角頭。淨潔洗浴著新淨衣。不食酒肉五辛。遭中一食。我於爾時當現其人前。放大光明以金色手。摩其頂上即與授決。此人所有業障罪垢悉滅無餘。</p>
<p>第四拘留秦佛欲說大陀羅尼名金剛幢。并能療治三界五滓眾生。諸惡煩惱瘡疣重病。一切業障及以報障。諸垢煩惱悉能消除。禪那兜醯吒。晉言拔眾生苦令出欲淤泥。聞者脫三垢貪欲瞋恚慢。</p>
<p class="dharani">阿若那晝婆若醯晝　伊那波梨帝　那醯晝　耆菩阿若帝那醯晝　奢富磨醯晝　若無不醯晝　烏奢欽磨醯晝　耆浮磨醯晝　遮兜梨那醯晝　浮梨帝那醯晝　阿呼呼若醯晝　浮梨帝醯晝　禪那牟梨帝<span class='note-inline'>(晉言大豐飽滿)</span>　耆浮牟牟咻　抱吒牟牟咻牟梨㝹浮浮咻　娑若兜浮浮咻　支不破浮浮咻　鴦耆奴浮浮浮咻　不梨帝已浮浮咻　莎呵</p>
<p>誦呪一遍縷黃色結作十三結繫項。</p>
<p>上來所說陀羅尼句及我所說。悉是過去九十九億諸佛所說。其有讀誦書寫之者。現身當得金剛幢三昧。所有結使摧滅無餘。濟拔眾生苦如上所說。神力自在不可限量。</p>
<p>第五拘那含牟尼佛。欲說大陀羅尼名畢多耆呵㝹。晉言聲震十方莫不歸伏。覺悟眾生猶如雷震。無明眾生令得慧眼。此陀羅尼句。乃是過去七十二億諸佛所說。我今說之。</p>
<p class="dharani">禪那波羅帝囊　阿那囊耆呵囊　烏奢耆呵囊　陀無耆呵囊　不梨帝耆呵囊　叉耶囊耆呵囊　欽波羅帝囊耆呵囊　蜜耆帝囊耆呵囊　阿蘭耆帝囊毘呵囊　呼婆帝囊耆蘭囊　蜜耆兜帝囊若無呵帝囊　烏烏烏烏呵帝囊　支不破帝囊　莎呵</p>
<p>誦呪三遍黃色縷結作三結痛處繫。</p>
<p>此陀羅尼力。能令三千大千世界六反震動。其中所有一切眾生。得聞說此陀羅尼句。一經耳者。百千萬億巨億姟劫。所有重罪誹謗五逆悉滅無餘。其有眾生修行讀誦。七日七夜減省睡眠。其人現身得師子王定三昧。百千諸佛現前授記。又其國土隣國強敵欲來侵嬈。國王爾時與諸群臣。淨潔洗浴著新淨衣。於高樓上隨其方面。先禮十方佛。然後禮我拘那含牟尼佛。三稱我名燒香散華。爾時即說陀羅尼句。以此陀羅尼威神力故。大梵天王帝釋四天大王。於虛空中悉雨刀劍。四面大黑風起。令其兵眾皆悉不得見日月之光。諸夜叉眾吸其精氣。應死者死自然退散。大陀羅尼威神之力乃至如是。</p>
<p>第六迦葉佛。欲說大陀羅尼名初磨梨帝。晉言拯濟群生出生死苦。</p>
<p class="dharani">阿若提婆梨帝　遮富魔提婆梨帝　烏奢那提婆梨帝　娑丘波羅帝提婆梨帝　呼娑都波羅帝提婆梨帝　那呼波羅帝提婆梨帝　那支富波羅帝提婆梨帝　那呼多羅帝提婆梨帝　婆若不羅帝提婆梨帝　那波都羅帝提婆梨帝</p>
<p class="dharani">奢若蜜都羅帝提婆梨帝　莎呵</p>
<p>誦呪七遍。黃色縷結作六結。痛處繫。</p>
<p>此陀羅尼句。乃是過去七十七億諸佛所說。此陀羅尼力。能令百佛世界六種震動。所有山河石壁。皆悉摧碎猶如微塵。通為一佛世界。其中所有一切萬物皆作金色。浩[泳-永+旱]滉瀼悉不復現。唯見金色更無餘色。此陀羅尼力故。能令百佛世界眾生。宿業重罪及三塗苦。悉皆消滅無有遺餘。其中眾生修行讀誦此陀羅尼者。未發無上菩提之心者。皆使發心至不退轉。先已發心者。修行此陀羅尼者。超過七住乃至十住。此陀羅尼金剛三昧大空解脫門。菩薩從初發心修行此三昧。直至道場菩提樹下入金剛定。莫不由是。</p>
<p>第七釋迦牟尼佛。欲說大陀羅尼名烏蘇耆晝膩多。晉言金光照曜。除三界眾生幽冥隱滯拔其厄難。此陀羅尼句乃是過去九十九億諸佛所說。我今說之。</p>
<p class="dharani">耆路不帝那置　畢耆帝那置　烏蘇多帝那置　耆牟多帝那置　若不都帝那置　阿若娑若兜帝那置　若波都帝那置　耆牟波若帝那置　烏耆副帝那置　蜜耆蘇帝那置　耶蜜耆帝那置　破知彌帝那置　畢梨帝吒帝那置　莎呵</p>
<p>誦呪十四遍。黃色縷結作十四結。痛處繫。</p>
<p>此陀羅尼力。能令三千大千世界六種震動。其中眾生宿命罪垢。纏裹縛束處在幽隱。聞此陀羅尼一音逕耳。悉得往生忉利天上。有諸行人。受持讀誦書寫此陀羅尼者。未發心者咸使發心到堅固地。先發心者入法流水中。八住齊階疾至佛地。以此陀羅尼力故。一踊超過菩提樹下。乃至佛地坐於道場。此三昧名金光明王定。覺悟群生踊出三界拔眾厄難。超眾群聖疾成佛道。若有眾生欲修行此陀羅尼者。欲得現身四沙門果。欲除過去億百千劫。障道五逆犯四重禁。現世除滅令無遺餘。應當修行此陀羅尼。三七二十一日。護持禁戒猶如明珠。一日一夜六時行道懺悔十方。淨潔洗浴著新淨衣。用七色華三種名香。供養奉敬釋迦牟尼佛。於舍利塔前五體投地悔過自㥽。爾時當誦此陀羅尼句八十遍。日日常爾。乃至七日。一七日不得。復至七日乃至三七日。億百姟劫所有重罪悉滅無餘。十方諸佛放大光明來觸其身是人爾時心意熙怡。猶如比丘得第三禪。爾時當有大梵天王釋提桓因四天大王。即時授與四沙門果。</p>
<p>文殊師利菩薩所說陀羅尼名閻摩兜。晉言解眾生縛。現在病苦悉得消除。能却障道拔三毒箭。九十八使漸漸消滅。度三有流現身得道。</p>
<p class="dharani">支不多捺帝　閻浮支捺帝　蘇車不支捺帝　祝耆不支捺帝烏蘇多支捺帝　娑遮不支捺帝　閻摩賴長支捺帝　阿恕波賴長支捺帝　恕波帝捺帝　莎呵</p>
<p>誦呪三遍結五色縷作二結繫項。</p>
<p>此陀羅尼四十二億諸佛所說。若諸行人有能書寫讀誦此陀羅尼者。現世當為千佛所護此人命終不墮惡道。當生兜率天上面覩彌勒。又有眾生能修行此陀羅尼者。斷食七日純服牛乳。中時一食更無雜食。一日一夜六時懺悔。十方佛前悔先所作。億千姟劫所有重罪一時都盡。分部破戒亦悉都盡。五逆殃惡及一闡提。殷重悔過悉得滅除。於六時中一時十遍。空閑淨室若在塔中。此人心若淳厚。我於爾時當往其所。此人以見我故心轉淳厚。心淳厚故得見千佛。手摩其頭即與授記。宿世殃惡永滅無餘。</p>
<p>我虛空藏菩薩欲說大陀羅尼。名阿那耆晝寧。晉言拔眾生苦三界挺特無比。若有眾生迴波六趣無能救者。我以救之令得脫難。</p>
<p class="dharani">阿那耆晝蘇　不梨帝耆晝蘇　若波晝耆晝蘇　畢梨帝那耆晝蘇　如波葂耆晝蘇　烏奢帝那奢晝蘇　若波晝耆晝蘇　阿若呼婆耆晝蘇　莎呵</p>
<p>誦呪五遍。縷五色結作十四結繫兩手。</p>
<p>此陀羅尼乃是過去七十二億諸佛所說。我今已說。欲護正法故度眾生故。成諸行人德從萬行故。諸聲聞人未證果者令得果故。令緣覺人度十二因緣大河拯濟群萌故。令諸菩薩從初發心乃至十地願果成故。說此陀羅尼。又此陀羅尼力。能令三千大千世界。其中眾生處在幽隱及三塗。普聞此陀羅尼一逕耳處得宿命智。乃至十四生悉得解脫。若有善男子善女人。欲修行此陀羅尼者。應當三七二十一日。淨自洗浴著新淨衣。若於制剎中若清淨地。於夜後分明星出時。語此大時明星。為我語虛空藏菩薩。如是三說。除我根本罪。如是三說。除我障道罪。如是三說。與我四沙門果。如是三說。我於爾時即往其所。住其人前受與四沙門果。我誓當與如是三說。燒沈水香。若夢得阿摩勒果若得訶梨勒果。若得頻婆果若毘醯勒果若杏等。爾時當懃精進。若雞子等若捲等。爾時即得明星出。時誦呪七遍。若心好時誦七十遍。虛空藏菩薩常遊諸國。為諸行人得從萬行。是為得從萬行。</p>
<p>我觀世音菩薩欲說大陀羅尼。名阿那耆不知究梨知那。晉言大證濟普及十方無邊眾生。</p>
<p class="dharani">烏奢帝那　耆那知帝那　不迦兜帝那　那殊不梨帝那　阿摩殊不梨帝那　烏奢呼呼吒帝那　耆浮浮帝那　羞都晝帝那　若浮慕那賴帝那　漚究那賴帝那　支波副那賴帝那　閻浮浮賴帝那　莎呵</p>
<p>誦呪五遍。五色縷結作二十四結繫項。</p>
<p>此陀羅尼句。乃是過去九十九億諸佛所說。九十九億諸佛。為諸行人修行六度者未發心者。若諸聲聞人未證果者。若三千大千世界內諸神仙人。未發無上菩提心者。皆使發心。有諸凡夫未得信心。我以種子令生法牙。以此陀羅尼威神力故。及我方便威神力故。令其所修悉得成辦。及三千大千世界內。幽隱黑暗滯礙及三塗眾生。又聞我此陀羅尼者皆得拔苦。又諸菩薩未皆初住者令得初住。次第令得乃至十住。已得皆初十住地者。已得此陀羅尼勢力故。於一念頃直至佛地。三十二相八十種好自然成就。若聲聞人聞此陀羅尼一逕耳者。讀誦書寫修行此陀羅尼。以質直心如法而住。四沙門果不求而得。以此陀羅尼力故。三千大千世界山河石壁。四大海水能令涌沸。須彌山及鐵圍山令如微塵。其中眾生有諸菩薩聲聞修行之者。障道滯礙患苦嬰身。我悉救之令得脫難。令其所修悉得成辦。若有眾生現世求所願者。修行陀羅尼者。於三七二十一日淨持戒地。一日一夜六時行道。燒眾名香散五色華。懺悔十方自嘖罪咎。從生死際至生死際。自㥽慚愧。爾時三稱我觀世音菩薩。燒香散華叩頭求哀悔過自㥽。億百千劫所有重罪。於一念頃悉得消滅。淨身口意。爾時當誦此陀羅尼。三七二十一遍日日六時。從初一日乃至七日。乃至三七二十一日。其鈍根者。未得初果者。我於爾時授與初果第二第三乃至第四果。隨其利鈍階差所應。若諸菩薩欲趣證地滯礙不進。如法行者即得證地。如前法同我今說。此陀羅尼句。三千大千世界內。其中諸佛諸大菩薩。釋梵四天王諸神仙人及諸龍王。皆悉證知大誓成就。願果不虛真實如是。</p>
<p>我救脫菩薩欲說大陀羅尼。名阿那耆知羅。晉言救諸病苦消眾毒藥。拔濟眾生出於生死。未度者度未安者安。未得涅槃者令得涅槃。此陀羅尼句。乃是過去七十七億諸佛所說。我欲說之。</p>
<p class="dharani">陀摩賴帝　阿那婆賴帝　究支那帝　耆摩那帝　究吒婆賴多帝　阿奢摩梨難帝　婆若不梨那烏奢欽帝　婆吒羅奢帝　烏蘇那婆賴帝　陀摩賴帝　莎呵</p>
<p>誦呪三遍。縷五色結作六結繫兩肩。</p>
<p>我今說此陀羅尼句時。三千大千世界。其中所有一切眾生所有罪垢殃惡重病。以我法音聲震三千。散入一切眾生毛孔。六情諸根現在病苦欝蒸毒氣。及過去業諸結惱熱。一切消盡令無遺餘。又諸行人厭離三界。欲求出要而不能得。我當為設無量方便。令其所求各得成辦。如其國土有諸隣敵欲來侵陵。我當救之令得脫難。爾時國王應當慚愧。悔過自責歸謝萬民。淨潔洗浴著新淨衣。若高樓上若宮殿中。燒香散華禮十方佛。爾時當三稱我名救脫菩薩。我今歸依如是三說。爾時即當誦此陀羅尼三七二十一遍。隨其方面有賊來處。爾時當有八部鬼神。雨沙礫石放大黑風。雷震礔礰猶如天崩震動天地。爾時怨賊自然退散。我救脫菩薩拔濟眾生神力如是。</p>
<p>我拔陀和菩薩欲說大陀羅尼。此陀羅尼句。乃是過去七十七億諸佛所說。我今欲說。有陀羅尼名阿那耆置盧。晉言度脫眾生。老病死苦及三塗苦。眾生現在病苦悉皆拯濟。</p>
<p class="dharani">阿那支波晝　求守羅波晝　支富盧波晝　阿那蘇呵兜波晝　烏奢欽波羅加波晝　耆復那波晝　呵若呼帝奴波晝　耆摩浮梨帝那波晝　烏蘇帝樓波晝　奢波矒波晝　阿娑婆羅帝那波晝　呼娑都波晝　耆摩梨帝波晝　莎呵</p>
<p>誦呪五遍。縷六色結作五結痛處繫。</p>
<p>此呪能令地作水相。水作地相。風作火相。火作風相。三千世界作微塵相。色作空相。空作色相。下至金剛際上至淨居天。變為非色相。若三千世界內有諸行人。四大不調行道滯礙互不調適。我以金手摩其頂上授與湯藥。令其所患消滅無餘。行道進德四大輕便。有諸眾生為宿業垢纏裹縛束。在三界獄無復出要。我時當以智慧火及禪定水。燒燃洗澤令出三界。以薩婆若膏漬潤令濕。令生法牙拔其毒足。咸各使發無上菩提道心。若諸眾生於今現身欲求所願者。欲求尊貴欲求聰明。欲求總持欲求智慧。欲求見十方諸佛。面對共語得受記莂。欲見我跋陀和菩薩。授與四沙門果。欲得命終生兜率天上面見彌勒。欲生他方淨佛國土。現在佛前當書寫讀誦修行此陀羅尼。當少欲知足淨持戒地。常當慚愧修質直行。於一日一夜六時之中精進不闕。五辛酒肉不得過口。如是精進一百一十四日。內外明徹面對十方諸佛面對授記。善男子汝過如是若干劫數。當得作佛。國土如是弟子眾數壽命如是。若聲聞人欲求四果者。亦當如是修行此陀羅尼。功用正等無異。隨根利鈍所證差別。我跋陀和菩薩所說陀羅尼句。神力如是誠諦不虛。</p>
<p>我大勢至菩薩欲說大陀羅尼。名阿那耆置盧。晉言救諸病苦斷疑網。拔四毒箭令出三界。</p>
<p class="dharani">耆富吒那帝　阿輸波羅帝　耆晝盧波羅帝　阿輸多波羅帝　烏那呼波羅帝　若牟耶波羅帝　圖故晝波羅帝　若牟耶波羅帝　莎呵</p>
<p>誦呪三遍。縷三色結作三結繫項。</p>
<p>此陀羅尼呪。七十七億諸佛所說。我今說竟。此陀羅尼力。能令三千大千世界地皆振裂。其中眾生自然踊出。我時即以大智力。一時接取安置一處。即以禪定清涼法水洗澤塵垢。摩抆拂拭安慰其心。譬如比丘入第三禪。然後我當隨根利鈍。應得阿耨多羅三藐三菩提者。隨其階次悉皆給與。若聲聞人應得四沙門果者。次第給與令滿其願。有諸行人書寫讀誦此陀羅尼句。現在身中四百四病破戒五逆。及障道罪宿世微殃。悉皆消滅無有遺餘。我大勢至菩薩威神力故。令此行人所修轉勝悉得成辦。有諸行人在所生處得宿命智。百生千生百千萬億生通達無礙。如視掌中阿摩勒果。欲得聞持旋持總持。欲得四辯說法無礙。欲得佛十力四無所畏。欲得修佛三十二相八十種好。速得成辦。欲得金剛三昧超過十地入佛正位。應當書寫讀誦修行此陀羅尼。晝夜六時曾不廢忘。淨持戒地五辛酒肉悉不食之。少欲知足修質直行。此陀羅尼故。無有非人能觸惱者。我時當與釋梵四天王。往詣是人所住之處。安慰其心令其所修日日增廣。</p>
<p>我得大勢菩薩欲說大陀羅尼。名烏蘇波置樓。晉言救諸病苦。拔濟群生出於三界。令諸行人得從萬行。</p>
<p class="dharani">阿那耆置樓　波羅帝那耆置樓　若摩陀羅置耆置樓　阿輸陀羅尼耆置樓　烏蘇波置那耆置樓　胡盧波置那波置樓　遮波副波置樓　若無梨置波置樓　耆浮呼梨那波置樓　若無阿遮不梨帝那　莎呵</p>
<p>誦呪五遍。縷三色結作三結繫項。</p>
<p>此陀羅尼句。乃是過去四十億恒河沙等諸佛所說。我今已說此陀羅尼力。能令十佛世界六種震動。其中所有一切眾生。以此陀羅尼法音光明入其毛孔。塵勞垢集一切消除。以我得大勢威神力故。及此陀羅尼威神力故。此諸眾生命終已後。悉得往生兜率天上面覩彌勒。若諸行人欲求解脫。而為業障之所滯礙。懈怠懶墮三業不懃。我時即以智慧火禪定水。燒燃洗澤業垢障道。令其惺悟皆使令發菩提之心。有諸行人四大不調病苦殃身。有能讀誦此陀羅尼者。我時當與八部鬼神四大天王往是人所。即時授與阿伽陀藥如意寶珠令無所乏。是善男子善女人。以我神力及陀羅尼力轉倍精進。已精進故即得大果。</p>
<p>我堅勇菩薩欲說大陀羅尼。名阿那耆置樓。晉言拔濟眾生。出生死苦拯濟三界。貧窮眾生如寶掌菩薩。亦如國王解髻中明珠施與貧人。猶如慈父視子寶藏。此陀羅尼力亦復如是。</p>
<p class="dharani">若無呼娑置樓　烏蘇多置　若無耆置樓　烏蘇呼那置樓　若物珠置樓　毘梨帝那置樓　烏奢欽置樓　遮不呼蘇多置樓　若無蜜多置樓　阿支不置樓　毘梨帝那置樓　莎呵</p>
<p>誦呪三遍。縷三色結作七結痛處繫。</p>
<p>此陀羅尼句。乃是過去七十七億諸佛所說。我今說之。有諸國王。其國土境水旱不調穀米不登。爾時應當誦此陀羅尼七十七遍。三稱我名堅勇菩薩。我時當勅阿耨大龍娑伽羅龍。使諸小龍給足其水。令國豐實。若其國內疫病流行。有諸眾生病苦殃身。我時當往詣是人所。隨其偏發療治救濟。有諸眾生乏於財物。我當給施令無所乏。若諸國王欲求所願。應當修行此陀羅尼。若在塔中若空閑地。淨潔洗浴著新淨衣。七日七夜受持八戒。六時行道。於一一時中七遍誦此陀羅尼。若其國王心淳厚者。三日三夜即得如願。極到七日無不剋果。燒黑沈水香白栴檀香。散五色花燃胡麻油燈。於月八日十四日十五日。是時三稱我名堅勇菩薩。我時當與天龍八部。往是人所與其所願。是人若於夢中。若惺悟心。或得珍寶或見白象或得果實。爾時當知即得所願。</p>

<p class='juan'>陀羅尼雜集卷第一</p></div>
</div><!-- end of div[@id='body'] -->
</body></html>