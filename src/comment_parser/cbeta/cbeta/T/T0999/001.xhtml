<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說守護大千國土經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 999
<div class='div-jing'>
<p class='juan'><a id='mulu1' />佛說守護大千國土經卷上</p><p class="byline">西天北印度烏填曩國帝釋宮寺傳法大師三藏沙門賜紫臣施護奉　詔譯</p><p>如是我聞。一時世尊。住王舍城鷲峯山南面佛境界大樹林中。與大苾芻眾千二百五十人俱。其名曰尊者舍利弗尊者摩訶目乾連。尊者摩訶迦葉尊者伽耶迦葉。尊者那提迦葉尊者摩訶那提迦葉。尊者阿若憍陳如尊者優樓頻螺迦葉。尊者摩訶迦旃延尊者跋俱羅尊者婆藪槃豆尊者俱絺羅。尊者嚩倪舍尊者阿濕嚩爾多。尊者須菩提尊者蘇婆呼。尊者阿寧嚕馱尊者難提枳曩。尊者離跋多尊者准提曩。如是等千二百五十大苾芻眾俱。是時摩竭提國韋提希子阿闍世王。供養恭敬尊重讚歎。以衣服臥具飲食湯藥珍玩寶物。而供養佛及比丘僧。是時大地欻然震動。大雲普覆起大惡風。雷聲震吼掣電霹靂。降大雨雹周遍而霔。十方黑暗星宿隱蔽。日月不現不能照曜。日無暖氣亦無光明。人民惶怖。是時世尊以淨天眼。見毘耶離大城王及臣民。有如是等災難競起。復次毘耶離別有離車子等。或有內宮嬪妃婇女。為彼鬼神之所惱害。諸王王子及諸老幼。奴婢僕從并諸眷屬。皆為鬼神惱害惑亂。彼毘耶離大城一切人民。若苾芻苾芻尼優婆塞優婆夷。皆悉怕怖悶絕慞惶。身毛皆竪仰面號哭。而作是言。</p>
<p>曩謨沒馱野。曩謨達摩野。曩謨僧伽野。一心歸依乞求加護。或有婆羅門及諸長者。不信三寶歸向梵天王者。或歸向天帝釋者。歸向護世四王者。歸向摩醯首羅者。或寶賢藥叉大將滿賢藥叉大將訶利帝母。日月星辰山林藥草。江河陂池園苑塔廟。隨所樂著悉皆歸敬。作如是言。我此災禍怖畏患難。誰為救濟云何令我速得免離。爾時世尊愍諸眾生。別現瑞相起變化行。以是行故令此三千大千世界天人阿修羅。聞其音聲生恭敬心皆來集會。是時索訶世界主梵天王。與梵天天子眾俱。天帝釋與忉利天眾俱。四大天王與四天王天眾俱。二十八大藥叉將與三十二大力藥叉俱。訶利帝母并其子及眷屬俱。於夜分時來詣佛所。訶利帝母以自威光。輝赫晃耀照鷲峯山皆為一色。到世尊所頂禮佛足。却住一面異口同音。讚歎如來說伽他曰。</p>

<div class="lg regular"><div class='lg-row'>端嚴金色相　由如淨滿月</div>
<div class='lg-row'>富如毘沙門　吉祥之寶藏</div>
<div class='lg-row'>遊行如師子　威德若大龍</div>
<div class='lg-row'>巍巍真金聚　閻浮檀之色</div>
<div class='lg-row'>暗夜清淨月　安住眾星中</div>
<div class='lg-row'>於諸聲聞眾　顯煥莊嚴相</div>
<div class='lg-row'>歸命薄伽梵　諸天人中尊</div>
<div class='lg-row'>利益於人天　住世垂救護</div>
<div class='lg-row'>守護大千經　過去佛已說</div>
<div class='lg-row'>盡此輪圍山　而結金剛界</div>
<div class='lg-row'>稽首人中尊　歸命無所畏</div>
<div class='lg-row'>合掌恭敬禮　牟尼大法王</div>
</div><p>是時世尊於一念頃默然而住。告四天大王言。大王汝等現是色相形類差別。云何惱亂我諸弟子。大王若復有人聞佛法僧。出現於世心生歡喜。如是人等於佛法中。植菩提種生值佛世。遇辟支佛及阿羅漢諸聲聞眾。於佛法中植眾德本十善具足。命終之後當得往生三十二天。一一天上為天王身受天快樂。復生人中作轉輪王。統領四兵王四天下。乃至大海皆為一境。得七寶具足得千子圍遶。其王千子智慧明達。勇猛精進無諸怖畏。妙色端正有大神力。迅疾如風威德自在能伏怨敵。以是因緣獲得如是福德果報。貪著愛欲娛樂自恣。汝等今者於如來前。起憍慢心現如是相作如是事。於我弟子心生輕毀恐怖惱害。</p>
<p>是時北方藥叉主毘沙門天王。即從座起偏袒右肩。右膝著地合掌恭敬。而白佛言世尊。我今住處有一大城及以聚落。園林花菓宮殿樓閣。周匝欄楯金銀堦道。種種寶物而嚴飾之。安以表剎四面懸鈴。妙真珠網羅覆其上。燒眾名香晝夜氛馥。散諸雜花遍布其地。清淨皎潔甚可愛樂。百千天女周匝圍遶。我處於彼受五欲樂無有厭足。如迷醉人不能惺悟。犯所行行違本所願。以是義故諸藥叉眾周遍世界。十方馳走飲血啖肉。若男若女童男童女。於如是人作諸執魅。及諸惡食食血者。食肉者食胎者。食生者。食命者。或作畜生及諸異類。或作師子常食有情。彼恒殺生食啖其命。大德世尊我今於佛及四眾前。說彼藥叉所現色相。種種形貌一一不同。此藥叉眾皆有執魅。是故我常手持寶塔內安聖像。彼執魅者藥叉眾中我名大王。是諸藥叉燒種種香。燃種種燈散諸雜花。供養塔像及供養我。世尊若藥叉眾作執魅者。令其眾生現如是相。若常笑喜若常驚怖。若常啼泣若多語言無有其度。若常狂亂若不睡眠。若身常疼痛若仰視虛空。若樂觀星宿若常馳走。若晝即不樂夜即歡喜。若常健羨此諸樂叉。有如是等執魅之事。於諸世間無能制者。我有神呪悉能調伏。惟願世尊聽我說之。即說呪曰。</p>
<p class="dharani">唵<span class='note-inline'>(引)</span>阿哩<span class='note-inline'>(引)</span>阿囉抳<span class='note-inline'>(引)</span>昝<span class='note-inline'>(仁敢切)</span>陛<span class='note-inline'>(引)</span>惹胝嚟<span class='note-inline'>(引)</span>阿佉[寧*頁]<span class='note-inline'>(引)</span>麼佉[寧*頁]<span class='note-inline'>(引)</span>佉佉[寧*頁]<span class='note-inline'>(引)</span>佉[口*朗]<span class='note-inline'>(囉江切)</span>疑<span class='note-inline'>(疑罽切)</span>賀<span class='note-inline'>(引)</span>哩并<span class='note-inline'>(并孕切)</span>誐嚟<span class='note-inline'>(引)</span>底銘<span class='note-inline'>(名孕切)</span>擬攞儞悉鈿覩滿怛囉<span class='note-inline'>(二合)</span>跛那娑嚩<span class='note-inline'>(二合引)</span>賀<span class='note-inline'>(引)</span>娑嚩<span class='note-inline'>(二合)</span>薩底也<span class='note-inline'>(二合)</span>薩覩<span class='note-inline'>(二合)</span>吠<span class='note-inline'>(無每切引)</span>室囉<span class='note-inline'>(二合)</span>摩拏寫麼賀<span class='note-inline'>(引)</span>囉惹寫曩麼<span class='note-inline'>(引)</span>麼<span class='note-inline'>(末音)</span>嚟<span class='note-inline'>(引)</span>[寧*頁]<span class='note-inline'>(引)</span>濕嚩<span class='note-inline'>(二合)</span>哩也<span class='note-inline'>(二合引)</span>地跛底曳<span class='note-inline'>(二合)</span>曩娑嚩<span class='note-inline'>(二合引)</span>賀<span class='note-inline'>(引)</span></p>
<p>是時東方彥達嚩主持國天王。從座而起偏袒右肩。右膝著地合掌向佛。恭敬作禮而白佛言。世尊我彥達嚩眾執魅之者。其人現如是等種種色相。若常歌舞若愛莊嚴。若無貪愛若語言誠信。若乍瞋乍喜若復燋渴。若眼赤如朱若復瘧病。若如中毒若閉目不開常在睡眠。若常背視面不向入。如是人等為彥達嚩之所執魅。於諸世間無能制者。我有神呪悉令調伏。惟願世尊聽我說之。即說呪曰。</p>
<p class="dharani">唵<span class='note-inline'>(引)</span>阿契<span class='note-inline'>(引)</span>麼契<span class='note-inline'>(引)</span>尾曩契<span class='note-inline'>(引)</span>滿弟<span class='note-inline'>(引)</span>嚩㘓<span class='note-inline'>(引)</span>禰<span class='note-inline'>(引)</span>左跛嚟<span class='note-inline'>(引)</span>嚩契<span class='note-inline'>(引)</span>嚩佉儞<span class='note-inline'>(引)</span>阿契<span class='note-inline'>(上)</span>嚟<span class='note-inline'>(引)</span>嚩賀嚟<span class='note-inline'>(引)</span>婆彥那黎嚩勢<span class='note-inline'>(引)</span>嚩<span class='note-inline'>(無鉢切)</span>哩底<span class='note-inline'>(二合)</span>娑嚩<span class='note-inline'>(二合引)</span>賀<span class='note-inline'>(引)</span>母煎覩彥達哩嚩<span class='note-inline'>(二合)</span>仡囉呬<span class='note-inline'>(引)</span>毘喻<span class='note-inline'>(二合引)</span>地哩<span class='note-inline'>(二合)</span>多囉<span class='note-inline'>(引)</span>瑟吒囉<span class='note-inline'>(三合)</span>寫麼賀<span class='note-inline'>(引)</span>囉<span class='note-inline'>(引)</span>惹寫曩<span class='note-inline'>(引)</span>麼<span class='note-inline'>(引)</span>嚩黎乃<span class='note-inline'>(引)</span>濕嚩<span class='note-inline'>(二合)</span>哩也<span class='note-inline'>(二合引)</span>地跛底曳<span class='note-inline'>(二合引)</span>曩娑嚩<span class='note-inline'>(二合引)</span>賀</p>
<p>是時南方矩畔拏主增長天王。從座而起偏袒右肩。右膝著地合掌向佛。恭敬作禮而白佛言。世尊若我矩畔拏眾執魅之者。現如是等種種色相。若多語若燋渴。若心迷亂目睛瞢瞪若面赤色。若常臥於地若身常拘急。若容貌醜惡若身體羸瘦。若長爪甲若長頭髮。若身體腥臭若身坌垢穢。若常妄語若語言狂亂。如是人等為矩畔拏之所執魅。於諸世間無能制者。我有神呪悉令調伏。惟願世尊聽我說之。即說呪曰。</p>
<p class="dharani">唵<span class='note-inline'>(引)</span>佉佉佉銘<span class='note-inline'>(引)</span>佉攞銘<span class='note-inline'>(引)</span>佉攞<span class='note-inline'>(引)</span>銘佉囉黎佉囉契迦囉黎<span class='note-inline'>(引)</span>迦尸儞<span class='note-inline'>(引)</span>迦嚕銘<span class='note-inline'>(引)</span>迦囉智<span class='note-inline'>(引)</span>迦<span class='note-inline'>(引)</span>黎迦<span class='note-inline'>(引)</span>彌儞尾馱黎<span class='note-inline'>(引)</span>閉<span class='note-inline'>(上)</span>至<span class='note-inline'>(引)</span>曳細<span class='note-inline'>(引)</span>野舍嚩底三母<span class='note-inline'>(引)</span>三彌儞舍緬覩銘<span class='note-inline'>(引)</span>滿怛囉<span class='note-inline'>(二合)</span>跛那<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>薩嚩薩怛嚩<span class='note-inline'>(二合引)</span>南<span class='note-inline'>(引)</span>仡囉<span class='note-inline'>(二合)</span>虎婆喻<span class='note-inline'>(引)</span>波捺囉<span class='note-inline'>(二合)</span>嚩<span class='note-inline'>(引)</span>尾嚕茶迦寫麼賀<span class='note-inline'>(引)</span>囉惹寫曩麼<span class='note-inline'>(引)</span>嚩黎<span class='note-inline'>(引)</span>乃<span class='note-inline'>(引)</span>濕嚩<span class='note-inline'>(二合)</span>哩也<span class='note-inline'>(二合引)</span>地鉢底曳<span class='note-inline'>(二合引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>是時西方龍主廣目天王。從座而起偏袒右肩。右膝著地合掌向佛。恭敬作禮而白佛言。世尊我諸龍等執魅之者。現如是等種種色相。若常餩噦若喘息長噓。若身常氷冷若口吐涎沫。若多睡眠若身體如蛇光滑堅硬。若心勇猛不懼生死若能馳走無困乏時。若爪甲長利若手爮其地令如窟穴。如是人等為諸龍等之所執魅。於諸世間無能制者。我有神呪悉令調伏。唯願世尊聽我說之。即說呪曰。</p>
<p class="dharani">唵<span class='note-inline'>(引)</span>訖囉<span class='note-inline'>(二合)</span>野細<span class='note-inline'>(引)</span>訖囉<span class='note-inline'>(二合)</span>迦曬<span class='note-inline'>(引)</span>訖囉<span class='note-inline'>(二合)</span>迦曬<span class='note-inline'>(引)</span>加沙曳骨嚕<span class='note-inline'>(二合)</span>計計骨[口*祿]<span class='note-inline'>(二合)</span>佉銘骨嚕<span class='note-inline'>(二合)</span>嚕<span class='note-inline'>(引)</span>阿佉黎<span class='note-inline'>(引)</span>娑麼娑佉黎<span class='note-inline'>(引)</span>迦護銘<span class='note-inline'>(引)</span>阿魯計<span class='note-inline'>(引)</span>迦魯計<span class='note-inline'>(引)</span>伊哩<span class='note-inline'>(引)</span>尸尾哩<span class='note-inline'>(引)</span>伊哩彌哩<span class='note-inline'>(引)</span>地<span class='note-inline'>(引)</span>哩<span class='note-inline'>(引)</span>虞嚕嚩底娑嚩<span class='note-inline'>(二合)</span>悉底也<span class='note-inline'>(三合)</span>窣覩<span class='note-inline'>(二合)</span>尾嚕<span class='note-inline'>(引)</span>膞<span class='note-inline'>(引)</span>乞叉<span class='note-inline'>(二合)</span>寫麼賀<span class='note-inline'>(引)</span>囉惹寫曩<span class='note-inline'>(引)</span>麼<span class='note-inline'>(引)</span>嚩攞乃<span class='note-inline'>(引)</span>濕嚩<span class='note-inline'>(二合)</span>哩也<span class='note-inline'>(二合引)</span>地鉢底曳<span class='note-inline'>(二合引)</span>曩娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊於一切諸天龍神藥叉眾中大師子吼而作是言。我為一切世間調御丈夫天人師。具足十力四無所畏。難調伏者使令調順。我今轉大法輪。我獨一身降伏汝等大藥叉將。一切軍眾悉令降伏。我今以大智力。為欲擁護利益安樂一切眾生。如來於一切悉地皆得成就。我有神呪名一切明。汝應聽受即說呪曰。</p>
<p class="dharani">唵<span class='note-inline'>(引)</span>阿僧擬<span class='note-inline'>(引)</span>康誐嚩帝<span class='note-inline'>(引)</span>末攞儞哩驅<span class='note-inline'>(二合引)</span>曬<span class='note-inline'>(引)</span>戍<span class='note-inline'>(引)</span>哩<span class='note-inline'>(引)</span>戍<span class='note-inline'>(引)</span>囉嚩哩<span class='note-inline'>(引)</span>嚩日囉<span class='note-inline'>(二合)</span>三銘<span class='note-inline'>(引)</span>嚩日囉<span class='note-inline'>(二合)</span>馱哩<span class='note-inline'>(引)</span>薩擔<span class='note-inline'>(二合)</span>鼻捺哩<span class='note-inline'>(二合)</span>姹娑哩<span class='note-inline'>(引)</span>尾惹曳<span class='note-inline'>(引)</span>尾伽細<span class='note-inline'>(引)</span>嚩囉<span class='note-inline'>(引)</span>仡囉鉢囉<span class='note-inline'>(二合引)</span>鉢帝<span class='note-inline'>(二合引)</span>阿囉抳<span class='note-inline'>(引)</span>達麼欲訖帝<span class='note-inline'>(二合引)</span>禰尸尾驅瑟致<span class='note-inline'>(二合引)</span>娑嚩<span class='note-inline'>(二合引)</span>薩底也<span class='note-inline'>(三合)</span>薩覩<span class='note-inline'>(二合)</span>阿呬半<span class='note-inline'>(引)</span>薩嚩薩怛嚩<span class='note-inline'>(二合引)</span>南<span class='note-inline'>(引)</span>左怛他<span class='note-inline'>(引)</span>誐多末黎<span class='note-inline'>(引)</span>曩乃<span class='note-inline'>(引)</span>濕嚩<span class='note-inline'>(二合)</span>哩也<span class='note-inline'>(二合引)</span>地鉢底曳<span class='note-inline'>(二合引)</span>曩娑嚩<span class='note-inline'>(二合引)</span>賀<span class='note-inline'>(引)</span></p>
<p>是時四方諸大藥叉矩畔拏等。聞佛世尊說是神呪。一時合掌恐懼失色。怖畏戰慄身體四肢。不能自勝出大怖聲。其聲遠震十方聞知。四大天王作是思惟如來三密守護大千大明王神呪威德之力。廣大甚深不可思議。彼諸藥叉矩畔拏眾諸鬼神等。聞佛所說皆悉降伏。猶如大風吹散火焰無有遺餘。佛所說法亦如利刀。諸毒害心悉令斷滅。佛言如梵王呪。破彼俱尾囉長子。令彼長子不起異心。若復有人為彼天龍及諸藥叉矩畔拏眾諸鬼神等。惱害惑亂執魅之者。當用醍醐及以芥子。以是神呪而加持之。擲入火中令火出焰。又擲四方及以上下。或擲入水。是諸人等速得安樂。若有不順此呪者。以酥芥子相和燒之。皆令出焰亦得安樂。彼等藥叉為棒所打。身體生瘡及有棒痕。彼藥叉等疼痛苦惱。往阿拏迦嚩底王城。到已其俱尾囉威德神力。勅諸藥叉或不令入。不得飲食及其本坐。種種怖畏眾會一處。出大音聲。離藥叉國此守護大千甚深經典。若有藥叉及矩畔拏諸鬼神等不隨順者。彼諸藥叉及鬼神等為大忿怒。金剛明王手執金剛而破其頭。復以利刀而截其舌。復以利刀劓其耳鼻。或復斬截令身粉碎。或以刀輪而斷其首。或以鐵棒恒常鞭撻。或以鐵橛而釘其心。或於口中常出膿血。毀謗斯經獲如是報。常處輪迴出已復入無有休息。諸有吉祥國土城邑不復共會。時四方天王。東力持國南方增長西方廣目北方毘沙門天王。被忍辱鎧各坐賢座住於佛會。大梵天王以神通力化作寶殿。種種妙寶以為莊嚴。其中復現金剛寶座佛坐其上。彼大梵天王及諸梵王。合掌作禮住立佛前。讚歎世尊作如是言。如真金幢金色晃耀。目若蓮華清淨無垢。如娑羅王樹花開敷。如淨滿月眾星圍遶。相好巍巍功德莊嚴。牟尼法王為世間燈。天人稱讚能令安樂一切眾生。皆到究竟涅槃彼岸。出生於佛及辟支佛諸聲聞眾。天人神仙婆羅門等悉皆增長。是時世尊告大梵天王及諸梵眾護世四王等。而作是言如來為欲利益安樂一切有情故。汝等聽受。若復有人聞此經典輕毀之者。譬如有人動須彌山及四大海。乃至大地皆令翻覆。其人又言日月星辰水火風等。我能繫縛致於他方令彼處現。如是人等為自欺誑無有是處。乃至起於種種異心輕毀之者。如是人等皆為嫉妬。不為利益一切人天。即為愛樂增長步多鬼神等眾。彼諸鬼神周遍遊行。伺求人便食啖其肉。如是人等即為一切魔王徒黨。步多鬼神而為眷屬。如是人等於此神呪不生信敬。以是神呪威德力故。令彼人等知其過惡。即於佛前志心受持此守護大千陀羅尼經懺悔之者。是諸人等即得遠離種種謫罰。時會大眾頂禮佛足。各各瞻仰金色之身。是時復有毘首劫摩天子。為四天王造四大寶車。一一皆以七寶所成。謂金銀瑠璃真珠瑪瑙。及玻胝迦珊瑚等寶。種種間錯而嚴飾之。護世四王坐其寶車。以天威力悉變金色。乘空而行至步多國。香花寶物遍覆其地而為供養。</p>
<p>是時護世四天王。勅六十大藥叉將言。汝等今者持是神呪。以呪威力往詣四方。所有一切藥叉羅剎步多鬼神。汝以羂索當繫其頸將來至此。乃至十方一切國土。有此最上甚深經典所在之處悉當守護。時梵天眾及餘諸天。皆悉以此甚深經典神呪威力。降伏一切藥叉羅剎步多鬼神。而為守護大千國土。是時毘沙門天王大藥叉。即往四方巡遊世界。勅諸大藥叉將。所有藥叉羅剎步多鬼神。或住十方國土城邑或居巖窟。東方彥達嚩魅與二十八步多鬼神眾俱。南方矩畔拏魅與二十八步多鬼神眾俱。西方龍魅與二十八步多鬼神眾俱。北方藥叉魅與二十八步多鬼神眾俱。如是等種種執魅。恒於世間惱害眾生作諸魅事。汝等諸大藥叉將。以此神呪威德力故而降伏之。以五羂索繫縛其身牽來至此。時矩尾囉說是語已。復有矩尾囉長子名散惹野大藥叉。常乘於人。統領六十俱胝藥叉及步多鬼神眾俱。其第二子名惹儞迦大藥叉將。統領六十俱胝藥叉及步多鬼神眾俱。其第三子名曰大魅大藥叉將。統領六十俱胝藥叉及步多鬼神眾俱。其第四子名曰瓮腹大藥叉將。統領六十俱胝藥叉及步多鬼神眾俱。魔醯首羅其天四臂具大威力。亦復統領六十俱胝藥叉及步多鬼神眾俱。如是矩尾囉長子散惹野大藥叉將等。及魔醯首羅彥達嚩眾。皆以此神呪悉令調伏。十方所有藥叉羅剎步多鬼神亦令降伏。以五羂索繫縛其身。牽來至此我令破壞。佛言若復有人。於此神呪如法受持。當想此大明王志心念誦如是神呪能攝一切諸大神呪等無有異。作忿怒聲起勇猛意誦此神呪。彼藥叉眾步多鬼神。以是神呪威德力故。皆為毘沙門天王鐵棒之所鞭撻。自縛而來歸命懺悔。若諸魔王及諸魔眾藥叉羅剎步多鬼神。於佛法中常作魔事起諸障難。以是神呪威德力故。於一念頃皆悉自來歸命懺悔。彼諸藥叉及羅剎娑步多鬼神。或居大海或住諸河。或居舍宅或依門戶。或處空室湫濼江湖。川澤陂池園苑林樹。或居曠野或住村坊國邑聚落村巷四衢。或居天祀或住王宮。或依乾枯娑羅之樹。或居道路或住城隍。或居道界或處一方。或住四隅或不依方所。有千萬億藥叉羅剎及諸步多鬼神等眾。以是神呪威德力故皆悉調伏。復有諸大彥達嚩眾。或為歌舞或作唱妓。奏諸雅樂琴瑟鼓吹出妙音聲。如是等大彥達嚩眾。具大威德有大光明色相圓滿。以是神呪威德力故。皆悉調伏。天帝釋日月天子。地天水天火天風天。頗羅墮天子護世四天。摩多里天子眼赤天子。雪山天子旃檀天子。商主天子麼抳建姹天子。世間敬天子麼怛隷唧怛囉<span class='note-inline'>(二合)</span>枲曩天子。彥達嚩王[口*爾]曩哩沙<span class='note-inline'>(二合)</span>天子。五髻天子。覩母嚕天子。山王天子麼枲天子。尾濕嚩<span class='note-inline'>(二合)</span>彌怛嚕<span class='note-inline'>(二合)</span>天子耶殊陀羅天子。針耳天子大口天子。妙口天子。如是等一切大威德天大力軍眾。及天龍彥達嚩阿蘇囉藥叉羅剎娑。或復瘧病一日二日三日四日。若常熱病。恒常惱害一切眾生。起毒害心行不饒益者。諸藥叉羅剎。皆為神呪羂索之所繫縛牽之而來。一時合掌住立佛前。讚歎世尊而作是言。</p>

<div class="lg regular"><div class='lg-row'>稽首丈夫無所畏　稽首調御天人師</div>
<div class='lg-row'>不可思議大法王　是故我今歸命禮</div>
</div>
<p class='juan'>佛說守護大千國土經卷上</p></div>
</div><!-- end of div[@id='body'] -->
</body></html>