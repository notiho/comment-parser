<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>增慧陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1372
<div class='div-jing'>
<p class='juan'><a id='mulu1' />增慧陀羅尼經</p><p class="byline">西天譯經三藏朝散大夫試鴻臚卿傳法大師臣施護奉　詔譯</p><p>如是我聞。一時大慧菩薩住須彌山頂。爾時諸天子等來詣菩薩。恭敬圍繞而為聽法。時有菩薩名童子相。合掌恭敬白大慧菩薩。唯願慈悲為我等故。說增慧陀羅尼。所有一切少智鈍根愚昧眾生。令使得聞增彼智慧。時大慧菩薩即為宣說陀羅尼曰。</p>
<p class="dharani"><span class='corr'>怛</span>儞也<span class='note-inline'>(二合)</span>他唵<span class='note-inline'>(引)</span>閉祖閉祖鉢囉<span class='note-inline'>(二合)</span>倪也<span class='note-inline'>(二合)</span>嚩哩馱<span class='note-inline'>(二合)</span>儞惹囉惹囉彌馱<span class='note-inline'>(引)</span>嚩哩馱<span class='note-inline'>(二合)</span>儞地哩地哩沒弟嚩哩馱<span class='note-inline'>(二合)</span>彌娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時大慧菩薩。說此陀羅尼已。告童子相言。若諸眾生智慧鈍劣。根性暗昧多所忘失。發志誠心於此增慧陀羅尼。受持讀誦書寫供養。此人速得廣大智慧明記不忘。若人以此真言。誦七遍或二七遍。加持水三合於卯時飲。日日如是飲至七箇月或八箇月。自然日記千頌。如不恒飲水亦能日記五百頌。智慧漸增根性明利。</p>
<p>爾時童子相菩薩。及諸天人信受奉行。</p>

<p class='juan'>增慧陀羅尼經</p></div>
</div><!-- end of div[@id='body'] -->
</body></html>