<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說施一切無畏陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1373
<div class='div-jing'>
<p class='juan'><a id='mulu1' />佛說施一切無畏陀羅尼經</p><p class="byline">西天譯經三藏朝奉大夫試光祿卿傳法大師賜紫臣施護等奉　詔譯</p><p>如是我聞。一時世尊。遊行到於摩伽陀國菴沒羅林。住韋提呬山帝釋巖中。</p>
<p>爾時帝釋天主來詣佛所。前白佛言世尊。我有怖畏謂阿修羅。於長夜中來相嬈亂。阿修羅者我之怨敵。惟願世尊為我宣說擁護法門。</p>
<p>爾時世尊告帝釋天主言。天主我有陀羅尼。名施一切無畏。此法善能作一切事。能除一切病。復能禁止一切傍生。能解一切怨縛。若有阿修羅及諸羅剎部多一切邪異。乃至一切諸惡鬼神之所執持。謂邪惡所執。天執龍執夜叉執乾闥婆執。緊那羅執頻那夜迦執。母鬼等執皆悉消滅。又復若有吸精氣者。食華鬘者障產生者。食不淨者皆悉除遣。又復若有一切瘧疾。及風黃痰癊等諸疾病亦悉消散。一切鬪戰諍訟陣敵皆悉破壞。我今為汝說此陀羅尼而作擁護。陀羅尼曰。</p>
<p class="dharani">怛[寧*也]<span class='note-inline'>(切身下同)</span>他<span class='note-inline'>(引一句)</span>伊抳<span class='note-inline'>(二)</span>彌抳<span class='note-inline'>(三)</span>鉢囉<span class='note-inline'>(二合)</span>彌抳<span class='note-inline'>(四)</span>鉢囉<span class='note-inline'>(二合)</span>彌抳哩<span class='note-inline'>(五)</span>吾哩<span class='note-inline'>(六)</span>謨<span class='note-inline'>(引)</span>里<span class='note-inline'>(七)</span>謨<span class='note-inline'>(引)</span>瑟恥<span class='note-inline'>(二合八)</span>那胝<span class='note-inline'>(九)</span>嚩胝<span class='note-inline'>(十)</span>珂囉胝<span class='note-inline'>(十一)</span>珂囉尼<span class='note-inline'>(十二)</span>誐拏尼<span class='note-inline'>(十三)</span>誐拏鉢囉<span class='note-inline'>(二合)</span>誐尼<span class='note-inline'>(十四)</span>誐赧誐尼<span class='note-inline'>(引十五)</span>謨<span class='note-inline'>(引)</span>尼<span class='note-inline'>(引十六)</span>鉢囉<span class='note-inline'>(二合)</span>底謨<span class='note-inline'>(引)</span>尼<span class='note-inline'>(引十七)</span>哥<span class='note-inline'>(引)</span>里<span class='note-inline'>(十八)</span>鉢囉<span class='note-inline'>(二合)</span>哥<span class='note-inline'>(引)</span>里<span class='note-inline'>(引十九)</span>贊抳<span class='note-inline'>(二十)</span>鉢囉<span class='note-inline'>(二合)</span>底贊抳<span class='note-inline'>(二十一)</span>尾詣<span class='note-inline'>(引二十二)</span>鉢囉<span class='note-inline'>(二合)</span>底尾詣<span class='note-inline'>(引二十三)</span>阿底尾詣<span class='note-inline'>(引二十四)</span>蘇<span class='note-inline'>(引)</span>那<span class='note-inline'>(引二十五)</span>吾<span class='note-inline'>(引)</span>拏<span class='note-inline'>(引二十六)</span>謨<span class='note-inline'>(引)</span>訶<span class='note-inline'>(引二十七)</span>鉢囉<span class='note-inline'>(二合)</span>謨<span class='note-inline'>(引)</span>訶<span class='note-inline'>(引二十八)</span>謨<span class='note-inline'>(引)</span>拏<span class='note-inline'>(引二十九)</span>鉢囉<span class='note-inline'>(二合)</span>謨<span class='note-inline'>(引)</span>拏<span class='note-inline'>(引三十)</span>那<span class='note-inline'>(引)</span>設儞<span class='note-inline'>(三十一)</span>鉢囉<span class='note-inline'>(二合)</span>那<span class='note-inline'>(引)</span>設儞<span class='note-inline'>(三十二)</span>馱<span class='note-inline'>(引)</span>嚩儞<span class='note-inline'>(三十三)</span>鉢囉<span class='note-inline'>(二合)</span>馱<span class='note-inline'>(引)</span>嚩儞<span class='note-inline'>(三十四)</span>嚩洛誐<span class='note-inline'>(二合)</span>儞<span class='note-inline'>(三十五)</span>鉢囉<span class='note-inline'>(二合)</span>嚩洛誐<span class='note-inline'>(二合)</span>儞<span class='note-inline'>(三十六)</span>涅哩<span class='note-inline'>(二合)</span>多儞<span class='note-inline'>(三十七)</span>鉢囉<span class='note-inline'>(二合)</span>涅哩<span class='note-inline'>(二合)</span>多儞<span class='note-inline'>(三十八)</span>骨嚕<span class='note-inline'>(二合)</span>達儞<span class='note-inline'>(三十九)</span>阿底骨嚕<span class='note-inline'>(二合引)</span>達儞<span class='note-inline'>(四十)</span>賀那賀那<span class='note-inline'>(四十一)</span>尾賀那尾賀那<span class='note-inline'>(四十二)</span>薩哩嚩<span class='note-inline'>(二合)</span>訥瑟吒<span class='note-inline'>(二合)</span>鉢囉<span class='note-inline'>(二合)</span>訥瑟吒<span class='note-inline'>(二合)</span>那<span class='note-inline'>(引)</span>設野<span class='note-inline'>(四十三)</span>薩哩嚩<span class='note-inline'>(二合)</span>跋野鉢囉<span class='note-inline'>(二合)</span>那<span class='note-inline'>(四十四)</span>犖<span class='note-inline'>(力角切下同)</span>叉犖叉[牟*含]<span class='note-inline'>(引四十五)</span>薩哩嚩<span class='note-inline'>(二合)</span>咩<span class='note-inline'>(引)</span>提跋野<span class='note-inline'>(四十六)</span>訥瑟吒<span class='note-inline'>(二合)</span>設咄嚕<span class='note-inline'>(二合)</span>怛塞哥<span class='note-inline'>(二合)</span>囉能瑟吒嚕<span class='note-inline'>(三合引)</span>波捺囉<span class='note-inline'>(二合)</span>吠<span class='note-inline'>(引)</span>毘藥<span class='note-inline'>(二合四十七)</span>薩波哩嚩囕<span class='note-inline'>(四十八)</span>詰禰詰禰<span class='note-inline'>(四十九)</span>薩哩嚩<span class='note-inline'>(二合)</span>薩埵呬帝<span class='note-inline'>(引五十)</span>囉帝<span class='note-inline'>(引)</span>那莫薩哩嚩<span class='note-inline'>(二合)</span>沒馱<span class='note-inline'>(引)</span>喃<span class='note-inline'>(引)</span>莎<span class='note-inline'>(引)</span>賀<span class='note-inline'>(引五十一)</span></p>
<p>此施一切無畏陀羅尼。若持誦者。當以淨線加持四十一遍繫於頂上。或加持白芥子或加持牛黃。隨諸所用即得成就。</p>
<p>又復若以塗香加持一遍塗自身分。即如被甲冑勇猛無畏。不為刀傷不為毒中。又復不為一日二日乃至七日等諸瘧疾之所纏縛。不為火焚不為水溺。不為呪害不為鬼魅不為病惱。不於一切夭橫中死。</p>
<p>又此陀羅尼善能作諸相應事業。一切成就法皆悉和合。作諸成就事無不成就者。他所作法皆能制止。不為他縛能破邪明自法隨轉。一切魔障皆能除遣。一切執魅悉能解散。若有所執不能除者。頭破作七分如阿梨樹枝。</p>
<p>爾時帝釋天主。聞佛所說踊躍歡喜作禮而去。</p>

<p class='juan'>佛說施一切無畏陀羅尼經</p></div>
</div><!-- end of div[@id='body'] -->
</body></html>