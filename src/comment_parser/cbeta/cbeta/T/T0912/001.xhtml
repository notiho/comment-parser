<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>建立曼荼羅護摩儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 912
<p class='juan'><a id='mulu1' />建立曼荼羅護摩儀軌<span class='note-inline'>(法全)</span></p>
<div class='div-jing'><p>初日，以如來性加持自身，及供養警地神，擇地中諸惡物，築令堅實；第二日，於壇內掘一肘，不動明加持五寶等，定聖尊位，五佛四菩薩白檀點位；第三日，置瓶，不動明加持一百八遍；第四日暮，次香水真言一百八遍然後灑淨；第五日，護身供養，以不動或降三世一百八遍，次持地明；第六日夜，師弟子沐浴，淨衣詣壇如法供養，與印相應手按中胎，持明一遍一按乃至七遍，諸尊位亦準；第七日，次教弟子三歸懺悔發菩提心。</p>
<p class="lg-abnormal"><div class='lg-row'>稽首歸命禮，　一切薄伽梵！</div>
<div class='lg-row'>及法諸菩薩！　密跡大忿怒！</div>
<div class='lg-row'>為利修瑜伽，　速成大悉地，</div>
<div class='lg-row'>遠離於諸過，　建立曼荼羅，</div>
<div class='lg-row'>并陳護摩法。　善住瑜伽者，</div>
<div class='lg-row'>先以淨法界，　安立器世間，</div>
<div class='lg-row'>觀妙菩提心，　身同於薩埵，</div>
<div class='lg-row'>色如碧頗梨，　住於羯磨輪，</div>
<div class='lg-row'>以大真言王，　遍滿身支分。</div>
<div class='lg-row'>「暗」字在於頂，　「欠暗」左右耳；</div>
<div class='lg-row'>在額名為「惡」，　「糝索」在兩肩。</div>
<div class='lg-row'>「唅鶴」作咽、心，　「㘕[口*落]」為臍、腰；</div>
<div class='lg-row'>「鑁嚩」為髀、足。　三處弟師壇，</div>
<div class='lg-row'>如法以加持，　普遍成焰鬘。</div>
<div class='lg-row'>遇良日時分，　宿曜悉相應，</div>
<div class='lg-row'>食前吉祥相，　當揀擇於地，</div>
<div class='lg-row'>除去諸過惡。　先禮諸如來！</div>
<div class='lg-row'>警發於地神！　應說如是偈。</div>
<div class='lg-row'><span class='note-inline'>(梵文如胎藏)</span>。</div>
<div class='lg-row'>汝天親護者，　於諸佛導師，</div>
<div class='lg-row'>修行殊勝行，　淨地波羅蜜，</div>
<div class='lg-row'>如破魔軍眾，　釋師子救世。</div>
<div class='lg-row'>我亦降伏魔，　我畫曼荼羅，</div>
<div class='lg-row'>長跪舒右手，　按地頻誦偈，</div>
<div class='lg-row'>以塗香華等，　供養佛菩薩，</div>
<div class='lg-row'>及地神眷屬！　灑以淨香水，</div>
<div class='lg-row'>然復治其地，　地神持次第。</div>
</p><p>真言曰：</p>
<p class="dharani">「oṃ　bhuḥ　khaṃ　</p>
唵　部(引入)　欠」　
<div class="lg regular"><div class='lg-row'>金剛縛開掌，　仰按習三七，</div>
<div class='lg-row'>覆按亦復然，　即成堅牢地。</div>
<div class='lg-row'>掃灑及塗拭，　<span class='note-inline'>(先七日前)</span></div>
<div class='lg-row'>日暮持香華，　獨入置壇處，</div>
<div class='lg-row'>面東執香爐，　誦啟請地偈：</div>
</div>
<div class="lg regular" style="margin-left:1em;"><div class='lg-row'>「諸佛慈愍有情者，　唯願存念於我等，</div>
<div class='lg-row'>我今請白諸賢聖、　堅牢地天并眷屬、</div>
<div class='lg-row'>一切如來及佛子！　不捨悲願悉降臨，</div>
<div class='lg-row'>我授此地求成就，　為作證明加護我<span class='note-inline'>(三遍)</span>。」</div>
</div>
<div class="lg regular"><div class='lg-row'>慇懃奉請已，　聖眾普雲集，</div>
<div class='lg-row'>大日清淨身，　周遍於法界，</div>
<div class='lg-row'>十方佛亦然，　三業至誠禮，</div>
<div class='lg-row'>雙膝而長跪，　定持金剛杵，</div>
<div class='lg-row'>當心直堅之，　慧手舒五輪，</div>
<div class='lg-row'>平掌按於地，　如前警地神，</div>
<div class='lg-row'>每誦已每按，　習於本真言<span class='note-inline'>(一百八遍)</span>，</div>
<div class='lg-row'>應至誠啟告：　「仰啟諸如來！</div>
<div class='lg-row'>諸大菩薩眾、　聲聞及緣覺、</div>
<div class='lg-row'>天龍并八部、　此處靈祇等！</div>
<div class='lg-row'>我某甲<span class='note-inline'>(隨求事告白之)</span>，　依持明藏教，</div>
<div class='lg-row'>持某尊真言，　為求無上道，</div>
<div class='lg-row'>欲於此地中，　建立曼荼羅，</div>
<div class='lg-row'>精修於念誦，　願尊憶本誓，</div>
<div class='lg-row'>許我此建立，　護助我勿令，</div>
<div class='lg-row'>天魔惡鬼神，　惱亂作障難。</div>
<div class='lg-row'>釋迦坐道樹，　降伏眾魔怨，</div>
<div class='lg-row'>我今亦復然。　若有諸障難，</div>
<div class='lg-row'>願諸佛菩薩！　當示我先相，</div>
<div class='lg-row'>勿令於鬼神，　詐現於誑惑，</div>
<div class='lg-row'>若無障難者，　願見吉祥境。」</div>
<div class='lg-row'>寂默以安坐，　持本真言明，</div>
<div class='lg-row'>一千一百等，　當離諸思想。</div>
<div class='lg-row'>數畢已安眠，　專注菩提心，</div>
<div class='lg-row'>月輪如意珠，　內外極明徹，</div>
<div class='lg-row'>成就不成就，　悉於心鏡現，</div>
<div class='lg-row'>不善強作者，　恐招於自損。</div>
<div class='lg-row'>先相善建立，　置壇處當中，</div>
<div class='lg-row'>頓方各一肘，　掘之去瓦石，</div>
<div class='lg-row'>却填築平正，　驗其虛實相。</div>
<div class='lg-row'>若堪建立者，　不動母捺囉<span class='note-inline'>(二合)</span>，</div>
<div class='lg-row'>百八護其地，　然後應總掘，</div>
<div class='lg-row'>鍬印金剛縛，　禪智進力竪。</div>
</div><p>真言曰<span class='note-inline'>(二十一)</span>：</p>
<p class="dharani">「唵　儞佉那嚩蘇<span class='note-inline'>(上)</span>提　娑嚩<span class='note-inline'>(二合)</span>賀<span class='note-inline'>(引)</span>」</p>

<div class="lg regular"><div class='lg-row'>揀去諸穢惡，　不堪淨土替，</div>
<div class='lg-row'>重重灑香水，　平實如淨鏡。</div>
<div class='lg-row'>心壇置五寶，　謂：金、銀、真珠、</div>
<div class='lg-row'>瑟瑟、頗梨寶。　靈藥謂：赤箭、</div>
<div class='lg-row'>人參與伏苓、　昌蒲、天門冬、</div>
<div class='lg-row'>稻穀、大小麥、　菉豆、胡麻等。</div>
<div class='lg-row'>沈香、檀、丁香、　欝金、龍惱香，</div>
<div class='lg-row'>盛於金銀器，　地天以結護<span class='note-inline'>(一百八)</span>，</div>
<div class='lg-row'>香水和瞿夷，　無能勝加持<span class='note-inline'>(或馬頭明王)</span>。</div>
</div><p>塗地真言曰：</p>
<p><span class='note-inline'>(從東北隅右旋塗拭，蓮子華、蜀葵葉、茅香、墨土相和，如法淨揩磨令光淨)</span></p>
<p class="dharani">「唵　迦羅<span class='note-inline'>(引)</span>黎<span class='note-inline'>(一)</span>　摩訶　迦囉<span class='note-inline'>(引)</span>黎　娑嚩<span class='note-inline'>(二合)</span>賀」</p>
<p>掃地真言曰：<span class='note-inline'>(再灑淨香水)</span></p>
<p class="dharani">「唵　賀囉　賀囉　祖　仡囉<span class='note-inline'>(二合)</span>　賀拏野　娑嚩<span class='note-inline'>(二合)</span>賀」</p>
<p class="lg-abnormal"><div class='lg-row'>白檀塗尊位，　辦事明千遍。</div>
<div class='lg-row'>次以慈悲眼，　觀念諸眾生，</div>
<div class='lg-row'>習於甘露明。　想其自心位，</div>
<div class='lg-row'>導師所住處，　八葉從意生，</div>
<div class='lg-row'>蓮華極嚴麗，　圓滿月輪中，</div>
<div class='lg-row'>無垢猶淨鏡，　於彼常安住。</div>
<div class='lg-row'>真言救世尊！　金色具光焰，</div>
<div class='lg-row'>害毒住三昧，　如日難瞻覩。</div>
<div class='lg-row'>諸仁者亦然，　於其圓鏡中，</div>
<div class='lg-row'>自見其身相，　等同於佛身，</div>
<div class='lg-row'><span class='note-inline'>(作此觀先觀外緣後引入己身)</span>。　行者在佛室，</div>
<div class='lg-row'>頂髻百光明，　遍照無邊剎，</div>
<div class='lg-row'>善調於心氣，　連誦「阿」字明，</div>
<div class='lg-row'>一息乃至三，　盡力當念誦，</div>
<div class='lg-row'>覺觸心相應，　離一切分別，</div>
<div class='lg-row'>從淨法界體，　建立曼荼羅。</div>
<div class='lg-row'>頂禮於世尊，　及般若佛母！</div>
<div class='lg-row'>次調於綵色，　護以無能害！</div>
<div class='lg-row'>運布諸聖尊！　而畫莊嚴身。</div>
<div class='lg-row'>次陳於護摩，　微密成就法，</div>
<div class='lg-row'>即於新淨室，　建立於道場，</div>
<div class='lg-row'>陳設妙香華，　虔誠而供養，</div>
<div class='lg-row'>依法以結淨。　息災與增榮、</div>
<div class='lg-row'>敬愛、降伏等，　威神莫能測，</div>
<div class='lg-row'>能迴天地心，　功用無涯際，</div>
<div class='lg-row'>巨展含靈福。　其祀火諸壇，</div>
<div class='lg-row'>加臨而頗眾，　隨類求諸願，</div>
<div class='lg-row'>各各而差別。　護摩略二種，</div>
<div class='lg-row'>謂即內及外。　言內護摩者：</div>
<div class='lg-row'>以彼諸眾生，　皆從業所生，</div>
<div class='lg-row'>淨除於業者，　即是得解脫，</div>
<div class='lg-row'>能燒於故業，　所謂菩提心，</div>
<div class='lg-row'>名曰內護摩。　如彼世間火，</div>
<div class='lg-row'>燒物成灰燼，　今此則不然，</div>
<div class='lg-row'>為己猛利智，　燒一切煩惱，</div>
<div class='lg-row'>如劫燒之火，　無有於遺燼。</div>
<div class='lg-row'>三處同一體，　大壇即護摩；</div>
<div class='lg-row'>護摩即己身；　己身即火天；</div>
<div class='lg-row'>火天即大日。　身口意和合，</div>
<div class='lg-row'>三平等無異，　具足於三身，</div>
<div class='lg-row'>量周遍法界，　不生亦不滅，</div>
<div class='lg-row'>離言離言相，　生與於無生，</div>
<div class='lg-row'>無非大日尊！　觀於「阿」字門，</div>
<span class='note-inline'>(本不生義即是菩提心，今欲顯見以何方便而得見之)</span><div class='lg-row'>惑障所覆蔽，　入於猛利智，</div>
<div class='lg-row'>周匝成光焰，　如劫火熾盛，</div>
<div class='lg-row'>持刀及羂索，　焚燒業煩惱，</div>
<div class='lg-row'>無明株杌等，　不復有遺餘。</div>
<div class='lg-row'>次觀菩提心，　沐以大悲水，</div>
<div class='lg-row'>當想遍身中，　流注白甘露，</div>
<div class='lg-row'>灑於十方剎，　熱惱諸眾生，</div>
<div class='lg-row'>滋長菩提芽，　次第生諸子，</div>
<span class='note-inline'>(即是五輪字成佛身)</span><div class='lg-row'>即此名法身，</div>
<div class='lg-row'>祕密內護摩。</div>
<div class='lg-row'>復次世尊言：　我成菩提後，</div>
<div class='lg-row'>演說十二種。　智火最為初，</div>
<div class='lg-row'>名大因陀羅<span class='note-inline'>(即金輪別名，作金剛杵形，即方座，但觀四角壇中有本尊)</span>，</div>
<div class='lg-row'>菩提心慧光，　形方黃金色，<span class='note-inline'>(即表金剛座)</span></div>
<div class='lg-row'>其尊極端嚴，</div>
<div class='lg-row'>焰鬘而圍繞，　住寂三摩地，</div>
<span class='note-inline'>(此即是毘盧遮那，亦內火法身，義下皆準)</span><div class='lg-row'>觀以誦密言，　能成一切事，</div>
<div class='lg-row'>順世方壇爐，　所供服皆黃。</div>
<div class='lg-row'>第二行滿火，　像形如秋月，</div>
<div class='lg-row'>光暉普周遍，　身衣潔白色，</div>
<div class='lg-row'>月輪曼陀羅，　持珠及軍持，</div>
<div class='lg-row'>除水火虫霜，　自他身疾病，</div>
<div class='lg-row'>種種惡災禍，　猶預不定心，</div>
<div class='lg-row'>此火能淨除。</div>
<div class='lg-row'>第三名摩嚕，　形色極黑燥，<span class='note-inline'>(如塗灰等降伏火)</span></div>
<div class='lg-row'>風輪半月壇，</div>
<div class='lg-row'>執帛風吹勢，　謂彼修行者，</div>
<div class='lg-row'>疑心數進退，　為無始妄惑，</div>
<div class='lg-row'>煩惱根未除，　常繞而纏縛，</div>
<div class='lg-row'>以加暗障蔽，　數依此燒除，</div>
<div class='lg-row'>散壞去重雲。</div>
<div class='lg-row'>第四盧醯多，　身形相端滿，</div>
<div class='lg-row'>三角光焰鬘，　色赤初日暉，</div>
<div class='lg-row'>執刀微怒相。</div>
<div class='lg-row'>第五沒栗拏，　尊形淺黃色，</div>
<div class='lg-row'>身上髭鬢髮，　頂有大威光，</div>
<div class='lg-row'>目左怒右笑，　色左赤右黃，</div>
<div class='lg-row'>座左方三角，　定刀慧持杵，</div>
<div class='lg-row'>能成二種事，　攝召、息災俱。</div>
<div class='lg-row'>第六忿怒火，　尊形色如焰，</div>
<div class='lg-row'>閉一目大吼，　狗牙上下現，</div>
<div class='lg-row'>蓬頭髮上聳，　二事火風俱。</div>
<div class='lg-row'>第七名溫腹，　即大般涅槃，</div>
<div class='lg-row'>迅疾極忿怒，　aḥ字具五色。</div>
<div class='lg-row'>第八名費耗，　色如集眾電，</div>
<div class='lg-row'>極難可瞻覩，　坐金剛輪中，</div>
<div class='lg-row'>能除遣重障，　及頂行眷屬。</div>
<div class='lg-row'>第九意生火，　此尊隨意成，</div>
<div class='lg-row'>普門種種身，　大力自在慧。</div>
<div class='lg-row'>十名羯攞尾，　其尊側右手，</div>
<div class='lg-row'>淨行「唵」印聲。</div>
</p><p>第十一<span class='note-inline'>(梵本闕名)</span>。</p>

<div class="lg regular"><div class='lg-row'>十二謨賀娜，　尊形劫災火，</div>
<div class='lg-row'>道場降伏魔。　若諸有情類，</div>
<div class='lg-row'>造惡不可止，　勸導轉更增，</div>
<div class='lg-row'>此火能淨除，　方便以制伏，</div>
<div class='lg-row'>迷惑使無知<span class='note-inline'>(意密)</span>，　漸次引入道。</div>
<div class='lg-row'>次陳四微密，　儀軌當修習，</div>
<div class='lg-row'>本尊真言印，　身口意相應，</div>
<div class='lg-row'>三位正和合，　而作諸事業，</div>
<div class='lg-row'>由外引入內，　義理無差別。</div>
<div class='lg-row'>息災初夜起；　增益初日分；</div>
<div class='lg-row'>中猛利降伏；　鉤召一切時；</div>
<div class='lg-row'>於夜作敬愛。　扇底迦寂災，</div>
<div class='lg-row'>聰明及長壽，　并除障難法，</div>
<div class='lg-row'>五星所陵逼，　種種諸災難，</div>
<div class='lg-row'>口舌及鬪諍，　王宮所逼迫，</div>
<div class='lg-row'>內外不和順，　七曜乖常度，</div>
<div class='lg-row'>風雨不以時，　疫病及荒儉，</div>
<div class='lg-row'>鬼魅諸不祥。　如是災起時，</div>
<div class='lg-row'>面北交髀居，　竪膝右髀先，</div>
<div class='lg-row'>衣服當潔白，　食飲香華地，</div>
<div class='lg-row'>燈燭亦復然，　月輪布真言，</div>
<div class='lg-row'>文字亦宜白，　住三解脫觀。</div>
<div class='lg-row'>入空三摩地，　運心周法界，</div>
<div class='lg-row'>豁然無一法，　須臾頃澄心，</div>
<div class='lg-row'>滅除一切見，　為除於空執；</div>
<div class='lg-row'>入無相三昧，　離彼一切相；</div>
<div class='lg-row'>次無願三昧，　於彼真如智，</div>
<div class='lg-row'>離相本空寂，　亦無所願求。</div>
<div class='lg-row'>從三摩地起，　諦想心臆間，</div>
<div class='lg-row'>圓明可一肘<span class='note-inline'>(即菩提心)</span>，　猶如秋月光，</div>
<div class='lg-row'>澄明仰在心。　次觀本尊口，</div>
<div class='lg-row'>所持祕密句，　分明成字道，</div>
<div class='lg-row'>入於瑜岐口，　文字右旋布，</div>
<div class='lg-row'>列於心月輪，　字字皆金色，</div>
<div class='lg-row'>流出大光明，　身心不散動，</div>
<div class='lg-row'>入於「阿」字門，　則於一一字，</div>
<div class='lg-row'>思惟實相義，　此名三昧念。</div>
<div class='lg-row'>先并歸命誦，　三七乃除之，</div>
<div class='lg-row'>從「唵」起為初，　與某甲除禍，</div>
<div class='lg-row'>「娑嚩賀」最後，　本無臨事加。</div>
<div class='lg-row'>念誦以小聲，　當須寂靜意，</div>
<div class='lg-row'>護尊忿怒相。　若作火壇者，</div>
<div class='lg-row'>圓穿其鑪形<span class='note-inline'>(或方)</span>，　量一肘深半，</div>
<div class='lg-row'>爐底泥作輪，　其輪具八輻，</div>
<div class='lg-row'>一搩是其量<span class='note-inline'>(高一指)</span>，　四節為周界，</div>
<div class='lg-row'>塗壇純白色<span class='note-inline'>(餘香準)</span>，　階上祥茅草，</div>
<div class='lg-row'>隨日右旋布，　以本覆其苗，</div>
<div class='lg-row'>或布眾彩色，　彤輝極嚴麗，</div>
<div class='lg-row'>一切繢事成，　燒沈香蘇燈，</div>
<div class='lg-row'>鮮妙諸華果，　飲食為供養。</div>
<div class='lg-row'>月初至八日，　三餘時護摩，</div>
<div class='lg-row'>慈心生歡喜，　顧視於一切，</div>
<div class='lg-row'>是略護摩處，　當持辦事明<span class='note-inline'>(或不動)</span>，</div>
<div class='lg-row'>以吉理明王，　結護加諸物，</div>
<div class='lg-row'>慧羽空押地，　舒餘波羅蜜，</div>
<div class='lg-row'>遍灑以香水，</div>
</div><p>真言曰：</p>
<p class="dharani">「唵　吉哩吉哩　嚩日羅<span class='note-inline'>(二合)</span>　吽　泮吒」</p>

<div class="lg regular"><div class='lg-row'>欲作諸事業，　成就結壇法，</div>
<div class='lg-row'>護身及弟子，　辟除諸障難，</div>
<div class='lg-row'>由此印明故，　淨居諸天子！</div>
<div class='lg-row'>常來於其處，　觀照令速驗。</div>
<div class='lg-row'>鑪對曼荼羅，　外相望別作，</div>
<div class='lg-row'>所供如大壇，　半鑪燒炭充。</div>
<div class='lg-row'>樹中所出枝，　乳木、乾柴等，</div>
<div class='lg-row'>擲於軍荼中，　燧火勿以舊，</div>
<div class='lg-row'>扇用非口吹，　即灑淨香水，</div>
<div class='lg-row'>燃爐誦後明：</div>
</div><p class="dharani">「唵　步入嚩<span class='note-inline'>(二合)</span>攞　吽」</p>
<p class="lg-abnormal"><div class='lg-row'>火既發光焰，　忿怒王去垢，</div>
<div class='lg-row'>契明遍加物，　每觸皆稱明。</div>
<span class='note-inline'>(前枳哩真言，四輪背相叉旋轉慧加定)</span><div class='lg-row'>便於火焰中，</div>
<div class='lg-row'>而想有「囉」字，　變成火光尊，</div>
<div class='lg-row'>身色赤髮黃，　三目具四臂，</div>
<div class='lg-row'>遍身火焰光。　智者展右手，</div>
<div class='lg-row'>空輪屈入掌，　押以地水火，</div>
<div class='lg-row'>風曲鉤呼召：　「我今稽首請，</div>
<div class='lg-row'>火天上首尊！　天中之大仙，</div>
<div class='lg-row'>梵行所崇敬，　唯願降臨此，</div>
<div class='lg-row'>納受護摩供。」</div>
</p><p>奉請真言曰：</p>
<p class="dharani">「唵　翳係曳<span class='note-inline'>(二合)</span>呬　摩賀步多　抳<span class='note-inline'>(去)</span>嚩　哩使<span class='note-inline'>(二合)</span>　持尾<span class='note-inline'>(二合)</span>惹娑多摩　仡哩<span class='note-inline'>(二合)</span>呬怛嚩<span class='note-inline'>(二合)</span>　護底摩賀<span class='note-inline'>(引)</span>㘕　摩阿悉弭<span class='note-inline'>(二合)</span>　散儞呬覩婆嚩　阿仡曩<span class='note-inline'>(二合)</span>曳　賀尾野迦尾野嚩賀曩<span class='note-inline'>(引)</span>野　娑嚩<span class='note-inline'>(二合)</span>賀」</p>
<p class="lg-abnormal"><div class='lg-row'>火天來赴坐，　印灑淨於火。</div>
<span class='note-inline'>(以茅草作小束或三股印，灑水於爐中淨火)</span></p><p>真言曰：</p>
<p class="dharani">「唵　阿蜜哩<span class='note-inline'>(二合)</span>帝　賀曩　賀曩　吽　泮吒」</p>

<div class="lg regular"><div class='lg-row'>散華於軍荼，　獻閼伽香水。</div>
<div class='lg-row'>金剛拳舒風，　用攪閼伽水，</div>
<div class='lg-row'>右轉灑爐中，　想漱火天口。</div>
</div><p>吉祥真言曰：</p>
<p class="dharani">「唵　嚩囉娜　縛日羅<span class='note-inline'>(二合)</span>　曇」</p>
<p class="lg-abnormal"><div class='lg-row'>護摩諸支分，　備在於右邊，</div>
<div class='lg-row'>二杓空器物，　蘇、蜜、油、柴等，</div>
<div class='lg-row'>安在於其左，　當以護摩儀，</div>
<div class='lg-row'>兩手在雙膝，　右旋而順轉，</div>
<div class='lg-row'>定羽持珠杵<span class='note-inline'>(金剛拳)</span>，　舒風并大杓，</div>
<div class='lg-row'>小者慧手持，　三度取名蘇，</div>
<div class='lg-row'>灌其大杓滿，　慧捨小執大，</div>
<div class='lg-row'>句終沃火上，　投於火天口，</div>
<div class='lg-row'>油蜜與乳酪、　乳粥、五穀粥、</div>
<div class='lg-row'>粳飯、稻穀華，　次第皆三獻，</div>
<div class='lg-row'>甘果、李子、木、　薔薇、乳樹等，</div>
<div class='lg-row'>沈、檀、柏、楓、構，　量長一磔手，<span class='note-inline'>(或十指、或四指，麁如頭指)</span></div>
<div class='lg-row'>兩頭皆搵蘇，</div>
<div class='lg-row'>投於軍荼中。</div>
<span class='note-inline'>(三遍、或廿一遍、或一百八遍)</span><div class='lg-row'>丁香、白檀、沈、　熏陸、龍腦香、</div>
<div class='lg-row'>荳䓻、白芥子，　及以蘇合香，</div>
<div class='lg-row'>半末半為丸，　丸以蘇蜜和，</div>
<div class='lg-row'>準前投於火，　三度皆如此。</div>
<span class='note-inline'>(或一百八遍、或廿一遍，又以小杓廿一遍沃火)</span></p><p>真言曰：</p>
<p class="dharani">「阿仡曩<span class='note-inline'>(二合)</span>曳　賀尾野　賀尾野嚩<span class='note-inline'>(引)</span>賀曩野　地比野　地比野<span class='note-inline'>(扇底、增益布瑟置)</span>　俱嚕　娑嚩<span class='note-inline'>(二合)</span>賀」</p>

<div class="lg regular" style="margin-left:1em;"><div class='lg-row'>「賀」字引其聲，　却按聲齊果，</div>
<div class='lg-row'>行人在其左，　師以慧執杵，</div>
<div class='lg-row'>地鉤彼空輪，　令施火天食。</div>
</div><p>寂災護摩真言曰：</p>
<p class="dharani">「曩莫　三曼多　沒馱<span class='note-inline'>(引)</span>喃<span class='note-inline'>(一)</span>　阿<span class='note-inline'>(去)</span>　摩賀<span class='note-inline'>(引)</span>扇底蘖多<span class='note-inline'>(二)</span>　扇底迦羅<span class='note-inline'>(三)</span>　鉢羅睒摩達摩儞<span class='note-inline'>(入)</span>惹多<span class='note-inline'>(四)</span>　阿婆嚩　娑嚩<span class='note-inline'>(二合)</span>婆嚩<span class='note-inline'>(五)</span>　達摩　三摩多　鉢羅<span class='note-inline'>(二合)</span>鉢多<span class='note-inline'>(二合)</span>　娑嚩<span class='note-inline'>(二合)</span>賀」</p>
<p style="margin-left:0em;text-indent:0em" class="lg-abnormal"><div class='lg-row'>請火天出爐，　東南方就位；</div>
<div class='lg-row'>次應執香爐，　請於本宮曜，</div>
<div class='lg-row'>及命業胎宿，　拳印風火鉤，</div>
<div class='lg-row'>供以歸本位；　次請於本尊，</div>
<div class='lg-row'>兩手捧時華，　去垢及光澤，</div>
<span class='note-inline'>(或部主加持)</span><div class='lg-row'>即當隔爐擲。</div>
<div class='lg-row'>想華遍諸座，　如前再淨火，</div>
<div class='lg-row'>請尊入爐中，</div>
<span class='note-inline'>(各以本真言請一一供養，或堂部并眷屬)</span><div class='lg-row'>誠心而供養。　專注於聖眾，</div>
<div class='lg-row'>流出廣大雲，　飯食幢幡蓋，</div>
<div class='lg-row'>遍於微塵剎；　奉獻聖天眾，</div>
<div class='lg-row'>光明所照觸，　三惡諸有情，</div>
<div class='lg-row'>息苦身心樂；　乃至護世天，</div>
<div class='lg-row'>三遍護摩訖，　所供香華食，</div>
<div class='lg-row'>總皆而相和；　為羅惹護摩，</div>
<div class='lg-row'>眷屬并百宦，　法界諸眾生，</div>
<div class='lg-row'>自身各三護。</div>
<span class='note-inline'>(以滅惡趣真言三五七遍，出《金剛頂經》)</span><div class='lg-row'>最後爐四面，　飲食諸果子，</div>
<div class='lg-row'>加持以護摩。　師出洗手已，</div>
<div class='lg-row'>又復於淨處，　祀於八方天。</div>
<span class='note-inline'>(一一供諸天等並如別文，復取飯食置小盆中施於四方鬼神等)</span><div class='lg-row'>還來再祀火，　<span class='note-inline'>(及宿曜等皆三遍祀)</span></div>
<div class='lg-row'>歡喜辭諸天：</div>
<div class='lg-row'>「大天自在威神力，　能滿眾生無量願，</div>
<div class='lg-row'>令所求者願皆成，</div>
<span class='note-inline'>(令求增榮及富饒，令求愛敬願皆成)</span><div class='lg-row'>稽首諸天歸本宮，　後有至誠哀請時，</div>
<div class='lg-row'>唯願來此受供養。」</div>
</p><p>真言曰：</p>
<p class="dharani">「吉理吉理　嚩日囉<span class='note-inline'>(二合)</span>　目賀」</p>
<p class="lg-abnormal"><div class='lg-row'>若求增長者，　名布瑟置迦，</div>
<div class='lg-row'>喜悅心相應，　月九至十五，</div>
<div class='lg-row'>五通及寶藏，　劍、輪、杵、財物、</div>
<div class='lg-row'>藥丸、眼藥俱，　遷榮增壽命，</div>
<div class='lg-row'>福智及名聞，　職任依王官，</div>
<div class='lg-row'>吉祥勝安樂，　面東結跏趺，</div>
<div class='lg-row'>衣服皆黃色，　增減真言句，</div>
<div class='lg-row'>如前無復殊。　專注供養雲，</div>
<div class='lg-row'>周遍十方界，　及照諸有情，</div>
<div class='lg-row'>皆獲於榮盛，　富貴及延壽。</div>
<div class='lg-row'>即此光明雲，　於彼所住處，</div>
<div class='lg-row'>雨七珍資具，　復雨天甘露，</div>
<div class='lg-row'>灌注行人心。　爐方二肘量，</div>
<div class='lg-row'>周圓深半肘，　底安三股杵<span class='note-inline'>(量準前)</span>，</div>
<div class='lg-row'>塗用檀、欝金，<span class='note-inline'>(白檀為燒香油、麻油燈)</span></div>
<div class='lg-row'>光音及歲星，　榮友意宿等<span class='note-inline'>(前印)</span>，</div>
<div class='lg-row'>所供準前儀。　若求歡愛法，</div>
<div class='lg-row'>名縛施迦羅，　喜怒心相應，</div>
<div class='lg-row'>十六、二十三，　召人及天龍、</div>
<div class='lg-row'>鬼神、非人類，　一切所敬愛，</div>
<div class='lg-row'>家國及眷屬、　怨敵、諸朋友，</div>
<div class='lg-row'>和順而歡喜，　及求妙辯才，</div>
<div class='lg-row'>天龍八部眾、　諸佛及菩薩、</div>
<div class='lg-row'>聲聞、因緣覺，　一切處護念。</div>
<div class='lg-row'>所求願滿者，　面西半跏坐，</div>
<div class='lg-row'>上求增長同，　與某甲攝某，</div>
<div class='lg-row'>持明歡喜心，　護尊寂忿相，</div>
<div class='lg-row'>金剛鉤攝召，　鉤雲供法界。</div>
<div class='lg-row'>次召三惡趣，　安置於人天，</div>
<span class='note-inline'>(想眾鉤入彼心召來)</span><div class='lg-row'>歡喜華箭雲，</div>
<div class='lg-row'>射二乘厭離、　憎恚三重障，</div>
<div class='lg-row'>及除怨害心，　令至極喜地。</div>
<span class='note-inline'>(射於五處：額、兩乳、心、下分)</span><div class='lg-row'>爐如八葉蓮，</div>
<div class='lg-row'>開敷具臺蘂，　量一肘深半，</div>
<div class='lg-row'>底安紅蓮華，　兩重緣四指，</div>
<span class='note-inline'>(白色高一指)</span><div class='lg-row'>所服紅、白、黃，</div>
<div class='lg-row'>押空舉風輪，　每方各一點，</div>
<div class='lg-row'>即成結大界。　「吽」字遍加護，</div>
<span class='note-inline'>(以寶物供養)</span><div class='lg-row'>燒丁香、蘇合，</div>
<div class='lg-row'>燃燈以菓油，　乳刺果、木柴、</div>
<div class='lg-row'>赤華為供養。　焰中[亭*夜]曳囉，</div>
<div class='lg-row'>紅色紺青髮，　梵子太白天，</div>
<div class='lg-row'>成胎親宿等，　遍護乞歡喜。</div>
<div class='lg-row'>若作降伏法，　阿毘遮嚕迦，</div>
<div class='lg-row'>二十四月盡，　制鬼神惡人，</div>
<div class='lg-row'>破壞正法眼，　及諸惡毒龍，</div>
<div class='lg-row'>非時降暴雨，　霜雹損苗稼，</div>
<div class='lg-row'>水旱以不時，　鬼魅遍流行，</div>
<div class='lg-row'>處處現變怪，　人眾不安寧，</div>
<div class='lg-row'>所在橫惱亂，　及行不忠孝，</div>
<div class='lg-row'>此法能制除，　安樂世間故，</div>
<div class='lg-row'>設此大方便，　兼利益於彼。</div>
<div class='lg-row'>內起慈悲心，　外示大忿怒，</div>
<div class='lg-row'>左足指押右，　面南坐蹲居，</div>
<div class='lg-row'>諸色上青黑，　心中圓明觀，</div>
<div class='lg-row'>變同大日輪，　熾盛無與疇，</div>
<div class='lg-row'>發輝如劫焰，　真言猛勵稱，</div>
<div class='lg-row'>傍人如可聽，　護尊寂靜意，</div>
<div class='lg-row'>即觀忿怒尊！　遍身諸毛孔，</div>
<div class='lg-row'>流出器杖雲，　供養盡虛空，</div>
<div class='lg-row'>一切忿怒尊！　雨於諸器杖，</div>
<div class='lg-row'>落彼上所居。　火爐三角作，</div>
<div class='lg-row'>獨股杵置中，　量同縛施迦，</div>
<div class='lg-row'>壇地塗赤黑，　刺樹坐赤華，</div>
<div class='lg-row'>黑華無香氣，　散以充供養，</div>
<span class='note-inline'>(飯食以石榴汁染)</span><div class='lg-row'>鐵汁、皂礬水、</div>
<div class='lg-row'>黑華、芥子、柏，　各少置閼伽，</div>
<div class='lg-row'>燒香用安悉，　芥子油為炷，</div>
<div class='lg-row'>牛脂嚕地羅<span class='note-inline'>(為燈)</span>，　供養於聖尊，</div>
<div class='lg-row'>忿怒遍加護。</div>
</p><p>真言曰：</p>
<p class="dharani">「吽　吉理　吉理　縛日囉<span class='note-inline'>(二合)</span>　吽　吽　吽　泮吒　泮吒　泮吒」</p>

<div class="lg regular"><div class='lg-row'>次第遶軍荼，　鋪臭惡刺草，</div>
<div class='lg-row'>苦參炷爐中，　火著灑淨水，</div>
<div class='lg-row'>「囉」字成火天，　赤黑遍烟焰<span class='note-inline'>(請召準前)</span>，</div>
<div class='lg-row'>牛脂嚕地羅<span class='note-inline'>(血)</span>，　蘇乳、蜜、麻油、</div>
<div class='lg-row'>尾沙共相合<span class='note-inline'>(或用頭酢)</span>，　三七投軍荼，</div>
<div class='lg-row'>骨、髮、惡木柴、　刺棘參、尾沙，</div>
<div class='lg-row'>搵於嚕地油，　遍沃誦真言，</div>
<div class='lg-row'>指示本方位，　啟請鎮熒惑，</div>
<div class='lg-row'>參星與柳宿，　發願歌讚詠：</div>
</div>
<div class="lg regular" style="margin-left:1em;"><div class='lg-row'>「大天忿怒威神力，　能滿眾生滅怨敵，</div>
<div class='lg-row'>今求破敵滅怨讐，　稽首諸天歸本宮。</div>
<div class='lg-row'>後有至誠哀請時，　唯願來降受供養。」</div>
</div><p>奉送真言曰：</p>
<p class="dharani">「布爾都　徒麼野　薄底也<span class='note-inline'>(二合)</span>　蘖蹉　阿仡甯<span class='note-inline'>(二合)</span>娑縛婆縛南　補曩　羅[卑*也]　誐麼<span class='note-inline'>(引)</span>那野　娑嚩<span class='note-inline'>(二合)</span>賀」</p>

<div class="lg regular"><div class='lg-row'>解界如儀則，　政對於尊前，</div>
<div class='lg-row'>頻申動支節，　滿唾及嗚聲，</div>
<div class='lg-row'>如是之等事，　制之勿憍慢。</div>
<div class='lg-row'>大教阿闍梨！　深行巧慧者，</div>
<div class='lg-row'>欲求大悉地，　應須頻護摩，</div>
<div class='lg-row'>每滿三洛叉，　一度火供養。</div>
<div class='lg-row'>復次護摩相，　赤焰或金色，</div>
<div class='lg-row'>如牛蘇潤澤，　香氣焰無聲，</div>
<div class='lg-row'>焰上生重焰，　分散傘蓋形，</div>
<div class='lg-row'>所加持之物，　暖煙及光明，</div>
<div class='lg-row'>於中發大聲，　梵音師子吼，</div>
<div class='lg-row'>雷鳴微妙響，　鐘鼓雅樂聲，</div>
<div class='lg-row'>應知成就相。　若其火氣冷，</div>
<div class='lg-row'>色無於光潤，　大星而送出，</div>
<div class='lg-row'>或臭焰如煙，　知燼起入地，</div>
<div class='lg-row'>當知內外障。　修初法息災，</div>
<span class='note-inline'>(此與降伏成)</span><div class='lg-row'>或夢佛菩薩、　金剛或諸王、</div>
<div class='lg-row'>部主真言主、　明王或三寶、</div>
<div class='lg-row'>婆羅門居士！　自身持明句，</div>
<div class='lg-row'>著新妙白衣，　身帶諸瓔珞，</div>
<div class='lg-row'>美女嚴妙服，　懷姙或童子，</div>
<div class='lg-row'>持香華瓶蓋；　或恭敬供養，</div>
<div class='lg-row'>圍繞而行道，　食粳米、酪飯、</div>
<div class='lg-row'>甘露、乳、果、華，　茂林若登山，</div>
<div class='lg-row'>履塔及樓閣；　或乘車、馬、象、</div>
<div class='lg-row'>師子、牛、鹿等，　白鶴、孔雀王、</div>
<div class='lg-row'>金翅鳥與舟，　泛海清淨水；</div>
<div class='lg-row'>或騰空自在，　光焰遍於身，</div>
<div class='lg-row'>在聽法座中；　或處眾說法，</div>
<div class='lg-row'>得珠珍妙寶，　商佉、輪、劍、杵，</div>
<div class='lg-row'>善言而慰喻，　慶雲并閃電，</div>
<div class='lg-row'>微風雨天華，　薰香及沐浴，</div>
<div class='lg-row'>此皆成就應，　覺已勿復眠。</div>
<div class='lg-row'>若夢魁膾人，　猪、驢、馲駝、狗，</div>
<div class='lg-row'>或觸或在近，　死屍亦復然，</div>
<div class='lg-row'>惡鬼怖畏徒，　身著弊破衣，</div>
<div class='lg-row'>女人醜惡形，　諸物不吉祥，</div>
<div class='lg-row'>是障不成就。　或有妄念起，</div>
<div class='lg-row'>違闕三昧耶，　地水內為縛，</div>
<div class='lg-row'>火輪繞二風，　前合習大輪，</div>
<div class='lg-row'>三七障皆銷，　睡眠部母護，</div>
<div class='lg-row'>部主護住處，　不祥諸惡夢，</div>
<div class='lg-row'>百遍部母明。　凡欲喫食時，</div>
<div class='lg-row'>持明奉本尊，　部主明真言，</div>
<div class='lg-row'>加持食及食，　護摩如敬法，</div>
<div class='lg-row'>微細明解之，　少分不相應，</div>
<div class='lg-row'>眾惡皆來集。　三俱胝數滿，</div>
<div class='lg-row'>常得見本尊，　心通解脫門，</div>
<div class='lg-row'>智慧不可測，　世出世間願，</div>
<div class='lg-row'>所求皆滿足。</div>
</div></div>
<p class='juan'>建立曼荼羅護摩儀軌</p>
<div class='div-w'><p>此軌法全acarya集，homa之要路矣，是慈覺大師之請來<span class='note-inline'>(祕錄云仁錄外)</span>也。然轉寫而誤多，今挍所欠，以壽于梓，負識賢者庶更正之。維時元文星舍強圉大荒落，季夏之日炎旱異常恰如處甑，晝講siddhāṃ夜事挍閱，秖是為法乾乾而已。豐山長谷輪下無等識。</p>
</div>
</div><!-- end of div[@id='body'] -->
</body></html>