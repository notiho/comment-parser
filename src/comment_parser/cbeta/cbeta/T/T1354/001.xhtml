<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>東方最勝燈王如來經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1354 [Nos. 1351-1353, 1355]
<div class='div-w'><p>我闍那崛多　歸命大智海　毘盧遮那佛</p>
</div>
<p class='juan'><a id='mulu1' />東方最勝燈王如來經一卷</p><p class="byline">隋天竺三藏闍那崛多等譯</p>
<div class='div-jing'><p>如是我聞。一時佛在舍衛城祇樹給孤獨園。與大比丘眾千二百五十人俱。復有無量百千菩薩眾。復有無量天人眾等。所謂大梵天王帝釋天王。四大天王。所謂提頭賴吒天王毘婁勒叉天王。毘婁博叉天王毘沙門天王。功德大天為首等。有八萬四千諸天眾。那耶耶大將為首。八部鬼神大將。復有五百鬼子母及諸眷屬。如是等無量天人世眾左右圍繞。爾時去此佛剎百千億佛剎過已。東方有一佛剎名無邊華世界。彼世界中有一佛。名最勝燈如來多他阿伽度阿羅呵三藐三佛陀。現在逍遙說法。彼如來於彼世界遣二菩薩。來此娑婆世界。一名大光菩薩二名甘露光菩薩言。汝等二菩薩往向娑婆世界。彼有一佛名釋迦牟尼多他阿伽度阿羅呵三藐三佛陀。為彼釋迦牟尼多他阿伽度阿羅呵三藐三佛陀。將此陀羅尼章句說。為諸眾生故安樂故。功德故增益故。名聞故生力故。隨所意行故受安樂故。不擾亂故不殺眾生故擁護故。而說呪曰。</p>
<p class="dharani">多<span class='note-inline'>(上)</span>絰<span class='note-inline'>(地也反)</span>他　優波[怡-台+差]泥　覩[怡-台+差]泥羅叉㝹瞿波多<span class='note-inline'>(上)</span>曳波囉闍婆隷　闍<span class='note-inline'>(上)</span>婆<span class='note-inline'>(上)</span>隷闍婆隷　摩<span class='note-inline'>(上)</span>訶闍婆隷　闍婆楞　伽帝闍婆隷　闍婆梨尼　摩訶闍婆梨尼　闍婆囉木企　娑利　摩娑　利阿迦<span class='note-inline'>(上)</span>隷　摩迦<span class='note-inline'>(上)</span>隷　阿<span class='note-inline'>(上)</span>企<span class='note-inline'>(音溪)</span>摩<span class='note-inline'>(上)</span>企那<span class='note-inline'>(上)</span>企娑<span class='note-inline'>(上)</span>婆隷　摩訶娑婆隷　三婆離　郁句　目句　三摩帝　摩訶三摩帝帝三摩帝　摩訶三摩帝　摩訶闍婆隷娑曳　娑羅彌　目句奢　彌摩訶奢彌　三摩弟　摩訶三摩弟三目避　毘目避阿囉細　摩訶阿羅細　摩那<span class='note-inline'>(上)</span>細　摩那細　摩那細　啼卑底　莎婆呵</p>
<p>爾時彼二菩薩受持此陀羅尼已。譬如壯士屈伸臂頃。如是如是菩薩沒身從彼無邊華世界。至舍衛城祇樹給孤獨園中。現時菩薩至釋迦牟尼多他阿迦度阿羅呵三藐三佛陀邊。到已頂禮佛足。圍繞三匝即住一面。住已彼菩薩白佛言世尊。去此佛剎過八千億佛剎。東方有一世界名無邊華。彼世界中有一佛。名最勝燈多他阿伽度阿羅呵三藐三佛陀。現在逍遙為他說法。彼婆伽婆最勝燈如來多他阿伽度阿羅呵三藐三佛陀。遣我等至此娑婆世界。彼最勝燈佛問訊世尊。少病少惱起居輕利氣力安不。復作是言。世尊無有擾亂徒眾。或比丘眾比丘尼眾。優婆塞眾優婆夷眾。或有人或非人。或天或龍或夜叉羅剎。或大鬼將或鳩盤茶。或鳩盤神將或富單那。或毘舍闍或餓鬼或虛妄鬼。或蜈蚣或毒蛇。或蝮蠍或雜毒蟲等。或阿脩羅羅睺羅伽。或娑乾陀鬼或痟渴鬼。或悶絕鬼或病鬼。或蠱道或死屍。或一日熱病二日三日四日熱病。或自餘種種所擾亂鬼病。不為擾亂也。而最勝燈如來遣我等。將此陀羅尼呪來。為諸眾生利益故為養育眾生故。為增長功德故增長威德故。增色故出名聞故。增力故隨意所受樂故。隨所受安樂故。不擾亂故為擁護故。而說前呪。</p>
<p>爾時世尊告長老阿難言。阿難汝受持此陀羅尼章句。受已為他解說宣通流布。阿難佛出世難聞難值。此陀羅尼章句復甚難聞。若有善男子善女人。能受持此陀羅尼者。或讀或誦或為他說顯揚。彼人火不能燒刀仗不能傷。諸毒不能害縣官不能殺。梵天不恚。彼人七世恒知宿命。阿難此陀羅尼章句。過去七十七億諸佛所說。若有人毀謗此呪者。即時毀謗彼等諸佛。若有鬼神不敬重此呪者。或與我奪某甲威力者。或已呪奪不還者。彼鬼神頭破作七分。</p>
<p>爾時阿逸多菩薩。從座而起整衣服。偏袒右肩右膝著地。而白佛言世尊。我亦說陀羅尼章句。為眾生受利故。得增益故增功德故。增威力增色增名聞故。增力故隨行受樂故。隨所行受助樂故不擾亂故。不殺害故擁護故。而說呪曰。</p>
<p class="dharani">多<span class='note-inline'>(上)</span>絰他　頞帝　跋帝　那<span class='note-inline'>(上)</span>帝俱<span class='note-inline'>(上)</span>那<span class='note-inline'>(上)</span>　帝阿迦跋帝　波囉毘跋帝　兜婁迷　侯留留迷　安那迦細　波<span class='note-inline'>(上)</span>那<span class='note-inline'>(上)</span>迦<span class='note-inline'>(上)</span>細迦<span class='note-inline'>(上)</span>細摩訶細迦阿㝹多　波<span class='note-inline'>(上)</span>囉細毘　佉祇　摩訶佉祇　斯茶比　多茶比　奚離<span class='note-inline'>(上)</span>　弭離<span class='note-inline'>(上)</span>底離<span class='note-inline'>(上)</span>　尸離<span class='note-inline'>(上)</span>覆施摩訶覆施　覆覆施　覆奢跋帝　莎婆呵</p>
<p>爾時佛告長老阿難言。汝受此陀羅尼章句。恒常受持讀誦。為他解說宣通流布。阿難佛出於世難可值遇。聞此陀羅尼復倍甚難。若有善男子善女人。亦能受持此陀羅尼。受已能持讀誦。能為他人宣通解說。彼人能知未來十四世事。阿難此陀羅尼章句。過去八萬四千億諸佛所說。若有人毀謗此陀羅尼不信行者。彼人則為毀謗過去諸佛。是人則為背捨諸佛。若有眾類奪我某甲精氣。或奪已不還。是人亦得如是罪過。</p>
<p>爾時文殊師利童子。即從座起整衣服。偏袒右肩右膝著地而白佛言世尊。我亦說陀羅尼章句。為眾生利益故。安樂故增長功德故。增長威德故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說呪曰。</p>
<p class="dharani">多<span class='note-inline'>(上)</span>絰他阿<span class='note-inline'>(上)</span>嗘摩<span class='note-inline'>(上)</span>嗘那佉囉細那祁尼那伽薩隷　婆囉尼隷　遮嗘隷　遮嗘囉跋帝　旃茶隷旃茶<span class='note-inline'>(上)</span>囉跋帝　闍<span class='note-inline'>(上)</span>嗘隷闍嗘囉跋帝　禪地隷　禪地羅跋帝　莎婆呵</p>
<p>爾時佛告長老阿難。阿難汝受此陀羅尼。恒常受持讀誦。為他解說宣通流布。阿難佛出世難。聞此陀羅尼復倍甚難。若有人能受持此陀羅尼。復倍為難。阿難若有善男子善女人。能受此陀羅尼。受已能持讀誦能為他人宣通解說。彼人能知未來七世之事。阿難此陀羅尼章句。過去九十億諸佛所說。若有人毀謗此陀羅尼不信行者。彼人則為毀謗彼過去諸佛。是人則為捨彼諸佛。若有眾類奪我某甲精氣。奪已不還。是人亦得如是罪過。爾時釋迦牟尼多他阿伽度阿羅阿三藐三佛陀。告諸比丘言。諸比丘我今亦說陀羅尼章句。為利益眾生故。安樂故增長功德故。增長威德故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說呪曰。</p>
<p class="dharani">多<span class='note-inline'>(上)</span>絰他　阿知<span class='note-inline'>(上)</span>跋知<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>俱<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>迦<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>吒羅跋泥　恀羅跋泥　覩多羅　曳<span class='note-inline'>(上)</span>阿羅<span class='note-inline'>(上)</span>婆枳吒<span class='note-inline'>(上)</span>枳吒<span class='note-inline'>(上)</span>茶枳羅婁迷　呼盧迷　娑<span class='note-inline'>(上)</span>隷　摩訶娑隷差迷　摩訶差迷　梨隷　婁梨隷嗘隷　脂隷　嗘<span class='note-inline'>(虛爾反)</span>隷寐隷　伊<span class='note-inline'>(上)</span>隷　尸隷　尸隷　尸尸利尸羅跋知<span class='note-inline'>(上)</span>阿<span class='note-inline'>(上)</span>滯　婆<span class='note-inline'>(上)</span>滯　那<span class='note-inline'>(上)</span>滯俱<span class='note-inline'>(上)</span>那滯　頞那<span class='note-inline'>(上)</span>跋帝波那<span class='note-inline'>(上)</span>跋帝　阿迦細摩迦細迦細　迦娑<span class='note-inline'>(上)</span>迦細頗細　頗娑<span class='note-inline'>(上)</span>頗細　摩訶頗娑<span class='note-inline'>(上)</span>頗細　伊<span class='note-inline'>(上)</span>泥寐泥　多恀　多恀波多恀多婆多恀　莎婆訶</p>
<p>爾時佛告長老阿難。阿難汝受此陀羅尼。恒常受持讀誦。為他解說宣通流布。阿難佛出世難。聞此陀羅尼復倍甚難。若有人能受持此陀羅尼。復倍為難。阿難若有善男子善女人。能受此陀羅尼。受已能持讀誦。能為他人宣通解說。彼人能知未來二十一世之事。阿難此陀羅尼章句。過去九十九億諸佛所說。若有人毀謗此陀羅尼不信行者。彼人則為毀謗彼過去諸佛。是人則為捨彼諸佛。若有眾類奪我某甲精氣。奪已不還。是人亦得如是罪過。阿難若有善男子善女人。受持此陀羅尼章句。假使取乾枯樹。結界守護作法誦呪。尚能令彼枯樹生枝柯華葉菓。何況有識眾生受持此呪。而不差者無是處耶。歸命一切諸佛。願我成就此呪莎波呵。</p>
<p>爾時世尊復告諸比丘言。諸比丘我今更說陀羅尼章句。為利益安樂增長功德。威勢色力名聞隨意安樂。不生惱害常守護故。而說呪曰。</p>
<p class="dharani">多<span class='note-inline'>(上)</span>絰他　阿嘖<span class='note-inline'>(悼階反)</span>婆嘖　吒　稽吒囉稽　吒嚧末底　覩嚧末底　兜隷覩羅兜隷婆隷　娑<span class='note-inline'>(上)</span>隷　覩隷度隷　度度隷　蘇<span class='note-inline'>(上)</span>隷　婆哂呬　婆哂利　嗘利　畢利　底利莎婆呵</p>
<p>爾時世尊告阿難言。阿難汝受持此陀羅尼章句。持已讀誦為他解說宣通流布。阿難佛出世難。聞此陀羅尼復倍為難。若有誦此陀羅尼及以受持。復倍為難。阿難若有善男子善女人。受持此陀羅尼章句。受持已讀誦為他解說宣通。彼人得知二十八世之事。阿難此陀羅尼章句。過去恒河沙諸佛所說。若有人毀謗此呪。則是毀謗彼等諸佛。是人則為捨彼諸佛。若有眾類奪我某甲精氣。奪已不還。是人亦得如是罪過。若有呪師呪他人者。彼人所有呪咀言說皆不能傷害。將此呪欲守護他。彼人一切諸天不能傷害。一切諸龍不能傷害。一切夜叉乾闥婆阿脩羅迦婁羅緊那羅摩睺羅伽不能傷害。一切羅剎不能傷害。一切縣官不能為害。一切劫賊不能為害。一切人一切非人不能為害。一切毒蛇毒蟲不能為害。一切蝮蠍不能為害。一切丁瘡一切冷熱瘧等亦不能害。一日二日三日四日一切諸瘧不能為害。若風作瘧陰所作瘧黃所作瘧亦不能害。若有上官逼切來者。或以枷鎖禁繫逼切。或有疥病或癬病者。或有惡瘡出身或有反華瘡。或有濕癩或有舊痢更發。或有赤頭創不能為害。一切蠱道呪咀言說不能為害。一切起死屍不能為害。或諸天作者或諸龍作者。或夜叉作者或羅剎作者。或渴病佯病作者或佯癲作者。或宿作諸病不能為害。若患眼若患耳。若口脣患齒患舌。阿難我今略說一切所有苦逼者。唯除宿殃耳所造業受報。爾時世尊復告諸比丘言。我今復說陀羅尼章句。</p>
<p class="dharani">那<span class='note-inline'>(上)</span>嘖俱<span class='note-inline'>(上)</span>那<span class='note-inline'>(上)</span>嘖那<span class='note-inline'>(上)</span>咩<span class='note-inline'>(音弭)</span>波<span class='note-inline'>(上)</span>囉<span class='note-inline'>(上)</span>那<span class='note-inline'>(上)</span>哆伽<span class='note-inline'>(上)</span>細<span class='note-inline'>(平)</span>波<span class='note-inline'>(上)</span>囉<span class='note-inline'>(上)</span>伽<span class='note-inline'>(上)</span>細莎婆呵</p>
<p>過去諸佛阿羅呵三藐三佛陀。已說此陀羅尼章句。阿難若有人受持此陀羅尼讀誦。為他解說宣通不忘。彼人刀杖不傷。蠱毒一切諸病不能傷。彼不患頭病。一切人非人不作惡。若噉毒藥變成美食。</p>
<p>復次世尊說陀羅尼曰。</p>
<p class="dharani">多<span class='note-inline'>(上)</span>絰他吒<span class='note-inline'>(上)</span>枳麼吒<span class='note-inline'>(上)</span>枳賀嚧嚧暮<span class='note-inline'>(上)</span>嚧<span class='note-inline'>(上)</span>嚧祁<span class='note-inline'>(上)</span>唎寐底　囉寐　莎婆阿</p>
<p>阿難若有人。讀誦此章句受持為他解說。彼人刀杖不能傷害。一切厄難中不縛不沒。此呪呪結線帶行。一切寒熱病不能傷。一切毒藥呪即得差。</p>
<p>復次阿難我更說陀羅尼章句。為諸眾生利益故安樂故增長功德故。增長威德故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說呪曰。</p>
<p class="dharani">多<span class='note-inline'>(上)</span>絰他　阿<span class='note-inline'>(上)</span>婆<span class='note-inline'>(上)</span>易婆<span class='note-inline'>(上)</span>邪毘伽帝　婆邪波利輸陀禰<span class='note-inline'>(音儞)</span>阿婆邪陀馱禰<span class='note-inline'>(音儞)</span>尼婁波迦囉迷阿那鳩隷阿俱羅毘輸陀<span class='note-inline'>(上)</span>禰阿<span class='note-inline'>(上)</span>那<span class='note-inline'>(上)</span>毘隷　阿毘羅毘輸禰　阿那俱隷　阿毘迦囉嗘<span class='note-inline'>(音醯)</span>阿毘婆弟阿俱臂　阿朱帝　輸婆帝提帝闍婆<span class='note-inline'>(上)</span>帝　摩訶帝誓　優波奢彌媒多羅婆<span class='note-inline'>(上)</span>帝　度沙奢摩<span class='note-inline'>(上)</span>儞　頞羅他陀梨施　薩帝稚陀梨施　阿毘　盧弟僧祇多　羅剃阿羅他僧祇帝　阿彌多婆囉薜　婆<span class='note-inline'>(上)</span>隷　娑羅婆<span class='note-inline'>(上)</span>帝　悉弟　輸弟　輸薜　烏婆婆婆<span class='note-inline'>(上)</span>帝　婆娑婆囉薜　娑摩波囉輸祇　娑摩質帝　阿奴避隷　佛馱地師致帝　尸羅毘叔弟質多毘叔弟　阿薜第　婆闍羅那　地惡迦叉地　阿闍祇波<span class='note-inline'>(上)</span>囉薜　闍祇毘首陀曳阿那滯迦摩尼曳　阿僧阿梨曳</p>
<p>以破一切眾魔力降一切諸外道。然法炬攝受一切行施莎婆呵。</p>
<p>阿難此呪名清淨除一切障礙陀羅尼章句之處。三世諸佛所說。顯示諸法文句。若能誦此章句者。即得除滅一切魔章句。我某甲以此章句。守護某甲結界某甲。擁護某甲護持某甲。養育某甲用作禳災。除一切病破一切毒除去風病。若有臍下病瘡有心痛。若有腹痛若有背痛。若下部痛若腰痛若有諸節痛。若脛膝髖<span class='corr'>髀</span>一切諸痛。或復上分頭痛眼耳等痛。齒舌脣口咽喉頸項。兩脇膊二手一切肢節。呪皆止定。一切寒熱病。或一日兩日三四日所作者。風病黃病痰陰病等分病。我今皆悉除滅平復如本。願永斷絕願散滅無餘消滅盡。若有餘者皆得散盡。若未熟者即令熟散差。若腫欲發願即消散。而說偈言。</p>

<div class="lg regular"><div class='lg-row'>一切諸佛力　一切羅漢力</div>
<div class='lg-row'>諸法威神力　我呪護病者</div>
<div class='lg-row'>令其夜半吉　令其晝日吉</div>
<div class='lg-row'>一切時皆吉　合家眷屬吉</div>
<div class='lg-row'>四方四天王　護持世間者</div>
<div class='lg-row'>毘沙提頭賴　毘婁及博叉</div>
<div class='lg-row'>及其眷屬等　最勝威神力</div>
<div class='lg-row'>此處作吉祥　守護於病人</div>
<div class='lg-row'>毘婆尸佛神　尸棄佛神力</div>
<div class='lg-row'>憐愍一切眾　彼神守護汝</div>
<div class='lg-row'>毘舍浮護神　拘婁孫馱神</div>
<div class='lg-row'>憐愍一切眾　彼神守護汝</div>
<div class='lg-row'>迦那迦護神　迦葉佛護神</div>
<div class='lg-row'>憐愍一切眾　彼神守護汝</div>
<div class='lg-row'>釋迦牟尼尊　所有諸神護</div>
<div class='lg-row'>憐愍一切眾　彼神守護汝</div>
<div class='lg-row'>一生補菩薩　所有諸神者</div>
<div class='lg-row'>憐愍一切眾　彼神守護汝</div>
<div class='lg-row'>阿閦佛護神　及毘盧遮那</div>
<div class='lg-row'>憐愍一切眾　彼神守護汝</div>
<div class='lg-row'>頭沙波婆佛　無量壽佛神</div>
<div class='lg-row'>彼等護汝命　願汝壽百秋</div>
</div><p>爾時彼二菩薩。從東方最勝燈佛使者。白釋迦牟尼佛言。世尊我等今者亦欲說陀羅尼呪。</p>
<p class="dharani">多<span class='note-inline'>(上)</span>絰他　優避　盧婁避　嗘離<span class='note-inline'>(上)</span>寐離<span class='note-inline'>(上)</span>首離那梨牟嗘富　莎婆呵</p>
<p>此呪功能如上所說。</p>
<p>佛告阿難阿難此陀羅尼章句。若在劫賊之難應當心念。若在怨讎之內應當心念。在大火中應當心念。若在河海大水難等中應當心念。若在縣官內應當心念。一切鬪諍言訟之難應當心念。彼人如是等諸厄難中至心念者。即得度此一切諸難。如是等諸難不能為害。若得他毒藥至其身中。即變成食不能為害。若有人日初出時。誦念此陀羅尼章句。至日中時誦念此陀羅尼章句。至日沒時誦念此陀羅尼章句。一切時能誦念此陀羅尼章句。彼人一切厄難即得解脫。阿難我為汝要言。若有人誦此陀羅尼章句。受持讀誦為他解說。彼人若有處恐怖者。無是處也。或在縣官或在劫賊內。或被火燒或水漂沒溺。諸龍夜叉羅剎。有大鬼將鳩盤荼富單那毘舍遮。餓鬼阿脩羅伽婁羅乾闥婆緊陀羅。燋渴之病迷悶病。佯癲蠱道起死屍鬼寒熱之病或一日作者二日三日四日作者。月天所作日天所作星宿所作。師子虎狼豺羆豹等。毒蠱惡狗蟒蛇蝮蛇蚰蜒蠍等。所有諸毒蟲人非人等。不能為恐怖。此陀羅尼章句若人受持。一切鬼神一切夜叉。一切羅剎一切鬼將諸鳩盤荼。一切餓鬼不能為害。人非人等一切恐怖不能壓伏。阿難有人誦此陀羅尼章句者。能合死者鞭杖得脫。應合鞭杖輸少財物。應合輸財毀辱得脫。應合罵辱訶責得脫。應合訶責令即得脫。阿難若有人讀誦此陀羅尼章句受持為他解說。或心隨喜或晝夜分別念之。彼人火不能燒刀杖不能傷。水不能溺毒藥不能殺。蠱道不能害。阿難我為汝略說。天人世間內我不見。或梵天世或沙門婆羅門等世。或魔脩羅等世。以此陀羅尼章句作守護者。若作結界若作禳災。心成擾亂或有恐怖。無有是處。所以者何。諸佛受持此陀羅尼故。即得過一切厄難。阿難若有人誦此陀羅尼。有樹欲乾枯。為呪彼樹或為結界。爾時彼樹還生枝柯葉華菓等。平復如本。況復人之有識而不差者。無是處耶。唯除宿殃受業果報。</p>
<p>爾時四天王。末後而復從座而起整理衣服。偏袒右肩右膝著地。合掌向佛而白佛言世尊。我今亦說陀羅尼章句。世尊若有人受持憶念。為他解說宣揚顯我等為彼人守護持故。憐愍慈念為彼法師說陀羅尼章句。亦為此法本護持故。願此法本久住於世。降伏一切諸魔閉塞一切外道。彼等法師欲令長壽色力辯等無畏增長。世尊若許我等當說。</p>
<p>爾時世尊默然而許。天王見佛默然心內許可。即說陀羅尼章句。</p>
<p class="dharani">多<span class='note-inline'>(上)</span>絰他多<span class='note-inline'>(上)</span>多<span class='note-inline'>(上)</span>滯陀<span class='note-inline'>(上)</span>陀<span class='note-inline'>(上)</span>滯避陀滯斫枳裴陀滯裴檀池摩訶檀池檀茶㵎婆泥　吒知<span class='note-inline'>(上)</span>吒吒泥　摩訶吒吒泥俱吒泥　俱吒泥摩訶俱吒泥瞻<span class='note-inline'>(時占反)</span>摩隷[口*懺]摩隷摩[怡-台+差]隷莎婆呵</p>
<p>世尊我等此陀羅尼。為護持此本心內辯說。世尊若有人受持此陀羅尼。誦以復誦或為解說者。悉無恐怖無處加害。一切眾類隨從彼人不能為障礙。攝護諸法故。爾時世尊歎四天王言。汝等人輩善哉善哉。能為多人作大利益。能為多人作於安樂。能為多人守護天人。世內汝等護持正法。亦為彼等諸法師輩大作利益。擁護安樂增長正念。增長智慧增長辯才。汝等發心。</p>
<p>爾時世尊說此偈言。</p>

<div class="lg regular"><div class='lg-row'>於此陀羅尼　往昔諸佛說</div>
<div class='lg-row'>我今現亦說　利益諸眾生</div>
<div class='lg-row'>若有正信者　受持此章句</div>
<div class='lg-row'>二十八世中　常得知宿命</div>
<div class='lg-row'>若有正信者　聞此陀羅尼</div>
<div class='lg-row'>在在處處中　得脫一切怖</div>
<div class='lg-row'>有人非人等　夜叉鳩盤荼</div>
<div class='lg-row'>富單那鬼等　不能為障礙</div>
<div class='lg-row'>若誦此呪者　刀杖不能害</div>
<div class='lg-row'>惡毒不能殺　大火不能燒</div>
<div class='lg-row'>一切蠱道等　水淵不能溺</div>
<div class='lg-row'>若誦此章句　惡魔若魔鬼</div>
<div class='lg-row'>欲界天神等　不能為障礙</div>
<div class='lg-row'>誦此陀羅尼　父母及兄弟</div>
<div class='lg-row'>一切眷屬等　不見遠離別</div>
<div class='lg-row'>讀誦此章句　一切事吉祥</div>
<div class='lg-row'>百千億劫中　若造惡罪者</div>
<div class='lg-row'>七日誦此呪　悉能消滅除</div>
<div class='lg-row'>百千億劫中　諸菩薩造福</div>
<div class='lg-row'>於七日內中　等分無有異</div>
<div class='lg-row'>四大天王者　從四方來此</div>
<div class='lg-row'>毘沙提頭賴　毘婁及博叉</div>
<div class='lg-row'>并諸眷屬等　妙色大威德</div>
<div class='lg-row'>以此呪威力　守護彼法師</div>
</div><p>爾時世尊告長老阿難言。阿難汝受持此陀羅尼法本章句。阿難此法本當作大利益。大有功能大有威力。阿難白佛言世尊。我以受持章句永不忘失。佛說此陀羅尼章句。時長老阿難。及彼一千二百五十比丘眾。及彼他方來二菩薩。帝釋天王大梵天王四天大王。并及大眾天人阿脩羅乾闥婆摩睺羅伽等。聞佛所說歡喜奉行。</p>
</div>
<p class='juan'>東方最勝燈王如來經</p>
</div><!-- end of div[@id='body'] -->
</body></html>