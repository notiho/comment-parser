<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說聖佛母小字般若波羅蜜多經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 258
<p class='juan'><a id='mulu1' />佛說聖佛母小字般若波羅蜜多經</p><p class="byline">西天中印度惹爛䭾羅國密林寺三藏賜紫沙門臣天息災奉　詔譯</p>
<div class='div-jing'><p>如是我聞：</p>
<p>一時，世尊在王舍城鷲峯山中，與大比丘眾千二百五十人俱，并諸百千俱胝那庾多菩薩，復有百千俱胝那庾多梵王帝釋護世，諸大眾等，恭敬圍遶。</p>
<p>爾時，世尊於吉祥寶藏師子座上結跏趺坐。是時聖觀自在菩薩摩訶薩即從座起，偏袒右肩，右膝著地，瞻仰尊頭目不暫捨，合掌恭敬，歡喜踊躍，頭面禮足而白佛言：「世尊！唯願世尊為我說是小字般若波羅蜜多經。令諸眾生得聞是法，獲大福德，一切業障決定消除，當來速獲無上菩提。若有眾生發至誠心，受持讀誦此真言者，隨所求願，決定成就，無諸魔難。」</p>
<p>爾時，世尊告聖觀自在菩薩摩訶薩：「善哉，善說是言。善哉，善哉！善男子！汝能如是至心為諸眾生，令得安樂長壽。善男子！汝應諦聽，至心聽我說是小字般若波羅蜜多經。若諸眾生聞說是法，獲大福德，一切業障皆悉消除，決定速證無上正等菩提。若有眾生發心受持此真言者，無諸魔事，皆得成就。」</p>
<p>是時，聖觀自在菩薩摩訶薩復白佛言：「世尊！善逝今說，為諸眾生令得安樂。」</p>
<p>爾時，世尊而於一時入三摩地，名解脫一切眾生。從定起已，眉間毫相放百千俱胝那庾多光明。此大光明普照一切諸佛剎土，所有無量眾生蒙光照曜，皆得決定速證阿耨多羅三藐三菩提；所有地獄一切眾生皆獲安樂；諸佛剎土六種震動，於諸佛上又雨上妙栴檀、沈水、細粖之香，以用供養。</p>
<p>爾時，世尊說此般若波羅蜜多經。是時，所有一切菩薩摩訶薩，各各發起平等之心，發起慈愍心，發起憶念利他心，發起遠離一切罪障心，發起種種利益之心，發起般若波羅蜜多心。是時，世尊告聖觀自在菩薩摩訶薩：「汝等諦聽，我今為汝說是聖佛母小字般若波羅蜜多真言曰：</p>
<p class="dharani">「曩莫<span class='note-inline'>(入)</span><span class='note-inline'>(一)</span>　舍<span class='note-inline'>(引)</span>吉也<span class='note-inline'>(二合、反)</span><span class='note-inline'>(二)</span>　母曩曳<span class='note-inline'>(引)</span><span class='note-inline'>(三)</span>　怛他<span class='note-inline'>(去、引)</span>誐哆<span class='note-inline'>(引)</span>野<span class='note-inline'>(引)</span><span class='note-inline'>(四)</span>　㗚喝<span class='note-inline'>(二合)</span>帝<span class='note-inline'>(引)</span><span class='note-inline'>(五)</span>　三麼藥<span class='note-inline'>(二合、反)</span>訖三<span class='note-inline'>(二合)</span>沒䭾<span class='note-inline'>(引)</span>野<span class='note-inline'>(六)</span>　怛儞也<span class='note-inline'>(二合、反)</span>他<span class='note-inline'>(引)</span><span class='note-inline'>(八)</span>　母[寧*頁]<span class='note-inline'>(引)</span>母[寧*頁]<span class='note-inline'>(引)</span><span class='note-inline'>(九)</span>　摩賀<span class='note-inline'>(引)</span>母曩曳<span class='note-inline'>(引)</span><span class='note-inline'>(十)</span>　娑嚩<span class='note-inline'>(二合、引)</span>賀<span class='note-inline'>(引)</span><span class='note-inline'>(十<span class='corr'>一</span>)</span>」</p>
<p>佛告聖觀自在菩薩摩訶薩言：「此聖佛母小字般若波羅蜜多真言，一切諸佛由是得阿耨多羅三藐三菩提，我亦由是小字般若波羅蜜多真言故得成無上正等菩提。往昔有佛亦名釋迦牟尼如來，於彼佛所聞說是法，彼佛說言：『如是三世一切諸佛，由斯法故方得成佛。』」</p>
<p>佛復告聖觀自在菩薩摩訶薩言：「我今為汝授其記別。汝於人間未來世中得成佛道，號普放光明吉祥寶峯王如來應正等覺。汝得聽聞如是妙法，應當受持讀誦，若自書寫，若教人書，思惟解了，復能為他一切眾生廣說其義，令彼書寫是經，於己舍宅受持讀誦，於未來世速成無上正等菩提。是時一切如來同證汝等。我今為汝復說般若波羅蜜多陀羅尼曰：</p>
<p class="dharani">「怛儞也<span class='note-inline'>(二合、反)</span>他<span class='note-inline'>(引)</span><span class='note-inline'>(一)</span>　唵<span class='note-inline'>(引)</span><span class='note-inline'>(二)</span>　惹<span class='note-inline'>(仁左反，下同)</span>野惹野<span class='note-inline'>(二)</span>　鉢訥麼<span class='note-inline'>(二合、引)</span>避<span class='note-inline'>(引)</span><span class='note-inline'>(三)</span>　遏嚩<span class='note-inline'>(無可反)</span>銘<span class='note-inline'>(引)</span><span class='note-inline'>(四)</span>　薩囉<span class='note-inline'>(來假反，下同)</span>薩哩抳<span class='note-inline'>(尼貞反，下同)</span><span class='note-inline'>(五)</span>　尾哩尾哩<span class='note-inline'>(六)</span>　尾囉<span class='note-inline'>(引)</span>尾哩<span class='note-inline'>(七)</span>　企哩企哩<span class='note-inline'>(八)</span>　儞嚩哆<span class='note-inline'>(去)</span>弩<span class='note-inline'>(鼻音)</span><span class='note-inline'>(九)</span>　播<span class='note-inline'>(引)</span>攞[寧*吉]<span class='note-inline'>(寧吉反)</span><span class='note-inline'>(十)</span>　沒度<span class='note-inline'>(引)</span>哆<span class='note-inline'>(引)</span>囉抳<span class='note-inline'>(十一)</span>　布囉抳<span class='note-inline'>(十二)</span>　布囉野<span class='note-inline'>(十三)</span>　婆<span class='note-inline'>(去)</span>誐嚩<span class='note-inline'>(武末反)</span>帝<span class='note-inline'>(十四)</span>　薩㗚嚩<span class='note-inline'>(二合、引)</span>[口*商]<span class='note-inline'>(引)</span><span class='note-inline'>(十五)</span>　麼麼<span class='note-inline'>(此處稱名)</span><span class='note-inline'>(十六)</span>　布囉野<span class='note-inline'>(十七)</span>　薩㗚嚩<span class='note-inline'>(二合)</span>薩怛嚩<span class='note-inline'>(二合、引)</span>難<span class='note-inline'>(上)</span>左<span class='note-inline'>(十八)</span>　薩㗚嚩<span class='note-inline'>(二合)</span><span class='corr'>揭</span>㗚麼<span class='note-inline'>(二合、引)</span><span class='note-inline'>(十九)</span>　嚩囉拏<span class='note-inline'>(引)</span>[寧*吉]<span class='note-inline'>(二十)</span>　尾戍<span class='note-inline'>(引)</span>駄野<span class='note-inline'>(二十一)</span>　尾戍<span class='note-inline'>(引)</span>䭾野<span class='note-inline'>(二十二)</span>　沒䭾<span class='note-inline'>(引)</span>地瑟姹<span class='note-inline'>(二合、引)</span>[寧*頁]<span class='note-inline'>(引)</span>曩<span class='note-inline'>(二十三)</span>　娑嚩<span class='note-inline'>(二合、引)</span>賀<span class='corr'><span class='note-inline'>(引)</span></span><span class='note-inline'>(二十四)</span><span class='corr'></span>」</p>
<p>佛告聖觀自在菩薩摩訶薩：「此勝妙法般若波羅蜜多陀羅尼，是能出生一切諸佛菩薩之母。若有眾生暫聞是法，所作罪障悉皆消滅。此法，一切諸佛及眾菩薩，經百俱胝劫說其功德不能得盡。若能受持讀誦此陀羅尼者，便同入一切曼拏攞中，得受灌頂。又如受持一切真言，皆獲成就。」</p>
<p>是時，聖觀自在菩薩而白佛言：「世尊！何故復說此般若波羅蜜多陀羅尼？」</p>
<p>世尊告言：「我為愍念一切少善方便懈怠眾生，是故說此般若波羅蜜多陀羅尼。令彼受持讀誦，若自書寫，若教他書。此等一切眾生，速疾證得無上菩提。」</p>
<p>「如是，如是！世尊善說是般若波羅蜜多陀羅尼。」</p>
<p>是時，聖觀自在菩薩摩訶薩復白佛言：「世尊！此法實未曾有。世尊！此法實未曾有。善逝世尊大慈，為欲救度一切少善方便懈怠眾生，令得利益安樂，說斯妙法。」</p>
<p>是時，世尊說此經已，諸大聲聞并諸菩薩摩訶薩，一切世間天、人、阿蘇囉、彥達嚩等，聞佛所說，皆大歡喜，信受奉行，作禮而退。</p>
</div>
<p class='juan'>佛說聖佛母小字般若波羅蜜多經</p>
</div><!-- end of div[@id='body'] -->
</body></html>