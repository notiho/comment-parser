<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>攝大毘盧遮那成佛神變加持經入蓮華胎藏海會悲生曼荼攞廣大念誦儀軌供養方便會</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 850
<div class='div-xu'><a id='mulu1' />
<p class='h1'>刻密軌序</p><p>夫欲長其流者，不可以不深其淵源也；欲久其家者，不可以不固其柱礎也。粵有吾祖弘法大師請來密部若干百軸，則是東寺一家之柱礎、南池兩流之淵源也，所以先師約身勉強，不舍晝夜誓心研覈，豈敢怠遑。每下校閱之帷、時肆講授之席，專精純熟無復與倫。平昔謂門徒曰：「今也運膺澆季、人滋窳怯，若干百軸孰能書寫？所希壽諸梓以助弘通焉。而聞檗山大藏印版既濟，就撿密部則十得九，我願粗滿，何喜加之。更可鍥者，凡數十卷，以厝諸懷。」嗚呼！先師報命有涯，未果斯志而既寂矣。余雖不肖，深悲在茲，聿企剞劂事務遂其遺意云爾。時</p>
<p>正德元年龍次辛卯仲秋穀武城靈雲精舍沙門慧光謹序</p>
</div>
<p class='juan'><a id='mulu2' />攝大毘盧遮那成佛神變加持經入蓮華胎藏海會悲生曼荼攞廣大念誦儀軌供養方便會第一</p><p class="byline">京大興善寺中天竺國三藏輸婆迦羅奉　詔譯授法弟子一行筆授比丘寶月譯語</p>
<div class='div-other'>
<div class="lg regular"><div class='lg-row'>稽首毘盧遮那佛，　開敷淨眼如青蓮，</div>
<div class='lg-row'>我依大日經王說，　供養所資眾儀軌。</div>
<div class='lg-row'>為成次第真言法，　如彼當得速成就，</div>
<div class='lg-row'>又令本心離垢故，　我今隨要略宣說。</div>
<div class='lg-row'>欲於此生入悉地，　隨其所應思念之，</div>
<div class='lg-row'>親於尊所授明法，　觀察相應作成就。</div>
<div class='lg-row'>先禮灌頂傳教尊，　請白真言所修業，</div>
<div class='lg-row'>智者蒙師許可已，　依於地分所宜處。</div>
<div class='lg-row'>妙山輔峯半巖間，　種種龕窟兩山中，</div>
<div class='lg-row'>或諸如來聖弟子，　甞於往昔所遊居，</div>
<div class='lg-row'>寺塔練若古仙室，　當於自心意樂處，</div>
<div class='lg-row'>悲愍有情畫大壇，　次補如來開法眼。</div>
<div class='lg-row'>能度人天無量眾，　即是如來勝生子，</div>
<div class='lg-row'>具淨慧力能堪忍，　精進不求諸世間。</div>
<div class='lg-row'>是夜放逸所生罪，　殷勤還淨皆悔除，</div>
<div class='lg-row'>心目視觀諦明了，　五輪投地而作禮。</div>
<div class='lg-row'>歸命十方正等覺，　三世一切具三身，</div>
<div class='lg-row'>歸命一切大乘法，　歸命不退菩提眾，</div>
<div class='lg-row'>歸命諸明真實言，　歸命一切諸密印，</div>
<div class='lg-row'>以身口意清淨業，　殷勤無量恭敬禮。</div>
</div><p>作禮方便真言曰<span class='note-inline'>(用下持地印)</span>：</p>
<p class="dharani">（一）唵<span class='note-inline'>(一)</span>　曩謨薩嚩怛他<span class='note-inline'>(引)</span>蘖多<span class='note-inline'>(二)</span>　迦耶嚩<span class='note-inline'>(入)</span>乞質<span class='note-inline'>(二合)</span>多<span class='note-inline'>(三)</span>　嚩日羅鑁娜難迦嚕弭<span class='note-inline'>(四)</span></p>

<div class="lg regular"><div class='lg-row'>由此作禮真實言，　即能遍禮十方佛，</div>
<div class='lg-row'>右膝著地合爪掌，　思惟說悔先罪業，</div>
<div class='lg-row'>我由無明所積集，　身口意業造眾罪，</div>
<div class='lg-row'>貪慾恚癡覆心故，　於佛正法賢聖僧，</div>
<div class='lg-row'>父母二師善知識，　以及無量眾生所，</div>
<div class='lg-row'>無始生死流轉中，　具造極重無盡罪，</div>
<div class='lg-row'>親對十方現在佛，　悉皆懺悔不復作。</div>
</div><p>出罪方便真言曰<span class='note-inline'>(普通)</span>：</p>
<p class="dharani">（二）唵<span class='note-inline'>(一)</span>　薩嚩播婆薩普<span class='note-inline'>(二合)</span>吒<span class='note-inline'>(二)</span>　娜賀曩嚩日囉<span class='note-inline'>(二合)</span>野<span class='note-inline'>(三)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>南無十方三世佛，　三種常身正法藏，</div>
<div class='lg-row'>勝願菩提大心眾，　我今皆悉正歸依。</div>
</div><p>歸依方便真言曰<span class='note-inline'>(普通)</span>：</p>
<p class="dharani">（三）唵<span class='note-inline'>(一)</span>　薩嚩沒馱冒地薩怛鑁<span class='note-inline'>(三合)</span><span class='note-inline'>(二)</span>　設囉赧蘖縒弭<span class='note-inline'>(三)</span>　嚩日囉<span class='note-inline'>(二合)</span>達磨<span class='note-inline'>(四)</span>　紇哩<span class='note-inline'>(二合)</span><span class='note-inline'>(五)</span></p>

<div class="lg regular"><div class='lg-row'>我淨此身離諸垢，　及與三世身口意，</div>
<div class='lg-row'>過於大海剎塵數，　奉獻一切諸如來。</div>
</div><p>施身方便真言曰<span class='note-inline'>(身同獨股杵相)</span>：</p>
<p class="dharani">（四）唵<span class='note-inline'>(一)</span>　薩嚩怛他<span class='note-inline'>(引)</span>蘖多<span class='note-inline'>(二)</span>　布惹鉢囉<span class='note-inline'>(二合)</span>嚩哩多曩夜怛麼<span class='note-inline'>(二合)</span>南<span class='note-inline'>(三)</span>　涅<span class='note-inline'>(儞逸反)</span>哩野<span class='note-inline'>(二合)</span>哆夜弭<span class='note-inline'>(四)</span>　薩嚩怛他<span class='note-inline'>(引)</span>蘖多室者<span class='note-inline'>(二合)</span>地底瑟姹<span class='note-inline'>(二合)</span>耽<span class='note-inline'>(都含反)</span><span class='note-inline'>(五)</span>　薩嚩怛他<span class='note-inline'>(引)</span>蘖多惹難謎<span class='note-inline'>(六)</span>　阿味設都<span class='note-inline'>(引)</span><span class='note-inline'>(七)</span></p>

<div class="lg regular"><div class='lg-row'>淨菩提心勝願寶，　我今起發濟群生，</div>
<div class='lg-row'>生苦等集所纏身，　及與無知所害身，</div>
<div class='lg-row'>救攝歸依令解脫，　常當利益諸含識。</div>
</div><p>發菩提心方便真言曰<span class='note-inline'>(縛印)</span>：</p>
<p class="dharani">（五）唵<span class='note-inline'>(一)</span>　冒地唧多<span class='note-inline'>(二)</span>　母怛播娜夜弭<span class='note-inline'>(三)</span></p>

<div class="lg regular"><div class='lg-row'>十方無量世界中，　諸正遍知大海眾，</div>
<div class='lg-row'>種種善巧方便力，　及諸佛子為群生，</div>
<div class='lg-row'>諸有所修福業等，　我今一切盡隨喜。</div>
</div><p>隨喜方便真言曰<span class='note-inline'>(歸命合掌)</span>：</p>
<p class="dharani">（六）唵<span class='note-inline'>(一)</span>　薩嚩怛他<span class='note-inline'>(引)</span>蘖多<span class='note-inline'>(二)</span>　布惹<span class='note-inline'>(尼也反)</span>惹曩弩母娜曩<span class='note-inline'>(三)</span>　布惹迷伽三母捺攞<span class='note-inline'>(二合)</span><span class='note-inline'>(四)</span>　娑頗<span class='note-inline'>(二合)</span>囉拏三麼曳<span class='note-inline'>(五)</span>　吽</p>

<div class="lg regular"><div class='lg-row'>我今勸請諸如來，　菩提大心救世者，</div>
<div class='lg-row'>唯願普於十方界，　恒以大雲降法雨。</div>
</div><p>勸請方便真言曰：</p>
<p class="dharani">（七）唵<span class='note-inline'>(一)</span>　薩嚩怛他蘖多<span class='note-inline'>(二)</span>　睇灑儜布惹迷伽娑母捺囉<span class='note-inline'>(二合)</span><span class='note-inline'>(三)</span>　娑頗<span class='note-inline'>(二合)</span>囉拏三摩曳<span class='note-inline'>(四)</span>　吽</p>

<div class="lg regular"><div class='lg-row'>願令凡夫所住處，　速捨眾苦所集身，</div>
<div class='lg-row'>當得至於無垢處，　安住清淨法界身。</div>
</div><p>奉請法身方便真言曰：</p>
<p class="dharani">（八）唵<span class='note-inline'>(一)</span>　薩嚩怛他<span class='note-inline'>(引)</span>蘖多<span class='note-inline'>(二)</span>　娜睇灑野弭<span class='note-inline'>(三)</span>　薩嚩薩怛嚩<span class='note-inline'>(二合)</span>係多<span class='note-inline'>(引)</span>哩他<span class='note-inline'>(二合引)</span>野<span class='note-inline'>(四)</span>　達麼馱覩悉體<span class='note-inline'>(他以反二合)</span>底㗚婆<span class='note-inline'>(二合上)</span>靺覩<span class='note-inline'>(五)</span></p>

<div class="lg regular"><div class='lg-row'>所修一切眾善業，　利益一切眾生故，</div>
<div class='lg-row'>我今盡皆正迴向，　除生死苦至菩提。</div>
</div><p>迴向方便真言曰：</p>
<p class="dharani">（九）唵<span class='note-inline'>(一)</span>　薩嚩怛他<span class='note-inline'>(引)</span>蘖多<span class='note-inline'>(二)</span>　涅<span class='note-inline'>(準前)</span>哩也<span class='note-inline'>(二合)</span>怛曩<span class='note-inline'>(二合)</span>布惹迷伽三母捺囉<span class='note-inline'>(二合)</span><span class='note-inline'>(三)</span>　娑頗<span class='note-inline'>(二合)</span>囉拏三摩曳<span class='note-inline'>(四)</span>　吽</p>
<p class="lg-abnormal"><div class='lg-row'>復造所餘諸福事，　讀誦經行宴坐等，</div>
<div class='lg-row'>為令身心遍清淨，　哀愍救攝於自他，</div>
<div class='lg-row'>心性如是離諸垢，　身隨所應以安坐，</div>
<div class='lg-row'>分明諦觀初字門，　輪圍九重虛圓白，</div>
<div class='lg-row'>次當結三昧耶印<span class='note-inline'>(定慧虛心合掌，空建竪如幢，能滿福智聚)</span>，</div>
<div class='lg-row'>所謂淨除三業道，</div>
</p>
<div class="lg regular"><div class='lg-row'>應知密印相，　諸正遍知說，</div>
<div class='lg-row'>當合定慧手，　竝建二空輪，</div>
<div class='lg-row'>遍觸諸支分，　誦持真實語，</div>
<div class='lg-row'>入佛三昧耶，　三昧耶真言。</div>
</div><p class="dharani">（十）曩謨<span class='note-inline'>(引)</span>薩嚩怛他<span class='note-inline'>(引)</span>蘖帝毘藥<span class='note-inline'>(二合)</span><span class='note-inline'>(一)</span>　尾濕嚩<span class='note-inline'>(二合)</span>目契毘藥<span class='note-inline'>(二合)</span><span class='note-inline'>(二)</span>　唵阿三迷<span class='note-inline'>(三)</span>　底哩<span class='note-inline'>(二合)</span>三迷<span class='note-inline'>(四)</span>　三磨曳<span class='note-inline'>(五)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>纔結此密印，　能淨如來地，</div>
<div class='lg-row'>地波羅蜜滿，　成三法界道，</div>
<div class='lg-row'>所餘諸密印，　印品次當陳。</div>
<div class='lg-row'>次結法界生，　密慧之幖幟，</div>
<div class='lg-row'>淨身口意故，　遍轉於身分。</div>
<div class='lg-row'>般若三昧手，　俱作金剛拳，</div>
<div class='lg-row'>二空在其掌，　風幢皆正直，</div>
<div class='lg-row'>如是名法界，　清淨之祕印。</div>
<div class='lg-row'>法界生真言：</div>
</div><p class="dharani">（一一）曩莫三滿多沒馱南<span class='note-inline'>(一)</span>　囕達麼馱暏<span class='note-inline'>(二)</span>　娑嚩<span class='note-inline'>(二合)</span>婆嚩句憾<span class='note-inline'>(三)</span></p>

<div class="lg regular"><div class='lg-row'>如法界自性，　而觀於自身，</div>
<div class='lg-row'>或以真實言，　三轉而宣說，</div>
<div class='lg-row'>當見住法體，　無垢如虛空，</div>
<div class='lg-row'>真言印威力，　加持行人故。</div>
<div class='lg-row'>為令彼堅固，　觀自執金剛，</div>
<div class='lg-row'>結金剛智印，　止觀手相背，</div>
<div class='lg-row'>地水火風輪，　左右互相持，</div>
<div class='lg-row'>二空各旋轉，　合於慧掌中，</div>
<div class='lg-row'>是名為法輪，　最勝吉祥印。</div>
<div class='lg-row'>是人當不久，　同於救世者，</div>
<div class='lg-row'>真言印威力，　成就者當見，</div>
<div class='lg-row'>掌如寶輪轉，　而轉大法輪。</div>
<div class='lg-row'>金剛薩埵言：</div>
</div><p class="dharani">（一二）曩莫三滿多嚩日囉<span class='note-inline'>(二合)</span>赧<span class='note-inline'>(一)</span>　嚩日囉<span class='note-inline'>(二合)</span>怛麼<span class='note-inline'>(二合)</span>句憾<span class='note-inline'>(二)</span></p>

<div class="lg regular"><div class='lg-row'>誦此真言已，　當住於等引，</div>
<div class='lg-row'>諦觀我此身，　即是執金剛。</div>
<div class='lg-row'>無量天魔眾，　諸有見之者，</div>
<div class='lg-row'>如金剛薩埵，　勿生疑惑心。</div>
<div class='lg-row'>次擐金剛甲，　當觀所被服，</div>
<div class='lg-row'>遍體生焰光，　用是嚴身故，</div>
<div class='lg-row'>諸魔為障者，　及餘惡心類，</div>
<div class='lg-row'>覩之咸四散。　先作三補吒，</div>
<div class='lg-row'>止觀二風輪，　糺持火輪上，</div>
<div class='lg-row'>二空自相竝，　而在於掌中。</div>
<div class='lg-row'>誦彼真言已，　當觀無垢字。</div>
<div class='lg-row'>金剛甲冑明：</div>
</div><p class="dharani">（一三）曩莫三滿多嚩日囉<span class='note-inline'>(二合)</span>赧<span class='note-inline'>(一)</span>　唵<span class='note-inline'>(二)</span>　嚩日囉<span class='note-inline'>(二合)</span>迦嚩遮<span class='note-inline'>(三)</span>　吽</p>

<div class="lg regular"><div class='lg-row'>囉字色鮮白，　空點以嚴之，</div>
<div class='lg-row'>如彼髻明珠，　置之於頂上。</div>
<div class='lg-row'>設於百劫中，　所積眾罪垢，</div>
<div class='lg-row'>由是悉除滅，　福慧皆圓滿。</div>
</div><p>即彼真言曰：</p>
<p class="dharani">（一四）曩莫三滿多沒馱南<span class='note-inline'>(一)</span>　囕</p>

<div class="lg regular"><div class='lg-row'>真言同法界，　無量眾罪除，</div>
<div class='lg-row'>不久當成就，　住於不退地。</div>
<div class='lg-row'>一切觸穢處，　當加此字門，</div>
<div class='lg-row'>赤色具威光，　焰鬘遍圍繞。</div>
<div class='lg-row'>次為降伏魔，　制諸大障者，</div>
<div class='lg-row'>當念大護者，　無能堪忍明。</div>
<div class='lg-row'>印相如下明，</div>
</div><p>大護真言曰：</p>
<p class="dharani">（一五）曩莫薩嚩怛他<span class='note-inline'>(引)</span>蘖帝毘藥<span class='note-inline'>(二合)</span><span class='note-inline'>(一)</span>　薩嚩婆野尾誐帝毘藥<span class='note-inline'>(二合)</span><span class='note-inline'>(二)</span>　尾濕嚩<span class='note-inline'>(二合)</span>目契毘藥<span class='note-inline'>(二合)</span><span class='note-inline'>(三)</span>　薩嚩他<span class='note-inline'>(引)</span><span class='note-inline'>(四)</span>　憾欠<span class='note-inline'>(五)</span>　囉乞灑<span class='note-inline'>(二合)</span>摩賀<span class='note-inline'>(引)</span>沫麗<span class='note-inline'>(六)</span>　薩嚩怛他<span class='note-inline'>(引)</span>蘖多<span class='note-inline'>(七)</span>　奔尼也<span class='note-inline'>(二合)</span>儞<span class='note-inline'>(寧逸反)</span>左帝<span class='note-inline'>(八)</span>　吽吽<span class='note-inline'>(九)</span>　怛囉<span class='note-inline'>(二合)</span>吒怛囉<span class='note-inline'>(二合)</span>吒<span class='note-inline'>(十)</span>　阿鉢囉<span class='note-inline'>(二合)</span>底資多<span class='note-inline'>(十一)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>由纔憶念故，　諸尾曩夜迦，</div>
<div class='lg-row'>惡形羅剎等，　彼一切馳散。</div>
<div class='lg-row'>現前觀囉字，　具點廣嚴飾，</div>
<div class='lg-row'>謂淨光焰鬘，　赫如朝日暉，</div>
<div class='lg-row'>念聲真實義，　能除一切障，</div>
<div class='lg-row'>解脫三毒垢，　諸法亦復然。</div>
<div class='lg-row'>先自淨心地，　次淨道場地，</div>
<div class='lg-row'>悉除眾過患，　其相如虛空，</div>
<div class='lg-row'>如金剛所持，　此地亦如是。</div>
<div class='lg-row'>瑜伽者諦觀，　五輪最深密，</div>
<div class='lg-row'>最初於下位，　思惟彼風輪，</div>
<div class='lg-row'>賀字所安住，　黑光焰流布。</div>
</div><p>即彼真言曰：</p>
<p class="dharani">（一六）曩莫三滿多沒馱南唅</p>

<div class="lg regular"><div class='lg-row'>次上安水輪，　其色猶雪乳，</div>
<div class='lg-row'>嚩字所安住，　頗胝月電光。</div>
<div class='lg-row'>即彼真言曰：</div>
</div><p class="dharani">鑁<span class='note-inline'>(歸命同前)</span></p>

<div class="lg regular"><div class='lg-row'>復於水輪上，　觀作金剛輪，</div>
<div class='lg-row'>想置本初字，　四方遍黃色。</div>
</div><p>即彼真言曰：</p>
<p class="dharani">阿<span class='note-inline'>(歸命同前)</span></p>

<div class="lg regular"><div class='lg-row'>是輪如金剛，　名大因陀羅，</div>
<div class='lg-row'>光焰淨金色，　普皆遍流出。</div>
<div class='lg-row'>於彼中思惟，　導師諸佛子，</div>
<div class='lg-row'>水中觀白蓮，　妙色金剛莖，</div>
<div class='lg-row'>八葉具鬚蘂，　眾寶自莊嚴，</div>
<div class='lg-row'>常出無量光，　百千眾蓮繞。</div>
<div class='lg-row'>其上復觀想，　大覺師子座，</div>
<div class='lg-row'>寶王以挍飾，　在大宮殿中，</div>
<div class='lg-row'>寶柱皆行列，　遍有諸幢蓋，</div>
<div class='lg-row'>珠鬘等交絡，　垂懸妙寶衣，</div>
<div class='lg-row'>周布香華雲，　及與眾寶雲，</div>
<div class='lg-row'>普雨雜華等，　繽紛以嚴地，</div>
<div class='lg-row'>諧韻所愛聲，　而奏諸音樂。</div>
<div class='lg-row'>宮中想淨妙，　賢瓶於閼伽，</div>
<div class='lg-row'>寶樹王開敷，　照以摩尼燈。</div>
<div class='lg-row'>三昧總持地，　自在之婇女，</div>
<div class='lg-row'>佛波羅蜜等，　菩提妙嚴華，</div>
<div class='lg-row'>方便作眾伎，　歌詠妙法音。</div>
<div class='lg-row'>以我功德力，　如來加持力，</div>
<div class='lg-row'>及以法界力，　普供養而住。</div>
</div><p>虛空藏明妃真言曰<span class='note-inline'>(法應多誦，觀想如經)</span>：</p>
<p class="dharani">（一七）曩莫薩嚩怛吒<span class='note-inline'>(引)</span>蘖帝毘藥<span class='note-inline'>(二合)</span><span class='note-inline'>(一)</span>　尾濕嚩<span class='note-inline'>(二合)</span>目契毘藥<span class='note-inline'>(二合)</span><span class='note-inline'>(二)</span>　薩嚩他<span class='note-inline'>(三)</span>　欠<span class='note-inline'>(四)</span>　嗢那蘖帝娑頗<span class='note-inline'>(二合)</span>囉呬[牟*含]<span class='note-inline'>(五)</span>　誐誐曩劍<span class='note-inline'>(六)</span>　娑婆<span class='note-inline'>(二合)</span>賀</p>
<p class="lg-abnormal"><div class='lg-row'>由此持一切，　真實無有異，</div>
<div class='lg-row'>金剛掌虛中，　是則加持印，</div>
<div class='lg-row'>一切法不生，　自性本寂故。</div>
<div class='lg-row'>想念此真實，　阿字置其中，</div>
<div class='lg-row'>次當轉阿字，　成大日牟尼，</div>
<div class='lg-row'>無盡剎塵眾，　普現圓光內，</div>
<div class='lg-row'>千界為增數，　流出光焰輪，</div>
<div class='lg-row'>遍至眾生界，　隨性令開悟，</div>
<div class='lg-row'>身語遍一切，　佛心亦復然。</div>
<div class='lg-row'>閻浮淨金色，　為應世間故，</div>
<div class='lg-row'>跏趺坐蓮上，　正受離諸毒，</div>
<div class='lg-row'>身被綃縠衣，　自然髮髻冠，</div>
<div class='lg-row'>字門轉成佛，　亦利諸眾生。</div>
<div class='lg-row'>猶如大日尊，　瑜伽者觀察，</div>
<div class='lg-row'>一身與二身，　同入於本體，</div>
<div class='lg-row'>流出亦如是。　隨其所樂欲，</div>
<div class='lg-row'>依前法而轉，　召用三部心，</div>
<div class='lg-row'>風鉤再加請，　為令心喜故。</div>
<div class='lg-row'>奉獻外香華，</div>
<div class='lg-row'>次結塗香印，　觀掌向外竪，</div>
<div class='lg-row'>止羽握右觀，　心想塗香雲，</div>
<div class='lg-row'>清涼遍世界。</div>
</p><p>塗香真言曰：</p>
<p class="dharani">（一八）曩莫三滿多沒馱南<span class='note-inline'>(一)</span>　尾戍<span class='note-inline'>(上)</span>馱健度<span class='note-inline'>(引)</span>納婆<span class='note-inline'>(二合)</span>嚩野<span class='note-inline'>(二)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>次明奉華印，　八度內相叉，</div>
<div class='lg-row'>腕合風頭拄，　印如掬華勢。</div>
</div><p>真言曰：</p>
<p class="dharani">（一九）曩莫三滿多沒馱南<span class='note-inline'>(一)</span>　摩賀<span class='note-inline'>(引)</span><span class='corr'>妺</span>怛哩也<span class='note-inline'>(二合)</span><span class='note-inline'>(二)</span>　毘庾<span class='note-inline'>(二合)</span>嗢誐帝<span class='note-inline'>(三)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>次明燒香印，　六度內背竪，</div>
<div class='lg-row'>二風頭側合，　空各附於風。</div>
</div><p>真言曰：</p>
<p class="dharani">（二〇）曩莫三滿多沒馱南<span class='note-inline'>(一)</span>　達麼馱睹拏蘖帝<span class='note-inline'>(二)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>次明飲食印，　二地側相著，</div>
<div class='lg-row'>水火風頭合，　空附於風下，</div>
<div class='lg-row'>由如食器形，　腕合向前獻。</div>
</div><p>真言曰：</p>
<p class="dharani">（二一）曩莫三滿多沒馱南<span class='note-inline'>(一)</span>　阿囉囉<span class='note-inline'>(二)</span>　迦囉囉<span class='note-inline'>(三)</span>　麼隣捺泥<span class='note-inline'>(四)</span>　摩訶摩哩<span class='note-inline'>(五)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>次明燈明印，　觀拳火輪竪，</div>
<div class='lg-row'>空拄火下節，　運想無邊剎，</div>
<div class='lg-row'>一一諸佛前，　光明為佛事。</div>
</div><p>真言曰：</p>
<p class="dharani">（二二）曩莫三滿多沒馱南<span class='note-inline'>(一)</span>　怛他<span class='note-inline'>(引)</span>蘖多<span class='note-inline'>(引)</span>㗚旨<span class='note-inline'>(二)</span>　娑頗<span class='note-inline'>(二合)</span>囉拏嚩婆娑娜<span class='note-inline'>(三)</span>　誐誐猱<span class='note-inline'>(奴奧反)</span>娜哩也<span class='note-inline'>(二合)</span><span class='note-inline'>(四)</span>　娑嚩<span class='note-inline'>(二合)</span>賀</p>

<div class="lg regular"><div class='lg-row'>次應長跪普通掌，　讚揚如來諸福智，</div>
<div class='lg-row'>此已讚歎剎塵眾，　為求悉地發清音，</div>
<div class='lg-row'>殷勤唄唱三至七。　次誦吉慶伽他句，</div>
<div class='lg-row'>或五或七下至三，　警覺諸尊發歡喜。</div>
</div><p>真言曰：</p>
<p class="dharani">（二三）嚩日囉<span class='note-inline'>(二合)</span>薩怛嚩<span class='note-inline'>(二合)</span>僧<span class='note-inline'>(思孕反)</span>誐囉<span class='note-inline'>(二合)</span>賀<span class='note-inline'>(一)</span>　嚩日囉<span class='note-inline'>(二合)</span>囉怛曩<span class='note-inline'>(二合)</span>摩弩怛㘕<span class='note-inline'>(二合)</span><span class='note-inline'>(二)</span>　嚩日囉<span class='note-inline'>(二合)</span>達麼誐野柰<span class='note-inline'>(三)</span>　嚩日囉<span class='note-inline'>(二合)</span>羯麼迦嚕婆嚩<span class='note-inline'>(四)</span></p>

<div class="lg regular"><div class='lg-row'>次獻閼伽印，　止觀蓮華合，</div>
<div class='lg-row'>風開附火節，　空各附於風，</div>
<div class='lg-row'>先右後左膝，　展印至於額，</div>
<div class='lg-row'>三奉於聖天。　心內有所求，</div>
<div class='lg-row'>隨獻皆啟白，　當得無垢地，</div>
<div class='lg-row'>離惱清涼定。</div>
</div><p>閼伽真言曰：</p>
<p class="dharani">（二四）唵嚩日囉<span class='note-inline'>(二合)</span>娜迦吒吽<span class='note-inline'>(如求至願，三習百字明)</span></p>

<div class="lg regular"><div class='lg-row'>次執金剛杵，　抽擲振金鈴，</div>
<div class='lg-row'>再加轉法輪，　諦想執金剛。</div>
<div class='lg-row'>如於法界性，　當住菩提心，</div>
<div class='lg-row'>次結方隅印，　用聖不動尊。</div>
<div class='lg-row'>左轉成辟除，　右旋及上下，</div>
<div class='lg-row'>備觸身支分，　結護悉堅牢。</div>
<div class='lg-row'>真語母陀羅，　如下當分別。</div>
<div class='lg-row'>既為嚴備訖，　當示根本契，</div>
<div class='lg-row'>還加於五處，　七轉或再三，</div>
<div class='lg-row'>散印頂上開，　半跏正身意，</div>
<div class='lg-row'>或作相應坐，　隨方如教說。</div>
<div class='lg-row'>正面住身前，　觀一圓明像，</div>
<div class='lg-row'>清淨無瑕玷，　猶如滿月輪。</div>
<div class='lg-row'>中有本尊形，　妙色超三界，</div>
<div class='lg-row'>紗縠嚴身服，　寶冠紺髮垂，</div>
<div class='lg-row'>寂然三摩地，　輝焰過眾電，</div>
<div class='lg-row'>猶如淨鏡內，　幽邃現真容。</div>
<div class='lg-row'>喜怒顯形色，　操持與願等，</div>
<div class='lg-row'>正受相應身，　明了心無亂，</div>
<div class='lg-row'>無相淨法體，　應願濟群生，</div>
<div class='lg-row'>乳風作四印，　隨一作成就。</div>
<div class='lg-row'>修行六月滿，　輕舉下神通，</div>
<div class='lg-row'>安住如來鉤。　布字如下明，</div>
<div class='lg-row'>火生障聖者，　無動尊真言<span class='note-inline'>(如中卷明)</span>。</div>
</div></div>
<p class='juan'>攝大毘盧遮那供養方便儀軌卷第一</p>
</div><!-- end of div[@id='body'] -->
</body></html>