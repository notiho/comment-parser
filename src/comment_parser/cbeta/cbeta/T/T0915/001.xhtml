<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>受菩提心戒儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 915
<div class='div-jing'>
<p class='juan'><a id='mulu1' />受菩提心戒儀一卷</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class="lg regular" style="margin-left:1em;"><div class='lg-row'>「弟子某甲等，　稽首歸命禮，</div>
<div class='lg-row'>遍虛空法界，　十方諸如來。</div>
<div class='lg-row'>瑜伽總持教，　諸大菩薩眾，</div>
<div class='lg-row'>及禮菩提心，　能滿福智聚，</div>
<div class='lg-row'>令得無上覺，　是故稽首禮。」</div>
</div><p>禮佛真言曰：</p>
<p class="dharani">「唵薩嚩怛他孽多<span class='note-inline'>(引)</span>跛娜滿那喃迦嚧彌」</p>
<p>次應運心供養：</p>

<div class="lg regular" style="margin-left:1em;"><div class='lg-row'>「弟子某甲等，　十方一切剎，</div>
<div class='lg-row'>所有諸供養，　花鬘燈塗香，</div>
<div class='lg-row'>飲食幢旛蓋，　誠心我奉獻。</div>
<div class='lg-row'>諸佛大菩薩，　及諸賢聖等，</div>
<div class='lg-row'>我今至心禮。」</div>
</div><p>普供養虛空藏真言曰：</p>
<p class="dharani">「唵誐誐曩<span class='note-inline'>(引)</span>三婆嚩嚩<span class='corr'>日</span>囉<span class='note-inline'>(二合)</span>斛」</p>
<p>次應懺悔：</p>

<div class="lg regular" style="margin-left:1em;"><div class='lg-row'>「弟子某甲等，　今對一切佛，</div>
<div class='lg-row'>諸大菩薩眾。　自從過去世，</div>
<div class='lg-row'>無始流轉中，　乃至於今日，</div>
<div class='lg-row'>愚迷真如性，　起虛妄分別，</div>
<div class='lg-row'>貪瞋癡不善，　三業諸煩惱，</div>
<div class='lg-row'>及以隨煩惱，　違犯他勝罪，</div>
<div class='lg-row'>及餘罪愆等，　毀謗佛法僧，</div>
<div class='lg-row'>侵奪三寶物，　廣作無間罪，</div>
<div class='lg-row'>無量無邊劫，　不可憶知數，</div>
<div class='lg-row'>自作教他作，　見聞及隨喜。</div>
<div class='lg-row'>復依勝義諦，　真實微妙理，</div>
<div class='lg-row'>聖慧眼觀察，　前後中三際，</div>
<div class='lg-row'>彼皆無所得，　自心造分別，</div>
<div class='lg-row'>虛妄不實故，　以為慧方便，</div>
<div class='lg-row'>平等如虛空。　我悉皆懺悔，</div>
<div class='lg-row'>誓不敢覆藏，　從今懺已後，</div>
<div class='lg-row'>永斷不復作，　乃至成正覺，</div>
<div class='lg-row'>終更不違犯。　唯願十方佛，</div>
<div class='lg-row'>一切菩薩眾，　哀愍加護我，</div>
<div class='lg-row'>令我罪障滅，　是故至心禮。」</div>
</div><p>懺悔滅罪真言曰：</p>
<p class="dharani">「唵薩嚩跛波捺賀<span class='note-inline'>(引)</span>曩嚩<span class='corr'>日囉</span><span class='note-inline'>(二合)</span>野<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>」</p>
<p>次當受三歸依：</p>

<div class="lg regular" style="margin-left:1em;"><div class='lg-row'>「弟子某甲等，　從今日以往，</div>
<div class='lg-row'>歸依諸如來，　五智三身佛；</div>
<div class='lg-row'>歸依金剛乘，　自性真如法；</div>
<div class='lg-row'>歸依不退轉，　大悲菩薩僧。</div>
<div class='lg-row'>歸依三寶竟，　終不更歸依，</div>
<div class='lg-row'>自利邪見道，　我今至心禮。」</div>
</div><p>三歸依真言曰：</p>
<p class="dharani">「唵步<span class='note-inline'>(引)</span>欠」</p>
<p>次應受菩提心戒：</p>

<div class="lg regular" style="margin-left:1em;"><div class='lg-row'>「弟子某甲等，　一切佛菩薩，</div>
<div class='lg-row'>從今日以往，　乃至成正覺，</div>
<div class='lg-row'>誓發菩提心。</div>
</div>
<div class="lg regular" style="margin-left:1em;"><div class='lg-row'>「有情無邊誓願度，　福智無邊誓願集，</div>
<div class='lg-row'>佛法無邊誓願學，　如來無邊誓願事，</div>
<div class='lg-row'>無上菩提誓願成。</div>
</div>
<div class="lg regular" style="margin-left:1em;"><div class='lg-row'>「今所發覺心，　遠離諸性相，</div>
<div class='lg-row'>蘊界及處等，　能取所取執。</div>
<div class='lg-row'>諸法悉無我，　平等如虛空，</div>
<div class='lg-row'>自心本不生，　空性圓寂故。</div>
<div class='lg-row'>如諸佛菩薩，　發大菩提心，</div>
<div class='lg-row'>我今如是發，　是故至心禮。」</div>
</div><p>次誦受菩提心戒真言曰：</p>
<p class="dharani">「唵冐地唧多母怚波<span class='note-inline'>(二合)</span>那野<span class='note-inline'>(引)</span>彌」</p>
</div>
<div class='div-other'><a id='mulu2' />
<p class='h1'>最上乘教受發菩提心戒懺悔文</p><p>「弟子某甲等，歸命十方一切諸佛諸大菩薩大菩提心為大導師，能令我等離諸惡趣，能示人天入大涅槃，是故我今至心頂禮。」</p>
<p>「弟子某甲等，十方世界所有一切最勝上妙，香花旛蓋種種供養，奉獻一切諸佛菩薩。至心頂禮。」</p>
<p>「弟子某甲等，自從過去無始已來乃至今日，貪瞋癡等種種煩惱，及忿恨等諸隨煩惱，惱亂身心，廣作一切身業不善——殺、盜、邪、婬，口業不善——妄言、綺語、惡口、兩舌，意業不善——貪、瞋、邪見。種種煩惱，無始相續纏染其心，令身口意造罪無量，或殺父母、殺阿羅漢、出佛身血、破和合僧；毀謗三寶、打縛眾生；破齋、破戒、飲酒食肉及食五辛。如是等罪無量無邊，不可憶知。今日誠心發露懺悔，一懺已後，永斷相續，更不敢造。唯願十方一切諸佛諸大菩薩，加持護念，能令我等罪障銷滅。」</p>
<p>「弟子某甲等，自從今身乃至當坐菩提道場，於其中間，歸依如來無上三身，歸依方廣大乘法藏，歸依一切不退菩薩僧。歸依佛竟，歸依法竟，歸依僧竟。從今已後更不歸依二乘外道，唯願十方一切諸佛證知我等。至心頂禮。」</p>
<p>「弟子某甲等，始從今身，乃至當坐菩提道場，於其中間，誓發無上菩提心。</p>

<div class="lg regular" style="margin-left:1em;"><div class='lg-row'>「眾生無邊誓願度，　福智無邊誓願集，</div>
<div class='lg-row'>法門無邊誓願學，　如來無邊誓願事，</div>
<div class='lg-row'>無上菩提誓願成。」</div>
</div><p>「今所發心，復當遠離我法二相，顯明本覺，真如平等鏡智現前，得善巧智，具足圓滿普賢之心，唯願十方一切諸佛諸大菩薩證知我等。至心頂禮：</p>
<p>「南無東方阿閦佛　南無南方寶生佛　南無西方阿彌陀佛　南無北方不空成就佛　南無清淨法身毘盧遮那佛」</p>

<p class='juan'>受菩提心戒儀一卷</p></div>
</div><!-- end of div[@id='body'] -->
</body></html>