<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>千眼千臂觀世音菩薩陀羅尼神呪經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1057 [No. 1058]
<div class='div-xu'><a id='mulu1' />
<p class='h1'>千眼千臂觀世音菩薩陀羅尼神呪經序</p><p>惟夫聖力難准靈心罕究。六神通之妙業。八自在之玄功。持恭實而納崇山。析毫端而容大海。豈止分身百億。現影三千而已也。千手千眼菩薩者。即觀世音之變現。伏魔怨之神迹也。自唐武德之歲。中天竺婆羅門僧瞿多提婆。於細㲲上圖畫形質。及結壇手印經本至京進上。太武見而不珍。其僧悒而旋轡。至貞觀年中。復有北天竺僧。齎千臂千眼陀羅尼梵本奉進。文武聖帝勅令大總持寺法師智通。共梵僧翻出呪經并手印等。智通法師三覆既了。即祈心懇切佇流徵應。於是感慶憙尊者之俯降形儀。通悲喜驚嗟投身頂謁。蒙存慰喻問欲何求。通曰擣昧庸心輒此詳譯。不審情詣稍符聖旨以否。默而印許。竊表深衷。便錄本進上。帝委問由緒。通具以事述感愜帝心。於是齎[葶-丁+呆]本出內將示。弘福大德玄<span class='corr'>謩</span>法師一見此文嗟稱不已。有人云勅未流行何因忽茲漏洩。其本遂寢不復弘揚。又有西來梵僧。持一經夾以示智通。通還翻出。諸餘不殊舊本。唯闕身呪一科。有常州正勤寺主慧琳法師。功德為務定慧是崇。深入總持周窮藝術。歷遊京邑拪遲實際伽藍。思廣異聞希誠脫簡。爰有北天竺婆羅門僧名蘇伽施。常持此法結壇手印朝夕虔祈。琳罄折諮詢每致歎阻。後同之洛下漸示津途。即請一清信士李太一。其人博學梵書玄儒亦究。紆令筆削潤色成章。備書梵音身呪具至。神功年中有一仁者自京都至。將通師所翻後本。有上下兩卷惟闕身呪。琳參入其中。事若一家婉而備足。又佛授記寺有婆羅門僧達摩戰陀。烏伐那國人也。善明悉陀羅尼呪句。常每奉</p>
<p>制翻譯。於妙㲲上畫一千臂菩薩像并本經呪進上　神皇令宮女繡成或使匠人畫出。流布天下不墜靈姿。波崙又於婆羅門。真諦律師。聞此僧由來。云有大力鬼神毘那翼迦。能障一切善法不使成就。一切惡業必令增長。雖有妙力通心無能制伏。觀音菩薩現作千臂千眼之形以伏彼神。及有呪印用光不朽。將來好事者佇無惑焉。</p>
</div>
<p class='juan'><a id='mulu2' />千眼千臂觀世音菩薩陀羅尼神呪經卷上</p><p class="byline">大唐總持寺沙門智通譯</p>
<div class='div-other'><p>爾時觀世音菩薩摩訶薩。白佛言世尊。是我前身不可思議福德因緣。今蒙世尊與我授記。欲令利益一切眾生起大悲心。能斷一切繫縛。能滅一切怖畏。一切眾生蒙此威神。悉皆離苦因。獲安樂果。若有善男子善女人。於我滅後後五百歲中。能於日夜六時。依法受持此陀羅尼神呪法門者。一切業障悉皆消滅。一切陀羅尼神呪法門悉皆成就。今我念報世尊恩德。隨在何等乃至村城國邑聚落。或在山野或在林間。我當常隨擁護是人。不令一切鬼神之所嬈害。</p>
<p>爾時觀世音菩薩。又白佛言。世尊。後五百歲中眾生。垢重薄福者多。不能專念。設有受者。或被鬼神之所侵害。今我以佛威神之力。廣為饒益一切眾生。安樂天人阿修羅等。為說陀羅尼法。我於過去無量劫中。以曾親近供養如是陀羅尼法。乃至過去未來現在諸佛。皆因此陀羅尼法門。得阿耨多羅三藐三菩提。若有善男子善女人等。專念受持此陀羅尼法門者。此人現世口說流利。無所質礙慧辯通達。於一切天人大眾中最為第一。聞者歡喜皆悉稽首。在所生處常得見佛法僧。有所言說人皆信受。當知此是諸佛威神之力。非我自力。</p>
<p>爾時世尊讚歎觀世音菩薩言。善哉善哉汝能如是。利益安樂天人阿修羅等及淨業道。我今以智印印之。令汝永不退轉。</p>
<p>爾時觀世音菩薩。又白佛言。世尊。我念過去無量劫中。持此陀羅尼法門。在布怛羅山中。乃逢魔王領諸魔眾。惱亂我法令使呪句不成。爾時我以此陀羅尼法。降伏是魔悉皆退散。當知此陀羅尼力不可思議。</p>
<p>爾時觀世音菩薩。慈悲故利益故安樂天人故。即說姥陀羅尼法。</p>
</div>
<div class='div-other'><a id='mulu3' />
<p class='h1'>千眼千臂觀世音菩薩大身呪第一<span class='note-inline'>(用後總攝身印)</span></p><p class="dharani">娜摩薩羅婆<span class='note-inline'>(二合)</span>若<span class='note-inline'>(爾耶反)</span>耶<span class='note-inline'>(一)</span>娜謨喝囉怛那<span class='note-inline'>(二合)</span>多囉<span class='note-inline'>(二合)</span>夜<span class='note-inline'>(引)</span>也<span class='note-inline'>(二)</span>娜謨阿彌陀婆<span class='note-inline'>(重平)</span>耶怛他揭多耶<span class='note-inline'>(三)</span>阿羅訶羝三藐三菩陀耶<span class='note-inline'>(四)</span>娜謨阿利耶<span class='note-inline'>(二合)</span>跋路枳帝<span class='note-inline'>(五)</span>濕縛<span class='note-inline'>(二合)</span>囉耶<span class='note-inline'>(六)</span>菩提薩埵耶<span class='note-inline'>(七)</span>摩訶薩埵耶<span class='note-inline'>(八)</span>摩訶迦嚕尼迦耶<span class='note-inline'>(去九)</span>娜謨摩訶薩他摩<span class='note-inline'>(二合)</span>波羅<span class='note-inline'>(二合)</span>鉢多<span class='note-inline'>(二合)</span>耶<span class='note-inline'>(十)</span>菩提薩埵耶<span class='note-inline'>(十一)</span>摩訶薩埵耶<span class='note-inline'>(十二)</span>摩訶迦嚕尼迦耶<span class='note-inline'>(凡迦皆鳩娜反十三)</span>娜謨毘補羅毘麼耶<span class='note-inline'>(十四)</span>素<span class='note-inline'>(上)</span>鉢唎<span class='note-inline'>(二合)</span>底<span class='note-inline'>(丁枳反)</span>瑟耶<span class='note-inline'>(二合)</span>多<span class='note-inline'>(去十五)</span>僧棄耶<span class='note-inline'>(上)</span>素<span class='note-inline'>(引)</span>唎耶<span class='note-inline'>(二合)</span>舍多娑訶薩囉<span class='note-inline'>(二合)</span>阿羝唎<span class='note-inline'>(引)</span>迦<span class='note-inline'>(十六)</span>鉢羅<span class='note-inline'>(二合)</span>婆<span class='note-inline'>(重平)</span>阿縛<span class='note-inline'>(皆肥麼反)</span>婆<span class='note-inline'>(重平)</span>悉多<span class='note-inline'>(短)</span>慕<span class='note-inline'>(引)</span>㗚怛<span class='note-inline'>(重音短二合)</span>曳<span class='note-inline'>(十七)</span>摩訶末尼<span class='note-inline'>(去)</span>摩矩吒軍<span class='note-inline'>(去)</span>茶羅陀㗚泥<span class='note-inline'>(去十八)</span>薄伽伐底<span class='note-inline'>(丁里)</span>鉢頭摩<span class='note-inline'>(二合)</span>波挐<span class='note-inline'>(上十九)</span>曳薩羅婆<span class='note-inline'>(二合)</span>路迦阿<span class='note-inline'>(阿字是上迦字上聲緣此句內有阿字更不須迦引聲)</span>跛<span class='note-inline'>(長去)</span>耶<span class='note-inline'>(二十)</span>奢<span class='note-inline'>(去)</span>摩那<span class='note-inline'>(去長)</span>耶<span class='note-inline'>(二十一)</span>毘毘<span class='note-inline'>(去)</span>陀毒<span class='note-inline'>(長)</span>佉三摩鞞<span class='note-inline'>(去引)</span>舍吠瑟吒<span class='note-inline'>(二合二十二)</span>薩婆薩埵跛哩慕者那<span class='note-inline'>(去引)</span>耶<span class='note-inline'>(二十三)</span>怛姪他<span class='note-inline'>(二十四)</span>唵<span class='note-inline'>(二十五)</span>勃<span class='note-inline'>(重)</span>部<span class='note-inline'>(長)</span>皤<span class='note-inline'>(伏訛反二十六)</span>摩訶路迦羯囉舸赧<span class='note-inline'>(二十七)</span>那跢摩<span class='note-inline'>(二十八)</span>悉底<span class='note-inline'>(丁里反二合)</span>弭囉<span class='note-inline'>(二十九)</span>鉢吒囉<span class='note-inline'>(三十)</span>毘那舍娜<span class='note-inline'>(引)</span>伽羅耶<span class='note-inline'>(三十一)</span>囉伽墜<span class='note-inline'>(二合引)</span>廢灑摩訶暮<span class='note-inline'>(引)</span>訶闍<span class='note-inline'>(引)</span>囉<span class='note-inline'>(三十二)</span>奢摩<span class='note-inline'>(去)</span>迦<span class='note-inline'>(三十三)</span>奢娑迦<span class='note-inline'>(三十四)</span>囉訖叉迦<span class='note-inline'>(三十五)</span>薩婆波耶突唎揭<span class='note-inline'>(二合)</span>底<span class='note-inline'>(平三十六)</span>鉢囉<span class='note-inline'>(二合)</span>舍麼迦那羯囉耶<span class='note-inline'>(三十七)</span>薩婆怛他揭多<span class='note-inline'>(三十八)</span>三摩縛馱<span class='note-inline'>(三十九)</span>那羯囉<span class='note-inline'>(短)</span>醯醯<span class='note-inline'>(重努氣道四十)</span>摩訶菩提薩埵縛囉馱<span class='note-inline'>(四十一)</span>鉢頭摩<span class='note-inline'>(二合)</span>路<span class='note-inline'>(引)</span>迦三步<span class='note-inline'>(重)</span>陀<span class='note-inline'>(四十二)</span>摩訶迦盧尼迦<span class='note-inline'>(四十三)</span>折<span class='note-inline'>(殖列反)</span>吒<span class='note-inline'>(上)</span>麼矩吒<span class='note-inline'>(長上)</span>楞<span class='note-inline'>(近冷音)</span>訖栗<span class='note-inline'>(二合)</span>多<span class='note-inline'>(四十四)</span>舍唎蘭摩尼羯那<span class='note-inline'>(上)</span>迦囉闍多跋折囉<span class='note-inline'>(二合)</span>吠住唎耶<span class='note-inline'>(二合四十五)</span>楞訖唎<span class='note-inline'>(引二合)</span>多捨唎囉<span class='note-inline'>(四十六)</span>阿弭多<span class='note-inline'>(引)</span>婆視那<span class='note-inline'>(短四十七上)</span>迦摩羅楞訖㗚<span class='note-inline'>(二合)</span>多<span class='note-inline'>(四十八)</span>鉢囉<span class='note-inline'>(二合引)</span>皤囉那囉那囉那哩者那摩　訶　社　那　娜　囉<span class='note-inline'>(短)</span>那<span class='note-inline'>(長)</span>唎<span class='note-inline'>(四十九)</span>舍多娑訶薩囉<span class='note-inline'>(二合)</span>阿毘<span class='note-inline'>(重平)</span>羅使多迦耶<span class='note-inline'>(五十)</span>摩訶菩提薩埵<span class='note-inline'>(五十一)</span>毘馱摩毘馱摩<span class='note-inline'>(五十二)</span>毘那舍耶毘那舍耶<span class='note-inline'>(五十三)</span>摩訶<span class='note-inline'>(引)</span>演覩嚕<span class='note-inline'>(二合)</span>訖隷<span class='note-inline'>(二合)</span>奢迦皤<span class='note-inline'>(去)</span>吒皤<span class='note-inline'>(去)</span>畔哆僧娑<span class='note-inline'>(引)</span>羅遮囉迦<span class='note-inline'>(上短音五十四)</span>波羅迦囉<span class='note-inline'>(二合)</span>摩地那<span class='note-inline'>(五十五)</span>布嚧沙鉢頭摩<span class='note-inline'>(二合五十六)</span>布嚧沙那伽<span class='note-inline'>(五十七)</span>布嚕沙娑伽囉<span class='note-inline'>(五十八)</span>毘<span class='note-inline'>(引)</span>囉毘羅吠唎闍耶<span class='note-inline'>(五十九)</span>素誕<span class='note-inline'>(長)</span>跢<span class='note-inline'>(得可反)</span>素誕跢<span class='note-inline'>(六十)</span>鉢哩筏哩<span class='note-inline'>(二合)</span>多<span class='note-inline'>(六十一)</span>馱摩馱摩<span class='note-inline'>(六十二)</span>縒麼縒麼<span class='note-inline'>(六十三)</span>覩<span class='note-inline'>(重)</span>嚧覩嚧<span class='note-inline'>(六十四)</span>鉢羅<span class='note-inline'>(二合)</span>奢<span class='note-inline'>(引)</span>薩<span class='note-inline'>(短)</span>耶<span class='note-inline'>(六十五)</span>鉢羅<span class='note-inline'>(二合)</span>奢<span class='note-inline'>(引)</span>薩耶<span class='note-inline'>(六十六)</span>祇<span class='note-inline'>(重去)</span>囄祇囄<span class='note-inline'>(六十七)</span>婢梨婢梨<span class='note-inline'>(六十八)</span>只離只離<span class='note-inline'>(六十九)</span>姥<span class='note-inline'>(母音)</span>盧姥盧<span class='note-inline'>(七十)</span>姥庾姥庾<span class='note-inline'>(七十一)</span>悶遮悶遮<span class='note-inline'>(七十二)</span>覩那覩那<span class='note-inline'>(七十三)</span>婢杜那婢杜那<span class='note-inline'>(七十四)</span>覩嚕覩嚕<span class='note-inline'>(七十五)</span>伽<span class='note-inline'>(去引)</span>耶伽耶<span class='note-inline'>(七十六)</span>伽<span class='note-inline'>(去引)</span>馱耶伽<span class='note-inline'>(引)</span>馱耶<span class='note-inline'>(七十七)</span>喝娑喝娑<span class='note-inline'>(七十八)</span>鉢羅<span class='note-inline'>(二合)</span>訶娑鉢囉<span class='note-inline'>(二合)</span>訶娑<span class='note-inline'>(七十九)</span>毘馱毘馱<span class='note-inline'>(八十)</span>羯隷<span class='note-inline'>(二合)</span>奢<span class='note-inline'>(去八十一)</span>嚩薩<span class='note-inline'>(短)</span>那<span class='note-inline'>(八十二)</span>摩摩寫<span class='note-inline'>(某甲八十三)</span>荷羅<span class='note-inline'>(去)</span>荷羅<span class='note-inline'>(八十四)</span>僧<span class='note-inline'>(司孕反)</span>荷囉僧荷囉<span class='note-inline'>(八十五引)</span>覩<span class='note-inline'>(重)</span>嚕徵<span class='note-inline'>(知起反)</span>覩<span class='note-inline'>(重)</span>嚕胝<span class='note-inline'>(八十六)</span>摩訶曼茶<span class='note-inline'>(去短)</span>羅<span class='note-inline'>(八十七)</span>覩嚕徵<span class='note-inline'>(知起反)</span>迦囉拏<span class='note-inline'>(八十八)</span>舍哆鉢羅<span class='note-inline'>(二合)</span>細<span class='note-inline'>(引)</span>迦<span class='note-inline'>(八十九)</span>皤婆<span class='note-inline'>(重)</span>娑<span class='note-inline'>(九十)</span>毘娑那<span class='note-inline'>(長)</span>舍麼迦<span class='note-inline'>(九十一)</span>麼訶菩提薩埵<span class='note-inline'>(九十二)</span>皤囉馱<span class='note-inline'>(九十三)</span>莎訶<span class='note-inline'>(九十四)</span></p>
<p>爾時觀世音菩薩摩訶薩。說此陀羅尼名薄伽梵蓮花手嚴飾寶杖。世尊於大金剛歡喜殿說。為尊勝菩薩及無量天龍緊那羅之所讚歎。為摧壞廣大業障山故。若有得聞者。若讀若誦此陀羅尼者。彼人所有一切煩惱業障悉得消滅。若有人於晨朝時生尊重心。誦此陀羅尼者。常為觀世音菩薩。恒常隨逐擁護是人。所思念事皆得成就。若有求願使得成就者。當獨坐靜處。心念觀世音菩薩更無餘緣。誦此陀羅尼七遍無願不果。又得一切眾生之所愛樂。不墮一切諸惡之趣。若坐若行若住。常念佛如對目前者。是人於無量百千俱胝生。所有積集諸惡罪業皆得消滅。是人當得具足千轉輪王之福。生生常得與觀世音菩薩。同時出生生貴姓家。若以滿一掬香花散於觀世音菩薩前。誦此陀羅尼七遍者。得大千功德大悲法性。彼人於世間得大力成就。若看菩薩面誦此陀羅尼呪者。即得見觀世音菩薩微笑相。見已即得離垢地。能照耀世間。即於此生當得見佛慈念攝授。臨命終之時如入禪定。生生之處得宿命智。所有罪障皆悉消滅。若欲受持此陀羅尼者。當於白月十五日。受持八戒齋著白淨衣。於有舍利佛塔及有舍利佛前。並得作之。用白檀作泥塗壇<span class='note-inline'>(其白檀於石上摩取粖用塗地)</span>以種種花散彼壇內。佛前燒香然燈。即於佛前生恭敬心。觀世音菩薩而來入是壇內。當誦此陀羅尼一百八遍。是人所有一切罪障。五逆重罪悉皆消滅。身口意業皆得清淨。得佛三昧力灌頂力。波羅蜜地力殊勝智力悉皆成就。若須雨時。當視天誦此陀羅尼。甘雨應時即下。若視地誦此陀羅尼者。能令百穀皆得成熟。若於枯池河泉邊。誦此陀羅尼者。即得水還盈滿。若一切病患。當誦此陀羅尼。以手摩之即得除差。於失念者邊。誦此陀羅尼。還得正念。若於飢渴人邊。當視其面誦此陀羅尼。所有飢渴悉皆消滅。若欲結界。當入池水中。寫此陀羅尼繫著幢上。一百由旬內無諸衰患。即成結界擁護成就。</p>
</div>
<div class='div-other'><a id='mulu4' />
<p class='h1'>千眼千臂觀世音菩薩總攝身印第一</p><p>先起立端身並脚齊立。右脚微曲少許。先以左手舒下。以中指無名指並屈著掌中。小指食指大母指散舒。仰掌向上。次以右手亦然。屈肘與髆臍。掌向前。此是總攝身印。若欲降伏魔怨。及諸外道邪見稠林令入正道者。當作此印誦陀羅尼二十一遍。必如所願。呪曰。</p>
<p class="dharani">那<span class='note-inline'>(上)</span>謨曷囉<span class='note-inline'>(二合)</span>怛那<span class='note-inline'>(二合)</span>怛羅<span class='note-inline'>(二合)</span>夜耶<span class='note-inline'>(一)</span>那謨阿利耶<span class='note-inline'>(二)</span>波路吉帝攝伐<span class='note-inline'>(二合)</span>囉耶<span class='note-inline'>(三)</span>菩提薩埵耶<span class='note-inline'>(四)</span>摩訶薩哆跛耶<span class='note-inline'>(五)</span>摩訶迦嚕尼迦耶<span class='note-inline'>(六)</span>怛姪他<span class='note-inline'>(七)</span>阿<span class='note-inline'>(去)</span>跋陀阿跋陀<span class='note-inline'>(八)</span>跋唎跋帝<span class='note-inline'>(九)</span>[王*垔]醯夷醯<span class='note-inline'>(十)</span>莎<span class='note-inline'>(去)</span>訶<span class='note-inline'>(十一)</span></p>
</div>
<div class='div-other'><a id='mulu5' />
<p class='h1'>千眼千臂觀世音菩薩總持陀羅尼印第二</p><p>准前身印上。合掌當心。以五指相叉左押右。以二頭指直竪頭相拄。其大母指附頭指。押第一文上。掌少開。此印名總持陀羅尼法。作此印者。能滅除無量生死劫來惡業。罪障一時消滅。當來往生十方淨土。往昔釋迦牟尼如來。臨欲成道為魔王所惱。作此總持陀羅尼印獲得安樂禪定。呪曰。</p>
<p class="dharani">跢姪他<span class='note-inline'>(一)</span>薩婆陀羅尼<span class='note-inline'>(二)</span>曼茶羅耶<span class='note-inline'>(三)</span>[王*垔]醯曳醯<span class='note-inline'>(四)</span>鉢囉<span class='note-inline'>(二合)</span>摩輸馱<span class='note-inline'>(五)</span>薩跢跛耶<span class='note-inline'>(六)</span>莎訶<span class='note-inline'>(七)</span></p>
</div>
<div class='div-other'><a id='mulu6' />
<p class='h1'>千眼千臂觀世音菩薩解脫禪定印第三</p><p>先偏袒右肩右膝著地合掌頂上。屈二頭指以頭相拄。二大指附頭指第二文上。此印法名解脫禪定印。過去諸佛同修此法。得禪定解脫神通。每以此法供養。得見十方諸佛了然目前。同前呪。</p>
</div>
<div class='div-other'><a id='mulu7' />
<p class='h1'>千眼千臂觀世音菩薩千眼印呪第四</p><p>起立並足。先以二中指無名小指。各以甲背相著。其二頭指竪頭相拄。其二大母指側搏附頭指第二文上側。腕開五寸許置於眉間。此名千眼印。作此印呪法門者。即得觀見百千萬億世界佛剎淨妙國土。一一佛國各得百萬四千菩薩。與行者同為伴侶。若未經三曼茶羅者。必不得見此印法門呪印。令人得罪<span class='note-inline'>(通作此法印親驗菩薩受法與智通凡有所願悉皆滿足)</span>呪曰。</p>
<p class="dharani">唵<span class='note-inline'>(一)</span>薩婆斫蒭<span class='note-inline'>(二合)</span>伽羅耶<span class='note-inline'>(二)</span>陀囉尼<span class='note-inline'>(三)</span>因<span class='note-inline'>(去)</span>地唎耶<span class='note-inline'>(四)</span>莎訶<span class='note-inline'>(五)</span></p>
</div>
<div class='div-other'><a id='mulu8' />
<p class='h1'>千眼千臂觀世音菩薩千臂總攝印第五</p><p>起立並足。先仰右手掌。五指各相附。後以左手掌。仰押右掌上當心著。此名總攝千臂印。此印能伏三千大千世界魔怨。呪曰。</p>
<p class="dharani">怛姪他<span class='note-inline'>(一)</span>婆盧枳帝<span class='note-inline'>(二)</span>攝伐囉耶<span class='note-inline'>(三)</span>薩婆咄<span class='note-inline'>(徒訥反)</span>瑟吒<span class='note-inline'>(四二合)</span>烏訶彌耶<span class='note-inline'>(五)</span>莎訶<span class='note-inline'>(六)</span></p>
</div>
<div class='div-other'><a id='mulu9' />
<p class='h1'>千眼千臂觀世音菩薩通達三昧成印第六</p><p>起立以脚跟相跓。先以左手竪五指相搏屈肘向前託。次以右手亦然。屈肘向內託。此名通達三昧印。此印能令通達一切三昧智印。莊嚴方便八萬四千法門。皆因此法得阿耨多羅三藐三菩提。用前大身呪。</p>
</div>
<div class='div-other'><a id='mulu10' />
<p class='h1'>千眼千臂觀世音菩薩呼召天龍八部神鬼集會印第七</p><p>起立並足。先以左手無名指。捻大母指甲上。次以右手亦如是作。二小指及中指。直竪頭相跓。合腕相附著。以頭指來去。呪曰。</p>
<p class="dharani">唵<span class='note-inline'>(一)</span>薩婆提婆那伽<span class='note-inline'>(二)</span>阿<span class='note-inline'>(去)</span>那唎<span class='note-inline'>(三)</span>莎訶<span class='note-inline'>(四)</span></p>
</div>
<div class='div-other'><a id='mulu11' />
<p class='h1'>千眼千臂觀世音菩薩呼召大梵天王及憍尸迦來問法印第八</p><p>准前印上。開腕以手側相拄。仰掌以頭指來去。呪曰。</p>
<p class="dharani">唵<span class='note-inline'>(一)</span>摩訶梵摩<span class='note-inline'>(去)</span>耶<span class='note-inline'>(二)</span>[王*垔]醯夷醯<span class='note-inline'>(三)</span>莎訶<span class='note-inline'>(四)</span></p>
<p>此印呪法。能攝無量無數陀羅尼印法門皆悉來集。若日月蝕時。呪酥二十一遍。以印印酥食者。令人聰明日誦萬偈。此印法門。日藏如來授與觀世音菩薩。</p>
</div>
<div class='div-other'><a id='mulu12' />
<p class='h1'>千眼千臂觀世音菩薩歡喜摩尼隨意明珠印第九</p><p>起立合掌當心。以二大母指雙屈入掌中。餘四指直竪合掌當心。誦前大身呪二十一遍。決定得入諸天宮殿。遊歷十方諸佛國土。百千萬珍寶隨意所須。皆得供養諸佛菩薩金剛一切聖眾。若有人能作此法門者。晨朝早起清淨澡漱。作此印法。面見十方恒河沙佛。滅除無量劫來生死惡業重罪。是故讚歎如是功德。</p>
</div>
<div class='div-other'><a id='mulu13' />
<p class='h1'>千眼千臂觀世音菩薩乞願隨心印第十</p><p>准前印。屈二頭指押二大母指甲上。其頭指甲背相著。用前身呪。若人隨所求願皆悉滿足。必定不退菩提之道。</p>
</div>
<div class='div-other'><a id='mulu14' />
<p class='h1'>千眼千臂觀世音菩薩入滅盡定三昧印第十一</p><p>准前印。直竪散頭指大母指。開掌。此印我在因地時。乃有恒河沙諸佛受我此法。令我得證菩提之道。誦大身呪。</p>
</div>
<div class='div-other'><a id='mulu15' />
<p class='h1'>千眼千臂觀世音菩薩請佛三昧印第十二</p><p>准前印合掌當心。頭指來去。呪曰。</p>
<p class="dharani">唵<span class='note-inline'>(一)</span>薩婆勃陀三摩<span class='note-inline'>(去)</span>耶<span class='note-inline'>(二)</span>[王*垔]醯夷醯<span class='note-inline'>(三)</span>鉢囉<span class='note-inline'>(二合)</span>摩輸陀薩埵<span class='note-inline'>(四)</span>莎訶<span class='note-inline'>(五)</span></p>

<div class='div-other'><a id='mulu16' />
<p class='h2'>千眼千臂觀世音菩薩置十肘曼拏羅壇法</p><p>次說壇法。凡作一切曼荼羅法門時。謹案梵本云。此國土無有作曼荼羅地。如彼天竺皆取上勝福德之地以為壇場。婆羅門國別有擇地方法。不能廣說。且論此漢地第一山居閑靜之處。在山頂上有形勢處。掘地去其石礫及瓦器惡土物等。然始平治。以瞿摩夷和香塗地。縱廣一丈六尺。起基十二指乃至十六指。一肘以為勝上。第一取白栴檀香。於其石上磨。取粖塗曼荼羅上。以五色粉摸界。其壇開四門。</p>
<p>東方門安提頭賴吒天王。</p>
<p>南方門安毘樓勒叉天王。</p>
<p>西方門安毘樓博叉天王。</p>
<p>北方門安毘沙門天王。</p>
<p>次第安天王。左右及眷屬各居本位。其曼茶羅中心。安千眼千臂觀世音菩薩像。像前置案。案上置呪法。燒種種香安種種飲食。散種種花以為供養。唯除雜物薰辛酒肉。自外日別造新香鮮者花樹果子。於像前著三白食乳酪酥蜜。燒檀香沈香酥合香龍腦香。每日三時洗浴受三律儀。至心誦呪供養千眼觀世音菩薩。晨朝午時日暮供養。日別不闕。如是乃至三七日。盡意供養畢來見呪師。作壇背地作法。呼召一切皆上圖畫像形。今案梵本無如此事。但知其呪師面向東方誦呪。作前第一第二第三乃至十二。請佛三昧印何勞假設印。作前印一遍各誦呪七遍。乃至第十二印畢。當自發不退堅固。但作法呼召一切皆來。令發菩提決定心。端坐想一切呪神在其眼前。一無障難不得畢竟。誦前大身呪滿一千八十遍。</p>
<p>爾時觀世音菩薩。當化現作阿難身相貌。來問行者所須何法求何願耶<span class='note-inline'>(此語智通親自供養蒙作此問以此錄之)</span>。</p>
<p>行者白言為求無上菩提陀羅尼法。若蒙受記之時。唯願發慇懃心無求名利。所願須救一切眾生觀同一子。又願一切鬼神悉皆順伏。得如願已但自知耳。不得向人傳說。</p>
<p><span class='note-inline'>(通翻此法與玄謩一本玄謩受學)</span>若欲得求一切願者。當作四肘水曼茶羅法。燒沈水香誦前身呪一百八遍。作前第十乞願印。即得一切如願滿足訖。即焚却此一本。自外更無如此供養。一切陀羅尼法門悉皆成就。又法若欲得一切歡喜者。作前第九摩尼隨意明珠印誦身呪。呪烏麻二十一遍火中燒之。即得如意。若欲令喝羅<span class='note-inline'>(二合)</span>闍歡喜者。當取喝羅<span class='note-inline'>(二合)</span>闍園內樹枝。呪二十一遍擲置園中。即得歡喜。若欲降伏惡人怨家者。當呪苦練木二十一遍火中燒之。即得歸伏。又法若有神鬼難調伏者。取安悉香及白芥子。呪二十一遍擲火中燒。一切神鬼病者自然臣伏。記有疫病流行。當作四肘水曼茶羅。取好牛酥呪一百八遍火中燒之。一切災疫悉皆消滅。又取酥少分。與疫病人食之立即除愈。昔有罽賓國疫疾流行。人得病者不過一二日並死。有婆羅門真帝將此法行。疫病應時即得消滅。行病鬼王出離國境知有驗矣。又法他國侵繞盜賊逆亂起來。作前第一總攝身印呪一百八遍。一切盜賊自然殄滅。若一切業報眾生命根盡者。作前滅盡定印日日供養。燒況水香誦呪滿一千八十遍。即當轉其業障。昔波羅奈國有一長者。唯有一子壽年合得十六。至年十五有一婆羅門巡門乞食。見其長者愁憂不樂。夫妻憔悴面無光澤。婆羅門問曰。長者何為不樂。長者說向因緣。婆羅門答言。長者不須愁憂。但取貧道處分子得壽年長遠。于時婆羅門作此法門一日一夜。得閻羅王報云。長者其子命根只合十六。今已十五唯有一年。今遇善因緣得年八十故來相報。爾時長者夫妻歡喜踊躍。罄捨家資次施佛法眾僧。當知此法不可思議具大神驗。已曾入大都會三曼荼羅金剛大道場者。不須作曼荼羅。唯須結印誦呪。無願不果速當成佛。若有女人臨當產時受大苦惱。呪酥二十一遍令彼食之。必定安樂。所生男女具大相好。眾善莊嚴宿殖德本令人愛敬。常於人中受勝快樂。若有眾生有眼痛者。呪師以菩薩千眼印呪二十一遍。以印印眼眼即除愈。以此大因緣其人獲得天眼。光明徹見上界。種種天人受勝快樂處。</p>
<p>次說畫像法。謹案梵本。造像皆用白疊。廣十肘此土一丈六尺。長二十肘此土三丈二尺。菩薩身作檀金色。面有三眼一千臂。一一掌中各有一眼。綵色中不得著膠。以香乳和綵色。菩薩頭著七寶天冠身垂瓔珞。又一本云。此土無好白疊大者。但取一幅白絹。菩薩身長五尺作兩臂。依前第五千臂印法亦得供養。不要千眼千臂。此法亦依梵本。唯菩薩額上更安一眼即得。若欲供養此法門者。先須畫像。其畫像法必須作曼荼羅如法。令匠者受八戒齋。出入一上廁一洗浴。其像作成時。其畫匠及呪師恐多不如法。對像懺悔罪過。即安置壇中。即須作法設廣供養滿足三七日。千臂千眼觀世音菩薩像。必放大光明過於日月。除不至心者。其千眼千臂觀世音菩薩像法。武德年中中天竺婆羅門瞿陀提婆。將此像本來進。入內即不出。通案梵本。只言千眼千臂更無釋名。又案梵本。菩薩過去毘婆尸佛。亦現作降伏魔身。千眼中各出一佛。以為賢劫千佛也。千臂各各化出一轉輪聖王。此菩薩降魔身中最為第一。爾時世尊告觀世音菩薩等。我以佛神力窮劫廣說不能得盡。</p>

<p class='juan'>千眼千臂觀世音菩薩陀羅尼神呪經卷上</p></div></div>
</div><!-- end of div[@id='body'] -->
</body></html>