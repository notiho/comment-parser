<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼集經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<div class='div-other'>
<p class='juan'><a id='mulu169' />佛說陀羅尼集經卷第五<span class='note-inline'>(觀世音卷中)</span></p><p class="byline">大唐天竺三藏阿地瞿多譯</p><a id='mulu170' />
<p class='h2'>千轉觀世音菩薩心印呪第一<span class='note-inline'>(與一切觀音菩薩心印呪同)</span></p><p>「頭指以下四指反叉，向內相捺，左大指屈入頭指中間，右大指舒直向內，勿曲，兩腕相合，以右大指來去。呪曰：</p>
<p class="dharani">「『唵<span class='note-inline'>(一)</span>　阿嚕力<span class='note-inline'>(二)</span>　莎訶<span class='note-inline'>(三)</span>』</p>
<p>「若作此印法，一切觀世音菩薩見之。請觀世音坐、作結界法、燒香供養竟，次作此印，觀音歡喜。日日作者，大好益善。</p>
</div>
<div class='div-other'><a id='mulu171' />
<p class='h2'>又千轉印呪第二</p><p>「手印與前一切觀世音心印同，惟足不同。頭指以下四指反叉，向內相捺，左大指屈入頭指中，右大指舒直，向內勿曲，兩腕相合。兩脚作丁<span class='corr'>字</span>形，右脚丁頭、左脚丁尾，乃右脚直立，左膝曲在外，努胯，身屈向左邊。以心印當右乳前，勿著乳，面作笑顏，頭面向右。每月十五日香湯洒浴，入於淨室，而作此印誦後大呪，四重、五逆悉皆消滅。</p>
<p>「千轉陀羅尼曰：</p>
<p class="dharani">「『那<span class='note-inline'>(上音)</span>謨囉<span class='note-inline'>(上音)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那謨阿[口*梨]耶婆盧<span class='note-inline'>(輕呼)</span>枳帝攝筏<span class='note-inline'>(二合)</span>囉耶<span class='note-inline'>(二)</span>　菩提薩埵<span class='note-inline'>(去音)</span>耶<span class='note-inline'>(三)</span>　摩訶薩埵<span class='note-inline'>(去音)</span>耶<span class='note-inline'>(四)</span>　摩訶迦嚧尼迦<span class='note-inline'>(去音)</span>耶<span class='note-inline'>(五)</span>　跢姪他<span class='note-inline'>(六)</span>　闍<span class='note-inline'>(上音)</span>曳闍曳<span class='note-inline'>(七)</span>　闍<span class='note-inline'>(上音)</span>夜婆醯<span class='note-inline'>(上音)</span>儞<span class='note-inline'>(八)</span>　闍<span class='note-inline'>(上音)</span>榆跢唎<span class='note-inline'>(上)</span><span class='note-inline'>(九)</span>　迦<span class='note-inline'>(上音)</span>羅迦<span class='note-inline'>(上音)</span>羅<span class='note-inline'>(十)</span>　麼羅麼羅<span class='note-inline'>(十一)</span>　者羅<span class='note-inline'>(上音)</span>者羅<span class='note-inline'>(上)</span><span class='note-inline'>(十二)</span>　器拏器拏<span class='note-inline'>(十三)</span>　薩婆羯磨跋囉<span class='note-inline'>(上音)</span>拏儞迷<span class='note-inline'>(十四)</span>　薄伽婆底<span class='note-inline'>(都儞反)</span>娑<span class='note-inline'>(上音)</span>訶<span class='note-inline'>(上音)</span>薩囉薄羯底<span class='note-inline'>(十五)</span>　薩婆菩<span class='note-inline'>(上音)</span>陀婆盧<span class='note-inline'>(輕呼)</span>枳羝<span class='note-inline'>(十六)</span>　者芻<span class='note-inline'>(上音)</span><span class='note-inline'>(眼)</span><span class='note-inline'>(十七)</span>　輸<span class='note-inline'>(上音)</span>嚕怛囉<span class='note-inline'>(上音)</span><span class='note-inline'>(耳)</span><span class='note-inline'>(十八)</span>　揭囉<span class='note-inline'>(上音)</span>拏<span class='note-inline'>(上音)</span><span class='note-inline'>(鼻)</span><span class='note-inline'>(十九)</span>　是訶<span class='note-inline'>(上音)</span>皤<span class='note-inline'>(二十)</span><span class='note-inline'>(舌)</span>　迦夜<span class='note-inline'>(二十一)</span><span class='note-inline'>(身)</span>　末弩<span class='note-inline'>(二十二)</span><span class='note-inline'>(心)</span>　毘<span class='note-inline'>(上音)</span>輸達儞<span class='note-inline'>(二十三)</span>　素囉<span class='note-inline'>(上音)</span>素囉<span class='note-inline'>(上音)</span><span class='note-inline'>(二十四)</span>　鉢囉<span class='note-inline'>(上音)</span>素囉<span class='note-inline'>(上音)</span>鉢囉<span class='note-inline'>(上音)</span>素囉<span class='note-inline'>(上音)</span><span class='note-inline'>(二十五)</span>　薩婆菩<span class='note-inline'>(上音)</span>陀阿<span class='note-inline'>(上音)</span>地瑟恥<span class='note-inline'>(二合)</span>羝莎訶<span class='note-inline'>(二十六)</span>　達麼陀<span class='note-inline'>(去音)</span>覩揭囉<span class='note-inline'>(上音)</span>鞞莎訶<span class='note-inline'>(二十七)</span>　阿<span class='note-inline'>(上音)</span>婆皤<span class='note-inline'>(二十八)</span>　娑<span class='note-inline'>(上音)</span>皤婆皤<span class='note-inline'>(二十九)</span>　達摩皤<span class='note-inline'>(三十)</span>　菩陀<span class='note-inline'>(上音)</span>尼曳<span class='note-inline'>(三十一)</span>　莎訶<span class='note-inline'>(三十二)</span>』</p>
<p>「《千轉經》云：誦此呪已，惡業銷滅；誦至七遍，五逆罪滅；若滿千遍已，罪無不滅；滿十萬遍，面見觀音、種種莊嚴者。</p>
<p>「七日之中初作法時，惟得食乳糜、酥酪、白餅、粳米飯，不得食鹽醬菜，最後一日勿食。十五日夜空腹，佛前相續誦呪，無定限數，見像動搖，出聲唱言：『善哉，善哉！』放光明曜。復以真珠寶物安呪師頂上，即知成驗。面見觀音已，得滿一切善願。</p>
<p>「又於睡眠中夢見觀音種種莊嚴者，一切善事成就，一切惡業銷滅，直轉讀者亦得滅罪。</p>
<p>「欲東西行時，先呪手七遍以摩拭面，所至之處無諸災橫。</p>
<p>「若能清淨如法，常誦不廢，得第一地。</p>
<p>「若有女人能誦持者，後成男子，更不重受如是女形。</p>
<p>「<span class='corr'>先</span>作壇，安置供養備訖，然始誦呪。其壇四面各十六肘，四重作規，院相皆外白色、內四色，各一重如似壁勢，即是八重也。合五方色，四面開門，東、西、南、北相當，正中一重不須開門。</p>
<p>「大瓦罐八枚、瓮子四枚，各滿盛水，插柏及柳枝安水罐瓮中，作白餅、粳米飯、乳酪、酥蜜、香果子等供養，然十六燈。</p>
<p>「四門外合插十六隻未經用箭，掛五綵線於箭上，取佉陀囉木<span class='note-inline'>(紫薑木是)</span>四枚——二長五指、二長六指——釘壇四角，散種種時、非時華於壇上。</p>
<p>「又取頗伽木<span class='note-inline'>(拘杞子小者是)</span>一千八百枚，各長一尺，若一瓦鉢、若銅鉢和酥乳塗此木枝，呪一枝一遍即擲火中。無佉陀囉木時<span class='note-inline'>(赤棗木代亦得)</span>，須畫一白色觀音聖者像，隨力大小作。</p>
<p>「又先翻法云：千劫聚集業障，一時誦念悉皆滅盡，得千佛聚集善根，得背千劫流轉生老病死邊際，捨此身已，即見千轉輪聖王，恒持十善。若欲生諸佛淨土者，晝夜各三時誦二十一遍，滿三七日，如其所欲，即於夢中或見佛金色形像及菩薩形像，此是先相，即知當生淨土。</p>
<p>「又，受持法，取突婆香<span class='note-inline'>(唐云茅香)</span>并苗五斤、楮木一千箇，長一尺，并酥，總呪一千遍。臨欲燒之，以酥塗木莖及香上，各呪一遍燒之。</p>
<p>「預五月、六月，取牛糞陰乾，突婆香水和作泥作場，身二肘圓作場，場上安種種華香。冬月無華，刻華安之，然熏陸香。</p>
<p>「呪師面向東坐，誦滿一千遍，法成；未呪之時，用此呪水二十一遍或七遍服之。呪水解污，淨室、道場、佛堂、洒身，呪柳枝打病、呪水治病並得，各二十一遍。</p>
<p>「若能一生日別三時，時別誦二十一遍，滅罪不可思議，通一切用。作是法者，觀世音歡喜。</p>
</div>
<div class='div-other'><a id='mulu172' />
<p class='h2'>觀世音母身法印第三</p><p>「兩大指堅各捻二小指頭，兩手並竪相著，二頭指相捻在二大指、小指上，二無名指亦爾，二中指在上，頭少不相到，掌下相著，頭指來去。呪曰：</p>
<p class="dharani">「『唵<span class='note-inline'>(一)</span>　稅閉<span class='note-inline'>(二合)</span>提<span class='note-inline'>(二)</span>　槃陀囉<span class='note-inline'>(二合)</span>婆悉尼<span class='note-inline'>(三)</span>　折吒麼俱吒<span class='note-inline'>(四)</span>　陀羅尼<span class='note-inline'>(五)</span>　莎訶<span class='note-inline'>(六)</span>』</p>
<p>「是法印呪，若有人能日日作之，相續供養，以胡麻、酥蜜和稻穀華，誦呪一遍一燒火中，如是乃至一千八遍——一百八遍呪燒亦得。如是日日作是法者，一切觀世音歡喜。</p>
<p>「又法，孩兒啼哭，當以此呪呪結、呪索，繫項即止。</p>
</div>
<div class='div-other'><a id='mulu173' />
<p class='h2'>觀世音母心印呪第四</p><p>「合腕，二食指、二中指、二無名指並屈，頭相拄，與大節令平，二大指並竪相著，捻食指頭側，二小指竪，頭相著，大指來去。呪曰：</p>
<p class="dharani">「『唵<span class='note-inline'>(一)</span>　摩訶室唎<span class='note-inline'>(二合)</span>曳<span class='note-inline'>(二)</span>　莎訶<span class='note-inline'>(三)</span>』</p>
<p>「是前二法印呪，名觀世音母法。若有人誦持，能除身中百億劫重罪。一切菩薩聞此呪者，皆得奢摩他，由此因<span class='corr'>緣</span>得成佛位，故名菩薩母呪。有能受持者，不久當蒙諸佛授記，一切觀世音菩薩由此呪印得奢摩他記。</p>
</div>
<div class='div-other'><a id='mulu174' />
<p class='h2'>持一切觀世音菩薩三昧印呪第五</p><p>「兩腕合，二大指、二小指直竪，頭合，餘指不相著，直竪<span class='note-inline'>(但開二大指，小指頭不相到，是名十一面印，是大三昧印，頭指來去)</span>，呪用十一面大呪。</p>
<p>「作是法者，能除一切王、賊、水、火、刀、毒等難，皆無怖畏，是觀世音威神力故。</p>
<p>「欲請諸菩薩等法，先須作三昧印，即得一切菩薩歡喜。</p>
</div>
<div class='div-other'><a id='mulu175' />
<p class='h2'>觀世音菩薩隨心印呪第六</p><p>「二手中指、無名、小三指向外相叉，合掌，右壓左，指頭總博掌背，並竪二食指相著，大指亦然，各博食指，大指來去，歸命與前十一面等歸命法同。呪曰：</p>
<p class="dharani">「『跢姪他<span class='note-inline'>(一)</span>　唵<span class='note-inline'>(二)</span>　多<span class='note-inline'>(去)</span>唎多<span class='note-inline'>(去音)</span>唎<span class='note-inline'>(三)</span>　咄多<span class='note-inline'>(去音)</span>唎<span class='note-inline'>(四)</span>　咄唎<span class='note-inline'>(五)</span>　莎訶<span class='note-inline'>(六)</span>』</p>
<p>「是法印呪，若人欲得聰明，取一黃牛置清淨所，令一童男子持八戒齋，搆取牛乳。經於三日所搆得乳，日日還與其牛飲之。從第四日至第七日搆得乳者，即用作酪，以酪作酥。日月蝕時，香湯洒浴，著新淨衣，而作四肘五彩水壇。其壇無門，其壇東面置蓮華座，座上安置雞都摩致，南面置都邏羅華座、北面置俱嚕屈羅華座、中央置隨心觀世音華座。十六盞燈、八盤飲食、燒香散華而供養已，取前件酥盛一新淨赤銅器中，呪師此日不食，三度洒浴，念佛，不得餘想。將其酥椀置壇中心，令其作酥小兒在外看於日月，勿令小兒見壇內事。呪師不得見於日月，若見日月，一不得驗。若日月漸生來，至心作多唎心印，把其酥椀數數呪酥，其酥椀中三種相現——謂暖、煙、火。若但暖，服酥之人一日誦得七百偈經；若出煙者，服酥之人一日誦得七百偈經；若出火者，服酥之人及與他服即大聰明，一日誦得一千偈經；若其如常，亦能強記。其酥一兩、二兩、三、四、五兩，任意皆得。</p>
</div>
<div class='div-other'><a id='mulu176' />
<p class='h2'>又有隨心觀世音印第七<span class='note-inline'>(不見別號，亦無別呪)</span></p><p>「二手十指皆竪，頭合，掌內少空，兩腕相著，正當心上<span class='note-inline'>(此印共供養一切印法同)</span>。</p>
</div>
<div class='div-other'><a id='mulu177' />
<p class='h2'>隨心觀世音祈一切願印第八</p><p>「左手大指屈而向掌，又屈頭指頭離大指頭四五分許，中指以下三指總申相博，以印橫側著心上，指頭向右，呪用前呪。</p>
<p>「是一法印，欲求願時，先作縱廣四肘水壇，懸諸幡蓋，種種莊嚴。於其壇中著隨心像，當其像前列著四椀，其四椀中各盛一味——謂盛石蜜、沙糖、乳、蜜——如其次第各盛供養，散種種華、燒沈水香。供養像已，對像至心發露懺悔，隨其所願仰祈請竟，像前作印，以袈裟覆、或用淨巾覆其印已，至心誦呪滿八百遍，更莫餘緣。誦此呪竟，隨心所願悉得稱意。隨事大小，一日乃至七日作法，日日三時——晨朝、日中、及黃昏時——依前作法必果所願，除不至心。</p>
</div>
<div class='div-other'><a id='mulu178' />
<p class='h2'>十二臂觀世音菩薩身印呪第九</p><p>「左右無名指各列在中指背上，竪二中指，頭相著，合竪二小指、二大指並著，屈二食指，頭相拄，各壓大指頭，其食指齊，第二節令平，食指來去。呪曰：</p>
<p class="dharani">「『唵<span class='note-inline'>(一)</span>　摩訶稅<span class='note-inline'>(去音)</span>羝<span class='note-inline'>(二)</span>　莎訶<span class='note-inline'>(三)</span>』</p>
<p>「是法印呪，取牛糞、牛尿、酥、乳酪等各一大兩，總共和攪，香湯洒浴，著新淨衣，正面向東，並足蹲坐，即呪前藥一百八遍，六月一服，一年再服，自身無病、治病大吉。</p>
</div>
<div class='div-other'><a id='mulu179' />
<p class='h2'>觀世音菩薩不空羂索身印呪第十</p><p>「准前觀世音母身印，上唯改開二中指，去一寸許，二頭指、無名指少舉，勿與大指相著，頭指、無名指間開容一中指地，頭指來去。呪曰：</p>
<p class="dharani">「『跢姪他<span class='note-inline'>(一)</span>　唵<span class='note-inline'>(二)</span>　濕閉<span class='note-inline'>(二合)</span>多夜<span class='note-inline'>(三)</span>　濕閉<span class='note-inline'>(二合)</span>多菩闍<span class='note-inline'>(去音)</span>夜<span class='note-inline'>(四)</span>　㖶<span class='note-inline'>(去音)</span>醯㖶醯<span class='note-inline'>(五)</span>　鉢囉麼<span class='note-inline'>(六)</span>　輸馱薩埵<span class='note-inline'>(七)</span>　摩訶迦嚧膩迦<span class='note-inline'>(八)</span>　莎訶<span class='note-inline'>(九)</span>』</p>
<p>「是法印呪，通種種用，皆有大力，亦能降伏一切惡鬼神、療一切病、一切賊難皆不能害。若被枷鎖，取施輸末羅，指作印呪已，塗枷鎖上，更至心呪，即得解脫。</p>
</div>
<div class='div-other'><a id='mulu180' />
<p class='h2'>觀世音菩薩不空羂索口法印第十一</p><p>「以左右小指內隻直竪，右無名指㧙左無名指、中指背，向頭指、中指岐間入，左無名指從右中指、無名指間出之，即入食指、中指岐間入，二中指直竪，頭相拄，屈二食指，各鉤無名指頭，並二大指直竪，頭相拄，與小指離半寸許，同誦前呪。</p>
</div>
<div class='div-other'><a id='mulu181' />
<p class='h2'>觀世音菩薩不空羂索牙法印第十二</p><p>「准前口印，唯改少屈二中指頭，各壓二大指頭，二小指出外，右壓左，總握無名指背，呪用前呪。</p>
<p>「是一法印，能除一切水、火、風、賊、刀，及王難、夜叉、羅剎、一切鬼神、毒龍、毒蛇、繫縛等難。若人日日常作供養，得觀世音及諸菩薩等皆生歡喜，命終得生阿彌陀佛國，又復十方淨土隨意往生。</p>
<p>「若欲止風，先以此呪呪灰一百八遍，小片絹裹，將隨身去。若風來者，以右手取灰，向風打散，次以右餘指作拳，頭指直竪，向風數數誦呪，瞋喝即斷。</p>
</div>
<div class='div-other'><a id='mulu182' />
<p class='h2'>觀世音菩薩不空羂索心中心呪第十三</p><p>「呪曰：</p>
<p class="dharani">「『唵<span class='note-inline'>(一)</span>　唎悉底哩<span class='note-inline'>(二合)</span>盧迦<span class='note-inline'>(去耶反)</span>毘社夜<span class='note-inline'>(二)</span>　阿謨伽波舍<span class='note-inline'>(三)</span>　摩訶鳩嚧馱<span class='note-inline'>(四)</span>　囉闍夜<span class='note-inline'>(五)</span>　唎陀<span class='note-inline'>(去音)</span>夜<span class='note-inline'>(六)</span>　阿波囉<span class='note-inline'>(上音)</span>提阿跢<span class='note-inline'>(七)</span>　嗚[合*牛]嗚[合*牛]<span class='note-inline'>(八)</span>　㧊㧊<span class='note-inline'>(九)</span>』</p>
<p>「是一法呪，能滅罪障，懺悔治病大有神驗，具如《不空羂索經》說。</p>
</div>
<div class='div-other'><a id='mulu183' />
<p class='h2'>畫觀世音菩薩像法</p><p>「一切觀世音菩薩像，通身白色，結加趺坐百寶莊嚴蓮華座上，頭戴七寶莊嚴華冠而有重光。其華冠中有立化佛，其華冠後作簸箕光，其光之內總作赤色。其像背倚七寶繡机。其像左手屈臂當心，又屈中指向上直竪。右手屈臂向左手上，屈頭指與大指相捻，而拄左手中指之上。其像頸有寶珠瓔珞，左右臂腕各有寶釧，又以寶花莊白褻絡膊。身著花莊白褻之裙，其裙腰作青色赤裹，又以寶[絕-巴+日]繫其腰上。</p>
<p>「其像左右廂各有一菩薩以為侍者，其二菩薩通身黃色，俱頭戴華冠。右廂菩薩，右手屈臂而把白拂，左手屈臂而把蓮華。左廂菩薩，右手屈臂，把雜寶華一枝，左臂屈竪，手把白拂。悉著朝霞，縵胯之上，華莊白褻絞於髀上，而各立於蓮華座上。</p>
<p>「其像侍者後左右廂各有三菩薩，以次上下側身，各面向像，瞻仰而坐，助觀世音神通自在救護眾生。</p>
<p>「其像左廂上一菩薩，通身黃色，頭上有少黃色，以寶莊華緣於髻上，青色圓光，耳有白環。而申右手當右膝上，皆展五指，垂掌向下，左手當心而把蓮華。以白華褻絡其膊上，兩臂腕上而著寶釧，又以朝霞縵胯，而坐青蓮華上。</p>
<p>「次下菩薩通身黃色，頭戴華鬘，作赤圓光，耳有白環。乳房高大，以輕白華褻橫縵乳上。右手背在髀上屈著，竪手向上，五指俱散。左手覆在左髀膝間，臂腕有釧。著朝霞裙，坐紅蓮華上。</p>
<p>「次下菩薩通身白色，面上眉間而有天眼。其頭髮髻如似赤色，頭無華鬘，作青圓光，耳上無環。而有四臂，右邊一臂屈肘向後，腋間出，舉向頭，以其手指拄著髮鬢。一手屈臂，拄右膝上，把黃色數珠，珠有三七。左一臂屈肘向後，腋間出手，向上至於肩上，手指如拳。一臂拄著髀膝間，覆手把經匣，以淺綠紗絡其膊上。以朝霞裙交其脚脛，而坐紫色蓮華座上。</p>
<p>「右廂三菩薩，次上一菩薩通身白色，頭戴華鬘，作青圓光，耳有白環。乳房高大，以白華褻橫縵乳上。左手屈臂在左髀上而把蓮華，右手按髀上，仰把一物，狀似果子亦如似華，盛在掌中，班斑然作。臂腕有釧，著朝霞裙，帖膝坐於紫蓮華上。</p>
<p>「次下菩薩通身黃色，頭戴赤色華鬘，作赤圓光，耳有白環。左手屈臂在左髀上把於蓮華，右手在右髀上仰掌散指如峻顯之。臂腕有釧，以素白褻絡其膊上，著朝霞裙，交脚而坐紅蓮華上。</p>
<p>「次下菩薩，通身黃色，頭有花鬘，仰面向上看視其像，耳有白環，作青圓光，而有四臂。乳房高大，以白寶褺橫縵乳上。二手合掌，又一左手屈臂在左髀上而把蓮花，其華紫色，其華莖狀如箭幹形而作黃色，華頭向上。右一臂屈向後，腋間出手，向上至於肩前，而把數珠，珠有三七。而著赤色菊華褺裙，交脚而坐青蓮華上。</p>
<p>「其菩薩等並是觀世音菩薩眷屬，於其像上近光左右各有二軀須陀會天。右廂天者，作乾闥婆音樂供養；左廂天者，以散華香供養菩薩。</p>
<p>「又，華光兩邊各有四鳥而助供養——左邊有二頻伽鳥並行而立，次後有二鸚鵡並行，右邊有二孔雀並行，次後有二白鶴並行。</p>
<p>「其像座下左廂又有二菩薩，通身赤色，作年少形，顏容端正，軀貌肥壯，頭髮短促，如作赤色，面上眉間有一天眼。有一白蛇從背後出，而向左轉高舉頭，却向此菩薩面看。右手屈展，左手近乳而把蓮華。而著竪襴青白色褻，短小裙子縵腰胯上，立而不坐。</p>
<p>「右廂菩薩通身黃色，著朝霞裙，合掌峻坐紫蓮華上，仰面看像而作供養。</p>
<p>「布以綠地，其像兩邊有菩提樹，於其樹上有凌霄華，絞絡座下著青、綠、黃、赤、紫等色。</p>
<p>「為廁寶地畫像法竟。」</p>
</div></div>
<div class='div-pin'><a id='mulu184' />
<p class='h1'>觀世音毘俱知菩薩三昧法印呪品<span class='note-inline'>(印有二十一，呪有四十四)</span></p><p>如是我聞：</p>
<p>一時佛在王舍城中說諸法印陀羅尼呪時，與無量菩薩大眾及無數持呪賢聖眾俱，前後圍繞，來詣佛所。到佛所已，五體投地，頂禮佛足。禮佛足已，繞佛三匝，却坐一面。</p>
<p>爾時，觀世音菩薩摩訶薩白佛言：「世尊！我有心呪名毘俱知，甚深微妙，祕密神通，具諸法印及壇場法，護持世間，普令眾生、人非人等免離諸苦，一切眾生獲其利益。我今欲說，惟願世尊聽許我說。」</p>
<p>時佛讚言：「善哉，善哉！善男子！汝為一切諸眾生故欲說法印陀羅尼壇，我助汝喜，隨汝意說。」爾時，同會諸菩薩眾莫不歡喜，一時稱善。</p>
<p>爾時，觀世音菩薩承佛神力，即說印呪。</p>

<div class='div-other'><a id='mulu185' />
<p class='h2'>毘俱知大身法印呪第一</p><p>「先反列二手小指各在無名指背上，次各列無名指在中指背上，二腕相著，竪二中指，頭相拄，竪二大指、二食指，然其食指少屈，似不屈勢，頭指來去<span class='note-inline'>(若以二食指總屈來即是華座印)</span>。呪曰：</p>
<p class="dharani">「『那<span class='note-inline'>(上音)</span>謨薩婆怛他伽底驃<span class='note-inline'>(一)</span>　阿囉訶陀<span class='note-inline'>(上音)</span>驃<span class='note-inline'>(比冶反)</span><span class='note-inline'>(二)</span>　三藐三菩提驃<span class='note-inline'>(比冶反)</span><span class='note-inline'>(三)</span>　唵<span class='note-inline'>(四)</span>　跛冶那<span class='note-inline'>(去音)</span>薩儞<span class='note-inline'>(五)</span>　怛囉<span class='note-inline'>(二合上)</span>薩儞<span class='note-inline'>(六)</span>　怛囉<span class='note-inline'>(二合上)</span>西<span class='note-inline'>(七)</span>　怛囉<span class='note-inline'>(二合上)</span>薩耶<span class='note-inline'>(八)</span>　毘[口*梨]<span class='note-inline'>(二合)</span>俱<span class='note-inline'>(上音)</span>知<span class='note-inline'>(九)</span>　跢知<span class='note-inline'>(十)</span>　倍移跢知<span class='note-inline'>(十一)</span>　倍移跢知<span class='note-inline'>(十二)</span>　倍囉<span class='note-inline'>(上音)</span>提<span class='note-inline'>(十三)</span>　倍囉<span class='note-inline'>(上音)</span>提<span class='note-inline'>(十四)</span>　濕閉<span class='note-inline'>(二合)</span>羝<span class='note-inline'>(十五)</span>　遮智尼<span class='note-inline'>(十六)</span>　莎<span class='note-inline'>(去音)</span>訶<span class='note-inline'>(十七)</span>』</p>
<p>「是法印呪，若欲誦時，可作身印，至心誦之。諸佛聞者，皆悉稱讚；若諸菩薩聞呪音者，皆生歡喜；諸天聞者，皆悉頂禮；一切金剛聞呪音者，皆悉怖畏；若諸鬼神聞呪音者，皆生恐懼；六道一切眾生聞者，一切皆發菩提之心；在地獄中受苦聞者，皆得停息一切酸楚，法應如是。</p>
</div>
<div class='div-other'><a id='mulu186' />
<p class='h2'>毘俱知大心呪第二<span class='note-inline'>(用身印)</span></p><p>「呪曰：</p>
<p class="dharani">「『唵<span class='note-inline'>(一)</span>　毘梨<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　俱<span class='note-inline'>(上音)</span>知訶<span class='note-inline'>(入音)</span><span class='note-inline'>(三)</span>』</p>
</div>
<div class='div-other'><a id='mulu187' />
<p class='h2'>毘俱<span class='note-inline'>(上音)</span>知中大心呪第三<span class='note-inline'>(用身印)</span></p><p>「呪曰：</p>
<p class="dharani">「『唵<span class='note-inline'>(一)</span>　毘[口*梨]<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　沒馱<span class='note-inline'>(上音)</span>儞<span class='note-inline'>(三)</span>　索<span class='note-inline'>(四)</span>』</p>
</div>
<div class='div-other'><a id='mulu188' />
<p class='h2'>毘俱知小心呪第四<span class='note-inline'>(用身印)</span></p><p>「呪曰：</p>
<p class="dharani">「『唵<span class='note-inline'>(一)</span>　毘唎<span class='note-inline'>(二合)</span><span class='note-inline'>(二)</span>』</p>
</div>
<div class='div-other'><a id='mulu189' />
<p class='h2'>毘俱知中小心呪第五<span class='note-inline'>(用身印)</span></p><p>「呪曰：</p>
<p class="dharani">「『唵<span class='note-inline'>(一)</span>　毘唎<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　莎訶<span class='note-inline'>(三)</span>』</p>
</div>
<div class='div-other'><a id='mulu190' />
<p class='h2'>請毘俱知來呪第六<span class='note-inline'>(用身印)</span></p><p>「呪曰：</p>
<p class="dharani">「『唵<span class='note-inline'>(一)</span>　毘唎<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　莎訶<span class='note-inline'>(三)</span>』</p>
</div>
<div class='div-other'><a id='mulu191' />
<p class='h2'>毘俱知一切用呪第七<span class='note-inline'>(用身印，亦名大心呪)</span></p><p>「呪曰：</p>
<p class="dharani">「『唵<span class='note-inline'>(一)</span>　般摩跋時唎<span class='note-inline'>(二合)</span>儞<span class='note-inline'>(二)</span>　嗚[合*牛]<span class='note-inline'>(三)</span>　泮<span class='note-inline'>(四)</span>』</p>
</div>
<div class='div-other'><a id='mulu192' />
<p class='h2'>毘俱知頂呪第八<span class='note-inline'>(用身印，亦名頭呪)</span></p><p>「呪曰：</p>
<p class="dharani">「『唵<span class='note-inline'>(一)</span>　智儞<span class='note-inline'>(二)</span>　莎訶<span class='note-inline'>(三)</span>』</p>
<p>「若有人持前大呪等八種呪時，欲作法者皆應同用前法身印，種種有驗。</p>
</div>
<div class='div-other'><a id='mulu193' />
<p class='h2'>毘俱知香鑪法印呪第九<span class='note-inline'>(印是第二，呪是第九)</span></p><p>「准前身印，上唯改二大指，愽著二食指，二中指屈上節，頭相拄。呪曰：</p>
<p class="dharani">「『唵<span class='note-inline'>(一)</span>　賜俱<span class='note-inline'>(上音)</span>嚧俱<span class='note-inline'>(上音)</span>嚧<span class='note-inline'>(二)</span>　毘闍<span class='note-inline'>(去音)</span>曳<span class='note-inline'>(三)</span>　莎訶<span class='note-inline'>(四)</span>』</p>
<p>「是法印呪，當欲作法誦毘俱知菩薩呪時，當以此印印其香鑪。及印香已，然後燒香，手執香鑪，心口發願：『今為某事<span class='note-inline'>(云云)</span>。』供養畢已，次印香水。</p>
</div>
<div class='div-other'><a id='mulu194' />
<p class='h2'>毘俱知香水法印呪第十<span class='note-inline'>(印是第三，呪是第十，梵音云乾陀達羅度波)</span></p><p>「以右手五指相愽展之，屈肘，側手，印香水上，左手無用。呪曰：</p>
<p class="dharani">「『唵<span class='note-inline'>(一)</span>　菩底<span class='note-inline'>(都爾反下同)</span><span class='note-inline'>(二)</span>　菩陀鉢底<span class='note-inline'>(三)</span>　輸達<span class='note-inline'>(上音)</span>儞<span class='note-inline'>(四)</span>　莎訶<span class='note-inline'>(五)</span>』</p>
<p>「是法印呪，當欲作法誦呪之時，作印印水，誦呪七遍，以水散灑頭身之上。亦用此法呪供養諸佛菩薩等已，次作護身印呪法事。</p>
</div>
<div class='div-other'><a id='mulu195' />
<p class='h2'>毘俱知護身法印呪第十一<span class='note-inline'>(印是第四，呪是十一)</span></p><p>「斜側覆二手，以二大指並竪，仍頭狀似鳥翅。呪曰：</p>
<p class="dharani">「『唵<span class='note-inline'>(一)</span>　鼻<span class='note-inline'>(上音)</span>比儞<span class='note-inline'>(二)</span>　訶<span class='note-inline'>(入上音呼)</span>』</p>
<p>「是法印呪，當欲作法誦呪之時，即以此印護自身已，次作結界。</p>
</div>
<div class='div-other'><a id='mulu196' />
<p class='h2'>毘俱知結地界法印呪第十二<span class='note-inline'>(印是第五，呪是十二)</span></p><p>「左右中指以下反叉掌中，右壓左，指背愽掌，以二大指斜並相拄，直竪，屈二食指，相愽甲，相背，以二大指拄地。呪曰：</p>
<p class="dharani">「『唵<span class='note-inline'>(一)</span>　倍移跢知<span class='note-inline'>(二)</span>　嗚[合*牛]<span class='note-inline'>(三)</span>』</p>
<p>「是法印呪，當欲作法誦呪之時，以此印印地，辟除一切地上、地下所有諸惡魔、神鬼等。次作四方結界印呪。</p>
</div>
<div class='div-other'><a id='mulu197' />
<p class='h2'>毘俱知結四方界法印呪第十三<span class='note-inline'>(印是第六，呪第十三，梵音波羅迦羅)</span></p><p>「先側左手，五指相著，以右手壓左臂上，手背相著，以右大指鉤左大指，隨日右轉。呪曰：</p>
<p class="dharani">「『唵<span class='note-inline'>(一)</span>　婆移跢知<span class='note-inline'>(二)</span>　嗚[合*牛]<span class='note-inline'>(三)</span>　<span class='note-inline'>(是呪同地界呪)</span>』</p>
<p>「是法印呪，當欲作法誦呪之時，即以此印右旋三轉，向四方繞，辟除四方所有一切魔、鬼神等，次作結上方界印呪。</p>
</div>
<div class='div-other'><a id='mulu198' />
<p class='h2'>毘俱知結上方界法印呪第十四<span class='note-inline'>(印是第七，呪第十四)</span></p><p>「左右二手中指以下三指反叉，右壓左，指背愽掌，以二大指頭斜相拄，屈二食指，甲相愽拄，以大指頭倒臨頂上，勿令著頂。呪曰：</p>
<p class="dharani">「『唵<span class='note-inline'>(一)</span>　跢知<span class='note-inline'>(二)</span>　嗚[合*牛]<span class='note-inline'>(三)</span>』</p>
<p>「是法印呪，能除天上虛空所有一切諸魔、惡鬼神等。當欲作法誦呪之時，但護身結界，更無所畏，種種欲作毘俱知法無有妨難，皆有神驗。</p>
</div>
<div class='div-other'><a id='mulu199' />
<p class='h2'>毘俱知師子座法印<span class='note-inline'>(印是第八，用大心呪，梵本云思蠅伽散那)</span></p><p>「以左右頭指、中指、無名指頭相拄，合腕，以二小指直竪，相去半寸許，以二大指屈入掌內<span class='note-inline'>(若來，向外直竪二大指名來)</span>。</p>
</div>
<div class='div-other'><a id='mulu200' />
<p class='h2'>毘俱知歡喜法印<span class='note-inline'>(印是第九，用大心呪)</span></p><p>「二手各屈小指，以二大指各壓甲上，餘指各散舒，右手者直舒臂，左手者覆胸上著，起立屈右膝，身就右邊，左脚斜直竪<span class='note-inline'>(若二脚相去四尺許即是使者印，若喚來，用右食指，屈即來、展即去)</span>。</p>
<p>「是一法印，打一切鬼及阿脩羅，所在用者皆得大驗。若惡人作一切惡法欲來相害者，作此印呪悉皆不成。</p>
</div>
<div class='div-other'><a id='mulu201' />
<p class='h2'>毘俱知供養法印<span class='note-inline'>(印是第十，用大心呪，梵本云阿伽母陀羅)</span></p><p>「准前身印，唯改二大指開，頭相去二寸半許<span class='note-inline'>(若並屈二大指入掌即是來法，出二大指即是去法)</span>。</p>
<p>「是一法印，若以種種華香飲食供養三寶、并作此印而供養者，得福無量，一切菩薩皆大歡喜。</p>
</div>
<div class='div-other'><a id='mulu202' />
<p class='h2'>毘俱知隨心法印<span class='note-inline'>(印第十一，用大心呪)</span></p><p>「屈二無名指在掌，右壓左，二小指、二中指各竪相著，屈二食指，各附中指第一節下，以二大指屈愽食指下節側。</p>
<p>「是一法印，欲供養時，當作此印誦大心呪，毘俱知身現行者前令行者見，所願皆隨，稱心所欲。</p>
</div>
<div class='div-other'><a id='mulu203' />
<p class='h2'>毘俱知施與一切食法印<span class='note-inline'>(印第十二，用大心呪，梵音云皤唎)</span></p><p>「以二手仰舒八指，小指至腕側相愽，各屈二大指頭於掌中心著。</p>
<p>「是一法印，印中盛著諸飲食已，將布施與護法神等，一切眾生、一切得者皆生歡喜。</p>
<p>「以前五印皆共同誦前大心呪，種種有驗。</p>
</div>
<div class='div-other'><a id='mulu204' />
<p class='h2'>毘俱知華供養法印呪<span class='note-inline'>(印第十三，呪第十五)</span></p><p>「合掌，仍虛掌中，屈二食指於掌內，現二大指並竪，勿愽著食指。呪曰：</p>
<p class="dharani">「『唵<span class='note-inline'>(一)</span>　失哩<span class='note-inline'>(二合)</span>智羅<span class='note-inline'>(上音)</span>閦<span class='note-inline'>(初數反)</span>彌<span class='note-inline'>(二)</span>　蘇婆羅<span class='note-inline'>(上音)</span>帝<span class='note-inline'>(三)</span>　鉢囉<span class='note-inline'>(上二合)</span>底<span class='note-inline'>(都爾反)</span>紇哩<span class='note-inline'>(二合)</span>瑟拏<span class='note-inline'>(二合)</span><span class='note-inline'>(四)</span>　摩逾波指登布史<span class='note-inline'>(五)</span>　莎訶<span class='note-inline'>(六)</span>』</p>
<p>「是法印呪，若作觀世音毘俱知菩薩法事，皆須應作此印供養，得蒙一切菩薩歡喜。</p>
</div>
<div class='div-other'><a id='mulu205' />
<p class='h2'>毘俱知香供養呪<span class='note-inline'>(呪第十六，印用華供養印)</span></p><p>「呪曰：</p>
<p class="dharani">「『唵<span class='note-inline'>(一)</span>　鉢羅<span class='note-inline'>(二合上)</span>底<span class='note-inline'>(都爾反)</span>紇哩<span class='note-inline'>(二合)</span>瑟拏<span class='note-inline'>(二合)</span><span class='note-inline'>(二)</span>　杜麼囉俱<span class='note-inline'>(上音)</span>梨<span class='note-inline'>(三)</span>　莎訶<span class='note-inline'>(四)</span>』</p>
</div>
<div class='div-other'><a id='mulu206' />
<p class='h2'>毘俱知滅罪呪<span class='note-inline'>(呪第十七，印用花供養印)</span></p><p class="dharani">「『唵<span class='note-inline'>(一)</span>　阿地邑<span class='note-inline'>(以入反二合)</span>地<span class='note-inline'>(二)</span>　毘訶囉儞<span class='note-inline'>(三)</span>　波囉<span class='note-inline'>(二合)</span>提<span class='note-inline'>(四)</span>　莎訶<span class='note-inline'>(五)</span>』</p>
<p>「是二呪法，若作毘俱知法，皆同作前華供養印，誦此二呪。一切諸佛聞此呪者，皆生歡喜，悉得除滅無量劫罪。</p>
</div>
<div class='div-other'><a id='mulu207' />
<p class='h2'>毘俱知萬里結界供養呪<span class='note-inline'>(呪第十八，用法身印)</span></p><p>「呪曰：</p>
<p class="dharani">「『唵<span class='note-inline'>(一)</span>　紇哩<span class='note-inline'>(二合)</span>瑟拏<span class='note-inline'>(二合)</span>絲<span class='note-inline'>(二)</span>　嗚[合*牛]<span class='note-inline'>(三)</span>　㧊<span class='note-inline'>(四)</span>』</p>
<p>「是一呪者，若欲作諸道場、結法壇所、廣為供養，懼諸魔事，應可用結前法身印，誦是呪時即得法成。</p>
</div>
<div class='div-other'><a id='mulu208' />
<p class='h2'>毘俱知作壇泥地供養呪<span class='note-inline'>(呪第十九，用香水印)</span></p><p>「呪曰：</p>
<p class="dharani">「『唵<span class='note-inline'>(一)</span>　帝誓帝闍婆<span class='note-inline'>(上音)</span>底<span class='note-inline'>(都爾反)</span><span class='note-inline'>(二)</span>』</p>
<p>「是一呪者，若欲立壇廣設供養，用前香水印印香水已，當以此呪呪其香水一百八遍，用塗壇地，即得法成。</p>
</div></div>
<div class='div-pin'><a id='mulu209' />
<p class='h1'>毘俱知菩薩降魔印呪法品</p>
<div class='div-other'><a id='mulu210' />
<p class='h2'>毘俱知法甲呪<span class='note-inline'>(呪第二十)</span></p><p>「呪曰：</p>
<p class="dharani">「『唵<span class='note-inline'>(一)</span>　跛治那<span class='note-inline'>(去音)</span>舍儞<span class='note-inline'>(二)</span>　嗚[合*牛]<span class='note-inline'>(三)</span>　㧊<span class='note-inline'>(四)</span>』</p>
</div>
<div class='div-other'><a id='mulu211' />
<p class='h2'>毘俱知法弩呪<span class='note-inline'>(呪二十一)</span></p><p>「呪曰：</p>
<p class="dharani">「『唵<span class='note-inline'>(一)</span>　跢囉<span class='note-inline'>(二合上)</span>薩西<span class='note-inline'>(二)</span>　嗚[合*牛]<span class='note-inline'>(三)</span>』</p>
</div>
<div class='div-other'><a id='mulu212' />
<p class='h2'>毘俱知法左射呪<span class='note-inline'>(呪二十二)</span></p><p>「呪曰：</p>
<p class="dharani">「『唵<span class='note-inline'>(一)</span>　跢囉<span class='note-inline'>(二合上)</span>薩耶<span class='note-inline'>(二)</span>　嗚[合*牛]<span class='note-inline'>(三)</span>』</p>
</div>
<div class='div-other'><a id='mulu213' />
<p class='h2'>毘俱知法右射呪<span class='note-inline'>(呪二十三)</span></p><p>「呪曰：</p>
<p class="dharani">「『唵<span class='note-inline'>(一)</span>　跢囉<span class='note-inline'>(二合上)</span>薩儞<span class='note-inline'>(二)</span>　嗚[合*牛]<span class='note-inline'>(三)</span>』</p>
</div>
<div class='div-other'><a id='mulu214' />
<p class='h2'>毘俱知法箭呪<span class='note-inline'>(呪二十四)</span></p><p>「呪曰：</p>
<p class="dharani">「『唵<span class='note-inline'>(一)</span>　毘[口*梨]<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　嗚[合*牛]<span class='note-inline'>(三)</span>』</p>
</div>
<div class='div-other'><a id='mulu215' />
<p class='h2'>毘俱知解一切外道及諸法事等結界呪<span class='note-inline'>(呪二十五)</span></p><p>「呪曰：</p>
<p class="dharani">「『唵<span class='note-inline'>(一)</span>　濕閉<span class='note-inline'>(二合)</span>羝<span class='note-inline'>(二)</span>　闍智儞<span class='note-inline'>(三)</span>　莎訶<span class='note-inline'>(四)</span>』</p>
<p>「是甲等呪，若作毘俱知道場，及設諸壇、結界防護、供養之所，及以療病、防諸神鬼、破諸外道婆羅門難法，一一皆須作前身印，誦此六呪及誦諸呪，悉得有驗。</p>
</div>
<div class='div-other'><a id='mulu216' />
<p class='h2'>毘俱知斫迦羅法印<span class='note-inline'>(印第十四)</span></p><p>「准佛輪印，上唯改二食指去中指半寸許。</p>
</div>
<div class='div-other'><a id='mulu217' />
<p class='h2'>毘俱知跋折囉法印<span class='note-inline'>(印第十五，亦名瞋印)</span></p><p>「二手合，以二大指各捻掌內無名指下節，並屈二無名指壓大指上，餘三指各頭合，二手三指中節相去一寸許。</p>
</div>
<div class='div-other'><a id='mulu218' />
<p class='h2'>毘俱知打一切鬼法印<span class='note-inline'>(印第十六)</span></p><p>「准前，屈左手食指、無名指、小指，以大指壓三指甲上，勿令現甲，直竪中指，起立並兩脚，將印置額上，以中指向下垂，當眉間，面作瞋形，右手無用，應用此印打一切鬼。</p>
</div>
<div class='div-other'><a id='mulu219' />
<p class='h2'>毘俱知三眼法印<span class='note-inline'>(印第十七)</span></p><p>「准佛頂印，上惟改二手中指已下三指反相叉掌中，直竪二食指，頭相拄，其二大指勿愽中指，各附食指側竪，起立並二脚，反列手，正當額上，指頭正當眉間下垂，面作瞋形<span class='note-inline'>(同軍茶利三眼法印)</span>。</p>
<p>「是一法印，若欲療病、及將降伏一切惡魔、大鬼神等，當用此印誦前大呪，法皆有驗。</p>
</div>
<div class='div-other'><a id='mulu220' />
<p class='h2'>毘俱知<span class='corr'>掐</span>數珠法印呪<span class='note-inline'>(印第十八，呪二十六)</span></p><p>「與十一面觀世音部<span class='corr'>掐</span>數珠法同，更無別異，用大心呪。</p>
<p>「又用滅障礙呪曰：</p>
<p class="dharani">「『唵<span class='note-inline'>(一)</span>　毘唎<span class='note-inline'>(二合)</span>舍稜<span class='note-inline'>(輕呼)</span>伽<span class='note-inline'>(上音)</span>儞<span class='note-inline'>(二)</span>　索<span class='note-inline'>(三)</span>』</p>
<p>「是法印呪名滅障礙，毘俱知菩薩云：『作印<span class='corr'>掐</span>珠，誦此呪時，除去過去、未來、現在三業罪障，皆悉銷滅，永盡無餘。』皆誦此呪，無不有驗。</p>
</div>
<div class='div-other'><a id='mulu221' />
<p class='h2'>毘俱知捻灰法印呪<span class='note-inline'>(印第十九，呪二十七)</span></p><p>「以右手大指及無名指捻取灰，呪七遍，頂上著。呪曰：</p>
<p class="dharani">「『唵<span class='note-inline'>(一)</span>　烏特<span class='note-inline'>(二合)</span>伽<span class='note-inline'>(上音)</span>底<span class='note-inline'>(都爾反)</span><span class='note-inline'>(二)</span>　息普<span class='note-inline'>(二合)</span>嚕<span class='note-inline'>(三)</span>　莎訶<span class='note-inline'>(四)</span>』</p>
<p>「是法印呪，若人誦持毘俱知呪法，若有出行來去之處，欲自防護及與他人防護其身，以此法印捻灰呪七遍，從頂至眉間、兩腋、咽下、心等六處以灰塗之，處處去者皆無障礙。</p>
</div>
<div class='div-other'><a id='mulu222' />
<p class='h2'>毘俱知發遣一切去法印呪<span class='note-inline'>(印第二十，呪二十八)</span></p><p>「以左手屈中指、無名指頭至第二節令平，以大指相愽，三指似綜，小指及食指各直舒，勿愽無名指、中指，屈膝並坐，以右手拓地，用左手印綜三指，當胸前著，腰屈向前。呪曰：</p>
<p class="dharani">「『唵<span class='note-inline'>(一)</span>　毘[口*梨]<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　俱<span class='note-inline'>(上音)</span>知<span class='note-inline'>(三)</span>　嗚[合*牛]<span class='note-inline'>(四)</span>　儞儞<span class='note-inline'>(五)</span>　脚<span class='note-inline'>(六)</span>』</p>
<p>「是法印呪，若欲發遣一切及欲驅使，當作此印，手拓地已，舉頭口云：『去去。』即當速去。」</p>
</div></div>
<div class='div-pin'><a id='mulu223' />
<p class='h1'>毘俱知菩薩使者法印品</p><p>「毘俱知有二使者：一名鉢囉塔摩、二名鉢囉薩那。是二使者各說一呪，請用菩薩前身印降伏一切。</p>

<div class='div-other'><a id='mulu224' />
<p class='h2'>使者鉢囉塔摩呪<span class='note-inline'>(合前二十九，使者呪第一)</span></p><p>「即說呪曰：</p>
<p class="dharani">「『唵<span class='note-inline'>(一)</span>　毘[口*梨]<span class='note-inline'>(二合)</span>俱<span class='note-inline'>(上音)</span>底兮<span class='note-inline'>(二合)</span><span class='note-inline'>(二)</span>　婆羅提<span class='note-inline'>(三)</span>　伽羅婆<span class='note-inline'>(四)</span>　莎訶<span class='note-inline'>(五)</span>』</p>
</div>
<div class='div-other'><a id='mulu225' />
<p class='h2'>使者鉢囉薩那呪<span class='note-inline'>(合前呪三十，使者呪第二)</span></p><p>「即說呪曰：</p>
<p class="dharani">「『唵<span class='note-inline'>(一)</span>　婆伽婆底兮<span class='note-inline'>(二合)</span><span class='note-inline'>(二)</span>　毘[口*梨]<span class='note-inline'>(二合)</span>俱<span class='note-inline'>(上音)</span>底兮<span class='note-inline'>(二合下同)</span><span class='note-inline'>(三)</span>　鉢囉<span class='note-inline'>(二合)</span>那儞兮<span class='note-inline'>(四)</span>　鉢囉<span class='note-inline'>(二合)</span>婆皤底<span class='note-inline'>(五)</span>　莎訶<span class='note-inline'>(六)</span>』</p>
<p>「是二呪誦，菩薩聞者心生歡喜。其二使者隨請菩薩，菩薩印可，是人得說此神呪者，能令一切皆生信仰，更有餘呪亦請通用及諸印等助成菩薩威神力故。爾時，佛亦同時悉皆印可，其使者等皆大歡喜。行菩薩法人當誦持。是呪法者，能令呪師所為之法皆蒙菩薩常所護念。即說呪曰<span class='note-inline'>(呪第三十一，使者呪第三)</span>：</p>
<p class="dharani">「『唵<span class='note-inline'>(一)</span>　跢知<span class='note-inline'>(二)</span>　嗚[合*牛]<span class='note-inline'>(三)</span>　脚<span class='note-inline'>(四)</span>』」</p>
</div>
<div class='div-other'><a id='mulu226' />
<p class='h2'>使者上方結界法呪<span class='note-inline'>(合前三十二，使者第四)</span></p><p>「呪曰：</p>
<p class="dharani">「『唵<span class='note-inline'>(一)</span>　婆移跢知<span class='note-inline'>(二)</span>　嗚[合*牛]<span class='note-inline'>(三)</span>　㧊<span class='note-inline'>(四)</span>』</p>
</div>
<div class='div-other'><a id='mulu227' />
<p class='h2'>又結界呪<span class='note-inline'>(呪合前三十三，使者呪第五)</span></p><p>「呪曰：</p>
<p class="dharani">「『唵<span class='note-inline'>(一)</span>　濕閉<span class='note-inline'>(二合)</span>羝<span class='note-inline'>(二)</span>　闍知儞<span class='note-inline'>(三)</span>　㧊<span class='note-inline'>(四)</span>』</p>
<p>「是二呪者結護之時，並用菩薩結界護身印，誦呪法成。</p>
</div>
<div class='div-other'><a id='mulu228' />
<p class='h2'>使者頭法呪<span class='note-inline'>(呪合前三十四，使者呪第六)</span></p><p>「呪曰：</p>
<p class="dharani">「『唵<span class='note-inline'>(一)</span>　皤冶那<span class='note-inline'>(去音)</span>舍儞<span class='note-inline'>(二)</span>　莎訶<span class='note-inline'>(三)</span>』</p>
</div>
<div class='div-other'><a id='mulu229' />
<p class='h2'>使者頂法呪<span class='note-inline'>(呪合前三十五，使者呪第七)</span></p><p>「呪曰：</p>
<p class="dharani">「『唵<span class='note-inline'>(一)</span>　跢囉<span class='note-inline'>(二合上)</span>薩儞<span class='note-inline'>(二)</span>　嗚[合*牛]<span class='note-inline'>(二合)</span><span class='note-inline'>(三)</span>』</p>
</div>
<div class='div-other'><a id='mulu230' />
<p class='h2'>使者眼法呪<span class='note-inline'>(呪合前三十六，使者呪第八)</span></p><p>「呪曰：</p>
<p class="dharani">「『唵<span class='note-inline'>(一)</span>　跢囉<span class='note-inline'>(二合上)</span>薩耶<span class='note-inline'>(二)</span>　㧊<span class='note-inline'>(三)</span>』</p>
</div>
<div class='div-other'><a id='mulu231' />
<p class='h2'>使者口法呪<span class='note-inline'>(呪合前三十七，使者呪第九)</span></p><p>「呪曰：</p>
<p class="dharani">「『唵<span class='note-inline'>(一)</span>　跢囉<span class='note-inline'>(二合上)</span>西<span class='note-inline'>(二)</span>　嗚[合*牛]<span class='note-inline'>(二合)</span><span class='note-inline'>(三)</span>　㧊<span class='note-inline'>(四)</span>』</p>
</div>
<div class='div-other'><a id='mulu232' />
<p class='h2'>使者心法呪<span class='note-inline'>(呪合前三十八，使者呪第十)</span></p><p>「呪曰：</p>
<p class="dharani">「『唵<span class='note-inline'>(一)</span>　毘[口*梨]<span class='note-inline'>(二合)</span>俱<span class='note-inline'>(上音)</span>知<span class='note-inline'>(二)</span>　㧊<span class='note-inline'>(三)</span>』</p>
</div>
<div class='div-other'><a id='mulu233' />
<p class='h2'>使者弓法呪<span class='note-inline'>(呪合前三十九，使者呪第十一)</span></p><p>「呪曰：</p>
<p class="dharani">「『唵<span class='note-inline'>(一)</span>　婆移跢知<span class='note-inline'>(二)</span>　嗚[合*牛]<span class='note-inline'>(二合)</span><span class='note-inline'>(三)</span>　㧊<span class='note-inline'>(四)</span>』</p>
</div>
<div class='div-other'><a id='mulu234' />
<p class='h2'>使者箭法呪<span class='note-inline'>(呪合前第四十，使者呪第十二)</span></p><p>「呪曰：</p>
<p class="dharani">「『唵<span class='note-inline'>(一)</span>　囉<span class='note-inline'>(上)</span>知<span class='note-inline'>(二)</span>　㧊<span class='note-inline'>(三)</span>』</p>
</div>
<div class='div-other'><a id='mulu235' />
<p class='h2'>使者棓法呪<span class='note-inline'>(呪合前四十一，使者呪第十三)</span></p><p>「呪曰：</p>
<p class="dharani">「『唵<span class='note-inline'>(一)</span>　婆移跢知<span class='note-inline'>(二)</span>　㧊<span class='note-inline'>(三)</span>』</p>
<p>「是諸呪等皆悉通用毘俱知菩薩法印，制伏鬼神、療諸疾病、救護眾生，皆當有驗。</p>
</div>
<div class='div-other'><a id='mulu236' />
<p class='h2'>小心呪<span class='note-inline'>(呪合前四十二)</span></p><p>「呪曰：</p>
<p class="dharani">「『唵<span class='note-inline'>(一)</span>　岐<span class='note-inline'>(入)</span><span class='note-inline'>(二)</span>』</p>
</div>
<div class='div-other'><a id='mulu237' />
<p class='h2'>毘俱知菩薩阿唎茶法印呪<span class='note-inline'>(印第二十一，亦名一字印呪)</span></p><p>「以二手四指各握大指作拳，先右手在左腋下，次以左手在右腋下，屈左膝，身就左邊，右脚斜直竪<span class='note-inline'>(一准軍荼利身法印)</span>。呪曰：</p>
<p class="dharani">「『唵<span class='note-inline'>(一)</span>　苾凌<span class='note-inline'>(二合去音長呼)</span>』</p>
<p>「結是印已，誦前大呪。滿七遍已，即攝後脚，脚跟正當在右膝下，脚莫著地，右旋一匝，口稱唬[合*牛]。唱一聲已，誦一字呪，四顧看望，起大瞋形成。</p>
<p>「是毘俱知一法印，名為大大母達囉，毘俱知當作此法欲打一切。」</p>
<p>爾時，會中諸金剛部眷屬眾等而生大畏，諸天魔等悉皆摧碎，一時悶絕。</p>
<p>「以菩薩印威神力故，誦一字呪一遍，即當誦觀音身呪等無差別，一字、佛頂功德無異。</p>
</div></div>
<div class='div-pin'><a id='mulu238' />
<p class='h1'>毘俱知救病法壇品</p><p>「呪師若欲救病人者，至於病家，香湯洒浴，著新淨衣，與作法壇，救其病苦。其作壇處宜就好地，居近水樹華林之間、若臨恒河崕岸之處、或近有龍深潭之所，隨其所住最勝之處淨修其地，如十一面七日壇法。淨修地竟，香泥塗地，懸於種種雜色幡蓋及諸寶器。</p>
<p>「其道場中應作四肘五色法壇，壇中心著毘俱知菩薩位。東方作蓮華座，座上橫著一口大刀；北方亦作一蓮華座，座上仰安明鏡一面；南方復作一蓮華座，於其座上竪三隻箭；壇西門外敷呪師座。</p>
<p>「取五水罐各受一升以下者，好滿盛淨水，著五穀子，以青柏葉及竹葉枝、梨柰葉枝塞其罐口。莊嚴罐已，將安四角及壇中心。種種上味果食十盤，然十二燈，以諸香華、種種作法誦呪供養，日日不絕。</p>
<p>「滿七日已，當候隨心法印，至驗為限，至誠懺悔，得滅除障，速成證驗。</p>
<p>「後若療病亦依此法，令其病人在呪師東面向北坐，呪白芥子，遶其病人頭上，燒之三日，定差。</p>
<p>「若作是法壇，如能候得日月蝕時，為此壇者最為大驗；若不值遇日月蝕時，於其月內擇取吉日。若無如前好處所者，當就好寺作壇亦得。</p>
<p>「而其呪師必須得他布施白馬；若無白馬，用銀作馬而與呪師；若無銀作馬，任呪師意所須之物以代馬用；若無物者，好心孝順，持戒堅固，能得不違阿闍梨教嚴決之者，方教此法。</p>

<div class='div-other'><a id='mulu239' />
<p class='h2'>毘俱知菩薩呪功能</p><p>「若有沙門、若婆羅門、若善男子、善女人等持是大呪印，為護身結界、種種作法、療病懺悔、供養香華不絕者，當得菩薩護念。</p>
<p>「若欲入阿修羅宮者，於八年中日日誦呪滿三千遍，作三眼印，用前大呪呪白芥子一百八遍，一呪一散以打地上，其地即開而作孔穴，呪師得入。</p>
<p>「欲住得見彌勒佛者，即任意住；若欲出來，勿入城中；若見道中有財物者，將擎出來亦得無罪；若有果子取而食之，壽命一千歲。</p>
<p>「若意得大海竭者，可至海際，經三箇月用前大呪呪白芥子一百八遍散海水中，日日如是，海水即竭。</p>
<p>「若意欲得捉龍取者，應當近於有龍水邊，經一百日作法誦呪，其龍自出，來就呪師，任為調伏。</p>
<p>「若治熱病，最為驗吉。</p>
<p>「若人欲得安怛囉<span class='note-inline'>(二合)</span>陀那，取摩那叱囉<span class='note-inline'>(唐云石雄黃也)</span>、蜜陀僧二物等分，共擣為末，更細研之，經六箇月，日日洒浴，著新淨衣，日日三時——平旦、日中、及日暮時——至心呪藥一百八遍訖，更呪七遍，點著眼中，即得隨意安怛囉<span class='note-inline'>(二合)</span>陀那，洒去方見，其藥勿使餘人把之。</p>
<p>「若意欲入阿修羅宮，有諸惡物、羅剎、蛇等而作障難，及門不開、黑闇等障，皆預作意，呪白芥子一千八遍，自隨將行，但有障處即用打之，在在處處皆無障礙。</p>
</div>
<div class='div-other'><a id='mulu240' />
<p class='h2'>畫毘俱知像法</p><p>「若用白褺、若於絹上畫作其像，畫師先受持八戒齋，畫釋迦佛像，左廂畫金剛、右廂畫觀世音菩薩。</p>
<p>「其佛金色金剛身，面勿黑勿白，形狀如年十六童子，一切身分猶如莊嚴菩薩身法。</p>
<p>「其觀世音面及身分，頭冠瓔珞，天衣莊嚴，錦綺羅裙，皆如餘處畫觀世音菩薩之法。觀音左手下更別畫天女形，身皆白色，衣服赤白，貌極端正，頭戴華冠。次畫持呪師在下胡跪，手執香鑪，向觀世音。</p>
<p>「作此像已，從白月一日至十五日當食大麥、乳糜，恒誦後呪，至黑月八日三日三夜勿食。</p>
<p>「供養像時，其天女像即放光，入佛脚指中。見此相時，悉果心願。</p>
<p>「又，若欲見槃茶囉婆私尼，於十三日、若十四日、或十五日，三日三夜可入大海水中誦呪，張其畫像於水岸上，以百千蓮華供養之。時其槃茶囉婆私尼天神若來，修道聰明、智慧辯才，持呪仙人隨其所願皆得如意。</p>
<p>「又，毘俱知呪。呪曰：</p>
<p class="dharani">「『那<span class='note-inline'>(上音)</span>麼薩皤跢他揭羝驃<span class='note-inline'>(鼻朝反)</span><span class='note-inline'>(一)</span>　婆伽<span class='note-inline'>(上音)</span>皤帝弊<span class='note-inline'>(鼻可反)</span><span class='note-inline'>(二)</span>　唵<span class='note-inline'>(三)</span>　薩皤婆<span class='note-inline'>(上音)</span>夜那舍儞<span class='note-inline'>(四)</span>　怛囉娑<span class='note-inline'>(上音)</span>儞怛囉娑<span class='note-inline'>(上音)</span>儞<span class='note-inline'>(五)</span>　怛囉娑<span class='note-inline'>(上音)</span>夜怛囉娑夜<span class='note-inline'>(六)</span>　怛囉西<span class='note-inline'>(七)</span>　苾炬智<span class='note-inline'>(八)</span>　儞矩智<span class='note-inline'>(九)</span>　哆智哆智<span class='note-inline'>(十)</span>　吠跢智吠跢智<span class='note-inline'>(十一)</span>　戶嚕嚕吠跢智<span class='note-inline'>(十二)</span>　稅<span class='note-inline'>(去音)</span>羝闍<span class='note-inline'>(上音)</span>智儞<span class='note-inline'>(十三)</span>　莎訶<span class='note-inline'>(十四句)</span>』</p>
<p>「是呪亦名觀世音菩薩說金剛呪。</p>
<p>「誦此呪時，一切障難皆悉休息。</p>
<p>「若欲自護，呪灰七遍，點額、項下、并二膊上，去處無畏。若為他人，呪其頭髮，結作為結，心恒念呪，一切官府、若夜獨行、若賊中行，一切畏處皆得無難，所有惡人皆歡喜歸伏，不能為礙。</p>
<p>「欲降伏一切，當於白月十五日一日一夜勿食，以菩提樹為柴，然火，一撮胡麻呪一遍已擲火中燒，如是數滿八千遍時，一切歸伏——尸利沙樹<span class='note-inline'>(合歡樹是)</span>，拘留孫佛得道樹是，但是佛得道樹即得用也，苦練亦得。</p>
<p>「若被一切怨人厭禱，遂失心性，取男骨作橛，呪滿八千遍，丁埋怨人門底，還令彼人失心性也。</p>
<p>「又法，取燒尸灰，於黑月八日呪一撮灰一遍擲火中燒，如是滿八千遍，怨人即滅。</p>
<p>「又法，於黑月十四日入水中立至臍，誦呪，一切怨家、惡賊群眾兩作和解，俱生善心。</p>
<p>「又法，欲作四方結界，取佉陀囉木——長、橫，八指——四枚，各呪八百遍已，釘著四方，一切惡鬼及惡怨人皆不得入此界之內。</p>
<p>「又於界中作曼茶羅，呪水二十一遍，灑散地上即成結界，於中即堪作呪法也。</p>
<p>「又法，薩埵姥跢跛吒<span class='note-inline'>(上音)</span>那[合*牛]蒲利沙蜱，七遍呪芥子。</p>
<p>「又法云長命，闕物難成，不譯也。</p>
<p>「又法，取秦牛酥一點子許，一呪一燒，如是數滿八千遍已，若到一切病痛障礙並悉銷除。亦不須看日月時節，得作即作，柴亦任用。</p>
<p>「又法，取木患子柴，然火燒藥<span class='note-inline'>(此土無，故闕之)</span>。</p>
<p>「又法，瞋賊來欲躓頓我，誦此呪已即心歡喜。</p>
<p>「又法，官事，月八日於觀音像邊呪白花，一莖一遍擲火中燒，滿八千遍，官事解了。</p>
<p>「又法，有賊欲來侵亂，於觀音像前至心誦呪，賊即還去。</p>
<p>「又法，隨求何法，誦此呪時，燒無煙炭，呪白芥子，一顆一遍一擲火中燒，滿八千遍，所求皆遂。</p>
<p>「又，呪白芥子七遍，一切起屍鬼等皆悉被縛。</p>
<p>「又法，呪石蜜七遍，擲著水中，即取此水作曼茶羅結界，於中誦呪，一切師子、大蟲、禽獸、水牛、白象、囉闍、朱囉、水等皆不能害。</p>
<p>「毘俱知印呪及功能法略說已竟。」</p>

<p class='juan'>佛說陀羅尼集經卷第五</p></div></div>
</div><!-- end of div[@id='body'] -->
</body></html>