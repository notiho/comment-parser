<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼集經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<div class='div-other'>
<p class='juan'><a id='mulu87' />佛說陀羅尼集經卷第三</p><p class="byline">大唐天竺三藏阿地瞿多譯</p><a id='mulu88' />
<p class='h2'>般若波羅蜜多大心經<span class='note-inline'>(印有十三，呪有九)</span></p><p>如是我聞：</p>
<p>一時佛在舍衛國祇樹給孤獨園，與千二百五十阿羅漢、無量阿僧祇諸大菩薩、天龍八部、人非人等俱前後圍遶。</p>
<p>爾時，梵天與諸大眾共相謂言：「我今欲聞般若波羅蜜多功德。」時諸大眾皆大歡喜，讚梵王言：「善哉，善哉。」爾時，梵王即從座起，偏露右肩，右膝著地，頂禮佛足。禮佛足已而白佛言：「世尊！我今至心願樂，欲聞般若波羅蜜多不可思議功德，惟願世尊為我說於般若波羅蜜多不可思議呪印功德。」</p>
<p>爾時，佛告梵王：「我於他化自在天中略說呪印，諦聽諦聽，我今為汝說此功德。如須彌山諸山中王；般若波羅蜜多亦復如是，一切奢摩他中王。如須彌山王，四方猛風不能吹動；般若波羅蜜多亦復如是，若依般若波羅蜜多即得堅住於奢摩他，諸天、魔等不能傾動。猶如大海皆能容受一切眾流；般若波羅蜜多亦復如是，皆能容受一切佛法。若依此般若波羅蜜多教法行者，即得住宿住智，知於過去我從彼處因於彼行得生此處。若依此般若波羅蜜多教行者，即得除滅三毒之罪，生生之處不聞惡法，得身端正猶如金色，頂戴天冠，無有慳心，生於剎帝利婆羅門中，於諸會中一切大眾皆悉隨從，不生三途地獄之中，十方佛剎隨意往生，現身即得四無所畏，於諸會中勝出諸眾。若能日日作此法者，現身即知一切諸法皆無障礙，得奢摩他。</p>
<p>「若人欲得奢摩他者，當依般若波羅蜜多作法，日日供養，作印坐禪。若於屍陀林、或在塚間坐死屍邊，作不淨觀、及生滅觀、乃至慈悲觀、界方便觀者，即得奢摩他。若三年坐奢摩他者，無色天光來入身中，即知三界一切諸事。於三年中一日喫食、一日不喫食——若不食日，隨服藥菜，若不食藥菜，服氣最好——如是隔日滿三年者，得奢摩他。日日作此法，燒蘇合香，誦呪滿足十萬遍者，得大雲奢摩他、慈悲奢摩他、大雷聲奢摩他、電光奢摩他、火光奢摩他。若日日作印法等種種供養者，罪滅，得奢摩他；若重罪業眾生日日不作印呪等種種供養者，諸罪不滅，不得奢摩他。是故，我今說此方便，欲令一切皆悉樂聞，成就願故。</p>
</div>
<div class='div-other'><a id='mulu89' />
<p class='h2'>畫大般若像法</p><p>「畫大般若菩薩像，可取八月十五日，以細好絹兩幅、或三幅亦任意用，高下闊狹必須相稱。於精舍中作水壇竟，於其壇中誦大般若呪，呪絹一百八遍已，請喚畫師最好手者令受八戒，一上廁、一洗浴，著新淨衣，與作護身印。其彩色中用薰陸香、安悉香汁和，不得用膠。於其壇上日日三時散雜色花，燒沈水香，誦呪供養菩薩，夜別然燈七盞，然後可畫菩薩。</p>
<p>「其菩薩身，除天冠外，身長一肘<span class='note-inline'>(人一肘如佛一磔手)</span>，通身白色，面有三眼，似天女相，形貌端正如菩薩形，師子座上結加趺坐，頭戴天冠作簸箕光，其耳中著真珠寶璫，於其項下著七寶瓔珞，兩臂作屈。左臂屈肘側在胸上，其左手仰五指申展，掌中畫作七寶經函，其中具有十二部經，即是般若波羅蜜多藏。右手垂著右膝之上，五指舒展，即是菩薩施無畏手。菩薩身上著羅錦綺，繡作[袖-由+盍]襠，其腰以下著朝霞裙，於上畫作黃色花褻，天衣籠絡絡於兩臂，腋間交過出其兩頭，俱向於上，微微屈曲如飛颺勢，其兩手腕皆著環釧。</p>
<p>「菩薩右廂安梵摩天，通身白色，耳著寶璫，其項上著七寶瓔珞，立氍毺上。右手屈臂向於肩上，手執白拂。左手申臂，手執澡罐。其腰以下著朝霞裙，以羅綺錦繡嚴飾衣服。其梵天身披紫袈裟，頂戴花冠，作簸箕光，其手脚腕皆著寶釧。</p>
<p>「菩薩左廂安帝釋天，通身白色，耳著寶璫，其項上著七寶瓔珞，立氍毺上。右手屈臂向於肩上，手執白拂。左手屈臂，肘節向左，手掌向腹仰掌，掌中堅著一跋折羅，跋折羅頭外向著之，火焰圍遶跋折羅身。其帝釋像從腰以下著朝霞裙，以羅綺錦繡嚴飾衣服，天衣籠絡，頭戴花冠，作簸箕光，其手脚腕皆著寶釧。</p>
<p>「菩薩光上兩廂皆畫作一須陀會天，而散雜花及齎瓔珞而為供養。</p>
<p>「其像座下畫作香爐供養之具，其供養具左右兩廂各畫布置八神王像。其神王色，青、黃、赤、白各為一色，面作威怒，一一神王各著五色金銀細甲，各執器仗，威嚴而立五色石上。</p>
<p>「次下右廂畫呪師像，胡跪而坐，兩手捧持香爐供養，面仰向上，如似瞻仰菩薩尊顏。</p>
<p>「畫其像已，當立道場，懸繒幡蓋，雜寶鈴珮種種嚴飾，香泥塗地而作水壇，縱廣四肘，迎將菩薩安置壇上。像面向西，呪師面向東，日日香湯洗浴潔淨，著新淨衣入於道場，護身結界作法誦呪，種種供養般若波羅蜜多。誦呪可滿十萬遍，時時別懺悔，滅身上過去一切罪障，於後誦呪作法用時種種得驗。</p>
<p>「畫像法竟，次說印法。</p>
</div>
<div class='div-other'><a id='mulu90' />
<p class='h2'>般若身印第一</p><p>「二手合腕，掌中相開，即用二手頭指、中指、無名指頭曲相拄，其二小指、二大指各直竪磔開。</p>
</div>
<div class='div-other'><a id='mulu91' />
<p class='h2'>般若來印第二</p><p>「准前身印，唯改以二大指稍稍相近，齊屈向下，即是名菩薩來印。</p>
</div>
<div class='div-other'><a id='mulu92' />
<p class='h2'>般若去印第三</p><p>「若欲送菩薩去，准前來印，唯改所屈二大指稍磔開乃至於極，即是送菩薩去印。</p>
</div>
<div class='div-other'><a id='mulu93' />
<p class='h2'>般若心印第四</p><p>「准前，唯改以右手大指捻著頭指，即是般若心印。</p>
</div>
<div class='div-other'><a id='mulu94' />
<p class='h2'>般若大心印第五</p><p>「准前，唯改以左大指屈向下，即是般若大心印。</p>
</div>
<div class='div-other'><a id='mulu95' />
<p class='h2'>般若頭印第六</p><p>「准前，唯改齊竪二大指，離頭指一分許，即是般若頭印。</p>
</div>
<div class='div-other'><a id='mulu96' />
<p class='h2'>般若縛魔印第七</p><p>「准前，唯改用二大指各捻頭指，即是縛魔印。若用護身，一切魔鬼不得惱亂。</p>
<p>「是等七印，於菩薩前不解手成，誦後大心呪，除人身中三業惡障兼禪定用。</p>
</div>
<div class='div-other'><a id='mulu97' />
<p class='h2'>般若伏魔印第八</p><p>「結加趺坐，先舒右手五指於右膝上仰著，即舒左手五指仰之，以小指側橫著於臍下，即名伏魔印。</p>
</div>
<div class='div-other'><a id='mulu98' />
<p class='h2'>般若奢摩他印第九</p><p>「先舒左手五指於臍下，即用右手四指作拳，於左手掌中仰著，以二大指直竪相合頭，是二印是般若奢摩他印，欲入奢摩他伏魔用之。</p>
</div>
<div class='div-other'><a id='mulu99' />
<p class='h2'>般若奢摩他四禪印第十</p><p>「先仰右手，舒五指於右膝上，即竪左手四指，屈大指於掌中，即屈肘竪臂，合掌向背，此掌中有一切佛法般若之藏，即是奢摩他四禪印。</p>
</div>
<div class='div-other'><a id='mulu100' />
<p class='h2'>般若懺悔印第十一</p><p>「先竪右手四指，側掌向前，屈於大指在掌中，即以左手大指於右掌中與右大指相鉤，又以左四指掘右手掌背，即是懺悔印。</p>
<p>「若有行者日日作此印法并誦呪者，能除一切四重五逆，恒河沙等罪皆悉消滅，十方淨土隨意往生，近於阿耨多羅三藐三菩提。</p>
</div>
<div class='div-other'><a id='mulu101' />
<p class='h2'>般若無盡藏印呪第十二<span class='note-inline'>(一名般若眼，又名金剛般若心，又名般若根本)</span></p><p>「以二大指各捻二小指甲上，平屈二小指，下節、中節相背博之，二中指、二無名指各相背博，直竪向上，各屈二頭指相背，令平中節，背相著，與二小指相稱，令手如高座上安置經藏，當心著之。當誦呪時，專想繫念，一切經藏皆從印出，悉入心中。</p>
<p>「般若無盡藏陀羅尼呪曰：</p>
<p class="dharani">「『那<span class='note-inline'>(上)</span>謨<span class='note-inline'>(上)</span>婆伽筏帝<span class='note-inline'>(一)</span>　鉢囉<span class='note-inline'>(二合上)</span>若<span class='note-inline'>(若冶反)</span>波囉弭<span class='note-inline'>(上)</span>多<span class='note-inline'>(上)</span>曳<span class='note-inline'>(二)</span>　唵<span class='note-inline'>(三)</span>　唎伊<span class='note-inline'>(伊棄反起音二合下同)</span><span class='note-inline'>(四)</span>　地伊<span class='note-inline'>(二合)</span><span class='note-inline'>(五)</span>　室唎<span class='note-inline'>(上音二合)</span><span class='note-inline'>(六)</span>　輸嚧<span class='note-inline'>(二合)</span>陀<span class='note-inline'>(七)</span>　毘社曳<span class='note-inline'>(八)</span>　莎訶<span class='note-inline'>(九)</span>』」</p>
<p>佛言：「此陀羅尼印有四種名：一、名般若無盡藏，二、名般若眼，三、名般若根本，四、名金剛般若心。此陀羅尼印有大功德，若能至心如法受持隨誦一遍，出生一萬八千修多羅藏，又彼一一修多羅藏中各各出生二萬五千修多羅藏，又彼一一修多羅中出生百萬修多羅藏，又彼一一修多羅中出生無量百千萬億那由他阿僧祇修多羅藏，如是乃至展轉出生無量無盡修多羅藏，所出經題、名句、義味各各不同而不重出。如是，念念出生無盡，是故名為無盡藏陀羅尼印。</p>
<p>「此陀羅尼印即是十方三世諸佛宗祖，亦是十方三世諸佛無盡法藏、一切般若波羅蜜母，過、現、未來諸佛菩薩常所供養、恭敬、讚歎。若善男子、善女人等以至誠心書寫、讀誦、如說修行，是人所有百千萬億恒河沙劫生死重罪於須臾頃悉滅無餘。此陀羅尼印所有功德，我若住於百千萬億阿僧祇劫歎猶不盡，何況餘人歎之能盡？</p>
<p>「若欲修行般若波羅蜜者，一食齋戒，香湯沐浴，著新淨衣，入於道場。要當先誦此陀羅尼并作此印，滿百萬遍，然後修行餘般若法，決定成就。是故，名為般若根本。此陀羅尼印悉能照了一切般若波羅蜜法，故名般若波羅蜜眼；此陀羅尼印悉能摧滅一切障礙、悉能住持一切諸佛菩薩功德，故名金剛般若心也<span class='note-inline'>(是一印呪筏[口*梨]耶思繩伽法師譯)</span>。</p>
</div>
<div class='div-other'><a id='mulu102' />
<p class='h2'>般若使者印第十三<span class='note-inline'>(先用般若護身，次用軍茶利法護身)</span></p><p>「先仰二手，即以二無名指相鉤，其二中指及二小指各向掌中屈之，二頭指各竪，頭相拄，二大指亦直竪附頭指側，捻頭指中節，二大指來去，用治一切病。</p>
</div>
<div class='div-other'><a id='mulu103' />
<p class='h2'>大般若波羅蜜多陀羅尼第十四</p><p>「呪曰：</p>
<p class="dharani">「『那<span class='note-inline'>(上)</span>謨<span class='note-inline'>(上)</span>婆伽婆<span class='note-inline'>(去)</span>帝<span class='note-inline'>(一)</span>　摩訶波囉<span class='note-inline'>(上二合)</span>若<span class='note-inline'>(若冶反下同)</span>波囉彌多<span class='note-inline'>(去)</span>曳<span class='note-inline'>(二)</span>　薄訖底<span class='note-inline'>(二合)</span>伐蹉囉<span class='note-inline'>(二合)</span>曳<span class='note-inline'>(三)</span>　阿波唎<span class='note-inline'>(二合)</span>彌多瞿拏曳<span class='note-inline'>(四)</span>　薩婆怛他揭多<span class='note-inline'>(五)</span>　波唎布自多<span class='note-inline'>(去音)</span>曳<span class='note-inline'>(六)</span>　薩婆怛他揭多<span class='note-inline'>(七)</span>　努若多努若多<span class='note-inline'>(八)</span>　毘若多<span class='note-inline'>(上)</span>曳<span class='note-inline'>(九)</span>　跢姪他<span class='note-inline'>(十)</span>　波囉<span class='note-inline'>(上二合)</span>若波囉<span class='note-inline'>(上二合)</span>若<span class='note-inline'>(十一)</span>　摩訶波囉<span class='note-inline'>(上二合)</span>若<span class='note-inline'>(十二)</span>　波囉<span class='note-inline'>(上二合)</span>若婆娑揭唎<span class='note-inline'>(上)</span><span class='note-inline'>(十三)</span>　婆囉<span class='note-inline'>(上二合)</span>若嚧迦揭唎<span class='note-inline'>(上)</span><span class='note-inline'>(十四)</span>　安馱迦<span class='note-inline'>(去)</span>囉<span class='note-inline'>(十五)</span>　毘馱麼尼<span class='note-inline'>(十六)</span>　徙提蘇徙提<span class='note-inline'>(十七)</span>　徙殿覩縵<span class='note-inline'>(十八)</span>　婆伽婆<span class='note-inline'>(去)</span>底<span class='note-inline'>(十九)</span>　薩防<span class='note-inline'>(去)</span>伽孫怛唎<span class='note-inline'>(二十)</span>　婆枳底<span class='note-inline'>(二合)</span>伐蹉哩<span class='note-inline'>(二合)</span><span class='note-inline'>(二十一)</span>　婆囉<span class='note-inline'>(二合)</span>娑哩跢訶<span class='note-inline'>(上)</span>悉羝<span class='note-inline'>(二合)</span><span class='note-inline'>(二十二)</span>　三摩莎婆羯哩<span class='note-inline'>(二合)</span><span class='note-inline'>(二十三)</span>　勃地勃地。冒馱耶冒馱耶<span class='note-inline'>(二十四)</span>　悉地悉地<span class='note-inline'>(地野反上同)</span><span class='note-inline'>(二十五)</span>　劍婆劍婆<span class='note-inline'>(二十六)</span>　迦羅迦羅<span class='note-inline'>(二十七)</span>　者羅者羅<span class='note-inline'>(二十八)</span>　頞婆頞婆<span class='note-inline'>(二十九)</span>　阿揭車阿揭車<span class='note-inline'>(三十)</span>　婆伽婆<span class='note-inline'>(去)</span>帝<span class='note-inline'>(三十一)</span>　摩毘㘕<span class='note-inline'>(去)</span>婆<span class='note-inline'>(三十二)</span>　莎訶<span class='note-inline'>(三十三)</span>』</p>
<p>「是大神呪，於《大般若經》中，佛重於他化自在天說，所有一切十方諸佛等同讚成，是故名為大般若呪。是呪功力不可思議，亦能救拔生死大苦。如是神呪，過、現、未來諸佛共說、同共護念。能誦持者，一切障滅，隨心所願無不成辦，疾證無上正等菩提。」</p>
</div>
<div class='div-other'><a id='mulu104' />
<p class='h2'>般若波羅蜜多聰明陀羅尼第十五<span class='note-inline'>(一名小般若波羅蜜多神呪，一名十方一切諸佛母呪)</span></p><p>爾時，如來復說神呪。呪曰：</p>
<p class="dharani">「『那<span class='note-inline'>(上)</span>謨婆伽皤帝<span class='note-inline'>(一)</span>　那<span class='note-inline'>(上)</span>謨摩訶波羅<span class='note-inline'>(上二合)</span>若<span class='note-inline'>(若冶反)</span>波囉弭多<span class='note-inline'>(去)</span>曳<span class='note-inline'>(二)</span>　哆姪他<span class='note-inline'>(三)</span>　摩儞達迷<span class='note-inline'>(四)</span>　僧伽囉<span class='note-inline'>(二合上下同)</span>訶<span class='note-inline'>(上)</span>達迷<span class='note-inline'>(五)</span>　阿<span class='note-inline'>(上)</span>弩伽囉訶達迷<span class='note-inline'>(六)</span>　毘目<span class='note-inline'>(去)</span>底<span class='note-inline'>(二合)</span>達迷<span class='note-inline'>(七)</span>　娑<span class='note-inline'>(上)</span>陀弩伽囉訶達迷<span class='note-inline'>(八)</span>　裴舍囉<span class='note-inline'>(上二合)</span>麼拏達迷<span class='note-inline'>(九)</span>　娑<span class='note-inline'>(上)</span>曼多拏跛唎皤囉<span class='note-inline'>(上)</span>跢那<span class='note-inline'>(上)</span>達迷<span class='note-inline'>(十)</span>　瞿<span class='note-inline'>(上)</span>拏<span class='note-inline'>(上)</span>伽囉訶僧伽囉訶達迷<span class='note-inline'>(十一)</span>　薩婆跢囉<span class='note-inline'>(上)</span>弩伽<span class='note-inline'>(上)</span>跢達迷<span class='note-inline'>(十二)</span>　薩婆伽囉<span class='note-inline'>(上)</span>跛唎波囉<span class='note-inline'>(上二合)</span>拏達迷<span class='note-inline'>(十三)</span>　徙弭唎<span class='note-inline'>(上二合)</span>底阿<span class='note-inline'>(上)</span>娑<span class='note-inline'>(上)</span>波囉<span class='note-inline'>(上二合)</span>慕娑<span class='note-inline'>(上)</span>那達迷<span class='note-inline'>(十四)</span>　莎訶<span class='note-inline'>(十五)</span>』」</p>
<p>佛言：「如是神呪是諸佛母，能誦持者一切罪滅，常見諸佛，得宿命智，速證無上正等菩提。若有男子、女人能誦持此呪，欲求聰明、求滅重罪，即得聰明、重罪即滅。佛語至誠，無有虛偽。</p>
<p>「於晨朝時楊枝淨口，淨漱口已，於佛像前恭敬一心，合掌係念，燒眾名香，散諸妙花，至心禮拜胡跪，誦此呪二十一遍，乃至齋時更莫共他交雜言語，至空靜處，一日誦得五百偈經。如是一七、二七、三七日，無不有驗，除不至心。若欲讀誦一切經典，要當先誦此陀羅尼，即得憶念不忘之力。印用奢摩他四禪印。</p>
</div>
<div class='div-other'><a id='mulu105' />
<p class='h2'>般若大心陀羅尼第十六</p><p>「呪曰：</p>
<p class="dharani">「『跢姪他<span class='note-inline'>(一)</span>　揭帝揭帝<span class='note-inline'>(二)</span>　波羅揭帝<span class='note-inline'>(三)</span>　波囉僧揭帝<span class='note-inline'>(四)</span>　菩提<span class='note-inline'>(五)</span>　莎訶<span class='note-inline'>(六)</span>』</p>
<p>「是大心呪用大心印，作諸壇處一切通用。</p>
<p>「般若小心陀羅尼呪曰：</p>
<p class="dharani">「『跢姪他<span class='note-inline'>(一)</span>　揭帝揭帝<span class='note-inline'>(二)</span>　波囉民<span class='note-inline'>(彌忍反)</span>揭帝<span class='note-inline'>(三)</span>　波囉若<span class='note-inline'>(若冶反)</span>他<span class='note-inline'>(四)</span>　莎訶<span class='note-inline'>(五)</span>』</p>
<p>「用小心印，通一切用。</p>
</div>
<div class='div-other'><a id='mulu106' />
<p class='h2'>般若心陀羅尼第十七「</p><p>呪曰：</p>
<p class="dharani">「『跢姪他<span class='note-inline'>(一)</span>　徙弭哩曳<span class='note-inline'>(二合)</span>徙弭哩曳<span class='note-inline'>(二)</span>　室唎<span class='note-inline'>(長音)</span>室吒<span class='note-inline'>(鳥皆反)</span><span class='note-inline'>(三)</span>　莎訶<span class='note-inline'>(四)</span>』</p>
<p>「用奢摩他印至心誦者，得不忘力，聞持一切。誦十萬遍乃至百萬，無不有驗，除不至心。</p>
</div>
<div class='div-other'><a id='mulu107' />
<p class='h2'>般若聞持不忘陀羅尼第十八「</p><p>呪曰：</p>
<p class="dharani">「『那<span class='note-inline'>(上)</span>謨婆伽婆<span class='note-inline'>(去)</span>帝<span class='note-inline'>(一)</span>　婆囉<span class='note-inline'>(上)</span>若<span class='note-inline'>(若冶反)</span>波羅彌多曳<span class='note-inline'>(二)</span>　跢姪他<span class='note-inline'>(三)</span>　室哩<span class='note-inline'>(二合)</span>曳<span class='note-inline'>(四)</span>　室哩<span class='note-inline'>(二合)</span>曳<span class='note-inline'>(五)</span>　室哩<span class='note-inline'>(二合)</span>曳<span class='note-inline'>(六)</span>　室哩<span class='note-inline'>(二合)</span>曳細<span class='note-inline'>(七)</span>　莎訶<span class='note-inline'>(八)</span>』</p>
</div>
<div class='div-other'><a id='mulu108' />
<p class='h2'>又般若小心陀羅尼第十九「</p><p>呪曰：</p>
<p class="dharani">「『跢姪他<span class='note-inline'>(一)</span>　室唎曳<span class='note-inline'>(二)</span>　室唎曳<span class='note-inline'>(三)</span>　室唎<span class='note-inline'>(長聲)</span>室吒<span class='note-inline'>(鳥皆反)</span><span class='note-inline'>(四)</span>　莎訶<span class='note-inline'>(五)</span>』</p>
<p>「呪師若欲治病者，自作護身竟，於病人邊作四肘水壇，莊嚴已竟，種種香華、然四十九燈、種種飲食布置畢已，手執香鑪，燒香右遶，供養十方諸佛、菩薩、金剛、諸天及鬼神等竟，於壇中心放著香鑪，於好淨處結加趺坐，正面向東，向北亦得。次燒酥蜜、胡麻、稻穀、華香供養已，次作般若身印，誦前大呪二十一遍，心作空觀——謂一切法無相——然後出自口氣射病人身上，若一七遍、或二十一遍即差。若一度作此法不差者，日三時作之即差。</p>
<p>「其壇所用飲食餅果日別替換更作新者，供養殘食，呪師及病人皆不得喫，喫者呪力無驗。</p>
<p>「若作此法者，一切羅剎、諸鬼神等歡喜，放病人差。其所餘殘食將與貧窮者最為第一，不被一切鬼神得便。持呪行者好記不忘。</p>
</div>
<div class='div-other'><a id='mulu109' />
<p class='h2'>般若壇法</p><p>「縱廣四肘，以五色作，從內次第著白、黃、青、赤、黑之色，一切壇法例皆如是。其壇中心安釋迦牟尼佛華座，座上安像。其座東面復安華座，座上安般若波羅蜜身，左手把經。其壇北方復安華座，座上安大梵天，左手把君遲<span class='note-inline'>(唐云胡瓶水罐)</span>。南方安華座，座上安帝釋天，右手把跋折羅。</p>
<p>「中心著一香鑪水罐，四角各一香鑪水罐，五枚水罐內各盛淨水、五穀、七寶，並以柏葉、梨枝塞口，於上各以生絹三尺而繫束之。種種果食及上好果一十二盤，燈十六盞。</p>
<p>「呪師當西門坐，正面向東，呪師東南著一火鑪，呪師前著種種香華、酥蜜、胡麻、并稻穀等華、諸飲食等具三五盤，擬燒供養。種種安竟，次第奉請，一一各作本印誦真言，一一各作華印承迎。總坐定已，作大結界，然後次第下[打-丁+親]施錢，隨力多少任意布施畢已，次作法事香華供養，次燒酥蜜、胡麻等物而為供養，然後持明師手把數珠誦大心真言一千八遍。</p>
<p>「誦竟，取東北角水罐安般若像前，胡跪，以右手案水罐，又誦大心真言一百八遍竟，於壇西外預作水壇，縱廣二肘。其壇中心作蓮花座，散華供養訖，即將水罐引受法人出於壇外，到西壇上中花座邊，面向東立，捧水罐住，令受法人於花座上面向東坐，發願口言：『普願一切諸眾生等悉發無上菩提之心，我今欲求舍摩他及阿耨多羅三藐三菩提故，作此法為一切眾生離生死故，願一切佛、菩薩、金剛、諸天等皆悉證知。』發如是願已，又令受法人要誓云：『願我得成就此法以後，誓願不教誹謗正法、斷善根人、諸惡人等。若其教者，一切行學皆不成辦。若犯如是，速獲大罪。』發是願已，持明師即與受法人作般若身印置於頂上，印中著華，即用水罐灌其頂上竟，又作身印與其護身，然後令著新淨衣已，引入道場，禮拜畢已，依次第坐。</p>
<p>「持明師於護摩鑪邊面向東坐，於鑪中然穀木柴，一一次第作印，奉請於鑪中坐，燒香、飲食、酥蜜等物供養畢已，送安本位上。如是，乃至諸天等竟，口云：『慚愧無好供養，錯失儀則。』謝過已，持明師捻取鑪中灰與其護身，腦後、二肩、心、咽、眉間、髮際如是七處點灰護身竟，辭佛開鎖，發遣畢已，即以淨水掃滅壇處。</p>
<p>「作此法者，一切罪障悉皆消滅。</p>
<p>「道場殘食，持明師及受法人皆不得喫。若喫，持明師及受法人並失成就。</p>
<p>「其[打-丁+親]施錢、佛錢入作佛用，其般若錢入寫經用，菩薩錢作菩薩用，金剛、諸天錢入金剛、諸天處用。</p>
<p>「水罐上繒絹持明師得用<span class='note-inline'>(不用最好)</span>。</p>
<p>「若坐禪時，以手案地，誦前大真言二十一遍，速得奢摩他。若作此法，一切諸佛菩薩歡喜。</p>
<p>「若作此壇，須於八月十五日作，清淨處誦般若真言，用軍茶利結界其地，所有骨、毛、瓦、石等掘令出盡，或深四指、一搩、一肘。惡物盡已，將好淨土別填，堅築使平，埋著七寶及五穀子，埋深一磔，中心安之。欲安寶時，先作般若根本印印其寶已，然後埋之。」</p>
<p>爾時，世尊正在大會說般若波羅蜜及說是真言法利益方便，能令一切人非人等聞此陀羅尼者悉發無上菩提之心，迴向十方諸佛國土，當得阿耨多羅三藐三菩提，常生歡喜。</p>
<p>爾時，眾中有十六大藥叉將，其名曰：達哩底囉瑟吒大將、禁毘嚕大將、嚩日嚕大將、迦尾嚕大將、彌覩嚕大將、欶怒毘大將、阿儞嚕大將、娑儞嚕大將、印捺嚕大將、波夷嚕大將、摩尾嚕大將、嬌尾嚕大將、真特嚕大將、嚩吒徒嚕大將、尾迦嚕大將、俱吠嚕大將，有如是等十六大藥叉將，各將七千諸眷屬等，即從座起，頂禮佛足，而白佛言：「世尊！今此眾中一切天人既聞佛教，滅一切罪，不墮三塗，植於佛種；我等藥叉將亦復如是，既蒙佛恩，我等歸命佛、法、僧寶，常隨擁護佛、法、僧眾。若王、大臣、比丘、比丘尼、優婆塞、優婆夷等、及一切眾生受持此法，若讀、若誦、若聽、若念、又復念佛、若坐禪者，我等十六藥叉將及諸眷屬隨其行處而衛護之。若國城邑、若聚落中、若空閑林中如是等處，若有念此般若波羅蜜多名者，我等眷屬悉皆擁護。若人持此般若波羅蜜多時忽遇一切諸難事者，我等眷屬共相擁護。若復有人欲得般若波羅蜜多成就者，我等眷屬使滿其願。」</p>
<p>爾時，佛讚諸藥叉大將言：「善哉，善哉！汝等眷屬能於般若波羅蜜多所在之處而作衛護，為未來世諸眾生故說修行之法。」</p>
<p>爾時，諸藥叉王等言：「若王、若比丘、比丘尼、優婆塞、優婆夷，若能深心信解我般若波羅蜜多功德自在威力陀羅尼成就故者，又須我等十六眷屬來佐衛護。汝等有能依我此法，如前結護，廣建道場為之壇法，求諸利益，國祚延長，人民安樂，四方無事，災禍不侵，保守貞幹，無諸疾苦。</p>
<p>「當請清淨持明師——無問道俗，道體相同，行純熟者，七人、乃至二七、三七人等，淨持戒行，德尊長者——當於一所別立厨膳供給師等。任取勝地——無問寺內寬大堂宇、庭院之所、若近舍利浮圖塔廟、若好園林、名山淨處——起作道場。其壇場法，掘去惡物，淨土築平。如前所說築平正已，又以淨牛糞和香湯泥摩塗其地。</p>
<p>「以五色粉作三重院，三重各開四門。第三重內院作一圓月，中心安般若波羅蜜多菩薩像，面向西門。其像右邊安帝釋天，左邊安梵摩天，東面安使者，西面持明者。第一重外四方各列四神王像，四方各四，總數即是十六神王。若欲畫者，第一重內畫著亦得。</p>
<p>「其持明師者入第三重內，正在般若波羅蜜多像前，先請般若波羅蜜多菩薩，次請梵天等，次請召四面十六神王而安置之，及使者等。</p>
</div>
<div class='div-other'><a id='mulu110' />
<p class='h2'>請十六藥叉大將真言第二十<span class='note-inline'>(印用使者印)</span></p><p class="dharani">「『那<span class='note-inline'>(上)</span>謨囉<span class='note-inline'>(上)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　跢姪他<span class='note-inline'>(二)</span>　訶訶<span class='note-inline'>(上音二俱同)</span><span class='note-inline'>(三)</span>　醯醯<span class='note-inline'>(上音二俱同)</span><span class='note-inline'>(四)</span>　呼呼<span class='note-inline'>(五)</span>　戲利戲利<span class='note-inline'>(六)</span>　彌<span class='note-inline'>(去)</span>利彌<span class='note-inline'>(去)</span>利<span class='note-inline'>(七)</span>　杜銘徒杜咩<span class='note-inline'>(八)</span>　鞞伽婆呬尼<span class='note-inline'>(九)</span>　毘摩羅婆呬尼<span class='note-inline'>(十)</span>　底哩<span class='note-inline'>(二合)</span>寧<span class='note-inline'>(上)</span>底哩<span class='note-inline'>(二合)</span><span class='note-inline'>(十一)</span>　般羅<span class='note-inline'>(二合上)</span>底羯爛<span class='note-inline'>(二合)</span>陀<span class='note-inline'>(十二)</span>　鞞多持質怛羅<span class='note-inline'>(二合)</span><span class='note-inline'>(十三)</span>　雞都般囉婆<span class='note-inline'>(二合)</span>薩婆<span class='note-inline'>(上)</span>[口*梨]<span class='note-inline'>(十四)</span>　懼醯<span class='note-inline'>(上)</span>[口*梨]<span class='note-inline'>(十五)</span>　乾陀[口*梨]<span class='note-inline'>(十六)</span>　旃茶唎<span class='note-inline'>(十七)</span>　車闍<span class='note-inline'>(去)</span>尼<span class='note-inline'>(十八)</span>　懼羅遮利尼<span class='note-inline'>(十九)</span>　旃茶毘伽陀婆醯<span class='note-inline'>(上)</span>尼<span class='note-inline'>(二十)</span>　梅怛囉<span class='note-inline'>(二合)</span>榆<span class='note-inline'>(二十一)</span>　莎訶<span class='note-inline'>(二十二)</span>　摩羅檀持曷囉婆迦<span class='note-inline'>(去)</span>耶<span class='note-inline'>(二十三)</span>　莎訶<span class='note-inline'>(二十四)</span>　摩登伽俱<span class='note-inline'>(上)</span>羅朋奢耶<span class='note-inline'>(二十五)</span>　莎訶<span class='note-inline'>(二十六)</span>　底哩<span class='note-inline'>(二合)</span>商羯曳<span class='note-inline'>(二十七)</span>　莎訶<span class='note-inline'>(二十八)</span>　悉陀<span class='note-inline'>(上)</span>曳<span class='note-inline'>(二十九)</span>　莎訶<span class='note-inline'>(三十)</span>　那<span class='note-inline'>(上)</span>謨嚧瑟吒<span class='note-inline'>(二合)</span>寫<span class='note-inline'>(三十一)</span>　摩登伽囉闍寫<span class='note-inline'>(三十二)</span>　悉殿都<span class='note-inline'>(三十三)</span>　曼怛囉<span class='note-inline'>(二合)</span>跛陀<span class='note-inline'>(三十四)</span>　莎訶<span class='note-inline'>(三十五)</span>』</p>
<p>「若人但能誦得此真言，不須供養，即得成就；若誦此真言七遍，十六藥叉大將即到其所，任行者驅使。</p>
<p>「若人欲往病人所，先於房內預誦此真言一百八遍，加持自右掌，即以右手摩自脣口。到病人所，心想自手譬如氷雪，用手把炭火，以自手背著於彼人身，心作差想，其病即差。</p>
<p>「或取鞭杖，長八指、或十二指、或十六指，加持二十一遍，內火中著，火燒赤已，隨取其炭，一不損手。</p>
<p>「正欲誦時，先當內手香水椀中，復向口邊，如是三度即得法成。以少香水散於四方，以為結界，後用其法。是真言能助成般若波羅蜜多，令一切眾生皆發無上菩提之心。</p>
<p>「若人欲入山中坐禪者，設有惡蟲、師子、虎、狼、及惡魔鬼等欲來惱者，當誦此真言一百八遍，即無所畏，諸障難事自然消滅。</p>
<p>「若謗法人及造五逆，是惡人等不容懺悔，如此之人莫教此法。</p>
<p>「若能至心誦此真言者，能滅四重五逆等罪。</p>
<p>「若具說此般若波羅蜜多法，有無量壇印陀羅尼法門，今當略說此法。如摩尼珠，若有無上菩提心者，得見此法，成菩提果。</p>
<p>「若人欲得日日供養十方一切諸佛、菩薩、金剛、天等者，若在房內及佛殿中而供養之，但是供養之處皆須作結界法，以佉陀囉木<span class='note-inline'>(唐云紫薑木也)</span>作橛四枚，各長八指，各加持其橛一百八遍，釘於四角，一釘以後永莫拔却；一橛既然，餘三亦爾。其壇中心及於四方穿地作孔，各深一榤，於其孔中埋白芥子，用軍茶利大心真言加持白芥子一百八遍。真言曰：</p>
<p class="dharani">「『唵<span class='note-inline'>(一)</span>　戶盧戶盧<span class='note-inline'>(二)</span>　底瑟吒<span class='note-inline'>(二合)</span>底瑟吒<span class='note-inline'>(二合)</span><span class='note-inline'>(三)</span>　盤陀盤陀<span class='note-inline'>(四)</span>　訶那<span class='note-inline'>(去)</span>訶那<span class='note-inline'>(五)</span>　阿蜜哩<span class='note-inline'>(二合)</span>帝<span class='note-inline'>(六)</span>　烏[合*牛]<span class='note-inline'>(七)</span>　㧊<span class='note-inline'>(八)</span>』</p>
<p>「若人日日香湯洗浴，入於道場作護身印<span class='note-inline'>(以下印等是助成印，故下別記次第頭數)</span>。</p>
</div>
<div class='div-other'><a id='mulu111' />
<p class='h2'>甘露軍茶利辟除尾那夜迦法印真言</p><p>「右手大指屈橫在掌中，以左中指及無名指握其大指，又以頭指及小指努屈向外使，頭指頭到中指中節側，令小指頭到無名指中節側，即舒其臂，向右轉之，誦真言七遍。正作法時，以左手大指捻小指甲上節，叉腰側，直申三指頭向前。真言曰：</p>
<p class="dharani">「『唵<span class='note-inline'>(一)</span>　虎[合*牛]<span class='note-inline'>(二)</span>　訶<span class='note-inline'>(上)</span>那<span class='note-inline'>(上)</span>植那魔他<span class='note-inline'>(三)</span>　毘馱崩<span class='note-inline'>(二合)</span>娑<span class='note-inline'>(三)</span>　夜<span class='note-inline'>(四)</span>　烏蹉<span class='note-inline'>(二合)</span>馱耶<span class='note-inline'>(五)</span>　嗚[合*牛]㧊㧊』</p>
<p>「是法印明悉能辟除一切藥叉、尾那夜迦，一切諸惡悉皆散馳，成辦諸事，一無怖畏。</p>
</div>
<div class='div-other'><a id='mulu112' />
<p class='h2'>結地界法印真言</p><p>「先以右中指於左頭指、中指岐間向背出頭，次以無名指於左小指岐間亦爾，左中指內向，右頭指、中指岐間向內出頭，次以左無名指於右小指間亦爾，兩小指、頭指竪合頭，二大指亦合，頭向下。若作法時，大指合頭拄地，翼兩臂肘。真言曰：</p>
<p class="dharani">「『唵<span class='note-inline'>(一)</span>　吉唎吉唎<span class='note-inline'>(二)</span>　跋折囉覆知<span class='note-inline'>(二合)</span><span class='note-inline'>(三)</span>　盤陀盤陀<span class='note-inline'>(四)</span>　嗚[合*牛]<span class='note-inline'>(五)</span>　訶<span class='note-inline'>(上)</span>』</p>
<p>「誦真言七遍，以印拄地，一切諸惡鬼等皆悉馳散。</p>
</div>
<div class='div-other'><a id='mulu113' />
<p class='h2'>結四方界法印真言</p><p>「准前地印，唯改開二大指，相去二寸，指頭向身，直竪努指，向右轉之。真言曰：</p>
<p class="dharani">「『唵<span class='note-inline'>(一)</span>　薩囉薩囉<span class='note-inline'>(二)</span>　跋折囉<span class='note-inline'>(三)</span>　波囉<span class='note-inline'>(二合)</span>迦<span class='note-inline'>(去)</span>囉<span class='note-inline'>(上)</span><span class='note-inline'>(四)</span>　嗚[合*牛]<span class='note-inline'>(五)</span>　㧊<span class='note-inline'>(六)</span>』</p>
<p>「誦真言七遍，即以此印向於四方，隨日右轉，所有一切藥叉、尾那夜迦等皆悉馳散。</p>
</div>
<div class='div-other'><a id='mulu114' />
<p class='h2'>結虛空界法印真言<span class='note-inline'>(亦名上方結界)</span></p><p>「准前地印，唯改二大指各附著頭指側上，即以此印向於頭上，右旋三匝。真言曰：</p>
<p class="dharani">「『唵<span class='note-inline'>(一)</span>　毘悉普<span class='note-inline'>(二合)</span>吒囉叉<span class='note-inline'>(上)</span><span class='note-inline'>(二)</span>　跋折囉<span class='note-inline'>(三)</span>　半闍囉<span class='note-inline'>(四)</span>　嗚[合*牛]<span class='note-inline'>(五)</span>　㧊<span class='note-inline'>(六)</span>』</p>
<p>「以此印舉向頭上，右旋三匝，誦真言七遍，天上虛空一切飛行藥叉、魔鬼等皆悉退散。各誦印下真言七遍，當設二十一種供養之具，作般若波羅蜜多法會，隨力堪能，惟好精妙。何等名為二十一種？一者、嚴飾道場，安置尊像，復以種種香——所謂龍腦、丁香、欝金、沈水——香湯浴像，還置本處；二者、像前當作水壇；三者、龍腦、沈水、上妙香等用塗像身；四者、諸妙花鬘絞珞佛身、左右肩上；五者、頂掛天冠；六者、寶釧瓔珞莊嚴佛身；七者、寶帳；八者、燒種種香；九者、懸雜色幡；十者、懸於傘蓋；十一、然燈；十二、百味飲食及好甘果；十三、懸於諸小鈴珮；十四、懸諸音樂；十五、諸雜色華；十六、寶扇；十七、種種衣服；十八、寶鏡；十九、寶瓶；二十、真珠網；二十一、白拂。以如是等勝妙之具至心供養，能令人王等及一切眾生無始已來十惡五逆諸罪消滅，復令現在所求隨意。若不能具二十一種，五種亦得。何等為五？一者、香水，二者、雜花，三者、燒香，四者、飲食，五者、然燈。具此五事，起大慈悲慜念一切諸眾生故，供養諸佛亦當得成就。</p>
<p>「次作嚩日囉<span class='note-inline'>(二合)</span>印，加持前所有一切香花、寶物供等；若有金剛杵，不用手印，直當用杵而作加持。無嚩日囉<span class='note-inline'>(二合)</span>即用手印，以左手作總印，大指捻小指甲上，餘三指直向上搩竪。真言曰：</p>
<p class="dharani">「『唵<span class='note-inline'>(一)</span>　阿蜜里<span class='note-inline'>(二合)</span>羝<span class='note-inline'>(二)</span>　嗚[合*牛]<span class='note-inline'>(二合)</span>泮<span class='note-inline'>(三)</span><span class='note-inline'>(入)</span>』</p>
<p>「此軍茶利小心真言誦七遍莊嚴道場，種種香花、燈明、飲食悉行列竟，次當燒香。若欲請佛，作佛印請；次請般若，作般若印；次請觀自在菩薩，作觀自在印；次請金剛及諸天等亦爾，隨類作印請之，一一請來，作花座印并誦坐。真言曰：</p>
<p class="dharani">「『唵<span class='note-inline'>(一)</span>　嗚[合*牛]<span class='note-inline'>(二)</span>　迦摩囉<span class='note-inline'>(三)</span>　莎訶<span class='note-inline'>(四)</span>　<span class='note-inline'>(誦七遍，一一請來安置座竟)</span>』</p>
<p>「次作大結界印，右轉三匝，先仰二手，次二小指、二無名指右壓左反鉤於掌中，次竪二中指，頭相拄，次以二食指各捻中指上節背上，次別二大指各自屈在中指中節上，莫相著。真言曰：</p>
<p class="dharani">「『唵<span class='note-inline'>(一)</span>　商迦<span class='note-inline'>(上)</span>[口*禮]<span class='note-inline'>(二)</span>　摩訶三麼焰<span class='note-inline'>(上)</span><span class='note-inline'>(三)</span>　盤陀盤陀<span class='note-inline'>(四)</span>　莎訶<span class='note-inline'>(五)</span>』</p>
<p>「當誦七遍，次更燒香，作香鑪印印香及鑪，即執香鑪，壇前胡跪，供養東方一切諸佛、一切菩薩、一切金剛、一切諸天、四天王等，乃至十方亦爾。供養竟，放香鑪著壇前，至心作禮，若有香花、飲食等而供養之；若無香華、飲食等，作一切供養印并誦真言而供養之。</p>
「<p>次作普供養印。</p>
<p>「以二手合掌，於掌中心少空，勿令相著。真言曰：</p>
<p class="dharani">「『唵<span class='note-inline'>(一)</span>　薩婆菩馱<span class='note-inline'>(二)</span>　阿地瑟恥底<span class='note-inline'>(三)</span>　悉鉢囉醯迷<span class='note-inline'>(四)</span>　伽伽那劍<span class='note-inline'>(引)</span>三曼陀<span class='note-inline'>(五)</span>　莎訶<span class='note-inline'>(六)</span>』</p>
<p>「誦此七遍，復以種種香花供養，各作本印還其位處。次作音樂讚歎周畢，作般若印，懺悔罪障，誦大心真言，當印心上，口陳所犯三業之罪，發露懺悔，恒具七法。譬如大火焚於乾草，加猛風吹，莫不都盡；精進誦明，罪垢消滅亦復如是。又如霜雪闇室，焰日能除；誦明精進，滅無明闇猶如盛日。</p>
<p>「又誦般若真言，酥、蜜等物作護摩，供養賢聖，滅除無始生死重罪，速得成就無上菩提。</p>
<p>「其持明人應當具足堅持七法。何等為七？一者、持戒；二者、忍辱；三者、離口過；四者、於佛法中生決定信；五者、發無上菩提心；六者、常誦真言法印，心生慚愧；七者、於四威儀身心無倦。猶如輪王具足七寶，得紹正位，王四天下；呪師亦爾，具前七法速得證驗，隨所施為悉得稱意。</p>
<p>「正坐莫動，數數禮拜，讚歎諸佛：『願我生生不經八難，所生之處恒為男子身，崇三寶，諸根完具，一切伎藝願速通達，具六神通。若來乞者，頭、目、髓、腦、國城、妻子、象、馬、七寶，隨其所欲皆悉施與。一切諸欲心無染著，聰明智慧，一切眾生見聞我者，發菩提心，生生之處值善知識，恭敬尊重，聽聞正法，如說修行。以菩提心而自莊嚴，於四威儀身心清淨，得宿命智，無礙自在，諸惡罪業深生怖畏，修習菩提十波羅蜜，得大自在。不受女身及以奴僕，亦不闇鈍、不處邊地、不起邪見、不生旃陀羅家。有佛出世願常值遇，修行六度迴向菩提，所有財寶隨欲皆給，寧可貧賤修諸善法，不處富貴而行惡業。命不中夭，正信家生，眷屬具足，孝養師父，利根智慧，辯才無礙，得佛正信，慈念眾生。願所生處具五種法。何等為五？一者、福德，二者、智慧，三者、十力，四者、精進，五者、發菩提心。如佛所證薩婆若智三十二相，我亦當得，十方淨土隨意往生，常見諸佛；一切眾生亦復如是，為一切眾生令好念佛故。』發是願已，持珠誦明。</p>
<p>「其持珠法者，去所供養佛菩薩處四五尺許，却縮跪坐，身莫動搖，莫看東西、莫近口氣，於供養佛菩薩等處莫放穀風，正身端坐，一心念佛、菩薩、金剛、天等，如入奢摩他無異。</p>
<p>「次作<span class='corr'>掐</span>珠印。</p>
<p>「以左手大指捻無名指甲上貫珠孔中，次直舒中指、小指，以食指掩中指上節側上，以右手大指、無名指掐珠誦明，餘指同左手。</p>
<p>「若如是掐珠得十種瑞相者，即知有驗。何等為十？一者、像上放光；二者、風不吹而道場中幡自然動搖；三者、雲不覆而天有雷聲；四者、道場中燈焰長三四尺；五者、香鑪中人不燒香而香烟自出；六者、空中聞有種種音樂之聲；七者、感得四方無事，福壽延年，無諸疾病，師子、虎、狼、諸毒蟲等不能為害；八者、於五欲境心無染著；九者、諸魔鬼神不能嬈亂，自他之病療即除愈；十者、見佛、菩薩、金剛、天等。若於夢中見佛菩薩、或昇高山、或上高樹、乘船度岸、或騎象馬、或見師僧、父母、善知識等，是時行者及施主等若於夢中見是相類，即知罪滅，皆是好應靈瑞之相，明王翼衛。</p>
<p>「是時行者正作法中，身毛皆竪，即知得驗。</p>
<p>「每日旦起洗手面已，嚼楊柳枝更漱口訖，入佛堂中作供養法，未到食時悉皆發遣，一日三時如前掐珠，誦明一百八遍一千八遍。隨力所堪，道場門前置一護摩鑪，持明師西坐面向東，左著香水及諸雜花，右著胡麻、蘇蜜、稻穀花等，隨有壇所燒供養物皆右邊著，然後請諸佛、菩薩、金剛、天等，作花座印，隨法所須，燒著爐中供養。供養已，還坐本處，口云：『此無香花、飲食，慚愧。』然後發遣。</p>
<p>「房內數數燒香，日日誦不動佛陀羅尼、無量壽佛陀羅尼等，滅除身中五逆、四重等一切罪障。</p>
<p>「若欲得生無量壽佛國，日日作此供養，誦陀羅尼法。常作此法，一切事業皆得成就，死已生無量壽佛國。若日日供養，功德甚大，不可具說。念佛功德非是挍量，其誦真言功德力狀如日月之光，念佛功德同夜燈之光，不得其比。若日日供養誦明兼念佛功德，如須彌之高、大海之深；若空念佛不兼誦明功德，如香山之小、如阿耨達池之細，不可挍量。若日日供養諸佛誦明滅罪，如火燒草木，罪滅亦爾。若能日別三時供養、念佛、誦明，比空念佛不可比挍，口不能宣，功德利益不可思議。當知般若功德成就讚莫能盡。」</p>

<p class='juan'>陀羅尼集經卷第三</p></div></div>
</div><!-- end of div[@id='body'] -->
</body></html>