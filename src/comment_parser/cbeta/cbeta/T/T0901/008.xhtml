<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼集經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu338' />佛說陀羅尼集經卷第八<span class='note-inline'>(金剛部中卷)</span></p><p class="byline">大唐天竺三藏阿地瞿多譯</p><a id='mulu339' />
<p class='h1'>金剛阿蜜哩多軍茶利菩薩自在神力呪印品<span class='note-inline'>(印有二十一，呪有十五，十四呪是主，一呪是伴)</span></p><p>爾時，世尊與軍茶利烏樞沙摩等共會宣說是大自在威力陀羅尼法印神呪。時三千大千世界六種震動，毘那夜迦、諸惡鬼神等不信敬者生大驚怕，欲走入山不得而去，復欲入海亦不能去，無處藏避，走至佛所，頭面著地，請佛救護。</p>
<p>佛言：「住住，汝等莫怕金剛打爾頭作七分。汝等曾聞摩訶畢伽那王昔在於彼悉遮山中已被金剛打殺摧碎，汝憶此不？我此金剛有大力故。若復有人誦持諸佛、般若、菩薩、金剛、天等呪法印等，日日供養，廣為懺悔及欲救護一切眾生厄難之時，汝等鬼神皆護助力，不得惱亂。若有人等憶念此呪印等法者，汝等好看，勿使一切惡鬼神等得便惱亂。若復有人誤食酒肉五辛等味、錯食不淨鮮血食者，汝等亦忍，不得惱亂。汝等若能不違我語，當令汝等得免如是怖畏之難。」</p>
<p>爾時，伽那王白佛言：「世尊！若有人等誦持諸佛、般若、菩薩、金剛、天等神呪印壇，常能護行諸佛法要，廣設供養，我等眷屬受佛教勅，不令一切惡鬼神等作諸障礙。若復有人誦持佛呪及作印法曼茶羅者，常能供養十方諸佛、般若、菩薩、金剛、天等，我等護念。若令誦呪人起種種想、或令其病、或令眼闇、或念財色，由是想念，不令眾生日日入壇而誦佛等陀羅尼呪及作法印；設使誦持，徒然無驗，皆由諸想不能成就。若復有人，或以燒香、散花、設食、作諸供具為欲供養，遂被鬼神偷盜將去，使誦呪人作法不成。如是等事我悉擁護。所有惡魔鬼神等輩隨逐人者，我悉遮護，不令隨逐。或復有人誦持我佛正法呪印，有時誤犯錯食雜味、及其食中有諸不淨辛葷、血器臭穢氣者、或復設與女人交雜，我悉不為障難所惱，皆由我護行法人故。」</p>
<p>爾時，金剛藏言：「若復有人受持諸佛法印呪者，恐諸不淨之所染著、懼犯前事，當勤洗浴，時宣禁戒，每日平旦誦呪七遍，食時亦爾，即破一切所有障礙，所作之法一切無畏，悉皆成辦。」</p>
<p>爾時，金剛軍茶利菩薩等於佛會中說此祕密方便法已，一切諸佛、菩薩摩訶薩等皆悉印可，同時贊成：「我等心願如汝所言，汝等皆當信受、作禮、敬奉修行。」</p>
<a id='mulu340' />
<p class='h1'>金剛藏軍茶利菩薩自在神力法印呪品</p>
<div class='div-other'><a id='mulu341' />
<p class='h2'>軍茶利香鑪法印第一<span class='note-inline'>(用小心呪)</span></p><p>「仰左右手掌，兩手中指、無名指、小指直向上竪，背各相著，二頭指斜直，頭相柱，二大指舒頰頭指第二節。呪曰：</p>
<p class="dharani">「『唵<span class='note-inline'>(一)</span>　阿<span class='note-inline'>(上音)</span>蜜哩<span class='note-inline'>(二合)</span>帝<span class='note-inline'>(二)</span>　嗚[合*牛]<span class='note-inline'>(三)</span>　㧊<span class='note-inline'>(四)</span>』</p>
<p>「是法印呪，若作一切金剛法事，先以此印印香爐已，誦小心呪滿三七遍，然後燒香，一切歡喜。</p>
</div>
<div class='div-other'><a id='mulu342' />
<p class='h2'>軍茶利香水法印第二<span class='note-inline'>(用小心呪)</span></p><p>「右手五指相博，並直竪向前，以左手向外握右手腕下。</p>
<p>「是一法印，若於供養法會壇中，以寶盆宬水而著雜華及香末等，作此印已，印之呪水安置佛前，一切歡喜。</p>
</div>
<div class='div-other'><a id='mulu343' />
<p class='h2'>軍茶利護身法印第三<span class='note-inline'>(用大心呪)</span></p><p>「相叉二小指於掌中，以二無名指雙屈入掌中，捺於二小指叉上，合腕，竪二中指，頭相拄，兩頭指小屈曲，當中指背上節後，勿著之。呪曰：</p>
<p class="dharani">「『唵<span class='note-inline'>(一)</span>　戶嚧戶嚧<span class='note-inline'>(二)</span>　底瑟吒<span class='note-inline'>(二合)</span>底瑟吒<span class='note-inline'>(二合)</span><span class='note-inline'>(三)</span>　盤陀盤陀<span class='note-inline'>(四)</span>　訶<span class='note-inline'>(去音)</span>那訶<span class='note-inline'>(去音)</span>那<span class='note-inline'>(五)</span>　阿<span class='note-inline'>(上)</span>蜜哩<span class='note-inline'>(二合)</span>帝<span class='note-inline'>(六)</span>　烏[合*牛]㧊<span class='note-inline'>(七)</span>』</p>
<p>「誦呪七遍，是法印呪，若但有人常欲受持金剛法者，每日平旦洒手面已，即以右手掬於淨水，呪七遍竟，向東散却，三遍㧊之，後㧊己身，即入房內作護身法。護身法者，當燒香已，結印不解，口誦心呪，將印頂戴，次印左肩、次印右肩、次印心前、次印頸下、次印眉間、次印髮際、次印頂上、次印頂後，如是八處各三遍印，是名護身法。</p>
<p>「凡人欲作金剛法事，先印香爐，燒香已竟，手把香鑪，啟告十方一切諸佛、般若、菩薩、金剛、冥聖、諸天業道，一如上法。啟告已訖，即作此法然後行用，一切無畏，至於作法誦呪無難。</p>
</div>
<div class='div-other'><a id='mulu344' />
<p class='h2'>軍茶利辟除毘那夜迦法印呪第四</p><p>「左手大指屈橫在掌中，以左中指及無名指握其大指。又以頭指及小指努屈向外，使頭指頭到中指中節側，令小指頭到無名指中節側。即舒其臂，向右轉之，誦呪七遍。正作法時，以右手大指捻小指甲上，反叉腰右側，三指頭申向前。呪曰：</p>
<p class="dharani">「『唵<span class='note-inline'>(一)</span>　虎[合*牛]<span class='note-inline'>(二)</span>　訶<span class='note-inline'>(上音)</span>那<span class='note-inline'>(上音)</span>社那麼他<span class='note-inline'>(三)</span>　毘馱崩<span class='note-inline'>(二合)</span>娑<span class='note-inline'>(上音)</span>夜<span class='note-inline'>(四)</span>　烏蹉<span class='note-inline'>(二合)</span>馱<span class='note-inline'>(去音)</span>耶<span class='note-inline'>(五)</span>　嗚[合*牛]㧊㧊<span class='note-inline'>(六)</span>』</p>
<p>「是法印呪，悉能辟除一切藥叉、毘那、夜迦。若佛、若般若、若菩薩、若金剛，隨其欲作法會之所，皆須先作此印誦呪，一切諸惡悉即散去，成辦諸事，一無怖畏。猶如國王動止儀式，先當辟除，然後動止；此亦如是。</p>
<p>「此印及呪，若房內用印，向頭上右轉三匝，誦呪七遍。若作壇時，作步臂行，繞壇三匝，從外行之，先起右脚，次舉左脚，呪三七遍，多誦亦好。</p>
</div>
<div class='div-other'><a id='mulu345' />
<p class='h2'>軍茶利金剛一字降魔王印呪第五</p><p>「二小指掌中相鉤，右壓左，二無名指於中指背後相交，二中指直竪，頭側相拄，二頭指鉤二無名指頭，二大指捻二中指，頭齊，以二中指、大指頭拄頂上，面作瞋色。呪曰：</p>
<p class="dharani">「『唵<span class='note-inline'>(一)</span>　䐗嚧嚧嚧嚧<span class='note-inline'>(二)</span>　[合*牛][合*牛]<span class='note-inline'>(三)</span>　㧊<span class='note-inline'>(四)</span>』</p>
<p>「若造一切曼荼羅處，先結此印誦呪，繞壇行道七匝，一切魔王普皆歸伏。</p>
</div>
<div class='div-other'><a id='mulu346' />
<p class='h2'>軍茶利結地界法印呪第六</p><p>「先以右中指於左頭指、中指岐間向背出頭，次以無名指於左小指岐間亦爾。左中指內向，右頭指、中指岐間向內出頭，次以左無名指於右小指間亦爾。兩小指、頭指竪合頭，二大指亦合頭，頭向下。若作法時，大指合，頭著地，翼兩臂肘。呪曰：</p>
<p class="dharani">「『唵<span class='note-inline'>(一)</span>　吉唎吉唎<span class='note-inline'>(二)</span>　跋折囉覆知<span class='note-inline'>(二合)</span><span class='note-inline'>(三)</span>　盤陀盤陀<span class='note-inline'>(四)</span>　嗚[合*牛]<span class='note-inline'>(五)</span>　訶<span class='note-inline'>(上音)</span><span class='note-inline'>(六)</span>』</p>
<p>「是法印呪，能除地中徹金剛際一切諸惡鬼神等輩。若處法會壇場之所，當作此印，誦呪七遍，以印拄地，能令地上及於地下乃至徹金剛際所有一切諸惡鬼等皆悉散去，無能作害。</p>
</div>
<div class='div-other'><a id='mulu347' />
<p class='h2'>軍茶利結四方界法印呪第七</p><p>「准前地印，唯改開二大指相去二寸，指頭向身直竪，努指向右轉之。呪曰：</p>
<p class="dharani">「『唵<span class='note-inline'>(一)</span>　薩囉薩囉<span class='note-inline'>(二)</span>　跋折囉<span class='note-inline'>(三)</span>　波囉<span class='note-inline'>(二合)</span>迦<span class='note-inline'>(去音)</span>囉<span class='note-inline'>(上)</span><span class='note-inline'>(四)</span>　嗚[合*牛]<span class='note-inline'>(五)</span>　㧊<span class='note-inline'>(六)</span>』</p>
<p>「是法印呪，能除四方一切惡魔、諸鬼神等。若處法會壇場之所，當作此印誦呪七遍，即以此印向於四方，隨日右轉，所有一切藥叉鬼等皆悉退散。</p>
</div>
<div class='div-other'><a id='mulu348' />
<p class='h2'>軍茶利結虛空界法印呪第八<span class='note-inline'>(亦名上方結界)</span></p><p>「准前地印，唯改二大指，各附著頭指側上，即以此印向於頭上，右旋三匝。呪曰：</p>
<p class="dharani">「『唵<span class='note-inline'>(一)</span>　毘悉普<span class='note-inline'>(二合)</span>吒囉<span class='note-inline'>(上音)</span>叉<span class='note-inline'>(上音)</span><span class='note-inline'>(二)</span>　跋折囉<span class='note-inline'>(三)</span>　半闍囉<span class='note-inline'>(四)</span>　嗚[合*牛]<span class='note-inline'>(五)</span>　㧊<span class='note-inline'>(六)</span>』</p>
<p>「是法印呪，能除虛空上至有頂一切諸魔、惡鬼神等，不敢惡念。即以此印舉向頭上，右旋三匝，誦呪七遍，天上虛空一切飛行藥叉鬼等皆悉退散。</p>
<p>「若大道場法壇之會皆須如是三遍、七遍印呪結護。第一、先當擇得勝地，未立規郭，即為一遍結界辟除。第二、治地平正堅實，香泥塗地，且將少分名香、好花供養之時，又作一遍結界辟除。第三、竪立拄額，規郭，懸諸幡蓋、鈴珮等已，又將少分名香、好華而為供養行道之時，又作一遍結界辟除。第四、布置色粉花座，開諸位地，又作一遍結界辟除。第五、將燈入壇安已，又作一遍結界辟除。第六、將於水罐、華香、飲食、酥蜜、胡麻、粳米等供、所有一切供養之物盡入道場，總安置訖，亦作一遍結界辟除。第七、欲請諸佛、般若、菩薩、金剛、天等，未請以前復作一遍結界辟除，結界中間一一皆結大身法印，把跋折囉護界。降伏大魔眾已，次第而作一一身法。次以右手把於香爐右繞三匝，作結護界，心標供養，一切動止威儀皆須具諸法相。於後所為供養一切諸佛、般若、一切菩薩、一切金剛、一切冥聖、一切諸天、一切業道皆大歡喜，然後一一各作本印，誦其本呪，迎請供養。</p>
<p>「是結界法，猶如國主人王動止法用威儀一種無異。</p>
</div>
<div class='div-other'><a id='mulu349' />
<p class='h2'>軍茶利身法印第九<span class='note-inline'>(用小心呪)</span></p><p>「相叉二小指於掌中，以二無名指雙屈入掌中，捺於二小指叉上，合腕，竪二中指，頭相拄，二頭指屈捻中指上節上，二大指並頭，捻中指中節上，頭指來去。</p>
<p>「是一法印，若人欲作軍茶利法而為供養及欲治病，皆作此印，請喚來去。</p>
</div>
<div class='div-other'><a id='mulu350' />
<p class='h2'>軍茶利香花供養法印第十<span class='note-inline'>(用大心呪)</span></p><p>「以二無名指、二小指相交叉，右壓左在掌中，仍屈向腕，即舒中指，斜頭相拄，以二頭指各捻中指第三節上，以二大指各附二食指側，合腕。</p>
<p>「是一法印，若在在處處道場法壇當作此印。將以一華及一丸香而置印中，作是印已，誦呪供養。若無香華，直作是印而供養者，一切金剛皆悉歡喜。</p>
</div>
<div class='div-other'><a id='mulu351' />
<p class='h2'>軍茶利飲食供養法印第十一<span class='note-inline'>(用大心呪)</span></p><p>「准前香花印，唯改二小指、二無名指挺在掌中，開掌。</p>
<p>「是一法印，若於壇上擬獻飲食，皆以此印印一一盤，一一呪已，然後入壇安置供養。若無飲食，直作此印而為供養，亦得一切金剛歡喜。</p>
</div>
<div class='div-other'><a id='mulu352' />
<p class='h2'>軍茶利燈法印呪第十二</p><p>「以右手後二指屈在掌中，直竪中指，其頭指亦屈向掌中，大指屈中節壓頭指上節上，大指頭側捻中指中節上。呪曰：</p>
<p class="dharani">「『唵<span class='note-inline'>(一)</span>　毘嚧吉儞<span class='note-inline'>(二)</span>　莎訶<span class='note-inline'>(三)</span>』</p>
<p>「是法印呪，若於壇中及道場內為供養者，一一燈上皆作此印，印之誦呪，然後安置。</p>
</div>
<div class='div-other'><a id='mulu353' />
<p class='h2'>軍茶利頭法印第十三<span class='note-inline'>(用大心呪)</span></p><p>「准前身印，唯改二頭指，平屈中節，各捻大指頭，使頭相拄，大指離中指並竪。</p>
<p>「是一法印，若人頭痛，作此印已，印其痛處，呪柳枝打，其病即差。</p>
</div>
<div class='div-other'><a id='mulu354' />
<p class='h2'>軍茶利頂法印第十四<span class='note-inline'>(用大心呪)</span></p><p>「准前身印，唯改二頭指各㧙在中指背，指頭相拄，中指在內。</p>
<p>「是一法印，亦名縛鬼印。若作是印，隨意欲縛，一切鬼神應時被縛，鬼病即差。若欲解放，解其頭指，將中指內來已，心想放之即解。</p>
<p>「又若有人患頭痛者，作此印已，印其痛處，誦大心呪，又呪柳枝打其痛處，其痛即差。</p>
</div>
<div class='div-other'><a id='mulu355' />
<p class='h2'>軍茶利牙法印呪第十五<span class='note-inline'>(用大心呪，呪病亦得)</span></p><p>「以左手小指㧙於無名指根背上，次以中指屈，從無名指後㧙壓小指背上，仍屈其上節與無名指相側著。次以食指屈中節，壓著小指甲，指頭向掌，與無名指相側著。次以大指斜捺頭及中二指甲上，亦與無名指相側著，無名指直竪向上。去一切毘那夜迦，作此印呪七遍，三迴右轉，右手把拳打轉拳。呪曰：</p>
<p class="dharani">「『唵<span class='note-inline'>(一)</span>　烏吽<span class='note-inline'>(二)</span>　訶那杜那<span class='note-inline'>(三)</span>　末他毘闍<span class='note-inline'>(四)</span>　結舍夜<span class='note-inline'>(五)</span>　蹉囉夜<span class='note-inline'>(六)</span>　㧊<span class='note-inline'>(七)</span>』</p>
<p>「是法印呪，若人卒得心痛鬼疰及中惡者，即作此印印其痛處，即誦此呪四十九遍，其痛即差；或誦大心呪四十九遍，其痛立愈，此法大驗。</p>
<p>「若治鬼病，縛鬼之時，病人口中即吐出血，治一切病。</p>
<p>「若用牙印，數數誦呪向官府所，官人歡喜，憂事解散。</p>
</div>
<div class='div-other'><a id='mulu356' />
<p class='h2'>軍茶利跋折囉總印第十六<span class='note-inline'>(用大心呪)</span></p><p>「以左手大指捻小指甲上，餘中、頭、無名二指皆直竪，向上磔散。</p>
<p>「是一法印，但為法會壇場之處所有擬獻香花、燈明、所有飲食、一切供具一一皆以此印印之。若有跋折囉，用跋折囉一一印之，不須此印；若無跋折囉，方用此印印諸供具——一切諸惡鬼神等輩不敢犯觸。作此供養，金剛歡喜，大小心呪皆通用得。</p>
<p>「若婦人患月水恒出及男女人鼻孔血出者，取囉<span class='note-inline'>(上音)</span>娑善那、人莧菜根，各取二兩，粳米、泔汁、及蜜共和為丸訖，誦前心呪二十一遍，分為小丸，大如梧子，如法服之，其病即差，此名阿伽陀藥。</p>
<p>「更有一方，名同，取沙糖、欝金華及酥擣和，如膏相似，若患鼻塞及鼻中臭、又不得臭香臭等氣，即以前藥灌之即差。</p>
<p>「若患半日頭痛，即以前藥摩之即差。</p>
<p>「若人患眼，即以藥摩眼瞽上下，其眼即差。</p>
<p>「又若有人旦起頭痛、日西便好，摩之即差。</p>
<p>「餘准可知，若人不能食、萎黃、眼黃、腹中氣塊大、喘息不得、咽喉大痛，取石鹽、阿魏藥、訶梨勒、茴香子、乾薑、蓽鉢、胡椒，七味等分，各取半兩，共擣為末，用沙糖和以為丸，丸如棗大，空腹一服，服別一丸，無所禁忌，大肥、好顏色、豐足氣力，皆以牙印印上諸藥，呪百八遍然後方服。</p>
</div>
<div class='div-other'><a id='mulu357' />
<p class='h2'>軍茶利大心呪第十七</p><p>「呪曰：</p>
<p class="dharani">「『唵<span class='note-inline'>(一)</span>　戶盧戶盧<span class='note-inline'>(二)</span>　底瑟吒<span class='note-inline'>(二合)</span>底瑟吒<span class='note-inline'>(二合)</span><span class='note-inline'>(三)</span>　盤陀槃陀<span class='note-inline'>(四)</span>　訶<span class='note-inline'>(上音)</span>那訶那<span class='note-inline'>(五)</span>　阿<span class='note-inline'>(上音)</span>蜜哩<span class='note-inline'>(二合)</span>帝<span class='note-inline'>(六)</span>　嗚[合*牛]<span class='note-inline'>(七)</span>　㧊<span class='note-inline'>(八)</span>』</p>
</div>
<div class='div-other'><a id='mulu358' />
<p class='h2'>軍茶利中心法呪第十八</p><p>「呪曰：</p>
<p class="dharani">「『唵<span class='note-inline'>(一)</span>　杜那杜那<span class='note-inline'>(二)</span>　嗚[合*牛]<span class='note-inline'>(三)</span>　嗚[合*牛]<span class='note-inline'>(四)</span>　㧊<span class='note-inline'>(五)</span>　㧊<span class='note-inline'>(六)</span>　莎訶<span class='note-inline'>(七)</span>』</p>
</div>
<div class='div-other'><a id='mulu359' />
<p class='h2'>軍茶利小心法呪第十九</p><p>「呪曰：</p>
<p class="dharani">「『唵<span class='note-inline'>(一)</span>　阿<span class='note-inline'>(上音)</span>蜜哩<span class='note-inline'>(二合)</span>帝<span class='note-inline'>(二)</span>　嗚[合*牛]<span class='note-inline'>(三)</span>　㧊<span class='note-inline'>(四)</span>』</p>
<p>「是小心呪，若人中毒卒死者，手捻耳，挽口就耳，呪二十一遍，呪水七遍，呪水散面二十一遍，與服即穌，名甜水。</p>
<p>「閃子被箭，諸天用此呪水與其洒瘡，即得瘡差。</p>
<p>「亦得解污，洒浴身體，入佛堂用皆得，佛前誦一千遍<span class='note-inline'>(通師本有莎訶)</span>。</p>
<p>「是三法呪，護身作法，乃至一切香花、果子、燈油、飲食、治病壇中諸供養具，及諸法事皆用此呪呪之，即得一切成就。</p>
</div>
<div class='div-other'><a id='mulu360' />
<p class='h2'>軍茶利大護身印第二十<span class='note-inline'>(用後大呪)</span></p><p>「起立，正面向前，以左大指押小指甲上，餘三指直磔竪，捺右腋邊臂上。次以右手——法同左手——亦捺左邊臂上，然後縮左脚，以掌捺右膝上，怒眼怒口作大瞋形。</p>
<p>「是法身印，但立壇之處皆作此印鎮於四方及鎮四門，作法皆成。</p>
<p>「若欲治病去，先於房內作此印法護身而去。若病人見生驚動者，其病易差；若不驚動，其病難差；若可可病，遙見即差。</p>
<p>「若病人家遣使問師，師作此印誦呪，臥時夢中若見佛及菩薩、金剛、天等，其病得差，呪師即去；若見驢、馬等及裸形人如外道等，其人即死，呪師莫去；若見銅椀、鐵等物者，其病不差，呪師莫去。</p>
</div>
<div class='div-other'><a id='mulu361' />
<p class='h2'>軍茶利大瞋法身印第二十一<span class='note-inline'>(用後大呪)</span></p><p>「起立，以左脚指向左邪，屈膝立之，右脚指向前，身側立。先以右手屈大指在掌，以後四指把拳壓在左腋下，次以左手亦如右手把拳壓在右腋下，頭少向右邊——向左亦得——眼側看，作大瞋形。</p>
<p>「是法身印，若有一切難治之病、諸惡神鬼不伏退者，當作此印，繞病人三匝，斜身，膝如跪地，起大瞋色，誦後大呪，呪聲莫絕，三匝繞作，一切皆散，病即得差；如其不差，即非鬼病；若其病人不至心者，其病不差。</p>
<p>「若作壇處結界時用，大有靈驗。</p>
</div>
<div class='div-other'><a id='mulu362' />
<p class='h2'>軍茶利大降魔法身印第二十二<span class='note-inline'>(用後大呪)</span></p><p>「起立，乃縮兩膝，脚跟相拄。以左手虎口反叉腰，四指向前，母指向後。右手把跋折囉，竪臂大努——若無跋折囉，即握作拳，如金剛把杵。作大瞋面，誦後大呪，若竪大指，名把斧印。</p>
<p>「是法身印，但作壇處及治病所當作此印，降伏一切惡魔鬼神，隨其所為，金剛法事悉皆成辦。</p>
</div>
<div class='div-other'><a id='mulu363' />
<p class='h2'>軍茶利三眼大法身印第二十三<span class='note-inline'>(用後大呪)</span></p><p>「仰兩手掌，後三指相叉右壓左，以二頭指斜竪，頭正相著，各屈大指捻中指側上節。反掌，掌向外將上，以頭指指頭向下，齊眉上著。起立，以右脚正蹋地，縮左脚正齊右膝，脚掌向下如蹋勢，以脚跟拄著膝上，即努眼視作大瞋面，頭如向前。</p>
<p>「是法身印，若作一切壇法之所，結此印已，一脚行道繞壇三匝，一切無畏，所作皆成。</p>
<p>「若治病處，於病人邊作是印已，誦後大呪，其病即差。</p>
<p>「一切壇處不解如是一脚行法，一切壇法皆悉不成。</p>
</div>
<div class='div-other'><a id='mulu364' />
<p class='h2'>軍茶利大法呪第二十四</p><p>「呪曰：</p>
<p class="dharani">「『那<span class='note-inline'>(上音)</span>謨<span class='note-inline'>(上音)</span>囉<span class='note-inline'>(上音)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那謨<span class='note-inline'>(同上)</span>室旃<span class='note-inline'>(二合)</span>茶跋折囉波<span class='note-inline'>(輕呼)</span>拏曳<span class='note-inline'>(二)</span>　摩訶藥叉栖那波跢曳<span class='note-inline'>(三)</span>　那謨<span class='note-inline'>(同上)</span>跋折囉骨<span class='note-inline'>(平音)</span>嚧<span class='note-inline'>(二合)</span>馱<span class='note-inline'>(去音)</span>耶<span class='note-inline'>(四)</span>　儞知夜<span class='note-inline'>(二合)</span>鉢羅涉筏<span class='note-inline'>(二合)</span>唎多<span class='note-inline'>(五)</span>　婆<span class='note-inline'>(去音)</span>羅地富多<span class='note-inline'>(六)</span>　屋伽囉<span class='note-inline'>(二合)</span>鄧瑟都<span class='note-inline'>(二合)</span>嚧嚧地<span class='note-inline'>(二合)</span>羯吒<span class='note-inline'>(七)</span>　皤耶鞞羅皤<span class='note-inline'>(去音)</span>耶<span class='note-inline'>(八)</span>　阿<span class='note-inline'>(上音)</span>私謨娑<span class='note-inline'>(上音)</span>羅<span class='note-inline'>(九)</span>　跋折囉婆<span class='note-inline'>(去音)</span>羅<span class='note-inline'>(十)</span>　輸婆<span class='note-inline'>(去音)</span>舍訶悉馱<span class='note-inline'>(去音二合)</span>耶<span class='note-inline'>(十一)</span>　跢姪他<span class='note-inline'>(十二)</span>　唵<span class='note-inline'>(十三)</span>　戶盧戶盧<span class='note-inline'>(十四)</span>　阿<span class='note-inline'>(上音)</span>蜜哩<span class='note-inline'>(二合)</span>多軍茶利<span class='note-inline'>(十五)</span>　佉佉佉佉<span class='note-inline'>(皆上音)</span><span class='note-inline'>(十六)</span>　呵那呵那<span class='note-inline'>(十七)</span>　訶<span class='note-inline'>(上音)</span>馱訶<span class='note-inline'>(上音)</span>馱<span class='note-inline'>(十八)</span>　呵醯呵醯<span class='note-inline'>(二醯皆上音)</span><span class='note-inline'>(十九)</span>　底瑟吒<span class='note-inline'>(二合)</span><span class='note-inline'>(二十)</span>　底瑟吒<span class='note-inline'>(二合)</span><span class='note-inline'>(二十一)</span>　<span class='note-inline'>(底同都爾反)</span>訶那訶那<span class='note-inline'>(二十二)</span>　馱訶馱訶<span class='note-inline'>(二十三)</span>　跛者跛者<span class='note-inline'>(二十四)</span>　訖柳<span class='note-inline'>(二合)</span>噓拏<span class='note-inline'>(二合)</span><span class='note-inline'>(二十五)</span>　訖柳<span class='note-inline'>(二合)</span>噓拏<span class='note-inline'>(二合)</span><span class='note-inline'>(二十六)</span>　盤陀盤陀<span class='note-inline'>(二十七)</span>　揭嘞<span class='note-inline'>(二合)</span>闍<span class='note-inline'>(二十八)</span>　揭嘞<span class='note-inline'>(二合)</span>闍<span class='note-inline'>(二十九)</span>　怛嘞<span class='note-inline'>(二合)</span>闍<span class='note-inline'>(三十)</span>　怛嘞<span class='note-inline'>(二合)</span>闍<span class='note-inline'>(三十一)</span>　毘悉普<span class='note-inline'>(二合)</span>吒<span class='note-inline'>(上音)</span>耶<span class='note-inline'>(三十二)</span>　毘悉普<span class='note-inline'>(二合)</span>吒<span class='note-inline'>(上音)</span>耶<span class='note-inline'>(三十三)</span>　婆伽梵<span class='note-inline'>(三十四)</span>　阿<span class='note-inline'>(上音)</span>蜜哩<span class='note-inline'>(二合)</span>多軍茶利<span class='note-inline'>(三十五)</span>　慕欝<span class='note-inline'>(二合)</span>檀茶<span class='note-inline'>(平音)</span>耶<span class='note-inline'>(三十六)</span>　跋折唎拏<span class='note-inline'>(三十七)</span>　薩婆覩瑟吒<span class='note-inline'>(二合)</span>比怛那<span class='note-inline'>(二合)</span><span class='note-inline'>(三十八)</span>　毘那耶伽<span class='note-inline'>(去音)</span>那<span class='note-inline'>(三十九)</span>　儞波囉<span class='note-inline'>(二合)</span>拏<span class='note-inline'>(去音)</span>耶<span class='note-inline'>(四十)</span>　摩訶伽那鉢底<span class='note-inline'>(四十一)</span>　是比彈<span class='note-inline'>(去音)</span>陀羯囉<span class='note-inline'>(去音)</span>耶<span class='note-inline'>(四十二)</span>　嗚[合*牛]嗚[合*牛]<span class='note-inline'>(四十三)</span>　㧊㧊㧊<span class='note-inline'>(四十四)</span>　唵<span class='note-inline'>(四十五)</span>　俱嚧陀<span class='note-inline'>(四十六)</span>　迦拏曳<span class='note-inline'>(四十七)</span>　莎訶<span class='note-inline'>(四十八)</span>』</p>
<p>「是大法呪，若有法壇及療一切諸鬼神病，皆須作前四種身印，結護界已，一切魔鬼悉皆降伏，四散馳走。</p>
<p>「若有人能如法受持誦是呪滿十萬遍者，一切皆得隨意成辦，治病大驗。</p>
<p>「如前所說，四種身印同用是呪，作諸法事悉得成辦——唯不至心，一無所驗。</p>
</div>
<div class='div-other'><a id='mulu365' />
<p class='h2'>又軍茶利大呪第二十五</p><p>「呪曰：</p>
<p class="dharani">「『那<span class='note-inline'>(上音)</span>謨<span class='note-inline'>(上音)</span>囉<span class='note-inline'>(上音)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那謨<span class='note-inline'>(同上)</span>室旃<span class='note-inline'>(二合)</span>茶跋折囉波拏曳<span class='note-inline'>(二)</span>　摩訶藥叉栖那跛哆曳<span class='note-inline'>(三)</span>　那謨毘摩羅涉伐囉<span class='note-inline'>(二合)</span><span class='note-inline'>(四)</span>　迦那迦沙怒迦迦那<span class='note-inline'>(五)</span>　阿蜜哩<span class='note-inline'>(二合)</span>多三婆皤<span class='note-inline'>(上音)</span>曳<span class='note-inline'>(六)</span>　囉<span class='note-inline'>(上音)</span>怛那<span class='note-inline'>(二合)</span>迦<span class='note-inline'>(去音)</span>那謨量怒唎婆<span class='note-inline'>(去音)</span>羅<span class='note-inline'>(八)</span>　毘唎<span class='note-inline'>(二合)</span>耶夜跋折囉傍<span class='note-inline'>(上音)</span>儞<span class='note-inline'>(九)</span>　毘唎<span class='note-inline'>(二合)</span>耶夜跋折囉傍<span class='note-inline'>(上音)</span>儞<span class='note-inline'>(十)</span>　覩囉訶<span class='note-inline'>(十一)</span>　毘迦耶提婆<span class='note-inline'>(十二)</span>　那<span class='note-inline'>(上音)</span>伽<span class='note-inline'>(十三)</span>　藥叉<span class='note-inline'>(十四)</span>　囉剎娑<span class='note-inline'>(十五)</span>　婆<span class='note-inline'>(去音)</span>羅跋底儞那<span class='note-inline'>(十六)</span>　唵<span class='note-inline'>(十七)</span>　阿<span class='note-inline'>(上音)</span>蜜哩<span class='note-inline'>(二合)</span>多軍茶利<span class='note-inline'>(十八)</span>　却却却却<span class='note-inline'>(十九)</span>　却那却那<span class='note-inline'>(二十)</span>　却號却號<span class='note-inline'>(二十一)</span>　底瑟吒<span class='note-inline'>(二合)</span><span class='note-inline'>(二十二)</span>　底瑟吒<span class='note-inline'>(二合)</span><span class='note-inline'>(二十三)</span>　拔那拔那<span class='note-inline'>(二十四)</span>　訶那訶那<span class='note-inline'>(二十五)</span>　馱訶馱訶<span class='note-inline'>(二十六)</span>　鉢吒鉢吒<span class='note-inline'>(二十七)</span>　薩婆比怛那<span class='note-inline'>(二合)</span>毘那夜迦耶㧊<span class='note-inline'>(二十八)</span>　舍咄嚕<span class='note-inline'>(二合)</span>唎陀閻㧊<span class='note-inline'>(二十九)</span>　藥叉[口*梨]陀閻㧊<span class='note-inline'>(三十)</span>　羅剎娑[口*梨]陀閻㧊<span class='note-inline'>(三十一)</span>　摩羅摩囉剎娑[口*梨]陀閻㧊<span class='note-inline'>(三十二)</span>　薩婆羯囉<span class='note-inline'>(二合)</span>訶[口*梨]陀閻㧊<span class='note-inline'>(三十三)</span>　薩婆者迦吒迦[口*梨]陀閻㧊<span class='note-inline'>(三十四)</span>　薩婆婆榆沒咄鼻標[口*梨]陀閻㧊<span class='note-inline'>(三十五)</span>　跢姪他<span class='note-inline'>(三十六)</span>　陀訶陀訶<span class='note-inline'>(三十七)</span>　鉢吒鉢吒<span class='note-inline'>(三十八)</span>　阿比奢<span class='note-inline'>(三十九)</span>　阿比奢<span class='note-inline'>(四十)</span>　唵唵唵<span class='note-inline'>(長引三同)</span><span class='note-inline'>(四十一)</span>　㧊㧊㧊<span class='note-inline'>(四十二)</span>　跋折囉波儞<span class='note-inline'>(四十三)</span>　囉<span class='note-inline'>(上音)</span>怛若<span class='note-inline'>(二合)</span>波夜底<span class='note-inline'>(四十四)</span>　莎訶<span class='note-inline'>(四十五)</span>』</p>
<p>「是一大呪，悉能辟除一切障難。</p>
<p>「若人意欲受持此呪，日日香湯淨洒浴已，著新淨衣自護身竟，入道場中而作水壇——縱廣四肘，嚴飾壇法如餘部說——莊嚴已竟即作結界。其壇中心安軍茶利金剛之座——若有其像，將迎安置；若無其像，標心作印，請坐亦得。散種種華、燒安悉香，數數誦呪滿十萬遍以後淨處作五色壇，嚴飾如前餘部中說。入此檀中散種種花、燒種種香、種種飲食燈明等供而用供養，發願誦呪，呪酥蜜等火爐中燒，若百八遍、若千八遍供養，乃至一七、二七日，數滿已即果所願，以後隨心所作皆成，治病大驗，降伏一切惡魔鬼神，惡人、非人不能為害。</p>
</div>
<div class='div-other'><a id='mulu366' />
<p class='h2'>軍茶利三摩耶結大界法印呪第二十六<span class='note-inline'>(亦名一切佛摩訶三昧耶印呪)</span></p><p>「以二小指、二無名指交叉，右壓左，挺在掌中。直竪二中指，斜舒直，頭相拄。以二頭指各屈，捻中指第三節背。以二大指各附博二頭指邊側，開掌。呪曰：</p>
<p class="dharani">「『唵<span class='note-inline'>(一)</span>　商迦<span class='note-inline'>(上音)</span>禮<span class='note-inline'>(二)</span>　摩訶三昧焰<span class='note-inline'>(上音)</span><span class='note-inline'>(三)</span>　盤陀盤陀<span class='note-inline'>(四)</span>　莎訶<span class='note-inline'>(五)</span>』</p>
<p>「是法印呪，若有建立道場壇所，請一切佛、般若、菩薩、金剛、天等欲供養者，聖眾若到，一一各作華座印呪，承迎安置本位總竟。然後作此法印誦呪，以印右轉三遍、七遍皆得，稱為靜警，是名內外嚴密之法。作是法已，聖眾皆安坐受供養。</p>
<p>「呪師不解作此法者，多有諸惡魔神、外鬼、毘那夜迦等之所得便，即不安隱。</p>
<p>「治病亦爾，而作種種供養法事，總事已竟，又作是印，更呪七遍——但誦前呪，『盤陀盤陀』次下更加『文闍文闍』，始云『莎訶』。以印左轉，轉至三匝，誦呪七遍，此名解散、亦名開鎖。若不依是法用之者，呪師得殃。</p>
<p>「譬如國王命諸群臣而為宴會，遣諸兵將守捉街道，門戶牢密，無人得入；事畢將散亦復如是。</p>
</div>
<div class='div-other'><a id='mulu367' />
<p class='h2'>軍茶利使者法印呪第二十七</p><p>「印與般若使者印同，大指來去。呪曰：</p>
<p class="dharani">「『唵<span class='note-inline'>(一)</span>　[口*戶]嚕[口*戶]嚕<span class='note-inline'>(二)</span>　揭囉闍<span class='note-inline'>(三)</span>　揭囉闍<span class='note-inline'>(四)</span>　訶那訶那<span class='note-inline'>(五)</span>　莎訶<span class='note-inline'>(六)</span>』</p>
<p>「是一法呪，若欲使其使者治病，即誦此呪；若留使者遣看病者，亦誦此呪。</p>
<p>「若用軍茶利法治病之時，即遣使者看其病人。若軍茶利住，使者得去；若軍茶利去，使者即住。如是更互，皆悉有驗。</p>
</div>
<div class='div-other'><a id='mulu368' />
<p class='h2'>軍茶利金剛受法壇</p><p>「若欲受持軍茶利法，先畫其像，遍身青色，兩眼俱赤，攬髮成髻。其頭髮色黑赤交雜，如三昧火焰。張眼大怒，上齒皆露而齩下脣，作大瞋面。有二赤蛇，兩頭相交，垂在胸前，頭仰向上。其兩蛇尾各穿像耳，尾頭垂下至於肩上。其二蛇色如黃侯蛇，赤黑間錯。</p>
<p>「其像有八臂手，右最上手把跋折羅，屈臂向上。下第二手把長戟拄，屈臂向上，其戟上下各有三叉，皆有鋒刃，一頭向上、一頭拄地。下第三臂壓左第三臂，兩臂相交在於胸上。右手中把兩箇赤蛇，其蛇相交，各向像面，左手亦把一頭赤蛇。兩手各作跋折囉印，兩手大指各捻小指甲，餘指皆申，即以左手壓右腋前，次以右手壓左腋前，即是身印。下第四臂仰垂向下，勿著右胯，五指皆申施無畏手。左上手中把金輪形，屈臂向上，輪有八角，轂輞成具。下第一手中指以下三指各屈向掌，大指捻中指上節側，頭指直竪，向上申之，屈其臂肘，手臂向左。下第四手橫覆左胯，指頭向右。八手腕中皆著金釧，以紫色地散花，錦天衣絡髆項背，令其天衣頭分左右各垂向下，將以綠表肉紅裹帶，用繫其腰，虎皮與錦鞔其兩胯。</p>
<p>「其兩脚脛各有赤蛇絞其脚脛，其兩蛇色赤黑間錯。</p>
<p>「仍令其像立於七寶雙蓮花上，其右脚指還向右邊，其左脚指還向左邊。</p>
<p>「其像左邊踝子以下畫一鬼王，身似人形，軀貌麁大，作白象頭，屈膝跪坐，舉頭向上瞻仰像顏。其鬼右手把蘿蔔根，屈臂向上。左臂平屈，展手仰掌，把歡喜團。其手兩腕皆著金釧。其鬼頸下著金纓絡，將以綠帶繫其腰上，以朝霞錦鞔其兩胯。</p>
<p>「畫此像已，覓一淨房——佛堂亦得——當於其中燒香啟白，掘去惡土、瓦石、糞等，更將餘處淨黃土來填其掘處，堅築令平，四面正等。呪師即以香湯洗浴，著新淨衣，施主亦然，與其建立懺悔罪障受法道場。</p>
<p>「其道場地先以香泥塗之一遍，次即結界作法事訖。次以佉陀羅木作橛四枚，枚別各長橫量八指，用大心呪呪其橛子一百八遍，即於其地四角釘之，其四角橛一釘已後永莫拔却。呪白芥子亦復如是，即於四方及其中央各穿作孔深一搩許，埋其芥子。後以牛糞、香湯和已更塗其地，塗一遍已又更結界。</p>
<p>「次立道場，隨意闊狹，懸諸幡蓋及諸寶物，極令嚴淨，更作一遍結界法事，即以少分花香供養行道已竟，發遣金剛。既發遣已，當道場中以五色作四肘法壇——言五色者，所謂：一、白，二、黃，三、赤，四、青，五、黑。</p>
<p>「欲作壇時，更以種種名香和水，以大心呪呪其香水一百八遍，用塗其地。待湆乾，即用粉繩而拼其地，四方正等作規界已，先下白粉、次黃、後赤、次青、後黑。</p>
<p>「其壇中心作蓮花座，安軍茶利金剛形像，東面安置三跋折囉；南面、北面亦如東面，四角各安二跋折囉，各相交叉<span class='note-inline'>(如十字形)</span>；於西門內南北兩相各別安置二跋折囉。其上各安飲食供養，其食皆須種種餅果具足十盤——四面四盤、四角四盤、中心一盤、外著一盤——施與一切諸鬼神等。燈五十二盞，若不辦者用十六盞，中心四角各著一盞、外院四角各一盞燈、四門兩邊各一盞燈。四角各竪一口大刀，四門當中各竪一箭，中心仰著明鏡一面。</p>
<p>「呪師在於西門面向東坐，呪師南邊安一火鑪，擬燒酥蜜、乳酪、胡麻、粳米等物。其呪師前敷淨布已，布上安置種種香花及飲食等。</p>
<p>「總安置竟，更結界已，呪師誦呪印其香爐，手把香爐燒香啟白，法用如前，即作護身、辟除、結界、召請等法，一依如前十一面說，即把香鑪，先當供養阿彌陀佛，次當供養東方一切諸佛、菩薩、金剛、天等、梵釋四王、乃至十方亦復如是。總供養已，放著香鑪至心三禮，次散一切上妙香花，次當行道，次燒酥蜜、飲食等物而為供養——若其日日無有香花、飲食等物可供養者，即作一切供養之印而供養之。</p>
<p>「其印如前般若部說。呪曰：</p>
<p class="dharani">「『唵<span class='note-inline'>(一)</span>　薩婆菩馱阿提瑟恥<span class='note-inline'>(二合)</span>帝<span class='note-inline'>(二)</span>　悉頗<span class='note-inline'>(二合)</span>囉醯<span class='note-inline'>(上音)</span>迷<span class='note-inline'>(三)</span>　伽伽那<span class='note-inline'>(去音)</span>劍<span class='note-inline'>(平音)</span><span class='note-inline'>(四)</span>　娑縵馱<span class='note-inline'>(五)</span>　莎訶<span class='note-inline'>(六)</span>』</p>
<p>「次作般若印，當心上著，口說三業所犯之罪，發露懺悔，正坐莫動。數數禮佛，口讚歎云：『諸佛智慧、大勇精進、那羅延力般若波羅蜜多等功德之行。』次發願云：『願弟子等若在人中常聞大乘法及陀羅尼印等法藏，不見惡事、不聞惡法、不遇外道諸惡人等、不遭九橫。若命終時，十方淨土隨意往生，常見諸佛。一切眾生亦復如是。』發是念已，誦大心呪一千八遍，及次第作當部法印而為供養。</p>
<p>「從此已後日日每旦洗手面訖、口嚼楊枝揩齒淨已，誦小心呪呪手中水，滿七遍已向東散之，如是三遍。然後更呪手中淨水，滿七遍已散灑頭上，後為洗浴——如其緣事不得洗浴，直作灑水法事結淨，然後入房。</p>
<p>「作護身竟，入道場中如是供養；如不能辦日日飲食，空用香花作供養印供養亦得。</p>
<p>「要須夜別一時供養懺悔，日別三時誦呪，乃至滿足一百萬遍，數滿足已散去法壇，更作泥飾還如初時。</p>
<p>「安置法用一夜供養作法，事竟擎取其壇中心水罐，出於道場西門之外。又更別作一小方壇，壇上安置一小床子，令受法人坐床子上，以水灌於受法人頂。當灌頂時，其受法人心口發願。灌頂畢已，著衣入於道場之內，一一次第作印發遣，是故常得軍茶利金剛護念，一切行用皆有靈驗。</p>
</div>
<div class='div-other'><a id='mulu369' />
<p class='h2'>軍茶利金剛救病法壇</p><p>「若有人著鬼神病者，於病人家如法莊嚴道場畢已，即著施主上好衣服，與作四肘二色彩壇——一、白，二、赤。壇開四門，五方各畫二跋折羅<span class='note-inline'>(十字交著)</span>。其壇四角各竪長刀一口，四門各竪好箭一隻，中心安鏡一面仰著。種種飲食共宬十盤——四面四盤、四角四盤、中心一盤、壇外一盤——施與一切鬼神。燈十二盞，香水娑羅一。壇外西南別泥一所小圓壇子，著一盤食、安一盞燈，與一切鬼神。</p>
<p>「大壇中心著一水罐，滿宬淨水，以青柏葉、青竹柳葉、以生絹束插其罐口。限三日內在於壇所誦前大呪，以病人差為限即止，唯燒安悉香。若不誦呪，病人還房；若誦呪時，還入壇內。呪師、病人俱斷一切酒肉五辛，若其食者，作法不成。</p>
<p>「若不如法、不淨潔者，呪師、病人二人俱被毘那夜迦鬼王所打，不能辟除、不如元來不為作法。</p>
<p>「一切所有香華、香水、飲食等物皆呪七遍，壇中所用一切物等皆亦如是呪七遍已然後入用，若如是者，作法即成。</p>
<p>「軍茶利金剛治病法，用大心呪、中心呪、小心呪。</p>
<p>「大心呪曰：</p>
<p class="dharani">「『唵<span class='note-inline'>(一)</span>　戶盧戶盧<span class='note-inline'>(二)</span>　底瑟吒<span class='note-inline'>(二合)</span>底瑟吒<span class='note-inline'>(二合)</span><span class='note-inline'>(三)</span>　盤陀盤陀<span class='note-inline'>(四)</span>　訶<span class='note-inline'>(上音)</span>那訶那<span class='note-inline'>(五)</span>　阿蜜哩<span class='note-inline'>(二合)</span>羝<span class='note-inline'>(六)</span>　嗚[合*牛]<span class='note-inline'>(七)</span>　㧊<span class='note-inline'>(八)</span>』</p>
<p>「中心呪曰：</p>
<p class="dharani">「『唵<span class='note-inline'>(一)</span>　杜那杜那<span class='note-inline'>(二)</span>　訶<span class='note-inline'>(上音)</span>那訶那<span class='note-inline'>(三)</span>　嗚[合*牛]<span class='note-inline'>(四)</span>　㧊<span class='note-inline'>(五)</span>』</p>
<p>「小心呪曰：</p>
<p class="dharani">「『唵<span class='note-inline'>(一)</span>　阿蜜哩<span class='note-inline'>(二合)</span>羝<span class='note-inline'>(二)</span>　嗚[合*牛]<span class='note-inline'>(三)</span>　㧊』」</p>
<p>金剛軍茶利在於佛前說此呪時，一切鬼神皆悉戰慄，地皆震動。</p>
<p>「若人病患吐食不下，數數低頭，頭旋倒地，是伏尸鬼入人身中令人作病，以酥和娑羅樹脂香呪七遍已火中燒之，熏病人身，其病即差。若不差者，以白芥子呪七遍已，繞身七匝，乃燒火中，如是燒滿二十一遍其病即差。</p>
<p>「作此法者，金剛大歡喜。</p>
<p>「若人患心東西狂走、或脫衣坐、或亂髮髻、或取塵土以污其身、復欲行房、數數喫食皆言不飽、或欲相打、或欲相殺、赴入水火不避直進、或向湯水即墮其中……，如是種種多端狀者，決定知是鬼入身中令作此病。是時呪師即與其作二肘水壇，手執香鑪，供養十方一切諸佛，燒安悉香及薰陸香——二種皆得。病人頭上作護身印，數數誦呪，其病即差——一日不差，二日即差。</p>
<p>「若患風熱病數數驚忙、或出或入心志不定、又復數數視婦女時或好或惡……，如是病者，以娑羅樹香呪燒即差——若無此香，當取牛黃和白芥子呪燒即差——其藥常須隨身帶行。</p>
<p>「天使者鬼所作之病，燒前香者即得除差。</p>
<p>「煙火之鬼，若人誦持一切諸佛、菩薩、金剛、天等呪者，其鬼常隨伺求人便，入人身中作業不成、令人不好、種種作法不成就者，人定以後即用淨酥然一盞燈，呪三七遍，將此燈盞安置床底，以鉢覆燈，用左脚蹋覆燈鉢上，誦呪七遍，所在治病、不畏一切諸鬼神等，不能障礙——若不作此呪，即令呪師心意所作轉變不定。</p>
<p>「若人患眼淚洟唾俱出、眠臥出聲，如是病者還作上法，其病即差。</p>
<p>「若病人家遣使請喚呪師來時，使到師邊，若其面向西南、西北，此病不差、亦不得去，呪師莫去。若被貴人喚不得已去者，自作護身印，至心誦呪二十一遍然後乃去，到於彼處即放還來，更不留連。</p>
<p>「若下凡人不去最好，去而無益，即失名聞。</p>
<p>「若病人家使到師邊，若其使者以舉左手數數摩面，呪師莫去，若去不來，貴人、賤人同如前法。</p>
<p>「軍茶利像宜置南方，面向北坐。呪師對像，面向南坐。治病處作二肘水壇，其壇中心安一火鑪，呪布瑟波<span class='note-inline'>(二合唐云花也)</span>迦囉毘囉華二十一遍，投火中燒，如是燒滿一百八遍，所有病痛治無不差。作此法者，一切鬼神總皆被縛，不敢作惡。呪水七遍，先須遍灑呪師頂上，如是七遍然後乃往向病人所。又呪淨水二十一遍，散病人頂一遍即差。</p>
<p>「若人患眼闇，取迦囉毘囉樹脂<span class='note-inline'>(唐云羊躑躅也)</span>呪三七遍以塗眼上，患眼闇人即得見明也<span class='note-inline'>(若採其葉即脂汁出)</span>。</p>
<p>「又有一法，以佉陀囉木作橛四枚，各長八指，橛別各呪二十一遍，即將此橛釘著病人所住宅內四角結界。若無此木，呪白芥子二十一遍，散病人宅四角四面，結法如前。</p>
<p>「若欲治病，至病人處燒安悉香，呪云：『訶訶訶。』三聲訶已，其病即差。</p>
<p>「若被毒藥入腹中者，手執刀子，至心呪滿一百八遍，以此刀子遙畫彼人身上即差。</p>
<p>「若欲遠怨家，呪布瑟波<span class='note-inline'>(二合)</span>一百八遍，依於前法對於像前一呪一燒，其人遠去。</p>
<p>「又有一法，黑月八日，近窓門作四肘水壇。其中安像，以淨泥作摩奴沙形，身長一肘，令其仰臥，頭南脚北。呪白芥子於火中燒，仍打其形，即得隨意遠遠揭車。</p>
<p>「若欲令彼還復舊者，取白芥子共布瑟波呪一百八遍，投著栴檀香水之中，如是滿足一百八遍，稱前人名，口云：『急差。』一遍一稱即得差愈。</p>
<p>「若求咩古者，洒乾薑、畢鉢摩唎遮<span class='note-inline'>(唐云胡椒)</span>總擣為末，以蜜臘作摩奴沙形，以呪前藥內其腹中，火前炙其摩奴沙形，口云：『試迦㘕試迦㘕阿伊舍阿伊舍。』如是日日三遍作法，乃至八日，即阿伊舍——婦人、丈夫一種通用。</p>
<p>「若知伏藏處，以跋折囉日日三時時別誦呪一千八遍，即打其上。如是作法，三日即出；若不出者，於其打處即有聲出，掘之即得。不知莫作，作即不得，徒費功矣。若伏藏不出，七日作法，飲食供給，誦呪即出。</p>
<p>「若欲食時，未食以前為軍茶利出種種食，少分出已，心中密誦軍茶利心呪七遍，其軍茶利常隨呪師所在之處悉皆擁護。</p>
<p>「若能日日作此法者，金剛軍茶利心大歡喜，常不遠去，一切處護，治病大驗。</p>
<p>「若畜生病，隨其種類還取其骨，呪一遍已投火中燒，一日三遍——旦、暮、中時——以差為限。</p>
<p>跋折囉<span class='note-inline'>(二合)</span>吒訶娑印呪法<span class='note-inline'>(唐云大笑金剛)</span></p>
</div>
<div class='div-other'><a id='mulu370' />
<p class='h2'>跋折囉吒訶娑身印呪第一</p><p>「先以二中指各㧙在二無名指背上，二無名指頭相拄，二小指開，頭直竪，相去一寸許，二大母指壓二無名指第二節側文，合腕，二頭指屈頭相拄，頭指來去。呪曰：</p>
<p class="dharani">「『跢姪他<span class='note-inline'>(一)</span>　唵<span class='note-inline'>(二)</span>　跋折囉　吒訶娑那<span class='note-inline'>(上音)</span>摩<span class='note-inline'>(三)</span>　[王*垔]醯[王*垔]醯<span class='note-inline'>(四)</span>　莎訶<span class='note-inline'>(五)</span>』</p>
</div>
<div class='div-other'><a id='mulu371' />
<p class='h2'>護身印第二</p><p>「准前身印，以二小指屈頭相拄，印於頂上，亦誦身呪<span class='note-inline'>(如餘部中護身之法)</span>。</p>
</div>
<div class='div-other'><a id='mulu372' />
<p class='h2'>結界印第三</p><p>「先以右手中指、無名指、頭指反鉤左手無名指、中指、頭指，二大母指各捻二小指甲上，亦誦身呪，以印印水，呪七遍已，灑散十方，普遍結之，名大結界。</p>
</div>
<div class='div-other'><a id='mulu373' />
<p class='h2'>辟除毘那夜迦印第四</p><p>「准前結界印，上以二小指反相鉤，二大母指移捻二頭指甲上，亦用身呪。</p>
</div>
<div class='div-other'><a id='mulu374' />
<p class='h2'>跋折囉吒訶娑大呪第五</p><p class="dharani">「『那<span class='note-inline'>(上音)</span>謨囉<span class='note-inline'>(上音)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那謨室旃<span class='note-inline'>(二合)</span>茶跋折囉波拏曳<span class='note-inline'>(二)</span>　摩訶藥叉西<span class='note-inline'>(去音)</span>那鉢跢曳<span class='note-inline'>(三)</span>　阿鉢囉<span class='note-inline'>(二合)</span>底訶跢<span class='note-inline'>(四)</span>　皤羅跋囉<span class='note-inline'>(平音)</span>羯麼夜<span class='note-inline'>(五)</span>　矩嚕馱羅闍<span class='note-inline'>(去音)</span>夜<span class='note-inline'>(六)</span>　阿他都跋折囉波儞寫<span class='note-inline'>(七)</span>　跋折囉吒訶三那<span class='note-inline'>(去音)</span>麼<span class='note-inline'>(八)</span>　[口*梨]陀<span class='note-inline'>(上音)</span>野[合*牛]<span class='note-inline'>(九)</span>　摩跋帝釤弭<span class='note-inline'>(上音)</span><span class='note-inline'>(十)</span>　薩婆羯麼迦<span class='note-inline'>(上音)</span>㘕輸<span class='note-inline'>(上音)</span>婆[合*牛]<span class='note-inline'>(二合)</span><span class='note-inline'>(十一)</span>　似摩盤誓<span class='note-inline'>(十二)</span>　陀囉尼盤誓<span class='note-inline'>(十三)</span>　訖哩智<span class='note-inline'>(智治反)</span>迦軀唎馱<span class='note-inline'>(上音)</span>製<span class='note-inline'>(平音)</span>陀<span class='note-inline'>(去音)</span>南<span class='note-inline'>(上音)</span><span class='note-inline'>(十四)</span>　薩婆伽<span class='note-inline'>(上音)</span>囉<span class='note-inline'>(上音)</span>訶跛娑<span class='note-inline'>(上音)</span>摩囉<span class='note-inline'>(上音)</span>掣<span class='note-inline'>(平音)</span>陀<span class='note-inline'>(去音)</span>南<span class='note-inline'>(上音)</span><span class='note-inline'>(十五)</span><span class='note-inline'>(下同)</span>　多茶<span class='note-inline'>(上音)</span>南薩婆那<span class='note-inline'>(去音)</span>伽<span class='note-inline'>(去音)</span>南<span class='note-inline'>(十六)</span>　婆<span class='note-inline'>(上音)</span>皤奴瑳陀<span class='note-inline'>(上音)</span>南<span class='note-inline'>(十七)</span>　毘<span class='note-inline'>(上音)</span>訖唎誓<span class='note-inline'>(十八)</span>　俱囉<span class='note-inline'>(上音)</span>拏[合*牛]<span class='note-inline'>(十九)</span>　摩囉<span class='note-inline'>(上音)</span>拏[合*牛]<span class='note-inline'>(二十句)</span>　嚧沙<span class='note-inline'>(沙可反)</span>拏[合*牛]<span class='note-inline'>(二十一)</span>　怛囉娑<span class='note-inline'>(上音)</span>那<span class='note-inline'>(上音)</span>[合*牛]<span class='note-inline'>(二十二)</span>　輸沙<span class='note-inline'>(少可反)</span>拏[合*牛]<span class='note-inline'>(二十三)</span>　跢姪他<span class='note-inline'>(二十四)</span>　闍<span class='note-inline'>(上音)</span>皤羅闍皤羅<span class='note-inline'>(二十五)</span>　麼羅<span class='note-inline'>(上音)</span>麼羅<span class='note-inline'>(二十六)</span>　迦<span class='note-inline'>(上音)</span>羅<span class='note-inline'>(上音)</span>迦囉<span class='note-inline'>(二十七)</span>　皤羅皤羅<span class='note-inline'>(二十八)</span>　盤闍<span class='note-inline'>(上音)</span>盤闍<span class='note-inline'>(二十九)</span>　愈嚕愈嚕<span class='note-inline'>(三十)</span>　劍波劍波劍波波夜<span class='note-inline'>(三十一)</span>　頻馱頻馱<span class='note-inline'>(三十二)</span>　跋折唎拏<span class='note-inline'>(三十三)</span>　薩婆跛那伽那[合*牛]<span class='note-inline'>(三十四)</span>　矩嚧瑳陀<span class='note-inline'>(上音)</span>那[合*牛]迦嚕弭<span class='note-inline'>(三十五)</span>　跋折唎拏<span class='note-inline'>(三十六)</span>　虎[合*牛]虎[合*牛]<span class='note-inline'>(三十七)</span>　頗吒<span class='note-inline'>(二合)</span>頗吒頗吒<span class='note-inline'>(三十八)</span>　怛囉<span class='note-inline'>(上音)</span>娑怛囉娑<span class='note-inline'>(三十九)</span>　怛囉<span class='note-inline'>(上音)</span>娑<span class='note-inline'>(上音)</span>夜怛囉娑夜<span class='note-inline'>(四十)</span>　薩婆突瑟吒<span class='note-inline'>(上二合)</span><span class='note-inline'>(四十一)</span>　鉢囉突瑟吒<span class='note-inline'>(二合)</span>那[合*牛]<span class='note-inline'>(四十二)</span>　瞋馱瞋馱<span class='note-inline'>(四十三)</span>　跋折唎拏<span class='note-inline'>(上)</span><span class='note-inline'>(四十四)</span>　唎陀<span class='note-inline'>(上音)</span>夜[合*牛]<span class='note-inline'>(四十五)</span>　陀囉夜騫茶<span class='note-inline'>(四十六)</span>　騫湛雉嚕<span class='note-inline'>(四十七)</span>　虎[合*牛]虎[合*牛]虎[合*牛]<span class='note-inline'>(四十八)</span>　頗吒<span class='note-inline'>(二合)</span>頗吒<span class='note-inline'>(四十九)</span>　訶那訶那<span class='note-inline'>(五十)</span>　薩婆舍覩嚕拏[合*牛]<span class='note-inline'>(五十一)</span>　唎陀夜[合*牛]<span class='note-inline'>(五十二)</span>　陀囉夜<span class='note-inline'>(五十三)</span>　跋折[口*梨]拏<span class='note-inline'>(五十四)</span>　虎[合*牛]<span class='note-inline'>(二合)</span>虎[合*牛]<span class='note-inline'>(五十五)</span>　頗吒<span class='note-inline'>(二合)</span>頗吒<span class='note-inline'>(五十六)</span>　陀訶陀訶<span class='note-inline'>(五十七)</span>　薩婆蒲陀<span class='note-inline'>(去音)</span>那[合*牛]<span class='note-inline'>(五十八)</span>　末唎摩[合*牛]<span class='note-inline'>(二合)</span>多茶夜<span class='note-inline'>(五十九)</span>　跋折唎拏<span class='note-inline'>(六十)</span>　虎[合*牛]虎[合*牛]<span class='note-inline'>(六十一)</span>　頗吒<span class='note-inline'>(二合)</span>頗吒<span class='note-inline'>(六十二)</span>　跋遮跋遮<span class='note-inline'>(六十三)</span>　薩婆藥叉囉剎娑那[合*牛]<span class='note-inline'>(六十四)</span>　[口*梨]陀<span class='note-inline'>(上音)</span>夜[合*牛]<span class='note-inline'>(六十五)</span>　闍婆羅<span class='note-inline'>(去音)</span>夜<span class='note-inline'>(六十六)</span>　跋折囉闍婆梨那<span class='note-inline'>(六十七)</span>　虎[合*牛]虎[合*牛]<span class='note-inline'>(六十八)</span>　頗吒頗吒<span class='note-inline'>(六十九)</span>　娑<span class='note-inline'>(上音)</span>末囉娑末囉<span class='note-inline'>(七十)</span>　[口*梨]陀<span class='note-inline'>(上音)</span>夜[合*牛]<span class='note-inline'>(七十一)</span>　跋折囉吒訶三那麼<span class='note-inline'>(七十二)</span>　迦囉鑠迦囉鑠迦囉鑠<span class='note-inline'>(七十三)</span>　揭囉娑揭囉娑<span class='note-inline'>(七十四)</span>　末他末他摩他跋夜<span class='note-inline'>(七十五)</span>　跋折[口*梨]拏<span class='note-inline'>(七十六)</span>　薩婆突瑟吒<span class='note-inline'>(二合)</span>只跢<span class='note-inline'>(七十七)</span>　薩婆鉢囉地<span class='note-inline'>(地夜反)</span>唎涕<span class='note-inline'>(去音)</span>迦<span class='note-inline'>(七十八)</span>　鉢囉<span class='note-inline'>(上音)</span>諦<span class='note-inline'>(諦耶反)</span>弭怛囉<span class='note-inline'>(上音)</span><span class='note-inline'>(七十九)</span>　阿醯跢只跢<span class='note-inline'>(八十)</span>　波跛只跢<span class='note-inline'>(八十一)</span>　嘮陀囉只跢<span class='note-inline'>(八十二)</span>　烏闍訶囉<span class='note-inline'>(八十三)</span>　皤羅訶囉<span class='note-inline'>(八十四)</span>　毘沙愈伽訶囉<span class='note-inline'>(八十五)</span>　阿愈訶囉<span class='note-inline'>(八十六)</span><span class='note-inline'>(烏字以下訶字皆去音)</span>　帝釤未唎摩嬭<span class='note-inline'>(奴綺反)</span><span class='note-inline'>(八十七)</span>　瞋陀弭跋折唎拏<span class='note-inline'>(八十八)</span>　試揭㘕<span class='note-inline'>(八十九)</span>　[口*梨]陀夜[合*牛]瞋陀弭<span class='note-inline'>(九十)</span>　跋折唎拏<span class='note-inline'>(九十一)</span>　[口*梨]陀夜[合*牛]謨藍瞋陀弭<span class='note-inline'>(九十二)</span>　跋折唎拏<span class='note-inline'>(九十三)</span>　薩防伽鉢囉張伽<span class='note-inline'>(上音)</span>儞瞋陀弭<span class='note-inline'>(九十四)</span>　跋折唎拏<span class='note-inline'>(九十五)</span>　闍皤離羝那<span class='note-inline'>(九十六)</span>　雉嚕蹄<span class='note-inline'>(去音)</span>那瞋陀弭<span class='note-inline'>(九十七)</span>　薩婆揭囉<span class='note-inline'>(上音)</span>訶拏[合*牛]<span class='note-inline'>(九十八)</span>　虎[合*牛]虎[合*牛]<span class='note-inline'>(九十九)</span>　頗吒頗吒<span class='note-inline'>(一百)</span>　者羅者羅<span class='note-inline'>(一百一)</span>　旃茶旃茶<span class='note-inline'>(一百二)</span>　跋折囉　馱囉<span class='note-inline'>(一百三)</span>　尼羅尼羅<span class='note-inline'>(一百四)</span>　尼羅皤娑那<span class='note-inline'>(一百五)</span>　苾矩智<span class='note-inline'>(一百六)</span>　矩嚕馱囉<span class='note-inline'>(上音)</span>闍<span class='note-inline'>(一百七)</span>　娑末囉娑末囉<span class='note-inline'>(一百八)</span>　唎陀<span class='note-inline'>(去音)</span>夜[合*牛]<span class='note-inline'>(一百九)</span>　跋折囉<span class='note-inline'>(二合)</span>吒訶三那<span class='note-inline'>(去音)</span>麼<span class='note-inline'>(一百十)</span>　薩婆蒲跢<span class='note-inline'>(一百十一)</span>　婆夜[合*牛]迦㘕<span class='note-inline'>(一百十二)</span>　薩婆囉<span class='note-inline'>(上音)</span>叉<span class='note-inline'>(一百十三)</span>　摩愈波羅鉤<span class='note-inline'>(一百十四)</span>　阿蜜哩哆梨陀<span class='note-inline'>(去音)</span>夜[合*牛]<span class='note-inline'>(一百十五)</span>　皤羅皤羅<span class='note-inline'>(一百十六)</span>　者羅者羅<span class='note-inline'>(一百十七)</span>　者矩者矩<span class='note-inline'>(一百十八)</span>　卑茶<span class='note-inline'>(上音)</span>夜卑茶夜<span class='note-inline'>(一百十九)</span>　占婆<span class='note-inline'>(去音)</span>夜占婆夜<span class='note-inline'>(一百二十)</span>　悉曇<span class='note-inline'>(二合)</span>婆<span class='note-inline'>(去音)</span>夜悉曇婆夜<span class='note-inline'>(一百二十一)</span>　薩婆揭囉<span class='note-inline'>(上音)</span>訶拏[合*牛]<span class='note-inline'>(一百二十二)</span>　跋折唎拏<span class='note-inline'>(一百二十三)</span>　謨欝馱<span class='note-inline'>(二合)</span>[合*牛]<span class='note-inline'>(一百二十四)</span>　多茶夜<span class='note-inline'>(一百二十五)</span>　姥虎姥虎<span class='note-inline'>(一百二十六)</span>　頗吒頗吒<span class='note-inline'>(一百二十七)</span>　塗摩塗摩<span class='note-inline'>(一百二十八)</span>　闍皤羅闍皤羅<span class='note-inline'>(一百二十九)</span>　波吒夜波吒夜<span class='note-inline'>(一百三十)</span>　跋折唎拏<span class='note-inline'>(一百三十一)</span>　薩婆突瑟吒<span class='note-inline'>(二合)</span>那[合*牛]<span class='note-inline'>(一百三十二)</span>　婆徙彌矩嚕<span class='note-inline'>(一百三十三)</span>　虎[合*牛]虎[合*牛]<span class='note-inline'>(一百三十四)</span>　頗吒頗吒<span class='note-inline'>(一百三十五)</span>　阿是跢跋折囉夜<span class='note-inline'>(一百三十六)</span>　莎訶<span class='note-inline'>(一百三十七)</span>　阿跛囉提訶<span class='note-inline'>(上音)</span>跢<span class='note-inline'>(一百三十八)</span>　跋折囉夜<span class='note-inline'>(一百三十九)</span>　莎訶<span class='note-inline'>(一百四十)</span>　闍皤離跢<span class='note-inline'>(一百四十一)</span>　跋折囉夜<span class='note-inline'>(一百四十二)</span>　莎訶<span class='note-inline'>(一百四十三)</span>　阿謨伽<span class='note-inline'>(一百四十四)</span>　跋折囉夜<span class='note-inline'>(一百四十五)</span>　莎訶<span class='note-inline'>(一百四十六)</span>　跋折囉吒訶娑夜<span class='note-inline'>(一百四十七)</span>　莎訶<span class='note-inline'>(一百四十八)</span>　那<span class='note-inline'>(上音)</span>謨悉覩<span class='note-inline'>(二合)</span>提<span class='note-inline'>(一百四十九)</span>　莎訶<span class='note-inline'>(一百五十)</span>』</p>
<p>「此呪法云：於舍利塔前種種香花供養畢已，候日月蝕時，誦此跋折囉吒訶娑呪，乃至日月還放如故然後方休，其法即成，一切所求誦之皆得稱果所願。</p>
<p>「若人欲作薩婆菩多鞞舍那[合*牛]，作五色壇，四方正等，縱廣四肘。牛糞塗地，潔淨壇已，燒安悉香、散種種華。供養畢已，令一童子坐此壇前呪此，童子疑事即決。</p>
<p>「若一切惡風及惡雹雨損五穀時，執金剛杵連續誦呪，遙擬打之，應時即止。呪師不得大瞋心誦，令彼惡龍徒眾碎滅。</p>
<p>「又如法持此呪之時，囉闍敬信，捨施修福。作此法時，取畢鉢羅樹、尼俱陀樹、優曇鉢羅樹三種之中隨得一種，截長一肘，火然此木。取白芥子和於酥中，一遍呪已投火中燒，如是乃至三日三夜，即得成就，威德具足，眾人愛敬而得供養。燒此木時作井欄累，如是三木皆有白汁，名囉闍苾唎叉<span class='note-inline'>(唐云王樹)</span>。</p>
<p>「若欲求財物，以酥相和蘇麼那華，呪燒，即得地中野物。其心若至，亦見伏藏、或夢中見其物所在。</p>
<p>「若欲調伏一切惡人、怨人者，取十字道交頭土已，和白芥子呪燒，經於一日一夜，一切怨人悉皆歡喜，無不歸伏。</p>
<p>「又法，一切狂病，呪黑羊毛，令淨童女搓此羊毛，以為呪索。呪結索已，繫其頂上，一切狂病應時除愈。</p>
<p>「又，治一切壓蠱、野道猫鬼等病，以水溲麵作人形已，連續誦呪，以金剛杖分割其人，片片散却，燒安悉香，一切壓鬼所惱亂事皆悉破壞，不能為害。</p>
<p>「又，得一切蠱毒藥、人病欲死者，執金剛杖呪水三遍，與服即差。</p>
<p>「又，人若患一切惡瘡、漏瘡、豌豆瘡、熱腫瘑瘡等，取白土畫作曼茶羅，連續誦呪，分分割破此曼茶羅，一切惡瘡悉皆除愈。</p>
<p>「又，一切起尸惡鬼作病，燒安悉香，呪黑羊毛，作索結已，繫其項上。又，呪病人耳孔之時，即得解脫；若其不差，又以瞋心呪金剛杖，以杖打地，其作病鬼皆來首伏，合掌乞命，云：『更莫打，今日身心五支碎痛，但乞放捨，更不敢來。』</p>
<p>「又，欲得學一切經論、一切伎藝，日日旦起誦呪一遍，繫心不絕，其法即成。一日誦得五百偈經，一切所求但瞋怒誦，無不諧允。</p>
<p>「其金剛杵橫九指長，若用赤銅、若白檀作、若棗木心，隨一皆得，其中紫檀最為第一。</p>
<p>「跋折囉吒訶娑功能如此，所治之病如湯沃雪、亦如猛火燒諸乾草。」</p>

<p class='juan'>佛說陀羅尼集經卷第八</p></div></div>
</div><!-- end of div[@id='body'] -->
</body></html>