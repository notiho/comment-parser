<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼集經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<div class='div-other'>
<p class='juan'><a id='mulu40' />佛說陀羅尼集經卷第二<span class='note-inline'>(佛部卷下)</span></p><p class="byline">大唐天竺三藏阿地瞿多譯</p><a id='mulu41' />
<p class='h2'>畫一切佛頂像法</p><p>「一切佛頂像通身黃色而有赤光，其光中央長短演出五青焰子，著赤單裙，籠映脚脛，披黃袈裟而作青裏，垂兩膝，坐百寶華。其蓮華上著單平方寶側，其側有二赤脚，狀似此地禮蹲脚形，而在蓮華上其上敷青地。其青地兩廂各安赤寶臺，莊以紛帶、華鬘、寶錦，嚴飾間錯。其臺子上各著一師子，委挾兩廂，頂戴寶華而承佛坐。</p>
<p>「其像右手頭指、大指相捻作孔，散竪三指，手掌向前。左手頭指附在右手大指孔邊，大指如近，狀似相捻，中指、無名指屈在掌中，小指亦竪著右手掌。其像背倚寶莊繡枕，像左右廂各有一菩薩，通身黃色，頭冠瓔珞而有青光。</p>
<p>「其像兩廂侍者菩薩及其金剛侍者光相皆同青色。左廂侍菩薩右手屈臂，手執白拂，左手申下，少曲在髀上，手執蓮華。以青色華褺縵腰跨上，以寶縚繫腰，著朝霞裙，以輕紗籠絡在左跨邊。復著一道赤色菊華莊褺，袜過右跨，垂下向外，而立紫蓮華上。右廂侍菩薩左手屈臂，手掌顯前而把數珠，珠二十一，右手申臂當在髀上衒拂。以青色華褺縵其兩跨，寶縚繫腰，著朝霞裙，以輕紗籠絡裙上。左胯下有一道綠華褺橫袜過右跨下垂，向外而立紫白色蓮華上。</p>
<p>「於其兩侍菩薩以上各有須陀會天，通身白色，黃帔絡髆著真緋裙，而各在於五色雲上，各散雜華而為供養。</p>
<p>「又，其兩廂侍菩薩後各有四菩薩，威嚴上下，端身正坐，助佛神通，接引眾生。其左廂上有二菩薩共並而坐，前一菩薩通身淺黃色，頭有華冠，瓔珞莊嚴項，耳無環璫，赤色圓光，迴面向後，狀如與後菩薩共語。以素白褺從右膊上向後絞出，於左肘上向下而垂。左手屈臂在左膝上，臂手垂下，右手向上，以右手指承左臂腕。著朝霞裙，交竪左膝，坐白蓮華上。後一菩薩通身黃色，頭戴華鬘，圓光綠色，緋褺絡膊，合掌恭敬，著朝霞裙，而交脚坐青蓮華上。</p>
<p>「次下更畫作一菩薩，通身黃色，頭有華鬘，耳有綠環，圓光赤色而無絡髆。右手屈臂向右髀上，以手頭指、大指相捻，其餘三指散竪向身。左手屈臂，其臂臨在左髀膝上，手執蓮華，而其華莖博臂肘間，華頭向上，與項肩相當。著朝霞裙，交脚而坐淺紫蓮華上。次下一菩薩，通身黃色，乳房大作，頭無華鬘，耳有白環，圓光青色，而無絡髆，仍作側身。右手屈臂，右手大指、頭指相捻，拄著胸上，其餘三指散竪向上。左手申臂向下，手拓脚髀之間。著朝霞裙，兩膝跪坐紅蓮華上。</p>
<p>「其右廂上有二菩薩雙並而坐，前一菩薩通身以淺黃色作，其面迴顧，狀如與後菩薩共語。頭有寶冠，耳無璫環，圓光赤色，亦無絡髆。左手屈臂，其肘臨在左膝髀上，覆掌向下，五指皆垂。以右手臂向左腕上，頭指、大指狀如相捻，而屈中指，其無名指少屈，竪小指向上。著朝霞裙，交脚而坐紅蓮華上。</p>
<p>「次後菩薩通身黃色，頭有華冠，耳無璫環，圓光綠色，以赤色褺用絡髆上。右手屈臂，手執荷葉，葉中盛著，一一別安五色蓮華。左手屈臂在交脛上，其手掌中作一青華，狀如一一擲華像前供養之形。著朝霞裙，交脚而坐白蓮華上。</p>
<p>「次下一菩薩通身黃色，頭有寶冠，耳有金環，圓光赤色。其左髆上貫著華鬘，垂右臂間，下至腰。左手屈臂，拄左髀上，手掌向身執白蓮華，華與額齊。其菩薩面如仰看華形。右手屈臂，以手博著右脚脛邊，掌向外側。著朝霞裙，交脚而坐淺紫蓮華上。</p>
<p>「次下菩薩通身黃色，頭有華鬘，圓光青色，耳有金環，乳房高大。左手屈臂，直竪向上，肘著左膝，手擎經匣。右手屈臂，著右膝上，屈無名指，餘四指散如峻顯掌。著朝霞裙，交脚而坐紅蓮華上。</p>
<p>「上來所說諸菩薩等，臂腕之上皆著寶釧，是等悉是諸佛眷屬。其像背後畫雙樹形，樹上畫作嚧醯陀迦布瑟波形<span class='note-inline'>(唐云陵宵華也)</span>，間錯樹葉。其像光上更作一行寶側，複重成。其寶側上別作一隔，隔內畫出三舍利塔，以砌塼成，白色寶莊，五層浮圖，其塔及浮圖門中皆作化佛之形。</p>
</div>
<div class='div-other'><a id='mulu42' />
<p class='h2'>薩婆菩陀烏瑟膩沙印呪第一<span class='note-inline'>(唐云一切佛頂)</span></p><p>「先仰二手，反鉤二無名指屈於掌中，各屈二小指、二中指於掌中，直舒頭指頭，相去一寸餘，開二大指，大指來去。呪曰：</p>
<p class="dharani">「『那<span class='note-inline'>(上音)</span>謨薩婆跢他揭帝摽<span class='note-inline'>(毘要反)</span><span class='note-inline'>(一)</span>　阿囉訶<span class='note-inline'>(上音)</span>蔽<span class='note-inline'>(毘可反下同)</span><span class='note-inline'>(二)</span>　三藐三菩提蔽<span class='note-inline'>(三)</span>　跢姪他<span class='note-inline'>(四)</span>　輸達泥輸達泥<span class='note-inline'>(五)</span>　薩婆達摩毘輸薩婆跛波毘輸達儞<span class='note-inline'>(六)</span>　輸提毘輸提<span class='note-inline'>(七)</span>　薩婆達摩毘輸提<span class='note-inline'>(八)</span>　莎訶<span class='note-inline'>(九)</span>』</p>
<p>「白月十五日香湯洒浴而作水壇，燒香供養多少飲食，滅一切罪、消惡蠱毒、又治諸病。</p>
<p>「當以此呪呪一切藥，呪七遍服，腹內苦痛隨服即止，惡毒消滅。</p>
</div>
<div class='div-other'><a id='mulu43' />
<p class='h2'>釋迦佛心印呪第二</p><p>「二大、中、小六指各竪，頭相拄，以二食指向內相叉，右壓左，無名亦爾，開腕四寸<span class='note-inline'>(此印與觀世音心印同，亦與火頭金剛輪印同)</span>。呪曰：</p>
<p class="dharani">「『唵<span class='note-inline'>(一)</span>　薩婆悉底<span class='note-inline'>(二合)</span>雞<span class='note-inline'>(二)</span>　毘輸陀囉<span class='note-inline'>(上音)</span>泥<span class='note-inline'>(三)</span>　莎訶<span class='note-inline'>(四)</span>』</p>
<p>「呪師若欲得供養十方諸佛、欲避一切障難、除一切鬼病、治一切病痛者，應作此法。若知有鬼病者，作四肘水壇，中心著火鑪，燒柏樹枝，數數誦呪即差。若一日不差，日日作，到七日即差。</p>
</div>
<div class='div-other'><a id='mulu44' />
<p class='h2'>又佛心印呪第三</p><p>「以右手後四指握大指成拳即是其印，左手無用。呪曰：</p>
<p class="dharani">「『跢姪他<span class='note-inline'>(一)</span>　阿彌哩<span class='note-inline'>(二合)</span>羝<span class='note-inline'>(二)</span>　阿濕波<span class='note-inline'>(二合)</span>湯計<span class='note-inline'>(三)</span>　摩末羅摩末羅<span class='note-inline'>(四)</span>　奢摩波羅奢摩<span class='note-inline'>(五)</span>　烏波奢摩<span class='note-inline'>(六)</span>　都奴毘都奴<span class='note-inline'>(七)</span>　都例都謨例<span class='note-inline'>(八)</span>　莎訶<span class='note-inline'>(九)</span>』</p>
<p>「若行遠道，誦此呪者永不疲倦。若行道時，風吹失道不知東西、或有鬼來錯教行處、或有人馬致死之時，即於彼處竪於石柱，其石柱上抄此呪已，誦一百八遍——若無石柱，即竪幡竿，其幡竿上還抄此呪。誦一百八遍者，諸惡鬼神聞是呪已，永不得住，行無障難，若二十年以還。小兒病者，以五色線作呪索五十四結，以牛黃研之為墨，於絹片中抄此呪已，繫呪索中，以繫病兒項上即差。</p>
</div>
<div class='div-other'><a id='mulu45' />
<p class='h2'>又佛心印呪第四</p><p>「右手大指捻小指甲上，餘三指擿竪開之，左手反叉腰側上，立、坐任意得用。呪曰：</p>
<p class="dharani">「『唵<span class='note-inline'>(一)</span>　時那時那<span class='note-inline'>(二)</span>　迦羅迦囉<span class='note-inline'>(三)</span>　摩羅摩羅<span class='note-inline'>(四)</span>　娑羅娑羅<span class='note-inline'>(五)</span>　補羅補羅<span class='note-inline'>(六)</span>　瞋陀瞋陀<span class='note-inline'>(七)</span>　頻陀頻陀<span class='note-inline'>(八)</span>　嗚[合*牛]泮<span class='note-inline'>(九)</span>　莎訶<span class='note-inline'>(十)</span>』</p>
<p>「若牛、馬等諸畜生輩有時氣病者，取牛、馬、馲駝、驢、騾等毛相和著牛乳中，從日入時夜夜作水壇，壇中心著火鑪，呪師面向北，取乳中毛少分，取已心念：『十方諸佛為一切眾生救苦。』誦此呪一遍竟即燒火中，如是一夜一百八遍，日日作法滿七日已，國中所有一切畜生病者皆差。</p>
</div>
<div class='div-other'><a id='mulu46' />
<p class='h2'>又佛心印第五</p><p>「右手大指屈向掌，餘四指散向上竪<span class='note-inline'>(呪同前第二心印呪)</span>。</p>
<p>「若王病時，於七日中設齋，作四肘水壇，香華、飲食、百種供養著於壇中，其壇中心復安火鑪。呪師日日香湯洒浴，著新淨衣，入於道場，喚佛、菩薩、四天王等，取菩提樹——若無此樹，穀樹亦得——一百八段，一段一尺，取一段兩頭塗牛乳，其塗法者，先塗其末，後塗其本。呪師面向北，誦此呪至都謨例竟，即道王名、病差，然後口道莎訶竟，燒於火中——其燒法者，木末向前，木本向身——如是一夜盡一百八段，乃至七日，王病即差。</p>
<p>「若呪師病，依前法火燒胡麻，一百八遍即差。</p>
<p>「若人臨欲遠行，依前法日日燒紫橿木末，如是七日作此法竟，遠行者一切障難即無所畏。若行道時，七人以來共行。作此法者，一切盜賊、鬼難不畏。</p>
<p>「若人頭痛，依前法，呪師把香華誦呪七遍，然後與病者，嗅竟，一呪一燒二十一遍，莎訶前道病者名字、病差；其病不差，如是日日到七日即差。</p>
</div>
<div class='div-other'><a id='mulu47' />
<p class='h2'>一切佛心印呪第六</p><p>「反叉後四指於掌中，右壓左，並二大指當前直竪，兩腕相著，以大指來去。呪曰：</p>
<p class="dharani">「『那<span class='note-inline'>(上音)</span>謨薩婆菩提弊<span class='note-inline'>(毘可反)</span><span class='note-inline'>(一)</span>　薩囉薩囉<span class='note-inline'>(二)</span>　素囉素囉<span class='note-inline'>(三)</span>　補囉補囉<span class='note-inline'>(四)</span>　薩婆阿波唎多婆<span class='note-inline'>(上)</span>曳<span class='note-inline'>(五)</span>　莎訶<span class='note-inline'>(六)</span>』</p>
<p>「若人熱風病，依前法作呪索，一呪一結，二十一結，繫病人項，以白芥子打病人頭，其病即差；若其不差，三日誦呪，以白芥子打之即差；若其不差，取粳米飯呪二十一遍，一遍一燒誦呪，莎訶前道病者名，病者即差。</p>
<p>「若人患眼，亦依前法七日之中以安闍那<span class='note-inline'>(唐云銀鑛石也)</span>一百八顆各呪一遍投火中，燒滿百八遍，其眼即差。</p>
<p>「又法，呪一切食及果、藥等，皆呪七遍，然後服之，一切無病。</p>
<p>「又法，誦一切諸呪，作此印者，一切諸佛、菩薩、賢聖並皆歡喜，身中所犯四重、五逆、酒肉五辛、邪婬之罪並皆消滅。</p>
<p>「若有怨家，泥作其形，大小任意，取佉陀羅木為杖<span class='note-inline'>(唐云紫橿木也)</span>，用打此人，打已即燒此杖，口恒誦呪，念其人名，以白芥子擲置火中，一百八遍，惡人遠去，治病亦驗。</p>
</div>
<div class='div-other'><a id='mulu48' />
<p class='h2'>又一切佛心印呪第七<span class='note-inline'>(亦名大心印呪)</span></p><p>「覆兩手，反叉食指、中指於掌中，二大指直申向身，頭相拄，二無名指向前，頭相拄，二小指舒之，勿與無名指相著。呪曰：</p>
<p class="dharani">「『唵<span class='note-inline'>(一)</span>　蘇薩婆悉底<span class='note-inline'>(二合)</span>雞<span class='note-inline'>(二)</span>　阿鉢囉底呵羝<span class='note-inline'>(三)</span>　底唎<span class='note-inline'>(二合)</span>聖<span class='note-inline'>(平音)</span>俱<span class='note-inline'>(四)</span>　莎訶<span class='note-inline'>(五)</span>』</p>
<p>「若呪師、若王、若臣，欲得身無病痛者，依前法用，燒一切香一百八遍并誦呪即差。</p>
<p>「若人欲得錢財者，亦依前法面向東坐，呪白芥子，一呪一燒一百八遍，所求即得。</p>
<p>「若欲共他論議，七日之中日日燒青菖蒲，一呪一燒，一百八遍即得勝彼。</p>
<p>「若人被毒蛇所螫者，呪石榴枝一百八遍，以枝摩向身下，日日作者，蛇毒即差。</p>
<p>「若欲得人相愛念者，燒白芥子，一呪一燒，一百八遍，如是七日即得如意。</p>
<p>「若鬼病不得語者，取白芥子呪二十一遍以打病人，如是七日即能得語。</p>
</div>
<div class='div-other'><a id='mulu49' />
<p class='h2'>一切佛小心印第八<span class='note-inline'>(呪同前第二佛心呪)</span></p><p>「准前，惟改二小指壓二無名指上，相拄壓之。若日日誦此呪者，前人歡喜，恭敬尊重。若欲向囉闍、大支彌邊者，先於私房作護身竟，向囉闍門及支彌門首，呪自手掌七遍，以摩自面二十一遍，入者，囉闍、支彌見即歡喜。</p>
<p>「若人鬼病大難治者，亦依前法，取羊毛繩總以繫床四脚，燒白芥子，一呪一燒，一百八遍，其病即差，三日不差，七日定差。</p>
<p>「如前所說諸佛心法，七日之中日日作法，作此法人心常憐愍一切眾生下至蟻子，不得殺生、偷盜、邪婬、妄語，應修十善，斷十惡業。若作法時，七日之中，初日不得喫食，以後六日得喫。</p>
<p>「法法皆言如前法者，皆作水壇種種供養，上下皆通，依此法也。</p>
<p>「若作法時，深心發於無上菩提心，平等憐愍一切眾生。發是心者，隨意得驗；若不爾者，不得驗也。</p>
</div>
<div class='div-other'><a id='mulu50' />
<p class='h2'>一切佛眼印呪第九<span class='note-inline'>(亦名佛母印)</span></p><p>「二無名、二小指直竪合頭，二中指竪，小曲，頭相拄，二大指並竪曲，二頭指以側壓二大指，背頭相拄。呪曰：</p>
<p class="dharani">「『唵<span class='note-inline'>(一)</span>　釋雞三麼曳<span class='note-inline'>(二)</span>　騷咩<span class='note-inline'>(三)</span>　莎訶<span class='note-inline'>(四)</span>』</p>
<p>「若人患眼，取蓽茇擣研為末，以蜜和研，以用鐵頭——大如箸頭——沾藥塗眼中，復以印印呪眼中藥，當中即差。</p>
</div>
<div class='div-other'><a id='mulu51' />
<p class='h2'>佛眉間白毫相印呪第十</p><p>「反叉後二指於掌中，竪二中指，頭相拄，並竪二大指，以左食指平屈下節捻左大指頭，右食指曲開之，於右中指背上離一分許。呪曰：</p>
<p class="dharani">「『唵<span class='note-inline'>(一)</span>　烏[合*牛]<span class='note-inline'>(二)</span>　污[口*律]泥<span class='note-inline'>(三)</span>　尼唎<span class='note-inline'>(二合)</span>磨<span class='note-inline'>(去音)</span>禮<span class='note-inline'>(四)</span>　阿盧<span class='note-inline'>(輕音)</span>計尼<span class='note-inline'>(五)</span>　嗚[合*牛]<span class='note-inline'>(六)</span>　莎訶<span class='note-inline'>(七)</span>』</p>
<p>「此是大心，亦名大呪。</p>
<p>「又復呪曰：</p>
<p class="dharani">「『唵<span class='note-inline'>(一)</span>　污[口*律]泥<span class='note-inline'>(二)</span>　莎訶<span class='note-inline'>(二)</span>』</p>
<p>「此是小呪，亦名心呪。</p>
<p>「若有人能日日供養、作印誦呪，臨命終時，眉間光明如阿彌陀佛毫光相似。</p>
</div>
<div class='div-other'><a id='mulu52' />
<p class='h2'>佛牙印呪第十一</p><p>「准前佛頂刀印，惟改以右中指屈入掌內，左中指小曲竪。呪曰：</p>
<p class="dharani">「『唵<span class='note-inline'>(一)</span>　舍都嚧鉢囉末馱儞曳<span class='note-inline'>(二)</span>　莎訶<span class='note-inline'>(三)</span>』</p>
<p>「作四肘水壇——二、三肘作亦得中用——以白芥子、七寶等物及一切物皆置壇中。次作呪索，一呪一結成三七結，繫病人項——臂上亦得——其病即差。又以此印印水飲之，除牙齒痛。</p>
</div>
<div class='div-other'><a id='mulu53' />
<p class='h2'>又一切佛眼印呪第十二<span class='note-inline'>(釋迦眼印同)</span></p><p>「反叉後二指於掌中，曲竪二中指，頭相拄，並直竪二大指，平屈二頭指下節壓二大指上，令頭相拄，兩腕相著。呪曰：</p>
<p class="dharani">「『唵<span class='note-inline'>(一)</span>　釋雞三麼曳<span class='note-inline'>(二)</span>　騷咩<span class='note-inline'>(三)</span>　莎訶<span class='note-inline'>(四)</span>』</p>
<p>「若作此法，日日供養，見佛菩薩；命終之後，生生之處常得天眼。</p>
</div>
<div class='div-other'><a id='mulu54' />
<p class='h2'>佛跋折囉止一切毒蟲印呪第十三</p><p>「反叉二小指於掌中，二無名亦相叉，指頭於虎口出，二中指竪，頭相拄，竪二大指，小屈頭指於中外上節相當，去一分許。呪曰：</p>
<p class="dharani">「『唵<span class='note-inline'>(一)</span>　字婆羅字婆羅<span class='note-inline'>(二)</span>　浮陀跋折囉<span class='note-inline'>(三)</span>　阿鉢囉底訶哆<span class='note-inline'>(四)</span>　嗚[合*牛]㧊<span class='note-inline'>(五)</span>　莎訶<span class='note-inline'>(六)</span>』</p>
<p>「是法印呪能止一切毒蟲所嚙，又療諸病。若作法時，作一小壇，燒香、散華、飲食供養，作此印呪印病人身，其病即差，并印病人護身結界。</p>
<p>「若人身上有諸惡瘡、時氣病者，以印印之，其瘡、熱病無不除差。若印病者，臍已上病隨其病處皆合用印；若臍以下不得用印，但以柳杖打之無妨。</p>
</div>
<div class='div-other'><a id='mulu55' />
<p class='h2'>又佛跋折囉印呪第十四</p><p>「准前帝殊羅施印，唯改開二頭指，小曲頭。呪曰：</p>
<p class="dharani">「『唵<span class='note-inline'>(一)</span>　俱嚧弭那<span class='note-inline'>(二)</span>　嗚[合*牛]㧊<span class='note-inline'>(三)</span>　莎訶<span class='note-inline'>(四)</span>』</p>
<p>「作小水壇，種種香華、飲食供養，燒安悉香及薰陸香，不用餘香。先以乾灰磨刀七遍，不用水磨。復作水壇，縱廣四肘，八歲、十二、十五歲兒香湯洒浴，著新淨衣，在壇東畔面向西坐。呪師把刀當眉門上，在壇西畔面向東坐，數數誦呪，隨欲作法於刀上現，呪師不見，唯小兒見。</p>
</div>
<div class='div-other'><a id='mulu56' />
<p class='h2'>又一切佛跋折囉印呪第十五</p><p>「以左大指捻小指甲上，以右大指內孔中過，以餘四指握左大、小指，其右大指頭頭向上，左食指、中指、無名指直竪散舒<span class='note-inline'>(是明德佛印也)</span>，惟改以右食、中、無名三指散握右掌背，并大指頭。呪曰：</p>
<p class="dharani">「『唵<span class='note-inline'>(一)</span>　跋折囉脂醯<span class='note-inline'>(上)</span>淼<span class='note-inline'>(二)</span>　莎訶<span class='note-inline'>(三)</span>』</p>
<p>「治一切鬼病，白月五日三迴誦呪即得滅罪。一迴誦呪，二十一遍、一百八遍、一千八遍任意得誦，悉能除却一切障惱。</p>
</div>
<div class='div-other'><a id='mulu57' />
<p class='h2'>一切佛棒印呪第十六</p><p>「反叉後三指於掌中，並竪二大指，離頭指少許，二食指頭相拄，曲壓大指頭，頭少許勿著大指。呪曰：</p>
<p class="dharani">「『唵<span class='note-inline'>(一)</span>　摩黎摩黎<span class='note-inline'>(二)</span>　摩唎尼<span class='note-inline'>(三)</span>　駄囉駄囉<span class='note-inline'>(四)</span>　嗚[合*牛]㧊<span class='note-inline'>(五)</span>　莎訶<span class='note-inline'>(六)</span>』</p>
<p>「以此印打一切鬼病，其病即差，作者皆驗。</p>
</div>
<div class='div-other'><a id='mulu58' />
<p class='h2'>一切佛刀刺一切鬼印呪第十七</p><p>「反叉後二指於掌中，直竪二中指，頭相著，屈右大指於掌中。次以左大指壓右大指，藏頭。次以右食指壓左大指，自藏頭。次以左食指壓右食指，亦藏頭，合腕。呪曰：</p>
<p class="dharani">「『唵<span class='note-inline'>(一)</span>　渴伽羅末拏<span class='note-inline'>(二)</span>　鉢囉摩達那且<span class='note-inline'>(次也反)</span><span class='note-inline'>(三)</span>　擣馱<span class='note-inline'>(去音)</span>耶<span class='note-inline'>(四)</span>　莎訶<span class='note-inline'>(五)</span>』</p>
<p>「若欲坐禪，結界三迴，以印右轉，誦呪七遍，亦治一切鬼神之病。</p>
</div>
<div class='div-other'><a id='mulu59' />
<p class='h2'>淨王佛頂印呪第十八<span class='note-inline'>(亦名阿閦佛頂印)</span></p><p>「反叉後三指於掌中，曲雙頭指，頭相拄，並二大指當前，去頭指少許，勿令相著，大指來去。呪曰：</p>
<p class="dharani">「『那謨薩婆突揭羝<span class='note-inline'>(一)</span>　鉢唎輸達那囉闍夜<span class='note-inline'>(二)</span>　跢他揭跢<span class='note-inline'>(去音)</span>夜<span class='note-inline'>(三)</span>　阿囉訶<span class='note-inline'>(上音)</span>羝<span class='note-inline'>(四)</span>　三藐三菩陀<span class='note-inline'>(去音)</span>夜<span class='note-inline'>(五)</span>　跢姪他<span class='note-inline'>(六)</span>　輸達泥輸達泥<span class='note-inline'>(七)</span>　薩婆波跛毘輸達泥<span class='note-inline'>(八)</span>　輸提毘輸提<span class='note-inline'>(九)</span>　薩婆達摩毘輸提<span class='note-inline'>(十)</span>　莎訶<span class='note-inline'>(十一)</span>』</p>
<p>「是法印呪，若有人能於白月十三日香湯洒浴，燒香供養，至心誦呪，滅無量罪。若有人能日日誦者，一切惡神鬼不敢來近，又治一切病。若治病時，先以此呪呪白芥子，呪七遍已，散於四方即成結界，結界以後治病有驗。若婦人產難、產不出者，以此印印麻油器上，呪三七遍，將油摩臍誦呪，即出。白月十三日香湯洒浴，燒香供養，誦呪滅罪，即能縛鬼、惡人、及賊。</p>
</div>
<div class='div-other'><a id='mulu60' />
<p class='h2'>鉢頭摩婆皤娑佛頂印呪第十九</p><p>「其印與前金輪印同，唯改以二大指來去。呪曰：</p>
<p class="dharani">「『唵<span class='note-inline'>(一)</span>　鉢頭<span class='note-inline'>(二合)</span>摩跋路<span class='note-inline'>(平輕)</span>枳羝苾㘕<span class='note-inline'>(二)</span>　烏[合*牛]<span class='note-inline'>(三)</span>』</p>
</div>
<div class='div-other'><a id='mulu61' />
<p class='h2'>毘摩羅婆皤娑佛印呪第二十<span class='note-inline'>(唐云無憂德佛)</span></p><p>「准月天印，惟改二食指在中指中節文，指頭向內出少許，大指來去。呪曰：</p>
<p class="dharani">「『唵<span class='note-inline'>(一)</span>　輸嚕達囉囉<span class='note-inline'>(上音)</span>迦帝闍<span class='note-inline'>(二)</span>　婆塞羯羅<span class='note-inline'>(三)</span>　鉢囉<span class='note-inline'>(二合)</span>婆<span class='note-inline'>(四)</span>　[目*壹]醯[目*壹]醯<span class='note-inline'>(五)</span>　婆伽梵<span class='note-inline'>(六)</span>　莎訶<span class='note-inline'>(七)</span>』</p>
</div>
<div class='div-other'><a id='mulu62' />
<p class='h2'>囉<span class='note-inline'>(上音)</span>怛那<span class='note-inline'>(二合)</span>尸緊雞佛印呪第二十一<span class='note-inline'>(唐云栴檀德佛)</span></p><p>「准馬頭手印，惟改屈二大指入掌，以二中指屈壓二大指，頭指來去。呪曰：</p>
<p class="dharani">「『唵<span class='note-inline'>(一)</span>　毘盧枳尼<span class='note-inline'>(二)</span>　娑囉娑囉<span class='note-inline'>(三)</span>　徙離徙囄<span class='note-inline'>(四)</span>　素嚕素嚕<span class='note-inline'>(五)</span>　阿盧枳尼<span class='note-inline'>(六)</span>　毘盧枳尼<span class='note-inline'>(七)</span>　阿婆婆娑耶<span class='note-inline'>(八)</span>　莎訶<span class='note-inline'>(九)</span>』</p>
</div>
<div class='div-other'><a id='mulu63' />
<p class='h2'>毘婆尸佛印呪第二十二</p><p>「兩手合腕，兩手頭指及無名指小曲，相叉至甲際，兩小指直竪，頭相拄，二大指並竪，頭相拄，開二中指直竪，二大指來去。呪曰：</p>
<p class="dharani">「『唵<span class='note-inline'>(一)</span>　馱羅馱羅<span class='note-inline'>(二)</span>　娑伽羅跢那<span class='note-inline'>(二合)</span><span class='note-inline'>(三)</span>　俱嚴<span class='note-inline'>(二合)</span>鼻囉<span class='note-inline'>(四)</span>　羯吒羯吒<span class='note-inline'>(五)</span>　末吒末吒<span class='note-inline'>(六)</span>　阿毘舍阿毘舍<span class='note-inline'>(七)</span>　莎訶<span class='note-inline'>(八)</span>』</p>
</div>
<div class='div-other'><a id='mulu64' />
<p class='h2'>因陀囉達婆闍佛印呪第二十三<span class='note-inline'>(唐云相德佛也)</span></p><p>「准金剛王印，惟改屈二食指各壓大指頭，食指來去。呪曰：</p>
<p class="dharani">「『那謨腎若<span class='note-inline'>(若野反)</span>夜<span class='note-inline'>(一)</span>　唵<span class='note-inline'>(二)</span>　社皤羅婆蒲悉<span class='note-inline'>(三)</span>　什皤羅什皤羅<span class='note-inline'>(四)</span>　末吒末吒<span class='note-inline'>(五)</span>　畔闍畔闍<span class='note-inline'>(六)</span>　阿毘<span class='note-inline'>(上音)</span>舍阿毘<span class='note-inline'>(上音)</span>舍<span class='note-inline'>(七)</span>　嗚[合*牛]㧊<span class='note-inline'>(八)</span>　莎訶<span class='note-inline'>(九)</span>』</p>
</div>
<div class='div-other'><a id='mulu65' />
<p class='h2'>北方相德佛頂印呪第二十四</p><p>「以左大指捻小指頭，以右大指從下向上內孔中過，餘四指握左大、小指，其右大指頭出虎口，左食指、中指、無名指直竪散舒，左頭指來去。呪曰：</p>
<p class="dharani">「『唵<span class='note-inline'>(一)</span>　跋折囉<span class='note-inline'>(二)</span>　盎<span class='note-inline'>(去二合)</span>雞<span class='note-inline'>(三)</span>　莎訶<span class='note-inline'>(四)</span>』</p>
<p>「若人日日作此法者，能滅四重、五逆等罪。</p>
</div>
<div class='div-other'><a id='mulu66' />
<p class='h2'>藥師琉璃光佛印呪第二十五</p><p>「以左右手頭指以下八指反叉入於掌中，右壓左，兩腕相去五寸許，以二大指來去。呪曰：</p>
<p class="dharani">「『唵<span class='note-inline'>(一)</span>　呼嚧呼嚧<span class='note-inline'>(二)</span>　戰馱<span class='note-inline'>(去音)</span>利<span class='note-inline'>(三)</span>　摩撜祇<span class='note-inline'>(四)</span>　莎訶<span class='note-inline'>(五)</span>』</p>
<p>「是法印呪，若有人等多諸罪障、及諸婦女難月產厄、願欲轉禍求福、并患鬼神病難差者，以五色線而作呪索，用繫病人項、及手、足、腰、腹等處，仍教令作藥師佛像一軀，寫《藥師經》一卷，造幡一口——以五色成四十九尺。又復教然四十九燈，燈作七層，形如車輪，安置像前。又教放生四十九頭，然後與作五色呪索，作呪索法，得線未搓，即燒名香發願已，呪四十九遍，香煙熏竟，搓線作索，呪聲莫絕。搓作索已，以印拄之，更呪其索四十九遍，然後結作四十九結，一呪一結，數足即止。應將此索繫彼人身，又轉《藥師經》四十九遍，所有罪障皆得解脫；臨產之時一無苦惱，即得易生，所生孩子形貌端正，聰明智慧，壽命延長，不遭橫苦，常得安隱；鬼神之病立即除斷。</p>
<p>「藥師琉璃光佛大陀羅尼呪曰：</p>
<p class="dharani">「『那謨囉怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那謨金毘羅<span class='note-inline'>(二)</span>　和耆囉<span class='note-inline'>(三)</span>　彌佉羅<span class='note-inline'>(四)</span>　安陀羅<span class='note-inline'>(五)</span>　摩尼羅<span class='note-inline'>(六)</span>　素藍羅<span class='note-inline'>(七)</span>　因達羅<span class='note-inline'>(八)</span>　婆耶羅<span class='note-inline'>(九)</span>　摩休羅<span class='note-inline'>(十)</span>　真特羅<span class='note-inline'>(十一)</span>　照頭羅<span class='note-inline'>(十二)</span>　毘伽羅<span class='note-inline'>(十三)</span>　那謨毘舍闍瞿留<span class='note-inline'>(十四)</span>　毘[口*留]囄耶<span class='note-inline'>(十五)</span>　鉢囉頗囉闍<span class='note-inline'>(去音)</span>耶<span class='note-inline'>(十六)</span>　跢姪他<span class='note-inline'>(十七)</span>　毘舍是毘舍是<span class='note-inline'>(十八)</span>　毘舍闍<span class='note-inline'>(十九)</span>　娑摩揭帝<span class='note-inline'>(二十)</span>　莎訶<span class='note-inline'>(二十一)</span>　<span class='note-inline'>(印用前印)</span>』</p>
<p>「是法印呪，佛在維耶離音樂樹下與三萬六千人俱、及十二神王并諸眷屬、天龍八部、大神王在如是等大眾會中說是法已，大眾皆聞，無不歡喜，是即名為結願神呪。若有受持，能拔身中過去生死一切重罪，不復經歷三塗，免離九橫，超越眾苦，十方世界隨處安樂，自在無礙，法應如是。</p>
<p>「若善男子、善女人等受持讀誦是神呪者，日夜精勤香湯洒浴，著新淨衣，持諸禁戒，如法誦滿十萬遍已，就清淨處如法治地。治地之法如餘壇說，團圓掘去數丈之地，更以淨土填築令平，若高出基最為第一。平治地竟，以淨牛糞和檀香湯以手掌摩，隨日而轉。摩地已竟，地上布置千燈，道場上方、四方皆以種種雜寶莊嚴，懸繒幡蓋，寶網交絡。</p>
<p>「其地面上以五色粉周匝間布，作七重院，各開四門，其七重院狀如此地水磑風輪。院院各有眾多隔子，一一隔道各作寶階砌地之相，其地中央作寶蓮華輪座之相，是即名為下方莊嚴。一一隔道兩頭著燈，重重隔隔各別著燈，數滿千盞。布置燈竟，安置種種寶瓶、寶樹、香華等物。布置畢已，中央座上著小床子，以錦繡等淨物敷之床上，安置藥師佛像，仍用前印請為座主，結界辟除三摩耶法如下金剛軍茶利法，然後安心燒種種香、散種種華、供養種種飲食華果，又燒酥蜜、胡麻人等而為供養。</p>
<p>「若一日夜、三日、七日、若七七日，以晝兼夜誦呪數滿百千萬遍，所求從心，無量獲果，除不至心。法應如是，所有利益說不可盡，其餘功能具如經說。</p>
</div>
<div class='div-other'><a id='mulu67' />
<p class='h2'>續驗灌頂印呪第二十六</p><p>「二大指屈於掌中，捻二無名指甲，無名指中節相背，二小指頭相拄，二中指直竪，頭相拄，二頭指屈，各捻中指背上節。呪曰：</p>
<p class="dharani">「『唵<span class='note-inline'>(一)</span>　步三末羅<span class='note-inline'>(二)</span>　蘇摩鹽<span class='note-inline'>(三)</span>　莎<span class='note-inline'>(上音)</span>訶<span class='note-inline'>(四)</span>』</p>
<p>「若欲續驗，每日平旦於水罐上結印，誦呪二十一遍，自灌其頂，還復如舊。」</p>
</div>
<div class='div-other'><a id='mulu68' />
<p class='h2'>阿彌陀佛大思惟經說序分第一</p><p>如是我聞：</p>
<p>一時佛在補陀落伽山中<span class='note-inline'>(此云海島也)</span>，與大阿羅漢眾一千五百人俱。觀世音菩薩、大勢至菩薩摩訶薩……等五千人俱，及諸天龍、夜叉、阿素羅、迦魯羅、緊那羅、摩睺羅伽、人非人等前後圍繞，來詣佛所。到佛所已，五體投地頂禮佛足，禮佛足已，繞佛三匝，却坐一面。</p>
<p>爾時，觀世音菩薩白佛言：「世尊！若四部眾及苾芻、苾芻尼、優婆塞、優婆夷、一切眾生修行善法，得生阿彌陀佛國并見彼佛。云何而得？」</p>
<p>佛告觀世音菩薩言：「若四部眾欲生彼國者，應當受持阿彌陀佛印、并陀羅尼、及作壇法，供養禮拜，方得往生彼佛國土。</p>
<p>「若四部眾以眾華散阿彌陀佛發願誦呪者，得十種功德。何者為十？一者、自發善心；二者、令他發善心；三者、諸天歡喜；四者、自身端正，六根具足，無有損壞；五者、死生變成寶地；六者、生生世世生於中國及貴姓中生，值佛聞法，不生邊地及下姓中；七者、成轉輪王，王四天下；八者、生生世世常得男身；九者、得生彌陀佛國，七寶華上結加趺坐成阿毘跋致；十者、成阿耨多羅三藐三菩提，坐於七寶師子座上放大光明，與阿彌陀佛等無有異也。是名十種散華功德。</p>
<p>「若四部眾將持七寶滿世界中布施十方一切諸佛，不如一錢、一華、一香好心布施阿彌陀佛者。若作此功德，一切諸佛、菩薩、金剛、諸天等皆悉歡喜，死生阿彌陀佛國。</p>
<p>「若人然燈供養，生阿彌陀佛國，即得天眼，見於一切十方世界諸佛；若人以香布施供養，死生阿彌陀佛國，即得香身，身上香雲常出；若人五體投地恭敬禮拜阿彌陀佛者，往生彼國。若人將以香華、衣食、水壇等種種供養念彼佛者，往生彼國即得香華衣食；若人不以香華衣食等供養者，雖得生彼淨土，而不得香華衣食等種種供養之報。若轉輪王十萬歲中滿四天下七寶布施十方諸佛，不如苾芻、苾芻尼、優婆塞、優婆夷等一彈指頃坐禪，以平等心憐愍一切眾生，念阿彌陀佛功德。</p>
<p>「若善男子、善女人誦持阿彌陀佛陀羅尼并作印等日日供養者，即得滅除五逆、四重、恒河沙數生死重罪。若欲得奢摩他驗、得生阿彌陀佛國、成男子身、端正聰明、坐於七寶、成就天眼天耳等通、及得天衣服與佛無異者，當作阿彌陀佛像。</p>
<p>「其作像法，先以香水泥地作壇，喚一、二、三好巧畫師日日洒浴，與其畫師受八戒齋，呪師身亦日日洒浴，作印護身，亦與畫師作印護身，呪師、畫師兩俱不得犯戒破齋、不喫五辛酒肉之物。作壇中央著帳，四方著飲食、果子、種種音樂供養阿彌陀佛。其畫師著白淨衣服，用種種彩色以熏陸、安悉等香汁和之，不得用皮膠。</p>
<p>「呪師坐於壇外面向西，畫師面向東，呪師前著一香鑪，燒種種香及散諸華，夜即然燈。</p>
<p>「呪師作阿彌陀佛身印，誦陀羅尼呪曰：</p>
<p class="dharani">「『那謨阿[口*梨]耶<span class='note-inline'>(一)</span>　阿彌陀婆耶<span class='note-inline'>(二)</span>　怛他揭跢夜<span class='note-inline'>(三)</span>　阿囉訶底<span class='note-inline'>(四)</span>　三藐三菩提耶<span class='note-inline'>(五)</span>　跢姪他<span class='note-inline'>(六)</span>　唵阿蜜哩<span class='note-inline'>(二合)</span>羝<span class='note-inline'>(七)</span>　訶那訶那<span class='note-inline'>(八)</span>　薩婆波跛尼<span class='note-inline'>(九)</span>　陀訶陀訶<span class='note-inline'>(十)</span>　薩婆波跛尼<span class='note-inline'>(十一)</span>　嗚[合*牛]㧊<span class='note-inline'>(十二)</span>　莎<span class='note-inline'>(去音)</span>訶<span class='note-inline'>(十三)</span>』</p>
<p>「次畫師畫佛像法，用中央著阿彌陀佛結加趺坐，手作阿彌陀佛說法印——左右大指、無名指頭各相捻，以右大指、無名指頭壓左大指、無名指頭，左右頭指、中指、小指開竪。</p>
<p>「佛之右廂作十一面觀世音菩薩像，左廂作大勢至菩薩像。佛上作寶殿，皆以七寶所成。殿下作七寶帳，悉以七寶、瓔珞所成。其寶殿上畫作三箇大寶珠王，一一寶上出五色光，於其光上化為寶殿樓閣，其寶殿中作佛菩薩。</p>
<p>「其阿彌陀佛坐七寶高座，其高座上作七實蓮華，阿彌陀佛坐其華上。</p>
<p>「其內院四角作四七寶樹，其佛內院四邊作四七寶殿，其寶殿上各有七寶，一一寶上出五色光，一一光上有七寶殿，其寶殿中有佛菩薩。</p>
<p>「其佛外院有四七寶殿，其寶殿上各有七寶，一一寶上出五色光，一一光上有七寶殿，其寶殿中有佛菩薩。</p>
<p>「阿彌陀佛前左右作二菩薩，各作音樂。</p>
<p>「其佛底下有甘露水，中生無量寶華，一一華上各有菩薩，左右各作五百華樹。</p>
<p>「其佛形作金色，其袈裟作赤色。其佛圓光以五色成，其佛頭上放五色光。其諸菩薩作黃白色，其菩薩身上作五色天衣。</p>
<p>「其佛左邊，大勢至菩薩結加趺坐，左手覆掌於左髀上，右手屈臂節拄右髀上，竪臂向上，以大指捻無名指甲上，頭指、中指、小指搩竪，掌側當前。</p>
<p>「其佛右邊畫十一面觀世音菩薩結加趺坐，屈左臂向肩上，掌覆向背，手把蓮華，右臂節拄右鞞上，手把白拂，拂尾向右出。</p>
<p>「其水四邊有無量寶樹，七寶所成，其水之岸以七寶成。其諸佛上，諸天散華。</p>
<p>「作此像已，安佛殿中，作結界印，以佉陀羅木作橛四枚——各長八指，其木各呪一百八遍——釘於四角。此橛畢竟，更莫拔却，一橛如是，餘三亦然。又以白芥子，四方及中各穿作孔深一搩許，埋著孔中，皆用軍茶利大心呪呪白芥子一百八遍，如前木法大心呪曰：</p>
<p class="dharani">「『唵<span class='note-inline'>(一)</span>　[口*戶]盧[口*戶]盧<span class='note-inline'>(二)</span>　羝瑟吒<span class='note-inline'>(二合)</span>羝瑟吒<span class='note-inline'>(二合)</span><span class='note-inline'>(三)</span>　槃陀槃陀<span class='note-inline'>(四)</span>　訶那訶那<span class='note-inline'>(五)</span>　阿蜜哩<span class='note-inline'>(二合)</span>羝嗚[合*牛]㧊<span class='note-inline'>(六)</span>』</p>
<p>「呪一百八遍，埋芥子竟，然後安置阿彌陀佛像已，請四人僧設齋，多亦無限，日日供養，誦大身呪。呪曰：</p>
<p class="dharani">「『那<span class='note-inline'>(上音)</span>謨喝囉<span class='note-inline'>(上音)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那<span class='note-inline'>(上音)</span>謨阿[口*梨]耶<span class='note-inline'>(二)</span>　阿彌跢婆<span class='note-inline'>(去音)</span>耶<span class='note-inline'>(三)</span>　跢他揭跢耶<span class='note-inline'>(四)</span>　阿囉訶<span class='note-inline'>(上音)</span>帝<span class='note-inline'>(五)</span>　三藐三菩馱耶<span class='note-inline'>(六)</span>　跢姪他<span class='note-inline'>(七)</span>　阿蜜哩<span class='note-inline'>(二合)</span>羝<span class='note-inline'>(八)</span>　阿蜜哩<span class='note-inline'>(二合)</span>跢三婆<span class='note-inline'>(去音)</span>髀<span class='note-inline'>(九)</span>　阿蜜哩<span class='note-inline'>(二合)</span>都知婆<span class='note-inline'>(二合)</span>髀<span class='note-inline'>(十)</span>　阿蜜哩<span class='note-inline'>(二合)</span>跢毘迦爛<span class='note-inline'>(去音)</span>跢<span class='note-inline'>(十一)</span>　伽彌<span class='note-inline'>(去音)</span>泥伽伽那<span class='note-inline'>(十二)</span>　吉哩底羯嚟<span class='note-inline'>(十三)</span><span class='note-inline'>(二合)</span>　薩婆斯波迦生<span class='note-inline'>(二合)</span>迦[口*梨]曳<span class='note-inline'>(十四)</span>　莎<span class='note-inline'>(去音)</span>訶<span class='note-inline'>(十五)</span>』</p>
</div>
<div class='div-other'><a id='mulu69' />
<p class='h2'>阿彌陀佛身印第一</p><p>「左右二小指各㧙在無名指背上，二無名指頭相拄著，二中指直竪，開一寸許，二大指並直竪，屈二頭指壓二大指頭，頭相拄，頭指來去。</p>
</div>
<div class='div-other'><a id='mulu70' />
<p class='h2'>阿彌陀佛大心印第二</p><p>「准前身印，惟改屈二大指入掌，以二頭指壓二大指甲上，呪同前呪用。</p>
<p>「作四肘水壇，以酥燈八盞、餅果食五槃，中心著火鑪，呪師面向東，取牛乳、蜜相和，更取頗具羅木<span class='note-inline'>(此云穀樹)</span>長一尺，截一百八段，以酥蜜柱塗兩頭，呪一遍已一擲火中，如是滿足一百八遍燒之，數數誦呪。若作此法即得奢摩他，滅恒沙四重五逆之罪。每月十五日洒浴誦呪，作如前法，隨意往生阿彌陀佛國。</p>
</div>
<div class='div-other'><a id='mulu71' />
<p class='h2'>阿彌陀護身結界印第三</p><p>「准初身印，惟改二中指及掌相著，用護身結界訖，然後坐禪。</p>
</div>
<div class='div-other'><a id='mulu72' />
<p class='h2'>阿彌陀坐禪印第四</p><p>「合腕，左右中指、無名指直竪，令節文相當著，左右小指各㧙在二無名指背上，頭當上節，二大指並直竪，屈二頭指中節，頭壓大指頭，用治病。若身有病，作四肘水壇，先作身印，請喚阿彌陀佛、及觀世音、大勢至像呪，師坐，呪牛乳一百八遍火燒，七日為之，日日如是，其病即差——從日入時即作此法，到初夜即休，至後夜更作，至天明即休，如是七日為之。</p>
</div>
<div class='div-other'><a id='mulu73' />
<p class='h2'>阿彌陀佛滅罪印第五</p><p>「合腕，左右中指、無名指直竪，令節文相當著，開二小指直竪，開二頭指當中指背上，勿著，頭少曲，二大指並竪，頭壓中指第二節。行者坐禪時，作此印誦結界呪，總呪白芥子、水、火於房裏著。欲結界時，先以呪水從東北角右繞散之，還到東北角休；其次，以白芥子亦同前；後以手把火，繞之亦同前。如是結界三遍竟，次即坐禪，准禪定法，觀察思惟眾罪業垢，於禪定中心生慚愧，作印懺悔悔其無始乃至今生所造之過，然後呪一切藥二十一遍，服之即差，一切罪滅，學真如為識、無生智慧觀，助呪兼修迴向菩提之道。</p>
</div>
<div class='div-other'><a id='mulu74' />
<p class='h2'>阿彌陀佛心印第六</p><p>「右手中指已下三指總屈入左手掌內把左手大指，還以右大指壓右三指甲上，二頭指直竪搩開之。</p>
<p>「作四肘壇，以五色作，其壇中央安阿彌陀佛華座，東方安文殊師利華座，亦名曼殊室唎。</p>
</div>
<div class='div-other'><a id='mulu75' />
<p class='h2'>文殊師利印呪第七</p><p>「准金剛王印，惟改二頭指各捻中指上節背，頭指來去。呪曰：</p>
<p class="dharani">「『唵<span class='note-inline'>(一)</span>　婆雞陀那麼<span class='note-inline'>(二)</span>　莎訶<span class='note-inline'>(三)</span>』</p>
<p>「北方安十一面觀世音華座。</p>
</div>
<div class='div-other'><a id='mulu76' />
<p class='h2'>十一面觀世音印呪第八</p><p>「印同般若身，大指來去。呪曰：</p>
<p class="dharani">「『唵<span class='note-inline'>(一)</span>　阿嚧力<span class='note-inline'>(二)</span>　唵帝[口*禮]鹿計<span class='note-inline'>(計阿反)</span><span class='note-inline'>(三)</span>　毘闍耶<span class='note-inline'>(四)</span>　薩婆奢都嚕<span class='note-inline'>(五)</span>　波囉末<span class='note-inline'>(平音)</span>陀<span class='note-inline'>(去音)</span>那<span class='note-inline'>(六)</span>　迦囉<span class='note-inline'>(去音)</span>夜<span class='note-inline'>(七)</span>　莎訶<span class='note-inline'>(八)</span>』</p>
<p>「南方安大勢至菩薩華座。</p>
</div>
<div class='div-other'><a id='mulu77' />
<p class='h2'>大勢至菩薩印呪第九</p><p>「右無名指㧙左無名指、中指背，向頭指、中指岐間入，左無名指從右中指、無名指岐間出之，即入食指、中指岐間，二頭指各屈鉤二無名指頭，屈二中指壓二大指上，頭向內，先以左小指屈右無名指背，後以右小指握左小指背，大指來去。呪曰：</p>
<p class="dharani">「『唵<span class='note-inline'>(一)</span>　嚧池囉末地<span class='note-inline'>(地阿反)</span><span class='note-inline'>(二)</span>　忘婆<span class='note-inline'>(三)</span>　菩<span class='note-inline'>(去音)</span>闍那<span class='note-inline'>(四)</span>　瞋陀頻陀<span class='note-inline'>(五)</span>　嗚[合*牛]㧊<span class='note-inline'>(六)</span>　莎訶<span class='note-inline'>(七)</span>』</p>
</div>
<div class='div-other'><a id='mulu78' />
<p class='h2'>又大勢至菩薩印第十</p><p>「准下阿彌陀佛頂印，惟改二食指各捻二中指頭，其食指少許屈，次以二大指並，掩右中指中節上，大指來去。</p>
</div>
<div class='div-other'><a id='mulu79' />
<p class='h2'>又一大勢至印第十一</p><p>「准阿彌陀佛身印，中惟改二中指竪相著，次以二食指㧙在中指背後，頭相拄，次以二大指並，頭屈入中指下節邊，大指來去。呪曰：</p>
<p class="dharani">「『唵<span class='note-inline'>(一)</span>　跋折囉<span class='note-inline'>(二)</span>　跋折哩<span class='note-inline'>(二合)</span>尼<span class='note-inline'>(三)</span>　瞿吒瞿致尼<span class='note-inline'>(四)</span>　槃陀槃陀<span class='note-inline'>(五)</span>　訶那訶那<span class='note-inline'>(六)</span>　馱訶馱訶<span class='note-inline'>(七)</span>　鉢遮鉢遮<span class='note-inline'>(八)</span>　嗚[合*牛]㧊<span class='note-inline'>(九)</span>　莎訶<span class='note-inline'>(十)</span>』</p>
<p>「每月十五日洒浴作此法者，即得阿毘跋致地。</p>
<p>「當作四肘五色水壇，水罐五枚——四角各一，中央一枚——各以生絹長一二尺繫其罐項，飲食十盤、燈十六盞、燒沈水香供養。</p>
<p>「其作壇法同餘壇法，共四人僧結伴行道，更不得多。四人並著黃屑袈裟，若是賢者，即著白衣方入作法，更不得著多雜色。其衣袈裟並不得上廁，惟食粳米、乳糜、果子，不得喫菜。日日三時作法供養，從十二月八日起首至十五日供養法事竟，當取中心水罐灌受法人頂。訖著淨衣，引入道場作供養，事畢即休，散去道場。</p>
<p>「若作此法，如日光照雪，眾罪消滅，命終之後生阿彌陀佛國。若是女人作此法者，命終之後化成男子，往生彼國。</p>
<p>「此是心印法，憂婆唎馱夜法<span class='note-inline'>(此云小心法)</span>，此是阿彌陀佛成道法門，作者證入不退之位。</p>
<p>「殘食散施，受法人勿食之。</p>
</div>
<div class='div-other'><a id='mulu80' />
<p class='h2'>阿彌陀佛頂印第十二</p><p>「准佛刀印，惟改以二中指相叉，於中節文直申，即是頂印。用治病時，作二肘水壇，置阿彌陀佛像，安火鑪燒，沈檀、熏陸相和燒。病人面向西坐，合掌。呪師面向東坐，以香繞病人頭上，呪擲火中。如是滿足一百八遍，日三時作，其病人至心念佛，病即除差。此是阿彌陀佛頂法。</p>
</div>
<div class='div-other'><a id='mulu81' />
<p class='h2'>阿彌陀佛輪印第十三</p><p>「左右手以二大指各捻無名指頭，右壓左，當心。若欲說法論義之時，日日作此法，一切歡喜，死生阿彌陀佛國。</p>
<p>「若欲求財貨、飲食等物者，作四肘水壇，中心安置阿彌陀佛像，設五盤食——壇中心一盤，四方各一盤——呪師面向東，五日，一日三迴作此法，其呪師衣服並皆黃色，不得餘色，所求如意。</p>
<p>「又若人熱病，呪五色線二十一遍，作二十一結，繫病者頸，病人念阿彌陀佛，呪師手把香鑪供養讚歎十方佛，即差。</p>
<p>「若欲令八部鬼神、天、及佛、菩薩、金剛歡喜者，作四肘水壇，呪師必須潔淨，男子女人不得相觸，其壇中心安阿彌陀佛像，像面向西，飲食八盤、燈二十八盞、水罐一枚中心，於佛前著火鑪，呪蘇曼那花一遍一擲火中，如是滿一百八遍，以平等慈悲心為一切眾生作此法者，即得神驗，皆生歡喜。</p>
<p>「若日日作種種供養阿彌陀佛，誦呪滿十萬遍、作印法者，即得滅罪，命終生彼國。又若欲得生彼國者，亦更以泥作阿彌陀佛像十萬軀滅罪，死生阿彌陀佛國。</p>
<p>「日日供養時，以金作數珠——若無，用銀；若無銀者，用赤銅；無赤銅者，用水精——數一百八枚——無者，五十四枚；更無者，四十二枚；更無者，二十一枚——如此等珠<span class='corr'>掐</span>之誦呪時，以珠為十波羅蜜多，以念佛誦呪為阿耨多羅三藐三菩提。若作阿彌陀佛供養時，應用上件物等作珠，餘物不得；若作餘雜物者，一切不得驗。其中最好者，以水精作數珠誦呪者，眾罪皆滅。如珠映徹，自身亦然。此水精珠者，通用一切佛、菩薩、金剛、天等法。</p>
</div>
<div class='div-other'><a id='mulu82' />
<p class='h2'>阿彌陀佛療病法印第十四</p><p>「先仰左手，四指仍屈，即以右手覆於左手，右手四指亦屈，與左手急相鉤，令二拳節各拄掌心，其二大指各直竪之。是一法印降伏一切諸惡鬼神，有人病者，當用印之，其病即愈，此等諸印皆誦心呪。」</p>
</div></div>
<div class='div-pin'><a id='mulu83' />
<p class='h1'>佛說作數珠法相品</p><p>爾時，佛告苾芻、苾芻尼、優婆塞迦、優婆斯迦、諸善男子、善女人等：「當發心誦《阿彌陀經》，念阿彌陀佛及誦持我三昧陀羅尼祕密法藏神印呪者，欲得成就往生彼國及共護念一切眾生，復能苦行，至心受持，日日供養，一心專在，莫緣餘境。若誦經、念佛、持呪行者，一一各須手執數珠，依阿彌陀佛三昧教說、復依如此一切陀羅尼、諸佛、菩薩、金剛、天等法中所出，其數皆須具諸相貌。其相貌者有其四種。何者為四？一者、金，二者、銀，三者、赤銅，四者、水精。其數皆滿一百八珠，或五十四、或四十二、或二十一亦得中用。若以此等寶物數珠掐之、誦呪、誦經、念佛，諸行者等當得十種波羅蜜功德滿足，現身即得阿耨多羅三藐三菩提果。其四種中，水精第一。其水精者，光明無比，淨無瑕穢，妙色廣大，猶若得佛菩提願故，洞達彼國，一如珠相。以是義故，稱之為上。把其珠掐，亦能除滅念誦行者四重、五逆眾罪、業障、所有報障，一切惡業不能染著，為珠光明，不受色相。</p>
<p>「若人常行念佛法者，用木槵子以為數珠；若欲誦呪受持人者，用前四色寶為數珠；若作菩薩呪法業者，用菩提子以為數珠，若無，可用蓮華子充；若作火頭金剛業者，用肉色珠以為數珠。此等數珠皆合法相，是故，我以此法護念世間持法行者。」</p>
<p>是眾會中一切菩薩摩訶薩、金剛、天等聞佛所說數珠法已，莫不歡喜，同時稱善。</p>
<p>佛言：「若人欲作法相數珠，先喚珠匠，莫論價直，務取精好。其寶物等皆須未曾經餘用者，一一皆須內外明徹，無有破缺，圓淨皎潔，大小任意。與其珠匠先受八齋，香湯洒浴，著新淨衣與作護身，嚴一道場，懸諸幡花，以香水埿一小壇子，日日各以香華供養，又著一兩盤餅果供養，又復夜別各然七燈，作是相珠一百八顆。造成珠已，又作一金珠以為母珠，又更別作十顆銀珠以充記子，此即名為三寶法相悉充圓備，能令行者掐是珠時常得三寶加被護念——言三寶者，所謂佛寶、法寶、僧寶。以此證驗，何慮不生西方淨土？</p>
<p>「作是珠已，於此壇中更以種種香水洒珠，又著七盤食，然三七燈，請佛、般若、菩薩、金剛及諸天等仰啟供養，稱讚三寶威神力故，種種法事皆有効驗，然後持行，隨身備用，一切諸惡不相染著，一切鬼神共相敬畏。是故，福力具足成辦，功德滿願，是名數珠祕密功能。</p>
<p>「其阿彌陀佛陀羅尼印呪有八萬四千法門，於中略出此要，如如意寶。</p>
<p>「以上阿彌陀佛法竟，依法行之福無限也。</p>

<div class='div-other'><a id='mulu84' />
<p class='h2'>大輪金剛陀羅尼</p><p class="dharani">「『南<span class='note-inline'>(上)</span>無悉<span class='note-inline'>(半音)</span>咥哩<span class='note-inline'>(二合)</span>耶隊迦<span class='note-inline'>(去)</span>南<span class='note-inline'>(上)</span><span class='note-inline'>(一)</span>　跢他伽陀<span class='note-inline'>(去)</span>南<span class='note-inline'>(上)</span><span class='note-inline'>(二)</span>　唵鞞囉<span class='note-inline'>(去)</span>時鞞囉<span class='note-inline'>(去)</span>時<span class='note-inline'>(三)</span>　摩訶斫迦囉<span class='note-inline'>(二合)</span>跋折哩<span class='note-inline'>(四)</span>　薩多薩多<span class='note-inline'>(五)</span>　娑囉<span class='note-inline'>(上)</span>帝娑囉<span class='note-inline'>(上)</span>帝<span class='note-inline'>(六)</span>　怛囉曳怛囉<span class='note-inline'>(上)</span>曳<span class='note-inline'>(七)</span>　毘陀麼儞<span class='note-inline'>(八)</span>　三盤誓儞<span class='note-inline'>(九)</span>　怛囉麼底<span class='note-inline'>(十)</span>　悉陀阿揭唎怛[口*厲]焰<span class='note-inline'>(二合)</span><span class='note-inline'>(十一)</span>　莎訶<span class='note-inline'>(十二)</span>　<span class='note-inline'>(注去上處，依注去上音法讀之。注二合處，其上一字必須半音，與其下字合音讀之。注半音處必須片音)</span>』</p>
<p>「誦此陀羅尼三七遍，即當入一切曼茶羅<span class='note-inline'>(此云壇也)</span>，所作皆成。誦呪，有身印等種種印法，若作手印、誦諸呪法，易得成驗。若未曾入灌頂壇者，不得輒作一切手印。若人誦此陀羅尼者，即同入壇。作印行用，不成，盜法也。」</p>
</div></div>
<div class='div-pin'><a id='mulu85' />
<p class='h1'>佛說跋折囉功能法相品<span class='note-inline'>(唐云金剛杵)</span></p><p>爾時，佛在耆闍崛山大會演說諸陀羅尼祕密法藏。</p>
<p>時金剛藏菩薩從座而起前，白佛言：「世尊如來今會說此微妙可貴之法，我等心中甚大歡喜，得未曾有；是諸欲界天、魔波旬、及鬼、神等莫不戰悚。我等思惟諸魔心意實難測量，或欺、或叛，若不豫防，恐彼輕慢我諸佛法。惟願世尊聽我出一不可思議難測之法，當得護持如來正法，降伏諸魔，不令魔等於諸世間為之暴亂。」</p>
<p>時佛歎言：「善哉，善哉。」</p>
<p>爾時，金剛藏菩薩忽從頂上涌出三股跋折囉形，如金光色。當出之時，大千世界六種震動，現坐鬼神一時崩倒。</p>
<p>佛語：「鬼神！汝等莫怕，我金剛藏有如是等神通自在大威力故，涌出如此難測之相，以此當助護我正法。我今印可，仍以過去真佛舍利七粒付囑菩薩，令其舍利隱在其中，將為實信識相護持，防諸外道、欲界、天魔心生輕慢，因即稱名摩訶跋折囉，是故常能威侍我側，拒諸魔事。既有利益，亦願有人持我法者、及持菩薩、金剛、天等陀囉尼法皆須具足如法之相，而常擬備。」</p>
<p>現座大眾皆言稱善。</p>

<div class='div-other'><a id='mulu86' />
<p class='h2'>作跋折囉并功德法</p><p>「若人欲作跋折囉者，先取金等五色之物，皆未曾經作器用者。何名五色？一、金，二、銀，三、赤銅，四、鑌鐵，五、錫。合和為作跋折囉形；若無此五種，可用霹靂棗心，亦得。且未作其跋折囉前，先須豫呪金、銅等物一百八遍。呪曰：</p>
<p class="dharani">「『唵<span class='note-inline'>(一)</span>　摩訶迦囉<span class='note-inline'>(二)</span>　那吒俱鉢囉<span class='note-inline'>(三)</span>　莎訶<span class='note-inline'>(四)</span>』</p>
<p>「呪訖，當取月欲蝕時，先於十四日——若候如此上日不著，宜取八月十三日，亦是上日——斯日晨朝豫遣其匠，受持齋戒，香湯洒浴，著新淨衣，其欲請作跋折囉主亦復如是。俱潔淨訖，豫淨修理，於一淨所安立而作護身結界法事。至十五日朝，更遣其匠香湯洒浴，著新淨衣，與作護身及自護身結界法事。</p>
<p>「當道場中作一水壇，請佛、般若、諸大菩薩、金剛、天等，又請舍利一二七粒置其壇中。其壇東邊以牛糞泥作一冶鑪，次喚火天令其守鑪。匠面向西，呪師自身在壇西邊，正面向東，敷草為席胡跪而坐。其壇中著七盤飲食，於其鑪邊更一盤食，結護如常，請佛、般若、諸大菩薩、金剛、天等。又以種種香花印法供養三寶三遍、七遍，然後動作，一鑄使成，莫令瑕缺。上下無欠，端直平正，無有缺減，是名一寶，最為上首。若一鑄不成，後雖覆作，終是無用。其人亦不合行我之祕密三藏法門，設強行用，常有魔事，無所成辦，却被殃身。</p>
<p>「其跋折羅可重八兩，長十二指，橫指為量，兩頭三股，亦有五股——其五股者名為大跋折囉，必須終身持梵行者合用受持；若無戒行，不得持用五股，損身。</p>
<p>「其跋折囉皆須腰間圓作，似檳榔形，中間可容一把許長，盡力雕鏤，惟取端正，不得麁惡，磨治了已，真金塗飾。正當腰間開一方孔，擬下舍利，法用形勢因緣與今本樣一種，行者示語令好，用心作之，擬備不輕。</p>
<p>「當作杵時，呪聲莫絕，香煙不斷。其匠功價，任索多少不得酬還，仍須當日使作總了。</p>
<p>「跋折囉竟，其匠報呪師言：『作杵已了。』其呪師手把香鑪及七寶函，右繞道場，作讚歎云：『十方諸佛法寶成就。』梵音法事往迎看杵，至於鑪邊散諸香華，作讚歎法事，慇懃禮請。其匠長跪，兩手捧著行者手中七寶函內訖。其匠乃禮謝，口云：『種種多不如法，瑩磨嚴飾皆不稱意，布施歡喜，願滅諸罪。』呪師答云：『異常殊妙，端嚴如法，分相具足，最上無比。實生慚愧，願除匠者三業宿障，生生世世與佛因緣、法會相值。』語已，匠更禮拜發願<span class='note-inline'>(云云)</span>，燒香合掌，請取舍利。</p>
<p>「呪師即起，繞壇三匝，至本坐處却住一面，啟告十方一切諸佛、般若、菩薩、金剛、天等<span class='note-inline'>(云云)</span>。還作香花供養法事，悲泣雨淚，取龍腦香可一捻許內跋折囉腰間孔中，後取舍利內跋忻囉腰孔中訖，更作香花法事供養。供養畢已，還將杵起，右繞道場至其匠所，跪地受與匠者。</p>
<p>「匠者至心珍重、燒香、供養、禮拜已，即以兩手捧跋折囉，閉其孔至到牢密。釘閉事訖，還以兩手捧授呪師。呪師禮拜受取而起，匠者更禮三拜，捧舍利函，心口發願<span class='note-inline'>(云云)</span>。行者手棒舍利寶函，右繞道場，行道三匝，還至本處，以諸香華及作印法更供養訖，遣匠出去。</p>
<p>「於後復將舍利寶函還至道場，自候相貌至夜，壇中然三七燈，任意安置，及著餅果、種種香花供養。事竟，於壇西面結加趺坐。呪師右手把跋折囉，左手<span class='corr'>掐</span>珠，惟須盡力至心誦呪，限至現於三種光相。何為三相？一者、其跋折囉自然而暖，二者、煙出，三者、放大光明。若煖相現，持杵行者自然感得一切藥叉、羅剎、及諸人等皆悉同心恭敬如佛；若煙相現，持杵行者自然感得所去之處一無障礙，又無病苦；若放光相現，感得一切呪神自在擁護行者，行者常為一切天龍八部、鬼神、人非人等皆悉恭敬，仍於一切諸眾生類六分之中稱於無比，自佛已下。</p>
<p>「但是諸呪能誦得者皆悉成就最勝靈驗，由是金剛跋折囉杵威神力故。</p>
<p>「於後若欲用跋折囉，如法捧杵，未用以前誦軍茶利大心呪滿一七遍已，即以此杵如護身法，然後便作大結界法。一切時中，加意護淨以為常則，方行法事所作皆驗；若療病，用跋折囉時不得越分，並須護淨；如法用者，於呪師身常好安隱。已說跋折囉法功能竟。」</p>

<p class='juan'>佛說陀羅尼集經卷第二<span class='note-inline'>(佛部卷下)</span></p></div></div>
</div><!-- end of div[@id='body'] -->
</body></html>