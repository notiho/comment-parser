<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>陀羅尼集經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-pin'>
<p class='juan'><a id='mulu375' />佛說陀羅尼集經卷第九<span class='note-inline'>(金剛部卷下)</span></p><p class="byline">大唐天竺三藏阿地瞿多譯</p><a id='mulu376' />
<p class='h1'>金剛烏樞沙摩法印呪品</p>
<div class='div-other'><a id='mulu377' />
<p class='h2'>烏樞沙摩<span class='note-inline'>(二合)</span>護身法印呪第一<span class='note-inline'>(唐云不淨潔金剛，印有十七，呪有四十二)</span></p><p>「兩手掌向身，相叉中指及無名指，頭博著掌上，小指斜竪，頭相拄，屈二頭指相鉤，右壓左，屈二大指捻頭指上節橫文。呪曰：</p>
<p class="dharani">「『唵<span class='note-inline'>(一)</span>　跋折囉<span class='note-inline'>(二)</span>　俱嚕馱<span class='note-inline'>(三)</span>　摩訶娑<span class='note-inline'>(去音)</span>羅<span class='note-inline'>(四)</span>　訶那馱訶<span class='note-inline'>(五)</span>　跛者毘馱崩<span class='note-inline'>(二合)</span>寫夜<span class='note-inline'>(六)</span>　烏樞沙摩<span class='note-inline'>(二合)</span><span class='note-inline'>(七)</span>　俱嚕馱<span class='note-inline'>(八)</span>　嗚[合*牛]㧊<span class='note-inline'>(九)</span>』</p>
<p>「是法印呪，若人欲作火頭法事，先以此印誦呪七遍護身，然後行用烏樞沙摩法，皆悉有驗。</p>
<p>「用此印呪治一切病，誦十萬遍然後行用。</p>
</div>
<div class='div-other'><a id='mulu378' />
<p class='h2'>烏樞沙摩身印呪第二</p><p>「以右手無名指、小指從左手無名指背後入中指、無名指岐間，以右大指押右無名、小指甲上，握左無名指、小指，次屈左無名、小指，復以左大指押左無名、小指甲上，作環相鉤，各竪兩頭指及中指，頭相拄，頭指來去。呪曰：</p>
<p class="dharani">「『唵<span class='note-inline'>(一)</span>　跛折囉<span class='note-inline'>(二)</span>　俱嚕馱<span class='note-inline'>(三)</span>　摩訶婆<span class='note-inline'>(去音)</span>囉<span class='note-inline'>(四)</span>　訶那馱<span class='note-inline'>(去音)</span>訶<span class='note-inline'>(五)</span>　跛者毘枳囉<span class='note-inline'>(六)</span>　毘馱崩<span class='note-inline'>(二合)</span>寫夜<span class='note-inline'>(七)</span>　闍置囉<span class='note-inline'>(八)</span>　藍蒲陀囉<span class='note-inline'>(九)</span>　烏樞沙摩<span class='note-inline'>(二合)</span><span class='note-inline'>(十)</span>　俱嚕馱<span class='note-inline'>(十一)</span>　嗚[合*牛]㧊㧊<span class='note-inline'>(十二)</span>　莎訶<span class='note-inline'>(十三)</span>』</p>
<p>「是法印呪，若入道場作法之時，日日供養，皆以此印護身結界已，還用此印喚請金剛。</p>
<p>「若欲取驗，於清淨處燒安悉香，七日七夜誦是呪，滿十萬遍已，一切皆驗。</p>
<p>「兼用治病亦得効驗，治病時節從平旦一上、日中一上、黃昏一上，每日如是三時各誦一千八遍——或誦一百八遍亦得——除此三時不得浪誦。</p>
<p>「若誦持時，不作遍數，惟多彌好，別受餘福，一百日內更不得出道場外宿、行婬、破戒。若破戒行，眾神不護、不助其力，亦無大驗。</p>
<p>「若欲出行大小便時，勿著淨衣上廁；食時亦爾。若大小便及喫食竟，必須香湯淨洒浴已還著淨衣，入道場中誦持本業。</p>
<p>「若欲對面親見金剛乞願之時，每夜作軍茶利歡喜法者，必定得見。行者當見金剛之時，勿生恐懼。若心怖畏，即令其人失心荒亂。所以者何？其人若能使得金剛，即能制伏一切鬼神，是故一切諸鬼神等見其臨欲成就大驗，來相恐怖，令其退壞。當須強心牢固其志，勿心動轉。求見身法如下所說。</p>
<p>「此呪乃是八部鬼神皆悉集會異口同說，不問吉凶、黑白二月、齋與不齋、若淨不淨、食與不食，先誦是呪滿十萬遍即得法成，一切所求皆悉得力。</p>
<p>「又用白汁木柴然火，又取此木細枝截為一千八段，長短隨意，段別皆共白芥子呪，各呪一遍投火中燒，如是數滿一千八遍即得貴勝，上至天王皆悉歡喜。</p>
<p>「又法，不問淨與不淨、若晝若夜，但誦呪滿三十萬遍，即一切處無有障礙。仍用胡麻和酥相攪，取其少分，呪一遍已投火中燒，如是滿足一千八遍，即呪法成。</p>
<p>「又法，高山頂上更誦是呪滿十萬遍，一切去處但作[合*牛][合*牛]彈指作聲，更無惡人而能當頭為作障惱。</p>
<p>「又法，每日平旦、日中、黃昏三時各誦一百八遍，夜眠臥時，諸天愛護、一切諸人亦常愛念。</p>
<p>「又法，但是一切鬼神病者，以石榴枝呪三七遍，用打病人，其病即差。</p>
</div>
<div class='div-other'><a id='mulu379' />
<p class='h2'>烏樞沙摩結界法印呪第三</p><p>「準前大護身印，惟開二頭指，於中指背後離三分許。呪曰：</p>
<p class="dharani">「『那<span class='note-inline'>(上音)</span>謨<span class='note-inline'>(上音)</span>室旃<span class='note-inline'>(二合)</span>茶跋折囉波拏曳<span class='note-inline'>(一)</span>　摩訶藥叉栖那跋跢曳<span class='note-inline'>(二)</span>　跢姪他<span class='note-inline'>(三)</span>　唵<span class='note-inline'>(四)</span>　薩囉毘薩囉<span class='note-inline'>(五)</span>　尼文者醯<span class='note-inline'>(上音)</span><span class='note-inline'>(六)</span>　那吒那吒<span class='note-inline'>(七)</span>　薩哩毘薩哩<span class='note-inline'>(八)</span>　伽<span class='note-inline'>(上音)</span>鞞毘伽<span class='note-inline'>(上音)</span>鞞<span class='note-inline'>(九)</span>　阿<span class='note-inline'>(去音)</span>車底迦<span class='note-inline'>(十)</span>　攝跋<span class='note-inline'>(二合)</span>遰那<span class='note-inline'>(十一)</span>　莎訶<span class='note-inline'>(十二)</span>』</p>
<p>「是法印呪，若作法事，以此印結四方上下虛空等界，呪三七遍。</p>
<p>「若用是法治病，誦呪二十一遍，彈指亦應二十一遍，去病有驗。</p>
<p>「若人夜臥心驚怖者，亦如上法呪三七遍，二十一遍彈指臥者，永無驚怖。</p>
</div>
<div class='div-other'><a id='mulu380' />
<p class='h2'>烏樞沙摩歡喜法印呪第四</p><p>「以左手大指屈指，頭拄無名指第三節文，以四指作拳。呪曰：</p>
<p class="dharani">「『唵<span class='note-inline'>(一)</span>　攝跋<span class='note-inline'>(二合)</span>囉<span class='note-inline'>(二)</span>　攝跋<span class='note-inline'>(二合)</span>囉<span class='note-inline'>(三)</span>　承伽摩夜<span class='note-inline'>(四)</span>　承伽摩夜<span class='note-inline'>(五)</span>　迦羅迦羅<span class='note-inline'>(六)</span>　婆羅婆羅<span class='note-inline'>(七)</span>　呵羅呵羅<span class='note-inline'>(八)</span>　娑羅娑羅<span class='note-inline'>(九)</span>　鉢羅鉢羅<span class='note-inline'>(十)</span>　社羅社羅<span class='note-inline'>(十一)</span>　末羅末羅<span class='note-inline'>(十二)</span>　娑羅娑羅<span class='note-inline'>(十三)</span>　莎訶<span class='note-inline'>(十四)</span>』</p>
<p>「是法印呪，若作火頭金剛法，用誦呪之時護身結界，請喚火頭金剛安置，先作此印誦呪，即得一切歡喜。</p>
<p>「若有人患惡瘡者，以此印摩瘡上誦呪，其瘡即差。</p>
<p>「持此印呪，一切行處不作留難，一切諸人見者歡喜。</p>
<p>「若食毒藥，當作此印繞身、頭上，誦呪即差。</p>
</div>
<div class='div-other'><a id='mulu381' />
<p class='h2'>烏樞沙摩供養法印呪第五</p><p>「準前身印，惟改以二頭指捻中指甲際上。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　唵<span class='note-inline'>(四)</span>　入鞞入鞞<span class='note-inline'>(五)</span>　摩訶入鞞<span class='note-inline'>(六)</span>　主羅主羅<span class='note-inline'>(七)</span>　企羅企羅<span class='note-inline'>(八)</span>　娑羅娑羅<span class='note-inline'>(九)</span>　訶羅訶羅<span class='note-inline'>(十)</span>　馱訶馱訶<span class='note-inline'>(十一)</span>　莎訶<span class='note-inline'>(十二)</span>』</p>
<p>「是法印呪，欲作法事請喚火頭金剛安置，當作此印誦呪供養，即得種種利益有驗。</p>
</div>
<div class='div-other'><a id='mulu382' />
<p class='h2'>烏樞沙摩治鬼病印呪第六<span class='note-inline'>(一名殺鬼印呪)</span></p><p>「準前身印，唯改以右頭指、中指向內，揩之左頭指、中指頭。呪曰：</p>
<p class="dharani">「『唵<span class='note-inline'>(一)</span>　跋攝囉俱嚕馱<span class='note-inline'>(二)</span>　摩訶婆羅<span class='note-inline'>(三)</span>　囉<span class='note-inline'>(上音)</span>怛那<span class='note-inline'>(二合)</span>毘補史多<span class='note-inline'>(二合)</span><span class='note-inline'>(四)</span>　奢唎囉<span class='note-inline'>(去音)</span>夜<span class='note-inline'>(五)</span>　瞋陀瞋陀<span class='note-inline'>(六)</span>　嗚[合*牛]㧊<span class='note-inline'>(七)</span>　莎訶<span class='note-inline'>(八)</span>』</p>
<p>「是法印呪，呪師若欲治病去時，先以右手無名指、大指捻取淨灰呪七遍已，點自頂上、眉間、喉上、左膊、右膊及點心下，護身而去。與治病已，然後於彼病人身上依如前法與作護身，病鬼不得近病人邊、亦不得入其家門戶。</p>
</div>
<div class='div-other'><a id='mulu383' />
<p class='h2'>烏樞沙摩跋折囉法印呪第七</p><p>「準前身印，惟改二頭指屈，各向掌中垂下入頭。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　儞羅婆薩那<span class='note-inline'>(去音)</span>耶<span class='note-inline'>(四)</span>　鉢羅　涉筏<span class='note-inline'>(二合)</span>哩多<span class='note-inline'>(五)</span>　摩鉤吒夜<span class='note-inline'>(六)</span>　涉筏<span class='note-inline'>(二合)</span>哩多<span class='note-inline'>(七)</span>　儞多羅<span class='note-inline'>(去音)</span>夜<span class='note-inline'>(八)</span>　底哩補羅耶伽<span class='note-inline'>(去音)</span>羅<span class='note-inline'>(九)</span>　毘馱崩<span class='note-inline'>(二合)</span>娑<span class='note-inline'>(上音)</span>夜<span class='note-inline'>(十)</span>　迦羅<span class='note-inline'>(去音)</span>夜<span class='note-inline'>(十一)</span>　跢波跢波<span class='note-inline'>(十二)</span>　鉢羅鉢羅<span class='note-inline'>(十三)</span>　涉筏<span class='note-inline'>(二合)</span>囉涉筏<span class='note-inline'>(二合)</span>囉<span class='note-inline'>(十四)</span>　烏迦<span class='note-inline'>(上音)</span>目佉<span class='note-inline'>(十五)</span>　普吒普吒<span class='note-inline'>(十六)</span>　娑囉娑囉<span class='note-inline'>(十七)</span>　毘娑囉毘娑囉<span class='note-inline'>(十八)</span>　烏底瑟吒<span class='note-inline'>(二合)</span>烏底瑟吒<span class='note-inline'>(二合)</span><span class='note-inline'>(十九)</span>　婆伽毘<span class='note-inline'>(二十)</span>　烏樞沙摩<span class='note-inline'>(二合)</span>俱嚕馱<span class='note-inline'>(二十一)</span>　阿謨迦<span class='note-inline'>(上音)</span>寫<span class='note-inline'>(稱他名)</span><span class='note-inline'>(二十二)</span>　涉筏<span class='note-inline'>(二合)</span>哩拏<span class='note-inline'>(二十三)</span>　訖柳<span class='note-inline'>(二合)</span>噓拏<span class='note-inline'>(二合)</span><span class='note-inline'>(二十四)</span>　莎訶<span class='note-inline'>(二十五)</span>』</p>
<p>「是法印呪，若欲除病，可作此印印其病上，數數誦呪，聲聲相續，可滿千遍，病即止差。</p>
<p>「又，呪燒死人灰一百八遍，即散於惡比止門底，人蹋行之即著熱病。</p>
<p>「若欲放差，取黑沙糖呪三七遍，抄比止名，燒即得差。</p>
<p>「又法，欲入阿修羅宮殿，當誦此呪二十萬遍，即能得入。</p>
<p>「又法，呪牛乳蘇火燒，并抄病人名燒火中，其病即差。</p>
<p>「又法，毒藥、人血相和，一呪一燒一百八遍，一切鬼死。</p>
<p>「又，取苦<span class='corr'>楝</span>葉，一呪一燒一百八遍，一切鬼病皆得除差。</p>
</div>
<div class='div-other'><a id='mulu384' />
<p class='h2'>烏樞沙摩擲法印呪第八</p><p>「準前身印，惟改屈二頭指中節，相向垂頭。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　鉢囉摩馱嚕那<span class='note-inline'>(四)</span>　摩迦囉目佉<span class='note-inline'>(五)</span>　多吒多吒<span class='note-inline'>(六)</span>　毘摩毘摩底夜<span class='note-inline'>(二合)</span><span class='note-inline'>(七)</span>　阿伽<span class='note-inline'>(上音)</span>茶阿伽<span class='note-inline'>(上音)</span>茶訶<span class='note-inline'>(上音)</span><span class='note-inline'>(八)</span>　羅訶<span class='note-inline'>(上音)</span>羅<span class='note-inline'>(九)</span>　囉<span class='note-inline'>(上音)</span>羅囉<span class='note-inline'>(上音)</span>羅<span class='note-inline'>(十)</span>　多波多波<span class='note-inline'>(十一)</span>　多跛夜多跛夜<span class='note-inline'>(十二)</span>　莎訶<span class='note-inline'>(十三)</span>』</p>
<p>「是法印呪，若欲治病，呪師可作此印誦呪病人宅中，呪白芥子二十一遍，周匝散之以為結界。然後作水壇，壇中心著盛五穀瓫——言五穀者，一、粟，二、大麥，三、青稞，四、小豆，五、稻穀——皆擬後用，著數槃食、十六盞燈，次喚病人於壇外坐。其壇中心著一火爐，呪師作印，把白芥子以遶病人頭上一匝，一呪一燒二十一遍。後將水椀來著壇上，取火燒殘白芥子并灰及與少許飲食，相和著水椀中，寫於壇上五穀器中，即輿此器出外，㧊與鬼神食竟，口云：『令此人病差。』訖，然後發遣，其病即差。</p>
</div>
<div class='div-other'><a id='mulu385' />
<p class='h2'>烏樞沙摩羂索法印呪第九</p><p>「準前身印，惟改頭指苾在中指後，頭相拄。呪曰：</p>
<p class="dharani">「『唵<span class='note-inline'>(一)</span>　阿儞尼<span class='note-inline'>(二)</span>　摩儞尼<span class='note-inline'>(三)</span>　訖儞尼<span class='note-inline'>(二合)</span>噓拏<span class='note-inline'>(二合)</span>杜範<span class='note-inline'>(補甘反)</span><span class='note-inline'>(四)</span>　莎訶<span class='note-inline'>(五)</span>』</p>
<p>「是法印呪，若欲除病，知是鬼神所為不降伏者，可作此法誦呪縛之，當即遠送；去後與作結界法事，所病鬼神更不得入。</p>
</div>
<div class='div-other'><a id='mulu386' />
<p class='h2'>烏樞沙摩輪法印呪第十</p><p>「左右頭指、無名指向內交叉，左右中指竪，頭相拄，大指、小指舒之，頭相拄，開腕。呪曰：</p>
<p class="dharani">「『唵<span class='note-inline'>(一)</span>　跋折囉俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　涉婆<span class='note-inline'>(二合上)</span>羝氷揭禮<span class='note-inline'>(四)</span>　鉢羅　娑囉<span class='note-inline'>(去音)</span>夜<span class='note-inline'>(五)</span>　鉢羅婆囉<span class='note-inline'>(六)</span>　莎訶<span class='note-inline'>(七)</span>』</p>
<p>「是法印呪，若人患冷病，呪師手把草火，火上㧊米、粉等法用具，如軍茶利法。又以此火於病人宅四邊遶之，數數誦呪為結界者，其病即差。</p>
</div>
<div class='div-other'><a id='mulu387' />
<p class='h2'>烏樞沙摩大身斧法印呪第十一</p><p>「起立地，屈左膝，以左手把右脚大指，其肘節即當膝上安置，其身端立。右手作斧印印中把斧，大指當斧柯，屈肘，印當乳房，去乳五寸許；若無斧者，直作斧印亦得。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆羅<span class='note-inline'>(三)</span>　[口*梨]婆<span class='note-inline'>(去音)</span>瑜<span class='note-inline'>(四)</span>　摩訶曼[口*梨]耶<span class='note-inline'>(五)</span>　婆羅跋羅<span class='note-inline'>(六)</span>　迦囉摩<span class='note-inline'>(七)</span>　婆<span class='note-inline'>(上音)</span>羅婆<span class='note-inline'>(去音)</span>羅<span class='note-inline'>(八)</span>　鉢羅娑羅<span class='note-inline'>(去音)</span>夜<span class='note-inline'>(九)</span>　莎訶<span class='note-inline'>(十)</span>』</p>
<p>「是法印呪，若人卒患氣疰、鬼疰、背氣、背膊重等病，可作此印，誦呪打其所痛之處，當時即差。</p>
</div>
<div class='div-other'><a id='mulu388' />
<p class='h2'>烏樞沙摩矟法印呪第十二</p><p>「準前身印，惟改頭指捻中指上節上。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　跢姪他<span class='note-inline'>(四)</span>　醫<span class='note-inline'>(去音)</span>醯<span class='note-inline'>(上音)</span>醫醯<span class='note-inline'>(五)</span>　迦比囉氷揭囉<span class='note-inline'>(六)</span>　屋伽囉帝闍<span class='note-inline'>(上音)</span><span class='note-inline'>(七)</span>　忘<span class='note-inline'>(輕音)</span>娑輸儞跢<span class='note-inline'>(八)</span>　部社那布嚕槃<span class='note-inline'>(上音)</span>多婆<span class='note-inline'>(九)</span>　室㘓訖柳<span class='note-inline'>(二合)</span>噓拏<span class='note-inline'>(二合)</span><span class='note-inline'>(十)</span>　薩婆迦閻<span class='note-inline'>(十一)</span>　阿杜那<span class='note-inline'>(十二)</span>　毘杜那<span class='note-inline'>(十三)</span>　涉筏<span class='note-inline'>(二合)</span>唎涉筏<span class='note-inline'>(二合)</span>唎<span class='note-inline'>(十四)</span>　摩訶涉筏<span class='note-inline'>(二合)</span>唎<span class='note-inline'>(十五)</span>　阿目劍<span class='note-inline'>(平音)</span><span class='note-inline'>(十六)</span>　涉筏<span class='note-inline'>(二合)</span>唎拏<span class='note-inline'>(十七)</span>　訖柳<span class='note-inline'>(二合)</span>噓拏<span class='note-inline'>(十八)</span><span class='note-inline'>(二合)</span>　渴<span class='note-inline'>(去音)</span>伽手羅<span class='note-inline'>(十九)</span>　馱奴達囉<span class='note-inline'>(二十)</span>　普吒普吒<span class='note-inline'>(二十一)</span>　普吒夜普吒夜<span class='note-inline'>(二十二)</span>　阿謨迦<span class='note-inline'>(上音)</span>寫<span class='note-inline'>(稱他某甲)</span><span class='note-inline'>(二十三)</span>　薩婆奢唎㘓<span class='note-inline'>(二十四)</span>　阿杜那<span class='note-inline'>(二十五)</span>　毘杜那<span class='note-inline'>(二十六)</span>　薩婆馱<span class='note-inline'>(去音)</span>敦<span class='note-inline'>(二十七)</span>　涉筏<span class='note-inline'>(二合)</span>囉<span class='note-inline'>(去音)</span>夜<span class='note-inline'>(二十八)</span>　孤婆夜<span class='note-inline'>(二十九)</span>　莎訶<span class='note-inline'>(三十)</span>』</p>
<p>「是法印呪，若欲除病，病人邊作四肘水壇，壇中心著一盤飲食、東南北方各一盤食。呪師坐西方，呪師左邊令病人坐。呪師前復安火爐燒白芥子，一呪一燒一百八遍，其病即差。若一日不差，三日作法決定得差；如其不差，知非鬼病。宜白日作，勿夜作法。</p>
<p>「烏樞沙摩像一軀，南邊安置火爐，取白芥子及赤色華并自身血少分交和。欲令舍覩嚕熱病困者，以前件藥一呪一燒一百八遍，舍覩嚕即困。若欲令差，取沙糖和水及與白華，一呪一燒一百八遍，稱其『那<span class='note-inline'>(去音)</span>摩』，遍遍皆稱，著者即差，以後毒心自然消滅。</p>
</div>
<div class='div-other'><a id='mulu389' />
<p class='h2'>烏樞沙摩頭法印呪第十三</p><p>「準前身印，惟改右頭指捻中指上節上，左手頭指開向中指前，曲之。呪曰：</p>
<p class="dharani">「『唵<span class='note-inline'>(一)</span>　安那梨<span class='note-inline'>(二)</span>　俱那梨<span class='note-inline'>(三)</span>　訖哩<span class='note-inline'>(二合)</span>瑟拏<span class='note-inline'>(二合)</span>氷揭梨<span class='note-inline'>(四)</span>　蘇薄雞<span class='note-inline'>(五)</span>　訖嚧<span class='note-inline'>(二合)</span>多婆薩泥<span class='note-inline'>(六)</span>　莎訶<span class='note-inline'>(七)</span>』</p>
<p>「是法印呪，悉能療治一切鬼病，大大速驗。</p>
</div>
<div class='div-other'><a id='mulu390' />
<p class='h2'>烏樞沙摩頂法印呪第十四<span class='note-inline'>(未見功能)</span></p><p>「準前頭印，惟改左食指壓中指外第二節文。呪曰：</p>
<p class="dharani">「『那<span class='note-inline'>(上音)</span>謨伽莫都<span class='note-inline'>(一)</span>　跋折囉　俱嚕馱寫<span class='note-inline'>(二)</span>　唵<span class='note-inline'>(三)</span>　騫伽唎雞<span class='note-inline'>(四)</span>　徒摩施谿<span class='note-inline'>(五)</span>　莎訶<span class='note-inline'>(六)</span>』</p>
</div>
<div class='div-other'><a id='mulu391' />
<p class='h2'>烏樞沙摩口法印第十五</p><p>「準前身印，惟改左頭指向左中指後少曲，右頭指向右中指前少曲之，呪用前供養呪。</p>
<p>「是法印呪，若婦人產，腹中兒死不得出者，手掬取少水和少許阿魏藥，誦前供養呪一百八遍，與其令服，死兒即出。</p>
</div>
<div class='div-other'><a id='mulu392' />
<p class='h2'>烏樞沙摩跋折囉母瑟知法印呪第十六</p><p>「左手大指捻無名指下節，以餘四指握作拳。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　婆嚧婆嚧<span class='note-inline'>(四)</span>　四離四離<span class='note-inline'>(五)</span>　娑摩娑摩<span class='note-inline'>(六)</span>　鉢羅　婆訶訶<span class='note-inline'>(上音)</span><span class='note-inline'>(七)</span>　莎訶<span class='note-inline'>(八)</span>　唵<span class='note-inline'>(九)</span>　地力<span class='note-inline'>(十)</span>　嗚[合*牛]㧊<span class='note-inline'>(十一)</span>』</p>
<p>「是法印呪，若作此印誦呪，即得一切歡喜，無所障礙。</p>
</div>
<div class='div-other'><a id='mulu393' />
<p class='h2'>烏樞沙摩解穢法印第十七</p><p>「以二小指相鉤掌中，二無名、中指、食指直竪相博，二大母指安在掌中二小指上，合腕。呪曰：</p>
<p class="dharani">「『修利摩利<span class='note-inline'>(一)</span>　摩摩利摩利<span class='note-inline'>(二)</span>　修修利<span class='note-inline'>(三)</span>　莎訶<span class='note-inline'>(四)</span>』</p>
<p>「是法印呪，印中著水，呪七遍已洒面，然後誦持諸餘呪法。</p>
<p>「行呪法人若見死尸、婦人產處、六畜產生、血光流處……，見如是等種種穢時，即作此印誦解穢呪，即得清淨，所行呪法悉有効驗；若不爾者，令人失驗及被殃害，面上生瘡。</p>
<p>「解穢神呪必不得忘，行者每日以香熏身，於道場東壁張金剛像，敷金剛淨座坐——用吉祥草，如無此草，白茅代之。呪師身著赤衣，用赤坐具，然後坐於菖蒲席上。又取黃蔓菁子及白芥子，呪七遍已散著四方，一切惡鬼、天魔之神不得嬈亂。呪師向金剛前以兩手散赤色、紫色二種色華。</p>
</div>
<div class='div-other'><a id='mulu394' />
<p class='h2'>散華呪第十八</p><p>「呪曰：</p>
<p class="dharani">「『唵<span class='note-inline'>(一)</span>　蘇雞羅<span class='note-inline'>(去音)</span>夜<span class='note-inline'>(二)</span>　莎訶<span class='note-inline'>(三)</span>』</p>
<p>「更有一本呪曰：</p>
<p class="dharani">「『唵烏[合*牛]<span class='note-inline'>(一)</span>　涉筏<span class='note-inline'>(二合)</span>囉<span class='note-inline'>(去音)</span>耶<span class='note-inline'>(二)</span>　莎訶<span class='note-inline'>(三)</span>』</p>
</div>
<div class='div-other'><a id='mulu395' />
<p class='h2'>烏樞沙摩大呪第十九</p><p>「呪曰：</p>
<p class="dharani">「『那<span class='note-inline'>(上音)</span>謨<span class='note-inline'>(上音)</span>囉<span class='note-inline'>(上音)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那謨<span class='note-inline'>(同上)</span>室旃<span class='note-inline'>(二合)</span>茶跋折囉波拏曳<span class='note-inline'>(二)</span>　摩訶藥叉栖那鉢跢曳<span class='note-inline'>(三)</span>　那謨跋折囉<span class='note-inline'>(二合)</span>嚕陀寫<span class='note-inline'>(四)</span>　阿鉢囉<span class='note-inline'>(二合)</span>底訶<span class='note-inline'>(上音)</span>多<span class='note-inline'>(五)</span>　奢珊那<span class='note-inline'>(上音)</span>寫<span class='note-inline'>(六)</span>　摩訶嚧山那<span class='note-inline'>(上音)</span>寫<span class='note-inline'>(七)</span>　跋折囉檀曇<span class='note-inline'>(八)</span>　鉢囉<span class='note-inline'>(二合)</span>薄叉<span class='note-inline'>(上音二合)</span>彌<span class='note-inline'>(九)</span>　阿底俱嚕㘕<span class='note-inline'>(去音)</span><span class='note-inline'>(十)</span>　鉢囉<span class='note-inline'>(二合)</span>摩馱路男<span class='note-inline'>(上音)</span><span class='note-inline'>(十一)</span>　氷伽㘕<span class='note-inline'>(十二)</span>　迦卑㘕具㘕<span class='note-inline'>(十三)</span>　摩囉<span class='note-inline'>(上音)</span>南<span class='note-inline'>(上音)</span><span class='note-inline'>(十四)</span>　多囉薩南<span class='note-inline'>(上音)</span><span class='note-inline'>(十五)</span>　多他醫迦遮囉<span class='note-inline'>(上音)</span>底<span class='note-inline'>(十六)</span>　藥俱嚕馱<span class='note-inline'>(十七)</span>　僧伽囉<span class='note-inline'>(上音)</span><span class='note-inline'>(十八)</span>　迷多羅迦昧曳<span class='note-inline'>(十九)</span>　曳那俱嚕遰那<span class='note-inline'>(二十)</span>　檀茶那陀那<span class='note-inline'>(上音)</span>婆<span class='note-inline'>(二十一)</span>　毘武企吉哩多<span class='note-inline'>(二十二)</span>　多麼劍<span class='note-inline'>(二十三)</span>　三鉢囉<span class='note-inline'>(上音二合)</span>薄叉<span class='note-inline'>(上音二合)</span>彌<span class='note-inline'>(二十四)</span>　阿底唎<span class='note-inline'>(二合)</span>必曇<span class='note-inline'>(二十五)</span>　嚕地囉迷陀<span class='note-inline'>(去音)</span>榆<span class='note-inline'>(二十六)</span>　旦茶旦茶<span class='note-inline'>(二十七)</span>　摩訶旦茶<span class='note-inline'>(二十八)</span>　跋折囉旦茶<span class='note-inline'>(二十九)</span>　摩訶婆<span class='note-inline'>(去音)</span>羅訶那<span class='note-inline'>(上音)</span>彌<span class='note-inline'>(三十)</span>　薩婆舍覩嚕<span class='note-inline'>(二合)</span>尼<span class='note-inline'>(三十一)</span>　奈奢奈奢<span class='note-inline'>(三十二)</span>　那舍夜那舍夜<span class='note-inline'>(三十三)</span>　戶盧戶盧<span class='note-inline'>(三十四)</span>　遇盧遇盧<span class='note-inline'>(三十<span class='corr'>五</span>)</span>　訖柳<span class='note-inline'>(二合)</span>噓拏<span class='note-inline'>(二合)</span><span class='note-inline'>(三十六)</span>　檀茶檀值拏<span class='note-inline'>(三十七)</span>　槃者槃者<span class='note-inline'>(三十八)</span>　摩他摩他<span class='note-inline'>(三十九)</span>　跋折囉檀值那<span class='note-inline'>(四十)</span>　摩囉<span class='note-inline'>(上音)</span>夜摩囉夜<span class='note-inline'>(四十一)</span>　焰摩檀值那<span class='note-inline'>(四十二)</span>　阿那<span class='note-inline'>(上音)</span>夜阿那<span class='note-inline'>(上音)</span>夜<span class='note-inline'>(四十三)</span>　迦羅波施那<span class='note-inline'>(四十四)</span>　阿那<span class='note-inline'>(上音)</span>夜阿那<span class='note-inline'>(上音)</span>夜<span class='note-inline'>(四十五)</span>　婆嚕那波施那<span class='note-inline'>(四十六)</span>　多茶夜多茶夜<span class='note-inline'>(四十七)</span>　藥叉檀值那<span class='note-inline'>(四十八)</span>　部菩烏樞沙摩<span class='note-inline'>(二合)</span>俱嚕馱<span class='note-inline'>(四十九)</span>　阿跛唎彌多婆<span class='note-inline'>(去音)</span>羅<span class='note-inline'>(五十)</span>　波羅羯摩婆榆補陀羅<span class='note-inline'>(二合)</span><span class='note-inline'>(五十一)</span>　摩怒都毘冶<span class='note-inline'>(二合)</span>闍皤<span class='note-inline'>(五十二)</span>　者吒者吒<span class='note-inline'>(五十三)</span>　鉢吒鉢吒<span class='note-inline'>(五十四)</span>　摩吒摩吒<span class='note-inline'>(五十五)</span>　波夜摩奴<span class='note-inline'>(五十六)</span>　頻馱頻馱<span class='note-inline'>(五十七)</span>　毘頻馱毘頻馱<span class='note-inline'>(五十八)</span>　跋折唎拏<span class='note-inline'>(五十九)</span>　多茶<span class='note-inline'>(上音)</span>夜多茶<span class='note-inline'>(上音)</span>夜<span class='note-inline'>(六十)</span>　藥叉檀值那<span class='note-inline'>(六十一)</span>　訶<span class='note-inline'>(上音)</span>那訶<span class='note-inline'>(上音)</span>那<span class='note-inline'>(六十二)</span>　婆那婆那<span class='note-inline'>(六十三)</span>　毘沙拏<span class='note-inline'>(六十四)</span>　阿底毘沙拏<span class='note-inline'>(六十五)</span>　呵陀呵陀<span class='note-inline'>(六十六)</span>　跋折囉　郁嚕摩<span class='note-inline'>(六十七)</span>　跋折羅　那<span class='note-inline'>(上音)</span>迦<span class='note-inline'>(六十八)</span>　跋折囉　計奢<span class='note-inline'>(六十九)</span>　跋折囉　目佉<span class='note-inline'>(七十)</span>　訶<span class='note-inline'>(上音)</span>娑訶<span class='note-inline'>(上音)</span>娑<span class='note-inline'>(七十一)</span>　跛夜麼奴<span class='note-inline'>(七十二)</span>　文遮吒吒訶<span class='note-inline'>(七十三)</span>　僧毘吉唎跢目呵<span class='note-inline'>(七十四)</span>　摩娑彌陀摩闍<span class='note-inline'>(七十五)</span>　戶盧地必唎耶<span class='note-inline'>(七十六)</span>　醫醯<span class='note-inline'>(上音)</span>阿目劍咩<span class='note-inline'>(七十七)</span>　摩訶鉢施儞鞞陀<span class='note-inline'>(七十八)</span>　耶彌多婆婆<span class='note-inline'>(七十九)</span>　跋折囉　值那<span class='note-inline'>(八十)</span>　嗚[合*牛]㧊<span class='note-inline'>(八十一)</span>　摩訶婆<span class='note-inline'>(去音)</span>羅<span class='note-inline'>(八十二)</span>　訶<span class='note-inline'>(上音)</span>那訶<span class='note-inline'>(上音)</span>那<span class='note-inline'>(八十三)</span>　鉢遮鉢遮<span class='note-inline'>(八十四)</span>　摩他摩他<span class='note-inline'>(八十五)</span>　毘馱<span class='note-inline'>(二合)</span>崩寫夜<span class='note-inline'>(八十六)</span>　那舍夜那舍夜<span class='note-inline'>(八十七)</span>　摩囉<span class='note-inline'>(上音)</span>夜摩囉<span class='note-inline'>(上音)</span>夜<span class='note-inline'>(八十八)</span>　多囉<span class='note-inline'>(二合)</span>珊那<span class='note-inline'>(去音)</span>夜<span class='note-inline'>(八十九)</span>　嗚[合*牛]㧊<span class='note-inline'>(九十)</span>　摩囉<span class='note-inline'>(上音)</span>那<span class='note-inline'>(去音)</span>夜<span class='note-inline'>(九十一)</span>　嗚[合*牛]㧊<span class='note-inline'>(九十二)</span>　儞略耶<span class='note-inline'>(二合)</span>嚧山那<span class='note-inline'>(去音)</span>夜<span class='note-inline'>(九十三)</span>　嗚[合*牛]㧊<span class='note-inline'>(九十四)</span>　阿時夜<span class='note-inline'>(二合)</span>耶<span class='note-inline'>(九十五)</span>　嗚[合*牛]㧊<span class='note-inline'>(九十六)</span>　俱嚕囉　跋折囉　跛尼<span class='note-inline'>(九十七)</span>　阿<span class='note-inline'>(上音)</span>若波夜智<span class='note-inline'>(九十八)</span>　莎訶<span class='note-inline'>(九十九)</span>』</p>
<p>「是一法呪名烏樞沙摩金剛大法神呪，若人能誦滿十萬遍，日日相續燒安悉香，請金剛坐，供養畢已，數數誦呪并用諸印，一切所作種種法事無不成辦，皆得効驗。</p>
</div>
<div class='div-other'><a id='mulu396' />
<p class='h2'>畫烏樞沙摩像法呪第二十</p><p>「令處女子織作白褻、若織作絹等，先呪牛尿一百八遍。呪曰：</p>
<p class="dharani">「『唵<span class='note-inline'>(一)</span>　跋折囉　地力<span class='note-inline'>(二)</span>　嗚[合*牛]㧊<span class='note-inline'>(三)</span>　莎訶<span class='note-inline'>(四)</span>』</p>
<p>「呪牛尿已，用洒褻等，黑月八日、九日、若十四日，淨好泥地而作一壇。取一佛像，以香水洒，安置壇中，供養種種香華、飲食，然八盞燈。喚一畫師最能畫者，隨其所索多少即與，不得還價，日日與其受八戒齋，香湯洒浴，著新淨衣，與其博士作護身印，然後畫作火頭金剛。</p>
<p>「其像身長可佛一肘、二尺三寸半，除其光座，更作高大，亦珍精好，和彩色，用薰陸香汁，不用皮膠。取一水罐著壇中心，日日當設一七人齋——若不辦者，一人亦得。其像色青而有四臂，右手向髆把跋折囉，左手向肩而把赤索，其索盤屈，狀似盤蛇。右手舒下，仰大指博頭指，直下舒，其餘三指纔屈向上。左手屈臂向上，手把數珠，用中指頭而掐其珠。面貌端正，極令姝妙。</p>
<p>「畫二龍王絡左髆上，其二龍頭相鉤仰視在於胸前，尾在背上，俱純赤色。又，四龍王並作青色，各絞一臂。又，二龍王亦皆青色，各絞脚脛。其像頭上一白龍王，絞盤竪頭。</p>
<p>「其像腰下虎皮縵胯，頭髮火焰，悉皆使竪。</p>
<p>「非但頭上，項背亦有火焰之光。其頭光上左右各畫一蓮華座，左蓮華上作阿閦佛像<span class='note-inline'>(一本云釋迦佛)</span>，結加趺坐，左手仰掌橫在齊下，右手仰掌在右膝上，指頭總垂；右蓮華上作阿彌陀佛像，結加趺坐，手作阿彌陀輪印——謂左手仰掌，大指、無名指兩頭相拄，食、中、小三指皆舒展之，右手同前作，但以此手覆左手上，二手大指、無名指甲齊之相拄。</p>
<p>「其佛像上畫作諸天散華之像，其上作雲如電光色。</p>
<p>「其金剛像底畫作海水，中有蓮華，於其華上立金剛著，海中畫作八箇阿修羅王——左邊四箇，右邊四箇——其八王形皆作低頭禮拜之形。</p>
<p>「其金剛底右邊復畫呪師形像，手執香<span class='corr'>鑪</span>，胡跪供養。</p>
<p>「作此像已，呪師日日燒安悉香供養金剛，發露懺悔，於水壇中先誦呪滿十萬遍已，所願皆隨。</p>
<p>「若意欲入阿修羅宮殿中者，即誦呪滿二十萬遍，即能得入，以後即作色壇供養。</p>
</div>
<div class='div-other'><a id='mulu397' />
<p class='h2'>烏樞沙摩金剛供養壇結四方界法呪第二十一</p><p>「結四方界呪。呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　阿杜羅地鉢底<span class='note-inline'>(四)</span>　底瑟吒<span class='note-inline'>(二合)</span><span class='note-inline'>(五)</span>　莎訶<span class='note-inline'>(六)</span>』</p>
<p>「當以此呪呪三七遍，周匝四方而作結界。</p>
</div>
<div class='div-other'><a id='mulu398' />
<p class='h2'>火結界呪第二十二</p><p>「呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱<span class='note-inline'>(二)</span>　摩訶婆<span class='note-inline'>(去音)</span>羅<span class='note-inline'>(三)</span>　跋折囉<span class='note-inline'>(二合)</span>盎　矩羅<span class='note-inline'>(四)</span>　拔折羅佬佬<span class='note-inline'>(五)</span>　跋折囉鉢羅　訶<span class='note-inline'>(上音)</span>㘓那<span class='note-inline'>(六)</span>　跋折唎那<span class='note-inline'>(七)</span>　地沙毘地沙<span class='note-inline'>(八)</span>　底瑟吒<span class='note-inline'>(二合)</span><span class='note-inline'>(九)</span>　阿羯㘕<span class='note-inline'>(二合)</span>摩<span class='note-inline'>(十)</span>　莎訶<span class='note-inline'>(十一)</span>』</p>
<p>「是一法呪，取一炬火呪三七遍，周匝結界及用護身，治一切病，大有靈驗。</p>
</div>
<div class='div-other'><a id='mulu399' />
<p class='h2'>呪水和粉泥呪第二十三</p><p>「呪曰：</p>
<p class="dharani">「『唵<span class='note-inline'>(一)</span>　跋折囉<span class='note-inline'>(二)</span>　跋折唎尼<span class='note-inline'>(三)</span>　跋折囉　輸達<span class='note-inline'>(上音)</span>尼<span class='note-inline'>(四)</span>　跋折囉　輸達儞雞<span class='note-inline'>(五)</span>　莎訶<span class='note-inline'>(六)</span>』</p>
<p>「是一法呪，以水和粉及作香泥，呪三七遍，然後塗地作四肘壇，種種色粉皆得通用。</p>
</div>
<div class='div-other'><a id='mulu400' />
<p class='h2'>呪水呪第二十四</p><p>「呪曰：</p>
<p class="dharani">「『唵<span class='note-inline'>(一)</span>　跋折囉達囉<span class='note-inline'>(去音)</span>夜<span class='note-inline'>(二)</span>　莎訶<span class='note-inline'>(三)</span>』</p>
<p>「是一法呪，用無淨水，一切處用。</p>
</div>
<div class='div-other'><a id='mulu401' />
<p class='h2'>滅除罪呪第二十五</p><p>「呪曰：</p>
<p class="dharani">「『唵<span class='note-inline'>(一)</span>　室唎<span class='note-inline'>(二合)</span>夜耶<span class='note-inline'>(二)</span>　室唎<span class='note-inline'>(二合)</span>阿囉<span class='note-inline'>(上音)</span>夜<span class='note-inline'>(三)</span>　摩訶婆卑怛囉<span class='note-inline'>(二合)</span>夜<span class='note-inline'>(四)</span>　莎訶<span class='note-inline'>(五)</span>』</p>
<p>「是一法呪，作壇斷食，一日及二、三日誦此呪者，滅一切罪，諸佛、菩薩、金剛、天等皆大歡喜。</p>
</div>
<div class='div-other'><a id='mulu402' />
<p class='h2'>呪索呪第二十六</p><p>「呪曰：</p>
<p class="dharani">「『唵<span class='note-inline'>(一)</span>　涉筏<span class='note-inline'>(二合)</span>囉夜<span class='note-inline'>(二)</span>　莎訶<span class='note-inline'>(三)</span>』</p>
<p>「是一法呪呪索散華。</p>
</div>
<div class='div-other'><a id='mulu403' />
<p class='h2'>呪跋折囉呪第二十七</p><p>「呪曰：</p>
<p class="dharani">「『唵<span class='note-inline'>(一)</span>　[口*梨]醯<span class='note-inline'>(虛棄反)</span>跢曳<span class='note-inline'>(二)</span>　鶻嚕醯<span class='note-inline'>(平音)</span>多濕婆<span class='note-inline'>(二合)</span>夜<span class='note-inline'>(三)</span>　嗚[合*牛]㧊<span class='note-inline'>(四)</span>』</p>
<p>「是一法呪，呪跋折囉一百八遍，釘檀中心。</p>
</div>
<div class='div-other'><a id='mulu404' />
<p class='h2'>火結界呪第二十八</p><p>「呪曰：</p>
<p class="dharani">「『唵<span class='note-inline'>(一)</span>　地毘頻徒<span class='note-inline'>(二)</span>　薩毘提婆<span class='note-inline'>(三)</span>　薩婆羯囉<span class='note-inline'>(四)</span>　悉鉢<span class='note-inline'>(二合)</span>婆陀室者<span class='note-inline'>(二合)</span>曳<span class='note-inline'>(五)</span>　莎訶<span class='note-inline'>(六)</span>』</p>
<p>「是一法呪，作壇之時呪於炬火三七遍已，繞壇四面，周匝結界。</p>
</div>
<div class='div-other'><a id='mulu405' />
<p class='h2'>大結界呪第二十九</p><p>「呪曰：</p>
<p class="dharani">「『唵<span class='note-inline'>(一)</span>　鉢羅　娑囉<span class='note-inline'>(二)</span>　阿羯那曳<span class='note-inline'>(三)</span>　莎訶』</p>
<p>「是一法呪，作檀之處用結大界。</p>
<p>「欲作壇者，先覓閑靜清淨之處、好堂室內，作四肘壇，六肘之內掘去種種骨、木、瓦、石，然後將其別淨土來築，令堅實，極使平正。於其地上作四肘壇，拼粉繩法如上佛頂等部中說。</p>
<p>「欲受法者，香湯洒浴，著新淨衣。上方、下方及與四方，懸諸旛蓋、鈴帶、寶華、珮鏡等物，皆如餘部法中所說莊嚴。下方用五色粉，所用釆粉一一皆呪一百八遍，然後方用——一切壇法用粉皆然，若不呪粉，作法不成。五色粉者，一、白色，粳米粉是；二、黃色，若欝金末、若黃土末；三、赤色，若朱沙末、赤土末等；四、青色，若青黛末、乾藍淀等；五、黑色，若用墨末、若炭末等，其粉皆和沈香末用。</p>
</div>
<div class='div-other'><a id='mulu406' />
<p class='h2'>呪白粉呪第三十</p><p>「呪曰：</p>
<p class="dharani">「『唵<span class='note-inline'>(一)</span>　阿揭那<span class='note-inline'>(去音)</span>曳<span class='note-inline'>(二)</span>　濕閉<span class='note-inline'>(二合)</span>馱<span class='note-inline'>(去音)</span>夜莎訶<span class='note-inline'>(三)</span>』</p>
</div>
<div class='div-other'><a id='mulu407' />
<p class='h2'>呪赤粉呪第三十一</p><p>「呪曰：</p>
<p class="dharani">「『唵<span class='note-inline'>(一)</span>　阿揭那<span class='note-inline'>(去音)</span>曳<span class='note-inline'>(二)</span>　阿羅<span class='note-inline'>(上音)</span>馱夜<span class='note-inline'>(三)</span>　莎訶<span class='note-inline'>(四)</span>』</p>
</div>
<div class='div-other'><a id='mulu408' />
<p class='h2'>呪黃粉呪第三十二</p><p>「呪曰：</p>
<p class="dharani">「『唵<span class='note-inline'>(一)</span>　阿揭那<span class='note-inline'>(去音)</span>曳<span class='note-inline'>(二)</span>　卑馱<span class='note-inline'>(去音)</span>夜<span class='note-inline'>(三)</span>　莎訶<span class='note-inline'>(四)</span>』</p>
</div>
<div class='div-other'><a id='mulu409' />
<p class='h2'>呪青粉呪第三十三</p><p>「呪曰：</p>
<p class="dharani">「『唵<span class='note-inline'>(一)</span>　阿揭那<span class='note-inline'>(去音)</span>曳<span class='note-inline'>(二)</span>　可唎馱<span class='note-inline'>(去音)</span>曳<span class='note-inline'>(三)</span>　莎訶<span class='note-inline'>(四)</span>』</p>
</div>
<div class='div-other'><a id='mulu410' />
<p class='h2'>呪黑粉呪第三十四</p><p>「呪曰：</p>
<p class="dharani">「『唵<span class='note-inline'>(一)</span>　阿揭那<span class='note-inline'>(去音)</span>曳<span class='note-inline'>(二)</span>　居唎<span class='note-inline'>(二合)</span>瑟那<span class='note-inline'>(二合去音)</span>夜<span class='note-inline'>(三)</span>　莎訶<span class='note-inline'>(四)</span>』</p>
<p>「是五法呪，若欲作壇，把跋折羅各印其粉，各誦本呪一百八遍，如是呪竟，依法安置。</p>
<p>「作四肘壇，先以白粉布為界道，壇開四門，其壇中心作蓮華座，安置烏樞沙摩像；東門更作一蓮華座，安跋折囉施可囉；南門亦作一蓮華座，安彌嚕室[口*陵]伽；北門復作一蓮華座，安漢陀釋吉智；西門安置跋折囉杜地，其西門外安呪師座。</p>
<p>「東北角安提頭賴吒天王，東南角安毘盧茶迦，西南角安毘嚧博叉，西北角安鞞沙門天王，此四天王亦通供養，皆與一切佛、菩薩等。</p>
<p>「作法時，用燈十六盞、百味飲食作十二盤、燒安悉香，種種供養。壇西門外近西南角可八指地作一火爐，擬燒酥蜜、胡麻、香等，其日呪師可誦大呪一千八遍。若作此法者，感得火頭金剛歡喜，作一切法皆得大驗。</p>
<p>「又請金剛火爐中坐，燒於酥蜜、胡麻、稻華，呪一百八遍，火頭弟子各誦其呪一百八遍，四天王呪各誦七遍。</p>
</div>
<div class='div-other'><a id='mulu411' />
<p class='h2'>烏樞沙摩喚使者法印呪第三十五</p><p>「二大母指各押小指甲上，二頭指、無名指並直竪，二中指頭相拄，合腕，大指來去。呪曰：</p>
<p class="dharani">「『伊利彌<span class='note-inline'>(一)</span>　伊利彌<span class='note-inline'>(二)</span>　利彌利彌利<span class='note-inline'>(三)</span>　莎訶<span class='note-inline'>(四)</span>』</p>
<p>「是法印呪，若欲行印治病之處，於病人邊先須燒香，作是印呪，喚於一切鬼神安置，然後行印、誦呪療病，皆有大驗。</p>
</div>
<div class='div-other'><a id='mulu412' />
<p class='h2'>嗚樞沙摩呪水洒面呪第三十六</p><p>「呪曰：</p>
<p class="dharani">「『那<span class='note-inline'>(上音)</span>謨<span class='note-inline'>(上音)</span>跋折囉　俱嚕馱夜<span class='note-inline'>(一)</span>　唵<span class='note-inline'>(二)</span>　遮智能尼<span class='note-inline'>(三)</span>　莎訶<span class='note-inline'>(四)</span>』</p>
<p>「是一法呪，呪水七遍，以用洒面，一切歡喜。</p>
</div>
<div class='div-other'><a id='mulu413' />
<p class='h2'>烏樞沙摩止啼呪第三十七</p><p class="dharani">「『那<span class='note-inline'>(上音)</span>謨<span class='note-inline'>(上音)</span>摩跢唎<span class='note-inline'>(二合)</span>伽那<span class='note-inline'>(上音)</span>寫<span class='note-inline'>(一)</span>　跋折囉　俱嚕馱夜<span class='note-inline'>(二)</span>　跢姪他<span class='note-inline'>(三)</span>　朱嚕提<span class='note-inline'>(四)</span>　朱嚕提<span class='note-inline'>(五)</span>　朱主嚕提<span class='note-inline'>(六)</span>　莎訶<span class='note-inline'>(七)</span>』</p>
<p>「是一法呪，於素帛上抄是呪文，呪索中心，繫是呪文。還以此呪一呪一結，一百八結，小兒女子夜啼哭時，以繫頸下，不畏一切諸鬼神等，不復更啼，兒得長命。</p>
</div>
<div class='div-other'><a id='mulu414' />
<p class='h2'>烏樞沙摩調突瑟吒呪第三十八</p><p>「呪曰：</p>
<p class="dharani">「『那謨<span class='note-inline'>(二皆上音)</span>婆伽婆都<span class='note-inline'>(一)</span>　跋折囉　俱嚕馱夜<span class='note-inline'>(二)</span>　跢姪他<span class='note-inline'>(三)</span>　醫醯<span class='note-inline'>(上音)</span>醫<span class='note-inline'>(上音)</span>醯<span class='note-inline'>(四)</span>　摩訶婆羅<span class='note-inline'>(五)</span>　阿目劍<span class='note-inline'>(六)</span>　涉筏<span class='note-inline'>(二合)</span>唎拏<span class='note-inline'>(七)</span>　訖柳<span class='note-inline'>(二合)</span>噓拏<span class='note-inline'>(二合)</span><span class='note-inline'>(八)</span>　戶嚧戶嚧<span class='note-inline'>(九)</span>　咄吒咄吒<span class='note-inline'>(十)</span>　莎訶<span class='note-inline'>(十一)</span>』</p>
<p>「是一法呪，欲調伏前人喚來去不來時，即突瑟吒，取黑羊毛而作呪索。以紫橿木削作橛子，長橫八指。取前呪索纏穀樹上，呪橛及索一百八遍，釘其樹上，即著鉢囉<span class='note-inline'>(梵言丹云病癩)</span>。若欲令愈，拔去其橛，呪於牛乳一百八遍，內其孔中，即得還服。</p>
</div>
<div class='div-other'><a id='mulu415' />
<p class='h2'>烏樞沙摩率都<span class='note-inline'>(二合)</span>提呪第三十九</p><p>「呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱夜<span class='note-inline'>(二)</span>　迦<span class='note-inline'>(上音)</span>子野<span class='note-inline'>(二合)</span><span class='note-inline'>(三)</span><span class='note-inline'>(下同)</span>　毘迦<span class='note-inline'>(上音)</span>子野<span class='note-inline'>(四)</span>　阿謨迦<span class='note-inline'>(上音)</span>寫<span class='note-inline'>(五)</span>　俱嚕曇<span class='note-inline'>(六)</span>　悉耽<span class='note-inline'>(二合)</span>婆夜弭<span class='note-inline'>(七)</span>　莎訶<span class='note-inline'>(八)</span>』</p>
<p>「是一法呪，若前人瞋，數數誦之，前人歡喜。</p>
</div>
<div class='div-other'><a id='mulu416' />
<p class='h2'>烏樞沙摩調伏呪第四十</p><p>「呪曰：</p>
<p class="dharani">「『唵<span class='note-inline'>(一)</span>　跋折囉　俱嚕馱夜<span class='note-inline'>(二)</span>　古卑毘古嚧木谿<span class='note-inline'>(三)</span>　莎訶<span class='note-inline'>(四)</span>』</p>
<p>「是一法呪，呪坏瓦盋一百八遍，蓋惡比止追央久利<span class='note-inline'>(此四字梵言也)</span>，即不能出追央久梨。若欲出者，去盋即出。</p>
</div>
<div class='div-other'><a id='mulu417' />
<p class='h2'>烏樞沙摩那瑜伽呪第四十一</p><p>「呪曰：</p>
<p class="dharani">「『唵<span class='note-inline'>(一)</span>　跋折囉　俱嚕駄夜<span class='note-inline'>(二)</span>　烏古離<span class='note-inline'>(三)</span>　彌古離<span class='note-inline'>(四)</span>　支剎離<span class='note-inline'>(五)</span>　誓蜜離<span class='note-inline'>(六)</span>　阿姥俱<span class='note-inline'>(七)</span>　阿謨迦寫<span class='note-inline'>(八)</span>　提畢瑟都<span class='note-inline'>(二合)</span><span class='note-inline'>(九)</span>　婆<span class='note-inline'>(平音)</span>婆<span class='note-inline'>(上音)</span>都<span class='note-inline'>(十)</span>　毘叱叱<span class='note-inline'>(平音)</span>瑟都<span class='note-inline'>(二合)</span><span class='note-inline'>(十一)</span>　莎訶<span class='note-inline'>(十二)</span>』</p>
<p>「是一法呪，呪稻穀糠一百八遍。近於南壁安金剛像，像面向北。呪師面向南，坐像前。即作一小水壇，壇中著一火爐，呪前稻糠，一呪一燒一百八遍，抄彼那摩<span class='note-inline'>(梵音)</span>。作是法已，兩人比智<span class='note-inline'>(梵音)</span>欲相好者，取薰陸香和白色華呪燒火中，即得瑜伽。</p>
</div>
<div class='div-other'><a id='mulu418' />
<p class='h2'>烏樞沙摩目佉槃陀那呪第四十二</p><p>「呪曰：</p>
<p class="dharani">「『唵<span class='note-inline'>(一)</span>　娑訶<span class='note-inline'>(上音)</span>那<span class='note-inline'>(二)</span>　娑訶<span class='note-inline'>(上音)</span>那半那<span class='note-inline'>(三)</span>　迦郎<span class='note-inline'>(輕呼)</span>古哩<span class='note-inline'>(二合)</span>多<span class='note-inline'>(四)</span>　設唎囉<span class='note-inline'>(去音)</span>夜<span class='note-inline'>(五)</span>　莎訶<span class='note-inline'>(六)</span>』</p>
<p>「是一法呪，呪灰、若土二十一遍，望惡比止目佉薩之，即得目佉盤陀那。若欲令好，呪水二十一遍，望目佉潑即得平復。</p>
</div>
<div class='div-other'><a id='mulu419' />
<p class='h2'>烏樞沙摩呪法功能</p><p>「若有苾芻、優婆塞等意欲受持烏樞沙摩金剛呪者，當作水壇，每日平旦以諸香華發心供養十方諸佛、般若、菩薩、金剛、天等，心口發願，然後一坐誦呪即滿八百遍；日中、黃昏、中夜各八百遍，准前供養。誦呪之時，皆不得共傍人戲笑、交頭亂語。</p>
<p>「呪師面作極大瞋顏，初受此法必須堅固，若能誦呪滿十萬遍，心心繼念不斷絕者，更莫餘緣，一切所為無不成辦。</p>
<p>「其供養香純燒安悉香，用赤色華、紫華亦得，搯赤數珠、琉璃珠亦得中用。復著赤衣，坐菖蒲席，席下敷㲲。</p>
<p>「安置訖已，呪水七七遍，㧊散四方上下，結界後呪白芥子七七遍已，遍散四方上下結界。</p>
<p>「次請金剛及眷屬等，安置座已，取一火爐，西門外南呪師前著。取稻穀華和好牛酥，於火爐中然穀木柴，以柳枝策呪一遍已，火中燒之滿八千遍，爾時呪神下來現形、或夢中見其呪神形。正見神時，呪師莫怖，身毛不動，安然定想，隨心任意種種發願。</p>
<p>「得此驗已，可詣高峻四絕山頂。更作壇場，如法供養，誦呪滿足十萬遍竟，高聲大叫：『諸仙人門。』阿修羅門皆悉自開。</p>
<p>「又取蔓菁子半升，取自身血和蔓菁子，一捻一呪火中燒之，滿八千遍竟，阿修羅女及仙人女等出迎行者入內供養，常與甘露飲。其行者齒、髮、皮膚並自脫去，更得新生。其人身形如似金色，持呪人得一千年活，力如金剛。一千年後命終即生忉利天上，自身即為忉利天王。</p>
<p>「又一法者，日月蝕日作一水壇，縱廣四肘，牛糞塗地，燒安悉香，散雜色華，將金剛像當中央著。又取好酥，赤銅器盛，著於像前。呪師面向東坐，對像誦呪，至日月滿依舊即休，然後自取其酥服之，得大聰明，所為諸事皆獲大驗。</p>
<p>「火頭金剛降魔器仗，當用淨好熟鑌鐵作金剛杵，杵長一尺。其杵兩頭作六楞峯，縱廣二寸，細腰四楞，狀如金剛力士把杵。作輪法者，轂輞具足，狀如車輪。輪闊一尺，縱廣皆然，中隔六楞，峯亦六峯，外十二楞，峯亦十二，周匝有刃。次作斧者，兩頭有刃，身長六寸，柯長二尺，作刀一口。又須作矟一張，長四尺許，木身鐵峯。其所用鐵皆須預呪一百八遍，護淨結界。</p>
<p>「作器仗訖，各呪其物一百八遍。各呪已竟，當於受法壇中著之，日夜依前遍數誦呪，要候器仗見大神通威力為限。若器仗上現於熱相、手不可近者，當知此法已成就竟，其誦呪人得千歲活；若煙出者，其誦呪人得萬歲活；若火焰出者，其誦呪人飛上天上。</p>
<p>「若作此法，必須就詣閑靜之所及之山間高峯頂頭——若小小求，於淨室內作法亦得；若欲求仙及取大驗，必入山間高頂之上作之，定得最勝大驗。</p>
<p>「又有一法，呪水、白芥子等，散於十方結界，以後一切惡魔、惡鬼神輩不得嬈亂。</p>
<p>「誦呪之人諸法之中皆不許染，惟烏樞沙摩金剛法通若染、若淨，無所禁制；若人能去諸貪雜染，其法更好，所有功能不可具論。」</p>
</div></div>
<div class='div-pin'><a id='mulu420' />
<p class='h1'>烏樞沙摩金剛法印呪品一卷</p>
<div class='div-other'><a id='mulu421' />
<p class='h2'>大青面金剛呪法大呪第一</p><p>「呪曰：</p>
<p class="dharani">「『那<span class='note-inline'>(上音)</span>謨囉<span class='note-inline'>(上音)</span>哆那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>　那<span class='note-inline'>(上音)</span>謨室氈<span class='note-inline'>(二合)</span>荼跋折囉　波拏曳<span class='note-inline'>(二)</span>　那謨尼藍婆羅跋折囉　婆拏<span class='note-inline'>(三)</span>　摩訶藥叉西那鉢多曳<span class='note-inline'>(四)</span>　多姪他<span class='note-inline'>(五)</span>　殑伽尼提婆嚧俱北姝<span class='note-inline'>(六)</span>　勃特俱致那<span class='note-inline'>(七)</span>　聿多室多婆訶<span class='note-inline'>(八)</span>　娑多羅<span class='note-inline'>(九)</span>　阿褥巨攘帝<span class='note-inline'>(十)</span>　毘吉帶<span class='note-inline'>(十一)</span>　鄧瑟吒<span class='note-inline'>(二合)</span>囉<span class='note-inline'>(十二)</span>　迦囉囉嚧柸<span class='note-inline'>(十三)</span>　應伽囉施毘室奢<span class='note-inline'>(十四)</span>　娑那<span class='note-inline'>(去音)</span>伽囉<span class='note-inline'>(去音)</span>耶<span class='note-inline'>(十五)</span>　瞿囉那<span class='note-inline'>(去音)</span>伽耶<span class='note-inline'>(十六)</span>　婆素谿毘鋪瑟多<span class='note-inline'>(二合)</span>伽囉那<span class='note-inline'>(去音)</span>伽耶<span class='note-inline'>(十七)</span>　吉瑟多<span class='note-inline'>(二合)</span>曳也儒<span class='note-inline'>(十八)</span>　毘嫓多耶<span class='note-inline'>(十九)</span>　睡唎多婆承<span class='note-inline'>(二十)</span>　巨摩懼吒<span class='note-inline'>(二十一)</span>　僧俱質多啅<span class='note-inline'>(震引聲)</span><span class='note-inline'>(二十二)</span>　何囉囉吒吒吒吒曳<span class='note-inline'>(二十三)</span>　特設娑帶<span class='note-inline'>(入)</span><span class='note-inline'>(二十四)</span>　特阿特嚧瑟吒<span class='note-inline'>(二合)</span>囉<span class='note-inline'>(二十五)</span>　吉利丹多<span class='note-inline'>(入)</span>盧波耶<span class='note-inline'>(二十六)</span>　毘殊什婆<span class='note-inline'>(去音)</span>耶<span class='note-inline'>(二十七)</span>　牟呼陀囉耶<span class='note-inline'>(二十八)</span>　那若迦薄叉那耶<span class='note-inline'>(二十九)</span>　帝哩<span class='note-inline'>(二合)</span>嚧迦耶<span class='note-inline'>(二合)</span><span class='note-inline'>(三十)</span>　婆蠅迦囉<span class='note-inline'>(去音)</span>耶<span class='note-inline'>(三十一)</span>　娑婆<span class='note-inline'>(二合)</span>那<span class='note-inline'>(去音)</span>迦耶<span class='note-inline'>(三十二)</span>　蜜都<span class='note-inline'>(去音)</span>迦囉<span class='note-inline'>(去音)</span>耶<span class='note-inline'>(三十三)</span>　乙孕殑伽尼<span class='note-inline'>(三十四)</span>　提婆嚧俱北姝<span class='note-inline'>(三十五)</span>　鼻地<span class='note-inline'>(第音)</span>婆伽鼻地<span class='note-inline'>(三十六)</span>　薄瑟多佛地<span class='note-inline'>(三十七)</span>　阿波多耶操<span class='note-inline'>(去音)</span>彌<span class='note-inline'>(三十八)</span>　多姪他<span class='note-inline'>(三十九)</span>　虎[合*牛]虎[合*牛]虎[合*牛]㧊㧊㧊㧊<span class='note-inline'>(四十)</span>　那伽毘陀囉那耶㧊<span class='note-inline'>(四十一)</span>　那俱烏瑳陀那耶㧊<span class='note-inline'>(四十二)</span>　尼藍婆薩囉那耶㧊<span class='note-inline'>(四十三)</span>　胡嚧摩訶尼那耶㧊<span class='note-inline'>(四十四)</span>　宮盤茶烏瑳陀那耶㧊<span class='note-inline'>(四十五)</span>　伐[口*禮]<span class='note-inline'>(二合)</span>多毘舍遮那舍那耶㧊<span class='note-inline'>(四十六)</span>　藥叉毘舍遮那舍那耶㧊<span class='note-inline'>(四十七)</span>　虎[合*牛]虎[合*牛]虎[合*牛]㧊㧊㧊<span class='note-inline'>(四十八)</span>　阿鉢唎底訶多婆羅<span class='note-inline'>(四十九)</span>　帝哩<span class='note-inline'>(二合)</span>盧迦<span class='note-inline'>(五十)</span>　婆蠅迦囉<span class='note-inline'>(五十一)</span>　室氈<span class='note-inline'>(二合)</span>茶跋折囉　波拏曳<span class='note-inline'>(五十二)</span>　囉質攘波耶底<span class='note-inline'>(五十三)</span>　莎訶<span class='note-inline'>(五十四)</span>』</p>
<p>「受持此呪，於三七日齋戒潔淨，香湯洒浴，著新淨衣，淨持一室。以淨牛糞取得蒸之，除去臭氣，又更蒸已，和黃土泥用摩作壇。</p>
<p>「其壇縱廣一丈二尺、或作丈六，旛燈依圖作五色座，又依圖法以五色粉布壇地上。</p>
<p>「作此壇已，壇西南坐，面向東北，至心誦呪，日別六時，時各一百二十遍。誦滿三七日，遶壇行道，誦呪限滿，遍數足已，然後療病，萬不失一。</p>
<p>「誦至千遍，霖雨過多，止雷風雨，刻時即定。誦至千遍，於大刀上鮮血流出，呪刀千遍，以刀指雲，雲中血下。</p>
<p>「呪樹千遍，樹有華果。</p>
<p>「若於山野孤行之時，若為山精、老魅、虎、豹、師子、熊、象如是等獸所惱亂者，皆誦此呪，以手指之，悉皆降伏，不敢為害。</p>
<p>「若誦此呪至二百遍，療病之時，病無輕重，應聲即愈。</p>
<p>「若服有人正發熱時，為其誦呪至一百遍即得止熱。</p>
<p>「若人眼中有白暈漫，誦呪百遍即得除差。</p>
<p>「若患猫鬼野道病者，誦呪千遍，猫鬼即現，一切人見。</p>
<p>「若鬼魅病，誦呪欲至六、七百遍，亦現魅身，令人總見。</p>
<p>「若患時氣、天行病者，以桃杖打之，其病即差。</p>
<p>「若被壓蠱，為其誦呪至二百遍即得除愈。</p>
<p>「若患骨蒸伏連傳尸氣病者，誦呪千遍，其病即愈。</p>
<p>「又若婦人月水不通，誦呪欲至六七百遍，其病即愈，還得宣通。</p>
<p>「若帶下病，依前法呪，其病即愈。</p>
<p>「若患風狂、癲癎等病，呪至千遍，其病即愈。</p>
<p>「若患神病，或慈、或瞋、喜歌、憙笑、或唱、叫喚，亦依前呪，其病即愈。</p>
<p>「若遍身浮腫、土氣等腫，亦依前法呪即除愈。</p>
<p>「若患一切大腫、持腫，呪蘇摩腫，其腫即愈。</p>
<p>「若夫妻相憎猶如水火，呪五色縷，一呪一結成一七結，繫臂肘後，諸親皆喜。</p>
<p>「若有縣官口舌諍訟，呪五色縷，一呪一結成一七結，亦依前法，即得解脫。</p>
<p>「若惡人惱亂，亦依前法，即自調伏。</p>
<p>「此但略說未盡功能，惟須好心直行之人乃可相與，除此以外勿妄傳之。</p>
<p>「若惟須握固，與人誦呪，定得成驗。一誦直至三七遍時，即須震聲，無問多少，即得成驗。</p>
<p>「凡欲療病，先誦五方藥叉名字并諸眷屬，令其入室，所療病家必不得食酒肉五辛——若其食者，大損病人。</p>
<p>「請神之時，方別各喚不出口，陰唱急來，一七聲呼，其神即來。若遣神去時，口中陰唱那羅乾，二七聲唱，勿大聲呪，護身之。</p>
</div>
<div class='div-other'><a id='mulu422' />
<p class='h2'>藥叉心呪第二</p><p class="dharani">「『婆帝吒<span class='note-inline'>(一)</span>　摩訶摩訶嚕<span class='note-inline'>(二)</span>　烏呼烏呼<span class='note-inline'>(三)</span>　羅阿晝吒帝<span class='note-inline'>(四)</span>　莎訶<span class='note-inline'>(五)</span>』</p>
<p>「於病人家，初欲療病，誦呪先須謹請五方藥叉，先請東方為首，謹請東方青帝藥叉，身長三丈二尺，口吐青氣；并諸眷屬入此室內——壇言壇內、家言家內。餘者准此。當於此壇東北角立藥叉身形。</p>
</div>
<div class='div-other'><a id='mulu423' />
<p class='h2'>藥叉立身印呪第三</p><p>「以右脚直，左脚踏著地，相離一肘許，以左手三指直竪，以大指捻小指甲上，叉腰，四指向前，以右手五指拓面上，是面作瞋色，結界繞壇，右轉一度一呪。即說呪曰：</p>
<p class="dharani">「『唵<span class='note-inline'>(一)</span>　帝婆藥叉<span class='note-inline'>(二)</span>　盤陀盤陀<span class='note-inline'>(三)</span>　訶訶訶訶訶<span class='note-inline'>(四)</span>　莎訶<span class='note-inline'>(五)</span>』</p>
</div>
<div class='div-other'><a id='mulu424' />
<p class='h2'>喚羅剎身印第四</p><p>「二手合掌，二小指相鉤，二大指並相著，合腕，頭指來去。</p>
</div>
<div class='div-other'><a id='mulu425' />
<p class='h2'>藥叉鉤印第五</p><p>「准前身印，以右手頭指在中指第三節上，名藥叉鉤。結此當心上，右轉行道，一切藥叉并諸眷屬悉皆歡喜，恒為守護，事於呪師。</p>
</div>
<div class='div-other'><a id='mulu426' />
<p class='h2'>藥叉火輪印第六</p><p>「左中指拄右頭指，右中指拄左頭指，二無名指屈於掌中，二節相背，二大指、二小指並直竪，頭相拄，誦大心呪。</p>
</div>
<div class='div-other'><a id='mulu427' />
<p class='h2'>藥叉身印第七</p><p>「三藥叉療一切鬼病，當依身印——其身印與君茶利立身印同——二大指屈於掌中，二無名指壓二大指甲上，頭指、中指、小指並直竪，頭相拄，翼二肘，去乳房五寸，誦大身呪。</p>
</div>
<div class='div-other'><a id='mulu428' />
<p class='h2'>藥叉追天鬼印第八</p><p>「與摩訶摩瑜[口*梨]<span class='note-inline'>(唐云孔雀王也)</span>集天眾印同，自八指反相叉在掌中，二大指亦屈頭入於掌，惟右手中指直竪來去，誦孔雀王大身呪。</p>
</div>
<div class='div-other'><a id='mulu429' />
<p class='h2'>降伏魔印第九</p><p>「准前，惟改二中指直竪，頭相拄，安印頂上，翼二臂，亦是摩瑜[口*梨]降伏魔印，誦大身呪。</p>
<p>「火輪印，左中指拄右頭指頭，右中指拄左頭指頭，二無名指屈於掌中，二節相背，二大指、二小指並直竪，頭相拄，誦大心呪。</p>
</div>
<div class='div-other'><a id='mulu430' />
<p class='h2'>歡喜呪第十</p><p class="dharani">「『那<span class='note-inline'>(上音)</span>謨枳唎<span class='note-inline'>(一)</span>　俱摩唎<span class='note-inline'>(二)</span>　休溜叉溜<span class='note-inline'>(三)</span>　莎訶<span class='note-inline'>(四)</span>』</p>
<p>「若官府瞋及有餘人瞋怒之處，急把左手中，自為棓呪七遍者，即大歡喜，瞋心消滅，大大有驗。</p>
</div>
<div class='div-other'><a id='mulu431' />
<p class='h2'>弓印第十一</p><p>「右大指壓左大指，右頭指、中指屈，當左大指上，左頭指、中指直竪向上，二無名指、二小指並屈在掌中。</p>
</div>
<div class='div-other'><a id='mulu432' />
<p class='h2'>箭印第十二</p><p>「其箭印，二大指直竪，左頭指屈當左大指上，右頭指向上少屈，右中指屈，與左頭指頭相近，左手中指下三指、右手無名指及小指並屈在掌中。</p>
</div>
<div class='div-other'><a id='mulu433' />
<p class='h2'>大弩印第十三</p><p>「二大指直竪，二中指直上，頭相拄，二頭指少曲，頭當中指上節側傍，二無名指、二小指並叉，頭出在外。</p>
</div>
<div class='div-other'><a id='mulu434' />
<p class='h2'>刀印第十四</p><p>「二大指直竪，右頭指曲，離右大指半寸許，左頭指向上少曲，二手中指下三指並屈在掌中。</p>
</div>
<div class='div-other'><a id='mulu435' />
<p class='h2'>縛大力鬼印第十五</p><p>「二大指直竪，左頭指屈頭在左大指根內，右頭指少曲，二手中指下二指總屈在掌中。</p>
</div>
<div class='div-other'><a id='mulu436' />
<p class='h2'>食印第十六</p><p>「二大指屈頭向下，二頭指直竪，二中指亦竪少曲，二無名、小指並屈在掌中。</p>
</div>
<div class='div-other'><a id='mulu437' />
<p class='h2'>牙印第十七</p><p>「二大指向上直竪，二中指直竪，左頭指竪少曲，右頭指屈當右大指上，二中指直竪，頭相去半寸許，二無名指及二小指並屈在掌中。</p>
<p>「欲得驗者，先須作壇，其壇縱廣一丈九尺。其壇外院惟開東門，北面、南、西三面無門；去其外院一肘半許更作一重而開四門；中央更作一小方壇，不須開門，其中作一大蓮華座。</p>
<p>「其壇兩重，並以五色粉莊嚴階道。外院安箭，面別十隻，一一箭上並各隨方以五色線纏，刀十八口；內院不須更別安箭，刀三十口竪壇四方。外院內食二十二盤，四面各安新淨水罐，罐中各插雜樹枝等，皆并葉用；其中院內四向各安二盤飲食并一水器；其方座前安一盤食、著一水器、香鑪六具。</p>
<p>「呪師在西方，手執香鑪，先當至心：『奉請五方五帝藥叉各領八萬四千眷屬入此壇內，使我呪句如意得成。』一日三時、夜復三時，一一時中各誦前呪三十一遍，如是七日作法即成。欲知成者，刀動、水動即知成驗。誦呪之人得此相者，自此以後所作皆成。</p>
<p>「若欲療治鬼神病者，誦呪不過三五遍時，其病即差。遣縛即縛、遣放即放，隨心所作皆得成就。</p>
</div>
<div class='div-other'><a id='mulu438' />
<p class='h2'>畫五藥叉像法</p><p>「一身四手，左邊上手把三股叉，下手把棒；右邊上手掌拓一輪，下手把羂索。其身青色而大張口，狗牙上出，眼赤如血而有三眼，頂戴髑髏，頭髮聳竪如火焰色，項纏大蛇，兩膊各有倒垂一龍，龍頭相向。</p>
<p>「其像腰纏二大赤蛇，兩脚腕上亦纏大赤蛇，兩膊各倒垂一龍——龍頭相向——腰纏大赤蛇，所把棒上亦纏大蛇。虎皮縵胯，髑髏瓔珞。像兩脚下各安一鬼。</p>
<p>「其像左右兩邊各當作一青衣童子，髮髻兩角，手執香鑪。</p>
<p>「其像右邊作二藥叉，一赤一黃，執刀執索；其像左邊作二藥叉，一白一黑，執矟執叉，形狀並皆甚可怖畏。手足並作藥叉手足，其爪長利。</p>
<p>「畫作像已，日月蝕時急作一壇，隨力多少辦食果子，供養誦呪乃至日月平復即休。受法不食五辛酒肉，若其食者，無有神驗。神性急惡恐損害人，宜須慎之。</p>
<p>「欲誦呪時，安像壇中，從西南著，手執香鑪，人門上立，至心奉請：『一切諸佛、諸大菩薩、一切賢聖、天龍八部、諸天童子、大力藥叉，願以大悲天眼、天耳及他心智悉皆證知，弟子今日誦五藥叉大威神呪，使得成就，無有障礙。』作此語已，發大聲誦呪一七遍，即當閉目存思作想：『此呪音聲遍至十方無邊法界一切金剛、藥叉……等前，以為召信。』專想作念，五方藥叉及諸眷屬皆作來意。然後安坐，更當誦呪滿三七遍——若能誦至七七遍者最為第一。</p>
<p>「若呪神來時，呪師自身坐不安隱，身毛皆竪，復欲傾倒，繞身四畔，欲似有人忽來相逼。若有如是相者，即知呪神將及諸眷屬一切皆來。</p>
<p>「呪師須作一金剛杵，長二尺許，以右手把杵殺打地上，連續誦呪，左手叉腰。如此呪者，其呪神不過三遍、五遍即來。若無大要，不宜急喚；若不要急輒而急呪，恐畏神瞋，必有損傷。</p>
<p>「若有怨家數相惱亂，當立一壇，壇上作彼舍覩嚧身，以燒死人炭灰作之，即殺誦呪，以杵打之。如是不過三七遍下，彼舍覩嚧即自母陀以外一切諸病患等任意皆得，不勞繁錄。</p>
<p>「作杵法者，合金、銀、銅三物共和，鑄作其杵。杵有八楞，形如金剛力士把杵，杵長尺二。若無如上三種物者，當取東引桃根作之。」</p>
<p>大青面金剛呪法竟<span class='note-inline'>(此下二呪品次錄無，唯南本有，未知何呪)</span>。</p>
<p class="dharani">唵<span class='note-inline'>(一)</span>　筏折羅　俱嚧陀<span class='note-inline'>(二)</span>　摩訶婆羅<span class='note-inline'>(三)</span>　儞羅婆娑那耶<span class='note-inline'>(四)</span>　鉢羅　耳縛哩多<span class='note-inline'>(五)</span>　摩拘吒<span class='note-inline'>(引)</span>夜<span class='note-inline'>(六)</span>　耳縛哩多<span class='note-inline'>(七)</span>　儞多羅夜<span class='note-inline'>(八)</span>　底哩補羅耶伽羅<span class='note-inline'>(九)</span>　費陀梵娑夜<span class='note-inline'>(十)</span>　迦羅夜<span class='note-inline'>(十一)</span>　跢波跢波<span class='note-inline'>(十二)</span>　波羅波羅<span class='note-inline'>(十三)</span>　耳縛羅耳縛羅<span class='note-inline'>(十四)</span>　烏迦目佉<span class='note-inline'>(十五)</span>　普吒普吒<span class='note-inline'>(十六)</span>　娑囉娑囉<span class='note-inline'>(十七)</span>　費娑羅費娑羅<span class='note-inline'>(十八)</span>　烏底瑟吒烏底瑟吒<span class='note-inline'>(十九)</span>　婆伽婆<span class='note-inline'>(二十)</span>　烏蒭滲摩俱嚧陀<span class='note-inline'>(二十一)</span>　阿謨迦寫<span class='note-inline'>(稱他名)</span><span class='note-inline'>(二十二)</span>　耳縛哩多<span class='note-inline'>(二十三)</span>　吃哩阿拏<span class='note-inline'>(二十四)</span>　莎縛訶<span class='note-inline'>(二十五)</span></p>
</div>
<div class='div-other'><a id='mulu439' />
<p class='h2'>解穢呪</p><p class="dharani">蘇利摩利摩摩利摩利蘇蘇利莎訶</p>

<p class='juan'>佛說陀羅尼集經卷第九</p></div></div>
</div><!-- end of div[@id='body'] -->
</body></html>