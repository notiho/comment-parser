<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>觀總相論頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1623
<p class='juan'><a id='mulu1' />觀總相論頌一卷</p><p class="byline">陳那菩薩造</p><p class="byline">三藏法師義淨奉　制譯</p>
<div class='div-jing'>
<div class="lg regular"><div class='lg-row'>諸有樂略者，　彼已顯方隅；</div>
<div class='lg-row'>若有愛煩文，　為彼說總相，</div>
<div class='lg-row'>由聲及義智，　俗言為本者，</div>
<div class='lg-row'>是觀總相言。　此頌聲及義，</div>
<div class='lg-row'>謂聲并義二，　此中二種智，</div>
<div class='lg-row'>名聲兼義智，　彼為根本者。</div>
<div class='lg-row'>謂即於因義，　由諸世間說，</div>
<div class='lg-row'>以聲義智本，　是故勒為頌，</div>
<div class='lg-row'>聲義及智義，　故略造斯論。</div>
<div class='lg-row'>問名義連屬，　是俗說為本，</div>
<div class='lg-row'>何以故今云，　但唯辦聲義？</div>
<div class='lg-row'>答曰不如此，　縱有連屬聲，</div>
<div class='lg-row'>唯名與義二。　諸有許共相，</div>
<div class='lg-row'>所詮及能詮，　此中理印持，</div>
<div class='lg-row'>咸攝入於此。　謂不相離性，</div>
<div class='lg-row'>方許相連屬，　故今不別說。</div>
<div class='lg-row'>由能詮名等，　唯局連屬門，</div>
<div class='lg-row'>了彼所詮義。　故以總相性，</div>
<div class='lg-row'>方得解了者，　後當以廣說。</div>
<div class='lg-row'>故唯聲義智，　連屬道理成。</div>
<div class='lg-row'>有餘復意樂，　此中名義二，</div>
<div class='lg-row'>有三種差別，　謂聲并義二。</div>
</div>
<p class='juan'>觀總相論頌一卷</p></div>
</div><!-- end of div[@id='body'] -->
</body></html>