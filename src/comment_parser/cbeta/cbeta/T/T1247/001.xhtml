<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>北方毘沙門天王隨軍護法儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1247
<div class='div-jing'>
<p class='juan'><a id='mulu1' />北方毘沙門天王隨軍護法儀軌</p><p class="byline">特進試鴻臚卿大興善寺三藏沙門大廣智不空奉　詔譯</p><p>爾時那吒太子。手捧戟。以惡眼見四方白佛言。我是北方天王吠室羅摩那羅闍第三王子其第二之孫。我祖父天王。及我那吒同共每日三度。白佛言。我護持佛法。欲攝縛惡人或起不善之心。我晝夜守護國王大臣及百官僚。相與殺害打陵。如是之輩者。我等那吒以金剛杖刺其眼及其心。若為比丘比丘尼優婆塞優婆夷起不善心及殺害心者。亦以金剛<span class='corr'>棒</span>打其頭。爾時毘沙門孫那吒。白佛言世尊。我為未來諸不善眾生。降伏攝縛皆悉滅散故。亦護持國界故。說自心暴惡真言。唯願世尊聽許。我說佛言善哉善哉那吒天王。汝為降伏一切國王大臣百寮殺淩者。亦法佛相違者。為降伏故恣汝意說真言曰。</p>
<p class="dharani">唵地舍那吠室羅<span class='note-inline'>(二合)</span>摩拏野摩賀羅惹野藥迦灑<span class='note-inline'>(二合)</span>地婆哆那謨婆誐縛帝摩多羅跋馱儞娑嚩<span class='note-inline'>(二合)</span>賀<span class='note-inline'>(引)</span></p>
<p>若行者受持此呪者。先須書像。於彩色中並不得和膠。於白㲲上畫一毘沙門神其孫那吒天神七寶莊嚴。左手令執口齒。右手詫腰上令執三戟矟。其神足下作一藥叉女住趺坐。並作青黑色少赤加。若誦此呪時。就好地勿使有穢惡。種種花燒香供養。行者上下衣服並須一清。一廁行時當護身。黑月十五夜起首。對像前誦呪滿三十萬遍訖。然後取香泥供養尊像。若相違叛逆國王大臣百寮。有不善之心起者。以松葉護摩。七日之內。嚩日羅底瑟騣<span class='note-inline'>(說云以金剛槌打其頭及心文)</span>。</p>
<p>若有人比丘比丘尼犯者。以苦練木護摩。七日內殄滅。</p>
<p>又法犯國王人有。以佉陀羅木上設都嚧名字書。三角火中數數令出入。口誦上呪心想設都嚧。降伏。</p>
<p>又法富單那。及一切鬼王來伺其便者。以金剛木護摩。不過七日殄滅。又不善怨賊來淩殺時。以心印誦上呪一七遍自殄滅不敢來。</p>
<p>又法欲降伏怨人暴惡之人。以苦練木護摩。又苦木之汁煮出。黃土和作設都嚧形。胸上書姓名七設都嚧。七日之中投火中。數數誦呪作印無疑滅。</p>
<p>又法四輩人。於七珍起不善之心。或不撰父母兄弟姊妹六親眷屬。依法柏木護摩。一切珍財自來。</p>
<p>又法妻子奴婢車乘。及六畜生依法柏木護摩。一切六畜自來。</p>
<p>又欲勝一切諸人及惡怨人。以松木作三戟矟。數數打壇底。其壇底設都嚧之形置三。數數打數數絕。</p>
<p>又法阿修羅窟門。當以三戟矟打。當自口開。</p>
<p>又法以胡粉和塭護摩。領天供四萬人。必來自國兵敵。及他國兵。一時殄滅。</p>
<p>心印者。二手內縛。二小二空出來去<span class='note-inline'>(善惡一切用)</span>。</p>
<p>昔五國大亂。有八箇月經月行多法遂無法驗。行此法降伏五國五萬軍自平安故。是名隨軍護法。</p>

<p class='juan'>毘沙門天隨軍護法儀軌</p></div>
</div><!-- end of div[@id='body'] -->
</body></html>