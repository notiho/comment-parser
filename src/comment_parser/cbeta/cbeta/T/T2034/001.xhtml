<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>歷代三寶紀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2034
<p class='juan'><a id='mulu1' /><a id='mulu2' />歷代三寶紀卷第一<span class='note-inline'>(帝年上周秦)</span></p><p class="byline">開皇十七年翻經學士臣費長房上</p>
<div class='div-jing'><a id='mulu3' /><p>帝年上者。述身毒國如來託生。當此真丹姬周時也。年代䆮遠人世參差。指而言之亟迷前後。今先上編甲子紘絡古今。下纘帝年綱紀時代。庶禪讓霸主若鏡目前。遷革市朝如鑒掌內。然後考諸君王澤被撫運。適時佛法化流應機濟物。釋經孔教理契冥符。可謂靈降五天瑞通九州者也。姬昌母姒夢大人感因而生昌。龍顏虎眉身長一丈。胸有四乳。國濱西戎。政被東漸。赤雀降祉。改稱周。諡曰文王。都酆收葬枯骸。天下歸服。故夫子曰。文王之德美哉。不動而化。到其子發武王伐紂。徙都鎬京。路逢暍人下車而扇。卑輕萬乘子愛兆民。故孫卿子云。武王生則天下歌。死則四海哭。至第十九主莊王他十年即魯春秋莊公七年夏四月辛卯夜恒星不見。夜中星隕如雨。案此即是如來誕生王宮時也<span class='note-inline'>(先賢諸德推佛生年互有遐邇。依法顯傳推佛生時則當殷世武乙二十六年甲午。至今開皇十七年丁巳便已一千六百八十一年。依沙門法上答高句麗國問。則當前周第五主昭王瑕二十四年甲寅。至今丁巳則一千四百八十六年。引穆天子別傳為證。稱瑕子滿嗣位。穆王聞佛生迦維。遂西遊而不返。依像正記當前周第十七主平王宜臼四十八年戊午。至今丁巳則一千三百二十三年。依後周沙門釋道安用羅什年紀及石柱銘推。則當前周第十八主桓王林五年乙丑。至今丁巳則一千二百二十五年。依趙伯林梁大同元年於盧山遇弘度律師得佛滅度後眾聖點記推。則當前周第二十九主貞定王亮二年甲戌。至今丁巳殆一千六十一年。唯此最近。准三藏教及善見律云。佛何以不度女人。為敬法故。正法千年。以度女人減五百年制修八敬還滿千年。然後像法亦一千年。末法萬年。五千年來學三達智并得四果。六千年去學不得道。萬年已後經典文字自然滅盡。但現剃頭有袈裟耳。正法之世大乘味淳。至乎像代味少淡泊。若入末法則無大乘。奴婢出家污染淨行。惡王治世課稅僧尼。今則未然。<span class='corr'>緣</span>此正像交涉未深。三寶載興大乘盛布。寧得已接於末法者哉)</span>。</p>
<p>今依普曜本行等經校讐魯史。輕舉一隅敬貽來哲。庶宣聖跡應託善權。佛以莊王九年癸巳四月八日。現白象形從兜率降中天竺國迦毘羅城淨飯大王第一夫人摩耶右脇。是時諸天影潛衛從胎藏。祕隱世眼罕知。十年仲春二月八日夜鬼宿合時。於嵐毘園波羅樹下右脇而誕。生相既顯。故普曜云。普放大光照三千界。即左傳說。恒星不現夜明也。瑞應經云。沸星下現侍太子生。故左傳稱星隕如雨。本行經說。虛空無雲自然而雨。杜氏注解蓋時無雲。左傳又稱。與雨偕也。然姬周曆十一月為正。言四月者即今二月辛卯五日。魯史為謬。沙門道安著二教論。用姬曆推還合八日。唯以生時為成道歲。遂令佛世遠三十年耳。佛至僖王元年庚子年七。乘羊車詣學堂四年癸卯年十。與諸同齒釋族試力。惠王三年丁未年十四。啟父王遊。出城東門見病人迴。六年庚戌年十七。納妃求夷。八年壬子年十九。四月八日夜半踰城出家<span class='note-inline'>(十二遊經云。佛二十出家。增一阿含第二十四卷云。我年二十九。出家欲度人故。又云。年二十在外道中學。長阿含亦云。年二十九出家。推其大例如來在世七十九年。若二十九出家三十五成道。所可化物唯應四十五年。而禪要經云。釋迦一身教化眾生四十九年。諸經多云。十九出家。今以此為正。若以二十九出家三十五成道。經中蓋少。且云。二十年在外道中學。便是五十年方成道。是知為謬也)</span>。十九年癸亥年三十。二月八日明星出時。朗然覺悟成無上道<span class='note-inline'>(般泥洹經下卷。佛語阿難。我成道來年亦自至四十有九。佛難可覩。一億四千萬歲乃有彌勒耳。禪要云。如來成道四十九年。是為一味。長阿含第五卷云。佛語須跋。我成佛已來已五十年)</span>四十九年處在天人龍神世間。說法教化各令解脫得證四果。逆有流者數若恒沙。免離三塗生天人者不可稱計。眾生感緣既盡。佛以匡王四年壬子二月十五日後夜。於中天竺拘尸那城入般涅槃。自爾已來至今開皇十七年丁巳。一千二百五年世間眼滅<span class='note-inline'>(涅槃經及善見律並言二月十五日。菩薩處胎經云。二月八日泥洹。又云。初生得道乃至涅槃皆四月八日。先德舊譯悉言。應是二月。所以然者。王舍城去拘夷國城三千里。佛滅後七日方闍維弟子乃散。迦葉方向王舍城前夏安居集法藏。所將大眾若惠若愚俱至於王舍城始復檢簡。不容即日便至所在。而餘經皆云中夜涅槃。唯善見律獨言平旦。經解滅度。時節有所表明。將示眾生　於佛日。必在夜分若初夜時。時方未曉。即表後佛久乃出世。若在中夜。相去正等。後夜之時。不久佛出。彌勒方有億年。又非異劫。中夜為允)</span>。</p>
<p>育王傳云。佛泥越後百十六年。閻浮提王名阿輸伽。出東天竺治華氏城。收佛舍利散起八萬四千寶塔。匝閻浮提。頗欲周遍天竺傳載。可得略言。真丹國城江漢左右關隴西東處處皆有。彼時當此周敬王世二十六年丁未歲也。自武王至赧三十九王八百八十四年。都酆及鎬洛邑。成周凡歷四處。嬴昭襄王立五十二年滅周稱秦。改鎬京為咸陽。仍即都之。至第四主始皇帝正二十六年。蕩除六國。二十七年廢罷九州。分天下為三十六郡。三十四年所有典籍悉皆焚燒。唯醫方藥術不在爇限。降此悉灰。緣是周代聖教靈跡。及阿育王造舍利塔。傳記湮絕靡知所承。又始皇時。有諸沙門釋利防等十八賢者。齎經來化。始皇弗從。遂禁利防等。夜有金剛丈六人來破獄出之。始皇驚怖稽首謝焉。四主四十九年為漢所滅。起周武王元年己卯訖秦二世敗歲甲午。其間九百三十三年。四十二主。周十六王四百五十三年。佛未出前名而不錄。起自莊王如來誕世到乎漢始方紀歷年。二十六主四百八十一載。總結以為周秦世錄。明佛乘應教被東云。</p>
<p style="margin-left:1em">周莊王<span class='note-inline'>(十五年今止取六年入紀佛生)</span>　僖王<span class='note-inline'>(五年)</span>　惠王<span class='note-inline'>(二十五年)</span>　襄王<span class='note-inline'>(三十三年)</span>　傾王<span class='note-inline'>(六年)</span>　匡王<span class='note-inline'>(六年四年二月佛入涅槃)</span>　定王<span class='note-inline'>(二十一年)</span>　簡王<span class='note-inline'>(一十四年)</span>　靈王<span class='note-inline'>(二十七年)</span>　景王<span class='note-inline'>(二十五年)</span>　敬王<span class='note-inline'>(四十三年二十六年阿育王起八萬四千寶塔)</span>　元王<span class='note-inline'>(八年)</span>　貞定王<span class='note-inline'>(二十八年)</span>　孝王<span class='note-inline'>(一十五年)</span>　威烈王<span class='note-inline'>(二十四年)</span>　元安王<span class='note-inline'>(二十六年)</span>　夷烈王<span class='note-inline'>(七年)</span>　顯聖王<span class='note-inline'>(四十八年)</span>　順靜王<span class='note-inline'>(六年)</span>　赧王<span class='note-inline'>(五十九年)</span></p>
<p style="margin-left:1em">秦昭襄王<span class='note-inline'>(五年)</span>　孝文王<span class='note-inline'>(一年)</span>　莊襄王<span class='note-inline'>(三年)</span>　始皇帝<span class='note-inline'>(三十七年)</span>　二世皇帝<span class='note-inline'>(三年)</span>　始皇帝子<span class='note-inline'>(四十六日)</span></p>
<p>周<span class='note-inline'>(甲午)</span>莊王他<span class='note-inline'>(十年二月八日。釋迦如來降神託生中天竺國迦毘羅城淨飯王宮。是時放光普照。三千大千世界。皆悉大明。即魯春秋左傳云。恒星不現夜明時是也)</span>　<span class='note-inline'>(乙未)</span>十一　<span class='note-inline'>(丙申)</span>十二　<span class='note-inline'>(丁酉)</span>十三　<span class='note-inline'>(戊戌)</span>十四　<span class='note-inline'>(己亥)</span>十五</p>
<p><span class='note-inline'>(庚子)</span>僖王胡齊元<span class='note-inline'>(普曜經第三卷云。悉達太子年七歲乘羊車詣學堂就師。師名選友。即此年)</span>　<span class='note-inline'>(辛丑)</span>二　<span class='note-inline'>(壬寅)</span>三　<span class='note-inline'>(癸卯)</span>四<span class='note-inline'>(現在因果經云。悉達太子年十歲時。與諸釋種同年齒者凡五百人共捔氣力。即此年也)</span>　<span class='note-inline'>(甲辰)</span>五</p>
<p><span class='note-inline'>(乙巳)</span>惠王閬元佛年十二　<span class='note-inline'>(丙午)</span>二　<span class='note-inline'>(丁未)</span>三<span class='note-inline'>(瑞應本起經上卷云。太子年至十四。啟父王出遊。到城東門見病人迴。即此歲也)</span>　<span class='note-inline'>(戊申)</span>四　<span class='note-inline'>(己酉)</span>五　<span class='note-inline'>(庚戌)</span>六<span class='note-inline'>(瑞應本起經上卷云。太子年十七。王為納妃。名求夷。即此年也)</span>　<span class='note-inline'>(辛亥)</span>七　<span class='note-inline'>(壬子)</span>八<span class='note-inline'>(踰城出家瑞應本起經上卷云。太子年至十九四月八日夜半。天於窓中叉手白言。時可去矣。即命馬行。與過去現在因果經同。即此年)</span>　<span class='note-inline'>(癸丑)</span>九　<span class='note-inline'>(甲寅)</span>十　<span class='note-inline'>(乙卯)</span>十一　<span class='note-inline'>(丙辰)</span>十二　<span class='note-inline'>(丁巳)</span>十三　<span class='note-inline'>(戊午)</span>十四　<span class='note-inline'>(己未)</span>十五　<span class='note-inline'>(庚申)</span>十六　<span class='note-inline'>(辛酉)</span>十七　<span class='note-inline'>(壬戌)</span>十八<span class='note-inline'>(佛本行集經云。菩薩六年苦行既滿至春二月十六日。內心自惟。須得上食乃證菩提。天化二女令煮十六分乳糜施。至二月二十三日晨朝。乞食而食)</span>　<span class='note-inline'>(癸亥)</span>十九<span class='note-inline'>(佛初成道普曜經第六云。菩薩明星出時寉然大悟。又云。十九出家。三十成道。功成志就莫不大明。即此年。十二遊經云。佛從四月八日至七月十五日坐樹下以為一年)</span>　<span class='note-inline'>(甲子)</span>二十<span class='note-inline'>(第二年。於鹿野苑中為阿若拘隣等說法。彌沙塞律第二十一云佛念欲為欝[革*(罩-卓+力)]藍弗說法。天子白言。昨已命終)</span>　<span class='note-inline'>(乙丑)</span>二十一<span class='note-inline'>(第三年。為優樓頻螺迦葉兄弟三人說法。并度其弟子。合滿千比丘也)</span>　<span class='note-inline'>(丙寅)</span>二十二<span class='note-inline'>(第四年。於伽耶山頂上為諸龍鬼說法即象頭山是也)</span>　<span class='note-inline'>(丁卯)</span>二十三<span class='note-inline'>(第五年中舍利弗作婆羅門。見佛弟子馬師比丘問云。何道。答吾佛弟子廣為其說得初果。還報目連。同至佛所。舍利弗上智經七日便得阿羅漢。目連經十五日乃得)</span>　<span class='note-inline'>(戊辰)</span>二十四<span class='note-inline'>(第六年。須達長者與太子祇陀。共為佛作精舍十二浮圖寺七十二講堂三千六百間房五百樓閣。並須達作祇陀。唯起門樓屋也)</span>　<span class='note-inline'>(己巳)</span>二十五<span class='note-inline'>(第七年在拘耶尼園。為婆陀和菩薩等八人說般舟經也)</span></p>
<p><span class='note-inline'>(庚午)</span>襄王鄭元<span class='note-inline'>(第八年。佛在柳山中為純真陀羅王弟說法得道也。佛年三十七)</span>　<span class='note-inline'>(辛未)</span>二<span class='note-inline'>(第九年。在穢澤為阿掘魔說法也)</span>　<span class='note-inline'>(壬申)</span>三<span class='note-inline'>(第十年。還摩竭提國為弗沙王說法也)</span>　<span class='note-inline'>(癸酉)</span>四<span class='note-inline'>(第十一年。在恐怖樹下為彌勒說本起經。即修行本起等經是)</span>　<span class='note-inline'>(甲戌)</span>五<span class='note-inline'>(第十二年。還本生國為釋種說法八萬四千人得須陀洹道。十二遊經作如是說。普曜經第八云王遣梵志名優陀令迎佛。還辭稱闊別已來十二年思想見也)</span>　<span class='note-inline'>(乙亥)</span>六　<span class='note-inline'>(丙子)</span>七　<span class='note-inline'>(丁丑)</span>八　<span class='note-inline'>(戊寅)</span>九<span class='note-inline'>(大集經第一云。如來成道始十六年。知諸菩薩堪能任持大乘法藏。即於欲色二界中間大寶坊內說大集經。即此年也)</span>　<span class='note-inline'>(己卯)</span>十　<span class='note-inline'>(庚辰)</span>十一　<span class='note-inline'>(辛巳)</span>十二　<span class='note-inline'>(壬午)</span>十三　<span class='note-inline'>(癸未)</span>十四　<span class='note-inline'>(甲申)</span>十五　<span class='note-inline'>(乙酉)</span>十六　<span class='note-inline'>(丙戌)</span>十七　<span class='note-inline'>(丁亥)</span>十八　<span class='note-inline'>(戊子)</span>十九　<span class='note-inline'>(己丑)</span>二十　<span class='note-inline'>(庚寅)</span>二十一　<span class='note-inline'>(辛卯)</span>二十二　<span class='note-inline'>(壬辰)</span>二十三　<span class='note-inline'>(癸巳)</span>二十四　<span class='note-inline'>(甲午)</span>二十五　<span class='note-inline'>(乙未)</span>二十六　<span class='note-inline'>(丙申)</span>二十七　<span class='note-inline'>(丁酉)</span>二十八　<span class='note-inline'>(戊戌)</span>二十九　<span class='note-inline'>(己亥)</span>三十　<span class='note-inline'>(庚子)</span>三十一　<span class='note-inline'>(辛丑)</span>三十二　<span class='note-inline'>(壬寅)</span>三十三</p>
<p><span class='note-inline'>(癸卯)</span>傾王臣元<span class='note-inline'>(佛年七十)</span>　<span class='note-inline'>(甲辰)</span>二　<span class='note-inline'>(乙巳)</span>三　<span class='note-inline'>(丙午)</span>四　<span class='note-inline'>(丁未)</span>五　<span class='note-inline'>(戊申)</span>六</p>
<p><span class='note-inline'>(己酉)</span>匡王斑元<span class='note-inline'>(佛年七十六)</span>　<span class='note-inline'>(庚戌)</span>二　<span class='note-inline'>(辛亥)</span>三　<span class='note-inline'>(壬子)</span>四<span class='note-inline'>(佛年七十九以匡王四年二月十五日後夜。於中天竺拘尸那城力士生地娑羅樹間入涅槃)</span>　<span class='note-inline'>(癸丑)</span>五　<span class='note-inline'>(甲寅)</span>六</p>
<p><span class='note-inline'>(乙卯)</span>定王瑜元<span class='note-inline'>(佛入涅槃來四年)</span>　<span class='note-inline'>(丙辰)</span>二　<span class='note-inline'>(丁巳)</span>三　<span class='note-inline'>(戊午)</span>四　<span class='note-inline'>(己未)</span>五　<span class='note-inline'>(庚申)</span>六　<span class='note-inline'>(辛酉)</span>七　<span class='note-inline'>(壬戌)</span>八　<span class='note-inline'>(癸亥)</span>九　<span class='note-inline'>(甲子)</span>十　<span class='note-inline'>(乙丑)</span>十一　<span class='note-inline'>(丙寅)</span>十二　<span class='note-inline'>(丁卯)</span>十三　<span class='note-inline'>(戊辰)</span>十四　<span class='note-inline'>(己巳)</span>十五　<span class='note-inline'>(庚午)</span>十六　<span class='note-inline'>(辛未)</span>十七　<span class='note-inline'>(壬申)</span>十八<span class='note-inline'>(如來滅後二十餘年長老迦葉住持<span class='corr'>法</span>藏付囑阿難。然後入滅出像法正記)</span>　<span class='note-inline'>(癸酉)</span>十九　<span class='note-inline'>(甲戌)</span>二十　<span class='note-inline'>(乙亥)</span>二十一</p>
<p><span class='note-inline'>(丙子)</span>簡王夷元<span class='note-inline'>(佛入涅槃來二十五年)</span>　<span class='note-inline'>(丁丑)</span>二　<span class='note-inline'>(戊寅)</span>三　<span class='note-inline'>(己卯)</span>四　<span class='note-inline'>(庚辰)</span>五　<span class='note-inline'>(辛巳)</span>六　<span class='note-inline'>(壬午)</span>七　<span class='note-inline'>(癸未)</span>八　<span class='note-inline'>(甲申)</span>九　<span class='note-inline'>(乙酉)</span>十　<span class='note-inline'>(丙戌)</span>十一　<span class='note-inline'>(丁亥)</span>十二　<span class='note-inline'>(戊子)</span>十三　<span class='note-inline'>(己丑)</span>十四</p>
<p><span class='note-inline'>(庚寅)</span>靈王泄心元<span class='note-inline'>(佛入涅槃來三十九年)</span>　<span class='note-inline'>(辛卯)</span>二　<span class='note-inline'>(壬辰)</span>三<span class='note-inline'>(迦葉滅後二十年阿難住持法藏。然後付囑末田地。方始入滅。亦出像法正記)</span>　<span class='note-inline'>(癸巳)</span>四　<span class='note-inline'>(甲午)</span>五　<span class='note-inline'>(乙未)</span>六　<span class='note-inline'>(丙申)</span>七　<span class='note-inline'>(丁酉)</span>八　<span class='note-inline'>(戊戌)</span>九　<span class='note-inline'>(己亥)</span>十　<span class='note-inline'>(庚子)</span>十一　<span class='note-inline'>(辛丑)</span>十二　<span class='note-inline'>(壬寅)</span>十三　<span class='note-inline'>(癸卯)</span>十四　<span class='note-inline'>(甲辰)</span>十五　<span class='note-inline'>(乙巳)</span>十六　<span class='note-inline'>(丙午)</span>十七　<span class='note-inline'>(丁未)</span>十八　<span class='note-inline'>(戊申)</span>十九　<span class='note-inline'>(己酉)</span>二十　<span class='note-inline'>(庚戌)</span>二十一<span class='note-inline'>(十一月庚子孔子。生於魯。是襄公二十二年)</span>　<span class='note-inline'>(辛亥)</span>二十二　<span class='note-inline'>(壬子)</span>二十三<span class='note-inline'>(末田地滅後。舍那婆修住持法藏亦二十年。付優波掘多然後入滅)</span>　<span class='note-inline'>(癸丑)</span>二十四　<span class='note-inline'>(甲寅)</span>二十五　<span class='note-inline'>(乙卯)</span>二十六　<span class='note-inline'>(丙辰)</span>二十七</p>
<p><span class='note-inline'>(丁巳)</span>景王貴元<span class='note-inline'>(吳王子季札來朝請觀周樂佛入涅槃來六十六年)</span>　<span class='note-inline'>(戊午)</span>二　<span class='note-inline'>(己未)</span>三　<span class='note-inline'>(庚申)</span>四　<span class='note-inline'>(辛酉)</span>五<span class='note-inline'>(晉韓宣子來躬觀書於太史氏)</span>　<span class='note-inline'>(壬戌)</span>六　<span class='note-inline'>(癸亥)</span>七　<span class='note-inline'>(甲子)</span>八　<span class='note-inline'>(乙丑)</span>九　<span class='note-inline'>(丙寅)</span>十<span class='note-inline'>(孔子問禮於老聃)</span>　<span class='note-inline'>(丁卯)</span>十一　<span class='note-inline'>(戊辰)</span>十二　<span class='note-inline'>(己巳)</span>十三　<span class='note-inline'>(庚午)</span>十四　<span class='note-inline'>(辛未)</span>十五　<span class='note-inline'>(壬申)</span>十六<span class='note-inline'>(舍那婆修滅後。優婆掘多住持法藏亦二十年。付提多迦。一名尸羅難陀。然後入滅)</span>　<span class='note-inline'>(癸酉)</span>十七　<span class='note-inline'>(甲戌)</span>十八　<span class='note-inline'>(乙亥)</span>十九　<span class='note-inline'>(丙子)</span>二十　<span class='note-inline'>(丁丑)</span>二十一　<span class='note-inline'>(戊寅)</span>二十二　<span class='note-inline'>(己卯)</span>二十三　<span class='note-inline'>(庚辰)</span>二十四　<span class='note-inline'>(辛巳)</span>二十五</p>
<p><span class='note-inline'>(壬午)</span>敬王正元<span class='note-inline'>(佛入涅槃來九十一年)</span>　<span class='note-inline'>(癸未)</span>二　<span class='note-inline'>(甲申)</span>三　<span class='note-inline'>(乙酉)</span>四　<span class='note-inline'>(丙戌)</span>五　<span class='note-inline'>(丁亥)</span>六　<span class='note-inline'>(戊子)</span>七　<span class='note-inline'>(己丑)</span>八　<span class='note-inline'>(庚寅)</span>九　<span class='note-inline'>(辛卯)</span>十　<span class='note-inline'>(壬辰)</span>十一<span class='note-inline'>(優波崛多滅後。尸羅難陀住持法藏經一百年。此即第二百年初而提多迦聰明智慧三日得阿羅漢道。凡度十二億人得道)</span>　<span class='note-inline'>(癸巳)</span>十二　<span class='note-inline'>(甲午)</span>十三　<span class='note-inline'>(乙未)</span>十四　<span class='note-inline'>(丙申)</span>十五　<span class='note-inline'>(丁酉)</span>十六　<span class='note-inline'>(戊戌)</span>十七　<span class='note-inline'>(己亥)</span>十八　<span class='note-inline'>(庚子)</span>十九　<span class='note-inline'>(辛丑)</span>二十　<span class='note-inline'>(壬寅)</span>二十一　<span class='note-inline'>(癸卯)</span>二十二<span class='note-inline'>(孔子出衛子路為季氏宰)</span>　<span class='note-inline'>(甲辰)</span>二十三　<span class='note-inline'>(乙巳)</span>二十四<span class='note-inline'>(孔子適陳)</span>　<span class='note-inline'>(丙午)</span>二十五　<span class='note-inline'>(丁未)</span>二十六<span class='note-inline'>(阿育王傳云。佛滅度後百十六年。出東天竺治華氏城統閻浮提為鐵輪王。興隆佛法。起立八萬四千寶塔。當此歲也)</span>　<span class='note-inline'>(戊申)</span>二十七　<span class='note-inline'>(己酉)</span>二十八　<span class='note-inline'>(庚戌)</span>二十九　<span class='note-inline'>(辛亥)</span>三十　<span class='note-inline'>(壬子)</span>三十一　<span class='note-inline'>(癸丑)</span>三十二　<span class='note-inline'>(甲寅)</span>三十三　<span class='note-inline'>(乙卯)</span>三十四　<span class='note-inline'>(丙辰)</span>三十五<span class='note-inline'>(孔子自陳之衛)</span>　<span class='note-inline'>(丁巳)</span>三十六<span class='note-inline'>(召孔子還定六經。時年六十八。是魯哀公十一年)</span>　<span class='note-inline'>(戊午)</span>三十七　<span class='note-inline'>(己未)</span>三十八　<span class='note-inline'>(庚申)</span>三十九<span class='note-inline'>(魯哀公十四年二月獲麟。孔子自此絕筆)</span>　<span class='note-inline'>(辛酉)</span>四十　<span class='note-inline'>(壬戌)</span>四十一<span class='note-inline'>(孔子卒。時年七十三歲。魯史春秋經孔子絕筆止於獲麟庚申之歲。凡二百四十二年。弟子又申後二年至卒時)</span>　<span class='note-inline'>(癸亥)</span>四十二　<span class='note-inline'>(甲子)</span>四十三</p>
<p><span class='note-inline'>(乙丑)</span>元王仁元<span class='note-inline'>(佛涅槃來一百三十四年)</span>　<span class='note-inline'>(丙寅)</span>二　<span class='note-inline'>(丁卯)</span>三　<span class='note-inline'>(戊辰)</span>四　<span class='note-inline'>(己巳)</span>五　<span class='note-inline'>(庚午)</span>六　<span class='note-inline'>(辛未)</span>七　<span class='note-inline'>(壬申)</span>八</p>
<p><span class='note-inline'>(癸酉)</span>貞定王亮元<span class='note-inline'>(左丘明春秋傳記。此年佛入涅槃來一百四十二年)</span>　<span class='note-inline'>(甲戌)</span>二　<span class='note-inline'>(乙亥)</span>三　<span class='note-inline'>(丙子)</span>四　<span class='note-inline'>(丁丑)</span>五　<span class='note-inline'>(戊寅)</span>六　<span class='note-inline'>(己卯)</span>七　<span class='note-inline'>(庚辰)</span>八　<span class='note-inline'>(辛巳)</span>九　<span class='note-inline'>(壬午)</span>十　<span class='note-inline'>(癸未)</span>十一　<span class='note-inline'>(甲申)</span>十二　<span class='note-inline'>(乙酉)</span>十三　<span class='note-inline'>(丙戌)</span>十四　<span class='note-inline'>(丁亥)</span>十五　<span class='note-inline'>(戊子)</span>十六　<span class='note-inline'>(己丑)</span>十七　<span class='note-inline'>(庚寅)</span>十八　<span class='note-inline'>(辛卯)</span>十九　<span class='note-inline'>(壬辰)</span>二十　<span class='note-inline'>(癸巳)</span>二十一　<span class='note-inline'>(甲午)</span>二十二　<span class='note-inline'>(乙未)</span>二十三　<span class='note-inline'>(丙申)</span>二十四　<span class='note-inline'>(丁酉)</span>二十五　<span class='note-inline'>(戊戌)</span>二十六　<span class='note-inline'>(己亥)</span>二十七　<span class='note-inline'>(庚子)</span>二十八</p>
<p><span class='note-inline'>(辛丑)</span>孝王隗元<span class='note-inline'>(佛入涅槃來一百七十年)</span>　<span class='note-inline'>(壬寅)</span>二　<span class='note-inline'>(癸卯)</span>三　<span class='note-inline'>(甲辰)</span>四　<span class='note-inline'>(乙巳)</span>五　<span class='note-inline'>(丙午)</span>六　<span class='note-inline'>(丁未)</span>七　<span class='note-inline'>(戊申)</span>八　<span class='note-inline'>(己酉)</span>九　<span class='note-inline'>(庚戌)</span>十　<span class='note-inline'>(辛亥)</span>十一　<span class='note-inline'>(壬子)</span>十二　<span class='note-inline'>(癸丑)</span>十三　<span class='note-inline'>(甲寅)</span>十四　<span class='note-inline'>(乙卯)</span>十五</p>
<p><span class='note-inline'>(丙辰)</span>威烈王午元<span class='note-inline'>(佛入涅槃來一百八十五年)</span>　<span class='note-inline'>(丁巳)</span>二　<span class='note-inline'>(戊午)</span>三　<span class='note-inline'>(己未)</span>四　<span class='note-inline'>(庚申)</span>五　<span class='note-inline'>(辛酉)</span>六　<span class='note-inline'>(壬戌)</span>七　<span class='note-inline'>(癸亥)</span>八　<span class='note-inline'>(甲子)</span>九　<span class='note-inline'>(乙丑)</span>十　<span class='note-inline'>(丙寅)</span>十一　<span class='note-inline'>(丁卯)</span>十二　<span class='note-inline'>(戊辰)</span>十三　<span class='note-inline'>(己巳)</span>十四　<span class='note-inline'>(庚午)</span>十五　<span class='note-inline'>(辛未)</span>十六　<span class='note-inline'>(壬申)</span>十七　<span class='note-inline'>(癸酉)</span>十八　<span class='note-inline'>(甲戌)</span>十九　<span class='note-inline'>(乙亥)</span>二十　<span class='note-inline'>(丙子)</span>二十一　<span class='note-inline'>(丁丑)</span>二十二<span class='note-inline'>(九鼎震)</span>　<span class='note-inline'>(戊寅)</span>二十三　<span class='note-inline'>(己卯)</span>二十四<span class='note-inline'>(一本午有三十一年)</span></p>
<p><span class='note-inline'>(庚辰)</span>元安王驕元<span class='note-inline'>(佛入涅槃來二百一十年)</span>　<span class='note-inline'>(辛巳)</span>二　<span class='note-inline'>(壬午)</span>三　<span class='note-inline'>(癸未)</span>四　<span class='note-inline'>(甲申)</span>五　<span class='note-inline'>(乙酉)</span>六　<span class='note-inline'>(丙戌)</span>七　<span class='note-inline'>(丁亥)</span>八　<span class='note-inline'>(戊子)</span>九　<span class='note-inline'>(己丑)</span>十　<span class='note-inline'>(庚寅)</span>十一　<span class='note-inline'>(辛卯)</span>十二　<span class='note-inline'>(壬辰)</span>十三　<span class='note-inline'>(癸巳)</span>十四　<span class='note-inline'>(甲午)</span>十五　<span class='note-inline'>(乙未)</span>十六　<span class='note-inline'>(丙申)</span>十七　<span class='note-inline'>(丁<span class='corr'>酉</span>)</span>十八　<span class='note-inline'>(戊戌)</span>十九　<span class='note-inline'>(己亥)</span>二十　<span class='note-inline'>(庚子)</span>二十一　<span class='note-inline'>(辛丑)</span>二十二　<span class='note-inline'>(壬寅)</span>二十三　<span class='note-inline'>(癸卯)</span>二十四　<span class='note-inline'>(甲辰)</span>二十五　<span class='note-inline'>(乙巳)</span>二十六</p>
<p><span class='note-inline'>(丙午)</span>夷烈王喜元<span class='note-inline'>(佛入涅槃來二百三十六年)</span>　<span class='note-inline'>(丁未)</span>二　<span class='note-inline'>(戊申)</span>三　<span class='note-inline'>(己酉)</span>四　<span class='note-inline'>(庚戌)</span>五　<span class='note-inline'>(辛亥)</span>六　<span class='note-inline'>(壬子)</span>七</p>
<p><span class='note-inline'>(癸丑)</span>顯聖王扁元<span class='note-inline'>(佛入涅槃來二百四十三年)</span>　<span class='note-inline'>(甲寅)</span>二　<span class='note-inline'>(乙卯)</span>三　<span class='note-inline'>(丙辰)</span>四　<span class='note-inline'>(丁巳)</span>五　<span class='note-inline'>(戊午)</span>六　<span class='note-inline'>(己未)</span>七　<span class='note-inline'>(庚申)</span>八　<span class='note-inline'>(辛酉)</span>九　<span class='note-inline'>(壬戌)</span>十　<span class='note-inline'>(癸亥)</span>十一　<span class='note-inline'>(甲子)</span>十二　<span class='note-inline'>(乙丑)</span>十三　<span class='note-inline'>(丙寅)</span>十四　<span class='note-inline'>(丁卯)</span>十五　<span class='note-inline'>(戊辰)</span>十六　<span class='note-inline'>(己巳)</span>十七　<span class='note-inline'>(庚午)</span>十八　<span class='note-inline'>(辛未)</span>十九　<span class='note-inline'>(壬申)</span>二十　<span class='note-inline'>(癸酉)</span>二十一　<span class='note-inline'>(甲戌)</span>二十二　<span class='note-inline'>(乙亥)</span>二十三　<span class='note-inline'>(丙子)</span>二十四　<span class='note-inline'>(丁丑)</span>二十五　<span class='note-inline'>(戊寅)</span>二十六　<span class='note-inline'>(己卯)</span>二十七　<span class='note-inline'>(庚辰)</span>二十八　<span class='note-inline'>(辛巳)</span>二十九　<span class='note-inline'>(壬午)</span>三十　<span class='note-inline'>(癸未)</span>三十一　<span class='note-inline'>(甲申)</span>三十二　<span class='note-inline'>(乙酉)</span>三十三　<span class='note-inline'>(丙戌)</span>三十四　<span class='note-inline'>(丁亥)</span>三十五　<span class='note-inline'>(戊子)</span>三十六　<span class='note-inline'>(己丑)</span>三十七　<span class='note-inline'>(庚寅)</span>三十八　<span class='note-inline'>(辛卯)</span>三十九　<span class='note-inline'>(壬辰)</span>四十　<span class='note-inline'>(癸巳)</span>四十一　<span class='note-inline'>(甲午)</span>四十二　<span class='note-inline'>(乙未)</span>四十三　<span class='note-inline'>(丙申)</span>四十四　<span class='note-inline'>(丁酉)</span>四十五　<span class='note-inline'>(戊戌)</span>四十六　<span class='note-inline'>(己亥)</span>四十七　<span class='note-inline'>(庚子)</span>四十八</p>
<p><span class='note-inline'>(辛丑)</span>順靜王定元<span class='note-inline'>(佛入涅槃來二百九十一年)</span>　<span class='note-inline'>(壬寅)</span>二　<span class='note-inline'>(癸卯)</span>三　<span class='note-inline'>(甲辰)</span>四　<span class='note-inline'>(乙巳)</span>五　<span class='note-inline'>(丙午)</span>六</p>
<p><span class='note-inline'>(丁未)</span>赧王誕元<span class='note-inline'>(佛入涅槃來二百九十七年)</span>　<span class='note-inline'>(戊申)</span>二　<span class='note-inline'>(己酉)</span>三　<span class='note-inline'>(庚戌)</span>四　<span class='note-inline'>(辛亥)</span>五　<span class='note-inline'>(壬子)</span>六　<span class='note-inline'>(癸丑)</span>七<span class='note-inline'>(秦昭襄王立)</span>　<span class='note-inline'>(甲寅)</span>八　<span class='note-inline'>(乙卯)</span>九　<span class='note-inline'>(丙辰)</span>十　<span class='note-inline'>(丁巳)</span>十一　<span class='note-inline'>(戊午)</span>十二　<span class='note-inline'>(己未)</span>十三　<span class='note-inline'>(庚申)</span>十四　<span class='note-inline'>(辛酉)</span>十五　<span class='note-inline'>(壬戌)</span>十六　<span class='note-inline'>(癸亥)</span>十七　<span class='note-inline'>(甲子)</span>十八　<span class='note-inline'>(乙丑)</span>十九<span class='note-inline'>(薩婆多記云馬鳴菩薩佛滅後三百餘年生東天竺婆羅門種。出家破諸外道。造大莊嚴論數百偈。盛弘佛教。有別傳載。計當此時)</span>　<span class='note-inline'>(丙寅)</span>二十　<span class='note-inline'>(丁卯)</span>二十一　<span class='note-inline'>(戊辰)</span>二十二　<span class='note-inline'>(己巳)</span>二十三　<span class='note-inline'>(庚午)</span>二十四　<span class='note-inline'>(辛未)</span>二十五　<span class='note-inline'>(壬申)</span>二十六　<span class='note-inline'>(癸酉)</span>二十七　<span class='note-inline'>(甲戌)</span>二十八　<span class='note-inline'>(乙亥)</span>二十九　<span class='note-inline'>(丙子)</span>三十　<span class='note-inline'>(丁丑)</span>三十一　<span class='note-inline'>(戊寅)</span>三十二　<span class='note-inline'>(己卯)</span>三十三　<span class='note-inline'>(庚辰)</span>三十四　<span class='note-inline'>(辛巳)</span>三十五　<span class='note-inline'>(壬午)</span>三十六　<span class='note-inline'>(癸未)</span>三十七　<span class='note-inline'>(甲申)</span>三十八　<span class='note-inline'>(乙酉)</span>三十九　<span class='note-inline'>(丙戌)</span>四十　<span class='note-inline'>(丁亥)</span>四十一　<span class='note-inline'>(戊子)</span>四十二　<span class='note-inline'>(己丑)</span>四十三　<span class='note-inline'>(庚寅)</span>四十四　<span class='note-inline'>(辛卯)</span>四十五　<span class='note-inline'>(壬辰)</span>四十六　<span class='note-inline'>(癸巳)</span>四十七　<span class='note-inline'>(甲午)</span>四十八　<span class='note-inline'>(乙未)</span>四十九　<span class='note-inline'>(丙申)</span>五十　<span class='note-inline'>(丁酉)</span>五十一　<span class='note-inline'>(戊戌)</span>五十二　<span class='note-inline'>(己亥)</span>五十三　<span class='note-inline'>(庚子)</span>五十四　<span class='note-inline'>(辛丑)</span>五十五　<span class='note-inline'>(<span class='corr'>壬</span>寅)</span>五十六　<span class='note-inline'>(癸卯)</span>五十七　<span class='note-inline'>(甲辰)</span>五十八　<span class='note-inline'>(乙巳)</span>五十九</p>
<p>秦<span class='note-inline'>(丙午)</span>昭襄王勒元<span class='note-inline'>(廢周赧王為庶人。佛入涅槃來三百五十六年)</span>　<span class='note-inline'>(丁未)</span>二　<span class='note-inline'>(戊申)</span>三　<span class='note-inline'>(己酉)</span>四　<span class='note-inline'>(庚戌)</span>五</p>
<p><span class='note-inline'>(辛亥)</span>孝文王柱元<span class='note-inline'>(佛入涅槃來至此三百六十一年)</span></p>
<p><span class='note-inline'>(壬子)</span>莊襄王子楚元<span class='note-inline'>(孝文子。治三年。佛入涅槃來三百六十二年)</span>　<span class='note-inline'>(癸丑)</span>二　<span class='note-inline'>(甲寅)</span>三</p>
<p><span class='note-inline'>(乙卯)</span>始皇帝政元<span class='note-inline'>(莊襄子治三十七年。呂不韋為相。佛入涅槃來至　此三百六十五年)</span>　<span class='note-inline'>(丙辰)</span>二　<span class='note-inline'>(丁巳)</span>三　<span class='note-inline'>(戊午)</span>四　<span class='note-inline'>(己未)</span>五　<span class='note-inline'>(庚申)</span>六　<span class='note-inline'>(辛酉)</span>七　<span class='note-inline'>(壬戌)</span>八<span class='note-inline'>(封嫪毒為長信侯)</span>　<span class='note-inline'>(癸亥)</span>九<span class='note-inline'>(辛冠誅嫪<span class='corr'>毐</span>徙其家於蜀)</span>　<span class='note-inline'>(甲子)</span>十<span class='note-inline'>(呂不韋免相徙太后於南宮后任李斯)</span>　<span class='note-inline'>(乙丑)</span>十一<span class='note-inline'>(徙呂不韋於河南)</span>　<span class='note-inline'>(丙寅)</span>十二　<span class='note-inline'>(丁卯)</span>十三　<span class='note-inline'>(戊辰)</span>十四　<span class='note-inline'>(己巳)</span>十五　<span class='note-inline'>(庚午)</span>十六　<span class='note-inline'>(辛未)</span>十七<span class='note-inline'>(是歲滅韓。以其地為穎川郡)</span>　<span class='note-inline'>(壬申)</span>十八　<span class='note-inline'>(癸酉)</span>十九　<span class='note-inline'>(甲戌)</span>二十　<span class='note-inline'>(乙亥)</span>二十一　<span class='note-inline'>(丙子)</span>二十二<span class='note-inline'>(其歲滅魏以其地置梁郡)</span>　<span class='note-inline'>(丁丑)</span>二十三　<span class='note-inline'>(戊寅)</span>二十四<span class='note-inline'>(是歲滅楚定江東置會稽郡)</span>　<span class='note-inline'>(己卯)</span>二十五<span class='note-inline'>(是歲滅燕。又滅趙)</span>　<span class='note-inline'>(庚辰)</span>二十六<span class='note-inline'>(是歲滅齊。六國并吞為一國。乃自立為皇帝。改正朔以建亥為歲首)</span>　<span class='note-inline'>(辛巳)</span>二十七<span class='note-inline'>(名河為德水。名民曰黔首。分天下為三十六郡同一文軌)</span>　<span class='note-inline'>(壬午)</span>二十八<span class='note-inline'>(東巡登泰山封禪刻石紀功。遭大風雨。遣徐氏入海求三神山。使千人沒泗水求周鼎不得)</span>　<span class='note-inline'>(癸未)</span>二十九　<span class='note-inline'>(甲申)</span>三十<span class='note-inline'>(改臘曰嘉平。甞夜微行至蘭池遇見盜甚窘迫武子擊殺乃獲免)</span>　<span class='note-inline'>(乙酉)</span>三十一　<span class='note-inline'>(丙戌)</span>三十二<span class='note-inline'>(使蒙恬將二十萬人。北擊胡。取河南地築長城)</span>　<span class='note-inline'>(丁亥)</span>三十三<span class='note-inline'>(傍河以來。至陰山。為四十四縣。以河為塞。起臨洮訖遼水)</span>　<span class='note-inline'>(戊子)</span>三十四<span class='note-inline'>(讁治獄吏不直助以築長城李斯奏焚諸典籍坑儒士)</span>　<span class='note-inline'>(己丑)</span>三十五　<span class='note-inline'>(庚寅)</span>三十六　<span class='note-inline'>(辛卯)</span>三十七</p>
<p><span class='note-inline'>(壬辰)</span>二世皇帝胡亥元<span class='note-inline'>(始皇帝子。佛入涅槃來至此四百二年。治三年)</span>　<span class='note-inline'>(癸巳)</span>二　<span class='note-inline'>(甲午)</span>三<span class='note-inline'>(始皇帝孫子嬰立。四十六日為漢滅。佛入涅槃至四百四年)</span></p>

<p class='juan'>開皇三寶錄卷第一<span class='note-inline'>(帝紀上周秦)</span></p></div>
</div><!-- end of div[@id='body'] -->
</body></html>