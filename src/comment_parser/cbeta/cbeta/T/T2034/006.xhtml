<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>歷代三寶紀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu39' /><a id='mulu40' />歷代三寶紀卷第六<span class='note-inline'>(譯經西晉)</span></p><p class="byline">開皇十七年翻經學士臣費長房上</p><p>西晉錄者。司馬炎字安世。河內溫人。魏大將軍侍中錄尚書相國晉王昭之太子。昭薨炎嗣為王。元帝知歷數有歸。使太保鄭沖奉璽致位。炎垂拱受禪。是為武帝。稱晉都雒及長安。舊東西京也。晉武在馭十有五年。到咸寧中命司馬伷平吳得皓。封歸命侯。自後漢永安二十四年至晉泰康肇元庚子歲首。於是九州還一統矣。又吳黃武初。陸績有言曰。從今已後更六十年。天下車同軌書同文。至是果如績言。蜀平吳滅將六十年。二十載後至于惠帝永寧之初。政道虧頹群雄嶽峙。趙王創基構逆篡立於朝。張軌繼迹弗臣擅收涼土。內外縻沸仍漸亂階。劉淵所以平陽。李雄因茲井絡。懷帝蒙塵咸谷。愍帝播越長安。既道藉時興而兩都板蕩。法由人顯。屬二主栖遑。萬姓崩離歸信靡託。百官失守釋種無依。時有沙門竺法護及彊梁婁至等亡身利物誓志弘宣。匪憚苦辛闡法為務。護於晉世出經最多。其法欽羅叉聶遠父子竺法蘭等。相繼度述。所以五十年間。華戎道俗十有三人。并前失譯諸經戒等。合四百五十一部。七百一十七卷。集為西晉二京四主五十二年世錄云爾。</p>
<p><span class='note-inline'>(西晉)</span>沙門竺法護　二百一十部<span class='note-inline'>(三百九十四卷經戒)</span>　沙門彊梁婁至　一部<span class='note-inline'>(一卷經)</span>　沙門安法欽　五部<span class='note-inline'>(一十二卷經)</span>　沙門無羅叉　一部<span class='note-inline'>(二十卷經)</span>　清信士聶承遠　三部<span class='note-inline'>(四卷經)</span>　沙門竺叔蘭　二部<span class='note-inline'>(五卷經)</span></p>
<p>承遠子清信士道真。五十四部六十六卷經錄目。</p>
<p>沙門白法祖　二十三部<span class='note-inline'>(二十五卷經)</span>　沙門釋法立　四部<span class='note-inline'>(一十三卷經)</span>　優婆塞衛士度　一部<span class='note-inline'>(二卷經)</span>　沙門支敏度　二部<span class='note-inline'>(一十三卷經)</span>　沙門釋法炬　一百三十二部<span class='note-inline'>(一百四十二卷經)</span>　沙門支法度　四部<span class='note-inline'>(五卷經)</span>　諸失譯經　八部<span class='note-inline'>(一十五卷經)</span></p>
<p><span class='note-inline'>(西晉)</span><a id='mulu41' />雜譬喻三百五十首經二十五卷<span class='note-inline'>(見別錄)</span></p>
<p>光讚般若經十卷<span class='note-inline'>(太康七年十一月二十五日出。十七品。或十五卷。見道安錄)</span></p>
<p>新道行經十卷<span class='note-inline'>(太始年第二出。與漢世竺佛朔譯舊道行全異。亦名小品出光讚般若)</span></p>
<p>漸備一切智德經十卷<span class='note-inline'>(元康七年出。是華嚴十地品。或五卷。見聶道真錄)</span></p>
<p>閑居經十卷</p>
<p>正法華經十卷<span class='note-inline'>(太康七年出。清信士張士明張仲正及法獻等筆受。或七卷。見聶道真錄曇邃誦之日一遍。遂感神請。九十日畢。施白馬一匹白羊五頭絹九十匹)</span></p>
<p>普曜經八卷<span class='note-inline'>(永嘉二年。於天水寺出。是第三譯。沙門康殊白法巨等筆受。與蜀普曜及智猛實雲所出六卷者小異。見聶道真及古緣)</span></p>
<p>颰陀劫三昧經七卷</p>
<p>修行經七卷<span class='note-inline'>(太康五年出。是第二譯。與漢世安世高出六卷者少異。亦云道地經見寶唱錄)</span></p>
<p>大哀經七卷<span class='note-inline'>(元康元年出。或八卷。或六卷。是大集一品。見竺道祖晉世雜錄)</span></p>
<p>賢劫經七卷<span class='note-inline'>(元康元年出。趙文龍筆受。或十卷十三卷。舊錄云。永康年出。見聶道真錄)</span></p>
<p>小品經七卷<span class='note-inline'>(太始四年三月四日譯。是第二出。或八卷。見聶道真錄。與舊道行經本同。文小異)</span></p>
<p>薩芸分陀利經六卷<span class='note-inline'>(太始元年譯。見竺道祖晉世雜錄)</span></p>
<p>持心經六卷<span class='note-inline'>(太康七年出。凡十七品。一名等御諸法經。一名持心梵天所問經。一名莊嚴佛法經。亦云持心梵天經。見舊錄聶道真錄)</span></p>
<p>度世品經六卷<span class='note-inline'>(元康元年四月十三日出。是華嚴經世間品。見聶道真錄)</span></p>
<p>密迹金剛力士經五卷<span class='note-inline'>(太康元年十月八日出。或八卷四卷。見支敏度及竺道祖晉世雜錄)</span></p>
<p>樓炭經五卷<span class='note-inline'>(或六卷八卷是長阿含世記句文小異見聶道真錄。道安云。出方等部)</span></p>
<p>生經五卷<span class='note-inline'>(太康六年正月十九日譯。或四卷。見聶道真錄)</span></p>
<p>如來興顯經五卷<span class='note-inline'>(元康元年十二月二十五日出。是華嚴經如來性品。亦云興顯如幻經見聶道真錄)</span></p>
<p>阿差末經四卷<span class='note-inline'>(永嘉元年十二月一日譯。是第二出。或五卷七卷。出大集或云阿差末菩薩經。見聶道真錄及別錄)</span></p>
<p>無盡意經四卷<span class='note-inline'>(太始元年第二出。與阿差末同本別譯。出大集。見聶道真錄。或五卷)</span></p>
<p>寶女經四卷<span class='note-inline'>(太康八年四月二十七日出。或三卷。亦云寶女三昧經。或云寶女問慧經。出大集見聶道真錄)</span></p>
<p>普超經四卷<span class='note-inline'>(太康七年出。第二譯。與漢世支讖阿闍世王經本同別譯。亦云普超三昧經。亦云文殊普超三昧經。見竺道祖雜錄)</span></p>
<p>海龍王經四卷<span class='note-inline'>(太康六年七月出。或三卷見聶道真錄)</span></p>
<p>阿惟越致經四卷<span class='note-inline'>(或云阿惟越致遮經。或云不退轉法輪經四卷。或云廣博嚴淨經六卷。四經同本別譯。見聶道真錄)</span></p>
<p>持人菩薩所問經三卷<span class='note-inline'>(或四卷。與持世經同本別譯)</span></p>
<p>等集眾德三昧經三卷<span class='note-inline'>(或云。集一切福德三昧經。或二卷。見聶道真錄)</span></p>
<p>超日明三昧經三卷<span class='note-inline'>(太始七年正月譯。初出。或兩卷。或直云超日明經。見聶道真錄)</span></p>
<p>菩薩藏經三卷　諸神呪經三卷</p>
<p>寶髻菩薩所問經二卷<span class='note-inline'>(泰熙元年七月十四日出。大集一名菩薩淨行經。舊錄云。寶髻經見聶道真錄)</span></p>
<p>須真天子經二卷<span class='note-inline'>(太始二年於長安青門內白馬寺出。安文惠白元信傳語聶承遠張玄伯孫休達筆受。亦云問四事經。見竺道祖晉世雜錄)</span></p>
<p>文殊師利佛土嚴淨經二卷<span class='note-inline'>(泰熙元年出。或云嚴淨佛土。或云佛土嚴淨。見竺道祖晉世雜錄)</span></p>
<p>弘道廣顯三昧經二卷<span class='note-inline'>(永嘉二年三月出。一云阿耨達。一云阿耨達請佛一云金剛門定意。或無三昧字。凡四名有十品。一本但有七品少中三品一本正有前五品。見聶道真錄)</span></p>
<p>大般泥洹經二卷<span class='note-inline'>(太始五年七月三日出亦云方等泥洹經。見聶道真錄)</span></p>
<p>無量壽經二卷<span class='note-inline'>(永嘉二年正月二十一日譯。是第四出。與吳世支謙魏世康僧鎧白延等出本同文異亦云無量清淨平等覺經。見竺道祖晉世雜錄)</span></p>
<p>首楞嚴經二卷<span class='note-inline'>(別有異出首楞嚴云阿難言)</span></p>
<p>寶藏經二卷<span class='note-inline'>(太始六年出)</span>　要集經二卷<span class='note-inline'>(亦云諸佛要集經)</span></p>
<p>般舟三昧經二卷<span class='note-inline'>(道安云。更出般舟三昧經)</span></p>
<p>大善權經二卷<span class='note-inline'>(太康六年六月譯。初出亦云慧上菩薩問大善權經。或云慧上菩薩經。或善權方便。或方便所度無極。凡五名見聶道真錄)</span></p>
<p>順權方便經二卷<span class='note-inline'>(亦云轉女身菩薩經。亦云推權方便經。舊錄云。順權女經。見聶道真錄)</span></p>
<p>隨權女經二卷<span class='note-inline'>(見別錄安錄無)</span></p>
<p>如幻三昧經二卷<span class='note-inline'>(或三卷)</span></p>
<p>等目菩薩經二卷<span class='note-inline'>(或三卷)</span></p>
<p>勇伏定經二卷<span class='note-inline'>(元康元年四月九日出。是第四譯。與支讖支謙白延等所出首楞嚴經本同名異文少別。見聶真道錄)</span></p>
<p>更出阿闍世王經二卷<span class='note-inline'>(第二出)</span></p>
<p>賈客經二卷</p>
<p>文殊師利現寶藏經二卷<span class='note-inline'>(亦云文殊師利佛土嚴淨經)</span></p>
<p>佛昇忉利天為母說法經二卷<span class='note-inline'>(太始年出。亦云佛昇忉利天品經。見聶道真錄)</span></p>
<p>仁王般若波羅蜜經一卷<span class='note-inline'>(或二卷見晉世雜錄)</span></p>
<p>普門品經一卷<span class='note-inline'>(太康八年正月出。見聶道真錄)</span></p>
<p>月光童子經一卷<span class='note-inline'>(亦云月明童子經。與申日兜失利越等三經。同本異譯)</span></p>
<p>金剛<span class='corr'>藏</span>菩薩行經一卷<span class='note-inline'>(元康七年於長安市西寺譯。出華嚴第二十二卷)</span></p>
<p>大淨法門經一卷<span class='note-inline'>(建興元年十二月二十六日出。見聶道真錄)</span></p>
<p>離垢施女經一卷<span class='note-inline'>(太康十年二月二日出。見聶道真錄)</span></p>
<p>須摩提菩薩經一卷<span class='note-inline'>(亦云須摩提經。亦云須摩經。見聶道真及竺道祖等錄)</span></p>
<p>龍施女經一卷<span class='note-inline'>(舊錄云。龍施本起經。第二出)</span></p>
<p>大方等頂王經一卷<span class='note-inline'>(初出。亦云頂王經。亦云維摩詰子問經亦云善思童子經。凡四名見支敏度錄)</span></p>
<p>無所悕望經一卷<span class='note-inline'>(亦云象步經亦云象腋經。見聶道真錄)</span></p>
<p>魔逆經一卷<span class='note-inline'>(太康十年十二月二日出。見聶道真錄)</span></p>
<p>濟諸方等學經一卷<span class='note-inline'>(或無學字。見竺道祖晉世雜錄)</span></p>
<p>菩薩行五十緣身經一卷<span class='note-inline'>(亦云五十緣身行經。亦云菩薩緣身五十事經。見竺道祖晉世雜錄)</span></p>
<p>彌勒菩薩所問本願經一卷<span class='note-inline'>(大安二年五月十七日譯。一名彌勒菩薩本願經。一名彌勒難經。見聶道真錄及竺道祖錄)</span></p>
<p>文殊師利淨律經一卷<span class='note-inline'>(太康十年四月八日。護於洛陽白馬寺遇西域沙門寂志誦出。經後尚有數品悉忘但宣憶者聶道真筆受見竺道祖錄一云淨律經)</span></p>
<p>無思議孩童菩薩經一卷<span class='note-inline'>(一云不思議光所問經。亦云名無思議光經)</span></p>
<p>彌勒成佛經一卷<span class='note-inline'>(太安二年出。一名彌勒當來下生經見聶道真錄)</span></p>
<p>舍利弗目連遊諸國經一卷<span class='note-inline'>(或云舍利弗摩訶目揵連遊諸四衛經)</span></p>
<p>瑠璃王經一卷</p>
<p>寶施女經一卷<span class='note-inline'>(一名須摩提法律三昧經。見聶道真錄)</span></p>
<p>佛為菩薩五夢經一卷<span class='note-inline'>(太安二年五月譯。一名佛五夢。一名太子五夢。一名仙人五夢。見舊錄及聶道真錄)</span></p>
<p>摩訶目揵連本經一卷<span class='note-inline'>(一本有訶無揵字)</span></p>
<p>太子墓魄經一卷<span class='note-inline'>(第二出)</span></p>
<p>四不可得經一卷<span class='note-inline'>(見聶道真及正度等錄)</span></p>
<p>菩薩悔過法經一卷<span class='note-inline'>(或無經字。下注云。出龍樹十住論)</span></p>
<p>乳光經一卷<span class='note-inline'>(與犢子經本同譯別)</span></p>
<p>心明女梵志婦飯汁施經一卷<span class='note-inline'>(亦直云心明經)</span></p>
<p>大六向拜經一卷<span class='note-inline'>(太安元年譯。或云尸迦羅越六向拜經。或直云六向拜經見支敏度及寶唱錄)</span></p>
<p>鴦掘魔經一卷<span class='note-inline'>(一名指鬘經或作鴦掘魔羅經。見聶道真錄)</span></p>
<p>菩薩十住經一卷<span class='note-inline'>(與菩薩十地經。大同小異)</span></p>
<p>摩調王經一卷<span class='note-inline'>(第二出。與吳世支謙譯者大同小異。出六度集)</span></p>
<p>照明三昧經一卷</p>
<p>所欲致患經一卷<span class='note-inline'>(太安三年正月譯。見聶道真及王宗等錄)</span></p>
<p>法沒盡經一卷<span class='note-inline'>(或作滅字。一云空寂菩薩所問經。第二譯與吳世支謙出者同)</span></p>
<p>菩薩齋法經一卷<span class='note-inline'>(或無經字。一名正齋一名持齋。一名賢首菩薩齋法)</span></p>
<p>獨證自誓三昧經一卷<span class='note-inline'>(一名如來自誓三昧經)</span></p>
<p>過去佛分衛經一卷<span class='note-inline'>(或云過去見舊錄)</span></p>
<p>五蓋疑結失行經一卷<span class='note-inline'>(永寧二年四月十二日出。見聶道真錄)</span></p>
<p>總持經一卷<span class='note-inline'>(出生經。或云佛心總持經)</span></p>
<p>五福施經一卷<span class='note-inline'>(一名小乘毘尼方等經)</span></p>
<p>無憂施經一卷<span class='note-inline'>(阿闍世王女名)</span></p>
<p>無極寶三昧經一卷<span class='note-inline'>(永嘉元年三月三日譯。見聶道真錄及別錄)</span></p>
<p>寶網童子經一卷<span class='note-inline'>(亦云寶網經。見聶道真錄)</span></p>
<p>文殊師利悔過經一卷<span class='note-inline'>(初出亦云文殊師利五體悔過經)</span></p>
<p>普法義經一卷<span class='note-inline'>(亦云普義經第二譯與漢世安世高譯者大同小異見聶道真錄)</span></p>
<p>滅十方冥經一卷<span class='note-inline'>(光熙元年八月十四日出。一本無滅字。見聶道真錄)</span></p>
<p>菩薩十地經一卷<span class='note-inline'>(亦云十地經。亦云大方廣經。出華嚴十地品)</span></p>
<p>溫室洗浴眾僧經一卷<span class='note-inline'>(一名溫室經。見聶道真錄)</span></p>
<p>賴吒和羅所問光德太子經一卷<span class='note-inline'>(太始六年九月三十日出。一名光德太子經。見竺道祖晉世雜錄)</span></p>
<p>當來變經一卷<span class='note-inline'>(見聶道真錄)</span></p>
<p>五百弟子自說本起經一卷<span class='note-inline'>(太安二年五月譯。舊錄云五百弟子說本末經。見聶道真錄)</span></p>
<p>師子月佛生經一卷<span class='note-inline'>(大安年譯。見聶道真錄)</span></p>
<p>迦葉結集傳經一卷<span class='note-inline'>(或云結集戒經。見聶道真錄)</span></p>
<p>柰女耆域經一卷<span class='note-inline'>(太安年出。一名柰女經。見聶道真錄)</span></p>
<p>胞胎經一卷<span class='note-inline'>(太安二年八月一日譯。或云胞胎受身經。見聶道真錄)</span></p>
<p>維摩詰所說法門經一卷<span class='note-inline'>(太安二年四月一日譯。是第三出。與漢世嚴佛調吳世支謙出者大同小異見聶道真錄)</span></p>
<p>郁伽羅越問菩薩行經一卷<span class='note-inline'>(或云郁伽長者經。即大郁伽經。或二卷是第三出。與魏世康僧鎧吳世支謙譯本同廣略文異。見道安及支敏度等錄)</span></p>
<p>幻士仁賢經一卷<span class='note-inline'>(見聶道真錄)</span></p>
<p>決總持經一卷<span class='note-inline'>(一云決定總持經)</span></p>
<p>首意女經一卷<span class='note-inline'>(一云梵女首意經)</span></p>
<p>舍頭諫經一卷<span class='note-inline'>(亦云大子二十八宿經。亦云虎耳意經。與摩登伽經同本異出。第二譯。與漢世安世高所出者小異。見釋道安錄)</span></p>
<p>十二因緣經一卷<span class='note-inline'>(第三出與漢世安世高出。內典亦云貝多樹下思惟十二因緣經)</span></p>
<p>六十二見經一卷<span class='note-inline'>(亦云梵網六十二見經見竺道祖錄)</span></p>
<p>四自侵經一卷</p>
<p>無言童子經一卷<span class='note-inline'>(或二卷亦云無言菩薩經。出大集。見聶道真錄)</span></p>
<p>聖法印經一卷<span class='note-inline'>(元康四年十二月五日。於酒泉郡出。竺法首筆受。亦直云聖印經。亦云慧印經。道安云。出雜阿含。見聶道真及寶唱錄)</span></p>
<p>移山經一卷<span class='note-inline'>(舊錄云。力士移山經)</span></p>
<p>嚴淨定經一卷<span class='note-inline'>(一名序世經)</span>　慧明經一卷</p>
<p>大迦葉本經一卷</p>
<p>光世音大勢至受決經一卷<span class='note-inline'>(元康年出。亦直云觀世音受記經。見聶道真錄)</span></p>
<p>諸方佛名功德經一卷</p>
<p>目連上淨居天經一卷<span class='note-inline'>(一本無天字。出佛本行集經)</span></p>
<p>普首童真經一卷<span class='note-inline'>(見聶道真錄)</span></p>
<p>十方佛名經一卷</p>
<p>三品修行經一卷<span class='note-inline'>(亦云三品悔過經。道安云。近代人合大修行經)</span></p>
<p>金益長者子經一卷</p>
<p>眾祐經一卷　觀行不移四事經一卷</p>
<p>小法沒盡經一卷　四婦喻經一卷</p>
<p>廬夷亘經一卷　廅羅王經一卷</p>
<p>檀若經一卷　龍施經一卷</p>
<p>馬王經一卷　鹿母經一卷</p>
<p>給孤獨明德經一卷<span class='note-inline'>(亦云給孤獨氏經)</span></p>
<p>龍王兄弟施達試王經一卷</p>
<p>勸化王經一卷　百佛名經一卷<span class='note-inline'>(初出)</span></p>
<p>殖眾德本經一卷　沙門果證經一卷</p>
<p>身觀經一卷　醫王經一卷</p>
<p>法觀經一卷　意經一卷　降龍經一卷</p>
<p>應法經一卷　邪見經一卷</p>
<p>何苦經一卷　受歲經一卷</p>
<p>貧窮經一卷　灌臘經一卷<span class='note-inline'>(亦云般泥洹後四輩灌臘經)</span></p>
<p>密具經一卷<span class='note-inline'>(出生經)</span>　悔過經一卷<span class='note-inline'>(亦云舍利弗悔過)</span></p>
<p>犯罪經一卷　法社經一卷<span class='note-inline'>(世注為疑)</span></p>
<p>雜讚經一卷　盂蘭經一卷</p>
<p>分別經一卷　腹使經一卷<span class='note-inline'>(出生經)</span></p>
<p>苦應經一卷　閑居經一卷<span class='note-inline'>(出生經)</span></p>
<p>四種人經一卷　七寶經一卷</p>
<p>四未曾有經一卷<span class='note-inline'>(亦云四未有經)</span></p>
<p>八陽經一卷</p>
<p>三十二相因經一卷<span class='note-inline'>(或云菩薩三十二相經。見道安錄)</span></p>
<p>四自在神通經一卷　佛悔過經一卷</p>
<p>三轉月明經一卷　解無常經一卷</p>
<p>胎藏經一卷　離垢蓋經一卷</p>
<p>小郁伽經一卷<span class='note-inline'>(與郁伽長者經不同)</span></p>
<p>阿闍貰女經一卷<span class='note-inline'>(建武元年出。第二譯。與吳世支謙譯者小異。亦名阿述達經亦名。阿闍世王女經。亦名阿述達菩薩經。見聶道真及支敏度錄)</span></p>
<p>人所從來經一卷<span class='note-inline'>(亦云從所來)</span></p>
<p>惑羅云經一卷　雁王經一卷</p>
<p>十等藏經一卷　雁王五百雁俱經一卷</p>
<p>誡具經一卷　決道俗經一卷</p>
<p>猛施經一卷<span class='note-inline'>(亦云猛施道地經。見舊錄)</span>　城喻經一卷</p>
<p>誡王經一卷</p>
<p>菩薩齋經一卷<span class='note-inline'>(或云賢首菩薩齋經。已上一百六十一部。三百三十五卷。並是舊錄及三藏記)</span></p>
<p>多聞經一卷<span class='note-inline'>(已下四十八部四十八卷。並是見吳錄別錄及晉世別錄)</span></p>
<p>彌勒菩薩為女身經一卷<span class='note-inline'>(一本無菩薩字)</span></p>
<p>離睡經一卷<span class='note-inline'>(一本有眠字)</span></p>
<p>文殊師利菩薩經一卷</p>
<p>寤意經一卷</p>
<p>寶日光明菩薩經一卷<span class='note-inline'>(亦云寶日光菩薩問蓮華國相貌經)</span></p>
<p>樂想經一卷　尊上經一卷</p>
<p>慈仁問八十種好經一卷<span class='note-inline'>(亦直云八十種好經見道安錄)</span></p>
<p>夫那羅經一卷</p>
<p>墮藍本經一卷<span class='note-inline'>(見別錄云。是果出維藍)</span></p>
<p>貧女為國王夫人經一卷</p>
<p>寶女問慧經一卷<span class='note-inline'>(第二譯。與吳世支謙出者同出四卷。寶女經)</span></p>
<p>七女本經一卷<span class='note-inline'>(第二譯。與吳世支謙出者同)</span></p>
<p>女人慾熾荒迷經一卷<span class='note-inline'>(出出曜經)</span></p>
<p>悉鞞梨天子詣佛說偈經一卷<span class='note-inline'>(出雜阿含)</span></p>
<p>梵王變身經一卷</p>
<p>光世音經一卷<span class='note-inline'>(出正法華經)</span></p>
<p>惟明二十偈一卷<span class='note-inline'>(第二出與吳世支謙譯者同)</span></p>
<p>三品悔過經一卷</p>
<p>耆闍崛山解一卷<span class='note-inline'>(見祐錄)</span></p>
<p>比丘尼戒一卷<span class='note-inline'>(十誦本或有經字。與曇摩持所出小異)</span></p>
<p>眾經錄目一卷</p>
<p>右二百一十部。合三百九十四卷。月支國沙門曇摩羅察。晉言法護。本姓支。歷遊西域解三十六國語及書。從天竺國大齎梵本婆羅門經。來達玉門。因居燉煌。遂稱竺氏。後到洛陽及往江左。起武帝世太始元年。至懷帝世永嘉二年。其間在所遇緣便譯經信士聶承遠執筆助翻。卷軸最多。而高僧傳唯云護出一百六十五部。僧祐出三藏集記止錄一百五十四部三百九卷。其中釋道安錄。又闕四部祐足。安云。遭值亂世錄目星散。更相錯涉信有是焉。所以雜錄及諸別記。多注竺法護出。故知今之所獲審是護公翻譯不疑。故聶承遠子道真與竺法首陳士倫孫伯虎虞世等。前後並是筆受之人。已見別傳不復委載。又李廓錄及雜別錄。並云支菩薩譯經六部一十六卷。僧祐錄云。天竺菩薩譯經。數同群錄。唯名不同。而祐下注支菩薩共竺法護譯。檢上翻名曇無羅察。晉言即是法護。然支菩薩六部經目並入法護錄中。支竺姓乖始末異耳。言菩薩者蓋美其號。究檢群錄其支菩薩即竺法護。無別兩人。出三藏記便成二舉。小非詳審。</p>
<a id='mulu42' /><p>十二遊經一卷</p>
<p>右一經一卷。武帝世。外國沙門彊梁婁至。晉言真喜。太始二年於廣州譯。見始興及寶唱錄。</p>
<a id='mulu43' /><p>大阿育王經五卷<span class='note-inline'>(光熙年出。見竺道祖晉世雜錄)</span></p>
<p>道神足無極變化經二卷<span class='note-inline'>(第二譯。或三卷。四卷。即是竺法護所出佛昇忉利天為母說法經同本別名。文小異見竺道祖晉世雜錄)</span></p>
<p>文殊師利現寶藏經二卷<span class='note-inline'>(太安二年出。或三卷。亦云示現寶藏經見竺道祖晉世雜錄)</span></p>
<p>阿闍貰王經二卷<span class='note-inline'>(太康年譯。見竺道祖晉世雜錄)</span></p>
<p>阿難目佉經一卷<span class='note-inline'>(與微密持經本同名異。見竺道祖晉世雜錄有作目法字)</span></p>
<p>右五部合一十二卷。惠帝世。安息國沙門安法欽。太康年於雒陽譯。</p>
<a id='mulu44' /><p>放光般若經二十卷<span class='note-inline'>(第三出。與漢世竺佛朔所譯道行及小品並同本異譯別名)</span></p>
<p>右一部二十卷。此經元是頴川朱士行。覩其別本。行在洛陽嘗講道行。披覽竊覺文句隱質諸未盡善者。每嗟嘆曰。此經實是大乘之要。而文未周譯理不盡。誓志捐身發心尋取。行以魏末甘露五年發迹雍州。遂遊西域。於于闐國得前梵本九十章。減六十萬言。遣弟子弗如檀。晉云法饒。從于闐送還歸洛陽。未發之頃于闐諸僧小乘學眾。遂以白王云。漢沙門欲以梵書惑亂正典。王為地主。若不禁之將斷大法聾盲漢地。王之咎也。王即不聽齎經出境。士行懊惱深懷痛心。乃請乞求燒經為證。王即許焉。於是積薪聚置殿前欲以焚之。士行至誠臨火誓曰。若當大法應流漢地。經當不然。如其不護命也如何。言已投經。火即為滅。皮牒如本。更覺光鮮。大眾駭服咸稱神感。遂得送來達到陳留。還遇于闐僧無羅叉竺叔蘭等。當惠帝世元康元年五月十日。於倉恒水南寺譯之。而竺道祖僧祐王宗寶唱李廓法上靈裕等諸錄。述著眾經並云。朱士行翻此。蓋據其元尋之人推功歸之耳。房審校勘支敏度錄及高僧傳出經後記諸雜別目等乃是無羅叉竺叔蘭等三人詳譯。朱士行身留停于闐。仍於彼化。唯遣弟子奉齎經來到乎晉地。斯豈得稱士行出也。</p>
<a id='mulu45' /><p>超日明三昧經二卷<span class='note-inline'>(第二譯。或直云超日明經。與竺法護前出三卷者。大同小異)</span></p>
<p>迦葉詰阿難經一卷<span class='note-inline'>(第二譯。與漢世嚴佛調出者小異。見始興及寶唱錄)</span></p>
<p>越難經一卷<span class='note-inline'>(第二出)</span></p>
<p>右三經合四卷。惠帝世清信優婆塞聶承遠。以此經等雖並先出。文義隱質理句未圓。遠後遂更整文偈刪改勝前。見今所行於世者是。</p>
<a id='mulu46' /><p>異毘摩羅詰經三卷<span class='note-inline'>(元康六年第五出與漢世嚴佛調吳世支謙竺法護羅什等所譯本大同小異。或二卷。見竺道祖錄)</span></p>
<p>首楞嚴經二卷<span class='note-inline'>(元康元年出。是第五譯。與二支一白一竺出者文異本同見道真錄)</span></p>
<p>右二經合五卷。惠帝世。西域沙門竺叔蘭並於洛陽出。</p>
<a id='mulu47' /><p>十住經十二卷　諸佛要集經二卷</p>
<p>觀世音授記經一卷<span class='note-inline'>(第二出)</span></p>
<p>寂音菩薩願經一卷</p>
<p>大光明菩薩百四十八願經一卷</p>
<p>文殊師利般涅槃經一卷</p>
<p>師子步雷菩薩問發心經一卷<span class='note-inline'>(或云問文殊師利成佛發心經)</span></p>
<p>大雲密藏問大海三昧經一卷</p>
<p>溥首童真經一卷</p>
<p>寂音菩薩問五濁經一卷</p>
<p>無言菩薩流通法經一卷<span class='note-inline'>(出大集)</span></p>
<p>菩薩戒要義經一卷<span class='note-inline'>(出菩薩戒經)</span></p>
<p>菩薩呵睡眠經一卷</p>
<p>菩薩呵家過經一卷</p>
<p>菩薩如意神通經一卷</p>
<p>菩薩苦行經一卷　菩薩宿命經一卷</p>
<p>菩薩受齋經一卷　菩薩道示行經一卷</p>
<p>菩薩求佛本業經一卷</p>
<p>菩薩奉施詣塔作願念經一卷</p>
<p>菩薩本願行品經一卷</p>
<p>菩薩求五眼法經一卷</p>
<p>菩薩出要行無礙法門經一卷</p>
<p>菩薩初發心時經一卷</p>
<p>大方廣菩薩十地經一卷<span class='note-inline'>(第二出。與法護譯大同小異)</span></p>
<p>菩薩戒身自在經一卷<span class='note-inline'>(或云自在王菩薩問如來警戒經)</span></p>
<p>菩薩三法經一卷　無言菩薩經一卷<span class='note-inline'>(第二出)</span></p>
<p>菩薩道行六法經一卷</p>
<p>三曼陀跋陀羅菩薩經一卷</p>
<p>無垢施菩薩分別應報經一卷<span class='note-inline'>(即是異出離垢地經亦云應辯經)</span></p>
<p>菩薩初地經一卷</p>
<p>儒童菩薩經一卷<span class='note-inline'>(出六度集)</span></p>
<p>菩薩十道地經一卷</p>
<p>光味菩薩造七寶梯經一卷<span class='note-inline'>(出太集)</span></p>
<p>菩薩緣身五十事經一卷<span class='note-inline'>(與五十緣行經大同小異)</span></p>
<p>菩薩戒自在經一卷　菩薩十法住經一卷</p>
<p>波斯匿王欲伐鴦掘魔羅經一卷</p>
<p>轉輪聖王七寶具足經一卷</p>
<p>轉輪聖王發心求淨土經一卷</p>
<p>文殊師利與離意女論義極似維摩經一卷</p>
<p>文殊師利淨律經一卷<span class='note-inline'>(第二出。與法護譯小異)</span></p>
<p>初發意菩薩行易行法經一卷<span class='note-inline'>(出十住論)</span></p>
<p>菩薩布施懺悔法一卷<span class='note-inline'>(出決定毘尼)</span></p>
<p>菩薩戒獨受壇文一卷</p>
<p>菩薩懺悔法一卷<span class='note-inline'>(異本)</span>　菩薩雜行法一卷</p>
<p>菩薩所行四法一卷</p>
<p>菩薩五法行經一卷　菩薩六法行經一卷</p>
<p>異出菩薩本起經一卷<span class='note-inline'>(或無起字)</span></p>
<p>眾經錄目一卷</p>
<p>右五十四經合六十六卷。聶承遠子道真。惠帝之世始太康年迄永嘉末。其間詢稟諮承。法護筆受之外。及護沒後真遂自譯前件雜經。誠師護公真當其稱。頗善文句辭義分炳。此竝見在別錄所載。</p>
<a id='mulu48' /><p>嚴淨佛土經二卷<span class='note-inline'>(亦云淨土經)</span></p>
<p>泥洹經二卷　善權經一卷</p>
<p>持心梵志經一卷　檀持陀羅尼經一卷</p>
<p>大方等如來藏經一卷　如來興顯經一卷</p>
<p>海龍王經一卷</p>
<p>長者修行經一卷<span class='note-inline'>(亦云長者威施所問菩薩修行經。亦云菩薩修行經)</span></p>
<p>五百童子經一卷<span class='note-inline'>(亦云幼童經出生經)</span></p>
<p>佛問四童子經一卷</p>
<p>調伏王子道心經一卷<span class='note-inline'>(出大集)</span></p>
<p>誓童子經一卷<span class='note-inline'>(或作逝與菩薩逝經大同小異。第二出)</span></p>
<p>五百王子作淨土願經一卷</p>
<p>三幼童經一卷</p>
<p>二童子見佛說偈供養經一卷</p>
<p>大愛道般泥洹經一卷　等集三昧經一卷</p>
<p>首達經一卷<span class='note-inline'>(舊錄)</span>　無量破魔陀羅尼經一卷</p>
<p>賢者五福經一卷</p>
<p>郁伽羅越問菩薩經一卷</p>
<p>惟逮菩薩經一卷<span class='note-inline'>(見高僧傳及三藏記)</span></p>
<p>右二十三經合二十五卷。惠帝世。河內沙門白法祖出。高僧傳止云祖出一經。然其所出諸經遭世擾攘名錄罕存。莫紀其實。房廣搜檢諸雜記錄。見此二十二經。並注祖出。今依所覩備而載之。</p>
<a id='mulu49' /><p>樓炭經六卷<span class='note-inline'>(第二出。見別錄與法護出五卷者小異。出長阿含。安錄無)</span></p>
<p>大方等如來藏經一卷<span class='note-inline'>(舊錄云。佛藏方等經。見三藏記)</span></p>
<p>法句本末經五卷<span class='note-inline'>(第二出。亦云法句譬喻。亦云法喻法或四或六)</span></p>
<p>諸德福田經一卷<span class='note-inline'>(亦直云福田經)</span></p>
<p>右四經合一十三卷。惠帝世沙門釋法立共法炬等於洛陽出。</p>
<a id='mulu50' /><p>摩訶般若波羅蜜道行經二卷<span class='note-inline'>(第二出。直云道行經。與漢世竺佛朔譯者文質為異。見竺道祖晉世雜錄)</span></p>
<p>右一經二卷。惠帝世。優婆塞衛士度略出。從舊道行中刪改亦是小品及放光等要別名耳。未詳士度是何許人。傳錄弗載緣起莫尋。</p>
<a id='mulu51' /><p>合首楞嚴經五本八卷<span class='note-inline'>(第六出。合兩支兩竺一百五本為一部。見支敏度錄)</span></p>
<p>合維摩詰經三本五卷<span class='note-inline'>(第四出。合一支兩竺三本為一部。見支敏度錄)</span></p>
<p>右二經合一十三卷惠帝世。沙門支敏度撰集眾譯共合為部。</p>
<a id='mulu52' /><p>樓炭經八卷<span class='note-inline'>(第二出。是長阿含世記一分。與法護法立所出五卷六卷者大同略廣異。先共法立出。以意未悉故廣之。見支敏度及寶唱錄)</span></p>
<p>遺教法律經三卷<span class='note-inline'>(一云遺教法律三昧經。一云遺教三昧經見始興錄)</span></p>
<p>諸經法菩薩名經二卷</p>
<p>佛為比丘說燒頭喻經一卷<span class='note-inline'>(出雜阿含)</span></p>
<p>波斯匿王祖母命終經一卷</p>
<p>魔女聞佛說法得男身經一卷<span class='note-inline'>(第二出與先譯弊魔試目連經本同名異。見始興。及僧祐錄)</span></p>
<p>衰利經一卷　無懼經一卷</p>
<p>普施經一卷<span class='note-inline'>(出雜阿含第四)</span>　無常經一卷</p>
<p>慢法經一卷　數經一卷<span class='note-inline'>(出雜阿含)</span></p>
<p>名稱經一卷　受持經一卷</p>
<p>忍辱經一卷　時經一卷<span class='note-inline'>(一云非時經)</span></p>
<p>灌經一卷<span class='note-inline'>(亦云四月八日灌經)</span></p>
<p>福田經一卷<span class='note-inline'>(一名諸德福田經。第二出與法立譯者小異。出竺道祖晉世雜錄)</span></p>
<p>福行經一卷<span class='note-inline'>(出阿含)</span>　柔軟經一卷</p>
<p>正意經一卷<span class='note-inline'>(第二出)</span>　伏婬經一卷</p>
<p>危脆經一卷　息恚經一卷<span class='note-inline'>(出中阿含)</span></p>
<p>要意經一卷<span class='note-inline'>(出阿含。或云惡意)</span>　求欲經一卷<span class='note-inline'>(阿含)</span></p>
<p>舉鉢經一卷　惡道經一卷<span class='note-inline'>(出中阿含)</span></p>
<p>法海經一卷</p>
<p>曉食經一卷<span class='note-inline'>(出修行道地經)</span>　放逸經一卷</p>
<p>灰河經一卷　群牛譬經一卷<span class='note-inline'>(出阿含)</span></p>
<p>鑄金喻經一卷　毒草喻經一卷　<span class='note-inline'>(出生經)</span></p>
<p>恒河喻經一卷　須河喻經一卷</p>
<p>木杵喻經一卷<span class='note-inline'>(出雜阿含)</span>　調達喻經一卷</p>
<p>嬰兒喻經一卷</p>
<p>大蛇譬喻經一卷<span class='note-inline'>(亦云大蛇經。見舊錄)</span></p>
<p>爪甲擎土譬經一卷<span class='note-inline'>(亦云爪甲取土經。見舊錄)</span></p>
<p>塵灰河譬喻經一卷<span class='note-inline'>(與灰河經小異)</span></p>
<p>毒喻經一卷<span class='note-inline'>(與毒草喻小異出生經第四)</span></p>
<p>飛鳥喻經一卷<span class='note-inline'>(出增一阿含)</span></p>
<p>譬喻六人經一卷<span class='note-inline'>(出詈意經)</span>　群羊喻經一卷</p>
<p>田夫喻經一卷<span class='note-inline'>(出雜阿含第二十九)</span>　馬喻經一卷</p>
<p>韋提希子月夜問夫人經一卷</p>
<p>頂生王故事經一卷</p>
<p>波斯匿王詣佛有五威儀經一卷<span class='note-inline'>(出阿含)</span></p>
<p>波斯匿王喪母經一卷</p>
<p>淨飯王般泥洹經一卷</p>
<p>阿闍世王受決經一卷</p>
<p>阿闍世王問五逆經一卷</p>
<p>轉輪聖王七寶現世間經一卷</p>
<p>頻毘娑羅王詣佛供養經一卷</p>
<p>瑠璃王攻釋子經一卷</p>
<p>波斯匿王太后崩塵土坌身經一卷</p>
<p>優填王經一卷</p>
<p>阿闍世王問瞋恨從何生經一卷</p>
<p>波斯匿王女命過詣佛經一卷<span class='note-inline'>(出阿含)</span></p>
<p>羅漢遇瓶沙王經一卷<span class='note-inline'>(出阿含)</span></p>
<p>明帝釋施經一卷　和難經一卷<span class='note-inline'>(出生經)</span></p>
<p>鴦掘魔婦死經一卷<span class='note-inline'>(或云婦化經)</span></p>
<p>阿梵和利比丘無常經一卷</p>
<p>波利比丘謗梵行經一卷</p>
<p>摩訶比丘經一卷　拘提比丘經一卷</p>
<p>調達教人為惡經一卷<span class='note-inline'>(出六度集)</span></p>
<p>調達問佛顏色經一卷</p>
<p>尊者瞿低迦獨一思惟經一卷<span class='note-inline'>(出阿含)</span></p>
<p>差摩比丘喻重病經一卷<span class='note-inline'>(出雜阿含)</span></p>
<p>瞻波比丘經一卷</p>
<p>鴦掘鬘經一卷<span class='note-inline'>(第二出。與法護指髻經大同小異)</span></p>
<p>比丘分衛經一卷<span class='note-inline'>(出生經)</span></p>
<p>佛看病比丘不受長者請經一卷<span class='note-inline'>(出出曜經)</span></p>
<p>佛為諸比丘說莫思惟世間思惟經一卷</p>
<p>比丘求證人經一卷</p>
<p>比丘問佛多優婆塞命終經一卷<span class='note-inline'>(出中阿含)</span></p>
<p>佛為比丘說大力經一卷</p>
<p>佛為年少比丘說正事經一卷</p>
<p>聰明比丘經一卷　大悲比丘本願經一卷</p>
<p>羅漢迦留陀夷經一卷</p>
<p>和難釋經一卷<span class='note-inline'>(出生經。與和難經小異)</span></p>
<p>羅旬喻經一卷</p>
<p>佛降鴦掘魔人民歡喜經一卷</p>
<p>優陀夷坐樹下寂靜調伏經一卷<span class='note-inline'>(出阿含)</span></p>
<p>金師精舍尊者病經一卷　難提釋經一卷</p>
<p>浮彌經一卷<span class='note-inline'>(出增一阿含)</span></p>
<p>比丘各言志經一卷<span class='note-inline'>(出生經)</span></p>
<p>比丘疾病經一卷<span class='note-inline'>(出生經)</span></p>
<p>比丘於色厭離經一卷<span class='note-inline'>(出阿含)</span></p>
<p>佛為比丘說三法經一卷</p>
<p>坐禪比丘命過生天經一卷</p>
<p>比丘避女惡名欲自殺經一卷</p>
<p>比丘問佛何故捨世學道經一卷<span class='note-inline'>(出出曜經)</span></p>
<p>佛為比丘說極深嶮難處經一卷</p>
<p>沙曷比丘功德經一卷<span class='note-inline'>(見舊錄)</span></p>
<p>深淺學比丘經一卷</p>
<p>相應相可經一卷　比方世利經一卷</p>
<p>前世三轉經一卷　少多制戒經一卷</p>
<p>求欲說法經一卷　眾生身穢經一卷</p>
<p>信能渡河經一卷　苦陰因事經一卷<span class='note-inline'>(出中阿含)</span></p>
<p>葉喻多少經一卷　異信異欲經一卷</p>
<p>向邪違法經一卷　說法難值經一卷</p>
<p>增一阿含經一卷<span class='note-inline'>(出增阿含)</span></p>
<p>積木燒然經一卷<span class='note-inline'>(與枯樹經。大同小異)</span></p>
<p>恒水流澍經一卷</p>
<p>邪業自活法經一卷<span class='note-inline'>(出生經)</span></p>
<p>栴檀塗塔經一卷　眼色相繫經一卷</p>
<p>處中行道經一卷　無始本際經一卷</p>
<p>往古造行經一卷　捨諸世務經一卷</p>
<p>眾生未然三界經一卷</p>
<p>有眾生三世作惡經一卷</p>
<p>人民疫疾受三歸經一卷<span class='note-inline'>(出阿含)</span></p>
<p>信人者生五種過患經一卷</p>
<p>四大色身生厭離經一卷</p>
<p>以金貢太山贖罪經一卷<span class='note-inline'>(世注入疑錄)</span></p>
<p>右一百三十二部合一百四十二卷。惠帝世。沙門釋法炬出。初炬共法立同出。立死炬又自出。多出大部與立所出。每相參合廣略異耳。僧祐錄全不載。既見舊別諸錄。依聚繼之。庶知有據以考正偽焉。</p>
<a id='mulu53' /><p>文殊師利現寶藏經二卷<span class='note-inline'>(第二出與安法欽所譯三卷者大同小異。見竺道祖雜錄)</span></p>
<p>十善十惡經一卷<span class='note-inline'>(見竺道祖晉世雜錄)</span></p>
<p>逝童子經一卷<span class='note-inline'>(第三出。亦名長者制經。亦直云制經亦云菩薩逝經亦直云逝經五本大同別譯為異名殊耳)</span></p>
<p>善生子經一卷<span class='note-inline'>(第三出與竺法護竺難提尸迦羅越六向拜經大同小異。見支敏度及竺道祖錄)</span></p>
<p>右四經合五卷。惠帝永寧年中。沙門支法度出。總見寶唱錄。</p>
<a id='mulu54' /><p>度世品經六卷</p>
<p>如來祕密藏經二卷<span class='note-inline'>(一名大方廣如來性起微密藏經。亦直云如來性起經)</span></p>
<p>阿耨達龍王經二卷</p>
<p>方等陀羅尼經一卷　寶嚴經一卷</p>
<p>五福德經一卷<span class='note-inline'>(亦直云五福經)</span></p>
<p>明相續解脫地波羅蜜經一卷</p>
<p>弟子學有三輩經一卷<span class='note-inline'>(或云三品弟子經)</span></p>
<p>右八經合一十五卷。吳別二錄並直單注。元康年中出。不顯譯人。詳覽群錄未見指的。所以別件猶殊失譯。</p>

<p class='juan'>歷代三寶紀卷第六<span class='note-inline'>(譯經西晉)</span></p></div>
</div><!-- end of div[@id='body'] -->
</body></html>