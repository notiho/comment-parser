<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>歷代三寶紀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu8' /><a id='mulu9' />歷代三寶紀卷第四<span class='note-inline'>(譯經後漢)</span></p><p class="byline">開皇十七年翻經學士臣費長房上</p><a id='mulu10' /><p>後漢錄者。光武皇帝第四子莊繼立。諡為孝明帝。至永平七年夜夢金人身長丈六。項佩日輪飛空而至。光明赫奕照於殿庭。旦集群臣令占所夢。通人傅毅進奉對云。臣聞西方有神名佛。陛下所見將必是乎。帝以為然。欣感靈瑞詔遣使者。羽林中郎秦景博士弟子王遵等一十四人。往適天竺。於月支國遇攝摩騰。寫得佛經四十二章并獲畫像。載以白馬還達雒陽。因起伽藍名白馬寺。諸州競立報白馬恩。長安舊城青門道左二百餘步中興寺右。即是白馬寺之遺基。於即翻譯四十二章經。緘置蘭臺石室閣內。自爾釋教相繼雲興。沙門信士接踵傳譯。孝桓帝世又以金銀作佛形像。至孝靈帝光和三年。遣中大夫於<span class='corr'>雒</span>陽佛塔寺中。飯諸沙門。懸繒燒香散華燃燈。光和七年。張角等謀誅其逆黨內外姻屬。諸事老子妖巫醫卜並皆廢之。其有奉佛五戒勿坐。自秦世沙門釋利防。及前漢劉向校書天閣已來。至此始有定錄。經則四十二章為首。人則迦葉摩騰最初。迄於獻帝建安末齡。其間一百五十二年。歷十一主。華戎道俗十有二人。兼摭舊遺更補先闕。並古失譯。合出經律三百五十九部。四百二十七卷。為後漢錄運乎斯軸。庶有披覽鑒瞻古今。時代散聚經典離合。明揚盛化法寶備焉。</p>

<ul class="">
<li><span class="note-inline">(後漢)</span>沙門迦葉摩騰　一部一卷經</li>

<li>沙門竺法蘭　五部十三卷經</li>

<li>沙門安世高　一百七十六部一百九十七卷經律</li>

<li>沙門支婁迦讖　二十一部六十三卷經</li>

<li>優婆塞都尉安玄　二部三卷經</li>

<li>沙門竺佛朔　二部三卷經</li>

<li>沙門支曜　十一部十二卷經</li>

<li>沙門康巨　一部一卷經</li>

<li>清信士嚴佛調　七部十卷經</li>

<li>沙門康孟詳　六部九卷經</li>

<li>沙門釋曇果　一部二卷經</li>

<li>沙門竺大力　一部二卷經</li>

<li>諸失譯經　一百二十五部一百四十八卷經呪</li>
</ul><p>後漢<a id='mulu11' />四十二章經一卷</p>
<p>右一經一卷。明帝世中天竺國婆羅門沙門迦葉摩騰譯。或云竺攝摩騰。或直云攝摩騰。群錄互存未詳孰是。既未審知定何是姓何者是名。先來弗譯所以備彰。騰幼而敏悟兼有風姿。博學多聞。特明經律。思力精拔。探索幽深。敷文析理每有新義。當時學徒未之附也。法師遊乎天竺。西北有一小國。其國宗奉焉。俄而隣國興師。兵戈不戢。迄將踐境輒有事礙。於是疑有異術。密遣覘觀。使人還云。彼國君臣講習大乘金光明等經。經言。說此法地神王護之。緣是隣國請和求法弘通大乘。自爾南渡漸於此矣。永平年隨逐蔡愔至自洛邑。於白馬寺翻出此經。依錄而編。即是漢地經之祖也。舊錄云。本是外國經抄。元出大部。撮要引俗似此孝經一十八章。道安錄無出。舊錄及朱士行漢錄僧祐出三藏集記。又載但大法初傳人未歸信致使摩騰蘊其深解不復多翻。後卒<span class='corr'>雒</span>陽。載其委曲備朱士行漢錄及高僧名僧等傳諸雜記錄。寶唱又云。是竺法蘭譯。此或據其與攝摩騰同時來耳。</p>
<a id='mulu12' /><p>佛本行經五卷</p>
<p>十地斷結經四卷<span class='note-inline'>(或八卷見朱士行漢錄)</span></p>
<p>法海藏經三卷<span class='note-inline'>(一本無藏字)</span></p>
<p>佛本生經二卷<span class='note-inline'>(見名僧傳)</span></p>
<p>二百六十戒合異二卷<span class='note-inline'>(見別錄)</span></p>
<p>右五部合一十六卷。中天竺國沙門竺法蘭。少而機悟淹雅博愛多通。禪思毘尼莫不究竟。誦經百餘萬言。學徒千餘人。居不求安常懷弘利。戒軌嚴峻眾莫能闚。聞漢使愔來訊訪漢地佛法。遂有心輕舉。國王不聽。密與騰同來。間行後至。明帝世翻初共騰出四十二章。騰卒。蘭自譯。昔漢武帝穿昆明池。底得灰墨。問東方朔。朔云。可問西域梵人。法蘭既至。時以追問。蘭曰。此是劫燒之灰。朔言有徵。信者甚眾。又秦景使還於月支國得。優填王栴檀像師第四畫樣來至<span class='corr'>雒</span>陽。帝即勅令圖寫供養。自爾丹素流演迄今。</p>
<a id='mulu13' /><p>修行道地經七卷<span class='note-inline'>(或六卷。初出漢永康元年譯支敏度制序。見寶唱錄及別錄。或云順道行經)</span></p>
<p>法句經四卷</p>
<p>大僧威儀經四卷<span class='note-inline'>(右二經。並見別錄。新附別有異出。本小不同。祐失譯分為兩部二卷。即此別錄合者是)</span></p>
<p>五十校計經二卷<span class='note-inline'>(或云明度校計元嘉元年出。見朱士行漢錄。僧祐錄同)</span></p>
<p>雜四十四篇經二卷<span class='note-inline'>(或云雜經。四十四篇。既不顯名未知何經。道安云。出增一阿含。祐錄載)</span></p>
<p>七處三觀經二卷<span class='note-inline'>(元嘉元年譯。見朱士行漢錄。道安云。出雜阿含。見祐錄同)</span></p>
<p>十報經二卷<span class='note-inline'>(舊錄載云出長阿含。見祐錄亦名多增道章經)</span></p>
<p>大道地經二卷<span class='note-inline'>(初出。道安注解云。是修行經抄。元外國略。本或無大字。出長阿含。見祐錄)</span></p>
<p>道意發行經二卷<span class='note-inline'>(或一卷。出長阿含。見道安及僧祐錄)</span></p>
<p>禪經二卷<span class='note-inline'>(初出。見別錄)</span></p>
<p>安般守意經二卷<span class='note-inline'>(或一卷道安云。小安般。見朱士行漢錄。及僧祐李廓錄同)</span></p>
<p>無量壽經二卷<span class='note-inline'>(初出。見別錄。元魏世沙門曇鸞論偈注解)</span></p>
<p>陰持入經一卷<span class='note-inline'>(別錄云陰持入道安注解。見朱士行漢錄及祐錄)</span></p>
<p>百六十品經一卷<span class='note-inline'>(舊錄云。增一阿含百六十章經。見僧祐錄)</span></p>
<p>大十二門經一卷<span class='note-inline'>(別錄云。二卷。出長阿含。道安注解見寶唱及祐錄)</span></p>
<p>小十二門經一卷<span class='note-inline'>(出長阿含。見寶唱及僧祐錄)</span></p>
<p>人本欲生經一卷<span class='note-inline'>(元嘉二年譯出長阿含見朱士行漢錄及僧祐錄道安注解)</span></p>
<p>阿毘曇五法經一卷<span class='note-inline'>(舊錄云。阿毘曇五法行經。出長阿含。見祐錄)</span></p>
<p>七法經一卷<span class='note-inline'>(舊錄云。阿毘曇七法行經。出長阿含。或云七法行見祐錄)</span></p>
<p>普法義經一卷<span class='note-inline'>(元嘉二年譯出。亦名具法行經。出長阿含見朱士行漢錄及祐錄)</span></p>
<p>漏分布經一卷<span class='note-inline'>(道安云。出長阿含。見朱士行漢錄及祐錄亦出中阿含)</span></p>
<p>四諦經一卷<span class='note-inline'>(道安云。出長阿含。或云出中阿含初出見祐錄)</span></p>
<p>九橫經一卷<span class='note-inline'>(出雜阿含)</span></p>
<p>八正道一卷<span class='note-inline'>(右二經并出雜阿含。見朱士行漢錄及祐錄三藏記)</span></p>
<p>大安般經一卷<span class='note-inline'>(或二卷。道安注解。見祐錄。或云大安般集經)</span></p>
<p>思惟要略經一卷<span class='note-inline'>(或直云思惟經。見祐錄)</span></p>
<p>十二因緣經一卷<span class='note-inline'>(亦云聞城十二因緣經。初出見祐錄)</span></p>
<p>五陰喻經一卷<span class='note-inline'>(舊錄云。五陰譬喻經。見朱士行漢錄及僧祐錄。出雜阿含)</span></p>
<p>轉法輪經一卷<span class='note-inline'>(或云法輪經。見釋道安及僧祐錄出雜阿含)</span></p>
<p>流攝經一卷<span class='note-inline'>(舊錄云。一切流攝。亦云一切流攝守。吳錄云流攝守因。亦云受因。見朱士行。漢錄及僧祐錄。出中阿含)</span></p>
<p>是法非法經一卷<span class='note-inline'>(見朱士行漢錄及僧祐錄出中阿含)</span></p>
<p>法受塵經一卷<span class='note-inline'>(見僧祐錄)</span></p>
<p>十四意經一卷<span class='note-inline'>(舊錄云。菩薩十四意經。見僧祐錄)</span></p>
<p>本相猗致經一卷<span class='note-inline'>(出中阿含。吳錄云。大相猗致與緣本致經同。見朱士行漢錄及僧祐及三藏集記)</span></p>
<p>阿毘曇九十八結經一卷<span class='note-inline'>(見僧祐錄)</span></p>
<p>禪行法想經一卷<span class='note-inline'>(見僧祐錄及寶唱錄。三藏記)</span></p>
<p>禪行三十七品經一卷<span class='note-inline'>(見寶唱錄或無禪行字。及僧祐錄)</span></p>
<p>難提迦羅越經一卷<span class='note-inline'>(見僧祐錄)</span></p>
<p>獨富長者經一卷<span class='note-inline'>(亦云獨富長者財物無付經。亦云無子付囑。出雜阿含四十六卷)</span></p>
<p>長者懊惱三處經一卷<span class='note-inline'>(亦云長者子懊惱三處經。亦直云三處惱經)</span></p>
<p>申起長者悔過經一卷<span class='note-inline'>(亦云申越長者悔過供佛經。申越申起。未知何定)</span></p>
<p>佛為那拘說根熟經一卷<span class='note-inline'>(亦云為那拘羅長者說根熟經)</span></p>
<p>長者兄弟詣佛經一卷<span class='note-inline'>(亦云長者梨師達多兄弟二人往佛所經。出中阿含)</span></p>
<p>佛神力救長者子經一卷</p>
<p>阿那邠祁化七子經一卷<span class='note-inline'>(出增一阿含)</span></p>
<p>十支居士八城人經一卷<span class='note-inline'>(出中阿含第六十卷。亦直云十支經)</span></p>
<p>無畏離車白阿難經一卷<span class='note-inline'>(出雜阿含二十一卷)</span></p>
<p>受呪願經一卷<span class='note-inline'>(亦云最勝長者受咒願經)</span></p>
<p>長者子制經一卷</p>
<p>郁伽居士見佛聞法醒悟經一卷<span class='note-inline'>(亦云修伽陀居士佛為說法得惶悟經。出雜阿含)</span></p>
<p>得非常觀經一卷<span class='note-inline'>(亦云長者夜輸得非常觀經)</span></p>
<p>舍頭諫經一卷<span class='note-inline'>(初出。見舊錄亦云舍頭諫太子明二十八宿經。亦云太子明星二十八宿經。亦云虎耳經)</span></p>
<p>出家因緣經一卷<span class='note-inline'>(亦云佛說出家因緣經)</span></p>
<p>佛度旃陀羅兒出家經一卷</p>
<p>純陀沙彌經一卷<span class='note-inline'>(或作沙門字。或作淳字。出雜阿含二十四卷)</span></p>
<p>外道出家經一卷</p>
<p>精進四念處經一卷<span class='note-inline'>(出雜阿含二十九卷)</span></p>
<p>父母恩勤報經一卷<span class='note-inline'>(一云難報出中阿含)</span></p>
<p>禪思滿足經一卷<span class='note-inline'>(出雜阿含)</span></p>
<p>數息事經一卷　禪法經一卷</p>
<p>禪祕要經一卷<span class='note-inline'>(或無祕字出禪要祕密治病經)</span></p>
<p>世間言美色經一卷<span class='note-inline'>(出雜阿含二十四卷)</span></p>
<p>一切行不恒安住經一卷<span class='note-inline'>(出雜阿含三十四卷)</span></p>
<p>人受身入陰經一卷<span class='note-inline'>(出修行道地經第一卷)</span></p>
<p>多倒見眾生經一卷<span class='note-inline'>(或無多字。出出曜經第十六卷)</span></p>
<p>人身四百四病經一卷<span class='note-inline'>(出修行道地經第一卷)</span></p>
<p>人病醫不能治經一卷<span class='note-inline'>(出修行道地經)</span></p>
<p>分別善惡所起經一卷</p>
<p>斫毒樹復生經一卷<span class='note-inline'>(出出曜經)</span></p>
<p>犯戒罪報輕重經一卷</p>
<p>禪定方便次第法經一卷</p>
<p>阿練若習禪法經一卷<span class='note-inline'>(出菩薩禪法第一卷)</span></p>
<p>四百三昧名經一卷</p>
<p>自誓三昧經一卷<span class='note-inline'>(內題云。獨證品第四出。比丘淨行中初出。與護出大同小異)</span></p>
<p>流離王經一卷<span class='note-inline'>(出增一阿含。初出與護出小異)</span></p>
<p>溫室洗浴眾僧經一卷<span class='note-inline'>(初出)</span></p>
<p>迦葉結經一卷　罵意經一卷</p>
<p>處處經一卷</p>
<p>佛為頻頭婆羅門說像類經一卷<span class='note-inline'>(出雜阿含第十一卷)</span></p>
<p>婆羅門問佛布施得福經一卷</p>
<p>佛為調馬聚落主說法經一卷<span class='note-inline'>(出雜阿含三十二卷)</span></p>
<p>婆羅門行經一卷<span class='note-inline'>(出中阿含三十九卷)</span></p>
<p>豆遮婆羅門論議出家經一卷<span class='note-inline'>(出雜阿含四十二卷)</span></p>
<p>佛為事火婆羅門說法悟道經一卷<span class='note-inline'>(出雜阿含)</span></p>
<p>婆羅門虛偽經一卷<span class='note-inline'>(出雜阿含三十卷)</span></p>
<p>佛化大興婆羅門出家經一卷<span class='note-inline'>(出雜阿含。或作大與字)</span></p>
<p>佛為阿支羅迦葉說自他作苦經一卷<span class='note-inline'>(出增一阿含)</span></p>
<p>婆羅門子命終愛念不離經一卷<span class='note-inline'>(出增一阿含)</span></p>
<p>四吒婆羅門出家得道經一卷<span class='note-inline'>(出雜阿含四十四卷)</span></p>
<p>佛為憍慢婆羅門說偈經一卷<span class='note-inline'>(出雜阿含)</span></p>
<p>婆羅門服白經一卷<span class='note-inline'>(出雜阿含二十八卷)</span></p>
<p>婆羅門問世尊將來世有幾佛經一卷<span class='note-inline'>(出雜阿含)</span></p>
<p>婆羅門避死經一卷<span class='note-inline'>(出增一阿含)</span></p>
<p>佛為婆羅門說耕田經一卷<span class='note-inline'>(出雜阿含或無田字)</span></p>
<p>七老婆羅門請為弟子經一卷</p>
<p>婆羅門通達經論經一卷<span class='note-inline'>(出雜阿含第二十五卷)</span></p>
<p>佛覆裸形子經一卷<span class='note-inline'>(出生經。一云審裸形子經。審與覆此字誤未知何)</span></p>
<p>婆羅門解知眾術經一卷<span class='note-inline'>(出雜阿含)</span></p>
<p>佛為婆羅門說四法經一卷<span class='note-inline'>(出雜阿含第二卷)</span></p>
<p>佛為年少婆羅門說知善不善經一卷</p>
<p>如幻三昧經一卷<span class='note-inline'>(或二卷)</span>　安般經一卷</p>
<p>內藏經一卷<span class='note-inline'>(元嘉二年十月出是第一譯。一名內藏百品。或百寶。見朱士行漢錄)</span></p>
<p>五門禪要用法經一卷<span class='note-inline'>(初出)</span></p>
<p>水喻經一卷<span class='note-inline'>(出增一阿含)</span>　浮木譬喻經一卷</p>
<p>鼈喻經一卷<span class='note-inline'>(出六度集)</span></p>
<p>提婆達生身入地獄經一卷<span class='note-inline'>(出出曜經)</span></p>
<p>摩那祇女人誹佛生身入地獄經一卷</p>
<p>鬼問目連經一卷</p>
<p>十八地獄經一卷<span class='note-inline'>(或云十八泥犁)</span></p>
<p>地獄罪人眾苦經一卷</p>
<p>地獄報應經一卷<span class='note-inline'>(或云罪業報應教化地獄經)</span></p>
<p>目連見眾生身毛如箭經一卷<span class='note-inline'>(出雜阿含第十九卷)</span></p>
<p>摩訶衍精進度中罪報品經一卷</p>
<p>尊者薄拘羅經一卷<span class='note-inline'>(出中阿含第八卷)</span></p>
<p>阿難問事佛吉凶經一卷<span class='note-inline'>(亦云阿難問事佛經。亦云事佛吉凶經)</span></p>
<p>迦旃延無常經一卷<span class='note-inline'>(出生經第二卷)</span></p>
<p>當來變滅經一卷　太子墓魄經一卷</p>
<p>四不可得經一卷<span class='note-inline'>(或無可字)</span></p>
<p>堅心正意經一卷<span class='note-inline'>(亦云堅心經亦云堅意經)</span></p>
<p>分明罪福經一卷</p>
<p>多增道章經一卷<span class='note-inline'>(舊錄無道字。亦云異出十報法出長阿含)</span></p>
<p>㮈女祇域經一卷　金色女經一卷</p>
<p>摩鄧女經一卷<span class='note-inline'>(或云摩鄒女)</span></p>
<p>前世爭女經一卷<span class='note-inline'>(出生經)</span></p>
<p>承事勝己經一卷　悔過法經一卷</p>
<p>舍利弗悔過經一卷　太子夢經一卷</p>
<p>小般泥洹經一卷<span class='note-inline'>(見別錄)</span></p>
<p>慈仁不殺經一卷</p>
<p>阿難同學經一卷<span class='note-inline'>(出增一)</span></p>
<p>商人脫賊難經一卷</p>
<p>過去彈琴人經一卷<span class='note-inline'>(出雜阿含四十八卷)</span></p>
<p>尸迦羅越六向拜經一卷<span class='note-inline'>(初出出長阿含)</span></p>
<p>世間強盜布施經一卷<span class='note-inline'>(出增一阿含)</span></p>
<p>商人子作佛事經一卷<span class='note-inline'>(出長阿含)</span></p>
<p>呪賊經一卷　卒逢賊結衣帶呪經一卷</p>
<p>梵天詣婆羅門講堂經一卷<span class='note-inline'>(出增一阿含)</span></p>
<p>五陰成敗經一卷<span class='note-inline'>(出修行道地經)</span></p>
<p>八光經一卷　五戰鬪人經一卷<span class='note-inline'>(出增一阿含)</span></p>
<p>五法經一卷<span class='note-inline'>(見僧祐錄)</span></p>
<p>五行經一卷　三毒經一卷</p>
<p>阿含正行經一卷　良時難遇經一卷</p>
<p>求離牢獄經一卷　蓮華女經一卷</p>
<p>孤母喪一子經一卷</p>
<p>昔有二人相愛敬經一卷<span class='note-inline'>(出出曜經)</span></p>
<p>住陰持入經一卷<span class='note-inline'>(亦云除持入。或二卷)</span></p>
<p>鏡面王經一卷<span class='note-inline'>(出六度集)</span>　子命過經一卷<span class='note-inline'>(出生經)</span></p>
<p>健陀國王經一卷<span class='note-inline'>(或無國字)</span></p>
<p>歎寶女經一卷<span class='note-inline'>(亦云舍利弗歎寶女說不思議經)</span></p>
<p>大迦葉遇尼乾子經一卷<span class='note-inline'>(出長阿含)</span></p>
<p>正齋經一卷</p>
<p>阿那律思惟目連神力經一卷</p>
<p>寶積三昧文殊師利菩薩問法身經一卷<span class='note-inline'>(亦云遺日寶積三昧文殊師利問法身經)</span></p>
<p>舍利弗問寶女經一卷</p>
<p>月燈三昧經一卷<span class='note-inline'>(出大月燈三昧經)</span></p>
<p>阿難惑經一卷<span class='note-inline'>(出人本欲生經)</span></p>
<p>佛印三昧經一卷</p>
<p>迦葉詰阿難經一卷<span class='note-inline'>(亦云迦葉責阿難雙度羅漢喻經。初出)</span></p>
<p>大乘方等要慧經一卷</p>
<p>空淨天感應三昧經一卷<span class='note-inline'>(舊錄云。空淨三昧經)</span></p>
<p>情離有罪經一卷<span class='note-inline'>(世注為疑)</span></p>
<p>藥王藥上菩薩觀經一卷</p>
<p>義決律一卷<span class='note-inline'>(亦云藏決律法行道安云。出長阿含。或有經字者見僧祐錄。凡三十四部。合四十卷。自餘雜出附)</span></p>
<p>右一百七十六部。合一百九十七卷。安息國王太子名清字世高。次當嗣王位讓位與叔。既而捨國剃落出家。懷道遊方弘化為務。孝桓帝世建和二年。振錫來儀至乎洛邑。少時習語大通華言。慨法化微廣事宣譯。到靈帝世二十餘年。其釋道安錄僧祐出三藏集記慧皎高僧傳等。止云世高翻三十九部。義理明析文字允正。辯而不華質而不野。凡在讀者皆亹亹然而不倦焉。房廣詢求究檢眾錄紀述。世高互有出沒。將知權迹隱顯多途。或由傳者頗致乖舛。量傳所載三十九部。或但路出自燉煌來屆止京邑。靈帝之末關中擾攘。便渡江南。達人見機在所便譯。得知他處闕而未傳。又其傳末果云。而古舊錄所載之者。此竝世高刪正前譯不必全翻。今總群篇。備搜雜記。有題注者。多是河西江南道路隨逐因緣從大部出。錄目分散未足致疑。彼見故存此寧不纘。敢依集編緝而維之。冀廣法流知本源注。欲識其迹具諸傳詳。</p>
<a id='mulu14' /><p>大集經二十七卷<span class='note-inline'>(初出見李廓錄)</span></p>
<p>般若道行品經十卷<span class='note-inline'>(初出。亦云摩訶般若波羅蜜經。或八卷。光和二年十月八日出見支敏度錄及僧祐錄)</span></p>
<p>首楞嚴經二卷<span class='note-inline'>(中平三年二月八日出是初譯見朱士行漢錄及僧祐錄三藏記吳錄又云三卷)</span></p>
<p>伅真陀羅尼經二卷<span class='note-inline'>(初出。安錄元舊錄云伅真陀羅尼王經。見朱士行漢錄及僧祐錄)</span></p>
<p>阿闍世王經二卷<span class='note-inline'>(初出。道安云。出長阿含。見僧祐錄)</span></p>
<p>阿閦佛國經二卷<span class='note-inline'>(建和元年譯是第一出。見朱士行漢錄。亦云阿閦佛剎諸菩薩學成品經。亦云可閦佛經或一卷。祐錄亦載)</span></p>
<p>無量清淨經二卷<span class='note-inline'>(亦云無量清淨平等覺經。見吳錄)</span></p>
<p>孛本經二卷<span class='note-inline'>(初出見僧祐錄)</span></p>
<p>般舟三昧經二卷<span class='note-inline'>(光和二年十月八日譯初出。見聶道錄吳錄及三藏記舊錄云大般舟三昧經)</span></p>
<p>古品遺日說般若經一卷<span class='note-inline'>(出方等部。一名佛遺日摩尼寶經。一名摩訶衍寶嚴經。一名大寶積經。見僧祐錄)</span></p>
<p>寶積經一卷<span class='note-inline'>(光和二年譯第一出道安云摩尼寶經。或二卷。見舊錄及士行錄三藏集記等)</span></p>
<p>問署經一卷<span class='note-inline'>(亦云文殊師利問菩薩署經。道安云出方等部見吳錄及祐三藏記)</span></p>
<p>梵般泥洹經一卷<span class='note-inline'>(舊錄云胡般今改為梵初出。或二卷見朱士行錄及三藏集記)</span></p>
<p>阿闍世王問五逆經一卷<span class='note-inline'>(亦直云阿闍世王經)</span></p>
<p>兜沙經一卷<span class='note-inline'>(見吳錄及三藏記)</span></p>
<p>內藏百品經一卷<span class='note-inline'>(第二出。與世高譯者小異。舊錄云。內藏百寶經。道安云。出方等部遍校群錄並云百寶無百品。故知即是此經)</span></p>
<p>大方便報恩經一卷<span class='note-inline'>(見吳錄)</span></p>
<p>光明三昧經一卷<span class='note-inline'>(安錄無見吳錄及三藏記)</span></p>
<p>禪經一卷<span class='note-inline'>(見別錄)</span></p>
<p>雜譬喻經一卷<span class='note-inline'>(凡十一事。祐錄云失譯。今檢見別錄故載之)</span></p>
<p>阿育王太子壞目因緣經一卷<span class='note-inline'>(此王是佛滅後百三十年六月王方出。故非佛說。一本無經字祐錄有。四十四部)</span></p>
<p>右二十一部。合六十三卷。月支國沙門支婁迦讖。亦直云支讖。桓靈帝世建和歲至中平年。於洛陽譯。河南清信士孟福張蓮等筆受。而舊譯云胡般泥洹者。未詳胡字。竊觀上代有經已來賢德筆受。每至度語無不稱云譯胡為漢。胡乃西國邊俗。漢是東方。一號且九州地喚於西方總言天竺故漢書言身毒國也身毒即天竺。有中天竺。即佛生處天竺地也。有東有西有南有北。故云五天。而彼五天目此東國總言脂那。或云真丹或作震旦。此蓋取聲有楚夏耳。若當稱漢。漢止劉氏。前漢後漢兩代一號。後漢禪魏。魏弱三分政有吳蜀。魏雖吞蜀還復禪晉。自晉統馭十割九州地各有主。譯經依處人處既異翻則不同。須依帝王稱謂甄別。今為此錄悉依正之。又胡既是西域邊俗。類此氐羌蠻夷㺐獠。何有經書。乃云胡語。創標胡言模楷世間誰之過歟。佛生天竺。彼土士族婆羅門是總稱為梵。梵者清淨承胤光音。其光音天梵之最下。劫初成就水竭地乾下食地肥。身體麁重不能飛去。因即生人。緣本祖宗故稱為梵。是以應作梵語梵書。漢語譯經人未剃落。魏朱士行創首出家服法為僧猶稱俗姓。吳晉相踵弗革其風。逮自符秦有釋道安。獨拔當時居然超悟。道俗欽仰眾若稻麻。云既剃除紹繼釋種子而異父豈曰相承。今者出家宜悉稱釋。及後經至翻四阿含。其文果云。四姓出家同一釋種。眾咸歎伏<span class='note-inline'>(四姓者。一剎帝利。此是王種。二婆羅門。是高行人。三毘舍。如此土士民。四首陀。為卑下。如此皂隸)</span>然安正當晉秦之世。刊定錄目刪注群經。自號彌天楷模季葉。猶言譯胡為秦。有五失本三不易。此亦崑山一礫未盡美焉。但上代來有胡言處。今錄並以梵字代之。庶後哲善言得其真正者也。</p>
<a id='mulu15' /><p>法鏡經兩卷<span class='note-inline'>(或一卷。嚴佛調筆受。康僧會注。見僧祐錄)</span></p>
<p>斷十二因緣經一卷<span class='note-inline'>(亦云阿含口解十二因緣經。亦直云阿含口解經。亦云安侯口解經祐。云。世高譯今檢群錄。乃是安玄。譯)</span></p>
<p>右二部合三卷。安息國優婆塞都尉安玄。靈帝末世遊賈雒陽。因遇佛調即共翻譯。世亦號為安侯騎都尉。云祐稱世高。此是姓同相濫涉耳。高乃國王之太子也應嗣。故讓玄職號為侯。直據經題。居然可驗。以不細尋致合論耳。</p>
<a id='mulu16' /><p>般舟三昧經二卷<span class='note-inline'>(舊錄云。大般舟三昧經。或一卷。第二出。見高僧傳)</span></p>
<p>道行經一卷<span class='note-inline'>(嘉平元年譯。見朱士行漢錄及三藏記。道安云是般若抄。外國高明者所撰。安為之注并序)</span></p>
<p>右二部合三卷。天竺沙門佛朔。靈帝之世齎道行經來適洛陽。轉梵為漢。譯人時滯。雖有失旨。然其音句棄文存質。深得經意。後光和中更譯般舟。讖為傳語。孟福張蓮等筆受。文少勝前。</p>
<a id='mulu17' /><p>小本起經二卷<span class='note-inline'>(或云修行本起。或云宿行。近來加小字耳。見舊錄及高僧傳)</span></p>
<p>成具光明經一卷<span class='note-inline'>(或云成具光明三昧。或云成具光明定意。見朱士行支敏度僧祐慧皎等四錄)</span></p>
<p>賴吒和羅經一卷<span class='note-inline'>(初出道安云。出方等部)</span></p>
<p>馬有八態經一卷<span class='note-inline'>(一名馬有八態譬人經。一名馬有八弊惡態經。出雜阿含三十四卷)</span></p>
<p>首至問佛十四事經一卷<span class='note-inline'>(或無佛字)</span></p>
<p>聞城十二因緣經一卷<span class='note-inline'>(第二出。與世高譯十二因緣經小異)</span></p>
<p>墮落優婆塞經一卷　小道地經一卷</p>
<p>馬有三相經一卷<span class='note-inline'>(出雜阿含)</span></p>
<p>阿那律八念經一卷<span class='note-inline'>(或直云八念經。見舊錄)</span></p>
<p>摩訶摩耶經一卷<span class='note-inline'>(或直云摩耶經或二卷)</span></p>
<p>右一十一部合一十二卷。西域沙門支曜。靈帝世中平年。於雒陽譯其七部。是吳錄所載。</p>
<a id='mulu18' /><p>問地獄事經一卷<span class='note-inline'>(見朱士行漢錄)</span></p>
<p>右一經一卷。外國沙門康巨。靈帝中平四年。於洛陽譯。並言直理詣不加潤飾。</p>
<a id='mulu19' /><p>古維摩詰經二卷<span class='note-inline'>(初出。見古錄及朱士行漢錄)</span></p>
<p>濡首菩薩無上清淨分衛經二卷<span class='note-inline'>(一名決了諸法如幻三昧經。或一卷)</span></p>
<p>慧上菩薩問大善權經二卷<span class='note-inline'>(或無菩薩字亦一卷)</span></p>
<p>思意經一卷<span class='note-inline'>(亦云益意經)</span></p>
<p>內六波羅蜜經一卷<span class='note-inline'>(亦云內外者道安云出方等部)</span></p>
<p>迦葉詰阿難經一卷<span class='note-inline'>(第二出。見岑號及寶唱二錄。與世高出迦葉責阿難雙度羅漢喻經。大同小異)</span></p>
<p>十慧經一卷<span class='note-inline'>(佛調自撰出并注序。亦云沙彌十慧。見僧祐寶唱及高僧傳等三錄)</span></p>
<p>右七部合一十卷臨淮。清信士嚴佛調當靈。帝世在雒陽出理得。音正盡經微旨郢匠。之美見述後代焉。</p>
<a id='mulu20' /><p>太子本起瑞應經二卷<span class='note-inline'>(初出。亦云瑞應本起經。亦云中本起經。見三藏記及祐錄)</span></p>
<p>興起行經二卷<span class='note-inline'>(亦名十緣經見吳錄)</span></p>
<p>梵網經二卷<span class='note-inline'>(初出見吳錄)</span></p>
<p>舍利弗目連遊四衢經一卷<span class='note-inline'>(見別錄)</span></p>
<p>報福經一卷<span class='note-inline'>(或云福報經見吳錄)</span></p>
<p>四諦經一卷<span class='note-inline'>(興平元年譯第二出。與世高所翻小異。見竺道祖漢錄)</span></p>
<p>右六部合九卷。外國沙門康孟詳。當獻帝世於雒陽陽譯。</p>
<a id='mulu21' /><p>中本起經二卷<span class='note-inline'>(亦云太子中本起經。見始興錄)</span></p>
<p>右一經二卷。釋道安云。沙門曇果於迦維羅衛國。得此梵本來至雒陽。建安十二年翻。康孟詳度語。</p>
<a id='mulu22' /><p>修行本起經二卷</p>
<p>右一經二卷。亦是曇果與康孟詳。於迦維羅衛國齎梵本來。沙門竺大力。以建安二年三月。於雒陽譯。孟詳度為漢文。釋道安云。孟詳所翻弈弈流便足騰玄趣矣。見始興錄。</p>
<a id='mulu23' /><p>大方便報恩經七卷</p>
<p>分別功德經五卷<span class='note-inline'>(迦葉阿難撰)</span></p>
<p>梵本經四卷<span class='note-inline'>(舊作云胡字似長安中出)</span></p>
<p>泥洹後千歲中變記經四卷<span class='note-inline'>(一名千歲變經)</span></p>
<p>合道神足經四卷<span class='note-inline'>(一名道神足無極變化經)</span></p>
<p>如來性起經二卷<span class='note-inline'>(一名大方廣如來性起微密藏經)</span></p>
<p>諸經佛名二卷　舊譬喻經二卷</p>
<p>雜譬喻經二卷　觀無量壽佛經一卷</p>
<p>龍種尊國變化經一卷</p>
<p>過去香蓮華佛世界經一卷</p>
<p>見牧牛者示道經一卷<span class='note-inline'>(或上有佛字)</span></p>
<p>作佛形像經一卷<span class='note-inline'>(一名優填王作佛形像經。一名作像因緣經)</span></p>
<p>三千佛名經一卷　千佛因緣經一卷</p>
<p>五十三佛名經一卷　八部佛名經一卷</p>
<p>十方佛名經一卷</p>
<p>賢劫千佛名經一卷<span class='note-inline'>(唯有佛名與曇無蘭所出四諦經。千佛名異)</span></p>
<p>稱揚百七十佛名經一卷<span class='note-inline'>(亦直云百七十佛名經)</span></p>
<p>南方佛名經一卷<span class='note-inline'>(一名治城寺經)</span></p>
<p>滅罪得福佛名經一卷</p>
<p>觀世音所說行法經一卷<span class='note-inline'>(是呪經)</span></p>
<p>彌勒為女身經一卷</p>
<p>寂調意所問經一卷<span class='note-inline'>(一名如來所說清淨調伏經)</span></p>
<p>薩陀波崙菩薩求深般若圓像經一卷</p>
<p>菩薩生地經一卷　菩薩所生地經一卷</p>
<p>菩薩受戒法經一卷<span class='note-inline'>(異出本)</span></p>
<p>受菩薩戒次第十法一卷</p>
<p>菩薩懺悔法一卷</p>
<p>初發意菩薩常晝夜六時行五事經一卷</p>
<p>六菩薩名經一卷</p>
<p>迦葉赴佛泥洹經一卷<span class='note-inline'>(一名佛般泥洹時迦葉赴佛經)</span></p>
<p>善唄比丘經一卷　僧名數事行經一卷</p>
<p>比丘諸禁律一卷</p>
<p>摩訶僧祇律比丘要集一卷<span class='note-inline'>(一名摩訶僧祇部比丘隨用要集法)</span></p>
<p>優波離問佛經一卷　沙彌威儀一卷</p>
<p>沙彌十戒經一卷<span class='note-inline'>(舊錄直云沙彌戒)</span></p>
<p>比丘尼十戒經一卷　受十善戒經一卷</p>
<p>沙彌尼戒經一卷　賢者五戒經一卷</p>
<p>優婆塞威儀經一卷</p>
<p>四天王經一卷<span class='note-inline'>(後有呪似後人所附出雜阿含)</span></p>
<p>魔嬈亂經一卷<span class='note-inline'>(與魔正試目連經大同小異)</span></p>
<p>頂生王因緣經一卷<span class='note-inline'>(舊錄曇頂生王經)</span></p>
<p>行檀波羅蜜經一卷<span class='note-inline'>(或云一切施主所行檀波羅蜜經)</span></p>
<p>功德莊嚴王八萬四千歲請佛經一卷</p>
<p>摩調王經一卷<span class='note-inline'>(異出)</span>　誨子經一卷</p>
<p>教子經一卷<span class='note-inline'>(一名須達教子經舊錄云。須達訓子經)</span></p>
<p>福子經一卷　小兒聞法即解經一卷</p>
<p>菩薩修行經一卷<span class='note-inline'>(一名長者威施所問菩薩修行經。或直云長者修行經)</span></p>
<p>長者賢首經一卷</p>
<p>長者命終無子付囑經一卷</p>
<p>質多長者請比丘經一卷</p>
<p>善德婆羅門求舍利經一卷</p>
<p>外道誘質多長者經一卷</p>
<p>無害梵志執志經一卷　梵志避死經一卷</p>
<p>梵志喪女經一卷</p>
<p>梵志觀無常得解脫經一卷</p>
<p>貧子得財發狂經一卷</p>
<p>[狂-王+樂]狗齧王經一卷<span class='note-inline'>(舊錄云[狂-王+樂]狗經)</span></p>
<p>居士物故為婦鼻蟲經一卷</p>
<p>鐵城泥犁經一卷</p>
<p>泥犁經一卷<span class='note-inline'>(一名中阿含泥犁經)</span></p>
<p>勤苦泥犁經一卷　地獄經一卷</p>
<p>鹽王五使者經一卷<span class='note-inline'>(一名五天使經)</span>　積骨經一卷</p>
<p>苦陰經一卷　持齋經一卷</p>
<p>海八德經一卷</p>
<p>寂志果經一卷<span class='note-inline'>(出長阿含與前出者名同語異)</span></p>
<p>人弘法經一卷　未曾有經一卷<span class='note-inline'>(異出本)</span></p>
<p>華嚴瓔珞經一卷</p>
<p>觀世樓炭經一卷<span class='note-inline'>(有三品出大樓炭經)</span></p>
<p>波若得經一卷<span class='note-inline'>(一作般若德)</span></p>
<p>惟日雜難經一卷　內身觀章經一卷</p>
<p>摩訶剎頭經一卷<span class='note-inline'>(與灌頂經同。後事少異)</span></p>
<p>清淨法行經一卷</p>
<p>金剛清淨經一卷<span class='note-inline'>(或云金剛三昧本性清淨不壞不滅經)</span></p>
<p>淨除業障經一卷　摩訶衍寶嚴經一卷</p>
<p>十住毘婆沙經一卷</p>
<p>佛遺日摩尼寶經一卷</p>
<p>轉女身菩薩經一卷<span class='note-inline'>(一名樂瓔珞莊嚴方便經。一名樂瓔珞莊嚴女經)</span></p>
<p>受持佛名不墮惡經一卷</p>
<p>七寶經一卷</p>
<p>十一因緣章經一卷<span class='note-inline'>(舊錄云十一因緣經)</span></p>
<p>沙門為十二頭陀經一卷</p>
<p>三十二相因緣經一卷<span class='note-inline'>(與安公失源所出三十二相大同小異)</span></p>
<p>三十七品經一卷<span class='note-inline'>(異出本)</span></p>
<p>般舟三昧念佛章經一卷<span class='note-inline'>(此章舊作童字)</span></p>
<p>瑜伽三磨斯經一卷<span class='note-inline'>(譯言修行略。一名達磨多羅禪法。或云達磨多羅菩薩撰。禪法要集)</span></p>
<p>禪要呵欲經一卷　須河譬經一卷<span class='note-inline'>(異本)</span></p>
<p>法句譬喻經一卷　譬喻經一卷</p>
<p>梵音偈本經一卷<span class='note-inline'>(舊作胡)</span></p>
<p>阿彌陀佛偈經一卷<span class='note-inline'>(或無經字)</span></p>
<p>後出阿彌陀佛偈經一卷</p>
<p>讚七佛偈一卷　怛惒尼百句一卷</p>
<p>五言詠頌本起一卷<span class='note-inline'>(一百四十二道)</span></p>
<p>道行品諸經梵音解一卷<span class='note-inline'>(舊作胡音)</span></p>
<p>般若波羅蜜神呪經一卷<span class='note-inline'>(或無經字)</span></p>
<p>七佛所結麻油述呪一卷</p>
<p>幻師陂陀神呪一卷　五龍呪毒經一卷</p>
<p>取血氣神呪一卷<span class='note-inline'>(舊錄云血呪)</span></p>
<p>呪齲齒呪一卷<span class='note-inline'>(一名呪蟲齒。一名呪齒)</span></p>
<p>呪牙痛呪一卷<span class='note-inline'>(異本)</span>　呪眼痛呪一卷<span class='note-inline'>(異本)</span></p>
<p>呪賊呪法一卷<span class='note-inline'>(異本)</span>　七佛安宅神呪一卷</p>
<p>安宅呪法一卷</p>
<p>右一百二十五部。合一百四十八卷。並是僧祐律師出三藏記撰古舊二錄。及道安失源并新集所得失譯。諸經部卷甚廣。讎校群目蕪穢者眾。出入相交實難詮定。未覩經卷空閱名題。有入有源無入無譯。詳其初始非不有由既涉年遠故附此末。冀後博識脫覿本流希。還收正以為有據瀅。澄法海使靜濤波焉。</p>

<p class='juan'>歷代三寶紀卷第四<span class='note-inline'>(譯經後漢)</span></p></div>
</div><!-- end of div[@id='body'] -->
</body></html>