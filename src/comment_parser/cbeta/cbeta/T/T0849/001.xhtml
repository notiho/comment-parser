<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大毘盧遮那佛說要略念誦經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 849 [cf. No. 848 fasc. 7]
<div class='div-jing'>
<p class='juan'><a id='mulu1' />大毘盧遮那佛說要略念誦經</p><p class="byline">菩提金剛三藏譯</p>
<div class="lg regular" style="margin-left:1em;"><div class='lg-row'>「歸命滿分淨法身，　毘盧遮那遍照智，</div>
<div class='lg-row'>開敷妙覺光明眼，　修廣猶若青蓮葉。</div>
<div class='lg-row'>我今依經要略說，　自利利他悉地法，</div>
<div class='lg-row'>真言次第方便行，　發起信解勝願門。</div>
<div class='lg-row'>先令自心離塵垢，　觀佛想印及真言，</div>
<div class='lg-row'>深經律藏勤勇尊，　一心隨順恭敬禮。</div>
<div class='lg-row'>有曾灌頂令傳授，　知妙真言支分者，</div>
<div class='lg-row'>見是勝人應敬事，　瞻仰猶如世尊師，</div>
<div class='lg-row'>曾經發起殊勝意，　得入大悲曼荼羅，</div>
<div class='lg-row'>對授三昧乃真言，　爾乃應當為宣說。</div>
<div class='lg-row'>攝正真言平等行，　饒益有情心不間，</div>
<div class='lg-row'>三乘梵行勿輕毀，　六和敬法心無捨。</div>
<div class='lg-row'>莫習愚人所行事，　莫生瞋恚敗諸根，</div>
<div class='lg-row'>歷劫所修功德門，　一念因緣悉焚盡。</div>
<div class='lg-row'>菩提妙心如意寶，　能滿諸願滅塵勞，</div>
<div class='lg-row'>三昧德藏由此生，　是故應當勤守護。</div>
<div class='lg-row'>觀念眾生根利純，　慈心饒益現瞋喜，</div>
<div class='lg-row'>勿以少分貪恚癡，　一念相應行嬈行。</div>
<div class='lg-row'>不念背恩有情過，　以四無量攝群生，</div>
<div class='lg-row'>若由無力或得時，　心常安住菩提所。</div>
<div class='lg-row'>如來說此具萬行，　滿足諸度大乘道，</div>
<div class='lg-row'>讀誦思惟入正受，　不著根塵修等引。</div>
<div class='lg-row'>遠離貪欲如毒火，　遠離諸酒如霜雹，</div>
<div class='lg-row'>勿增我慢處高床，　自損損他皆遠離。</div>
<div class='lg-row'>復當遠離毀犯因，　懈墮忘念習惡儀，</div>
<div class='lg-row'>我已正依三昧道，　住戒慧處略宣說。</div>
<div class='lg-row'>復於佛說修多羅，　廣令開解生決定，</div>
<div class='lg-row'>真言妙門三昧法，　隨其所應思念之。</div>
<div class='lg-row'>以諸福慧遍莊嚴，　所有蓋障令消盡，</div>
<div class='lg-row'>觀察相應成就法，　親於尊所受其明，</div>
<div class='lg-row'>安住次第奉真言，　即於此生入悉地。</div>
<div class='lg-row'>智者欲修最勝業，　先禮尊者問方便，</div>
<div class='lg-row'>蒙師許已尤勝處，　妙山峯阜巖窟間，</div>
<div class='lg-row'>華池洲渚河岸邊，　樹林扶疎悅意處，</div>
<div class='lg-row'>祥茅乳木無人地，　復無寒熱虫獸災，</div>
<div class='lg-row'>聖賢往昔所居遊，　蘭若仙巖塔寺內，</div>
<div class='lg-row'>此勝時處心安住，　三昧相應修悉地。</div>
<div class='lg-row'>設逕疲苦及飢渴，　具足念慧應堪忍，</div>
<div class='lg-row'>隨順如來菩薩教，　有伴無伴堅其意。</div>
<div class='lg-row'>真言妙法常居手，　具淨念慧恒觀察，</div>
<div class='lg-row'>勇進堅牢無怯弱，　不著世間諸有福。</div>
<div class='lg-row'>於真言門深信解，　成就自他安樂業，</div>
<div class='lg-row'>如是修行名勝伴，　諸天守護增威力。」</div>
</div><p>次下九種方淨除障增益三昧耶門，而為頌曰：</p>

<div class="lg regular" style="margin-left:1em;"><div class='lg-row'>「虔誠懺諸罪，　歸依身供養，</div>
<div class='lg-row'>發心及隨喜，　觀請迴向法，</div>
<div class='lg-row'>如是九種門，　次第相應說。</div>
<div class='lg-row'>彼依念誦處，　日夜作時分，</div>
<div class='lg-row'>寢息及經行，　辟除為障者，</div>
<div class='lg-row'>寂根住念慧，　能除放逸愆，</div>
<div class='lg-row'>常起大悲心，　解脫眾生界。</div>
<div class='lg-row'>若浴若不浴，　三業淨為本，</div>
<div class='lg-row'>空閑精舍中，　如法安經像，</div>
<div class='lg-row'>思惟十方剎，　諸佛現於前。</div>
<div class='lg-row'>諦想自身心，　分明在其所，</div>
<div class='lg-row'>虔誠作恭敬，　布散妙香華，</div>
<div class='lg-row'>種種勝莊嚴，　一心而敬禮，</div>
<div class='lg-row'>面隨東向坐，　瞻仰本所尊，</div>
<div class='lg-row'>明印修多羅，　五輪投地禮。」</div>
</div><p>禮一切佛及本尊并諸菩薩真言契印等時，同誦此明曰：</p>
<p class="dharani">「唵<span class='note-inline'>(一)</span>　娜麼薩㗚縛<span class='note-inline'>(二合)</span>怛他<span class='note-inline'>(引)</span>蘖多迦<span class='note-inline'>(去引)</span>也<span class='note-inline'>(二)</span>　嚩訖質<span class='note-inline'>(二合)</span>多<span class='note-inline'>(平)</span><span class='note-inline'>(三)</span>　播䑨[口*曼]䑨<span class='note-inline'>(上)</span>難<span class='note-inline'>(四)</span>　迦路弭<span class='note-inline'>(五)</span>」</p>
<p>若誦此明而作禮拜，能令遍禮十方諸佛。</p>
<p>復次懺悔法。謂親於佛前，右膝著地合掌思惟：「先世已來及以此生，貪瞋癡等覆蓋身心，積集煩惱無明增長，不善三業無量無邊，於佛正法、賢聖師僧、父母宗親善知識，於如是所造極重罪，違善友言淪溺生死。今對十方佛菩薩前，披心懺悔不敢復造。」作是言已，誦此明曰：</p>
<p class="dharani">「唵<span class='note-inline'>(一)</span>　薩婆播跛<span class='note-inline'>(二)</span>　窣普<span class='note-inline'>(二合)</span>吒䑨呵儞<span class='note-inline'>(三)</span>　跋曰囉<span class='note-inline'>(二合)</span>耶<span class='note-inline'>(四)</span>　莎訶」</p>
<p>誦明三遍，所悔罪一時滅盡，決定勿疑。</p>
<p>復次歸依法。</p>
<p>爾時作是思惟：「十方三世一切諸佛，及深法藏，成就勝願諸菩薩眾，我心皆悉歸依。」三誦此明曰：</p>
<p class="dharani">「唵<span class='note-inline'>(一)</span>　薩婆勃馱<span class='note-inline'>(二)</span>　慕地薩唾嚩<span class='note-inline'>(二合)</span>難<span class='note-inline'>(三)</span>　捨羅[口*赦]蘖車<span class='note-inline'>(去)</span>弭<span class='note-inline'>(四)</span>　跋曰羅<span class='note-inline'>(二合)</span>達摩<span class='note-inline'>(五)</span>　紇哩<span class='note-inline'>(二合)</span><span class='note-inline'>(六)</span>」</p>
<p>復次分身供養。</p>
<p>當想自身口意已離諸垢，運散其身過微塵數遍十方剎，猶如雲散雨施化為種種諸供養具用獻於佛。誦此明曰：</p>
<p class="dharani">「唵<span class='note-inline'>(一)</span>　薩㗚嚩<span class='note-inline'>(二合)</span>怛他<span class='note-inline'>(引)</span>蘖多布社<span class='note-inline'>(二)</span>　鉢羅<span class='note-inline'>(二合)</span>[口*伐]喇怛<span class='note-inline'>(二合)</span>那<span class='note-inline'>(去)</span>夜南<span class='note-inline'>(三)</span>　儞里耶<span class='note-inline'>(二合引)</span>怛夜弭<span class='note-inline'>(四)</span>　薩囉嚩<span class='note-inline'>(二合)</span>怛他<span class='note-inline'>(引)</span>蘖多室柘<span class='note-inline'>(二合)</span>地<span class='note-inline'>(五)</span>　底瑟吒<span class='note-inline'>(二合)</span>難<span class='note-inline'>(六)</span>　薩羅嚩<span class='note-inline'>(二合)</span>怛他<span class='note-inline'>(引)</span>蘖多喏南<span class='note-inline'>(七)</span>　謎伽阿<span class='note-inline'>(引)</span>微設覩<span class='note-inline'>(八)</span>」</p>
<p>復次發勝菩提心。</p>
<p>爾時當觀自心猶如寶月空淨凝滿，復當觀察蘊處界等無始妄執之所纏繞。我今覺此無知所害，是故觀察菩提淨心。觀菩提心，誦此明曰：</p>
<p class="dharani">「唵<span class='note-inline'>(一)</span>　[口*慕]地質多<span class='note-inline'>(二)</span>　沒嗒波<span class='note-inline'>(二合)</span>䑨夜弭」</p>
<p>誦此明三遍，能令速見菩提之心。菩提心者離一切相，自身平等本不生滅，無有我人能執所執。過去諸佛及諸菩薩發此心故得至道場，我亦如是發菩提心。一切眾生歸依我者，以諸方便皆令解脫。</p>
<p>復次隨喜功德。</p>
<p>如是思惟十方剎土之中一切諸佛種種方便功德海雲，及諸菩薩最勝福業，我今至心悉皆隨喜。誦此明曰：</p>
<p class="dharani">「唵<span class='note-inline'>(一)</span>　薩㗚嚩<span class='note-inline'>(二合)</span>怛他<span class='note-inline'>(引)</span>蘖多<span class='note-inline'>(二)</span>　呠儞也<span class='note-inline'>(二合)</span>喏那<span class='note-inline'>(三)</span><span class='note-inline'>(引)</span>　拏慕<span class='note-inline'>(引)</span>䑨娜<span class='note-inline'>(四)</span>　布社謎加三母捺囉薩頗囉拏<span class='note-inline'>(上)</span><span class='note-inline'>(五)</span>　三摩曳<span class='note-inline'>(六)</span>　吽<span class='note-inline'>(七)</span>」</p>
<p>復次勸請德雲。</p>
<p>作法已，心念口言：「我今勸請一切如來諸大菩薩，普於十方興大法雲降大法雨。救世大悲，願隨我請。我於此中願速成就。」誦此明曰：</p>
<p class="dharani">「唵<span class='note-inline'>(一)</span>　薩㗚嚩<span class='note-inline'>(二合)</span>怛他蘖多<span class='note-inline'>(二)</span>　地曳<span class='note-inline'>(二合)</span>瑟[口*拏]<span class='note-inline'>(三)</span>　布社謎咖三母捺羅<span class='note-inline'>(二合)</span><span class='note-inline'>(四)</span>　薩頗<span class='note-inline'>(二合)</span>囉拏三磨曳<span class='note-inline'>(五)</span>　吽<span class='note-inline'>(六)</span>」</p>
<p>復次請佛住世。</p>
<p>爾時行者心念口言：「我今奉請一切如來，為我凡夫住於世間，饒益我等一切眾生。我及眾生住凡夫地，眾苦所集，云何得至無垢處，安住清淨法界之身？唯願如來不捨於我。」誦此明曰：</p>
<p class="dharani">「唵<span class='note-inline'>(一)</span>　薩㗚嚩<span class='note-inline'>(二合)</span>怛他<span class='note-inline'>(引)</span>蘖多<span class='note-inline'>(去引)</span>娜<span class='note-inline'>(二)</span>　地曳<span class='note-inline'>(二合)</span>灑夜弭<span class='note-inline'>(三)</span>　薩㗚嚩<span class='note-inline'>(二合)</span>薩埵<span class='note-inline'>(四)</span>　係都<span class='note-inline'>(去引)</span>㗚他<span class='note-inline'>(二合)</span>也<span class='note-inline'>(五)</span>　達㗚摩<span class='note-inline'>(二合)</span>馱忉<span class='note-inline'>(都高反)</span><span class='note-inline'>(六)</span>　悉迫<span class='note-inline'>(天以反二合)</span>底㗚婆<span class='note-inline'>(二合)</span>伐覩<span class='note-inline'>(七)</span>」</p>
<p>復次迴向菩提。應當一心合掌作是念言：「我以所修一切眾善生起功德方便，利益諸眾生福，並同迴向廣大菩提，願令自他速離生死。」誦此明曰：</p>
<p class="dharani">「唵<span class='note-inline'>(一)</span>　薩㗚嚩<span class='note-inline'>(二合)</span>怛他<span class='note-inline'>(引)</span>蘖多<span class='note-inline'>(二)</span>　儞里也<span class='note-inline'>(二合)</span>拏慕<span class='note-inline'>(引)</span>舵娜<span class='note-inline'>(三)</span>　布社謎咖三母捺囉<span class='note-inline'>(二合)</span><span class='note-inline'>(四)</span>　薩叵<span class='note-inline'>(二合)</span>囉拏三摩曳吽」</p>
<p>如上諸方便，能遍淨身心。</p>

<div class="lg regular"><div class='lg-row'>復為攝自他，　安坐入三昧，</div>
<div class='lg-row'>加持內外地，　供養諸如來，</div>
<div class='lg-row'>密印及真言，　次第相應作。</div>
</div><p>而為頌曰：</p>

<div class="lg regular" style="margin-left:1em;"><div class='lg-row'>「三昧淨法身，　金剛輪甲冑，</div>
<div class='lg-row'>法界大護等，　及無動威怒，</div>
<div class='lg-row'>七種結護門，　受持如次第。」</div>
</div><p>初結祕密三昧耶者如前迴向已，想運身心遍禮諸佛一切賢聖，便即端心結跏趺坐，結三昧印印身五處淨除三業。其印相者，以二手如常合掌，[操-品+(丙*丙)]竪二大指即是。三誦此明曰：</p>
<p class="dharani">「娜麼薩㗚嚩<span class='note-inline'>(二合)</span>怛他<span class='note-inline'>(引)</span>蘖帝鼻庾<span class='note-inline'>(二合)</span><span class='note-inline'>(一)</span>　微濕嚩<span class='note-inline'>(二合)</span>目契婢也<span class='note-inline'>(二合)</span><span class='note-inline'>(二)</span>　唵<span class='note-inline'>(三)</span>　阿<span class='note-inline'>(上)</span>三迷[口*底]哩<span class='note-inline'>(二合)</span>三迷<span class='note-inline'>(四)</span>　三磨曳<span class='note-inline'>(五)</span>　莎嚩<span class='note-inline'>(二合)</span>訶」</p>
<p>五處者，謂心、額、頂、二肩。若更有餘印欲結之者，亦先結此印已然後結之。此印威力能令佛地顯現無障，六波羅蜜具足圓滿，三三昧耶速得成就。</p>
<p>次結清淨法身印者，先以二手四指各握大指為拳，舒二頭指側相著，即以此印舉安額上，即復以印翻手向內從額向下，緣於自身徐徐散之。三誦此明曰：</p>
<p class="dharani">「娜磨三漫多勃馱南<span class='note-inline'>(一)</span>　達㗚磨<span class='note-inline'>(二合)</span>馱覩<span class='note-inline'>(二合)</span>馱嚩<span class='note-inline'>(二合)</span>婆<span class='note-inline'>(去)</span>嚩句哏<span class='note-inline'>(三)</span><span class='note-inline'>(怛岸反，下同)</span>」</p>
<p>是名見法界明印也。以此明印旋轉於身，即自思惟自性法身亘無盡界，是故速見清淨法身。由此明印力故得如是見，常住法體猶如虛空以自加持。</p>
<p>復次金剛法輪印。如是當自諦觀堅牢法身，即以左右手交腋背相著，右腕押左腕，從頭指已下四指兩兩互相及鉤，屈右大指於掌中，向下翻手，輪印緣身，令其二手拳結當心，左大指與右大指相合，是名法輪金剛智印。此明印力最勝吉祥，若人暫結，同自在者轉大法輪，不久成就轉寶輪者。三誦此明曰：</p>
<p class="dharani">娜麼三漫多跛日羅<span class='note-inline'>(二合)</span>赦<span class='note-inline'>(一)</span>　唵跛日羅<span class='note-inline'>(二合)</span>答摩呴哏</p>
<p>爾時行者住於法性，諦觀此身同執金剛等無異也。一切天魔及諸異類，見此人者是金剛身。決定現世轉大法輪，勿生疑惑。</p>
<p>次結金剛甲冑印者，如是當以明印想成甲冑，擐於自身遍起光焰，惡心魔類四散馳走，縱相近著咸自歸伏。如常合掌，以二頭指各附中指上節背文，以二大指並竪掌中。誦此明曰<span class='note-inline'>(三返)</span>：</p>
<p class="dharani">「娜麼三漫多嚩日囉<span class='note-inline'>(二合)</span>赦<span class='note-inline'>(一)</span>　唵<span class='note-inline'>(二)</span>　嚩日囉<span class='note-inline'>(二合)</span>却嚩遮<span class='note-inline'>(三)</span>　吽<span class='note-inline'>(四)</span>」</p>
<p>次想法界清淨字者，當想囉字加以空點，圓如髻珠空明徹照，置自頂上白光凝輝淨身心界。作是觀時，百劫重罪一時頓盡，無量福慧皆得圓滿。置字明曰：</p>
<p class="dharani">「娜麼三曼多勃馱南<span class='note-inline'>(一)</span>　曷覽<span class='note-inline'>(二合)</span>」</p>
<p>此法界心諸佛共持，佛加故能淨諸垢，善思惟者住不退地。若人遊往一切穢處，即想其字放赤焰光遍於身界，穢不能入，隨意來往皆無障礙。此字功用其義甚深之色即是法體，是故法體生於慧身。</p>
<p>復次誦除障大護明者，為降伏諸魔制惡鬼神，是故當念難忍明王，以作障者無堪忍故，號大護難忍。明曰：</p>
<p class="dharani">「娜麼薩㗚嚩<span class='note-inline'>(二合)</span>怛他蘖帝鼻廋<span class='note-inline'>(二合)</span><span class='note-inline'>(一)</span>　微濕嚩<span class='note-inline'>(二合)</span>目契婢也<span class='note-inline'>(二合)</span><span class='note-inline'>(二)</span>　薩㗚嚩<span class='note-inline'>(二合)</span>他<span class='note-inline'>(引)</span>唅堪<span class='note-inline'>(三)</span>　羅乞叉<span class='note-inline'>(二合)</span>摩訶襪禮<span class='note-inline'>(四)</span>　薩㗚嚩<span class='note-inline'>(二合)</span>怛他蘖多<span class='note-inline'>(五)</span>　呠儞也<span class='note-inline'>(二合)</span>底<span class='note-inline'>(六)</span>　囉[口*社]<span class='note-inline'>(二合)</span>帝<span class='note-inline'>(七)</span>　吽吽<span class='note-inline'>(八)</span>　怛羅<span class='note-inline'>(二合)</span>吒怛羅吒<span class='note-inline'>(九)</span>　阿<span class='note-inline'>(上)</span>鉢囉底呵帝<span class='note-inline'>(十)</span>　嚩娑<span class='note-inline'>(二合)</span>訶」</p>
<p>若暫憶持此明威力，毘那夜迦及惡羅剎聞此護故，盡皆四散恐懼馳走，威力甚大無能勝者。</p>
<p>復次不動威怒法，謂淨除處所結護方界，自在無礙嚴淨道場，及一切護皆悉通用。其印相者，各以二手大指捻無名小指甲為拳，各直展頭中二指，以其右手二指入左手握中相順而[打-丁+(乖-北+比)]如刀在鞘。想於自身如不動尊，八字邪立作拔刀勢，左轉擗之右遶結之，是名結護。誦此明曰：</p>
<p class="dharani">「娜麼三曼多嚩日囉<span class='note-inline'>(二合)</span>[嗷-方+(〦/卯)]一戰拏摩訶路灑拏<span class='note-inline'>(二)</span><span class='note-inline'>(上)</span>　馺頗<span class='note-inline'>(二合)</span>吒也<span class='note-inline'>(三)</span>　吽怛利<span class='note-inline'>(二合)</span>吒<span class='note-inline'>(四)</span>　渒<span class='note-inline'>(引)</span>滿<span class='note-inline'>(引)</span>」</p>
<p>若諸惡鬼神來向人者，以此法逐之自然散滅。此法一切處皆悉通用，隨後一一明其功用。</p>
<p>已上七門祕密結護法也，可謂圓證定慧熾增福慧作前結護也。</p>
<p>即入三摩地，通心許請總別隨觀，而為頌曰：</p>

<div class="lg regular" style="margin-left:1em;"><div class='lg-row'>「囉字淨心法，　想立道場法，</div>
<div class='lg-row'>普觀及別觀，　四門如次第。」</div>
</div><p>先觀囉字淨心者，如前結跏趺坐，當於心中諦觀字，加其圓點而放光明，如初日暉照於河海，光色凝淨澄徹無障。見自心體亦復如是，離染無障，由彼客塵不能顯現。我今觀此法界深心字威力故，心淨光垢淨心垢已。</p>
<p>復次應建道場，即於面前道場中心。諦想字放凝淨光，臨空流光遍照淨除地過。</p>
<p>復想沈下過金剛際而住，體同法界無所有性。次於彼界想有唅字，思惟彼字流布黑光以為風輪。其想字明曰（誦一遍）：</p>
<p class="dharani">「娜麼三曼多勃馱難<span class='note-inline'>(一)</span>　唅」</p>
<p>次風輪上思惟鑁字如彎形，色如牛乳，流布淨光其猶皎月，以成水輪。誦此布字明曰：</p>
<p class="dharani">「娜麼三曼多勃馱難<span class='note-inline'>(一)</span>　鑁」</p>
<p>次水輪上思惟阿<span class='note-inline'>(上)</span>字，色如黃金，為金剛輪。妙光流布以成金壇，其形方正，是名摩奚達羅。誦明曰：</p>
<p class="dharani">「娜麼三曼多勃馱難<span class='note-inline'>(一)</span>　阿<span class='note-inline'>(上)</span>」</p>
<p>復次普觀莊嚴，謂觀念本尊及諸聖會所居之土，令自心眼了了分明住於彼前，見佛所坐妙白蓮華，金剛為莖，華大開敷，嚴八葉具足鬚蘂，現眾寶色放無量光。從大蓮華周匝復生千百億數寶蓮華座，觀華臺上王交寶飾師柱搆成宮殿，於師子之座華臺四周有眾寶，寶柱間遍垂幢蓋。復於座上珠網寶慢交絡彌布，寶帶垂瓔華鬘交連，繽紛綺錯嚴麗殊特。內外室中華雲靉靆，上下香雲遍滿氛馥。於虛空中仙天，競奏無量音樂解脫妙聲。賢瓶寶盤周匝布列。百寶樹王華果開敷，支葉相次光明交映，重重行列覆以寶網。從於寶網垂妙摩尼，摩尼珠光照佛宮殿及彼世界，如百千日共處虛空，光明過彼不可為喻。有諸<span class='corr'>婇</span>女從佛智生，菩提妙華而為嚴飾，各居華座如從定起，以方便力出妙音聲歌讚佛德，言詞清雅句義深遠。入是觀時，見如斯事當作是念：「以我至願蒙佛加持，由如來力及以法界力，今我所觀如觀而住。」爾時行者於三昧中，當念供養一切如來及彼聖眾。即便合掌作金剛印，想眾妙華從印發生，普散佛會而為供養，誦此明妃以用加持。明曰：</p>
<p class="dharani">「娜麼薩㗚嚩<span class='note-inline'>(二合)</span>怛他<span class='note-inline'>(引)</span>蘖帝鼻庾<span class='note-inline'>(二合)</span><span class='note-inline'>(一)</span>　微濕嚩<span class='note-inline'>(二合)</span>目契婢也<span class='note-inline'>(二合)</span><span class='note-inline'>(二)</span>　薩㗚嚩<span class='note-inline'>(二合)</span>他欠<span class='note-inline'>(三)</span><span class='note-inline'>(約帶往聲)</span>　搗捺蘖<span class='note-inline'>(二合)</span>帝<span class='note-inline'>(四)</span>　薩頗<span class='note-inline'>(二合)</span>羅呬摩<span class='note-inline'>(五)</span>　加伽那釰<span class='note-inline'>(六)</span>　莎訶」</p>
<p>當以三遍而用加持，隨彼所生善願皆成，是名等虛空力虛空藏明妃也。是名普觀佛會竟。</p>
<p>復次別觀諸聖，謂如前八葉妙華中觀一阿<span class='note-inline'>(上)</span>字，作是思惟：「諸法不生，本性寂故，此真實義。」從字而轉成盧舍那，諦觀如來結跏趺坐作三昧相，如閻浮檀微妙金色素疊被身，髮髻垂肩以為頭冠。於圓光內，無量佛剎及諸佛會皆於中現，光明遍照盡眾生界。遇斯光者隨性開曉，如朝日光觸於蓮華皆悉開發。如來三輪遍一切處常住不滅，是故無生a　字從心而轉成如來身。若於此中樂觀釋阿　迦牟尼佛者，彼蓮華座想一baḥ　<span class='note-inline'>(上)</span>字，具一婆　切色起如來身。諦觀佛身猶如紫金，三十二相八十種好，被赤袈裟跏趺而坐。千百億身皆此字轉，依盧舍那本體流出。次於北方華座之上，諦觀saḥ　字光如素月，轉成觀音大索　悲聖者，坐白蓮華，身相亦同，於天冠中現無量壽自在如來。次於盧遮那南方華座，諦觀嚩<span class='note-inline'>(上)</span>字光如碧玉外放焰光，坐華身相亦復如是。次本華東蓮華<span class='corr'>座</span>，諦觀暗字光色鮮白，一切如來從此字轉。其北隅華座之上，諦觀我字流光金色，一切佛母從此而轉，身相光明及以衣服一切皆白。本華東南蓮華座上，諦觀迦<span class='note-inline'>(上)</span>字白光流布諸佛豪相，大威德尊從此字轉，身相及華皆悉白色。本華西南槃石之上，諦觀唅字色如黑雲，聖者不動從此字轉，如童子形猛焰外熾。本華西北蓮華座上，諦觀訶<span class='note-inline'>(上)</span>字放淺碧光，降三世尊從其字轉，二身色相各如本字熾焰外發。北方所有觀音眷屬，左右侍衛皆從此字起，所謂瞻字，多羅菩薩從此字轉，字光淺白身相亦然，妙衣鮮白歡喜合掌右邊而坐。次此右華，諦觀勃哩<span class='note-inline'>(二合)</span>字，字光凝白起毘俱胝，身相亦然圓光雜。毘俱胝右，諦觀索字字光黃白，得大勢至從此字起，身如金色，被白衣服。次觀音左諦，觀破吽<span class='note-inline'>(二合)</span>字，字光身相悉亦白色，是故從此字轉於身相。次居其右，諦觀唅字，色如白光，馬頭聖者從此而轉，有二怒牙現於口角，焰光威赫身相亦然。次觀南方金剛眷屬，左執金剛，左右蓮華座上諦觀一吽字，字光亦赤色，一切金剛同此字起，身相亦然光焰外發。右邊聖者，初金剛母、次大刀針。左邊聖者名金剛鎖，與自眷屬瞻仰而住。</p>
<p>復次東方白蓮華上，諦觀摩吽<span class='note-inline'>(二合)</span>字放金色光，吉祥童子從此而轉，身如欝金圓光普照，左右眷屬互相輔翼各依字轉。復於南方蓮華座上，諦觀映<span class='note-inline'>(去)</span>字，從此字起名除蓋障，左右眷屬各依字轉而相輔翼。復於北方據寶蓮華諦觀伊<span class='note-inline'>(上)</span>字，地藏菩薩從此字轉，身光遍繞如雜寶色，左右眷屬各從字轉而相輔翼。復於西方寶蓮華上諦觀伊字，聖者虛空藏從字而起，身如金色被以白衣，眾多眷屬左右輔翼一一皆以依字而轉。</p>
<p>復次東門觀嚩<span class='note-inline'>(上)</span>字，無畏大護生，左右釋梵眾月天眷屬等。南門觀[口*(截-隹+韭)]字，起金剛無勝焰魔眷屬等左右而行列。</p>
<p>北門觀跛字，能壞諸怖者身從彼生起，淨居諸天眾持華於左右。西門觀索<span class='note-inline'>(上)</span>字，最勝降伏者從彼而出身，諸龍及月天左右而常護。</p>

<div class="lg regular"><div class='lg-row'>東北係舍尼，　東南火神王，</div>
<div class='lg-row'>西南係㗚底，　西北風神王，</div>
<div class='lg-row'>各持本所標，　威嚴護隅角。</div>
<div class='lg-row'>如是廣大眾，　皆從字光轉，</div>
<div class='lg-row'>佛神力加持，　隨願皆滿足。</div>
<div class='lg-row'>如上諦觀察，　總別令相應，</div>
<div class='lg-row'>止住三昧中，　歡喜而迎請。</div>
</div><p>若欲迎請，先應所備香華燈明及諸飲食一切供具，凝將奉獻當用不動瞋怒明王以除其過置身之右，復以明印辟除處所，然後迎請。次下迎請法者，可謂成就至願圓滿福慧。都十七門，勤之，冀修行者無諸錯謬。而為頌曰：</p>

<div class="lg regular" style="margin-left:1em;"><div class='lg-row'>「擗除迎請法，　及示三昧耶，</div>
<div class='lg-row'>上以遏迦水，　奉尊華座法，</div>
<div class='lg-row'>復擗除護身，　轉凡成聖法，</div>
<div class='lg-row'>被鎧及摧魔，　周結大界法，</div>
<div class='lg-row'>普心恭敬禮，　復上遏迦法，</div>
<div class='lg-row'>別供養香華，　運心普供法，</div>
<div class='lg-row'>正向及歌讚，　願滿自他法，</div>
<div class='lg-row'>隨心入念誦，　總別受持法，</div>
<div class='lg-row'>如是諸次第，　智者善應持。」</div>
</div><p>初擗除迎請者，所謂先擗除、後迎請。其擗除者，用不動刀印誦此明曰：</p>
<p class="dharani">「娜麼三曼多嚩日囉<span class='note-inline'>(二合)</span>[口*赦]戰拏摩訶盧灑拏<span class='note-inline'>(上)</span><span class='note-inline'>(一)</span>　馺普<span class='note-inline'>(二合)</span>吒也<span class='note-inline'>(二)</span>　吽怛囉<span class='note-inline'>(二合)</span>吒<span class='note-inline'>(三)</span>　哻滿<span class='note-inline'>(四)</span>」</p>
<p>以此明印觸諸供物及左右迴轉，是名辟除結護。或用降三世明印以為結護，如後當說，取彼而用。</p>
<p>復次以明印而請本尊，應隨一一佛菩薩本明印法。若不能別結本印明者，應都結此請一切諸佛菩薩法。其印相者，以二手十指向內相叉作金剛縛，竪右頭指由如鉤形，舒屈來去，名金剛鉤請。誦此明曰：</p>
<p class="dharani">「娜麼三曼多勃馱[口*難]<span class='note-inline'>(一)</span>　咉<span class='note-inline'>(二)</span><span class='note-inline'>(去)</span>　薩㗚縛<span class='note-inline'>(三)</span>　怛羅鉢囉<span class='note-inline'>(二合)</span>底喝多<span class='note-inline'>(四)</span>　怛他蘖當呴勢<span class='note-inline'>(五)</span>　冒地遮哩也<span class='note-inline'>(二合)</span><span class='note-inline'>(六)</span>　跛哩布囉迦<span class='note-inline'>(七)</span>　莎訶」</p>
<p>此明鉤印誦明七遍，請一切佛及諸菩薩。十地菩薩及難調伏者諸惡鬼神，皆以此印而追攝之一。</p>
<p>第二、三昧示尊法。謂諸尊至已，結前所說三昧耶印，誦此明曰：</p>
<p class="dharani">「娜麼三曼多勃馱[口*難]<span class='note-inline'>(一)</span>　阿<span class='note-inline'>(上)</span>三謎<span class='note-inline'>(二)</span>　底哩<span class='note-inline'>(二合)</span>三謎三麼<span class='note-inline'>(三)</span>　曳莎訶」</p>
<p>如是正等示三昧耶，能普遍滿有情之願、能令本尊歡喜施安，奉持法者速滿悉地。</p>
<p>復次上以遏迦法者，以明如法加持淨妙香水，至奉上浴於本尊及餘諸佛一切菩薩。用不動印如遏迦器，誦以此明二十五遍。明曰：</p>
<p class="dharani">「娜麼三漫多勃馱[口*難]<span class='note-inline'>(一)</span>　咖咖那<span class='note-inline'>(二)</span>　三磨<span class='note-inline'>(引)</span>三磨娑婆訶」</p>
<p>復次奉尊華座法者，謂世尊所坐大蓮華臺密印加持，先以奉獻次第如法安布諸座。其印相者，先以二手虛心合掌如合蓮華，頭中名指散令開敷如欲開華，如鈴鐸形，二大小指兩兩相合以為華臺。先置佛座次及餘座，一一誦明而用加持。華座明曰：</p>
<p class="dharani">「娜麼三曼多勃馱[口*難]<span class='note-inline'>(一)</span>　咉<span class='note-inline'>(去引)</span>」</p>
<p>復次擗除護身者，復當以無動明印辟除其處，前刀印是。明曰：</p>
<p class="dharani">「娜麼三曼多嚩日囉<span class='note-inline'>(二合)</span>[口*赦]<span class='note-inline'>(一)</span>　戰拏摩訶露灑拏<span class='note-inline'>(上)</span>馺普<span class='note-inline'>(二合)</span>吒也<span class='note-inline'>(二)</span>　吽怛囉<span class='note-inline'>(二合)</span>迦<span class='note-inline'>(三)</span>　[泳-永+旱]滿」</p>
<p>此以明印左辟右結，復加自身一切支分。有諸難調惡鬼神等，同見是處有金剛焰，焚燒一切作障礙者。</p>
<p>復次轉凡成聖法。爾時智者當想自身全成鑁字，轉嚩字成執金剛，復以其字遍布支分。布字明曰：</p>
<p class="dharani">「娜麼三曼多勃馱[口*難]<span class='note-inline'>(一)</span>　鑁」</p>
<p>深觀此字遠離諸相無有言說，是即以得金剛之體不可壞身。</p>
<p>復以妙印加持是身，先以二手向內相交成金剛縛，抽二中指竪頭相合成金剛針，起二頭指於中指背，遠而令曲成三股杵，二大小指各竪合成五股杵，心前置之。誦此明曰：</p>
<p class="dharani">「娜麼三曼多嚩日羅<span class='note-inline'>(二合)</span>赦<span class='note-inline'>(一)</span>　唵<span class='note-inline'>(二)</span>　戰拏麼訶露灑拏<span class='note-inline'>(上)</span><span class='note-inline'>(三)</span>　吽」</p>
<p>或以左手作金剛拳，以印印身，名聖者加持法。</p>
<p>復次被金剛鎧者，當以明印印身支分，各以二手作金剛拳，舉印從頂徐下至足，想為被鎧，或作前說著甲之印，誦其明曰：</p>
<p class="dharani">「娜麼三曼多嚩日羅<span class='note-inline'>(二合)</span>赦<span class='note-inline'>(一)</span>　嚩日羅<span class='note-inline'>(二合)</span>迦伐遮<span class='note-inline'>(二)</span>　吽<span class='note-inline'>(三)</span>」</p>
<p>是名被甲法。作此法已，便以佉字想置自頂，思惟此字猶若虛空深廣無邊際，諸法深廣亦復如是。布字明曰：</p>
<p class="dharani">「娜麼三曼多勃馱難<span class='note-inline'>(一)</span>　欠<span class='note-inline'>(帶佉吽)</span>」</p>
<p>復次摧散魔軍者，諸有惡心極猛利者，明印相應摧伏辟除。共印相者，右手為拳，直申頭指與大指相附。舉其印手置於額上，以印周迴右轉揮之，爾時此處起於猛焰。誦此明曰：</p>
<p class="dharani">「娜麼三曼多勃馱難<span class='note-inline'>(一)</span>　摩訶嚩羅襪底<span class='note-inline'>(二)</span>　捺捨嚩羅<span class='note-inline'>(三)</span>　帝槁捺婆<span class='note-inline'>(二合)</span>味<span class='note-inline'>(四)</span>　摩訶昧底哩也<span class='note-inline'>(二合)</span><span class='note-inline'>(五)</span>　拔庾<span class='note-inline'>(二合)</span>捺蘖<span class='note-inline'>(二合)</span>帝莎訶」</p>
<p>纔結明印，無量魔軍及彼眷屬欲為障者退散馳走不敢正視。</p>
<p>復次周結大界者，以降三世祕密明印結於大界，名難忍大護。印者，先以二手如常合掌，屈二頭指及二小指令背相著入於掌中，竪二大指押頭指側，竪二中指合頭相著，名指[操-品+(丙*丙)]間相去半寸。以印當心，誦明一遍，周轉三匝。誦此明曰：</p>
<p class="dharani">「娜麼三曼多勃馱難<span class='note-inline'>(一)</span>　三曼多<span class='note-inline'>(引)</span>拏蘖帝<span class='note-inline'>(二)</span>　畔舵斯滿<span class='note-inline'>(去)</span><span class='note-inline'>(三)</span>　摩訶三昧耶<span class='note-inline'>(四)</span>　儞㗚[口*社]<span class='note-inline'>(二合)</span>帝<span class='note-inline'>(五)</span>　馱摩<span class='note-inline'>(二合)</span>囉拏阿鉢羅<span class='note-inline'>(二合)</span>底喝帝<span class='note-inline'>(六)</span>　達迦達迦<span class='note-inline'>(七)</span>　遮羅遮羅<span class='note-inline'>(八)</span>　畔舵畔舵<span class='note-inline'>(九)</span>　捺捨苫<span class='note-inline'>(十)</span>　薩縛多他蘖多<span class='note-inline'>(引)</span><span class='note-inline'>(十一)</span>　弩吽<span class='note-inline'>(引)</span>帝<span class='note-inline'>(十二)</span>　鉢羅嚩羅<span class='note-inline'>(十三)</span>　達㗚摩<span class='note-inline'>(二合)</span>臘馱微社曳<span class='note-inline'>(十四)</span>　薄伽嚩底<span class='note-inline'>(十五)</span>　微呴哩微呴禮<span class='note-inline'>(十六)</span>　[口*禮]嚕補哩<span class='note-inline'>(十七)</span>　微呴禮<span class='note-inline'>(十八)</span>　莎訶」</p>
<p>若欲略誦，應至七遍。明曰：</p>
<p class="dharani">「娜麼三曼多勃馱難<span class='note-inline'>(一)</span>　禮嚕補哩<span class='note-inline'>(二)</span>　微呴禮莎訶」</p>
<p>如是二明隨誦一明即成結界。此明印力，十方三界悉能竪護，故名三世普降護尊。</p>
<p>或用無動明印結護方界及以護身，辨一切事亦得無難。不動明曰：</p>
<p class="dharani">「娜麼三曼多嚩日囉<span class='note-inline'>(二合)</span>赧<span class='note-inline'>(一)</span>　唅」</p>
<p>用前刀印即成結護。</p>
<p>復次觀想聖會普心作禮，三誦此明曰：</p>
<p class="dharani">「唵娜麼薩㗚嚩<span class='note-inline'>(二合)</span>怛他蘖多<span class='note-inline'>(引)</span><span class='note-inline'>(一)</span>　迦也嚩訖質<span class='note-inline'>(二合)</span>多䊩娜難<span class='note-inline'>(二)</span>　迦路弭<span class='note-inline'>(三)</span>」</p>
<p>復次復上遏迦者，以不動印持遏迦器，奉獻本尊及餘聖眾。持遏迦明曰：</p>
<p class="dharani">「娜麼三曼多嚩日羅<span class='note-inline'>(二合)</span>[口*赦]<span class='note-inline'>(一)</span>　哏<span class='note-inline'>(如上)</span>」</p>
<p>復誦明三遍上以遏迦。遏迦明曰：</p>
<p class="dharani">「娜麼三曼多勃馱難<span class='note-inline'>(一)</span>　咖咖娜三摩三摩莎訶」</p>
<p>復次別供香華者，謂前擬奉獻香華飲食，一一用前無動明印加持香水遍灑其上，能令光澤。復用其印一一觸之。無動明印如上已說。</p>
<p>復於其上想布囕字，布字明曰：</p>
<p class="dharani">「娜麼三曼多勃馱難<span class='note-inline'>(一)</span>　囕」</p>
<p>復誦自持本尊之明，稱名持獻，餘尊亦然。</p>
<p>奉塗香明曰：</p>
<p class="dharani">「娜麼三曼多勃馱難<span class='note-inline'>(一)</span>　唵<span class='note-inline'>(二)</span>　微戍舵<span class='note-inline'>(三)</span>　健竇捺婆嚩<span class='note-inline'>(四)</span>　莎訶」</p>
<p>奉華明曰：</p>
<p class="dharani">「娜麼三曼多勃馱難<span class='note-inline'>(一)</span>　摩訶昧底哩也<span class='note-inline'>(二合)</span>拔庾<span class='note-inline'>(二合)</span>捺蘖<span class='note-inline'>(二合)</span>帝<span class='note-inline'>(四)</span>　莎訶」</p>
<p>奉燒香明曰：</p>
<p class="dharani">「娜麼三曼多勃馱難<span class='note-inline'>(一)</span>　唵達㗚摩<span class='note-inline'>(二合)</span>馱埵褥蘖帝莎訶」</p>
<p>奉燈明曰：</p>
<p class="dharani">「娜麼三曼多勃馱難<span class='note-inline'>(一)</span>　唵怛他蘖多<span class='note-inline'>(二)</span>　㗚支<span class='note-inline'>(二合)</span>馺頗<span class='note-inline'>(二合)</span>囉拏<span class='note-inline'>(上)</span>嚩婆<span class='note-inline'>(引)</span>薩娜[口*伽]伽揉舵<span class='note-inline'>(平引)</span>哩也<span class='note-inline'>(二合)</span>莎訶」</p>
<p>奉食明曰：</p>
<p class="dharani">「娜麼三曼多勃馱難<span class='note-inline'>(一)</span>　唵阿囉囉迦囉囉<span class='note-inline'>(二)</span>　沬隣捺泥<span class='note-inline'>(三)</span>　摩訶<span class='note-inline'>(引)</span>沬履<span class='note-inline'>(四)</span>　莎訶<span class='note-inline'>(當誦三遍)</span>」</p>
<p>復次運心普供者，以二手相叉虛心合掌，端坐思惟一切佛剎諸佛菩薩福力所生幢幡綺蓋、樓閣寶樹、香雲華臺、清淨嚴麗天仙歌詠、珠瓔連帶光明遍照，滿虛空中勝妙莊嚴，供養諸佛及諸菩薩。誦此明妃曰：</p>
<p class="dharani">「娜麼薩㗚嚩<span class='note-inline'>(二合)</span>怛他蘖帝鼻庾<span class='note-inline'>(二合)</span><span class='note-inline'>(一)</span>　微濕嚩<span class='note-inline'>(二合)</span>目契婢也<span class='note-inline'>(二合)</span><span class='note-inline'>(二)</span>　薩㗚嚩<span class='note-inline'>(二合)</span>他欠<span class='note-inline'>(三合)</span>榅捺蘖<span class='note-inline'>(二合)</span>帝馺頗<span class='note-inline'>(二合)</span>羅呬摩<span class='note-inline'>(四)</span>　[口*伽][口*伽]娜劍<span class='note-inline'>(五)</span>　莎訶」</p>
<p>念誦三遍，思惟供養皆悉充滿，有所願者速令成就。復作是念：「我所思惟如是供養，依於如來諸菩薩眾廣大海會之所生起，諸佛菩薩神力加持。以我福力依如來力，等如法界，所獻充足。」</p>
<p>復次正向者當作是念：「我所修集一切功德皆悉迴向，至求成就專注相應，除滅身中一切罪障，為利有情祈無上願。」莫念時處、不慮吉凶、不依儀式，但能正修及正迴向，運心供養亦速成就。若求成就世間小福，雖復專勤依於法式修持外相，唯小成就。若修正行，先於一月調伏身心，心中念誦令心澄淨，於第二月然於儀式作大悉地。</p>

<div class="lg regular"><div class='lg-row'>如前修供養，　欲求悉地者，</div>
<div class='lg-row'>當誦金剛讚，　供養佛菩薩。</div>
<div class='lg-row'>是依瑜伽經，　從佛口所生，</div>
<div class='lg-row'>令諸佛歡喜，　當得速成就。</div>
</div><p>金剛讚曰：</p>
<p>復次願滿自他者，爾時行者於聖會前作是念言：</p>

<div class="lg regular" style="margin-left:1em;"><div class='lg-row'>「我今歸命大海眾，　願速滿我悉地心，</div>
<div class='lg-row'>悲愍一切苦眾生，　是故慇懃求悉地。</div>
<div class='lg-row'>一切眾生溺諸趣，　願欲分形遍入中，</div>
<div class='lg-row'>隨彼應現多種身，　方便利樂令解脫。</div>
<div class='lg-row'>以我莊嚴功德力，　微妙法界難思力，</div>
<div class='lg-row'>一切如來常住力，　一切眾生善根力，</div>
<div class='lg-row'>自他福慧普莊嚴，　無盡財法皆圓備。」</div>
</div><p>作是願已叉手合掌，誦虛空藏明妃三遍而用加持。明曰：</p>
<p class="dharani">「娜麼薩㗚嚩<span class='note-inline'>(二合)</span>怛他蘖帝鼻庾<span class='note-inline'>(二合)</span><span class='note-inline'>(一)</span>　微濕嚩<span class='note-inline'>(二合)</span>目契婢也<span class='note-inline'>(二合)</span><span class='note-inline'>(二)</span>　蘖㗚嚩<span class='note-inline'>(二合)</span>他㐸<span class='note-inline'>(三)</span>　屋捺蘖<span class='note-inline'>(二合)</span>帝<span class='note-inline'>(四)</span>　馺頗<span class='note-inline'>(二合)</span>羅呬摩<span class='note-inline'>(五)</span>　[口*伽][口*伽]娜劍莎訶<span class='note-inline'>(六)</span>」</p>
<p>此明印力速能滿足一切上願。興決定意，勿起疑慮生誹謗心。一切如來所共宣說，是故應當至心諦信。</p>
<p>復次隨心入念誦總別受持法者，爾時行者於三昧中，運心敬禮一切諸佛及菩薩眾，端坐思惟入四禪門令心喜樂。初於現前觀本尊相，次觀明印，次想自身同於本尊，次觀自心猶如滿月，是名為四。即於心月圓明之中，諦觀明字令其了了，次第分明持念數記，隨於時分遍數充足，乃至相現隨意成就。此中四種，若觀自身同於本尊而念誦者，能令少功速得悉地福慧滿足。云何作觀？所謂於本明中，一字心明先置自心，從字而轉作本尊形。此有二種，謂佛、菩薩。如上說，謂盧舍那、釋迦牟尼。</p>
<p>復次舉類者如文殊，欲令自身同於彼者，當以滿字入菩薩之心，置字明曰：</p>
<p class="dharani">「娜麼三曼多勃馱[口*難]<span class='note-inline'>(一)</span>　滿」</p>
<p>即從此字轉成文殊，色如欝金，首有五髻，跏趺而坐，以左手持青蓮莖，於其上竪拔折羅，以其右手作施無畏，名施願手。誦此菩薩根本明曰：</p>
<p class="dharani">「娜麼三曼多勃馱[口*難]<span class='note-inline'>(一)</span>　嗘嗘呴麼羅迦<span class='note-inline'>(二)</span>　微目吉底<span class='note-inline'>(二合)</span>跛<span class='note-inline'>(上)</span>悉迫<span class='note-inline'>(天以反)</span>多三磨<span class='note-inline'>(二合)</span>羅<span class='note-inline'>(三)</span>　三磨羅鉢羅<span class='note-inline'>(二合)</span>底吽<span class='note-inline'>(四)</span>　莎訶」</p>
<p>其印相者，二手合掌，交二中指以右押左，右無名指捻左中頭，左無名指捻右中頭，屈二頭指令背著，押二大指頭，其形如劍。以印印於一一支分，然後念誦。若持餘佛菩薩明印法者，各各自依本明印法加持念誦。如廣經說，准此應知。</p>
<p>若以不能一一別依本部明印法者，即以此明用代其處。普通佛部心明曰：</p>
<p class="dharani">「娜麼三曼多勃馱難<span class='note-inline'>(一)</span>　迦<span class='note-inline'>(上)</span><span class='note-inline'>(二)</span>」</p>
<p>此祕密心，諸佛共說。當置自心復觀其儀，一切諸法無造無作，從此字轉，是即真實如理光明。此是諸佛加持明心也。</p>
<p>復次普通一切諸菩薩法。應結寶印，二手十指以右押左相叉為拳猶如寶形，當令指頭左指岐間互相竪持使密無縫，勿令指頭出於指間，以印當心誦之。一切菩薩等除斷障惱明曰：</p>
<p class="dharani">「娜麼三曼多勃馱難<span class='note-inline'>(一)</span>　薩㗚縛<span class='note-inline'>(二合)</span>他欠<span class='note-inline'>(二)</span>　微末底微枳羅拏<span class='note-inline'>(上)</span><span class='note-inline'>(三)</span>　達㗚摩<span class='note-inline'>(二合)</span>馱覩<span class='note-inline'>(四)</span>　儞㗚[口*社]<span class='note-inline'>(二合)</span>多僧僧莎訶」</p>
<p>是名思惟寶王妙印。隨觀一一諸菩薩形，皆用此明印。</p>
<p>復次隨心入念誦者，置其佉字於自頂上放雜色光，加以空點，當思如空。復於頭內想置暗字加以空點，其光純白猶如明月，百道光明照於十方。善觀察者，百法明門此生速證。復於眼中想置覽字，其字光色猶如明燈，以此慧明內外照明照於心月。復於月中觀於阿字，其字光明猶若淨金，光色顯密不生不滅。即於爾時了見心住本尊位，光明華輪而自圍繞，暉焰清淨，能竭無明隨煩惱垢。作是觀時，隨持本明布於心月右旋為行。諦了觀察，若單與句隨意所樂，若誦若思善調氣息，令其字句隨息出入初末相隨，若思其義亦復如是。復次若求成就利自他願，如理相應方作持誦，數終疲極然可止息。若思義者，以其字句布於心月，深淨密意思惟其義。</p>
<p>復次若修福慧成就善根，澄淨意支而作念誦，不惡時處亦無數限。而說偈言：</p>

<div class="lg regular" style="margin-left:1em;"><div class='lg-row'>「若求上中下，　成就悉地者，</div>
<div class='lg-row'>皆應澄淨心，　不求時處等，</div>
<div class='lg-row'>但布支分明，　一心入念誦，</div>
<div class='lg-row'>世尊說是法，　名為真實念。</div>
<div class='lg-row'>時相及記數，　應<span class='corr'>彼</span>二種人，</div>
<div class='lg-row'>得暖及煙焰，　種種諸善相。</div>
<div class='lg-row'>經於一月滿，　誦滿一洛叉，</div>
<div class='lg-row'>若無如是事，　復依第二月，</div>
<div class='lg-row'>隨分奉香華，　依前作念誦，</div>
<div class='lg-row'>隨得善相已，　具法作成就。</div>
<div class='lg-row'>如上善觀察，　所樂自相應，</div>
<div class='lg-row'>若心念及聲，　應願皆滿足。」</div>
</div><p>復次智者樂持毘盧遮那心地法者，先於自心置一阿<span class='note-inline'>(上)</span>字，當起思惟諸法從本無生無滅<span class='note-inline'>(如前已說)</span>。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　阿」</p>
<p>從此字轉起如來身，是名身密門也。</p>
<p>復於眉間以身密印置白毫相。毫相印者，右手為拳，急握大指舉置眉間。誦此明曰：</p>
<p class="dharani">「娜麼三曼多勃馱難<span class='note-inline'>(一)</span>　映唅闍<span class='note-inline'>(上)</span><span class='note-inline'>(二)</span>」</p>
<p>以此明印加於眉間，即同如來等無異也。</p>
<p>便以五字加持身分想置五處，謂身及臍、心、頂、眉間。依是法住，即同世尊也。</p>
<p>初於身下想置阿<span class='note-inline'>(上)</span>字，其形正方如黃金色。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　阿<span class='note-inline'>(上)</span>」</p>
<p>是名摩系達羅字。從此字轉成金剛輪，即如來座也。</p>
<p>次想鑁字置自臍輪，如霧含月白色光凝耀，名摩訶皤路拏大悲光也。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　鑁<span class='note-inline'>(二)</span>」</p>
<p>次想覽字置於自心，其字光色猶如暉日，名智慧光，從心而轉，破所知障。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　覽<span class='note-inline'>(二)</span><span class='note-inline'>(初似曷聲)</span>」</p>
<p>次想唅字加於髮際，其光黑色如劫災焰起，有大威勇名自在力。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　唅<span class='note-inline'>(二)</span><span class='note-inline'>(即所觀字也)</span>」</p>
<p>次想㐸<span class='note-inline'>(帶佉聲)</span>字安於頂上加以空點，起一切色雜寶光明遍一切處，名大空智。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　㐸<span class='note-inline'>(二)</span>」</p>
<p>以此五字布於勝身，具大威德智慧光明，永無眾難及三惡業，一切魔軍自然降伏，難調鬼神無能為障，唯見赫奕金剛之身。</p>
<p>又於身中想置阿<span class='note-inline'>(上帶暗字聲)</span>字，於其兩眼想置囕字如前相應，當觀自身即如來身。以無垢眼照於心月，相應字句若誦若思無令間斷，聲如鈴鐸智如映鏡。若佛菩薩所說明印，隨樂受持速得成就。</p>
<p>復次若樂持誦釋迦如來明印法者，先於自心置一婆<span class='note-inline'>(上)</span>字，是字光明離諸觀行，作如是思，從此字轉起牟尼身。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　婆<span class='note-inline'>(上)</span>」</p>
<p>祕密加持成佛身已，當持密印及以真言。其印相者，二手當臍以右押左，猶如入定，是如來鉢印。誦此身明曰：</p>
<p class="dharani">「娜麼三曼多勃馱難<span class='note-inline'>(一)</span>　薩㗚嚩<span class='note-inline'>(二合)</span>吉[口*禮]<span class='note-inline'>(二合)</span>捨儞<span class='note-inline'>(二)</span>　素捺娜<span class='note-inline'>(三)</span>　達㗚磨<span class='note-inline'>(二合)</span>嚩室多<span class='note-inline'>(四)</span>　鉢羅<span class='note-inline'>(二合)</span>跛多<span class='note-inline'>(二合)</span><span class='note-inline'>(五)</span>　[口*伽][口*伽]娜三摩<span class='note-inline'>(引)</span>三摩<span class='note-inline'>(引)</span>莎嚩<span class='note-inline'>(二合)</span>訶」</p>
<p>如是受持世尊明印樂成就者，皆依本字相應而轉起本尊形，復以字門布身支分，然後持誦<span class='note-inline'>(如前已說)</span>。</p>
<p>復次若欲修行此法門者，先當求入大迦路拏<span class='note-inline'>(此云悲生也)</span>曼荼羅已，復蒙受持闍梨灌頂，乃應具足修行此法。縱得持明餘灌頂者所不堪也。若得備此法門者，諸佛菩薩皆悉歡喜。</p>
<p>復次若持別明，能依此經所說儀軌於身支分安布明字，所謂五字等，增加威德、離諸過罪，然可即依本尊法則誦持成就。</p>
<p>復次隨其持誦本尊明印、漫荼羅相，隨事形色坐起方便，善此瑜伽疾得悉地凡有三品謂上中下。隨事相應復有三種，所謂寂靜除災、增益、降伏。隨一種中復分四相，所謂圓相白色、方相黃色、蓮華相者當作赤色、三角相者即布黑色，是名四相。復次修寂靜者，結跏趺坐面向北方，對於圓相一心離緣作成就法，名扇底迦。修增益者，交脚竪膝而向東方，對於方相歡喜而坐作成就法，名布瑟致迦。修相攝法者，當峻兩膝如竪坐相，怒貌心喜及稱彼名，對蓮華相而持誦者，名皤施迦羅拏。修降伏者，空露蹲踞面向南方，對三角相起忿怒智，與法相應名阿毘遮羅迦。如是持誦作成就者，隨類香華及以衣服稱於本法，攘災、增福、延壽、降怨次第相應勿令差失，隨意成就。</p>
<p>復次所謂明初安唵字，後稱所方言莎嚩訶，名扇底迦也。明初稱唵字，後稱事名，方稱[合*牛]發吒句，名為降伏阿毘遮羅迦也。若明初稱娜麼句，後稱所後言娜麼句，是名增益布瑟致迦也。若明初稱吽發吒句，後稱名事後言吽發吒句，亦名阿毘遮羅迦。若明初稱娜麼句，後稱名事己即言吽發吒句，是名皤施迦羅拏也。或明初云吽發吒句，於名事後云親舵[舟*賓]舵親舵[舟*賓]舵[舟*賓]舵，亦名阿毘遮羅迦也。</p>
<p>如上明法次第色相，皆依字轉成本尊形，各隨本法加持自身。若金剛薩埵若佛菩薩皆應思惟，與法相應作成就法。所謂如前佛菩薩眾無量功德等，復於無盡有情界分興大悲願作利樂等，諸佛菩薩隨辨香華而為供養<span class='note-inline'>(如上已說)</span>。</p>
<p>復次當作合掌，以金剛讚微妙言辭稱歎如來真實功德，以所修善迴向發願，作如是言：</p>

<div class="lg regular" style="margin-left:1em;"><div class='lg-row'>「如來所證功德聚，　皆悉迴向大菩提，</div>
<div class='lg-row'>我今所修諸福慧，　迴向菩提亦如是。</div>
<div class='lg-row'>法界眾生溺生死，　輪迴六道無歸處，</div>
<div class='lg-row'>誓願咸度至菩提，　自利利他令滿足。</div>
<div class='lg-row'>我依如來大智住，　一切眾生普願同，</div>
<div class='lg-row'>常當修集福德集，　永離業障諸煩惱。</div>
<div class='lg-row'>我等願登第一樂，　悉地無礙得圓成，</div>
<div class='lg-row'>內外清淨妙莊嚴，　具足從身遍流出。</div>
<div class='lg-row'>以是因緣成就故，　眾生所願皆令滿。」</div>
</div><p>作如是迴向發願已，復上遏迦及諸供養<span class='note-inline'>(如上說)</span>，便即合掌置於頂上，歸命禮佛及菩薩眾，作如是言：</p>

<div class="lg regular" style="margin-left:1em;"><div class='lg-row'>「敬禮十方佛，　一切諸菩薩，</div>
<div class='lg-row'>唯願安立我，　最無上道處，</div>
<div class='lg-row'>甚深妙大乘，　速令我開解，</div>
<div class='lg-row'>決定心無等，　斷疑令永盡。」</div>
</div><p>作禮已，復當啟白，作如是言：</p>

<div class="lg regular" style="margin-left:1em;"><div class='lg-row'>「現前諸如來，　救世諸菩薩，</div>
<div class='lg-row'>不斷大乘教，　到殊勝位者，</div>
<div class='lg-row'>唯願眾聖尊，　決定證知我，</div>
<div class='lg-row'>各當隨所安，　後復垂哀道。」</div>
</div><p>復結前初三昧耶印，至於頂上散之。如前結護法則，次第憶持，一一解散，先所請尊，各令還宮。若不解除，即為無等誓法遮而不去。如是解送尊已，即後結前所說法界明印加持自身<span class='note-inline'>(法如上說之)</span>，作是思惟：「即我此身與於法界本性同體，住菩提心猶如金剛薩埵。」即復想置囕字安自頂上，復以甲冑明印被金剛甲，如是密嚴即復自性，同於金剛無能壞者。諸有見聞此人身者，即同見佛及諸菩薩，若聞言音或觸其身，皆必定於阿耨菩提得不退轉，一切功德悉能成就，即與佛身等無有異。如是畢已，復起增勝心修行事業，為諸有情當勤自勵無得懈慢。於清淨處隨分香華嚴持供養，當觀自身如佛菩薩，所起之身若住觀音或住諸佛勝妙之身，隨本明印而用加持，以法施心然後讀誦大乘方廣甚深經典，歌讚如來無量功德，或以心念請諸天神皆令聽受。</p>
<p>復次若以觀音加持身者，而此菩薩即是如來功德莊嚴真淨法身。若以毘盧舍那加持身者，而此如來一切法王，於諸法中得自在者。是故於此二尊，隨依一尊作本性相而用加持也。</p>
<p>復次若以觀音性用加持者，想以素字置於心中。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　素」</p>
<p>當思素義無染無著，猶如蓮華出於淤泥性。如是觀音妙形從此字轉，即是聖者更無凡狀<span class='note-inline'>(如前已說)</span>。印相者，即前華座印也。誦此明曰：</p>
<p class="dharani">「娜麼三曼多勃馱難<span class='note-inline'>(一)</span>　薩㗚嚩<span class='note-inline'>(二合)</span>怛他蘖多<span class='note-inline'>(引)</span><span class='note-inline'>(二)</span>　嚩路吉多<span class='note-inline'>(三)</span>　迦嚕拏<span class='note-inline'>(引)</span>麼也<span class='note-inline'>(四)</span>　囉囉吽闍<span class='note-inline'>(五)</span>　莎嚩訶」</p>
<p>先以囕字置於頂上，即復用此明印加持自身頂上，然後隨力讀誦經典，或造制底、或漫荼羅、遶塔經行諸善事業，修六和敬初發有情。</p>
<p>復次若至食時，為支身故應行乞食，或檀越請或僧中食。所得之食，當離一切魚肉熏菜。供養本尊諸佛之餘，乃至種種殘宿不淨果木諸漿可醉人者，皆不應受。若得如法清淨餘食，先以<span class='corr'>摶</span>食用獻本尊，然後隨食。食分有餘，施諸飢乏貧窮乞食者。當作是念：「我為持身安穩行道是故受食，不以滋味悅澤增減於心，亦如膏車運載諸物不傷敗故。」作是念已，然後即於所受食中想置囕字遍淨諸食。復想自身全成鑁字，從此字轉為羯磨金剛堅固薩埵。想字明曰：</p>
<p class="dharani">「娜麼三曼多勃馱難<span class='note-inline'>(一)</span>　唵<span class='note-inline'>(二)</span>　鑁<span class='note-inline'>(三)</span>　莎訶」</p>
<p>此明力故，能令速轉得金剛身也。</p>
<p>復誦施十力明八遍，方乃食之。明曰：</p>
<p class="dharani">「娜麼薩㗚縛<span class='note-inline'>(二合)</span>勃馱冒地薩埵難<span class='note-inline'>(一)</span>　唵<span class='note-inline'>(二)</span>　麼覽舵儞<span class='note-inline'>(寧一反)</span><span class='note-inline'>(三)</span>　帝[唬-儿+(焉-正)]摩<span class='note-inline'>(引)</span>里儞<span class='note-inline'>(四)</span>　莎訶」</p>
<p>住是本尊瑜伽食訖，所有餘食以不動心持誦一遍施於伴神，此神歡喜常自相隨而作擁護。不動明曰：</p>
<p class="dharani">「娜麼三曼多嚩日囉<span class='note-inline'>(二合)</span>赦<span class='note-inline'>(一)</span>　哆<span class='note-inline'>(引)</span>囉<span class='note-inline'>(二合)</span>吒<span class='note-inline'>(二)</span>　阿<span class='note-inline'>(上短)</span>慕伽<span class='note-inline'>(三)</span>　戰拏摩訶盧灑拏<span class='note-inline'>(上)</span><span class='note-inline'>(四)</span>　馺頗<span class='note-inline'>(二合)</span>吒也<span class='note-inline'>(五)</span>　吽怛喇<span class='note-inline'>(二合)</span>婆也怛喇<span class='note-inline'>(二合)</span>婆也<span class='note-inline'>(六)</span>　吽怛喇<span class='note-inline'>(二合)</span>吒<span class='note-inline'>(七)</span>　[泳-永+旱]滿<span class='note-inline'>(八)</span>」</p>
<p>復次食竟暫息，復當如前禮拜、悔過、淨身讀誦經典等，如常作業不應間闕，初中後夜如所應法思惟修習。若暫睡眠，即如前說事業金剛明印字等，轉身著甲如金剛身，敬禮一切佛菩薩等，即運心身起香華雲而為供養，作悲愍心覆護眾生求大菩提。作是念已，然可少時安寢，莫為眠睡而生貪著。初應正身威儀，右脇累足如師子臥，若支體疲懈隨意轉側，當思明相作速起心。又復不應坐臥妙好高廣床上。起已，如初修習念誦，乃至日出法事如上。</p>
<p>復次持真言者，常應專勤不應棄捨，三世一切諸佛菩薩皆修此法，疾得如來一切智地。若有智者從凡夫地如法修行，即能此生遍歷無邊諸佛剎土。</p>
<p>復次若依遍數，於時相中專勤修習猶不成就，應自警悟倍加精進，勿生退沒起下劣想而言是法非我所堪，復不應作疎慢之心，盡其身力作決定意必取成就。復作是念：「一切諸佛及諸菩薩是我所依。由我依故，無盡有情必希我度。我誓度脫一切眾生。」如是懃誠不休息故，諸佛菩薩皆知其心，即以威神加持不捨，隨其所作即得成就。</p>
<p>復次是中二事不應捨離速得成就：一者不捨諸佛及諸菩薩，二者不捨饒益眾生。恒依智願心不傾動，其斯二行隨意成就。</p>
<p>復次修行此法，隨意內外澡浴身心常令清淨。此中二法，謂內澡浴及外澡浴。內澡浴者，謂布明字於身心中，名內澡浴也<span class='note-inline'>(如上所說)</span>。外澡浴者，隨時盥洗，或河流池處，三昧耶安自頂上，以其覽字置於水中，以無動明印結護其處。置字明曰：</p>
<p class="dharani">「娜麼三曼多勃馱難<span class='note-inline'>(一)</span>　覽」</p>
<p>置於此字能令離垢。</p>
<p>復隨樂住本尊身相，復當以不動明王持三聚土用澡浴。不動明曰：</p>
<p class="dharani">「娜麼三曼多勃馱難<span class='note-inline'>(一)</span>　捍」</p>
<p>結前刀印用觸土聚，護身結界隨意應作。</p>
<p>復用三界最勝明心以為結護。心明曰：</p>
<p class="dharani">「娜麼三曼多嚩日囉<span class='note-inline'>(二合)</span>赦<span class='note-inline'>(一)</span>　壑」</p>
<p>其密印者，如前五股金剛是也。或誦身明曰：</p>
<p class="dharani">「娜麼三曼多嚩日羅<span class='note-inline'>(二合)</span>赦<span class='note-inline'>(一)</span>　呵微麼<span class='note-inline'>(二合)</span>薩㗚嚩<span class='note-inline'>(二合)</span><span class='note-inline'>(二)</span>　怛他蘖多<span class='note-inline'>(三)</span>　微灑曳三婆嚩<span class='note-inline'>(四)</span>　帶賴<span class='note-inline'>(二合)</span><span class='note-inline'>(五)</span>　路枳也<span class='note-inline'>(二合)</span><span class='note-inline'>(六)</span>　微社也吽闍<span class='note-inline'>(七)</span>　莎訶」</p>
<p>如是浴已，詣一淨處若水池中，以印掬水如法瀨口，謂以印手沾眼、耳、鼻、口、頂、喉等，散灑身衣。復以結三昧耶置頂上，想禮本尊及諸菩薩。復以二手掬水，三奉獻尊。以三掬水浴於本尊及三寶已，從浴處出，愍念有情，欲令解脫趣詣精室，依前次第而作念誦。</p>
<p>復次若依水中作念誦時，水或至頂為上成就，水或至腰為中成就，水若至膝為下成就。如是三相隨得一相，於上中下皆能成就，無量重罪一時除盡，一切智句集在其身。</p>
<p>復次若以供養一切支分及眾方便次第修行，不離諸相求成就者，是名世間小悉地也。若依無相最勝觀察，深心信解求無上果，隨所明照運心供養，以真實句置心支分，離妄攀緣修行念誦，得出世間最上成就。依契經說次第方便，而說偈言：</p>

<div class="lg regular" style="margin-left:1em;"><div class='lg-row'>「相無相甚深，　小智不能入，</div>
<div class='lg-row'>依無相說相，　攝彼二種人。」</div>
</div>
<p class='juan'>大毘盧遮那佛說要略念誦經一卷</p></div>
</div><!-- end of div[@id='body'] -->
</body></html>