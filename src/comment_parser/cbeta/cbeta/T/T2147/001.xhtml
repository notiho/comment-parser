<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>眾經目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2147
<div class='div-xu'><a id='mulu1' />
<p class='h1'>眾經目錄序</p><p class="byline">隋翻經沙門及學士等撰</p><p>佛法東行。年代已遠。梵經西至流布漸多。舊來正典並由翻出。近遭亂世頗失原起。前寫後譯質文不同。一經數本增減亦異。致使凡人得容妄造。或私[打-丁+乘]要事更立別名。或輒搆餘辭仍取真號。或論作經稱。疏為論目。大小交雜是非共混。流濫不歸因循未定。將恐陵遲聖說動壞信心。義闕紹隆。理乖付囑。皇帝深崇三寶。洞明五乘。降勅所司。請興善寺大德。與翻經沙門及學士等。披檢法藏詳定經錄。隨類區辯總為五分。單本第一。重翻第二。別生第三。賢聖集傳第四。疑偽第五。別生疑偽不須抄寫。已外三分入藏見錄。至如法寶集之流淨住子之類。還同略抄例入別生。自餘高僧傳等。詞參文史。體非淳正。事雖可尋。義無在錄。又勘古目猶有闕本。昔海內未平諸處遺落。今天下既壹。請皆訪取。所願仁壽長延。法門具足。群生有幸。方益無窮。合成五卷。顯之於左。</p>

<ul class="">
<li>都合二千一百九部五千五十八卷。</li>

<li>單本<span class="note-inline">(原來一本更無別翻)</span><p style="margin-left:2em">合三百七十部一千七百八十六卷。</p>
<p style="margin-left:1em">右第一卷。</p>
</li>

<li>重翻<span class="note-inline">(本是一經或有二重翻者乃至六重翻者)</span><p style="margin-left:2em">合二百七十七部五百八十三卷。</p>
</li>

<li>賢聖集傳<span class="note-inline">(賢聖所撰翻譯有原)</span><p style="margin-left:2em">合四十一部一百六十四卷。</p>
<p style="margin-left:1em">右第二卷。</p>
</li>

<li>已前二卷三分合六百八十八部二千五百三十三卷入藏見錄。</li>

<li>別生<span class="note-inline">(於大部中抄出別行)</span><p style="margin-left:2em">合八百一十部一千二百八十八卷。</p>
<p style="margin-left:1em">右第三卷。</p>
</li>

<li>疑偽<span class="note-inline">(名雖似正義沙人造)</span><p style="margin-left:2em">合二百九部四百九十卷。</p>
<p style="margin-left:1em">右第四卷。</p>
</li>

<li>已前二卷二分合一千一十九部一千七百七十八卷不須抄寫。</li>

<li>闕本<span class="note-inline">(舊錄有目而無經本)</span><p style="margin-left:2em">合四百二部七百四十七卷請訪。</p>
<p style="margin-left:1em">右第五卷。</p>
</li>
</ul></div>
<div class='div-other'>
<p class='juan'><a id='mulu2' />眾經目錄卷第一</p><a id='mulu3' />
<p class='h1'>單本<span class='note-inline'>(原來一本更無別翻)</span></p><p>　合三百七十部一千七百八十六卷</p>

<div class='div-other'><a id='mulu4' />
<p class='h2'>大乘經單本</p><p>一百五十九部五百五十八卷</p>

<ul class="">
<li>大方廣佛華嚴經六十卷<span class="note-inline">(或五十卷)</span>　晉義熙年佛陀跋陀羅共法業等於揚州譯</li>

<li>大般涅槃經四十卷　北涼沮渠世曇無讖共惠嵩等於姑臧譯</li>

<li>摩訶般若波羅蜜經四十卷<span class="note-inline">(或三十卷)</span>　後秦世鳩摩羅什共僧叡等於長安逍遙園譯<span class="note-inline">(一名大品經)</span></li>

<li>大方等大集經三十卷　北涼世曇無讖於姑臧譯</li>

<li>大方等日藏經十五卷　大隋開皇年耶舍於大興善寺譯</li>

<li>大方等月藏經十卷　齊世耶舍譯</li>

<li>菩薩瓔珞經十三卷<span class="note-inline">(或十四卷)</span>　前秦建元年竺佛念於長安譯</li>

<li>菩薩見實三昧經十四卷　齊世耶舍譯</li>

<li>佛名經十二卷　後魏世菩提留支於相州譯</li>

<li>月燈三昧經十卷　齊天統年耶舍共法智譯</li>

<li>賢劫經十三卷　晉元康年竺法護譯</li>

<li>華手經十卷<span class="note-inline">(或十二卷或十一卷)</span>　後秦弘始年鳩摩羅什於長安大寺譯</li>

<li>大方等月藏經十卷　齊世那連提法智等重譯</li>

<li>十住斷結經十卷　前秦建元年竺佛念共道安譯</li>

<li>大灌頂經九卷<span class="note-inline">(或十二卷)</span>　晉世帛尸梨蜜多羅譯</li>

<li>觀佛三昧經八卷　宋永初年佛陀跋陀羅於揚州譯</li>

<li>勝天王般若波羅蜜經七卷　陳世月支國王子婆首那於揚州譯</li>

<li>金光明經六卷<span class="note-inline">(或七卷)</span>　北涼世曇無讖譯後三卷陳時真諦譯</li>

<li>寶雲經七卷　梁世曼陀羅於揚州譯</li>

<li>法集經六卷<span class="note-inline">(或七卷)</span>　後魏世菩提留支於洛陽譯</li>

<li>菩薩處胎經五卷　前秦世竺佛念於長安譯</li>

<li>信力入印法門經五卷　後魏世菩提留支譯</li>

<li>大悲經五卷　齊天統年耶舍共法智於相州譯</li>

<li>深密解脫經五卷　後魏世留支於洛陽譯</li>

<li>念佛三昧經五卷<span class="note-inline">(或六卷)</span>　宋大明年功德直於揚州譯</li>

<li>大方等無相經六卷<span class="note-inline">(一名大雲經)</span>　前秦世竺佛念於長安譯</li>

<li>密迹金剛力士經四卷　晉太康年竺法護譯</li>

<li>大方等陀羅尼經四卷　北涼世法眾於高昌郡譯</li>

<li>海龍王經四卷　北涼世曇無讖譯</li>

<li>央掘魔羅經四卷　宋元嘉年求那跋陀羅於揚州譯</li>

<li>僧伽吒經四卷　後魏世月婆首那譯</li>

<li>稱揚諸佛功德經三卷　後秦弘始年羅什譯</li>

<li>等目菩薩所問三昧經三卷<span class="note-inline">(或二卷)</span>　晉世竺法護譯</li>

<li>菩薩藏經三卷　後秦弘始年羅什譯</li>

<li>力莊嚴三昧經三卷　大隋開皇年耶舍譯</li>

<li>明度五十校計經二卷　後漢世安世高譯</li>

<li>須真天子經四卷　晉太始年竺法護譯</li>

<li>瓔珞本業經二卷　前秦世竺佛念譯</li>

<li>超日明三昧經二卷　晉太始年竺法護譯</li>

<li>月上女經二卷　大隋開皇年崛多譯</li>

<li>中陰經二卷　前秦世竺佛念於長安譯</li>

<li>須彌藏經二卷　齊世耶舍共法智譯</li>

<li>首楞嚴三昧經二卷<span class="note-inline">(或三卷)</span>　後秦弘始年羅什譯</li>

<li>大法鼓經二卷　宋世求那跋摩於揚州譯</li>

<li>諸佛要集經二卷　晉世竺法護譯</li>

<li>文殊師利佛土嚴淨經二卷　晉永熙年竺法護於洛陽譯</li>

<li>濡首菩薩無上清淨分衛經二卷<span class="note-inline">(一名決了諸法如幻三昧經)</span>　宋世翔公於南海郡譯</li>

<li>大乘同性經二卷　後周天和年闍那崛多共僧安譯</li>

<li>諸法無行經二卷　後秦弘始年羅什譯</li>

<li>阿閦佛國經二卷<span class="note-inline">(或一卷一名佛剎菩薩學成經)</span></li>

<li>般舟三昧經三卷<span class="note-inline">(或二卷)</span>　晉世竺法護譯</li>

<li>蓮華面經二卷　大隋開皇年耶舍譯</li>

<li>迦葉經二卷　後魏世月婆首那譯</li>

<li>孔雀王陀羅尼經二卷　梁世僧伽婆羅譯</li>

<li>無上依經二卷　陳世沙門真諦於廣州譯</li>

<li>未曾有因緣經二卷　南齊世曇景譯</li>

<li>成具光明定意經一卷　後漢靈帝世支曜譯</li>

<li>太子須大拏經一卷　西秦世法堅譯</li>

<li>太子慕魄經一卷　晉世竺法護譯</li>

<li>須賴經一卷　吳黃武年支謙譯</li>

<li>金色王經一卷　後魏世留支譯</li>

<li>獨證自誓三昧經一卷<span class="note-inline">(一名如來自誓三昧經)</span>　晉世竺法護譯</li>

<li>摩訶摩耶經一卷　南齊世曇景譯</li>

<li>大方等如來藏經一卷　晉義熙年佛陀跋陀羅譯</li>

<li>如來方便善巧呪經一卷　大隋開皇年崛多譯</li>

<li>勝鬘師子吼一乘大方便經一卷　宋元嘉年求那跋陀羅於揚州譯</li>

<li>須摩提菩薩經一卷<span class="note-inline">(一名須摩提經)</span>　晉世竺法護譯</li>

<li>希有校量功德經一卷　大隋開皇年崛多譯</li>

<li>梵女首意經一卷　晉世竺法護譯</li>

<li>差摩波帝受記經一卷　後魏世留支譯</li>

<li>月明菩薩經一卷　吳黃武年支謙譯</li>

<li>滅十方冥經一卷　晉元熙年竺法護譯</li>

<li>普門品經一卷　晉太康年竺法護譯</li>

<li>菩薩十住經一卷</li>

<li>心明經一卷<p style="margin-left:1em">　右二經晉世竺法護譯。</p>
</li>

<li>月燈三昧經一卷<span class="note-inline">(一名文殊師利菩薩十事行一名逮慧三昧經)</span>　宋世先公譯</li>

<li>不思義光菩薩所說經一卷<span class="note-inline">(一名無思議光孩童菩薩經)</span>　晉世竺法護譯</li>

<li>文殊師利問菩薩署經一卷<span class="note-inline">(一名問署經)</span>　後漢靈帝世支讖譯</li>

<li>佛說德光太子經一卷<span class="note-inline">(一名賴吒問光德太子經)</span>　晉太始年竺法護譯</li>

<li>施燈功德經一卷<span class="note-inline">(一名然燈經)</span>　齊世耶舍譯</li>

<li>菩薩訶色欲經一卷　後秦弘始年羅什譯</li>

<li>人本欲生經一卷　後漢桓帝世安世高譯</li>

<li>人所從來經一卷　晉世竺法護譯</li>

<li>不增不減經一卷</li>

<li>佛語經一卷</li>

<li>無字寶篋經一卷<p style="margin-left:1em">右三經後魏世留支譯。</p>
</li>

<li>如來師子吼經一卷　後魏世菩提留支共佛陀扇多譯</li>

<li>十法經一卷　梁普通年僧伽婆羅於揚州譯</li>

<li>不必定入定入印經一卷　後魏世留支譯</li>

<li>十二佛名經一卷　大隋開皇年崛多譯</li>

<li>魔逆經一卷　晉太康年竺法護譯</li>

<li>濟諸方等學經一卷</li>

<li>菩薩行五十緣身經一卷<p style="margin-left:1em">右二經晉世竺法護譯。</p>
</li>

<li>內藏百寶經一卷　後漢靈帝世支讖譯</li>

<li>大方廣總持經一卷　大隋開皇年毘尼多留支譯</li>

<li>彌勒菩薩所問本願經一卷　晉世竺法護譯</li>

<li>文殊師利說般若波羅蜜經一卷　梁天監年曼陀羅譯</li>

<li>牢固女經一卷　大隋開皇年耶舍譯</li>

<li>演說道業經一卷　西秦世法堅譯</li>

<li>菩薩生地經一卷<span class="note-inline">(一名差摩竭經)</span>　吳黃武年支謙譯</li>

<li>菩薩道樹經一卷<span class="note-inline">(一名私阿昧經一名私阿末經一名道樹三昧經)</span>　吳世支謙譯</li>

<li>寶網經一卷<span class="note-inline">(一名寶網童子經)</span>　晉世竺法護譯</li>

<li>百佛名經一卷　大隋開皇年耶舍譯</li>

<li>無量義經一卷　南齊建元年曇無伽他耶舍於揚州譯</li>

<li>觀彌勒上生兜率天經一卷　北涼世沮渠安陽侯譯</li>

<li>無量壽觀經一卷　宋元嘉年畺良耶舍於揚州譯</li>

<li>觀普賢菩薩行法經一卷　宋元嘉年曇無蜜多於揚州譯</li>

<li>不空羂索經一卷　大隋開皇年崛多譯</li>

<li>觀藥王藥上二菩薩經一卷　宋元嘉年畺良耶舍譯</li>

<li>請觀世音消伏毒害陀羅尼經一卷　宋世外國舶主竺難提譯</li>

<li>十一面觀世音經一卷　後周世崛多譯</li>

<li>觀世音菩薩授記經一卷　宋世曇無竭於楊州譯</li>

<li>鹿母經一卷　晉世竺法護譯</li>

<li>鹿子經一卷　吳建興年支謙譯</li>

<li>除恐災患經一卷　魏世白延譯</li>

<li>八吉祥經一卷　宋元嘉年求那跋陀羅於荊州譯</li>

<li>溫室洗浴眾僧經一卷</li>

<li>四不可得經一卷<p style="margin-left:1em">右二經晉世竺法護譯。</p>
</li>

<li>諸德福田經一卷<span class="note-inline">(一云福田經)</span>　晉世法炬法立譯</li>

<li>出家功德經一卷　吳世支謙譯</li>

<li>大方廣十輪經十卷　<span class="note-inline">(或八卷)</span></li>

<li>大方便報恩經七卷</li>

<li>七佛經四卷</li>

<li>大方廣如來性起經三卷<span class="note-inline">(或二卷)</span></li>

<li>菩薩本行經三卷</li>

<li>不思議功德經二卷<span class="note-inline">(一名功德經)</span></li>

<li>大吉義呪經二卷<span class="note-inline">(或四卷)</span></li>

<li>菩薩夢經二卷</li>

<li>文殊問經二卷</li>

<li>仁王般若經二卷</li>

<li>法界體性無分別經二卷</li>

<li>密迹力士經二卷</li>

<li>虛空藏菩薩問持經幾福經一卷</li>

<li>大方廣如來祕密藏經一卷</li>

<li>善臂菩薩所問經二卷</li>

<li>菩薩修行經一卷<span class="note-inline">(一名威勢長者觀身行經)</span></li>

<li>菩薩投身餓虎起塔因緣經一卷</li>

<li>一切施主所行檀波羅蜜經一卷</li>

<li>頻婆娑羅王詣佛供養經一卷</li>

<li>薩羅國經一卷</li>

<li>大意經一卷</li>

<li>天王太子辟羅經一卷</li>

<li>長者音悅經一卷</li>

<li>長者法志妻經一卷</li>

<li>一切智光明仙人慈心因緣不食肉經一卷</li>

<li>文殊師利般涅槃經一卷</li>

<li>師子月佛本生經一卷</li>

<li>阿彌陀鼓音聲陀羅尼經一卷</li>

<li>法華三昧經一卷</li>

<li>金剛三昧本性清淨不壞不滅經一卷<span class="note-inline">(一名金剛清淨經)</span></li>

<li>寶積三昧文殊師利問法身經一卷</li>

<li>千佛因緣經一卷</li>

<li>八部佛名經一卷</li>

<li>八吉祥神呪經一卷</li>

<li>八陽經一卷</li>

<li>十吉祥經一卷</li>

<li>賢首經一卷<span class="note-inline">(一名賢首夫人經)</span></li>

<li>甚深大迴向經一卷</li>

<li>賢者五福德經一卷</li>

<li>幻士仁賢經一卷</li>

<li>藥師瑠璃光經一卷</li>
</ul></div>
<div class='div-other'><a id='mulu5' />
<p class='h2'>大乘律單本</p><p>一十四部三十卷</p>

<ul class="">
<li>佛藏經四卷　後秦弘始年羅什於長安譯</li>

<li>菩薩藏經一卷　梁天監年僧伽婆羅於揚州譯</li>

<li>決定毘尼經一卷　眾錄皆云燉煌譯竟不顯世代人名</li>

<li>寶梁經二卷　北涼世道龔譯</li>

<li>梵網經二卷　後秦世羅什譯</li>

<li>文殊師利悔過經一卷<span class="note-inline">(一名文殊師利五體悔過經)</span></li>

<li>舍利弗悔過經一卷<span class="note-inline">(一名悔過經)</span><p style="margin-left:1em">右二經晉世竺法護譯。</p>
</li>

<li>優婆塞戒經十卷<span class="note-inline">(或五卷是在家菩薩戒)</span>　北涼世曇無讖與惠嵩等譯</li>

<li>大方廣三戒經三卷</li>

<li>法律三昧經一卷</li>

<li>菩薩內戒經一卷</li>

<li>三曼陀跋陀羅菩薩經一卷</li>

<li>菩薩受齋經一卷</li>

<li>淨業障經一卷</li>
</ul></div>
<div class='div-other'><a id='mulu6' />
<p class='h2'>大乘論單本</p><p>四十二部一百一十一卷</p>

<ul class="">
<li>大智度經論一百卷　後秦弘始年羅什於長安譯</li>

<li>十地經論十二卷　後魏永明年勒那摩提共菩提留支於洛陽譯</li>

<li>十住毘婆沙經論十四卷<span class="note-inline">(龍樹菩薩撰)</span>　後秦世羅什譯</li>

<li>大涅槃經論一卷　達摩菩提譯</li>

<li>大涅槃經本有今無偈論一卷　陳世真諦於廣州譯</li>

<li>彌勒菩薩所問經論十卷<span class="note-inline">(或九卷或五卷)</span>　後魏世留支譯</li>

<li>寶積經論四卷</li>

<li>金剛般若經論三卷</li>

<li>勝思惟經論三卷<span class="note-inline">(或四卷)</span></li>

<li>三具足經論一卷</li>

<li>法華經論一卷</li>

<li>轉法輪經論一卷</li>

<li>寶髻菩薩四法經論一卷</li>

<li>無量壽經論一卷</li>

<li>文殊師利問菩提經論二卷<span class="note-inline">(一名伽耶頂經論)</span><p style="margin-left:1em">右九論後魏世菩提留支譯。</p>
</li>

<li>大莊嚴論十卷<span class="note-inline">(或十五卷馬鳴菩薩撰)</span>　後秦世羅什譯</li>

<li>佛性論四卷　陳世真諦譯</li>

<li>大丈夫論二卷<span class="note-inline">(提婆菩薩撰)</span>　北涼世道泰譯</li>

<li>中邊論三卷　陳世真諦譯</li>

<li>迴諍論一卷　後魏世瞿曇留支譯</li>

<li>佛阿毘曇論二卷　陳世真諦譯</li>

<li>業成就論一卷　後魏世瞿曇留支譯</li>

<li>中論四卷　後秦世羅什於長安譯</li>

<li>順中論二卷　後魏世菩提留支譯</li>

<li>百論二卷　後秦世羅什譯</li>

<li>起信論一卷</li>

<li>三無性論一卷<p style="margin-left:1em">右二論陳世真諦譯。</p>
</li>

<li>入大乘論二卷<span class="note-inline">(堅意菩薩撰)</span>　北涼世道泰譯</li>

<li>如實論一卷　陳世真諦譯</li>

<li>十二門論一卷　後秦世羅什譯</li>

<li>十八空論一卷　陳世真諦譯</li>

<li>寶性論四卷　後魏世菩提留支譯</li>

<li>方便心論一卷　後魏延興年吉迦夜與曇曜譯</li>

<li>金七十論三卷</li>

<li>思塵論一卷</li>

<li>解拳論一卷<p style="margin-left:1em">右三論陳世真諦譯。</p>
</li>

<li>十二因緣論一卷</li>

<li>一輸盧迦論一卷<span class="note-inline">(龍樹菩薩撰)</span></li>

<li>百字論一卷</li>

<li>破外道四宗論一卷</li>

<li>破外道涅槃論一卷<p style="margin-left:1em">右五論後魏世菩提留支譯。</p>
</li>

<li>發菩提心論二卷　姚秦三藏法師鳩摩羅什譯</li>
</ul></div>
<div class='div-other'><a id='mulu7' />
<p class='h2'>小乘經單本</p><p>一百二部四百一十七卷</p>

<ul class="">
<li>正法念處經七十卷　後魏世留支譯</li>

<li>增壹阿含經五十一卷　前秦建元年曇摩難提譯</li>

<li>中阿含經六十卷　晉世僧迦提婆譯</li>

<li>雜阿含經五十卷　宋世求那跋陀羅譯</li>

<li>長阿含經二十二卷　後秦弘始年佛陀耶舍共竺佛念譯</li>

<li>賢愚經十六卷<span class="note-inline">(或十七卷)</span>　後魏沙門惠覺共沙門威德在高昌譯</li>

<li>雜寶藏經十卷　後魏延興年吉迦夜共曇曜譯</li>

<li>普曜經八卷　晉永嘉年竺法護譯</li>

<li>生經五卷<span class="note-inline">(或四卷)</span>　晉世竺法護譯</li>

<li>修行道地經六卷</li>

<li>陰持入經二卷<p style="margin-left:1em">右二經後漢世安世高譯。</p>
</li>

<li>中本起經二卷　後漢建安年康孟詳共竺大力譯</li>

<li>興起行經二卷　後漢世康孟詳譯</li>

<li>達摩多羅禪經二卷　後秦世佛陀跋陀羅譯</li>

<li>義足經二卷　吳黃武年支謙譯</li>

<li>毘耶婆問經二卷　後魏世菩提留支譯</li>

<li>大安般經一卷<span class="note-inline">(或二卷)</span></li>

<li>安般守意經一卷<span class="note-inline">(或二卷)</span><p style="margin-left:1em">右二經後漢世安世高譯。</p>
</li>

<li>般泥洹經一卷　宋元嘉年求那跋陀羅譯</li>

<li>當來變經一卷</li>

<li>過去佛分衛經一卷</li>

<li>柰女耆域經一卷<p style="margin-left:1em">右三經晉世竺法護譯。</p>
</li>

<li>淨飯王般涅槃經一卷　北涼世安陽侯沮渠京聲譯</li>

<li>八師經一卷　吳世支謙譯</li>

<li>大迦葉本經一卷　晉世竺法護譯</li>

<li>四願經一卷　吳黃武年支謙譯</li>

<li>婦人遇辜經一卷<span class="note-inline">(一名婦遇對經)</span>　西秦世法堅譯</li>

<li>辯意長者子所問經一卷<span class="note-inline">(一名長者辯意經)</span>　後魏世法場譯</li>

<li>胞胎經一卷<span class="note-inline">(一名胞胎受身經)</span></li>

<li>四自侵經一卷<p style="margin-left:1em">右二經晉世竺法護譯。</p>
</li>

<li>五百弟子自說本起經一卷　晉太康年竺法護譯</li>

<li>七女本經一卷</li>

<li>阿難四事經一卷<p style="margin-left:1em">右二經吳黃武年支謙譯。</p>
</li>

<li>所欲致患經一卷　晉世竺法護譯</li>

<li>法受塵經一卷</li>

<li>禪行法想經一卷<p style="margin-left:1em">右二經後漢世安世高譯。</p>
</li>

<li>四天王經一卷　宋元嘉年智嚴共寶雲譯</li>

<li>佛垂般涅槃略說教誡經一卷　後秦弘始年羅什譯</li>

<li>別譯雜阿含經二十卷</li>

<li>優婆夷淨行經二卷</li>

<li>難提釋經一卷</li>

<li>無垢優婆夷問經一卷</li>

<li>造立形像福報經一卷</li>

<li>法常住經一卷</li>

<li>懈怠耕者經一卷</li>

<li>優填王經一卷<span class="note-inline">(一名優填王作佛形像經)</span></li>

<li>阿難七夢經一卷<span class="note-inline">(一名阿難八夢經或誤作入字)</span></li>

<li>佛入涅槃金剛力士哀戀經一卷</li>

<li>迦葉赴佛涅槃經一卷<span class="note-inline">(一名佛般涅槃時迦葉赴佛經)</span></li>

<li>佛滅度後棺斂葬送經一卷<span class="note-inline">(一名比丘師經一名師比丘經)</span></li>

<li>灌佛經一卷<span class="note-inline">(一名摩訶剎頭經)</span></li>

<li>羅雲忍經一卷<span class="note-inline">(一名忍辱經)</span></li>

<li>出家緣經一卷</li>

<li>三品弟子經一卷<span class="note-inline">(一名弟子學有三輩經)</span></li>

<li>四輩經一卷</li>

<li>見正經一卷<span class="note-inline">(一名生死變識經)</span></li>

<li>荷鵰阿那含經一卷<span class="note-inline">(一名呵調阿那含經)</span></li>

<li>五無返復經一卷<span class="note-inline">(一名五有返復經)</span></li>

<li>阿含正行經一卷<span class="note-inline">(一名佛說正意經)</span></li>

<li>五恐怖世經一卷</li>

<li>大魚事經一卷</li>

<li>頞多和多耆經一卷</li>

<li>梵摩難國王經一卷</li>

<li>摩訶迦葉度貧母經一卷</li>

<li>中心經一卷</li>

<li>龍王兄弟經一卷<span class="note-inline">(一名降龍王經一名難龍經)</span></li>

<li>沙曷比丘功德經一卷</li>

<li>樹提伽經一卷</li>

<li>盧至長者經一卷</li>

<li>須摩提長者經一卷</li>

<li>燈指因緣經一卷</li>

<li>十二品生死經一卷</li>

<li>諫王經一卷<span class="note-inline">(一名大小諫王經)</span></li>

<li>五王經一卷</li>

<li>未羅王經一卷</li>

<li>摩達國王經一卷</li>

<li>普達王經一卷</li>

<li>揵陀國王經一卷</li>

<li>堅意經一卷<span class="note-inline">(一名堅心意經)</span></li>

<li>佛大僧大經一卷</li>

<li>耶祇經一卷</li>

<li>十二頭陀經一卷<span class="note-inline">(一名沙門頭陀經)</span></li>

<li>護淨經一卷</li>

<li>木槵子經一卷</li>

<li>時經一卷<span class="note-inline">(一名時非時經)</span></li>

<li>錫杖經一卷</li>

<li>栴檀樹經一卷</li>

<li>新歲經一卷<span class="note-inline">(一名婆惒羅經)</span></li>

<li>貧窮老公經一卷<span class="note-inline">(一名貧窮老經)</span></li>

<li>長者子懊惱三處經一卷</li>

<li>佛說越難經一卷<span class="note-inline">(一名曰難經)</span></li>

<li>旃檀越國王經一卷</li>

<li>自愛經一卷<span class="note-inline">(一名自愛不自愛經)</span></li>

<li>佛說處處經一卷</li>

<li>無上處經一卷</li>

<li>輪轉五道罪福報應經一卷</li>

<li>未生怨經一卷</li>

<li>十八泥犁經一卷</li>

<li>泥犁經一卷<span class="note-inline">(一名勤苦泥犁經)</span></li>

<li>罪業報應教化地獄經一卷</li>

<li>僧護因緣經一卷</li>

<li>那先比丘經二卷<span class="note-inline">(或一卷)</span></li>
</ul></div>
<div class='div-other'><a id='mulu8' />
<p class='h2'>小乘律單本</p><p>二十九部二百六十七卷</p>

<ul class="">
<li>四分律六十一卷　後秦世佛陀耶舍共竺佛念譯</li>

<li>十誦律六十一卷　晉世卑摩羅叉於壽春譯</li>

<li>僧祇律四十卷　晉世佛陀跋陀羅共法顯譯</li>

<li>彌沙塞律三十卷　宋景平年佛陀什共智勝譯</li>

<li>僧祇戒本一卷　後魏世曇摩迦羅譯</li>

<li>四分戒本一卷　後魏世佛陀耶舍譯</li>

<li>解脫戒本一卷<span class="note-inline">(出迦葉毘律)</span>　後魏世瞿曇留支譯</li>

<li>沙彌威儀一卷　宋世求那跋摩譯</li>

<li>曇無德羯磨一卷　魏正元年曇諦於洛陽譯</li>

<li>四分尼羯磨一卷</li>

<li>優婆塞五戒相一卷<p style="margin-left:1em">右二律宋元嘉年求那跋摩譯。</p>
</li>

<li>善見律毘婆沙十八卷　南齊永明年沙門僧伽跋陀羅於廣州譯</li>

<li>鼻奈耶十卷　前秦世竺佛念譯</li>

<li>薩婆多毘尼摩德勒伽十卷　宋元嘉年僧伽跋摩譯</li>

<li>舍利弗問經一卷</li>

<li>大愛道比丘尼經二卷</li>

<li>真偽沙門經一卷<span class="note-inline">(一名摩訶比丘經)</span></li>

<li>戒消災經一卷</li>

<li>迦葉禁戒經一卷</li>

<li>犯戒罪報輕重經一卷<span class="note-inline">(一名犯罪經)</span></li>

<li>僧祇比丘尼戒本一卷</li>

<li>十誦比丘戒本一卷</li>

<li>十誦比丘尼戒本一卷</li>

<li>四分比丘尼戒本一卷</li>

<li>大比丘威儀經二卷</li>

<li>優波塞五戒威儀經二卷</li>

<li>優波離問經一卷</li>

<li>毘尼母經八卷</li>

<li>薩婆多毘尼毘婆沙八卷</li>
</ul></div>
<div class='div-other'><a id='mulu9' />
<p class='h2'>小乘論單本</p><p>二十四部三百四卷</p>

<ul class="">
<li>阿毘曇毘婆沙論八十四卷<span class="note-inline">(或一百九卷)</span>　北涼世佛陀跋摩共道泰譯</li>

<li>阿毘曇論三十卷<span class="note-inline">(或二十卷一名迦旃延阿毘曇名八犍度論)</span>　前秦建元年僧伽提婆共竺佛念譯</li>

<li>舍利弗阿毘曇論二十二卷　後秦弘始年曇摩崛多共曇摩耶舍譯</li>

<li>毘婆沙阿毘曇論十四卷<span class="note-inline">(一名廣說)</span>　前秦建元年僧伽提婆於洛陽譯</li>

<li>出曜論十九卷　前秦世竺佛念譯</li>

<li>婆須蜜所集論十卷　前秦建元年僧伽跋澄共竺佛念譯</li>

<li>立世阿毘曇論十卷</li>

<li>俱舍論二十二卷<p style="margin-left:1em">右二論陳世真諦譯。</p>
</li>

<li>法勝阿毘曇論七卷　齊天統年耶舍共法智譯</li>

<li>十八部論一卷</li>

<li>四諦論四卷</li>

<li>部異執論一卷</li>

<li>明了論一卷</li>

<li>隨相論一卷<p style="margin-left:1em">右五論陳世真諦譯。</p>
</li>

<li>成實論二十一卷　後秦世羅什譯</li>

<li>解脫道論十三卷　梁世僧伽婆羅譯</li>

<li>阿毘曇心論四卷</li>

<li>三法度論三卷<p style="margin-left:1em">右二論晉太康元年僧伽提婆共慧遠於廬山譯。</p>
</li>

<li>雜阿毘曇心論十一卷　宋元嘉年伊業波羅共求那跋摩譯</li>

<li>眾事分阿毘曇十二卷</li>

<li>甘露味阿毘曇二卷</li>

<li>三彌底論四卷<span class="note-inline">(或三卷)</span></li>

<li>分別功德論三卷</li>

<li>辟支佛因緣論二卷<span class="note-inline">(或一卷)</span></li>
</ul></div>
<p class='juan'>眾經目錄卷第一</p></div>
</div><!-- end of div[@id='body'] -->
</body></html>