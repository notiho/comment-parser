<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說聖觀自在菩薩不空王祕密心陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1099 [Nos. 1093-1095, cf. No. 1092(Fasc. 1)]
<p class='juan'><a id='mulu1' />佛說聖觀自在菩薩不空王祕密心陀羅尼經</p><p class="byline">西天譯經三藏朝奉大夫試光祿卿傳法大師賜紫臣施護等奉　詔譯</p>
<div class='div-jing'><p>如是我聞。一時世尊在補陀落迦山聖觀自在菩薩宮中。彼有無數大娑羅樹。多摩羅樹<span class='corr'>瞻</span>波迦樹。阿輸迦樹阿提目多迦樹。如是等種種寶樹而為嚴飾。與大苾芻眾一百八十萬。菩薩九十俱胝那庾多百千。復有自在大自在等諸梵天子。及無數百千淨光天子。如是等眾恭敬圍繞聽受說法。</p>
<p>爾時聖觀自在菩薩摩訶薩從座而起。偏袒右肩右膝著地。向佛合掌恭敬頂禮。熙怡微笑前白佛言。世尊我有陀羅尼名不空王是祕密心。乃往過去九十一劫之前。我於普觀世界觀自在王如來所親從聽受。時彼如來為無數百千諸梵天子并淨光天子眾。教授阿耨多羅三藐三菩提法。我於爾時證得不空智等百千三摩地門。世尊若諸方處有此祕密心陀羅尼宣通流布。當知是處有大自在等一萬二千天子密作衛護。是處即同有諸佛塔。應當尊重恭敬供養。又若有人以此不空王祕密心陀羅尼廣流布者。當知是人已於無數俱胝那庾多百千佛所深種善根。又若有人暫得聞此陀羅尼者。是人設復謗佛謗法。及謗菩薩聲聞緣覺等諸賢聖。廣造如是極重罪業。當墮阿鼻地獄者。若能志心於一日中清淨不食。依法持誦此陀羅尼。如是等罪皆得銷滅。又若有人患諸瘧病。若一日二日乃至七日。或復眼痛耳痛鼻痛頭痛。或復疥癩瘡癬癰疽腫疱。及為一切非人邪鬼。執魅持捉禁縛打擲。呪咀期剋邪說惑亂。以要言之。總集一切身病心病。乃至夢中見不祥事者。以此陀羅尼加持力故。悉得銷滅無能為害。世尊又復若諸剎帝利婆羅門吠舍首陀。如是等族姓中設有諂誑心者。於此陀羅尼亦許聽受書寫讀誦。乃至一切傍生異類。亦應為彼念此陀羅尼令其得聞。聞已隨應皆獲利益。況復有諸發生清淨信解心者。苾芻苾芻尼優婆塞優婆夷。志心聽受此陀羅尼邪。又復有人。若於此陀羅尼祕密章句諦心思念。時應當離諸過失。所謂不謗不讚不生疑惑。起離我心無久近心。無造作心無染污心無高下心。住如是心作念佛觀。彼人即於十方各見千佛為現其前。世尊若諸白衣舍中。有是陀羅尼經處。若主若僕見是經已。設生輕易或復戲笑。以我威神力故。令其自然得聞此陀羅尼聲。世尊譬如有人取栴檀香。或復龍腦或復麝香。持以敲打或復剉斫。又以呪詞而為呪咀。復於麁獷石上而以研磨。用塗身分。或有人言。勿須敲打剉斫呪呾研磨。栴檀等香既塗身已。其香常在。世尊我此不空王祕密心陀羅尼亦復如是。設或有人雖生輕易或復戲笑。乃至無誠實心。但能供養此陀羅尼者。彼人以是供養善根力故。世世所生常得戒定慧等。諸蘊具足妙香芬馥。復次若有苾芻苾芻尼優婆塞優婆夷等。欲受持此不空王祕密心陀羅尼時。應於白月八日依法安布壇場供養。行人當須清淨不食。以無緣心誦此祕密心陀羅尼七遍。是人當得二十種功德。一者當於富貴中生。二者生已所有宿世業病速得銷滅。三者常得身胑細滑妙好。諸根隱密人所愛樂。四者得大財利。五者所有財寶不為盜取。六者所有財寶不為火焚水溺。七者常得田疇增廣。八者其田稼穡不為雷雹損傷。九者其田不為惡雨霖澍。十者色力精神無所損耗。十一者常得一切眾生尊重愛樂。十二者不為一切怨對所怖。十三者設有怨對速疾除解。十四者不為一切非人所怖。十五者不為惡病纏縛。十六者不為拏枳儞怖。十七者遠離一切煩惱等事。十八者不於水火刀兵毒害中死。十九者在處常得諸賢聖等密作衛護。二十者在在所生常得不離慈悲喜捨。如是名為二十種功德。</p>
<p>復次世尊若有持誦此陀羅尼者。別得八種善相。一者臨命終時我作苾芻相為現其前。二者臨命終時目不動亂身心安隱。三者臨命終時手不拏空足不蹴地。亦無大小便利穢污狼藉。四者不覆面死。五者臨命終時安住正念。六者臨命終時不離善友。七者命終已後諸佛剎中隨願往生。八者當生獲得無盡辯才。如是名為八種善相。</p>
<p>復次世尊。若有人能清淨不食。遠離五辛一切葷雜。於日三時中念此陀羅尼三遍。一切所求皆得成就。又若有人隨應得聞此不空王祕密心陀羅尼正法已。若能斷諸慳嫉除去一切垢染。發清淨心尊重歸命祕密護持者。是人當得墮菩薩數。善為眾生作大饒益。畢竟當成佛菩提果。世尊此言菩提者即是正慧。薩埵者即是方便。若得如是慧及方便二法具足。即能為眾生作饒益事。</p>
<p>爾時聖觀自在菩薩摩訶薩復白佛言。世尊我今樂欲於如來前。宣說所有祕密心陀羅尼。普令會中四眾得聞利益安樂。及餘一切作罪業者亦獲善利。</p>
<p>佛告聖觀自在菩薩摩訶薩言。清淨大士汝應善說今正是時。如來今日亦當隨喜。乃至後末世中。與修菩薩乘者為善依怙。</p>
<p>是時聖觀自在菩薩欣然舉目瞻仰世尊。前白佛言。此會諸菩薩眾。應善諦聽復當歸命。此解脫輪能與多人利益安樂。悲愍世間善作一切大利樂事。我今宣說此陀羅尼。我先歸命過去未來現在三世善住諸佛菩薩。及彼三世一切聲聞緣覺。又復歸命無量光如來應供正等正覺。歸命慈氏等諸菩薩摩訶薩。歸命大智舍利子等諸阿羅漢。即說陀羅尼曰。</p>
<p class="dharani">那謨<span class='note-inline'>(引)</span>囉怛那<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(一句)</span>那莫阿<span class='note-inline'>(引)</span>哩也<span class='note-inline'>(二合引)</span>嚩路吉帝<span class='note-inline'>(引)</span>說囉<span class='note-inline'>(引)</span>野<span class='note-inline'>(二)</span>冐地薩埵<span class='note-inline'>(引)</span>野摩賀<span class='note-inline'>(引)</span>薩埵<span class='note-inline'>(引)</span>野<span class='note-inline'>(三)</span>摩賀<span class='note-inline'>(引)</span>哥嚕尼哥<span class='note-inline'>(引)</span>野<span class='note-inline'>(四)</span>伊毘踰<span class='note-inline'>(二合引)</span>那莫塞訖哩<span class='note-inline'>(三合)</span>埵<span class='note-inline'>(引五)</span>壹唐阿<span class='note-inline'>(引)</span>哩也<span class='note-inline'>(二合引)</span>嚩路<span class='note-inline'>(引)</span>吉帝<span class='note-inline'>(引)</span>說囉目枯<span class='note-inline'>(引)</span>捺儗<span class='note-inline'>(二合引)</span>蘭赧<span class='note-inline'>(二合引六)</span>阿謨<span class='note-inline'>(引)</span>伽播<span class='note-inline'>(引)</span>商那<span class='note-inline'>(引)</span>摩紇哩<span class='note-inline'>(二合)</span>捺煬<span class='note-inline'>(七)</span>怛他<span class='note-inline'>(引)</span>誐多三目珂婆<span class='note-inline'>(引)</span>始檐<span class='note-inline'>(八)</span>摩訶怛波哩沙<span class='note-inline'>(二合)</span>那末提<span class='note-inline'>(引)</span>阿訶彌那<span class='note-inline'>(引)</span>泥<span class='note-inline'>(引)</span>摩<span class='note-inline'>(引)</span>嚩哩多<span class='note-inline'>(二合)</span>曳沙曳<span class='note-inline'>(二合九)</span>悉[亭*羊]<span class='note-inline'>(切身下同)</span>覩彌<span class='note-inline'>(引)</span>薩哩嚩<span class='note-inline'>(二合)</span>哥<span class='note-inline'>(引)</span>哩也<span class='note-inline'>(二合引)</span>尼薩哩嚩<span class='note-inline'>(二合)</span>婆曳數左彌<span class='note-inline'>(引十)</span>犖<span class='note-inline'>(力角切下同)</span>叉<span class='note-inline'>(引)</span>婆嚩覩<span class='note-inline'>(十一)</span>怛[寧*也]<span class='note-inline'>(切身)</span>他<span class='note-inline'>(引十二)</span>唵<span class='note-inline'>(引)</span>左囉左囉<span class='note-inline'>(十三)</span>唧哩唧哩<span class='note-inline'>(十四)</span>祖嚕祖嚕<span class='note-inline'>(十五)</span>摩賀<span class='note-inline'>(引)</span>哥<span class='note-inline'>(引)</span>嚕尼哥<span class='note-inline'>(十六)</span>悉哩悉哩<span class='note-inline'>(十七)</span>唧哩唧哩<span class='note-inline'>(十八)</span>尾哩尾哩<span class='note-inline'>(十九)</span>摩賀<span class='note-inline'>(引)</span>鉢訥摩<span class='note-inline'>(二合)</span>訶薩多<span class='note-inline'>(二合引)</span>野<span class='note-inline'>(二十)</span>葛羅葛羅<span class='note-inline'>(二十一)</span>枳里枳里<span class='note-inline'>(二十二)</span>酤魯酤魯<span class='note-inline'>(二十三)</span>摩賀<span class='note-inline'>(引)</span>戍馱薩埵<span class='note-inline'>(引)</span>野<span class='note-inline'>(二十四)</span>沒[亭*夜]<span class='note-inline'>(切身下同)</span>沒[亭*夜]<span class='note-inline'>(二十五)</span>馱<span class='note-inline'>(引)</span>嚩馱<span class='note-inline'>(引)</span>嚩<span class='note-inline'>(二十六)</span>枳尼枳尼<span class='note-inline'>(二十七)</span>波囉摩戍馱薩埵<span class='note-inline'>(引)</span>野<span class='note-inline'>(二十八)</span>葛囉葛囉<span class='note-inline'>(二十九)</span>枳哩枳哩<span class='note-inline'>(三十)</span>酤嚕酤嚕<span class='note-inline'>(三十一)</span>摩賀<span class='note-inline'>(引)</span>塞他<span class='note-inline'>(二合)</span>摩鉢囉<span class='note-inline'>(二合引)</span>鉢多<span class='note-inline'>(二合引)</span>野<span class='note-inline'>(三十二)</span>左羅左羅<span class='note-inline'>(三十三)</span>三左羅<span class='note-inline'>(三十四)</span>尾左羅<span class='note-inline'>(三十五)</span>伊吒吒伊吒吒<span class='note-inline'>(三十六)</span>婆囉婆囉<span class='note-inline'>(三十七)</span>毘哩毘哩<span class='note-inline'>(三十八)</span>部嚕部嚕<span class='note-inline'>(三十九)</span>伊係曳<span class='note-inline'>(二合引)</span>呬摩賀<span class='note-inline'>(引)</span>哥<span class='note-inline'>(引)</span>嚕尼哥<span class='note-inline'>(四十)</span>摩賀<span class='note-inline'>(引)</span>鉢輸鉢底<span class='note-inline'>(四十一)</span>尾<span class='note-inline'>(引)</span>沙馱囉<span class='note-inline'>(四十二)</span>薩囉薩囉<span class='note-inline'>(四十三)</span>嚩囉嚩囉<span class='note-inline'>(四十四)</span>波囉波囉<span class='note-inline'>(四十五)</span>嚩囉嚩囉<span class='note-inline'>(四十六)</span>訶囉訶囉<span class='note-inline'>(四十七)</span>賀<span class='note-inline'>(引)</span>賀<span class='note-inline'>(引四十八)</span>係<span class='note-inline'>(引)</span>係<span class='note-inline'>(引四十九)</span>呼<span class='note-inline'>(引)</span>呼<span class='note-inline'>(引五十)</span>唵<span class='note-inline'>(引)</span>哥<span class='note-inline'>(引)</span>囉<span class='note-inline'>(五十一)</span>沒囉<span class='note-inline'>(二合)</span>賀摩<span class='note-inline'>(二合)</span>尾沙馱囉<span class='note-inline'>(五十二)</span>馱囉馱囉<span class='note-inline'>(五十三)</span>提哩提哩<span class='note-inline'>(五十四)</span>度嚕度嚕<span class='note-inline'>(五十五)</span>多囉多囉<span class='note-inline'>(五十六)</span>薩囉薩囉<span class='note-inline'>(五十七)</span>波囉波囉<span class='note-inline'>(五十八)</span>嚩囉嚩囉<span class='note-inline'>(五十九)</span>囉濕彌<span class='note-inline'>(二合)</span>設多薩訶薩囉<span class='note-inline'>(二合六十)</span>鉢囉<span class='note-inline'>(二合)</span>底曼尼多設哩<span class='note-inline'>(引)</span>囉<span class='note-inline'>(六十一)</span>入嚩<span class='note-inline'>(二合)</span>羅入嚩<span class='note-inline'>(二合)</span>羅<span class='note-inline'>(六十二)</span>多波多波<span class='note-inline'>(六十三)</span>婆誐鑁<span class='note-inline'>(六十四)</span>蘇<span class='note-inline'>(引)</span>摩<span class='note-inline'>(六十五)</span>阿<span class='note-inline'>(引)</span>禰爹<span class='note-inline'>(六十六)</span>野摩<span class='note-inline'>(六十七)</span>嚩嚕拏<span class='note-inline'>(六十八)</span>酤尾<span class='note-inline'>(引)</span>囉<span class='note-inline'>(六十九)</span>沒囉<span class='note-inline'>(二合)</span>賀摩<span class='note-inline'>(二合七十)</span>印捺囉<span class='note-inline'>(二合七十一)</span>哩施<span class='note-inline'>(七十二)</span>泥<span class='note-inline'>(引)</span>嚩誐拏<span class='note-inline'>(引)</span>毘野<span class='note-inline'>(二合)</span>哩唧<span class='note-inline'>(二合)</span>多左囉拏<span class='note-inline'>(七十三)</span>蘇嚕蘇嚕<span class='note-inline'>(七十四)</span>祖嚕祖嚕<span class='note-inline'>(七十五)</span>母嚕母嚕<span class='note-inline'>(七十六)</span>薩那怛酤<span class='note-inline'>(二合)</span>摩<span class='note-inline'>(引)</span>囉<span class='note-inline'>(七十七)</span>嚕捺囉<span class='note-inline'>(二合)</span>嚩<span class='note-inline'>(引)</span>薩嚩<span class='note-inline'>(七十八)</span>尾瑟努<span class='note-inline'>(二合七十九)</span>達那捺<span class='note-inline'>(八十)</span>哩施<span class='note-inline'>(八十一)</span>尾那<span class='note-inline'>(引)</span>野葛<span class='note-inline'>(八十二)</span>末虎尾尾馱尾<span class='note-inline'>(引)</span>沙馱囉<span class='note-inline'>(八十三)</span>馱囉馱囉<span class='note-inline'>(八十四)</span>提哩提哩<span class='note-inline'>(八十五)</span>度嚕度嚕<span class='note-inline'>(八十六)</span>伽囉伽囉<span class='note-inline'>(八十七)</span>波囉波囉<span class='note-inline'>(八十八)</span>羅囉羅囉<span class='note-inline'>(八十九)</span>羅虎羅虎<span class='note-inline'>(九十)</span>訶囉訶囉<span class='note-inline'>(九十一)</span>摩囉摩囉<span class='note-inline'>(九十二)</span>嚩囉嚩囉<span class='note-inline'>(九十三)</span>嚩囉那<span class='note-inline'>(引)</span>野葛<span class='note-inline'>(九十四)</span>三曼多<span class='note-inline'>(引)</span>嚩路<span class='note-inline'>(引)</span>吉多尾路<span class='note-inline'>(引)</span>吉多<span class='note-inline'>(九十五)</span>路吉說囉摩呬<span class='note-inline'>(引)</span>說囉<span class='note-inline'>(九十六)</span>母虎母虎<span class='note-inline'>(九十七)</span>母嚕母嚕<span class='note-inline'>(九十八)</span>母野母野<span class='note-inline'>(九十九)</span>捫左捫左<span class='note-inline'>(一百)</span>犖叉犖叉<span class='note-inline'>(引)</span>摩摩薩哩嚩<span class='note-inline'>(二合)</span>薩埵<span class='note-inline'>(引)</span>室左<span class='note-inline'>(二合)</span>薩哩嚩<span class='note-inline'>(二合)</span>婆曳<span class='note-inline'>(引)</span>毘藥<span class='note-inline'>(二合一百一)</span>薩哩舞<span class='note-inline'>(二合引)</span>波捺囉<span class='note-inline'>(二合)</span>尾<span class='note-inline'>(引)</span>毘藥<span class='note-inline'>(二合一百二)</span>薩哩舞<span class='note-inline'>(二合引)</span>波薩哩詣<span class='note-inline'>(二合引一百三)</span>薩哩嚩<span class='note-inline'>(二合)</span>誐囉<span class='note-inline'>(二合)</span>係<span class='note-inline'>(引)</span>毘藥<span class='note-inline'>(二合一百四)</span>末馱<span class='note-inline'>(一百五)</span>曼馱那<span class='note-inline'>(一百六)</span>多<span class='note-inline'>(引)</span>拏那<span class='note-inline'>(一百七)</span>怛囉惹<span class='note-inline'>(二合)</span>囉<span class='note-inline'>(一百八)</span>囉<span class='note-inline'>(引)</span>惹多塞葛<span class='note-inline'>(二合)</span>囉<span class='note-inline'>(引)</span>屹那踰<span class='note-inline'>(三合)</span>捺哥<span class='note-inline'>(一百九)</span>尾沙<span class='note-inline'>(一百一十)</span>設塞怛囉<span class='note-inline'>(三合一百一十一)</span>波哩謨<span class='note-inline'>(引)</span>左哥<span class='note-inline'>(一百一十二)</span>葛拏葛拏<span class='note-inline'>(一百一十三)</span>吉尼吉尼<span class='note-inline'>(一百一十四)</span>酤努酤努<span class='note-inline'>(一百一十五)</span>左囉左囉<span class='note-inline'>(一百一十六)</span>印捺哩<span class='note-inline'>(二合)</span>野末羅謨<span class='note-inline'>(引)</span>[亭*羊]誐<span class='note-inline'>(一百一十七)</span>左覩囉<span class='note-inline'>(引)</span>哩野<span class='note-inline'>(二合)</span>薩爹三鉢囉<span class='note-inline'>(二合)</span>哥<span class='note-inline'>(引)</span>設哥<span class='note-inline'>(一百一十八)</span>怛摩怛摩<span class='note-inline'>(一百一十九)</span>捺摩捺摩<span class='note-inline'>(一百二十)</span>馱摩馱摩<span class='note-inline'>(一百二十一)</span>薩摩薩摩<span class='note-inline'>(一百二十二)</span>摩他摩他<span class='note-inline'>(一百二十三)</span>薩摩薩摩<span class='note-inline'>(一百二十四)</span>摩賀<span class='note-inline'>(引)</span>怛謨<span class='note-inline'>(引)</span>馱哥<span class='note-inline'>(引)</span>囉尾達摩那<span class='note-inline'>(一百二十五)</span>沙吒播<span class='note-inline'>(二合引)</span>囉彌多<span class='note-inline'>(引)</span>波哩布囉葛<span class='note-inline'>(一百二十六)</span>彌梨彌梨<span class='note-inline'>(一百二十七)</span>吒吒吒吒<span class='note-inline'>(一百二十八)</span>陟陟陟陟<span class='note-inline'>(一百二十九)</span>姹姹姹姹<span class='note-inline'>(一百三十)</span>恥恥恥恥<span class='note-inline'>(一百三十一)</span>伊尼<span class='note-inline'>(引)</span>野左哩摩<span class='note-inline'>(二合)</span>訖哩<span class='note-inline'>(二合)</span>怛波哩葛囉<span class='note-inline'>(一百三十二)</span>伊係曳<span class='note-inline'>(二合引)</span>呬摩賀<span class='note-inline'>(引)</span>哥<span class='note-inline'>(引)</span>嚕尼哥<span class='note-inline'>(一百三十三)</span>壹<span class='note-inline'>(引)</span>說囉<span class='note-inline'>(一百三十四)</span>摩賀<span class='note-inline'>(引)</span>部多誐拏畔惹葛<span class='note-inline'>(一百三十五)</span>酤嚕酤嚕<span class='note-inline'>(一百三十六)</span>波囉波囉<span class='note-inline'>(一百三十七)</span>葛囉葛囉<span class='note-inline'>(一百三十八)</span>葛吒葛吒<span class='note-inline'>(一百三十九)</span>摩吒摩吒<span class='note-inline'>(一百四十)</span>尾戍馱尾沙野嚩<span class='note-inline'>(引)</span>悉那<span class='note-inline'>(一百四十一)</span>摩賀<span class='note-inline'>(引)</span>哥<span class='note-inline'>(引)</span>嚕尼哥<span class='note-inline'>(一百四十二)</span>稅<span class='note-inline'>(引)</span>怛野倪踰<span class='note-inline'>(二合引)</span>波尾<span class='note-inline'>(引)</span>怛<span class='note-inline'>(一百四十三)</span>囉怛那<span class='note-inline'>(二合)</span>摩酤吒摩<span class='note-inline'>(引)</span>羅<span class='note-inline'>(引)</span>馱囉<span class='note-inline'>(一百四十四)</span>薩哩嚩<span class='note-inline'>(二合)</span>倪也<span class='note-inline'>(二合)</span>施囉悉訖哩<span class='note-inline'>(二合)</span>怛<span class='note-inline'>(一百四十五)</span>摩酤吒摩訶訥部<span class='note-inline'>(二合引)</span>多<span class='note-inline'>(一百四十六)</span>葛摩囉訖哩<span class='note-inline'>(二合)</span>多葛囉多羅<span class='note-inline'>(一百四十七)</span>[亭*夜]<span class='note-inline'>(切身引)</span>那薩摩<span class='note-inline'>(引)</span>提尾謨<span class='note-inline'>(引)</span>剎也<span class='note-inline'>(二合引)</span>鉢囉<span class='note-inline'>(二合)</span>紺必也<span class='note-inline'>(二合一百四十八)</span>末呼薩埵散怛底波哩播<span class='note-inline'>(引)</span>左葛<span class='note-inline'>(一百四十九)</span>摩賀<span class='note-inline'>(引)</span>哥<span class='note-inline'>(引)</span>嚕尼哥<span class='note-inline'>(一百五十)</span>薩哩嚩<span class='note-inline'>(二合)</span>葛哩摩<span class='note-inline'>(二合引)</span>嚩囉拏尾輸<span class='note-inline'>(引)</span>達葛<span class='note-inline'>(一百五十一)</span>薩哩嚩<span class='note-inline'>(二合)</span>咩<span class='note-inline'>(引)</span>提鉢囉<span class='note-inline'>(二合)</span>謨<span class='note-inline'>(引)</span>左葛<span class='note-inline'>(一百五十二)</span>阿哥<span class='note-inline'>(引)</span>羅沒哩<span class='note-inline'>(二合)</span>怛踰<span class='note-inline'>(二合)</span>鉢囉<span class='note-inline'>(二合)</span>設摩那<span class='note-inline'>(一百五十三)</span>薩哩嚩<span class='note-inline'>(二合)</span>薩埵薩摩<span class='note-inline'>(引)</span>說<span class='note-inline'>(引)</span>薩葛囉<span class='note-inline'>(一百五十四)</span>薩哩嚩<span class='note-inline'>(二合引)</span>設<span class='note-inline'>(引)</span>摩奴<span class='note-inline'>(引)</span>囉他波哩布囉葛<span class='note-inline'>(一百五十五)</span>那謨<span class='note-inline'>(引)</span>窣覩<span class='note-inline'>(二合)</span>底莎<span class='note-inline'>(引)</span>賀<span class='note-inline'>(引一百五十六)</span></p>
<p>大心陀羅尼曰。</p>
<p class="dharani">阿謨<span class='note-inline'>(引)</span>伽<span class='note-inline'>(引)</span>野莎<span class='note-inline'>(引)</span>賀<span class='note-inline'>(引一句)</span></p>
<p>小心陀羅尼曰。</p>
<p class="dharani">阿[口*爾]<span class='note-inline'>(仁唧切下同)</span>多<span class='note-inline'>(引)</span>野莎<span class='note-inline'>(引)</span>賀<span class='note-inline'>(引一句)</span></p>
<p>心中心陀羅尼曰。</p>
<p class="dharani">嚩囉鉢囉<span class='note-inline'>(二合)</span>捺<span class='note-inline'>(引)</span>野莎<span class='note-inline'>(引)</span>賀<span class='note-inline'>(引一句)</span></p>
<p>器仗陀羅尼曰。</p>
<p class="dharani">阿波囉<span class='note-inline'>(引)</span>[口*爾]多<span class='note-inline'>(引)</span>野莎<span class='note-inline'>(引)</span>賀<span class='note-inline'>(引一句)</span></p>
<p>甲冑陀羅尼曰。</p>
<p class="dharani">伊唐葛哩摩<span class='note-inline'>(二合)</span>酤嚕那謨<span class='note-inline'>(引)</span>窣覩<span class='note-inline'>(二合)</span>底莎<span class='note-inline'>(引)</span>賀<span class='note-inline'>(引一句)</span></p>
<p>頭頂陀羅尼曰。</p>
<p class="dharani">唵<span class='note-inline'>(引)</span>吽<span class='note-inline'>(引)</span>惹野莎<span class='note-inline'>(引)</span>賀<span class='note-inline'>(引一句)</span></p>
<p>髻陀羅尼曰。</p>
<p class="dharani">唵<span class='note-inline'>(引)</span>紇哩<span class='note-inline'>(引一句)</span>塞怛賴<span class='note-inline'>(三合)</span>路<span class='note-inline'>(引)</span>吉也<span class='note-inline'>(二合)</span>尾惹野<span class='note-inline'>(引二)</span>阿謨<span class='note-inline'>(引)</span>伽播<span class='note-inline'>(引)</span>設<span class='note-inline'>(引)</span>野<span class='note-inline'>(三)</span>鉢囉<span class='note-inline'>(二合)</span>底訶多紇哩<span class='note-inline'>(二合引)</span>郝吽<span class='note-inline'>(引)</span>發吒<span class='note-inline'>(半音四)</span></p>
<p>世尊我此陀羅尼。悉能成就一切事業。若常持誦者所作剋成。又若有人造五無間業。彼人若能日三時中誦此陀羅尼。是諸業障悉得清淨。若欲作結界法者。當以此陀羅尼加持沈水香依法而用。若欲禁止瘧病者。當加持灰水。或佉禰囉木作橛依法而用。若欲息除一切病者。當加持酥或油或水塗摩等用。若欲禁止迦枯哩那鬼所持病者。當加持刀依法而用。若欲作諸擁護法者。當加持線依法而用。若欲止腹痛者。加持鹽水依法而飲。若欲息除諸惡毒者。當加持土或加持水依法而用。若欲除去眼病者。加持白線隨繫其耳。若欲除去齒痛者。加持迦囉尾囉木作齒木用。又欲作結界法者。當取五色線加持二十一遍。以佉禰囉木作橛釘四方界。然取其線絣量界分。是即結界成就。又欲作擁護法者。當加持水或塚間灰。或復淨線隨應當用。若欲解諸執魅者。加持五色線依法而用。又欲除諸瘧病者。加持白線依法而用。若欲解除瘰癧及諸瘡腫者。加持蓽撥與蜜同和塗摩等用。又欲除去眼病者。加持香水或甘草水。或鉢羅舍葉浸水而用。若欲息諸鬪戰諍訟者。加持淨水洗滌其面。若欲擁護王之國境。無諸侵撓得強勝者。當擇妙好瓶器置潔淨處。滿盛其水設諸供養。作法者著鮮淨衣。讀此陀羅尼而為加持。然後取瓶中水隨處散灑。即得國界安隱災難不生。人及傍生悉能衛護。若欲解諸邪印者。當用栴檀香末加持二十一遍。點自心間即得解除。若欲於自住舍作擁護者。當用蓮華作護摩法。若欲調伏諸難調者。當用栴檀香作護摩法。</p>
<p>復次成就法。當用勝香最勝香。無畏手香帝手香。嚩嚕尼香諾俱梨香。那俱梨香畢利煬虞香。多誐覽香等。并月王藥妙喜樂。輪藥大輪藥。尾瑟努訖蘭多藥。</p>
<p>如上諸香藥取以和合而作一丸。以此陀羅尼加持一百八遍。若有人為諸鬼神執魅怖畏。或帶頂上或帶臂上即能衛護。若有女人將欲產生。取前香藥碎為其末。依法加持同入水中。當用澡浴即得產生。勝福德子安隱無難。諸不祥事皆得銷滅。又復生已善作擁護。離諸苦惱惡毒不生。設有所生速疾除遣。若初生童子欲作擁護者。取前香藥丸依法加持。帶其頂上即能擁護。若欲禁止風雲雷雹者。當取嚩嚕尼樹枝。入淨水中依法加持已。次執其枝而用散灑。</p>
<p>世尊我此祕密心陀羅尼。能作最上成就。如上所說一切法用悉無不成。設使持誦未精熟者亦得成就。</p>
<p>復次宣說本尊成就法。若人欲見我身求成就者。當於白月十五日依法作㡧。以上好不雜彩色畫我形像。如大自在天相。頂戴寶冠鹿皮為絡腋。一切珍寶而為莊嚴。如是畫已依法安布。行人當於彼㡧像前。以瞿摩夷作曼拏羅。散諸妙華以八種香安置供養。又復排設六十四種出生飲食。所用清淨離諸血肉腥雜穢污。燒沈水香。行人應當晝夜不食。一日三時澡沐身體著新淨衣。諦心專注獻供養已。於㡧像前念此陀羅尼一千八十遍。然後諦想本尊儀相。乃見自身有大熾焰。行人見已心生歡喜。須臾即見我身來現其前。施諸所求悉令圓滿。行人爾時當用雌黃。或安膳那藥而用點眼。即能隱身亦得騰空。自在證入不空智莊嚴三摩地門。隨諸所欲一切所作皆得圓滿。</p>
<p>佛說此經已。聖觀自在菩薩摩訶薩。及餘自在大自在等梵天眾。及淨光天子并諸菩薩聲聞一切大會。聞佛所說皆大歡喜信受奉行。</p>

<p class='juan'>佛說聖觀自在菩薩不空王祕密心陀羅尼經</p></div>
</div><!-- end of div[@id='body'] -->
</body></html>