<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說佛母寶德藏般若波羅蜜經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu21' />佛母寶德藏般若波羅蜜經卷中</p><p class="byline">西天譯經三藏朝散大夫試光祿卿明教大師臣法賢奉　詔譯</p><a id='mulu22' />
<p class='h0'>◎般若伽陀現世品第十二</p>
<div class="lg regular" style="margin-left:1em;"><div class='lg-row'>「如母愛子子疾病，　當令父母心憂惱，</div>
<div class='lg-row'>十方諸佛般若生，　般若攝受亦復爾。</div>
<div class='lg-row'>過現未來三世佛，　遍十方界亦復然，</div>
<div class='lg-row'>皆從佛母般若生，　眾生心行無不攝。</div>
<div class='lg-row'>如是世間諸如來，　乃至緣覺及羅漢，</div>
<div class='lg-row'>迨及般若波羅蜜，　皆一味法離分別。</div>
<div class='lg-row'>過現大智諸菩薩，　各各住此法空行，</div>
<div class='lg-row'>彼諸菩薩如實已，　是故如來名作佛。</div>
<div class='lg-row'>般若園林華菓盛，　佛依止故甚適悅，</div>
<div class='lg-row'>十力諸根等淨眾，　乃至聲聞眾圍繞。</div>
<div class='lg-row'>般若波羅蜜高山，　十力諸佛而依止，</div>
<div class='lg-row'>三塗眾生悉救度，　度已不起眾生相。</div>
<div class='lg-row'>師子依山而大吼，　諸獸聞已皆恐懼，</div>
<div class='lg-row'>人師子依般若吼，　外道邪魔悉驚怖。</div>
<div class='lg-row'>如日千光住虛空，　普照大地諸相現，</div>
<div class='lg-row'>法王住般若亦然，　說度愛河之妙法。</div>
<div class='lg-row'>色無相以受無相，　乃至想行亦復然，</div>
<div class='lg-row'>識亦如是五法同，　是法無相佛佛說。</div>
<div class='lg-row'>起虛空見眾生相，　虛空無相不可得，</div>
<div class='lg-row'>佛說法法非相應，　不說非有非無相。</div>
</div><a id='mulu23' />
<p class='h0'>佛母寶德藏般若伽陀不思議品第十三</p>
<div class="lg regular" style="margin-left:1em;"><div class='lg-row'>「若如是見一切法，　一切我見悉皆捨，</div>
<div class='lg-row'>佛行法及聲聞等，　皆從般若而成就。</div>
<div class='lg-row'>如王不行於國邑，　所有王務而自辦，</div>
<div class='lg-row'>菩薩離相依般若，　自然獲佛功德法。</div>
</div><a id='mulu24' />
<p class='h0'>佛母寶德藏般若伽陀譬喻品第十四</p>
<div class="lg regular" style="margin-left:1em;"><div class='lg-row'>「若菩薩發堅固心，　修行最上般若行，</div>
<div class='lg-row'>超過聲聞緣覺地，　速能證得佛菩提。</div>
<div class='lg-row'>如人欲渡於大海，　所乘船舫忽破壞，</div>
<div class='lg-row'>不依草木命不全，　若得依附達彼岸。</div>
<div class='lg-row'>若人不發堅信心，　依於般若求解脫，</div>
<div class='lg-row'>溺輪迴海無出期，　處生老死常苦惱。</div>
<div class='lg-row'>若有信心持般若，　解有無性見真如，</div>
<div class='lg-row'>是人獲福智有財，　速證最上佛菩提。</div>
<div class='lg-row'>如人擔水用坏器，　知不堅牢速破壞，</div>
<div class='lg-row'>若用堅牢器盛水，　而無破壞無憂怖。</div>
<div class='lg-row'>不見具信諸菩薩，　遠般若行求退墮，</div>
<div class='lg-row'>能發信心持般若，　證大菩提超二地。</div>
<div class='lg-row'>未有商人欲入海，　不造堅固大船舫，</div>
<div class='lg-row'>依堅固船無怖畏，　獲多珍寶到彼岸。</div>
<div class='lg-row'>信心菩薩亦如是，　離般若行遠菩提，</div>
<div class='lg-row'>若修最上大智行，　當得無上菩提果。</div>
<div class='lg-row'>如百歲人復病患，　是人不能自行立，</div>
<div class='lg-row'>若得左右扶侍者，　隨意行往無所怖。</div>
<div class='lg-row'>菩薩般若力微劣，　往菩提岸不能到，</div>
<div class='lg-row'>兼行最上方便行，　得佛菩提無罣礙。</div>
</div><a id='mulu25' />
<p class='h0'>佛母寶德藏般若伽陀天品第十五</p>
<div class="lg regular" style="margin-left:1em;"><div class='lg-row'>「所有菩薩住初地，　發信心行般若行，</div>
<div class='lg-row'>為求無上菩提故，　親近善友及智者。</div>
<div class='lg-row'>大智功德云何獲？　當從般若波羅蜜。</div>
<div class='lg-row'>如是一切諸佛法，　功德皆從善友得。</div>
<div class='lg-row'>修行六度般若行，　一一迴施於菩提，</div>
<div class='lg-row'>佛蘊非有不可求，　勿為初地如是說。</div>
<div class='lg-row'>菩薩修行功德海，　救度世間無度者，</div>
<div class='lg-row'>求菩提意離顛倒，　說最上法如電光。</div>
<div class='lg-row'>發於最上菩提心，　不求名稱不瞋恚，</div>
<div class='lg-row'>離蘊識界及三乘，　不退不動不可取。</div>
<div class='lg-row'>於如是法得無礙，　達甚深理離妄想，</div>
<div class='lg-row'>聞般若信及化他，　知此菩薩住不退。</div>
<div class='lg-row'>彼甚深法佛難知，　無有人得不可得，</div>
<div class='lg-row'>為利益故證菩提，　此非初心眾生知。</div>
<div class='lg-row'>眾生愚癡復盲冥，　樂住世間求境界，</div>
<div class='lg-row'>法無所住無取得，　從無所住生世間。</div>
</div><a id='mulu26' />
<p class='h0'>佛母寶德藏般若伽陀如實品第十六</p>
<div class="lg regular" style="margin-left:1em;"><div class='lg-row'>「東方虛空界無邊，　南西北方亦如是，</div>
<div class='lg-row'>乃至上下及四維，　無種種相無分別。</div>
<div class='lg-row'>過去未來及現在，　一切佛法及聲聞，</div>
<div class='lg-row'>一切如實不可得，　不可得故無分別。</div>
<div class='lg-row'>菩薩樂求如是法，　應行方便般若行，</div>
<div class='lg-row'>離種種相即菩提，　菩薩離此無由證。</div>
<div class='lg-row'>如鳥能飛百由旬，　折翅翼故飛無半，</div>
<div class='lg-row'>忉利天及閻浮人，　忘失般若故自墜。</div>
<div class='lg-row'><span class='corr'>雖</span>修前五波羅蜜，　經多俱胝那由劫，</div>
<div class='lg-row'>復以廣大願資持，　離方便<span class='corr'>墮</span>聲聞位。</div>
<div class='lg-row'>樂行佛智心平等，　猶如父母觀一切，</div>
<div class='lg-row'>當行利益及慈悲，　常宣善軟妙言教。」◎</div>
</div><a id='mulu27' />◎
<p class='h0'>佛母寶德藏般若伽陀不退地祥瑞品第十七此品攝普遍光明佛地</p>
<div class="lg regular" style="margin-left:0em;"><div class='lg-row'>時須菩提瞻仰問：　「不退菩薩何殊勝？</div>
<div class='lg-row'>離言聲相云何說？　願佛說彼功德藏。」</div>
<div class='lg-row'>「不住沙門婆羅門，　及行十善離三塗，</div>
<div class='lg-row'>大智離於種種相，　如山谷響聲相應。</div>
<div class='lg-row'>若欲法無礙行化，　一向善說諸言教，</div>
<div class='lg-row'>行住坐臥四威儀，　一念觀心悉通達。</div>
<div class='lg-row'>三業清淨如白衣，　不為利養故樂法，</div>
<div class='lg-row'>降魔境界及化他，　觀四禪定而不住。</div>
<div class='lg-row'>不求名譽無瞋恚，　乃至在家塵不染，</div>
<div class='lg-row'>或為富貴及脫命，　不染纖毫之欲塵。</div>
<div class='lg-row'>本來寂靜無所有，　<span class='corr'>男女互</span>相業所緣，</div>
<div class='lg-row'>若求清淨不退時，　當行最上般若行。</div>
<div class='lg-row'>求正遍知心柔順，　不求二地離邊地，</div>
<div class='lg-row'>為法捨命如須彌，　是名不退之菩薩。</div>
</div><a id='mulu28' />
<p class='h0'>佛母寶德藏般若伽陀空品第十八</p>
<div class="lg regular" style="margin-left:1em;"><div class='lg-row'>「色受想行識甚深，　本來寂靜而無相，</div>
<div class='lg-row'>如海之深杖莫測，　得般若蘊亦如是。</div>
<div class='lg-row'>菩薩知此甚深法，　住真如乘不可染，</div>
<div class='lg-row'>六塵十二界體空，　無蘊寧有所得福。</div>
<div class='lg-row'>如人思彼染欲境，　心著女色如目見，</div>
<div class='lg-row'>乃至日日心所行，　菩薩思覺亦如是。</div>
<div class='lg-row'>若多俱胝劫布施，　羅漢緣覺持戒者，</div>
<div class='lg-row'>不如說行般若法，　百千萬分不及一。</div>
<div class='lg-row'>若菩薩觀般若理，　安住說法而無相，</div>
<div class='lg-row'>迴施一切證菩提，　彼三界師無有等。</div>
<div class='lg-row'>所說成就而無相，　非空非實不可得，</div>
<div class='lg-row'>若如是行名覺智，　得受成就義無邊。</div>
<div class='lg-row'>於一念知一切法，　信佛所說及他說，</div>
<div class='lg-row'>演說俱胝那由劫，　法界不增亦不減。</div>
<div class='lg-row'>此得名佛波羅蜜，　菩薩於中而說法，</div>
<div class='lg-row'>如名施已心不著，　亦不言證無上覺。</div>
</div><a id='mulu29' />
<p class='h0'>佛母寶德藏般若伽陀昂誐天姊品第十九</p>
<div class="lg regular" style="margin-left:1em;"><div class='lg-row'>「譬如燈光從眾緣，　假以膏油芯火等，</div>
<div class='lg-row'>光非芯火及膏油，　非火非芯光不有。</div>
<div class='lg-row'>或有菩薩初發心，　不求無上菩提果，</div>
<div class='lg-row'>豈唯不得證菩提，　亦復不得寂靜故。</div>
<div class='lg-row'>從種生樹及華菓，　無種華菓悉皆無，</div>
<div class='lg-row'>發心不為佛菩提，　修行終遠菩提果。</div>
<div class='lg-row'>從種子生麥穀等，　彼果非有亦非無，</div>
<div class='lg-row'>佛菩提果亦如幻，　離彼有性及無性。</div>
<div class='lg-row'>譬如涓滴水細微，　漸次必能盈大器，</div>
<div class='lg-row'>初心為求無上果，　久修白法終能證。</div>
<div class='lg-row'>行空無相無願行，　不求寂靜無行相，</div>
<div class='lg-row'>亦如船師善濟渡，　不著兩岸非中流。</div>
<div class='lg-row'>菩薩修行無所著，　乃得受佛菩提記，</div>
<div class='lg-row'>若了菩提非所有，　此即是行佛般若。</div>
<div class='lg-row'>譬如疾疫飢饉道，　菩薩中行無怖畏，</div>
<div class='lg-row'><span class='corr'>後</span>人知已悉往來，　得無苦惱如微塵。</div>
</div><a id='mulu30' />
<p class='h0'>佛母寶德藏般若伽陀善解方便品第二十</p>
<div class="lg regular" style="margin-left:1em;"><div class='lg-row'>「菩薩奉行佛般若，　了知本來蘊不生，</div>
<div class='lg-row'>佛法眾生界悉空，　以空三昧起悲智。</div>
<div class='lg-row'>如人有德力最勝，　善解一切幻化法，</div>
<div class='lg-row'>乃至器仗及工巧，　而能一向為世間。</div>
<div class='lg-row'>彼人父母妻及子，　遊行遠路多冤中，</div>
<div class='lg-row'>是人勇猛眾所知，　安樂還家無怖畏。</div>
<div class='lg-row'>大智菩薩為眾生，　安住第一三摩地，</div>
<div class='lg-row'>降伏四魔離二乘，　亦復不求佛菩提。</div>
<div class='lg-row'>譬如虛空無所有，　風水<span class='corr'>大</span>地皆依住，</div>
<div class='lg-row'>世間眾生得快樂，　虛空無意住非住。</div>
<div class='lg-row'>菩薩住空亦如是，　現於世間種種相，</div>
<div class='lg-row'>以眾生智及願力，　非彼寂靜非空故。</div>
<div class='lg-row'>若菩薩行大智時，　住空寂靜三摩地，</div>
<div class='lg-row'>此中不見一切相，　亦復不見彼非相。</div>
<div class='lg-row'>菩薩行此解脫門，　非求寂靜非行相，</div>
<div class='lg-row'>如鳥飛空而往來，　非住虛空非住地。</div>
<div class='lg-row'>亦如有人習射法，　習之不住經多歲，</div>
<div class='lg-row'>射法久習得盡妙，　一一箭發無不中。</div>
<div class='lg-row'>最上般若行亦爾，　修習智慧及方便，</div>
<div class='lg-row'>直至眾善悉圓滿，　方獲最上神通力。</div>
<div class='lg-row'>若苾芻證神通力，　現神變化住虛空，</div>
<div class='lg-row'>行住坐臥四威儀，　經俱胝劫不退倦。</div>
<div class='lg-row'>住空菩薩亦如是，　修無相行到彼岸，</div>
<div class='lg-row'>行種種行現世間，　經俱胝劫不退倦。</div>
<div class='lg-row'>如人經險遇大風，　二手持蓋心專注，</div>
<div class='lg-row'>是人怖險不能行，　直至無風乃前進。</div>
<div class='lg-row'>大智菩薩住大悲，　智慧方便為二手，</div>
<div class='lg-row'>執空無相願法蓋，　見法不住於寂靜。</div>
<div class='lg-row'>如人求寶往寶洲，　獲寶安隱而還家，</div>
<div class='lg-row'>是人心足而快樂，　豈有眷屬心苦惱。</div>
<div class='lg-row'>詣空寶洲亦如是，　獲得根力禪定寶，</div>
<div class='lg-row'>菩薩不住歡喜心，　令諸眾生離苦惱。</div>
<div class='lg-row'>商人為利悉所經，　聚落國城諸里巷，</div>
<div class='lg-row'>雖達寶所亦非住，　大智善道而復還。</div>
<div class='lg-row'>大智菩薩悉了知，　聲聞緣覺解脫智，</div>
<div class='lg-row'>乃至佛智亦非住，　何況行彼有為道。</div>
<div class='lg-row'>大智菩薩為世間，　住空無相願三昧，</div>
<div class='lg-row'>若得寂靜無所著，　乃可得知於無為。</div>
<div class='lg-row'>譬如人生人未識，　稱其名故眾乃知，</div>
<div class='lg-row'>菩薩若行解脫門，　於解脫門眾知識。</div>
<div class='lg-row'>菩薩聞彼甚深法，　而於諸根悉照明，</div>
<div class='lg-row'>住空無相無願法，　無退無思無授記。</div>
<div class='lg-row'>觀於三界如夢幻，　不求聲聞緣覺地，</div>
<div class='lg-row'>如佛說法為世間，　名不退地應授記。</div>
<div class='lg-row'>知諸眾生墮三塗，　發願剎那滅惡道，</div>
<div class='lg-row'>以真實力滅火蘊，　名不退地應授記。</div>
<div class='lg-row'>諸惡宿曜及鬼神，　作種種疫惱世間，</div>
<div class='lg-row'>真實願力悉滅除，　無我能作應授記。</div>
</div><a id='mulu31' />
<p class='h0'>佛母寶德藏般若伽陀魔業品第二十一</p>
<div class="lg regular" style="margin-left:1em;"><div class='lg-row'>「我得授記非能所，　是實願力得增長，</div>
<div class='lg-row'>若見授記及能所，　是名執著及少智。</div>
<div class='lg-row'>菩薩有執魔即知，　現親友相來嬈惱，</div>
<div class='lg-row'>或作父母七代人，　言汝名此佛可證。</div>
<div class='lg-row'>魔所現作無數相，　皆云：『愍汝作利樂。』</div>
<div class='lg-row'>菩薩聞已有所忻，　是名少智魔所著。</div>
<div class='lg-row'>或住城隍及聚落，　山林曠野寂靜處，</div>
<div class='lg-row'>自稱<span class='corr'>己</span>德毀他人，　應知少智為魔作。</div>
<div class='lg-row'>雖住城隍聚落中，　不求聲聞緣覺證，</div>
<div class='lg-row'>此心為度眾生故，　我說是名為菩薩。</div>
<div class='lg-row'>五百由旬山險深，　共諸惡獸多年住，</div>
<div class='lg-row'>若見逼迫著我慢，　若無分別知菩薩。</div>
<div class='lg-row'>菩薩住彼為世間，　得力解脫三<span class='corr'>摩</span>地，</div>
<div class='lg-row'>彼著山野寂靜行，　此亦知彼魔所作。</div>
<div class='lg-row'>雖住城隍及山野，　樂佛菩提離二乘，</div>
<div class='lg-row'>修如是行利世間，　一念如秤名菩薩。</div>
</div><a id='mulu32' />
<p class='h0'>佛母寶德藏般若伽陀善友品第二十二</p>
<div class="lg regular" style="margin-left:1em;"><div class='lg-row'>「有大智者依師學，　速疾得證無上覺，</div>
<div class='lg-row'>亦如良醫除眾患，　學從善友心無疑。</div>
<div class='lg-row'>菩薩行佛菩提行，　依彼善友波羅蜜，</div>
<div class='lg-row'>此最上地能調伏，　為二種事證菩提。</div>
<div class='lg-row'>過去未來十方佛，　行此正道無異路，</div>
<div class='lg-row'>行佛菩提最上行，　說波羅蜜如電光。</div>
<div class='lg-row'>如彼般若空無相，　知諸法相亦如是，</div>
<div class='lg-row'>了知一切法皆空，　此即名行佛般若。</div>
<div class='lg-row'>繫著色欲及飲食，　常在輪迴不休息，</div>
<div class='lg-row'>此愚迷人所見倒，　於不實法生實想。</div>
<div class='lg-row'>譬如得食疑有毒，　以虛妄見而不食，</div>
<div class='lg-row'>愚人妄心生我想，　以我想故有生死。</div>
<div class='lg-row'>亦如恒說諸煩惱，　於諸煩惱不著相，</div>
<div class='lg-row'>煩惱清淨俱無有，　如是菩薩知般若。</div>
<div class='lg-row'>如閻浮提諸眾生，　皆發無上菩提心，</div>
<div class='lg-row'>多千俱胝劫布施，　迴施一切證菩提。</div>
<div class='lg-row'>若復有人於一日，　奉行最上般若行，</div>
<div class='lg-row'>千俱胝施不及一，　行般若功無為故。</div>
<div class='lg-row'>菩薩大悲行般若，　度眾生故不起想，</div>
<div class='lg-row'>恒行乞食於國城，　是得一切名大智。</div>
<div class='lg-row'>菩薩欲度於人天，　乃至三塗極苦眾，</div>
<div class='lg-row'>皆令速到於彼岸，　晝夜勤行於般若。</div>
<div class='lg-row'>如人欲求無價寶，　必過大海諸險難，</div>
<div class='lg-row'>無心忽爾而獲得，　憂惱皆除喜無量。</div>
<div class='lg-row'>求菩提寶亦如是，　勤行般若諸功德，</div>
<div class='lg-row'>得無取捨無上寶，　菩薩速證於菩提。◎</div>
</div>
<p class='juan'>佛母寶德藏般若經伽陀卷中</p>
</div><!-- end of div[@id='body'] -->
</body></html>