<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>千轉陀羅尼觀世音菩薩呪</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1035 [cf. Nos. 1034, 1036, 901(Fasc. 5)]
<p class='juan'><a id='mulu1' />千轉陀羅尼觀世音菩薩呪</p><p class="byline">大唐總持寺沙門智通譯</p>
<div class='div-dharani'><p class="dharani">娜謨曷囉<span class='note-inline'>(上)</span>跢娜怛囉耶<span class='note-inline'>(余何反)</span>夜<span class='note-inline'>(弋可反一)</span>娜麼<span class='note-inline'>(莫我)</span>阿唎耶跋盧枳羝鑠<span class='note-inline'>(上)</span>筏囉夜<span class='note-inline'>(二)</span>菩提<span class='note-inline'>(徒儞反)</span>薩跢婆夜<span class='note-inline'>(三)</span>莫訶薩跢婆夜<span class='note-inline'>(四)</span>莫訶迦嚕嬭<span class='note-inline'>(奴綺反)</span>迦夜<span class='note-inline'>(五)</span>跢姪他<span class='note-inline'>(六)</span>闍<span class='note-inline'>(上)</span>曳闍曳<span class='note-inline'>(七)</span>闍<span class='note-inline'>(上)</span>夜婆醯<span class='note-inline'>(上)</span>儞<span class='note-inline'>(八)</span>闍<span class='note-inline'>(上)</span>榆跢唎<span class='note-inline'>(上九)</span>迦<span class='note-inline'>(上)</span>羅迦<span class='note-inline'>(上)</span>羅<span class='note-inline'>(十)</span>麼羅麼羅<span class='note-inline'>(十一)</span>者羅者羅<span class='note-inline'>(上十二)</span>綺拏<span class='note-inline'>(上)</span>綺拏<span class='note-inline'>(十三)</span>薩囉<span class='note-inline'>(上)</span>皤<span class='note-inline'>(符可反)</span>羯囉<span class='note-inline'>(上)</span>摩跋囉<span class='note-inline'>(上)</span>拏儞迷<span class='note-inline'>(十四)</span>薄伽跋底<span class='note-inline'>(都儞反)</span>娑<span class='note-inline'>(上)</span>訶薩囉<span class='note-inline'>(平)</span>薄羯羝<span class='note-inline'>(十五)</span>薩囉<span class='note-inline'>(上)</span>皤菩<span class='note-inline'>(上)</span>陀跋盧枳羝<span class='note-inline'>(十六)</span>者芻<span class='note-inline'>(上眼十七)</span>輸<span class='note-inline'>(上)</span>嚕怛囉<span class='note-inline'>(上耳十八)</span>揭囉<span class='note-inline'>(上)</span>拏<span class='note-inline'>(上鼻十九)</span>是訶<span class='note-inline'>(上)</span>皤<span class='note-inline'>(舌二十)</span>迦夜<span class='note-inline'>(身二十一)</span>末弩<span class='note-inline'>(心二十二)</span>毘<span class='note-inline'>(上)</span>輸達儞<span class='note-inline'>(二十三)</span>素<span class='note-inline'>(上)</span>囉<span class='note-inline'>(上)</span>素<span class='note-inline'>(上)</span>囉<span class='note-inline'>(上二十四)</span>鉢囉<span class='note-inline'>(上)</span>素囉鉢囉<span class='note-inline'>(上)</span>素囉<span class='note-inline'>(上二十五)</span>薩囉<span class='note-inline'>(上)</span>皤菩<span class='note-inline'>(上)</span>陀阿<span class='note-inline'>(上)</span>提<span class='note-inline'>(徒儞反)</span>瑟絺<span class='note-inline'>(上)</span>羝娑婆訶<span class='note-inline'>(二十六)</span>達囉<span class='note-inline'>(上)</span>麼陀覩揭囉<span class='note-inline'>(上)</span>鞞娑<span class='note-inline'>(上)</span>婆訶<span class='note-inline'>(二十七)</span>阿<span class='note-inline'>(上)</span>婆皤<span class='note-inline'>(二十八)</span>娑<span class='note-inline'>(上)</span>皤婆皤<span class='note-inline'>(二十九)</span>達囉<span class='note-inline'>(上)</span>摩皤<span class='note-inline'>(三十)</span>蒱馱<span class='note-inline'>(上)</span>尼<span class='note-inline'>(奴移反)</span>曳<span class='note-inline'>(三十一)</span>娑婆訶<span class='note-inline'>(三十二)</span></p>
<p>千轉印與觀世音心印同<span class='note-inline'>(唯足不同)</span>頭指以去四指反叉。向內相捺。左大指屈入頭指中。右大指舒直。向內勿曲。兩腕相合。兩脚作丁字形。乃右脚直立左膝曲在外。弩跨身屈向左邊。以心印當右乳前勿著乳。面作笑顏頭向右<span class='note-inline'>(手印與觀世音心印同唯身脚法用別)</span>每月十五日洗浴於淨室。手作心印誦呪。滅四重五逆<span class='note-inline'>(此印是阿地多崛多師譯出)</span>。</p>
<p>千轉云。誦此呪已惡業消滅。至七遍五逆罪滅。若滿十遍已罪無不滅。十萬遍面見觀音種種莊嚴者。七日之中初作法時。惟得食乳糜蘇酪白餅粳米飯。不得食鹽醬菜。最後一日勿食。十五日夜空腹。佛前馺馺誦呪無定數。見像動搖。出聲唱言善哉。放光明曜。復以真珠寶物安呪師頂上。即知成驗。面見觀音已。得滿一切善願。又於睡眠中夢見觀音種種莊嚴者。一切善事成就。一切惡業消滅。直轉讀者亦得滅罪。欲東西行時。先呪手七遍以摩拭面。所至之處無諸災橫若能清淨如法常誦不廢。得第一地。若有女人能誦持者後成男子。更不重受如是女形。先作壇安置供養備訖。然始誦呪其壇四面各長十六肘。四重作規。院相皆外白色內四色。各一重如似壁勢。即是八重也。合五方色四面開門。東西南北相當。正中一重不須開門。大瓦罐八枚瓮子四枚。滿盛水插柏及樹枝。安水罐瓮中。作白餅粳米飯乳酪蘇蜜香果子等供養。然十六枝燈。四門外各插十六隻未經用箭。掛五綵線於箭上。取佉陀羅木<span class='note-inline'>(紫檀木是)</span>四枝。二長五指二長六指。釘壇四角。散種種時非時花於壇上。又取頗伽木<span class='note-inline'>(拘無子少者是)</span>一千八百枚。各長一尺。若一瓦鉢若銅鉢。和蘇乳塗此木枝。呪一枝一遍即擲火中。無佉陀羅木時<span class='note-inline'>(赤棗木代亦得)</span>須畫一白色觀音聖者像。隨力大小作。又先翻法云。千劫聚集業障。一時誦念悉皆滅盡。得千佛聚集善根。得背千劫流轉生老病死邊際。捨此身已即見千轉輪聖王。恒持十善。若欲生諸佛淨土者。晝夜各三時誦二十一遍。滿三七日如其所欲。即於夢中或見佛金色形像及菩薩形像<span class='note-inline'>(此是先相即知當生淨土)</span>。</p>
<p>上件呪及功能。並是通師總持寺翻梵本出。其印法者崛多師譯出。</p>
</div>
<div class='div-w'><p>別譯本云。受持法。取突婆香并苗五斤。楮木一千箇長一尺。并蘇總呪一千遍。臨欲燒之。以蘇塗木莖及香上。各呪一遍燒之。豫五月六月取牛糞陰乾。突婆香水和作泥作場身。二肘圓作場。場上安種種花香。冬月無花刻花安之。然薰陸香。呪師面向東。坐誦滿一千遍法成。未呪之時用此呪水二十一遍。或七遍服之。呪水解污淨室道場佛堂洗身呪柳枝打病呪水治病並得。各二十一遍。若能一生日別三時時別誦二十一遍。滅罪不可思議通一切用。</p>
</div>
<p class='juan'>千轉陀羅尼觀世音菩薩呪</p>
</div><!-- end of div[@id='body'] -->
</body></html>