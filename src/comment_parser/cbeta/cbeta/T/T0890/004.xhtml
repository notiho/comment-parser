<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說瑜伽大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu9' />佛說瑜伽大教王經卷第四</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-pin'><a id='mulu10' />
<p class='h1'>印相大供養儀品第六</p><p>爾時，世尊大遍照金剛如來告金剛手菩薩言：「汝今諦聽，當為汝說三金剛大智所生祕密印相法。若持誦者依法結印，能滅一切罪業，復能觀想真理，即得證於無上菩提，何況別求成就之事。</p>
<p>「復次作印相法。先以二手作拳，二拇指平竪立，此是大遍照如來安身印。</p>
<p>「不改前印，以左手拇指入掌內，右手拇指竪立，此是無量壽佛安語印。</p>
<p>「不改前印，以右手拇指入於掌內，左手拇指竪立，此是阿閦佛安心印。</p>
<p>「復以二手作拳，左手頭指竪立入右拳內，此是大遍照金剛如來根本印。</p>
<p>「復次，半跏趺坐垂左足，左手安臍輪，垂右手觸地，此是阿閦佛根本印。</p>
<p>「不改前印，以右手作施願相，此是寶生佛根本印。</p>
<p>「不改前印，以二手安臍輪如禪定相，此是無量壽佛根本印。</p>
<p>「不改前印，以右手作無畏相，此是不空成就佛根本印。</p>
<p>「復次，以二手作金剛縛，二中指竪立如針，此是薩埵金剛菩薩印。</p>
<p>「不改前印，二中指微屈頭節如寶形，此是寶金剛菩薩印。</p>
<p>「不改前印，二中指作環如蓮花形，此是法金剛菩薩印。</p>
<p>「不改前印，二中指如羯磨杵，此是羯磨金剛菩薩印。</p>
<p>「復次，以二手作合掌，二頭指捻二拇指頭如目形，此是佛眼菩薩印。</p>
<p>「復次，以二手作金剛縛，二中指展舒，二頭指捻中指第三節如金剛形，此是摩摩枳菩薩印。</p>
<p>「復次，以二手合掌令十指頭各不相著，微屈如蓮花形，此是白衣菩薩印。</p>
<p>「復次，以二手作合掌，二頭指捻中指甲，二拇指入掌內如優鉢羅花形，此是多羅菩薩印。</p>
<p>「復次，以二手作合掌，二頭指捻於中指中節如環，二拇指安二邊，此是尊那菩薩印。</p>
<p>「復次，以二手作金剛縛，二頭指與拇指各頭節微屈，此是寶光菩薩印。</p>
<p>「復次，以二手展舒，二拇指捏小指甲，餘指不相著如金剛形，此是顰眉菩薩印。</p>
<p>「復次，以二手作金剛拳，小指與頭指相交如鎖，此是金剛鎖菩薩印。</p>
<p>「復次，以二手作拳，二拇指與小指如針，二中指與無名指相背，二頭指屈向拇指如環，拇指亦微屈如輪，此是焰鬘得迦明王印。</p>
<p>「復次，以左手作金剛拳安心，頭指竪立，右手如挌勢，此是鉢囉研得迦明王印。</p>
<p>「復次，以二手作金剛拳，二小指相交如鎖，二頭指相背如針安於額上，此是鉢納鬘得迦明王印。</p>
<p>「復次，以二手拇指捏小指甲，餘指如金剛形，二手相交安於髆上，此是尾覲難得迦明王印。</p>
<p>「復次，以左手拇指、無名指與小指相捻指甲如劍鞘，右手如取劍勢，此是不動尊明王印。</p>
<p>「復次，二手作金剛拳，右手在上二拳相背，二小指相交如鎖，二頭指竪立如降伏勢，此是吒枳明王印。</p>
<p>「復次，以左手作金剛拳安心，頭指竪立，右手展舒頭指亦竪立如杖勢，此是儞羅難拏明王印。</p>
<p>「復次，以左手安心，右手作拳如揮拳勢，此是大力明王印。</p>
<p>「復次，以二手各作拳，頭指、拇指、中指微展舒如開花勢，此是慈氏菩薩印。</p>
<p>「復次，以二手作合掌，頭指捻無名指甲如優鉢羅花勢，此是妙吉祥菩薩印。</p>
<p>「復次，以左手安臍輪，右手如象勢，此是香象菩薩印。</p>
<p>「復次，以左手作拳竪立如幢，右手如幡勢，此是智幢菩薩印。</p>
<p>「復次，處於賢座，二手合掌安心，此是賢護菩薩印。</p>
<p>「復次，以二手展舒如龜行勢，指鉤於掌內，此是海意菩薩印。</p>
<p>「復次，以左手作金剛拳安心，右手作施願相，此是無盡意菩薩印。</p>
<p>「復次，以左手作拳安於臍輪，右手作彈指，此是辯積菩薩印。</p>
<p>「復次，以二手如圓滿蓮花形，此是得大勢至菩薩印。</p>
<p>「復次，以二手作磔散勢，此是除一切罪障菩薩印。</p>
<p>「復次，以二手作合掌如打擲勢，此是破一切憂闇菩薩印。</p>
<p>「復次，以二手指展舒如熾焰勢，此是熾盛光菩薩印。</p>
<p>「復次，以右手作施願相，左手如月輪勢，此是月光菩薩印。</p>
<p>「復次，以二手如持閼伽瓶作灌頂勢，此是甘露光菩薩印。</p>
<p>「復次，以左手作金剛拳安臍輪，右手亦作拳旋轉捫摸虛空勢，此是虛空藏菩薩印。</p>
<p>「復次，以左手展舒，右手頭指、拇指安左掌中，此是除蓋障菩薩印。</p>
<p>「復次，以左手作金剛拳安心，竪立頭指，右手亦作金剛拳，如揮拳勢現忿怒相，此是鉢蘭那舍嚩哩菩薩印。</p>
<p>「復次，以左手拇指與頭指如持物勢，右手如持針勢，此是日前菩薩印。</p>
<p>「復次，以二手如蛇頭形，安頂上如繖蓋勢，微現忿怒相，此是穰虞梨菩薩印，能除一切毒。</p>
<p>「復次，如前吒枳明王印，以二頭指竪立，此是降三界明王印。</p>
<p>「不改前印，右頭指如鉤現忿怒相，此是金剛明王鉤印，用此印法可請召一切如來。</p>
<p>「復次，以二手作金剛拳，小指屈如牙，二手相交安口門，如牙及出舌現忿怒顧視，此是金剛牙明王印。</p>
<p>「不改前印，屈二小指、二頭指如鉤勢，現忿怒顧視，此是金剛拏吉儞印。</p>
<p>「復次，以二手作金剛拳，二頭指展舒，二手相交於頭上磔散，此是曼拏羅印。</p>
<p>「不改前印，良久之間亦磔散手，此是開門印。</p>
<p>「復次，以二手作拳，二拳相交以脇挾之，現忿怒顧視右繞而行，此是破一切惡曜印。</p>
<p>「復次，以左手覆舒，右手覆安左手背，二拇指動搖，此是破阿修羅呪法及降伏阿修羅女印。</p>
<p>「復次，以二手拇指與小指相交如鎖，餘指如幡勢，現大忿怒相，此是嚩日囉<span class='note-inline'>(二合)</span>播多羅明王印。</p>
<p>「復次，以左手作金剛拳頭指展舒，此是金剛橛印。</p>
<p>「復次，以二手作金剛縛，二頭指展舒如釘橛勢，此亦是金剛橛印。</p>
<p>「復次，以右手作金剛拳如釘椎勢，此是椎印亦成骨朵印。</p>
<p>「復次，以二手作金剛拳，二頭指展舒復如金剛縛勢，此是一切如來金剛縛印。</p>
<p>「復次，以二手作金剛拳，復作揮拳勢，此是金剛訖囉<span class='note-inline'>(二合)</span>哥左印。</p>
<p>「復次，以二手如持月勢，捫摸於面，復展舒，現忿怒顧視，此是閃電熾盛羅剎女印。</p>
<p>「復次，以二手相交如鎖，頭指與拇指竪立如持刀勢，此是金剛刀印，此印能止風雨。</p>
<p>「復次，以二手作拳，二頭指屈如環，現大忿怒相，復展舒二手，此是破壞他呪法印。</p>
<p>「復次，以二手覆拇指入掌內，餘指動搖如翅翼，翹一足而立，出舌現忿怒顧視，連誦吽字，依法行步，此是金翅鳥印，結此印時能解三界毒。</p>
<p>「復次，以二手作金剛拳，復如四方射箭勢，此是金剛箭印，此印能破壞他軍。</p>
<p>「復次，以二手作拳，二中指如針，復屈如寶形，二拇指展舒捻二頭指甲如環，此是佛輪印，此印能救軍陣之難。</p>
<p>「復次，以左手作拳中指如針，右手如開敷蓮花，此是訶邏曷羅菩薩印。</p>
<p>「復次，以二手作拳，二小指相交，二頭指如針，相背安於額上，此是呬嚕哥明王印，此入尸陀林能破諸鬼神。</p>
<p>「復次，以左手如持髑髏勢，右手如持三叉勢，此是自在天印。</p>
<p>「復次，以左手展舒，指不相著如無畏勢，拇指入掌內，右手作拳竪立，如持寶棒勢，此是那羅延天印。</p>
<p>「復次，以二手作展舒，如蓮花形，此是大梵天印。</p>
<p>「復次，以二手作花合掌，此是一切族母印。</p>
<p>「如是薩埵金剛等四親近菩薩所結印相，當與灌頂印同。</p>
<p>「如是阿闍梨隨曼拏羅諸賢聖印法一一了知已，復於曼拏羅祕密供養圓滿了知。</p>
<p>「所有戲鬘歌舞、香花燈塗，隨彼菩薩各各供養，作獻物勢，如是種種裝嚴及種種殊妙衣服、幢幡、繖蓋閼伽水等，悉皆各作獻物勢已，手持鈴杵即振鈴，而開曼拏羅門誦此真言曰：</p>
<p class="dharani">「『唵<span class='note-inline'>(引)</span>嚩日囉<span class='note-inline'>(二合)</span>健致<span class='note-inline'>(引)</span>羅拏<span class='note-inline'>(一)</span>　鉢囉<span class='note-inline'>(二合)</span>囉拏<span class='note-inline'>(二)</span>　三鉢囉<span class='note-inline'>(二合)</span>囉拏<span class='note-inline'>(三)</span>　沒馱叱怛囉<span class='note-inline'>(二合)</span>左<span class='note-inline'>(引)</span>里儞<span class='note-inline'>(引)</span><span class='note-inline'>(四)</span>　鉢囉<span class='note-inline'>(二合)</span>倪也<span class='note-inline'>(二合引)</span>播<span class='note-inline'>(引)</span>囉彌多<span class='note-inline'>(引)</span><span class='note-inline'>(五)</span>　那<span class='note-inline'>(引)</span>捺莎婆<span class='note-inline'>(引)</span>吠<span class='note-inline'>(引)</span><span class='note-inline'>(六)</span>　嚩日囉<span class='note-inline'>(二合)</span>達囉紇哩<span class='note-inline'>(二合)</span>那野<span class='note-inline'>(七)</span>　散都殺尼<span class='note-inline'>(引)</span><span class='note-inline'>(八)</span>　吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span><span class='note-inline'>(九)</span>』</p>
<p>「時，阿闍梨誦此真言已，以右手擲金剛杵，左手振金剛鈴，即以歌讚供養賢聖。如是依金剛大乘，作最上真實供養已，諸佛賢聖悉皆歡喜。」</p>
<p>彼諸如來即說頌曰：</p>

<div class="lg regular" style="margin-left:1em;"><div class='lg-row'>「若人斷除諸疑惑，　常作菩提觀想行，</div>
<div class='lg-row'>恒以清淨身口意，　供養聖賢為最上。</div>
<div class='lg-row'>若人不斷諸疑惑，　而復信重緣覺乘，</div>
<div class='lg-row'>修習小乘聲聞教，　彼人供養非最上；</div>
<div class='lg-row'>依法供養諸如來，　聖賢歡喜歎希有。」</div>
</div><p>爾時，諸佛如來讚遍照佛言：「善哉，善哉！能為眾生分別顯示瑜伽大教菩提之法。」而說頌曰：</p>

<div class="lg regular" style="margin-left:1em;"><div class='lg-row'>「金剛遍照圓明智，　隨機開演大乘門，</div>
<div class='lg-row'>能令除斷貪瞋癡，　觀想菩提微妙理。</div>
<div class='lg-row'>善哉無上大乘法，　甚深方廣濟群生，</div>
<div class='lg-row'>如是真實法寶藏，　彼佛大覺能宣演。」</div>
</div><p>爾時，諸菩薩聞諸如來出微妙音頌讚佛已，皆大歡喜，亦以伽陀讚遍照佛曰：</p>

<div class="lg regular" style="margin-left:1em;"><div class='lg-row'>「佛身無邊無生滅，　無住無說無文字，</div>
<div class='lg-row'>寂滅離相如虛空，　有相是佛方便說。</div>
<div class='lg-row'>所說教相福含生，　引導令登菩薩位，</div>
<div class='lg-row'>菩薩獲居佛剎中，　皆因祕密三摩地。」</div>
</div><p>時，諸佛及大菩薩各以伽陀讚歎佛已。</p>
<p>爾時，大遍照金剛如來說妙歌讚：</p>
<p class="dharani">「嚩惹虎惹<span class='note-inline'>(引)</span>拏壹<span class='note-inline'>(一)</span>　穌訶烏鉢帝<span class='note-inline'>(引)</span><span class='note-inline'>(二)</span>　婆<span class='note-inline'>(引)</span>嚩尾婆<span class='note-inline'>(引)</span>網<span class='note-inline'>(三)</span>　末虎烏鉢帝<span class='note-inline'>(引)</span><span class='note-inline'>(四)</span>　惹馨吠<span class='note-inline'>(武母切)</span>嚕阿努<span class='note-inline'>(五)</span>　鉢茶謨剛㘑<span class='note-inline'>(引)</span><span class='note-inline'>(六)</span>　戌駄尾戌提<span class='note-inline'>(引)</span><span class='note-inline'>(七)</span>　[寧*頁]彌阿沒提<span class='note-inline'>(引)</span><span class='note-inline'>(八)</span>　末虎尾訶嚕微孕<span class='note-inline'>(二合)</span><span class='note-inline'>(九)</span>　滿駄呼摩<span class='note-inline'>(引)</span>朗<span class='note-inline'>(十)</span>　鉢那摩訶當當<span class='note-inline'>(十一)</span>　摩<span class='note-inline'>(引)</span>野惹<span class='note-inline'>(引)</span>朗<span class='note-inline'>(十二)</span>　嚩<span class='note-inline'>(引)</span>仵鉢半際<span class='note-inline'>(引)</span><span class='note-inline'>(十三)</span>　恥烏路伊薩嚕<span class='note-inline'>(十四)</span>　薩哩微<span class='note-inline'>(引二合)</span>遏朅哩<span class='note-inline'>(引)</span>盤<span class='note-inline'>(引)</span>妮烏輸薩嚕<span class='note-inline'>(十五)</span>　禰拏阿努捺彌遏烏<span class='note-inline'>(十六)</span>　薩呬烏摩<span class='note-inline'>(引)</span>儞<span class='note-inline'>(引)</span>微<span class='note-inline'>(引)</span><span class='note-inline'>(十七)</span>　末虎尾訶哩提<span class='note-inline'>(十八)</span>　伊拏呬阿酤<span class='note-inline'>(引)</span>微<span class='note-inline'>(引)</span><span class='note-inline'>(十九)</span>　穰呬遏拏囉<span class='note-inline'>(引)</span>阿努<span class='note-inline'>(二十)</span>　穌囉遏薩訶<span class='note-inline'>(引)</span>吠<span class='note-inline'>(引)</span><span class='note-inline'>(二十一)</span>　入舞<span class='note-inline'>(二合引)</span>尾壹遏薩體<span class='note-inline'>(引)</span><span class='note-inline'>(二十二)</span>　薩冐提遏烏婆<span class='note-inline'>(引)</span>吠<span class='note-inline'>(引)</span><span class='note-inline'>(二十三)</span>　那<span class='note-inline'>(引)</span>呬拏喝體<span class='note-inline'>(二十四)</span>　羯哩洗嚩儒<span class='note-inline'>(仁祖切)</span><span class='note-inline'>(二十五)</span>　嚩<span class='note-inline'>(引)</span>彌<span class='note-inline'>(引)</span>健吒<span class='note-inline'>(引)</span>囉尼阿穌薩儒<span class='note-inline'>(上同)</span><span class='note-inline'>(二十六)</span>　薩阿邏儞<span class='note-inline'>(引)</span>微<span class='note-inline'>(引)</span><span class='note-inline'>(二十七)</span>　彌里阿<span class='note-inline'>(引)</span>嚩儒<span class='note-inline'>(引)</span>三摩夜<span class='note-inline'>(引)</span>播<span class='note-inline'>(引)</span>微<span class='note-inline'>(引)</span><span class='note-inline'>(二十八)</span>　割哩阿<span class='note-inline'>(引)</span>割儒<span class='note-inline'>(引)</span><span class='note-inline'>(二十九)</span>　伊哥<span class='note-inline'>(引)</span>陵誐拏<span class='note-inline'>(三十)</span>　嚩<span class='note-inline'>(引)</span>嚩拏喝他<span class='note-inline'>(引)</span><span class='note-inline'>(三十一)</span>　微<span class='note-inline'>(引)</span>阿努囉<span class='note-inline'>(引)</span>阿拏<span class='note-inline'>(三十二)</span>　穌囉阿薩末他<span class='note-inline'>(三十三)</span>　帝<span class='note-inline'>(引)</span>阿<span class='note-inline'>(引)</span>酤<span class='note-inline'>(引)</span>吠<span class='note-inline'>(引)</span><span class='note-inline'>(三十四)</span>　潑羅虎摩<span class='note-inline'>(引)</span>隷<span class='note-inline'>(引)</span><span class='note-inline'>(三十五)</span>　怛馨左烏提<span class='note-inline'>(引)</span>吻<span class='note-inline'>(微引切)</span>達壹<span class='note-inline'>(三十六)</span>　蘇囉阿<span class='note-inline'>(引)</span>嚩拏<span class='note-inline'>(引)</span><span class='note-inline'>(三十七)</span>　儒伊馨倪<span class='note-inline'>(引)</span><span class='note-inline'>(三十八)</span>　伊馨儒<span class='note-inline'>(引)</span>婆<span class='note-inline'>(引)</span>晚帝<span class='note-inline'>(引)</span><span class='note-inline'>(三十九)</span>　穌囉阿嚩惹<span class='note-inline'>(引)</span>虎<span class='note-inline'>(四十)</span>　帝<span class='note-inline'>(引)</span>窣虎播<span class='note-inline'>(引)</span>晚帝<span class='note-inline'>(引)</span><span class='note-inline'>(四十一)</span>」</p>
<p>爾時，大遍照金剛如來說此妙歌讚已，復說供養真言曰：</p>
<p class="dharani">「唵<span class='note-inline'>(引)</span>阿耨怛囉<span class='note-inline'>(一)</span>　薩哩嚩<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>彌<span class='note-inline'>(引)</span>伽<span class='note-inline'>(二)</span>　烏訥誐<span class='note-inline'>(二合)</span>帝<span class='note-inline'>(引)</span>塞頗<span class='note-inline'>(二合)</span>囉呬[牟*含]<span class='note-inline'>(引)</span><span class='note-inline'>(三)</span>　誐誐那剛吽<span class='note-inline'>(引)</span><span class='note-inline'>(四)</span>　發吒<span class='note-inline'>(半音)</span>娑嚩<span class='note-inline'>(二合引)</span>賀<span class='note-inline'>(引)</span><span class='note-inline'>(五)</span>」</p>
<p>「時，持誦者誦此真言三遍已，想此供養遍滿虛空，即成一切供養，獻於一切賢聖皆大歡喜。」</p>
</div>
<div class='div-pin'><a id='mulu11' />
<p class='h1'>佛說瑜伽大教王經觀想菩提心大智品第七</p><p>爾時，一切如來及諸菩薩異口同音勸請世尊大遍照金剛如來：「唯願慈悲演說甚深無上大覺菩提心法。」</p>
<p>爾時，世尊受彼請已，而告眾言：「諦聽，諦聽！我今說之。」</p>
<p>佛言：「此菩提心即是身相，身相性空即真菩提，身既無別，語相亦然。」</p>
<p>爾時，諸佛如來聞佛說已，住一切如來身、口、意三密相中，心離取捨而說頌曰：</p>

<div class="lg regular" style="margin-left:1em;"><div class='lg-row'>「希有普賢身語心，　本無生滅亦無著，</div>
<div class='lg-row'>體無文字及諸相，　遠離戲論絕分別。」</div>
</div><p>爾時，諸佛說此頌已，時世尊阿閦如來入語相金剛三摩地，從定出已，說：「菩提心本離生滅，湛然清淨如虛空故。」而說頌曰：</p>

<div class="lg regular" style="margin-left:1em;"><div class='lg-row'>「菩提心本無生滅，　性淨無法無所受，</div>
<div class='lg-row'>無著無染如虛空，　是即堅固菩提心。」</div>
</div><p>如是阿閦如來說此頌已。</p>
<p>爾時，寶生如來入一切如來無相金剛三摩地，從定出已，說菩提心，頌曰：</p>

<div class="lg regular" style="margin-left:1em;"><div class='lg-row'>「此性本來無有性，　無相無為體凝寂，</div>
<div class='lg-row'>此法源從無我生，　是即堅固菩提心。」</div>
</div><p>如是寶生如來說此頌已。</p>
<p>爾時，無量壽如來入最勝熾盛金剛三摩地，從定出已，說菩提心，頌曰：</p>

<div class="lg regular" style="margin-left:1em;"><div class='lg-row'>「法界本來無所生，　寂然無性亦無相，</div>
<div class='lg-row'>洞達空理無邊際，　此即菩提真實心。」</div>
</div><p>如是無量壽如來說此頌已。</p>
<p>爾時，不空成就如來入無上智金剛三摩地，從定出已，說菩提心，頌曰：</p>

<div class="lg regular" style="margin-left:1em;"><div class='lg-row'>「諸法自性皆清淨，　本來寂靜無所有，</div>
<div class='lg-row'>亦無菩提亦無佛，　及彼眾生并壽者。</div>
<div class='lg-row'>有見如夢如幻化，　無見之見亦復然，</div>
<div class='lg-row'>離有離無取捨亡，　是即堅固菩提心。」</div>
</div><p>如是不空成就如來說此頌已。</p>
<p>爾時，慈氏菩薩等諸大菩薩聞諸如來以金剛身語心說清淨菩提心法，歎未曾有，而說頌曰：</p>

<div class="lg regular" style="margin-left:1em;"><div class='lg-row'>「唯佛最上尊，　善說微妙法，</div>
<div class='lg-row'>法從無我生，　稽首菩提心。</div>
<div class='lg-row'>字從無字生，　佛從無相顯，</div>
<div class='lg-row'>一切如幻夢，　稽首金剛心。」</div>
</div><p>如是慈氏菩薩等說此頌已。</p>
<p>爾時，大遍照金剛如來復說觀想法：「持誦者先跏趺坐，觀想五趣處與非處，以淨三業真言普皆清淨令住淨法，然後想自本心為其吽字，吽字變成佛身，佛身即自身，現貢高勢，以金剛鉤請召賢聖已，而現三昧作結界法，然後依法獻座及獻閼伽等種種供養，令一切賢聖生大歡喜，然後自作相應法。此有三種：一、祈求諸佛慈悲加護，想微妙字化成佛相；二、起自本身清淨菩提心成大智佛；三、所成佛相及菩薩等，依法了知印相圓滿。如是三種相應儀法具足，剎那之間神通變化成畢竟大智。</p>
<p>「復次，持誦者先安住三昧已，發大菩提心，洗除心垢，誦淨三業真言，一剎那中心垢清淨，以真言威力開發菩提心，觀一切法如幻如化，本自性空無有堅實。依此菩提心想為月輪，於月輪上想有唵字為身金剛，次想阿字成語金剛，吽字成心金剛。如是三字成金剛身、語、心已，想鉢字化成蓮花，乘此蓮花相好具足，想於佛身色相執捉儀法已，想自身作貢高勢，我身即是金剛如來，一切裝嚴圓光照曜，如是本身即是畢竟菩提大智，然後依五如來法，以真言印相為弟子甲冑器仗，即與授於灌頂。是時，阿闍梨觀想諸佛遍滿虛空作大神變，復想十方各有明王部領四兵，一切諸佛及大明王各結本印，手持器仗，遍滿十方作種種神變。此是五如來演暢瑜伽真理，四諦六度諸波羅蜜等如羯磨金剛，作大利樂救濟眾生。</p>
<p>「時，阿闍梨觀想諸佛遍滿虛空，各坐蓮花，諸相圓滿一切裝嚴，復想諸佛及彼花座相合為一，此則佛身一多無二，理事無礙，法界同體，然後依法儀則，獻戲鬘歌舞、香花燈塗等種種供養，或作於觀想，心有疲倦當即持誦，須正定身心離諸散亂，不急不緩文句周正。或持誦疲倦，即持鈴杵，依法擲杵振鈴而作供養已，發送賢聖，乃至作己身擁護隨意行住，或復再欲請召賢聖當用百字真言。時，阿闍梨如是依法觀想持誦，如天滿月無有虧盈，不久之間證大菩提，此人圓滿金剛乘成就羯磨法，亦如寶生佛等五部如來為一切明主。」</p>
</div>
<p class='juan'>佛說瑜伽大教王經卷第四</p>
</div><!-- end of div[@id='body'] -->
</body></html>