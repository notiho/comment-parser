<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說瑜伽大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu12' />佛說瑜伽大教王經卷第五</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-pin'><a id='mulu13' />
<p class='h1'>相應方便成就品第八</p><p>爾時，世尊大遍照金剛如來入一切如來智輪成就金剛三摩地，從定出已，說一切輪內外所作法：</p>
<p>「此瑜伽大教王經所作曼拏羅，隨於本尊名號連金剛出生稱曼拏羅名，然後作息災、增益、敬愛、降伏等法，當以本尊及諸菩薩觀想持誦已，即作此法。若作息災法，當依佛眼菩薩、尊那菩薩。若作增益法，當依寶光菩薩、白衣菩薩。若作敬愛法，當依多羅菩薩、金剛鎖菩薩。若作降伏法，當依顰眉菩薩、摩摩枳菩薩。</p>
<p>「復次，日前菩薩及鉢蘭拏舍嚩哩菩薩，此二菩薩亦能除災，若人依此持誦必得成就。</p>
<p>「如是諸菩薩具大威力與佛無異，能作一切成就之法。時，持誦者欲作身災法，各觀想本字化成佛眼菩薩及尊那菩薩，相好圓滿一切裝嚴，手持甘露軍持及數珠，以甘露軍持灌於災障人頂，如自清涼能除熱惱。時，持誦者想於自身即遍照如來，善能息除一切災障。</p>
<p>「復次，作增益法。時，阿闍梨觀想己身為寶生如來，身相金色，廣大圓滿，復想寶光菩薩及白衣菩薩，亦作金色以手持寶兼執蓮花，降甘露雨及雨珍寶，能作最上增益之法。</p>
<p>「復次，作敬愛法。持誦者觀想無量壽佛，身相赤色，廣大圓滿，復想多羅菩薩金剛鎖菩薩，身亦赤色手持羂索及金剛鉤，令人敬愛，即以鉤索鉤牽。如是依法速得敬愛。</p>
<p>「復次，作息災法。持誦者觀想日前菩薩及鉢蘭那賒嚩哩菩薩，遍滿虛空降甘露雨，即得災障消除。</p>
<p>「復次，降伏法。持誦者先想吽字化成不空成就佛，身相綠色，廣大圓滿，復想顰眉菩薩及摩摩枳菩薩，身相綠色，遍身金剛光明，現大忿怒相，降大天火燒彼降人身而作驚怖相。如是觀法相應，經剎那間，所降之人身得損壞乃至除滅。</p>
<p>「復次，薩埵金剛等四菩薩，能與有情作灌頂法。復有十六大菩薩於最上曼拏羅能作一切成就法。</p>
<p>「復有諸大明王，依法觀想能作降伏法。</p>
<p>「復次，作外降伏法。持誦者取所降伏人足下土及河兩岸土屍灰屍衣，以朅囉母怛囉同和為泥，作所降人像，復用芥子毒藥鹽泯母怛囉等，同和塗彼像身已，觀想彼像其心慌亂，風吹在於虛空，以金剛鉤鉤之，以羂索繫縛，稱所降人名，用骨朵打，以棘針遍身刺之，復用人骨為橛或佉禰囉木橛，於所降人像頭、額、臂、心、頸，如是五處釘之，即用利劍從足截斷，用[寧*頁]摩木柴燃火已，現大忿怒相，以所截形像於彼火內當作護摩。作此法時，或夜半或日中，所降伏人乃至諸佛聖力尚不能救，何況諸天而救護之。</p>
<p>「復次，作內降伏法。持誦者依法，先解除所降之人擁護已，觀想諸天明王現忿怒相，各持劍杖、金剛杵、擣杵、羂索、輪、弓箭等，以明王羂索縛降伏人牽往南方，行次之間復有明王以金剛杵打之而作驚怖，即以利劍開彼人腹，出於腸胃已，即誦此明王真言曰：</p>
<p class="dharani">「『唵<span class='note-inline'>(引)</span>吽<span class='note-inline'>(引)</span>嚩日囉<span class='note-inline'>(二合)</span>囉<span class='note-inline'>(引)</span>叉娑<span class='note-inline'>(一)</span>　薄叉野薄叉野<span class='note-inline'>(二)</span>』</p>
<p>「誦此真言已，復想金剛羅剎眾變為鵶野狐鷲鳥等，悉來聚集食彼降人，復想彼人乘於驝駝，在風輪上向南行之，復有明王隨後打擲。如是觀想，彼降伏人速得除滅。</p>
<p>「復次，辟除法。持誦者依金剛舜拏明王相應法，用旋風所吹樹葉，上書真言及所降人名，復取彼人足下土，與所書葉同處用足踏之，即誦本尊真言，速得辟除，乃至帝釋天不能救護，何況諸凡人。</p>
<p>「復次，辟除法。持誦者用獯狐翅，上書真言及所降人名，以淨行婆羅門髮纏之，即誦真言加持密埋地中，復想二大明王於彼打之，次想吽字化成微小金剛杵，入所降人身變成羯磨杵，有大熾焰打彼降人，身分肢節悉令乾枯，又想諸金剛拏枳儞悉來唼所降人身血。如是作法速得辟除，誦此真言曰：</p>
<p class="dharani">「『唵<span class='note-inline'>(引)</span>嚩日囉<span class='note-inline'>(二合)</span>拏<span class='note-inline'>(引)</span>枳儞<span class='note-inline'>(一)</span>　阿目割寫囉訖多<span class='note-inline'>(二合)</span>阿<span class='note-inline'>(引)</span>羯哩沙<span class='note-inline'>(二合)</span>野吽<span class='note-inline'>(引)</span>發吒<span class='note-inline'>(半音)</span><span class='note-inline'>(二)</span>』</p>
<p>「誦此真言已，依法相應，彼降伏人速得身分乾枯乃至除滅。</p>
<p>「復次，降雨法。持誦者往西北隅，以香水塗四方曼拏羅已，用塗香點七點圓如星相，以淨器蓋覆。持誦者觀想曼拏羅七點塗香成八角須彌山，化金剛杵周匝遍滿，復想野字成大風輪寂然不動。如是依法能降大雨。</p>
<p>「復次，降雨法。持誦者觀想八葉蓮花上有八大龍王，所謂阿難多龍王、酤哩哥龍王、嚩酥枳龍王、怛叉哥龍王、摩賀鉢訥摩龍王、羯哩酤吒哥龍王、商珂播羅龍王、鉢訥摩龍王如是龍王。如是龍王各各依法，色相裝嚴及執捉等一一觀想已，於夜分中往四衢道，用香水以左拇指塗四方曼拏羅，於四隅中畫金剛鉤等。時，持誦者於曼拏羅前敷座而坐，復想八大龍王真言與名同誦。如是依法能降大雨。</p>
<p>「復次，降雨法。持誦者想前八葉蓮花上有八大龍王，蓮花中心有大忿怒明王，身光熾盛化金翅鳥逼逐諸龍。時，持誦者誦吽吽字及龍王真言。如是觀想持誦必降大雨。</p>
<p>「復次，止雨法。持誦者觀想自身如三昧火，於眉間化出不動尊明王，遍身熾焰光明如日，亦如大遍照如來身有六臂，右手持劍金剛杵箭，左手持輪羂索弓，復想化諸明王及輪劍索弓箭金剛杵如雨滿空，即誦本真言。如是依法相應，大雨即止及除魔怖。</p>
<p>「復次，除魔驚怖法。持誦者用那囉嚕地囉及淨土相和作魔冤形像已，誦橛真言二十一遍，依日前菩薩法，觀想頻那夜迦入於降伏人口，以搗杵打之，即誦杵真言曰：</p>
<p class="dharani">「『唵<span class='note-inline'>(引)</span>宋婆嚩日囉<span class='note-inline'>(二合)</span><span class='note-inline'>(一)</span>　母娑隷<span class='note-inline'>(引)</span>那祖蘭拏<span class='note-inline'>(二合)</span>野<span class='note-inline'>(二)</span>　那囉尾覲曩<span class='note-inline'>(二合引)</span>吽<span class='note-inline'>(引)</span>發吒<span class='note-inline'>(半音)</span><span class='note-inline'>(三)</span>』</p>
<p>「如是依法持誦，一剎那中魔自驚怖退散馳走。</p>
<p>「復次，降雨法。持誦者觀想帝釋天三面四臂，身如月色，乘八身千頭白象，其象有千眼千牙，右手執金剛杵，左手持鈴安於腰側，色相圓滿作大富貴相，四天女圍繞在虛空中，利樂眾生。欲降甘雨，告諸龍言：『汝速降雨。』復想金翅鳥逼諸龍王，以觜啄之令降甘雨，即誦此真言曰：</p>
<p class="dharani">「『唵<span class='note-inline'>(引)</span>嚩日囉<span class='note-inline'>(二合)</span>拏<span class='note-inline'>(引)</span>囉<span class='note-inline'>(引)</span>野那儞哩嚩<span class='note-inline'>(二合引)</span>鉢野<span class='note-inline'>(一)</span>　挽呬儞<span class='note-inline'>(二合)</span>曼沒彌<span class='note-inline'>(引)</span>枿<span class='note-inline'>(引)</span>吽<span class='note-inline'>(引)</span><span class='note-inline'>(二)</span>』</p>
<p>「誦此真言已，即降大雨如瓶瀉水。</p>
<p>「復次，真言曰：</p>
<p class="dharani">「『唵<span class='note-inline'>(引)</span>摩賀<span class='note-inline'>(引)</span>穌珂嚩日囉<span class='note-inline'>(二合)</span>底[口*弱]吽<span class='note-inline'>(引)</span><span class='note-inline'>(一)</span>』</p>
<p>「持誦者誦此真言作金剛縛，依法觀想，能成就最上利樂之事。」</p>
<p>爾時，世尊大遍照金剛如來說此真言觀想微妙真實法已，心大歡喜顧視大眾，而以大智調伏諸眾故，持金剛杵入大樂三摩地。從定出已，以善方便引發大智故，以二手如蓮花安於頂上，從自眉間放大光明，現身、口、意三密之相。</p>
<p>爾時，阿閦佛、寶生佛、無量壽佛、不空成就佛及十六大菩薩，乃至一切諸大明王等，入深法門，通達三昧。時，金剛手菩薩摩訶薩合掌向佛，白言：「世尊！有何因緣放大光明普照眾會？唯願世尊為我等說。」</p>
<p>爾時，大遍照金剛如來出大妙音告菩薩等言：「汝今諦聽，當為汝說。此之光相顯於甚深祕密觀想微妙法門，有大利樂，成就金剛大智，證菩提道。」而說頌曰：</p>

<div class="lg regular" style="margin-left:1em;"><div class='lg-row'>「實相菩提非有無，　亦無二邊無中道，</div>
<div class='lg-row'>離相寂靜如虛空，　三世諸佛何所證？</div>
<div class='lg-row'>今說微妙大方便，　令彼悟入菩提心，</div>
<div class='lg-row'>智離取捨觀諸蘊，　唯顯真空大道心。</div>
<div class='lg-row'>最勝如來三身佛，　真心不向身中得，</div>
<div class='lg-row'>一切諸法從心生，　所生諸法即菩提。</div>
<div class='lg-row'>譬如幻師以幻心，　作彼種種幻化法，</div>
<div class='lg-row'>如是皆從妄想生，　菩提心相亦如是。</div>
<div class='lg-row'>金剛大智從心起，　善作無上菩提因，</div>
<div class='lg-row'>煩惱疑惑染彼心，　隨順眾生根性說。</div>
<div class='lg-row'>我見愚人分染淨，　不了四大假合身，</div>
<div class='lg-row'>觀想無為真性空，　究竟成就大菩提。」</div>
</div><p>爾時，大遍照金剛如來說此頌已，告金剛手菩薩言：「如是菩提本性清淨而有二義：一、非生煩惱，諸蘊無實故；二、性如虛空，思議不及故。此真菩提諸佛共說，若人觀想即住大智，能作羯磨成就之法。」</p>
<p>佛告金剛手菩薩：「若有持誦之者而常修習成就之法，雖復勤求，終難得成，我今為汝說彼調伏之法，於大樂方便速獲成就。持誦者當依金剛鉤大菩薩法，金剛羂索具大力，金剛拳大猛利，金剛橛能破壞，金剛骨朵能捶打，金剛哥梨印大勇猛，如是等諸天見之悉皆驚怖。此是佛之三昧，若持誦者依法觀想，誦於吽字，發金剛鉤善入諸佛心，見此三昧悉皆速來，此法能請召諸佛菩薩，何況凡夫眾生等。時，持誦者欲求成就作此降伏法，觀想以金剛縛縛之，以金剛哥利印作期剋相，以金剛堅固拳揮打，復用金剛橛釘彼五處——頂、額、頸、心、臂，以金剛骨朵而釘彼橛。如是依法，乃至大惡魔冤速自降伏，最上成就必得圓滿，佛果菩提不久克證。」</p>
<p>爾時，金剛手菩薩等一切大眾聞是祕密相應成就法已，心大歡喜，異口同音讚言：「善哉，善哉！世尊！此大相應祕密深固幽遠，能為眾生分別開示。」而說頌曰：</p>

<div class="lg regular" style="margin-left:1em;"><div class='lg-row'>「善哉無上大無畏，　遍照金剛大如來，</div>
<div class='lg-row'>善說真實微妙法，　利益一切諸眾生。</div>
<div class='lg-row'>大力金剛清淨鉤，　能入大智諸佛心，</div>
<div class='lg-row'>成就金剛最上乘，　通達祕密無為相，</div>
<div class='lg-row'>若人依法而勤修，　不久圓證菩提果。」</div>
</div><p>時，金剛手菩薩等說此頌已，大遍照金剛如來即說金剛鉤等真言：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合引)</span>酤舍阿哥哩沙<span class='note-inline'>(二合)</span>野吽<span class='note-inline'>(引)</span><span class='note-inline'>(一)</span>」</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>播舍滿馱吽<span class='note-inline'>(引)</span><span class='note-inline'>(一)</span>」</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>哥<span class='note-inline'>(引)</span>里怛哩惹<span class='note-inline'>(二合)</span>野吽<span class='note-inline'>(引)</span><span class='note-inline'>(一)</span>」</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>母瑟致<span class='note-inline'>(二合)</span>仡哩<span class='note-inline'>(二合)</span>恨拏<span class='note-inline'>(二合引)</span>鉢野吽<span class='note-inline'>(引)</span><span class='note-inline'>(一)</span>」</p>
<p>「如是金剛鉤等真言，清淨微妙具大威力，利益無量，若人依法持誦，無不成就。於金剛大智中最為殊勝，不得傳於邪見等非法之人。」</p>
</div>
<div class='div-pin'><a id='mulu14' />
<p class='h1'>佛說瑜伽大教王經護摩品第九</p><p>爾時，世尊大遍照金剛如來復入一切成就法儀行相應金剛三摩地，從定出已，說入寤成就法：「時，持誦者先於頂上想唵字，口中想有阿字，心中想有吽字，復想嚩字化成風輪，輪上有入寤者能說世間一切之事。持誦者作貢高勢，復想尊那菩薩即誦尊那菩薩真言曰：</p>
<p class="dharani">「『那莫颯鉢多<span class='note-inline'>(二合引)</span>曩<span class='note-inline'>(引)</span><span class='note-inline'>(一)</span>　三藐訖三<span class='note-inline'>(二合)</span>沒駄酤致<span class='note-inline'>(引)</span>曩<span class='note-inline'>(引)</span><span class='note-inline'>(二)</span>　怛[寧*也]<span class='note-inline'>(切身)</span>他<span class='note-inline'>(引)</span><span class='note-inline'>(三)</span>　唵<span class='note-inline'>(引)</span>左隸<span class='note-inline'>(引)</span><span class='note-inline'>(四)</span>　祖隷<span class='note-inline'>(五)</span>　尊禰<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span><span class='note-inline'>(六)</span>　摩賀<span class='note-inline'>(引)</span>尾哩曳<span class='note-inline'>(二合引)</span><span class='note-inline'>(七)</span>　阿鉢囉<span class='note-inline'>(二合)</span>底曷多舍<span class='note-inline'>(引)</span>娑儞<span class='note-inline'>(引)</span><span class='note-inline'>(八)</span>　摩賀<span class='note-inline'>(引)</span>末羅鉢囉<span class='note-inline'>(二合)</span>訖囉<span class='note-inline'>(二合)</span>彌<span class='note-inline'>(引)</span><span class='note-inline'>(九)</span>　遏西播<span class='note-inline'>(引)</span>舍鉢囉輸<span class='note-inline'>(十)</span>　仡哩<span class='note-inline'>(二合)</span>係多曷悉帝<span class='note-inline'>(二合引)</span><span class='note-inline'>(十一)</span>　摩賀<span class='note-inline'>(引)</span>骨嚕<span class='note-inline'>(二合引)</span>提<span class='note-inline'>(引)</span>說哩<span class='note-inline'>(十二)</span>　沃仡囉<span class='note-inline'>(二合)</span>嚕閉<span class='note-inline'>(引)</span><span class='note-inline'>(十三)</span>　阿難多母契<span class='note-inline'>(引)</span><span class='note-inline'>(十四)</span>　薩賀<span class='note-inline'>(引)</span>薩囉<span class='note-inline'>(二合)</span>部[口*爾]<span class='note-inline'>(引)</span><span class='note-inline'>(十五)</span>　阿[口*爾]帝<span class='note-inline'>(引)</span><span class='note-inline'>(十六)</span>　阿波囉<span class='note-inline'>(引)</span>[口*爾]帝<span class='note-inline'>(引)</span><span class='note-inline'>(十七)</span>　阿具哩<span class='note-inline'>(引)</span><span class='note-inline'>(十八)</span>　訥哩那<span class='note-inline'>(二合)</span>彌<span class='note-inline'>(引)</span><span class='note-inline'>(十九)</span>　薩賀娑囉<span class='note-inline'>(二合)</span>惡翅<span class='note-inline'>(引)</span><span class='note-inline'>(二十)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多阿地瑟吒<span class='note-inline'>(二合引)</span>那阿地瑟恥<span class='note-inline'>(二合)</span>帝<span class='note-inline'>(引)</span><span class='note-inline'>(二十一)</span>　薩哩嚩<span class='note-inline'>(二合)</span>禰<span class='note-inline'>(引)</span>嚩多<span class='note-inline'>(引)</span>曩<span class='note-inline'>(引)</span><span class='note-inline'>(二十二)</span>　滿禰多布[口*爾]帝<span class='note-inline'>(引)</span><span class='note-inline'>(二十三)</span>　鉢囉<span class='note-inline'>(二合)</span>娑<span class='note-inline'>(引)</span>提帝<span class='note-inline'>(引)</span><span class='note-inline'>(二十四)</span>　嚩日囉<span class='note-inline'>(二合)</span>具尼<span class='note-inline'>(引)</span><span class='note-inline'>(二十五)</span>　嚩日哩<span class='note-inline'>(二合引)</span>嚩日囉<span class='note-inline'>(二合引)</span>嚩係<span class='note-inline'>(引)</span><span class='note-inline'>(二十六)</span>　嚩日囉<span class='note-inline'>(二合引)</span>欲提<span class='note-inline'>(引)</span><span class='note-inline'>(二十七)</span>　嚩日囉<span class='note-inline'>(二合)</span>哥<span class='note-inline'>(引)</span>彌儞<span class='note-inline'>(引)</span><span class='note-inline'>(二十八)</span>　嚩日嚕<span class='note-inline'>(二合引)</span>儞彌<span class='note-inline'>(二合引)</span>里多<span class='note-inline'>(引)</span>翅<span class='note-inline'>(引)</span><span class='note-inline'>(二十九)</span>　惡叉曳<span class='note-inline'>(引)</span><span class='note-inline'>(三十)</span>　遏具哩<span class='note-inline'>(引)</span><span class='note-inline'>(三十一)</span>　具囉嚕必尼<span class='note-inline'>(三十二)</span>　尾訖哩<span class='note-inline'>(二合)</span>多捺哩舍<span class='note-inline'>(二合)</span>儞<span class='note-inline'>(引)</span><span class='note-inline'>(三十三)</span>　嚩日囉<span class='note-inline'>(二合)</span>吠<span class='note-inline'>(引)</span>女哩也<span class='note-inline'>(二合引)</span>朗訖哩<span class='note-inline'>(二合)</span>多設哩<span class='note-inline'>(引)</span>㘑<span class='note-inline'>(引)</span><span class='note-inline'>(三十四)</span>　唵<span class='note-inline'>(引)</span>婆誐嚩底尊禰<span class='note-inline'>(引)</span><span class='note-inline'>(三十五)</span>　訥龍<span class='note-inline'>(二合)</span>訥龍<span class='note-inline'>(二合)</span><span class='note-inline'>(三十六)</span>　咄龍<span class='note-inline'>(二合)</span>咄龍<span class='note-inline'>(二合)</span><span class='note-inline'>(三<span class='corr'>十</span>七)</span>　沒龍<span class='note-inline'>(二合)</span>沒龍<span class='note-inline'>(二合)</span><span class='note-inline'>(三十八)</span>　窣龍<span class='note-inline'>(二合)</span>窣龍<span class='note-inline'>(二合)</span><span class='note-inline'>(三十九)</span>　龍龍<span class='note-inline'>(四十)</span>　仡哩<span class='note-inline'>(二合)</span>恨拏<span class='note-inline'>(二合)</span>仡哩<span class='note-inline'>(二合)</span>恨拏<span class='note-inline'>(二合)</span><span class='note-inline'>(四十一)</span>　阿<span class='note-inline'>(引)</span>吠<span class='note-inline'>(引)</span>舍野阿<span class='note-inline'>(引)</span>吠<span class='note-inline'>(引)</span>舍野<span class='note-inline'>(四十二)</span>　仡哩<span class='note-inline'>(二合)</span>恨拏<span class='note-inline'>(二合引)</span>鉢野<span class='note-inline'>(四十三)</span>　仡哩<span class='note-inline'>(二合)</span>恨拏<span class='note-inline'>(二合引)</span>鉢野<span class='note-inline'>(四十四)</span>　訶囉訶囉<span class='note-inline'>(四十五)</span>　娑囉娑囉<span class='note-inline'>(四十六)</span>　摩<span class='note-inline'>(引)</span>囉野摩<span class='note-inline'>(引)</span>囉野<span class='note-inline'>(四十七)</span>　訶那訶那<span class='note-inline'>(四十八)</span>　畔惹畔惹<span class='note-inline'>(四十九)</span>　摩囉摩囉<span class='note-inline'>(五十)</span>　摩<span class='note-inline'>(引)</span>囉野摩<span class='note-inline'>(引)</span>囉野<span class='note-inline'>(五十一)</span>　鉢左鉢左<span class='note-inline'>(五十二)</span>　那賀那賀<span class='note-inline'>(五十三)</span>　仡哩<span class='note-inline'>(二合)</span>恨拏<span class='note-inline'>(二合)</span>仡哩<span class='note-inline'>(二合)</span>恨拏<span class='note-inline'>(二合)</span><span class='note-inline'>(五十四)</span>　噎那訥瑟吒<span class='note-inline'>(二合)</span>誐囉<span class='note-inline'>(二合)</span>㰠<span class='note-inline'>(五十五)</span>　入嚩<span class='note-inline'>(二合)</span>囕伊哥<span class='note-inline'>(引)</span>係剛<span class='note-inline'>(五十六)</span>　禰尾<span class='note-inline'>(二合)</span>係剛<span class='note-inline'>(五十七)</span>　底囉也<span class='note-inline'>(三合引)</span>係剛<span class='note-inline'>(五十八)</span>　左<span class='note-inline'>(引)</span>覩哩他<span class='note-inline'>(二合)</span>剛<span class='note-inline'>(五十九)</span>　禰爹入嚩<span class='note-inline'>(二合)</span>囕<span class='note-inline'>(六十)</span>　母虎哩底<span class='note-inline'>(二合)</span>剛<span class='note-inline'>(六十一)</span>　誐囉<span class='note-inline'>(二合)</span>賀怖多尾多<span class='note-inline'>(引)</span>拏<span class='note-inline'>(六十二)</span>　藥叉犖叉桑<span class='note-inline'>(六十三)</span>　酤瑟<span class='note-inline'>(二合引)</span>赧<span class='note-inline'>(六十四)</span>　喻儞昝<span class='note-inline'>(六十五)</span>　羯哩摩<span class='note-inline'>(二合)</span>昝<span class='note-inline'>(六十六)</span>　娑他<span class='note-inline'>(二合引)</span>嚩囕<span class='note-inline'>(六十七)</span>　昝誐忙<span class='note-inline'>(六十八)</span>　曳[牟*含]馨散底計唧訥瑟吒<span class='note-inline'>(二合)</span><span class='note-inline'>(六十九)</span>　當<span class='note-inline'>(引)</span>薩哩嚩<span class='note-inline'>(二合引)</span><span class='note-inline'>(七十)</span>　娑達野娑達野<span class='note-inline'>(七十一)</span>　末哩那<span class='note-inline'>(二合)</span>野末哩那野<span class='note-inline'>(七十二)</span>　輸沙野輸沙野<span class='note-inline'>(七十三)</span>　多<span class='note-inline'>(引)</span>鉢野多<span class='note-inline'>(引)</span>鉢野<span class='note-inline'>(七十四)</span>　嗢蹉<span class='note-inline'>(引)</span>那野嗢蹉<span class='note-inline'>(引)</span>那野<span class='note-inline'>(七十五)</span>　曷那曷那嚩日哩<span class='note-inline'>(二合)</span>拏<span class='note-inline'>(七十六)</span>　娑囉娑囉難尼<span class='note-inline'>(引)</span>那<span class='note-inline'>(七十七)</span>　摩<span class='note-inline'>(引)</span>囉野摩<span class='note-inline'>(引)</span>囉野朅尼儗<span class='note-inline'>(二合引)</span>那<span class='note-inline'>(七十八)</span>　吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span><span class='note-inline'>(七十九)</span>　沒龍<span class='note-inline'>(二合)</span>沒龍<span class='note-inline'>(二合)</span>沒龍<span class='note-inline'>(二合)</span><span class='note-inline'>(八十)</span>　吒龍<span class='note-inline'>(二合)</span><span class='note-inline'>(八十一)</span>　唵<span class='note-inline'>(引)</span>拶隸祖隸尊禰<span class='note-inline'>(引)</span><span class='note-inline'>(八十二)</span>　薩哩微<span class='note-inline'>(二合引)</span>釤<span class='note-inline'>(引)</span>娑達野娑嚩<span class='note-inline'>(二合引)</span>賀<span class='note-inline'>(引)</span><span class='note-inline'>(八十三)</span>』</p>
<p>「時，阿闍梨誦此真言時，持金剛杵，振金剛鈴，結金剛縛印，以印動搖，次想唵字化成摩馨捺囉<span class='note-inline'>(二合)</span>曼拏羅，復想曼拏羅中有八葉蓮花，每一葉中有一阿字，蓮花中心有四吽字，以二器物盛蓋，於曼拏羅想如本尊降伏彼人，即誦本真言，復想嚩字以為界圍。如是觀想持誦，能禁縛一切眾生乃至天人等。</p>
<p>「復次說護摩成就法。其火天總攝於諸天，而皆恒住護摩真實之理，善作種種事。此護摩能祭一切天，能作諸成就，若持誦者文句闕少儀法不具者，作此護摩即得圓滿，是故三世諸佛十方菩薩皆悉稱讚護摩之法。欲作息災、增益、敬愛三種護摩，當用鑽木出火，若作降伏等護摩，當用旃陀羅舍中火及尸陀林內火。此護摩爐有四種相：一、如圓月相；二、如半月相；三、四方相；四、三角相。此四種爐各有護摩印法，於其爐內安輪金剛杵、寶蓮花等印相，於護摩爐外依法安幖幟，於爐右邊安播帝哩窣嚕嚩及諸所用之物，周匝敷吉祥草，於爐左邊安閼伽水鉢，誦一切成就真言，加持閼伽水以自淨手，依法燃柴請召火天，誦此請召真言曰：</p>
<p class="dharani">「『唵<span class='note-inline'>(引)</span>伊係曳<span class='note-inline'>(二合引)</span>呬摩賀<span class='note-inline'>(引)</span>部多禰<span class='note-inline'>(引)</span>嚩哩始<span class='note-inline'>(一)</span>　提惹散怛摩<span class='note-inline'>(二)</span>　仡哩<span class='note-inline'>(二合)</span>係<span class='note-inline'>(引)</span>埵<span class='note-inline'>(引)</span>忽底摩<span class='note-inline'>(引)</span>賀<span class='note-inline'>(引)</span>囕<span class='note-inline'>(三)</span>　遏悉銘<span class='note-inline'>(二合)</span>散儞呬妬婆嚩<span class='note-inline'>(四)</span>　唵<span class='note-inline'>(引)</span>遏屹那<span class='note-inline'>(二合)</span>曳<span class='note-inline'>(引)</span><span class='note-inline'>(五)</span>　禰[卑*也]<span class='note-inline'>(切身)</span>禰[卑*也]<span class='note-inline'>(六)</span>　阿<span class='note-inline'>(引)</span>尾阿<span class='note-inline'>(引)</span>尾<span class='note-inline'>(七)</span>　摩賀<span class='note-inline'>(引)</span>室哩<span class='note-inline'>(二合引)</span>曳<span class='note-inline'>(引)</span><span class='note-inline'>(八)</span>　曷咩割咩<span class='note-inline'>(九)</span>　嚩<span class='note-inline'>(引)</span>曷那<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span><span class='note-inline'>(十)</span>』</p>
<p>「持誦者誦此真言，以二手合掌，右手拇指動搖已，用閼伽水以左手微灑淨於火內，即微作五供養。想東南隅火天來降，身短腹大，遍身赤色，四臂四面，面各三目，頂戴寶冠而垂髮髻，坐火輪上遍身羯磨光，右第一手作施願印，第二手持數珠，左第一手執軍持，第二手持杖，身嚴眾寶，諸天眷屬圍繞。如是觀想已，即請召火天入護摩爐。時，阿闍梨以護摩物三度擲於爐中而作護摩，即以閼伽水淨手獻供養已，迴施功德勞謝火天，即告所欲成就之法，然後辯認護摩火焰善惡之相。若火焰白色或如繖蓋幢形或似閼伽瓶右旋者，此皆善相當成本法。阿闍梨見此善相，即誦微妙歌讚，誦此讚時以唵字為首，莎賀字為尾，梵音相續嘹亮流美，其法必成。若作息災法當起慈悲心，若作增益法當起堅固不退心，若作敬愛法當起敬愛心，若作降伏法當現忿怒相起心食三界。如是阿闍梨各依法，持誦本部真言文句周正，獻種種廣大供養，於護摩儀一切了知。若作護摩先用酥滿播帝哩作護摩，然後依法次第；若作息災、增益、敬愛三種法，當用吉善物作於護摩；若作降伏法當用凶惡物作於護摩。如是瑜伽祕密之法，開觀想門入真實際，利樂有情要妙之道。」而說頌曰：</p>

<div class="lg regular" style="margin-left:1em;"><div class='lg-row'>「愚迷諸眾生，　堅心造眾惡，</div>
<div class='lg-row'>如是罪業成，　云何得善果？</div>
<div class='lg-row'>彼等愚迷者，　而無方便智，</div>
<div class='lg-row'>於此祕密門，　棄背不修習，</div>
<div class='lg-row'>深著於外境，　起妄想愚癡，</div>
<div class='lg-row'>罪福無分別。　此法本清淨，</div>
<div class='lg-row'>無生亦無滅，　方便佛所說，</div>
<div class='lg-row'>為淨眾生智。　如人欲泛海，</div>
<div class='lg-row'>及彼江河等，　須仗於船筏，</div>
<div class='lg-row'>方能到彼岸。　如是度輪迴，</div>
<div class='lg-row'>四流漂溺難，　須乘法行船，</div>
<div class='lg-row'>而至菩提岸。　遠離疑惑網，</div>
<div class='lg-row'>成就甚深法，　如來所說道，</div>
<div class='lg-row'>汝等勿生疑，　輕毀不信受，</div>
<div class='lg-row'>沈淪生死海，　無有解脫時。</div>
<div class='lg-row'>寂靜於身心，　遠離於惑染，</div>
<div class='lg-row'>身口意相應，　出生方便慧，</div>
<div class='lg-row'>除斷我人心，　現證一切智。」</div>
</div></div>
<div class='div-pin'><a id='mulu15' />
<p class='h1'>佛說瑜伽大教王經囑累品第十</p><p>爾時，大遍照金剛如來入最上成就金剛三摩地，從定出已，告金剛手菩薩言：「汝當諦聽，我今說一切三昧中金剛最上大三昧成就法。此祕密成就真言觀想相應儀則等，善能成就一切如來金剛身口意，永不退轉。</p>
<p>「復次，阿闍梨面前安輪，持誦本真言已，入遍照如來三摩地，以此持誦及三摩地威神之力即成聖輪，從地而起光明熾盛，即誦佛眼菩薩真言，以手持輪，於剎那間即自變身如遍照如來而無有異，轉大法輪利樂有情，令得趣向三乘聖道。</p>
<p>「復次，阿闍梨面前安金剛杵，持誦本真言已，入阿閦如來三摩地。以此持誦及三摩地威神之力即成聖杵，從地而起光明熾盛，以手持杵之間，即自變身如阿閦如來而無有異，諸佛菩薩悉皆圍繞，持金剛杵行於三界，而住一切眾生心，施一切眾生願。</p>
<p>「復次，阿闍梨面前安寶，持誦本真言已，入寶生如來三摩地。以持誦及三摩地威神之力即成聖寶，從地而起光明熾盛，復誦寶光菩薩真言，以手持寶光照十方，即自變身如寶生如來而無有異，持如意寶遊行佛剎，降大寶雨除諸眾生貧窮之苦。</p>
<p>「復次，阿闍梨面前安蓮花，持誦本真言已，入無量壽如來三摩地。以持誦及三摩地威神之力即成聖花，從地而起光明熾盛，即誦白衣菩薩真言，以手持花，即自變身如無量壽佛而無有異，居極樂世界，面如滿月，持法甘露施一切眾生。</p>
<p>「復次，阿闍梨面前安寶劍，持誦本真言已，入不空成就如來三摩地。以持誦及三摩地威神之力即成聖劍，從地而起光明熾盛，即誦多羅菩薩真言，以手持劍，即自變身如不空成就佛而無有異，如月清涼遊行佛剎，利樂眾生除彼煩惱。如是輪等五種聖法，依教持誦皆得成就。」</p>
<p>復次，世尊大<span class='corr'>遍</span>照金剛如來入平等住金剛三摩地，從定出已，顧視大眾默然而住。</p>
<p>爾時，慈氏菩薩即從座起偏袒右肩，合掌禮佛而白佛言：「世尊！若有阿闍梨於此一切如來身口意祕密大瑜伽教中受灌頂者，諸佛菩薩當云何觀？」</p>
<p>佛言：「慈氏！彼諸如來及諸菩薩觀此受灌頂阿闍梨，如觀菩提真心而無二相。何以故？灌頂之法與菩提一故。」佛言：「善男子！汝今諦聽。此阿闍梨所有十方諸佛及諸菩薩、現在說法者，一日三時來詣阿闍梨所獻大供養，如佛無異，俱發聲言：『此阿闍梨即是我等諸佛父母及為我等諸佛之師。』</p>
<p>「復次，善男子！所有十方世界諸佛世尊現在說法者，彼諸如來所有三業積聚無量福德，是等阿闍梨一毛孔福德。何以故？此阿闍梨受瑜伽灌頂已，與一切佛智相應，真心微妙無有等故。」</p>
<p>爾時，慈氏菩薩聞佛說已，歎未曾有，住立佛前。爾時，阿閦如來、寶生如來、無量壽如來、不空成就如來、大遍照如來等，入金剛阿闍梨三昧相金剛三摩地，從定出已，告諸如來及彼菩薩言：「諦聽，諦聽！所有三世諸佛皆來詣阿闍梨所恭敬供養。何以故？此金剛阿闍梨即是一切如來、智主。」</p>
<p>爾時，彼諸如來及諸菩薩聞佛說已，白佛言：「世尊！一切如來金剛身、語、心三密成就法，當依何住？」佛言：「一切如來金剛身、語、心三密成就法，當依金剛阿闍梨身、語、心住。」</p>
<p>復次，諸菩薩白佛言：「世尊！此金剛阿闍梨身、語、心當依何住？」佛言：「當依虛空住。」菩薩白言：「虛空當依何住？」佛言：「依金剛阿闍梨心住。」菩薩白言：「心依何住？」佛言：「心本離相而無所住。」</p>
<p>爾時，諸菩薩等聞佛說已，心念希有，默然而住。佛告諸菩薩言：「今此瑜伽大教有十種祕密真實之義：一、曼拏羅；二、三摩地；三、印相；四、行步；五、坐位；六、持誦；七、護摩；八、供養；九、本事；十、相應。此之十法，大智所生，甚深祕密，三世諸佛同共宣說。若諸學法弟子及受灌頂者，於阿闍梨恒行恭敬尊重供養，所有三密瑜伽之教，隨自根性依法受持展轉流傳，利益安樂一切眾生。」</p>
<p>佛言：「此瑜伽大教，汝阿闍梨等勿得傳於無信根人及輕法愚癡之者。若傳彼等，法不成就及破<span class='corr'>三</span>昧，身壞命終墮大地獄。若復有人不依此妙法甘露精進焚修，是人不能除斷一切煩惱，何況修諸苦行捨於頭目手足等。若人於此教中，隨修一法、一行持誦精熟，住於寂靜入三摩地，能斷煩惱現證佛果。」</p>
<p>佛說此經已，諸菩薩等及天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，聞佛所說，皆大歡喜信受奉行。</p>
</div>
<p class='juan'>佛說瑜伽大教王經卷第五</p>
</div><!-- end of div[@id='body'] -->
</body></html>