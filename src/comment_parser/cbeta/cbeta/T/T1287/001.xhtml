<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大黑天神法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-jing'>No. 1287
<p class='juan'><a id='mulu1' />大黑天神法</p><p class="byline">嘉祥寺神愷記</p><p>大黑天神者。大自在天變身也。五天竺並吾朝諸伽藍等皆所安置也。有人云。大黑天神者。堅牢地天化身也。伽藍安之。每日所炊飯上分供養此天。誓夢中語詞之中曰。若吾安置伽藍。日日敬供者。吾寺中令住眾多僧。每日必養千人之眾。乃至人宅亦爾也。若人三年專心供吾者。吾必此來。供人授與世間富貴乃至官位爵祿。應惟悉與焉。吾體作五尺。若三尺若二尺五寸亦得通免之。膚色悉作黑色。頭令冠烏帽子悉黑色也。令著袴驅褰不垂。令著狩衣。裙短袖細。右手作拳令收右腰。左手令持大袋。從背令懸肩上其袋之色為鼠毛色。其垂下裎餘臀上。如是作畢。居大眾食屋禮供者。堂屋房舍必自然之榮。聚集涌出。又若人常持念吾呪。四季大備餚饍酒羹飯食乃至百味。以五更時不知眾多人供吾者。決定與富。其呪曰。</p>
<p class="dharani">唵密止密止舍婆隷多羅羯帝娑婆訶</p>
<p>印者。二手內縛舒二地二水。來去是也。供養印者用常途法。禮供人者。必於此神成父母之想。於三寶成外護。於眾人成父母故也。余久聞天竺土風並吾當朝土風。諸寺安此天莫非豐饒。因之為斷後輩之疑。以野客夢事引尋貽之焉。</p>
<p>大黑天神法　師云。此最祕密也。不入室弟子不可傳受。千金莫傳努力讚<span class='note-inline'>(天讚)</span>。</p>
<p>種子ma。</p>
<p>大黑天神者。<span class='corr'>胎</span>藏界梵號云摩訶迦羅天。亦云大黑天神。用普印。三摩耶形劍。青色三面六臂。前左右手橫執劍左次手執人頭<span class='note-inline'>(取髻提也)</span>右次手執羊牝。次左右象皮張背後。以髑髏為瓔珞也。故本云黑淺色也。仁王經良賁疏云。言塜間者所住處也。言摩訶者。此翻云大。言迦羅者。此云黑天也。上句梵語。下句唐言。大黑天神鬪戰神也。若禮彼神。增其威德。舉事皆勝。故嚮祀也。何以知者。三藏引別梵筴云。孔雀王經說。烏尸尼國國城東。有林名奢摩奢那。此云尸林。其林縱橫滿一由旬。有大黑天神。是摩醯首羅變化之身。與諸鬼神無量眷屬。常於夜間遊行林中。有大神力。多諸珍寶。有隱形藥有長年藥。遊行飛空。諸幻術藥與人貿易。唯取生人血肉。先約斤兩而貿藥等。若人欲往。以陀羅尼加持其身。然往貿易。若不加持。彼諸鬼神。乃自隱形盜人血肉。令減斤兩。即取彼人身上血肉。隨取隨盡。不充先約。乃至取盡一人血肉。斤兩不充藥不可得。若加持者貿得寶貝及諸藥等。隨意所為皆得成就。若嚮祀者。唯人血肉也。彼有大力即加護人。所作勇猛鬪戰等法皆得勝也。故大黑天神即鬪戰神也。此天即七母天為眷屬<span class='note-inline'>(云云)</span>有七姊妹者。一左閟拏。二嬌吠哩。三吠瑟拏微。四嬌麼哩。五印[打-丁+荼]里。六勞[打-丁+荼]里。七末羅呬弭。是七名皆是真言也。大日經疏云。荼吉尼真言。此是世間有造此法術者。亦自在呪術能知人欲命終者。六月即知之。知已。即作法取其心食之。所以爾者人身中有黃。所謂人黃猶牛有黃也。若得食者能得極大成就。一日周遊四域。隨意所為皆得。亦能種種治人。有嫌者以術治之極令病苦。然彼法不得殺人。要依自計方術。人欲死者去。六月即知之。知已以術取其心。雖取其心然有法術。要以餘物代之。此人命亦不終。至合死時方壞也。大都是夜叉大自在。於世人所說大極。屬摩訶迦羅。所謂大黑神也。毘盧遮那以降伏三世法門。欲除彼故化作大黑神。過於彼無量示現。以灰塗身在曠野中。以術悉召一切法成就乘空履水皆無礙諸荼吉尼而訶責之。猶汝常噉人故。我今亦當食汝。即吞噉之。然不令死彼。伏已放之悉令斷肉。彼白佛言。我今悉食肉得存。今如何自濟。佛言聽汝食死人心。彼言人欲死時。諸天夜叉等知彼命盡。爭來欲食。我云何得之。佛言為汝說真言法及印。六月未死即能知之。知已。以法加護勿令他畏得損。至命盡時聽汝取食也。如是稍引令得入道故。有此真言訶唎<span class='note-inline'>(二合訶定行利垢)</span>訶<span class='note-inline'>(行除彼邪術之垢也)</span>瑜祇經疏云。吽迦羅<span class='note-inline'>(名降三世降伏義)</span>迦羅<span class='note-inline'>(又云黑闇)</span>大日經疏云摩訶迦羅大黑天神。又云大闇夜天。以迦羅翻黑闇。仁王疏云摩訶迦羅神<span class='note-inline'>(云云)</span>　摩訶迦羅用普印　唵摩訶迦羅野娑婆<span class='note-inline'>(二合)</span>賀<span class='note-inline'>(引)</span>　南海傳云。又復西方諸大寺處。咸於食厨柱側。或在大庫門前彫木表形。或二尺三尺為神王狀。坐把金囊却踞小床。一脚垂地每將油拭黑色為形。號曰莫訶呵羅。即大黑神也。古代相承云。是大天之部屬。性愛三寶護持五眾。使無損秏。求者稱情。但至食時。厨家每薦香火。所有飲食隨列於前。曾親見說大涅槃處般禪那寺。每常僧食一百有餘。春秋二時。禮拜之際不期而至。僧徒五百臨中忽來。正到中時無宜更煮。其知事人告厨家曰。有斯倉卒事欲如何。于時有一淨人老母而告之曰。此乃常事無勞見憂。遂乃多然香火盛陳祭食。告黑神曰。大聖涅槃爾徒尚在。四方僧至為禮於聖蹤。飲食供養勿令闕乏。是仁之力幸可知時。尋即總命大眾令坐。以寺常食次第行之。大眾咸足。其餐所長還如常日。咸皆唱善讚天神之力。親行禮覲。故覩黑神。見在其前食成大聚。問其何意報此所由。淮北雖復先無江南多有置處。求者効驗。神道非虛。大覺寺目真隣陀龍。亦同斯異矣。</p>
<p class="dharani">唵密止密止舍婆隷多羅羯帝訶娑婆訶<span class='note-inline'>(引)</span>唵摩訶迦羅耶娑婆訶</p>
<p>口傳云常途法者十八道　口傳云。仁王經云塚間摩訶迦羅大黑天神。理趣釋云七母女天者是摩訶迦羅天眷屬。可居東北方。最祕最祕。</p>
<p>師云。此法最極祕密法也。不入室乃無名薄之人。不可傳受。莫傳千金努努　先可儲供一面　次可儲少少之菓　次備香水一杯<span class='note-inline'>(可加散杖)</span>次塗香一杯花鬘一杯燒香一杯酒一杯<span class='note-inline'>(若無者用茶)</span>次洗米一杯<span class='note-inline'>(若飯)</span>銀錢一捧<span class='note-inline'>(若加用幣帛用普供養明)</span>次於房中洗手嗽口次護身<span class='note-inline'>(淨三業三都被甲如十八道)</span>次入堂<span class='note-inline'>(持珠杵)</span>次禮佛著座　次塗香塗手　次加持香水<span class='note-inline'>(用辦事印明)</span>次灑淨供物次加持飯食印真言　左手作拳押腰。右手五指直立。屈中指節。以空指置火甲。每誦真言摩中指甲上兩三遍。餘舒之。然後以大指頭指三遍。彈指舒之。真言曰。</p>
<p class="dharani">na　maḥ　rva　ta　thā　ga　tā　va　ru　曩　莫　薩嚩　怛　他(引)　蘖　多(引)　嚩　路　ki　te　oṃ　sa　bha　ra　sa　bha　ra　hūṃ　</p>
枳　帝　唵　三　婆　羅　三　婆　羅　吽　<p>次施甘露印明　作施無畏印以右手竪展五指。直上即是。真言曰。</p>
<p class="dharani">na　maḥ　srū　pa　ya　ta　thā　ga　tā　曩　莫　蘇嚕(二合)　跛　野　怛　他　蘖　多(引)　ya　ta　dya　tā　oṃ　srū　srū　野　怛　儞也(引)　他　唵(引)　蘇嚕(二合)　蘇嚕(二合)　pra　srū　pra　srū　鉢羅(二合)　蘇嚕(二合)　鉢羅(二合)　蘇嚕(二合)　svā　hā　</p>
娑嚩(二合)　賀(引)　<p>次鑁字心水輪觀　先作施無畏印。右手掌心觀vaṃ字誦vaṃ字。此呪一七遍。即展開五指。向下臨食器中觀。真言曰。</p>
<p class="dharani">na　maḥ　sa　ma　nta　bu　ddhā　nāṃ　vaṃ　</p>
曩　莫　三　曼　多　沒　馱　南　鑁　<p>次勸請<span class='note-inline'>(用堅實合掌)</span>。</p>
<p>　至心謹請　摩訶迦羅　大黑天神　與諸眷屬　來降於此　受此供養<span class='note-inline'>(三遍)</span>　真言曰。</p>
<p class="dharani">oṃ　ma　ha　ka　ra　ya　e　hye　hi　</p>
唵　摩　訶　迦　羅　耶　曳　醯　呬<span class='note-inline'>(三反普印明)</span>　<p>以二空招之<span class='note-inline'>(三反)</span>　次閼伽<span class='note-inline'>(取散杖誦闕伽明於座前灑之三遍)</span>　次華座<span class='note-inline'>(取一房花誦花座明置於座所或亦用印明)</span>　次塗香　次華鬘　次燒香　次飲食<span class='note-inline'>(先菓子次酒次飲食)</span>　次燈明　次銀錢<span class='note-inline'>(或加用幣帛)</span>次普供養<span class='note-inline'>(如十八道也)</span>　次讚印<span class='note-inline'>(用普諸天贊)</span>　次諦緣度<span class='note-inline'>(用普印)</span>　次心經<span class='note-inline'>(用普印)</span>　次隨意祈願　次根本印真言<span class='note-inline'>(同印)</span>　次念誦<span class='note-inline'>(極少百遍)</span>　次閼伽<span class='note-inline'>(如先)</span>　次啟白<span class='note-inline'>(用普印)</span>所設供養　可笑麁惡　攀緣覺觀　多不如法　惱亂冥眾　唯願慈悲　布施歡喜</p>
<p>次禮拜　次撥遣　右手作拳。以大指捻頭指。仰掌彈指作聲七遍是也。真言曰。</p>
<p class="dharani">oṃ　va　jra　mu　kṣa　bhuḥ　</p>
唵　拔　折羅(二合)　母　乞叉(二合)　穆　<p>次護身<span class='note-inline'>(三部被甲如先)</span>　次著座</p>
<p>諸天讚</p>
<p class="dharani">a　yaṃ　tu　de　va　sa　ga　sra　kaṃ　na　re　阿　演　都　泥　縛　左　誐　素羅　緊　那　黎　ndra　sa　ka　ra　da　yā　pra　va　ra　捺羅(二合)　娑　羯　羅　娜　臾　鉢羅(二合)　縛　羅　dha　rmma　kṛ　ta　dhi　ka　ra　vi　dha　rmma　達　麼　枳里(二合)　多　地　伽　羅　尾　達　麼　ca　pra　sa　ma　sau　khyai　ni　me　ta　左　鉢羅(二合)　娑　麼　操　企也(二合)　儞　銘　多　bhu　ta　me　ta　pra　ka　ṣa　ya　ta　di　ha　部　多　銘　多　鉢羅(二合)　迦　捨　夜　怛　儞　賀　śra　ma　thā　ya　dha　maṃ　</p>
室羅(二合)　摩　拏　也　馱　[牟*含]　
<p class='juan'>大黑天神法<span class='note-inline'>(終)</span></p></div>
<div class='div-w'><p>切云褰<span class='note-inline'>(舉奠反衣後也)</span>裙<span class='note-inline'>(欺文反裳也)</span>和名云臀<span class='note-inline'>(從軍反訓云井左良比)</span>亦云裙<span class='note-inline'>(音裙訓云古呂毛乃須祖亦云古呂毛乃惠利)</span>。</p>
<p>承安三年二月十八日。於醍醐寺勝俱胝院之東坊。二箇日書寫了。</p>
<p>永正三年丙寅二月二日。於上醍醐寺寂靜院。谷行樹院澄惠法印傳授畢　快瑜。</p>
<p>明和元年甲申仲秋二日。以或古本謄寫一挍了。　　　　　　　　　沙門智好</p>
<p>享和改元秋八月後五日。集三五本校之。以授工壽梓。令人知天尊之靈驗　又有八臂天希麟音義云。經云摩訶迦羅大黑天神唐梵雙舉也。此神青黑雲色。壽無量歲。八臂各執異仗。貫穿髑髏以為瓔珞。作天忿怒形。足下有地神女天以兩手承足者也。　　豐山長谷總持院勤息快道記</p>
<p>　一校加筆畢　　　　　　　　慈順</p>
</div>
</div><!-- end of div[@id='body'] -->
</body></html>