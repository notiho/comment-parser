<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>略法華三昧補助儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1943 [cf. Nos. 1941, 1942, 1944]
<p class='juan'><a id='mulu1' />略法華三昧補助儀并序</p>
<div class='div-other'><p><span class='note-inline'>(由此懺法隨事觀想。並指法華三昧補助儀文。今恐各行無處尋。檢翻成所闕故。從要急略彼辭句。附此文後以備承用。請對前事儀之下。運此觀想故。此但令運想。不錄事相。用者應知)</span>初運香華<span class='note-inline'>(運想曰。願此香華遍十方。以為微妙光明臺。諸天音樂天寶香。諸天餚饍天寶衣。不可思議妙法塵。一一塵出一切塵。一一塵出一切法。旋轉無礙互莊嚴。遍至一切三寶前。十方法界三寶前。皆有我身修供養。一一皆悉遍法界。彼彼無雜無障閡。盡未來際作佛事普熏法界。諸眾生蒙熏皆發菩提心。同入無生證佛智)</span>請佛<span class='note-inline'>(我三業性如虛空。釋迦牟尼亦如是。不起真際為眾生與眾俱來受供養)</span>諸佛菩薩<span class='note-inline'>(但改牟尼及形相來處)</span>請法<span class='note-inline'>(法性如空不可見。常住法寶難思議。我今三業如法請。惟願影現受供養)</span>禮佛<span class='note-inline'>(能禮所禮性空寂。感應道交難思議。我此道場如帝珠。釋迦牟尼影現中。我今影現牟尼前。頭面接足歸命禮)</span>餘佛菩薩<span class='note-inline'>(但改牟尼為異)</span>禮法<span class='note-inline'>(真空法性如虛空。常住法寶難思議。我身影現法寶前。莫不皆悉歸命禮)</span>普為<span class='note-inline'>(我及眾生云云)</span>懺悔前運逆順十心<span class='note-inline'>(我與眾生云云)</span>。</p>
</div>
<p class='juan'>略法華三昧補助儀</p>
</div><!-- end of div[@id='body'] -->
</body></html>