<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說雨寶陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1163 [Nos. 1162, 1164, 1165]
<p class='juan'><a id='mulu1' />佛說雨寶陀羅尼經</p><p class="byline">唐三藏沙門大廣智不空奉　詔譯</p>
<div class='div-jing'><p>如是我聞。一時薄伽梵住憍睒彌國建吒迦林。與大苾芻眾五百人俱。又與多諸大菩薩摩訶薩俱。時憍睒彌國中有一長者。名曰妙月。諸根寂靜心意寂靜。多有男女及多僮僕。淨信成就。往詣佛所頭面禮足。繞百千匝却住一面。合掌恭敬而白佛言。世尊欲問如來應正等覺。少有所疑事。惟願大慈垂愍聽許。爾時世尊告長者言。恣汝意問。當為汝說。令汝心喜。時彼長者聞是語已歡喜踊躍。世尊云何善男子善女人諸貧匱者可得富饒。諸有疾病令無疾病。爾時世尊告妙月長者言。何緣作如是問。時彼長者重白佛言。世尊我等在家多諸眷屬。資財乏少難可支濟。又多疾病。惟願世尊開示法要。當令貧者永離貧窮。倉庫財寶皆悉盈滿。存濟家中妻子男女眷屬有來求者必生歡喜。為大施主。使諸倉庫金銀珍寶如意摩尼金剛諸珍商佉室羅赤珠碼碯金寶之類豐饒無有盡竭。周給親屬廣修惠施饒益有情。爾時世尊告妙月長者言。善男子我於過去阿僧祇劫前遇佛世尊。名持金剛海音如來應正遍知。從彼如來受得此雨寶陀羅尼。受持讀誦思惟計念隨喜為他廣說流布。由此陀羅尼威德力故。若善男子人與非人藥叉羅剎畢隷多畢舍遮鳩槃拏烏娑多羅迦布單那羯吒布單那等起惡心者。不能為害。復有諸鬼噉人脂髓膿血涕唾大小便利欲來惱者。不能為障礙。佛告妙月。若有善男子心念手持書寫。但聞名字受持隨喜廣為他敷演者。彼善男子善女人長夜安隱受諸快樂。為瑜伽資糧安隱豐饒故。若有人欲受持此雨寶陀羅尼者。應供養一切如來。一夜二夜或三夜。專心誦持。受敬淨信三寶諸天悉皆歡喜。即雨財寶穀麥。為彼讀誦法師故。即說陀羅尼曰。</p>
<p class="dharani">曩謨<span class='note-inline'>(引)</span>婆<span class='note-inline'>(去聲)</span>誐嚩帝<span class='note-inline'>(一)</span>嚩日囉<span class='note-inline'>(二合)</span>馱囉<span class='note-inline'>(二)</span>娑<span class='note-inline'>(引)</span>誐囉捏<span class='note-inline'>(奴逸切)</span>具灑<span class='note-inline'>(引)</span>耶<span class='note-inline'>(三)</span>怛他<span class='note-inline'>(引)</span>孽多<span class='note-inline'>(引)</span>野<span class='note-inline'>(四引)</span>怛儞也<span class='note-inline'>(二合)</span>他<span class='note-inline'>(引)</span>唵素嚕閉<span class='note-inline'>(五)</span>跋捺囉<span class='note-inline'>(二合)</span>嚩底<span class='note-inline'>(丁以切六)</span>矒誐阿左㘑<span class='note-inline'>(七)</span>阿左跛㘑<span class='note-inline'>(八)</span>嗢<span class='note-inline'>(鳥骨切)</span>伽<span class='note-inline'>(引)</span>跢儞<span class='note-inline'>(九)</span>嗢陛娜儞<span class='note-inline'>(十)</span>薩寫嚩底<span class='note-inline'>(十一)</span>馱<span class='note-inline'>(引)</span>孃<span class='note-inline'>(上聲)</span>嚩底<span class='note-inline'>(丁以切十二)</span>馱曩嚩底<span class='note-inline'>(十三)</span>室唎<span class='note-inline'>(二合)</span>麼底<span class='note-inline'>(十四)</span>鉢囉<span class='note-inline'>(二合)</span>婆嚩底<span class='note-inline'>(十五)</span>阿<span class='note-inline'>(上聲)</span>麼㘑<span class='note-inline'>(十六)</span>尾麼黎<span class='note-inline'>(十七)</span>嚕嚕<span class='note-inline'>(十八)</span>素嚕閉<span class='note-inline'>(十九)</span>尾麼黎<span class='note-inline'>(二十)</span>阿娜多悉帝<span class='note-inline'>(二合二十一)</span>尾娜多悉帝<span class='note-inline'>(二合二十二)</span>尾濕嚩<span class='note-inline'>(二合)</span>計如<span class='note-inline'>(二十三)</span>鴦矩㘑<span class='note-inline'>(二十四)</span>矒矩㘑<span class='note-inline'>(二十五)</span>地地冥<span class='note-inline'>(二十六)</span>度度冥<span class='note-inline'>(二十七)</span>跢跢㘑<span class='note-inline'>(二十八)</span>多囉多囉<span class='note-inline'>(二十九)</span>嚩日㘑<span class='note-inline'>(二合三十)</span>阿<span class='note-inline'>(引)</span>[革*(蔑-戍+戊)]跢儞<span class='note-inline'>(三十一)</span>步計屋計<span class='note-inline'>(三十二)</span>吒計吒計<span class='note-inline'>(三十三)</span>[革*(蔑-戍+戊)]囉灑<span class='note-inline'>(二合)</span>尼<span class='note-inline'>(三十四)</span>儞澁播<span class='note-inline'>(二合引)</span>娜儞<span class='note-inline'>(三十五)</span>婆誐挽<span class='note-inline'>(三十六)</span>嚩日囉<span class='note-inline'>(二合)</span>馱囉<span class='note-inline'>(三十七)</span>娑<span class='note-inline'>(引)</span>誐囉<span class='note-inline'>(三十八)</span>捏具<span class='note-inline'>(引)</span>衫<span class='note-inline'>(三十九)</span>怛他<span class='note-inline'>(引)</span>蘖跢麼弩娑磨<span class='note-inline'>(二合)</span>囉<span class='note-inline'>(四十)</span>娑麼<span class='note-inline'>(二合)</span>囉娑麼<span class='note-inline'>(二合)</span>囉<span class='note-inline'>(四十一)</span>薩嚩怛他<span class='note-inline'>(引)</span>孽跢<span class='note-inline'>(四十二)</span>薩底也<span class='note-inline'>(二合四十三)</span>麼弩娑麼<span class='note-inline'>(二合)</span>囉<span class='note-inline'>(四十四)</span>僧伽薩底也<span class='note-inline'>(二合)</span>麼弩娑麼<span class='note-inline'>(二合)</span>囉<span class='note-inline'>(四十五)</span>怛吒怛吒<span class='note-inline'>(四十六)</span>布<span class='note-inline'>(引)</span>囉布<span class='note-inline'>(引)</span>囉<span class='note-inline'>(四十七)</span>布<span class='note-inline'>(引)</span>囉也布<span class='note-inline'>(引)</span>囉野<span class='note-inline'>(四十八)</span>婆囉婆<span class='note-inline'>(去聲)</span>囉婆<span class='note-inline'>(去聲)</span>囉抳<span class='note-inline'>(四十九)</span>素矒誐麗<span class='note-inline'>(五十)</span>扇<span class='note-inline'>(引)</span>跢麼底<span class='note-inline'>(五十一)</span>瞢誐攞麼底<span class='note-inline'>(五十二)</span>鉢囉<span class='note-inline'>(二合)</span>婆<span class='note-inline'>(引)</span>麼底摩訶<span class='note-inline'>(引)</span>麼底<span class='note-inline'>(五十三)</span>素婆捺囉<span class='note-inline'>(二合)</span>嚩底<span class='note-inline'>(五十四)</span>阿<span class='note-inline'>(引)</span>蘖蹉<span class='note-inline'>(引)</span>阿<span class='note-inline'>(引)</span>蘖蹉<span class='note-inline'>(五十五引)</span>三麼野麼弩娑麼<span class='note-inline'>(二合)</span>囉娑嚩<span class='note-inline'>(二合引)</span>賀<span class='note-inline'>(引五十六)</span>阿馱<span class='note-inline'>(引)</span>囉拏麼弩娑麼<span class='note-inline'>(二合)</span>囉娑嚩<span class='note-inline'>(二合引)</span>賀<span class='note-inline'>(引五十七)</span>鉢囉<span class='note-inline'>(二合)</span>婆<span class='note-inline'>(去聲引)</span>嚩麼弩娑麼<span class='note-inline'>(二合)</span>囉娑嚩<span class='note-inline'>(二合)</span>賀<span class='note-inline'>(引五十八)</span>馱哩<span class='note-inline'>(二合)</span>底麼弩娑麼<span class='note-inline'>(二合)</span>囉娑嚩<span class='note-inline'>(二合引)</span>賀<span class='note-inline'>(五十九引)</span>尾惹野麼弩娑麼<span class='note-inline'>(二合)</span>囉娑嚩<span class='note-inline'>(二合)</span>賀<span class='note-inline'>(引六十)</span>薩嚩薩怛嚩<span class='note-inline'>(二合)</span>尾惹野麼弩娑麼<span class='note-inline'>(二合)</span>囉娑嚩<span class='note-inline'>(二合引)</span>賀<span class='note-inline'>(引六十一)</span></p>
<p>佛告妙月長者。此名雨寶陀羅尼。以此陀羅尼威力。病患飢儉疾疫業障悉皆消滅。若善男子善女人先應供養一切如來。於一日一夜無間斷誦持此陀羅尼。其家即雨寶如大人量。一切災禍悉皆銷滅。是故善男子當受持此雨寶陀羅尼。廣為他人分別演說。善哉世尊。妙月長者聞佛所說歡喜踊躍。我今從佛受此雨寶陀羅尼。受持讀誦廣為他人分別解說。爾時妙月長者受佛教已。右繞世尊百千匝已。合掌恭敬頭面禮足歡喜而去。</p>
<p>爾時佛告具壽阿難陀。汝往妙月長者家。看彼長者諸庫藏中種種財穀諸珍寶物及諸資具今悉盈滿。爾時具壽阿難陀受佛教已。往詣憍睒彌大城往妙月長者家中。入已見諸庫藏之中財寶悉皆盈滿。見此事已心大歡喜踊躍而還。爾時具壽阿難陀怪未曾有心甚歡喜而白佛言。世尊以何因緣妙月長者家中庫藏盈滿。佛言。善男子妙月長者淨信於我。受持此雨寶陀羅尼。為一切有情宣說。是故阿難受持此陀羅尼廣為人說。我以佛眼觀諸世間天人魔梵沙門婆羅門。於此受持雨寶陀羅尼者<span class='corr'>不能</span>作其障難。何以故。如來不異語故。此真言句不可壞故。此陀羅尼無善根有情耳尚不聞。何況書寫受持讀誦。何以故。一切如來真語宣說。一切如來隨喜。一切如來稱讚。一切如來顯揚。一切如來種植。阿難陀白佛言。善哉世尊。以妙伽他而說頌曰。</p>

<div class="lg regular"><div class='lg-row'>諸佛不思議　佛法亦復然</div>
<div class='lg-row'>淨信不思議　果報亦復然</div>
<div class='lg-row'>寂慧一切智　法王不生滅</div>
<div class='lg-row'>已到勝彼岸　稽首佛勇猛</div>
</div><p>爾時具壽阿難陀。聞佛說此雨寶陀羅尼經。踊躍歡喜白佛言。世尊今此法要當何名。此經我等今者云何奉持。佛告阿難陀。此經名妙月長者所問。汝當受持。亦名能獲一切財寶伏藏。亦名一切如來稱讚雨寶陀羅尼教。汝當受持。時薄伽梵說此經已。無量苾芻及諸菩薩并諸天人阿蘇羅等一切大眾。聞佛所說皆大歡喜信受奉行。</p>
<p>心真言曰。</p>
<p class="dharani">唵嚩素馱㘑娑嚩<span class='note-inline'>(二合引)</span>賀<span class='note-inline'>(引)</span></p>
<p>心中心真言曰。</p>
<p class="dharani">唵室唎<span class='note-inline'>(二合)</span>嚩素娑嚩<span class='note-inline'>(二合引)</span>賀<span class='note-inline'>(引)</span></p>
<p>小心真言曰。</p>
<p class="dharani">唵嚩素娑嚩<span class='note-inline'>(二合引)</span>賀<span class='note-inline'>(引)</span></p>

<p class='juan'>佛說雨寶陀羅尼經</p></div>
<div class='div-w'><p>（持世陀羅尼）</p>
<p class="dharani">namovajradhara　sagaranirghoṣāya　tathāgatāyatadyathā　surūpebhadravati　maṃgalamati　dhādyāvati　dhanavati　śrīmati　prabhavati　amale　vimale　ruru　surūpe　vimale　anataste　vinataste　viśvakeśi　akure　maṃkure　dhidhime　dhudhume　tataretaratara　vajravajre　avantani　ṭakeva<span class='corr'>rṣaṃ</span>ṇi　niṣpānani　bhagavaṃ　vajredhara　sāgaranirghoṣaṃtathagatamanusmara　sarvatathāgata　satyamanusmara　dharmasatyamanasmara　saṃghasatyamanusmara　taṭataṭa　pūrapūra　pūrayapūraya　bharabharabharaṇi　sumaṃgare　śātamati　maṃgalamati　subhadravati　agacchagaccha　samayamanusmara　svāhā　adhāramanusmara　svāhā　prabhavamanusmara　svāhā　dhṛtimanusmara　svāhā　oṃsuvasudhare　svāhā</p>
<p>（雨寶陀羅尼）</p>
<p class="dharani">namobhāgavate　vajradhara　sāgaranirghoṣāya　tathāgatāya　tadyathā　oṃ　surupe　bhandravatimoṃgale　acale　acapale　ughātani　ubhedani　sasyavati　dhajñāvati　dhanavati　śrīmati　prabhavati　amale　vimale　rurusurubhe　vimale　adataste　vidataste　viśvakeśi　aṅkule　moṃkule　dhidhime　dhudhume　tataletara<img src='../images/SD-D957.gif' />vajre　āvarttani　bhukkeokke　ṭake<img src='../images/SD-D957.gif' />　varṣaṇi　nighodani　bhagavaṃ　vajradhara　sāgaranirghoṣaṃ　tathāgatamanusmara　smara<img src='../images/SD-D957.gif' />　sarvatathāgata　satyamanusmara　dharmmasatyamanusmara　suṃghasatyamanusmara　taṭa<img src='../images/SD-D957.gif' />　pūra<img src='../images/SD-D957.gif' />pūraya<img src='../images/SD-D957.gif' />　bhara<img src='../images/SD-D957.gif' />　bharaṇi　sumoṃgale　śāntamati　moṃgalamati　prabhāmati　mahāmati　subhandravati　āgacchā<img src='../images/SD-D957.gif' />　samayamanusmara　svāhā　ādhāranu　manusmara　svāhā　prabhāvamanusmara　svāhā　dṛḍhamanusmara　svāhā　vijayamanusmara　svāhā　sarvasatva　vijayamanusmarasvāhā</p>
</div>
</div><!-- end of div[@id='body'] -->
</body></html>