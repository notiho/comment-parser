<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大寶積經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-hui'>
<p class='juan'><a id='mulu20' /><a id='mulu21' />大寶積經卷第七<p class="byline">大唐三藏菩提流志奉　制譯</p>第二無邊莊嚴會清淨陀羅尼品第三之二</p><p>爾時佛告無邊莊嚴：「有諸天神住雞羅娑山，彼等天神能令諸說法者六根清淨，於諸演說開示法時，助其語業令相續說。」即說呪曰：</p>
<p class="dharani">「鉢囉<span class='note-inline'>(二合)</span>多鉢怛底<span class='note-inline'>(一)</span>　吠嚧折那筏底<span class='note-inline'>(二)</span>　沒陀末底<span class='note-inline'>(三)</span>　嚩蘇末底<span class='note-inline'>(四)</span>　達摩末底<span class='note-inline'>(五)</span>　遏三鉢囉<span class='note-inline'>(二合)</span>謀<span class='note-inline'>(上)</span>沙筏底<span class='note-inline'>(六)</span>　粵皤珊㮈唎設曩筏底<span class='note-inline'>(七)</span>　烏波僧荷囉涅弟賖筏底<span class='note-inline'>(八)</span>」</p>
<p>佛言：「無邊莊嚴！有諸天神住娑羅林，彼等天神能令諸說法者身語意業皆悉清淨，及能令彼言音清徹，謂美妙聲可愛樂聲，及能授與愛語不相違語。」即說呪曰：</p>
<p class="dharani">「涅囉<span class='note-inline'>(引)</span>藍婆阿孽囉<span class='note-inline'>(二合)</span>羯嚟<span class='note-inline'>(一)</span>　乞曬麼毘制曳<span class='note-inline'>(二)</span>　涅皤娑筏底<span class='note-inline'>(三)</span>　涅荷囉筏底<span class='note-inline'>(四)</span>　烏闍筏底<span class='note-inline'>(五)</span>　烏波曩酩底<span class='note-inline'>(六)</span>　烏波僧荷囉羯囉尼<span class='note-inline'>(上)</span><span class='note-inline'>(七)</span>　阿<span class='note-inline'>(引)</span>尾捨他<span class='note-inline'>(八)</span>　伊荷馱囉尼目谿<span class='note-inline'>(九)</span>　達摩目谿<span class='note-inline'>(十)</span>　達摩波吒嚟<span class='note-inline'>(十一)</span>」</p>
<p>佛言：「無邊莊嚴！有諸天神住雪山南面，彼等天神為說法者、於此法中勤修行者、樂求法者、愛樂法者，益其精氣。」即說呪曰：</p>
<p class="dharani">「羯唎耶<span class='note-inline'>(二合)</span>曩遏他<span class='note-inline'>(二合)</span>微薩若儞<span class='note-inline'>(一)</span>　驕賖唎耶<span class='note-inline'>(二合)</span>怒孽帝<span class='note-inline'>(二)</span>　嗚播<span class='note-inline'>(引)</span>耶僧仡唎<span class='note-inline'>(二合)</span>呬<span class='note-inline'>(引)</span>帝<span class='note-inline'>(三)</span>　微寧目帝<span class='note-inline'>(四)</span>　扇<span class='note-inline'>(引)</span>多鉢那微薩囉儞<span class='note-inline'>(五)</span>　烏皤<span class='note-inline'>(引上)</span>婆耶賒筏底<span class='note-inline'>(六)</span>」</p>
<p>佛言：「無邊莊嚴！有諸天神住大海岸，彼等天神為聞法故，為諸法師而作安樂。如來為欲利益彼故說此呪句，及天帝釋亦能授與此諸呪句。此是能攝帝釋等句。」即說呪曰：</p>
<p class="dharani">「麼棄鉢底<span class='note-inline'>(一)</span>　麼蘇莽底<span class='note-inline'>(二)</span>　泥<span class='note-inline'>(引)</span>婆<span class='note-inline'>(上)</span>阿囉<span class='note-inline'>(二合)</span>若<span class='note-inline'>(三)</span>　舍至鉢底<span class='note-inline'>(四)</span>　薩婆阿蘇囉曩<span class='note-inline'>(五)</span>　涅羅<span class='note-inline'>(二合)</span>伽<span class='note-inline'>(引)</span>多儞<span class='note-inline'>(六)</span>　未而曬<span class='note-inline'>(二合)</span>野<span class='note-inline'>(七)</span>　素鉢囉<span class='note-inline'>(二合)</span>底瑟恥多<span class='note-inline'>(八)</span>　鉢囉<span class='note-inline'>(二合)</span>莽阿囉<span class='note-inline'>(二合)</span>娜怒<span class='note-inline'>(上)</span>比<span class='note-inline'>(九)</span>　阿素囉<span class='note-inline'>(上)</span>喃<span class='note-inline'>(十)</span>　泥嚩南<span class='note-inline'>(上)</span>阿地鉢碪<span class='note-inline'>(知臨反)</span><span class='note-inline'>(十一)</span>　薩<span class='note-inline'>(上)</span><span class='note-inline'>(十二)</span>　那布囉塞仡唎<span class='note-inline'>(二合)</span>覩<span class='note-inline'>(引)</span>呬涅<span class='note-inline'>(十三)</span>　泥微呬庶<span class='note-inline'>(上)</span>皤<span class='note-inline'>(上)</span>細<span class='note-inline'>(十四)</span>　嚩<span class='note-inline'>(引)</span>娑嚩薩那<span class='note-inline'>(十五)</span>　布爛㮈囉<span class='note-inline'>(十六)</span>　都<span class='note-inline'>(十七)</span>　多<span class='note-inline'>(引)</span>閉肆<span class='note-inline'>(十八)</span>　阿素囉<span class='note-inline'>(二合)</span>薩那<span class='note-inline'>(十九)</span>　墮喏<span class='note-inline'>(上)</span>阿䞘<span class='note-inline'>(其迄反)</span>林<span class='note-inline'>(二十)</span>　多嚩<span class='note-inline'>(二合)</span>鉢施埵<span class='note-inline'>(二十一)</span>　微圖孕<span class='note-inline'>(二合)</span>肆多<span class='note-inline'>(二十二)</span>　麼訶素囉<span class='note-inline'>(二十三)</span>　阿素麗那囉<span class='note-inline'>(二合)</span>鉢囉演底<span class='note-inline'>(二十四)</span>　避<span class='note-inline'>(引)</span>多囉<span class='note-inline'>(二合)</span>悉多<span class='note-inline'>(二合)</span><span class='note-inline'>(二十五)</span>　那輸地賒<span class='note-inline'>(二十六)</span>　那莽勃陀肆也<span class='note-inline'>(二合)</span><span class='note-inline'>(二十七)</span>　已曷底<span class='note-inline'>(二合)</span>使曳<span class='note-inline'>(二合)</span><span class='note-inline'>(二十八)</span>　曩麼獄<span class='note-inline'>(去)</span>多囉<span class='note-inline'>(二合)</span><span class='note-inline'>(二十九)</span>　摩訶野舍<span class='note-inline'>(三十)</span>　泥嚩<span class='note-inline'>(引)</span>阿素囉肆酩<span class='note-inline'>(三十一)</span>　僧孽囉<span class='note-inline'>(二合)</span>名<span class='note-inline'>(上)</span><span class='note-inline'>(三十二)</span>　勃陀攝陀<span class='note-inline'>(三十三)</span>　阿耨多囉<span class='note-inline'>(三十四)</span>　室囉<span class='note-inline'>(二合)</span>末斯<span class='note-inline'>(三十五)</span>　泥<span class='corr'>嚩</span>微誓耶<span class='note-inline'>(三十六)</span>　那麼勃陀<span class='note-inline'>(引)</span>底曩<span class='note-inline'>(引)</span>莽斯<span class='note-inline'>(三十七)</span>　僧<span class='note-inline'>(上)</span>羯囉<span class='note-inline'>(二合)</span>麼闡<span class='note-inline'>(引)</span>那<span class='note-inline'>(去)</span>斯末捻<span class='note-inline'>(引)</span><span class='note-inline'>(三十八)</span>　勃陀囊<span class='note-inline'>(引)</span>銘曩嚩呬多<span class='note-inline'>(三十九)</span>　微誓曳素<span class='note-inline'>(四十)</span>　多多泥嚩<span class='note-inline'>(四十一)</span>　阿素囉室者<span class='note-inline'>(二合)</span><span class='note-inline'>(四十二)</span>　微寧多[口*梵]<span class='note-inline'>(四十三)</span>　訖里<span class='note-inline'>(二合)</span>多<span class='note-inline'>(引)</span>帝<span class='note-inline'>(四十四)</span>　囉乞沙<span class='note-inline'>(二合)</span>泥嚩<span class='note-inline'>(引)</span>南<span class='note-inline'>(上)</span><span class='note-inline'>(四十五)</span>　麼努沙<span class='note-inline'>(引)</span>南<span class='note-inline'>(四十六)</span>　囉乞沙<span class='note-inline'>(二合)</span>三<span class='note-inline'>(上)</span>尾那<span class='note-inline'>(四十七)</span>　曳翳訶<span class='note-inline'>(四十八)</span>　達麼儞泥世<span class='note-inline'>(四十九)</span>　污多囒<span class='note-inline'>(二合)</span>底<span class='note-inline'>(五十)</span>　素<span class='note-inline'>(引)</span>鉢囉<span class='note-inline'>(二合)</span>底瑟恥<span class='note-inline'>(二合)</span>多<span class='note-inline'>(五十一)</span>　寧疙<span class='note-inline'>(魚近反)</span>里<span class='note-inline'>(二合)</span>呬多<span class='note-inline'>(五十二)</span>　多<span class='corr'>嚩</span><span class='note-inline'>(二合)</span>夜<span class='note-inline'>(引)</span>阿素<span class='note-inline'>(引)</span>囉<span class='note-inline'>(五十三)</span>　阿囉<span class='note-inline'>(二合)</span>去灑<span class='note-inline'>(二合)</span>娑藥叉緊那囉<span class='note-inline'>(五十四)</span>　曩<span class='note-inline'>(引)</span>伽鳩盤吒步多儞<span class='note-inline'>(五十五)</span>　毘舍<span class='note-inline'>(引)</span>遮那曩<span class='corr'>嚩</span>多他<span class='note-inline'>(五十六)</span>　阿者羅悉他<span class='note-inline'>(上、二合)</span>曩<span class='note-inline'>(五十七)</span>　鉢囉<span class='note-inline'>(二合)</span>鉢覩肆<span class='note-inline'>(五十八)</span>　印那囉<span class='note-inline'>(二合)</span>印那囉<span class='note-inline'>(二合)</span><span class='note-inline'>(五十九)</span>　布囉<span class='note-inline'>(二合)</span>塞訖里<span class='note-inline'>(二合)</span>多<span class='note-inline'>(六十)</span>　阿底嚴毘<span class='note-inline'>(引)</span>囉<span class='note-inline'>(六十一)</span>　扇<span class='note-inline'>(引)</span>旦<span class='note-inline'>(引)</span>者<span class='note-inline'>(六十二)</span>　阿孽囉<span class='note-inline'>(二合)</span>布[口*路]沙<span class='note-inline'>(六十三)</span>　細<span class='note-inline'>(引)</span>尾囊<span class='note-inline'>(六十四)</span>　鉢囉<span class='note-inline'>(二合)</span>攘漫覩<span class='note-inline'>(引)</span>肆<span class='note-inline'>(六十五)</span>　泥末那囉<span class='note-inline'>(二合)</span><span class='note-inline'>(六十六)</span>　勃地麼<span class='note-inline'>(引)</span>多他微庶路<span class='note-inline'>(二合)</span>多<span class='note-inline'>(六十七)</span>　阿<span class='note-inline'>(引)</span>末捨翳訶<span class='note-inline'>(六十八)</span>　素多囉<span class='note-inline'>(二合)</span>肆氏<span class='note-inline'>(六十九)</span>　阿囉<span class='note-inline'>(二合)</span>乞沙<span class='note-inline'>(二合)</span>三<span class='note-inline'>(上)</span>末娜呬多<span class='note-inline'>(七十)</span>　娑訶薩囉<span class='note-inline'>(二合)</span>泥多囉<span class='note-inline'>(二合)</span><span class='note-inline'>(七十一)</span>　素<span class='note-inline'>(引)</span>目佉罨播娑<span class='note-inline'>(二合)</span>麗<span class='note-inline'>(七十二)</span>　鉢唎嚩<span class='note-inline'>(引)</span>履多<span class='note-inline'>(七十三)</span>　污波悶攘<span class='note-inline'>(汝陽反)</span>薩嚩<span class='note-inline'>(二合)</span>甘羯忙<span class='note-inline'>(七十四)</span>　布囉<span class='note-inline'>(二合)</span>迷呬覩肆<span class='corr'>銘</span><span class='note-inline'>(七十五)</span>　野訖唎<span class='note-inline'>(二合)</span>檐<span class='note-inline'>(七十六)</span>　阿底鉢始遮<span class='note-inline'>(七十七)</span>　阿努鉢囉<span class='note-inline'>(二合)</span>沒多<span class='note-inline'>(七十八)</span>　阿者羅素鉢唎<span class='note-inline'>(二合)</span>底瑟恥<span class='note-inline'>(二合)</span>多<span class='note-inline'>(七十九)</span>　訖里<span class='note-inline'>(二合)</span>膽呬<span class='note-inline'>(八十)</span>　據舍藍布囉<span class='note-inline'>(二合)</span>迷<span class='note-inline'>(八十一)</span>　麼怒世數<span class='note-inline'>(八十二)</span>　忙呬<span class='note-inline'>(引)</span>鉢底<span class='note-inline'>(八十三)</span>　布囉嚩<span class='note-inline'>(二合)</span>虛牟肆<span class='note-inline'>(八十四)</span>　泥嚩<span class='note-inline'>(引)</span>南<span class='note-inline'>(上)</span><span class='note-inline'>(八十五)</span>　布[口*誓]印底<span class='note-inline'>(八十六)</span>　答嚩忙努<span class='note-inline'>(引)</span>沙<span class='note-inline'>(上)</span><span class='note-inline'>(八十七)</span>　勃陀肆野<span class='note-inline'>(二合)</span>訖唎<span class='note-inline'>(二合)</span>得<span class='corr'>嚩</span><span class='note-inline'>(二合)</span><span class='note-inline'>(八十八)</span>　薩得迦<span class='note-inline'>(二合)</span>藍<span class='note-inline'>(八十九)</span>　布闍陛殺底<span class='note-inline'>(九十)</span>　帝莫呼<span class='note-inline'>(九十一)</span>　摩訶<span class='corr'>嚩</span>莽寧<span class='note-inline'>(九十二)</span>　微者藍皤嚩南者<span class='note-inline'>(九十三)</span>　素庶<span class='note-inline'>(引)</span>皤底<span class='note-inline'>(九十四)</span>　泥嚩來野肆<span class='note-inline'>(去)</span><span class='note-inline'>(九十五)</span>　莽地野<span class='note-inline'>(二合)</span>肆氏<span class='note-inline'>(九十六)</span>　野去疏<span class='note-inline'>(二合)</span>呬<span class='note-inline'>(九十七)</span>　播履嚩履覩<span class='note-inline'>(九十八)</span>　鉢囉<span class='note-inline'>(二合)</span><span class='corr'>灆</span>磨<span class='note-inline'>(九十九)</span>　呵唎磨[合*牛]者<span class='note-inline'>(一百)</span>　多嚩肆迦<span class='note-inline'>(一百一)</span>　微舍那阿疙囉<span class='note-inline'>(二合)</span>嚩<span class='note-inline'>(引)</span>呬<span class='note-inline'>(一百二)</span>　娑哆底麼底<span class='note-inline'>(一百三)</span>　素囉多鉢囉<span class='note-inline'>(二合)</span>底<span class='note-inline'>(一百四)</span>　娑囉多娑多他<span class='note-inline'>(一百五)</span>　鉢囉<span class='note-inline'>(二合)</span>部<span class='note-inline'>(引)</span>薩建陀<span class='note-inline'>(一百六)</span>　阿儞囉者莽囉者<span class='note-inline'>(一百七)</span>　摩訶磨霓<span class='note-inline'>(一百八)</span>　摩訶薩建<span class='note-inline'>(引)</span>陀<span class='note-inline'>(一百九)</span>　摩訶計都<span class='note-inline'>(一百十)</span>　素鉢囉<span class='note-inline'>(二合)</span>地者<span class='note-inline'>(一百十一)</span>　摩訶磨囉<span class='note-inline'>(一百十二)</span>　翳帝藥叉<span class='note-inline'>(一百十三)</span>　摩訶帝喏<span class='note-inline'>(一百十四)</span>　阿囉<span class='note-inline'>(二合)</span>乞羼<span class='note-inline'>(二合)</span>底皤嚩南多嚩<span class='note-inline'>(一百十五)</span>　摩護藥叉鉢唎<span class='note-inline'>(二合)</span>嚩<span class='note-inline'>(引)</span>[口*路]<span class='note-inline'>(一百十六)</span>　曳那輸皤肆嚩娑嚩<span class='note-inline'>(一百十七)</span>　摩素薩嚩<span class='corr'>嚩</span>素底喏<span class='note-inline'>(一百十八)</span>　摩訶帝喏摩訶仰儞<span class='note-inline'>(一百十九)</span>　摩訶鉢囉<span class='note-inline'>(二合)</span>訶囉怒制嚩<span class='note-inline'>(一百二十)</span>　阿尾呬<span class='note-inline'>(上)</span>娑那耶<span class='note-inline'>(引)</span>多替<span class='corr'>嚩</span>者<span class='note-inline'>(一百二十一)</span>　素名嚧暮囉陀<span class='note-inline'>(二合)</span>儞<span class='note-inline'>(一百二十二)</span>　多嚩嚩娑嚩<span class='note-inline'>(一百二十三)</span>　薩嚩泥<span class='corr'>嚩</span><span class='note-inline'>(一百二十四)</span>　布囉塞訖唎<span class='note-inline'>(二合)</span>覩<span class='note-inline'>(一百二十五)</span>　庶<span class='note-inline'>(去引)</span>婆底<span class='note-inline'>(一百二十六)</span>　婆嚩曩污婆<span class='note-inline'>(引)</span>娑<span class='note-inline'>(一百二十七)</span>　鉢囉<span class='note-inline'>(二合)</span>磨悶者肆<span class='note-inline'>(一百二十八)</span>　底喏娑<span class='note-inline'>(一百二十九)</span>」</p>
<p>佛言：「無邊莊嚴！此是能攝帝釋等句。若善男子趣菩提者、於彼後時有諸眾生攝受法者、及為眾生攝法善巧得安住者，由是諸句，天帝釋等而當授與此等諸句。」</p>
<p>佛言：「無邊莊嚴！何者是能攝四天王并眷屬句？」而說頌曰：</p>

<div class="lg regular" style="margin-left:1em;"><div class='lg-row'>「於彼住夜叉，　無忿無擾亂，</div>
<div class='lg-row'>多聞之長子，　及父咸恭敬。</div>
<div class='lg-row'>刪闍耶夜叉，　及諸勝軍旅，</div>
<div class='lg-row'>而常擁護彼，　愛樂此法者。</div>
<div class='lg-row'>持國大神王，　恒將諸眷屬，</div>
<div class='lg-row'>彼亦常衛護，　善說此經者。</div>
<div class='lg-row'>醜目之眷屬，　自身與軍眾，</div>
<div class='lg-row'>若能住此教，　一切當擁護。</div>
<div class='lg-row'>增長王亦爾，　軍旅及諸眾，</div>
<div class='lg-row'>愛樂此法者，　普皆作衛護。</div>
<div class='lg-row'>幢幡大幢力，　此住於東方，</div>
<div class='lg-row'>大稱羅剎斯，　彼皆攝入此。</div>
<div class='lg-row'>而於此法門，　有能受持者，</div>
<div class='lg-row'>自身與眷屬，　常親近守護。</div>
<div class='lg-row'>藍婆毘羯遮，　并及悉馱多，</div>
<div class='lg-row'>奚離末底等，　此皆住南方。</div>
<div class='lg-row'>侍衛於帝釋，　彼皆攝入此，</div>
<div class='lg-row'>擁護益精氣，　一切智者說。</div>
<div class='lg-row'>劍離三蜜多，　及伽羅繫翅，</div>
<div class='lg-row'>并與蜜室多，　名稱羅剎斯，</div>
<div class='lg-row'>皆住於西方，　此等皆攝來，</div>
<div class='lg-row'>說法了義者，　一切常擁護。</div>
<div class='lg-row'>實諦有實諦，　名稱羅剎斯，</div>
<div class='lg-row'>深信於此法，　彼住於北方。</div>
<div class='lg-row'>佛為擁護故，　攝彼來入此，</div>
<div class='lg-row'>由如來威力，　一切合掌住。」</div>
</div><p>佛言：「無邊莊嚴！何者是能攝四天王并諸眷屬侍從內宮令入之句？」即說呪曰：</p>
<p class="dharani">「散寧微舍儞<span class='note-inline'>(一)</span>　摩訶<span class='note-inline'>(引)</span>薩嚟<span class='note-inline'>(二)</span>　摩訶揭儞<span class='note-inline'>(三)</span>　摩訶揭若儞<span class='note-inline'>(四)</span>　鉢囉<span class='note-inline'>(二合)</span>步<span class='note-inline'>(引)</span>多微誓曳<span class='note-inline'>(五)</span>　馱嚩<span class='note-inline'>(二合)</span>社阿孽囉<span class='note-inline'>(六)</span>　污播嚩<span class='note-inline'>(引)</span>薩儞<span class='note-inline'>(七)</span>　阿儞邏<span class='note-inline'>(引)</span>細曩覩娑呵<span class='note-inline'>(八)</span>　曩曩筏囊㮈賒儞舍<span class='note-inline'>(九)</span>　折埵唎<span class='note-inline'>(引)</span>路<span class='note-inline'>(引)</span>迦播<span class='note-inline'>(引)</span>囉儞<span class='note-inline'>(十)</span>　覩肆銘囉<span class='note-inline'>(引)</span>若曩污折他<span class='note-inline'>(十一)</span>　阿<span class='note-inline'>(引)</span>吠設娜<span class='note-inline'>(十二)</span>　伊呵薩曼嚩<span class='note-inline'>(引)</span>呵囉他<span class='note-inline'>(去)</span><span class='note-inline'>(十三)</span>　勿囉<span class='note-inline'>(二合)</span>[口*誓]寧孽囉<span class='note-inline'>(二合)</span>呵<span class='note-inline'>(十四)</span>　薩迷折突地捨<span class='note-inline'>(十五)</span>」</p>
<p>佛言：「無邊莊嚴！何者是摧伏魔波旬句？汝應諦聽善思念之。」即說呪曰：</p>
<p class="dharani">「蜜底麗<span class='note-inline'>(二合)</span><span class='note-inline'>(一)</span>　蜜多囉嚩底<span class='note-inline'>(二)</span>　迦[口*路]寧<span class='note-inline'>(三)</span>　迦[口*路]曩嚩底<span class='note-inline'>(四)</span>　微步<span class='note-inline'>(引)</span>底<span class='note-inline'>(五)</span>　微步<span class='note-inline'>(引)</span>多嚩底<span class='note-inline'>(六)</span>　鉢囉<span class='note-inline'>(二合)</span>牟折儞<span class='note-inline'>(七)</span>　鉢囉<span class='note-inline'>(二合)</span>牟折囊嚩底<span class='note-inline'>(八)</span>　訖唎<span class='note-inline'>(二合)</span>多訖唎<span class='note-inline'>(二合)</span>多嚩底<span class='note-inline'>(九)</span>　阿怒仰酩<span class='note-inline'>(十)</span>　阿怒仰莽嚩底<span class='note-inline'>(十一)</span>　鄔播<span class='note-inline'>(引)</span>多掣娜儞<span class='note-inline'>(十二)</span>　伽<span class='note-inline'>(引)</span>麼微<span class='corr'>嚩</span>攘儞<span class='note-inline'>(十三)</span>　底唎<span class='note-inline'>(二合)</span>瑟曩<span class='note-inline'>(二合)</span>娑牟姝<span class='note-inline'>(去)</span>殺儞<span class='note-inline'>(十四)</span>　儞孽唎<span class='note-inline'>(二合)</span>呬<span class='note-inline'>(引)</span>多忙<span class='note-inline'>(引)</span>囉<span class='corr'>嚩</span>藍<span class='note-inline'>(十五)</span>　嗢多囉囊嚩底<span class='note-inline'>(十六)</span>　鉢囉<span class='note-inline'>(二合)</span>底與<span class='note-inline'>(二合)</span>多囉嚩底<span class='note-inline'>(十七)</span>　鄔閉<span class='note-inline'>(引)</span>去沙怒娑呬帝<span class='note-inline'>(十八)</span>　阿<span class='note-inline'>(引)</span>灆麼囊微輸馱儞<span class='note-inline'>(十九)</span>　寧那囉<span class='note-inline'>(二合)</span>舍曩<span class='note-inline'>(二十)</span>　阿三<span class='note-inline'>(引)</span>暮<span class='note-inline'>(引)</span>訶儞<span class='note-inline'>(二十一)</span>　儞瑟<span class='note-inline'>(二合)</span>鉢囉<span class='note-inline'>(二合)</span>半<span class='note-inline'>(引)</span>者寧<span class='note-inline'>(二十二)</span>」</p>
<p>佛言：「無邊莊嚴！此是摧伏魔波旬句。由是句故，不令天魔及諸軍眾而得其便。」</p>
<p>佛言：「無邊莊嚴！何者是能攝彼大梵天句？汝今諦聽善思念之。」即說呪曰：</p>
<p class="dharani">「阿地鉢底<span class='note-inline'>(一)</span>　摩訶悉他<span class='note-inline'>(去、引、二合)</span>曩<span class='note-inline'>(上)</span>筏底<span class='note-inline'>(二)</span>　娑嚩<span class='note-inline'>(二合)</span>琰訖唎<span class='note-inline'>(二合)</span>多<span class='note-inline'>(三)</span>　悉他<span class='note-inline'>(引、二合)</span>曩酩底<span class='note-inline'>(四)</span>　曩曩摩護微尾馱<span class='note-inline'>(五)</span>　鉢囉<span class='note-inline'>(二合)</span>底與<span class='note-inline'>(二合)</span>播薩他<span class='note-inline'>(二合)</span>曩伽囉曩<span class='note-inline'>(六)</span>　阿地伽薩他<span class='note-inline'>(二合)</span>曩鉢底<span class='note-inline'>(七)</span>　庶馱薩他<span class='note-inline'>(引、二合)</span>曩孽覩<span class='note-inline'>(八)</span>　娑含<span class='note-inline'>(引)</span>鉢底<span class='note-inline'>(九)</span>　阿地羯爛<span class='note-inline'>(引、二合)</span>多<span class='note-inline'>(十)</span>　微庶<span class='note-inline'>(引)</span>馱曩<span class='note-inline'>(十一)</span>　庶婆鉢唎<span class='note-inline'>(十二)</span>　鉢囉庶皤<span class='note-inline'>(引)</span>地目多<span class='note-inline'>(十三)</span>　鉢囉<span class='note-inline'>(二合)</span>勃多<span class='note-inline'>(二合)</span>室唎<span class='note-inline'>(二合)</span>多<span class='note-inline'>(十四)</span>　儞嚩<span class='note-inline'>(引)</span>娑囊<span class='note-inline'>(十五)</span>　鉢囉<span class='note-inline'>(二合)</span>步<span class='note-inline'>(引)</span>多<span class='note-inline'>(十六)</span>　鉢囉<span class='note-inline'>(<span class='corr'>二合</span>)</span>皤<span class='note-inline'>(十七)</span>　儞孽囉<span class='note-inline'>(二合)</span>蹊<span class='note-inline'>(引)</span>多伽<span class='note-inline'>(上)</span>麼<span class='note-inline'>(十八)</span>　娑嚩<span class='note-inline'>(二合)</span>悉底<span class='note-inline'>(<span class='corr'>二合</span>)</span>伽<span class='note-inline'>(引)</span>麼<span class='note-inline'>(十九)</span>　鉢囉<span class='note-inline'>(二合)</span>底與<span class='note-inline'>(二合)</span>播薩他<span class='note-inline'>(引、二合)</span>曩<span class='note-inline'>(二十)</span>」</p>
<p>佛言：「無邊莊嚴！此是能攝大梵天句。由是句故，大梵諸天能授與彼諸說法師清淨妙善等引梵行圓滿文句。」</p>
<p>佛言：「無邊莊嚴！何者是淨居諸天法光明句？汝今諦聽善思念之。」即說呪曰：</p>
<p class="dharani">「微輸<span class='note-inline'>(引)</span>馱曩嚩底<span class='note-inline'>(一)</span>　案底麼伽<span class='note-inline'>(引)</span>嚕儞<span class='note-inline'>(二)</span>　伽<span class='note-inline'>(引)</span>麼磨嚩<span class='note-inline'>(三)</span>　鄔娑<span class='note-inline'>(引)</span>多<span class='note-inline'>(上)</span>儞<span class='note-inline'>(四)</span>　鉢囉<span class='note-inline'>(二合)</span>涅酩多<span class='note-inline'>(引)</span>儞<span class='note-inline'>(五)</span>　鉢唎<span class='note-inline'>(二合)</span>演多<span class='note-inline'>(六)</span>　鉢囉<span class='note-inline'>(二合)</span>底與<span class='note-inline'>(二合)</span>波悉他<span class='note-inline'>(二合)</span>曩鉢耶<span class='note-inline'>(引)</span><span class='note-inline'>(七)</span>　嚩娑<span class='note-inline'>(引)</span>曩<span class='note-inline'>(八)</span>　阿<span class='note-inline'>(引)</span>賴耶微輸<span class='note-inline'>(引)</span>馱儞<span class='note-inline'>(九)</span>　阿<span class='note-inline'>(引)</span>攘鉢演多伽囉儞<span class='note-inline'>(十)</span>　案底麼泥<span class='note-inline'>(上)</span>舍<span class='note-inline'>(十一)</span>　鉢囉<span class='note-inline'>(二合)</span>底與<span class='note-inline'>(二合)</span>播悉他<span class='note-inline'>(引、二合)</span>寧<span class='note-inline'>(十二)</span>」</p>
<p>佛言：「無邊莊嚴！此是淨居諸天法光明句，由是呪句而能授與諸善男子我諸法藏。」</p>
<p>佛言：「無邊莊嚴！若有天王、人王、阿修羅王、迦樓羅王及諸龍王，或大威德小威德者，若信不信諸眾生等，我皆授與陀羅尼句，令其信者於此法中獲增上信，其不信者默然捨之，不令得起語言諍論。說此法時，若有來作障礙留難而悉摧伏。此中何者是能攝取淨信者句？」即說呪曰：</p>
<p class="dharani">「愚嚧那<span class='note-inline'>(上)</span>嚟<span class='note-inline'>(一)</span>　阿者鉢麗<span class='note-inline'>(二)</span>　娑嚩<span class='note-inline'>(二合)</span>毘涅呵<span class='note-inline'>(引)</span>囉<span class='note-inline'>(三)</span>　句末泥<span class='note-inline'>(四)</span>　涅攘曩鉢囉<span class='note-inline'>(二合)</span>底微嚧異寧<span class='note-inline'>(五)</span>　只多珊者曩儞<span class='note-inline'>(六)</span>　只多鉢唎<span class='note-inline'>(二合)</span>羯酩<span class='note-inline'>(七)</span>　只多三<span class='note-inline'>(上)</span>鉢囉<span class='note-inline'>(二合)</span>娑<span class='note-inline'>(引)</span>那儞<span class='note-inline'>(八)</span>　麼曩肆也<span class='note-inline'>(二合)</span><span class='note-inline'>(九)</span>　呵唎灑<span class='note-inline'>(二合)</span>伽囉儞<span class='note-inline'>(十)</span>　微攘曩肆也<span class='note-inline'>(二合)</span><span class='note-inline'>(十一)</span>　阿怒娑嚩<span class='note-inline'>(二合)</span>底<span class='note-inline'>(十二)</span>　阿怒達麼努閉去灑<span class='note-inline'>(二合)</span>寧<span class='note-inline'>(十三)</span>　呬都珊那唎舍儞<span class='note-inline'>(十四)</span>　多他阿去殺<span class='note-inline'>(二合)</span>囉鉢那<span class='note-inline'>(十五)</span>　涅泥<span class='note-inline'>(上)</span>舍<span class='note-inline'>(十六)</span>　輸<span class='note-inline'>(引)</span>地多<span class='note-inline'>(上)</span>嚩底<span class='note-inline'>(十七)</span>　野他<span class='note-inline'>(引)</span>孽多<span class='note-inline'>(十八)</span>　野他努句路<span class='note-inline'>(上)</span>播麼<span class='note-inline'>(十九)</span>　鄔播莽涅泥<span class='note-inline'>(上、引)</span>舍<span class='note-inline'>(二十)</span>　微庶<span class='note-inline'>(引)</span>地多<span class='note-inline'>(二十一)</span>　怛多囉<span class='note-inline'>(二合)</span>伽<span class='note-inline'>(引)</span>麗<span class='note-inline'>(二十二)</span>　曩者羯答微閻<span class='note-inline'>(二合)</span><span class='note-inline'>(二十三)</span>　三<span class='note-inline'>(上)</span>鉢囉<span class='note-inline'>(二合)</span>娑<span class='note-inline'>(引)</span>娜遏他<span class='note-inline'>(二合)</span>覩娑麼<span class='note-inline'>(二十四)</span>　野他<span class='note-inline'>(引)</span>怒句嬾者目佉<span class='note-inline'>(二十五)</span>　鄔波僧賀囉喻儞舍<span class='note-inline'>(二十六)</span>　阿<span class='note-inline'>(引)</span>舍耶肆也<span class='note-inline'>(二合)</span><span class='note-inline'>(二十七)</span>　微庶<span class='note-inline'>(引)</span>地耶<span class='note-inline'>(二十八)</span>　野他庶<span class='note-inline'>(引)</span>地底<span class='note-inline'>(二十九)</span>　羅去灑<span class='note-inline'>(二合)</span>曩羅去灑<span class='note-inline'>(二合)</span>儞<span class='note-inline'>(三十)</span>　羅去灑<span class='note-inline'>(二合)</span>曩嚩底<span class='note-inline'>(三十一)</span>　羅去灑<span class='note-inline'>(二合)</span>囊微輸馱儞<span class='note-inline'>(三十二)</span>　鉢囉底吠馱遏他<span class='note-inline'>(三十三)</span>　珊那唎<span class='note-inline'>(二合)</span>舍儞<span class='note-inline'>(三十四)</span>　句舍囉冐他薩謎呵<span class='note-inline'>(三十五)</span>　鉢囉<span class='note-inline'>(二合)</span>微者曳<span class='note-inline'>(三十六)</span>　娑麼娑囉儞<span class='note-inline'>(三十七)</span>　訖唎多<span class='note-inline'>(引)</span>怒阿囉<span class='note-inline'>(二合)</span>去史<span class='note-inline'>(二合)</span><span class='note-inline'>(三十八)</span>　薩底也<span class='note-inline'>(二合)</span>遏替<span class='note-inline'>(三十九)</span>　薩底也<span class='note-inline'>(二合)</span>南<span class='note-inline'>(上)</span><span class='note-inline'>(四十)</span>　素微輸<span class='note-inline'>(引)</span>地帝<span class='note-inline'>(四十一)</span>」</p>
<p>佛言：「無邊莊嚴！此是能攝淨信者句及授與句，由是當能授與說此法師善品及義。善男子！我今復說摧伏不信者句。」即說呪曰：</p>
<p class="dharani">「去灑<span class='note-inline'>(二合)</span>迷<span class='note-inline'>(一)</span>　去灑麼嚩底<span class='note-inline'>(二)</span>　迷多囉<span class='note-inline'>(二合)</span>鉢唎<span class='note-inline'>(二合)</span>羯麼<span class='note-inline'>(三)</span>　鉢囉<span class='note-inline'>(二合)</span>底與<span class='note-inline'>(二合)</span>波娑他<span class='note-inline'>(二合、引)</span>寧<span class='note-inline'>(四)</span>　伽[口*路]囊鉢囉<span class='note-inline'>(二合)</span>底邏<span class='note-inline'>(引)</span>婆<span class='note-inline'>(五)</span>　呬多努劍跛<span class='note-inline'>(六)</span>　散喏曩儞<span class='note-inline'>(七)</span>　僧揭囉<span class='note-inline'>(二合)</span>呵嚩薩覩<span class='note-inline'>(二合)</span><span class='note-inline'>(八)</span>　呬多嚩薩覩<span class='note-inline'>(九)</span>　散那囉<span class='note-inline'>(二合)</span>舍儞<span class='note-inline'>(十)</span>　鉢唎<span class='note-inline'>(二合)</span>嚩喏儞耶<span class='note-inline'>(十一)</span>　嚩喏儞<span class='note-inline'>(十二)</span>　簸跛咩多囉<span class='note-inline'>(二合)</span><span class='note-inline'>(十三)</span>　細嚩儞<span class='note-inline'>(十四)</span>　曩坦多囉<span class='note-inline'>(二合)</span>泥世薩他<span class='note-inline'>(二合)</span>答微耶<span class='note-inline'>(二合)</span><span class='note-inline'>(十五)</span>　野多囉<span class='note-inline'>(二合)</span>尾揭囉<span class='note-inline'>(二合)</span>呵<span class='corr'>嚩</span>底怒<span class='note-inline'>(十六)</span>　薩摩孽爛<span class='note-inline'>(二合)</span>陀<span class='note-inline'>(十七)</span>　鉢囉<span class='note-inline'>(二合)</span>那<span class='note-inline'>(引)</span>邏儞<span class='note-inline'>(十八)</span>　鄔波蔗囉珊那唎舍儞<span class='note-inline'>(十九)</span>　儞舍囉<span class='note-inline'>(二合)</span>夜微庶<span class='note-inline'>(引)</span>馱儞<span class='note-inline'>(二十)</span>　阿<span class='note-inline'>(引)</span>多麼<span class='note-inline'>(二合)</span>怒伽酩<span class='note-inline'>(二十一)</span>　鉢囉<span class='note-inline'>(二合)</span>鄔波僧呵囉<span class='note-inline'>(二合)</span>儞<span class='note-inline'>(二十二)</span>　涅酩多<span class='note-inline'>(引)</span>儞<span class='note-inline'>(二十三)</span>　阿怒囉去沙<span class='note-inline'>(二合)</span><span class='note-inline'>(二十四)</span>　鉢囉<span class='note-inline'>(二合)</span>底與<span class='note-inline'>(二合)</span>波娑他<span class='note-inline'>(引、二合)</span>寧<span class='note-inline'>(二十五)</span>」</p>
<p>佛言：「無邊莊嚴！此是調伏不信者句，由是不令造諸過惡。直爾善法尚多憎嫉，何況於此無上法教。是故此諸呪句，為滅一切諸過惡故，為斷一切煩惱故轉。無邊莊嚴！我見眾生心無淨信，或欲鬪諍、或欲損害、或欲惱亂，而來親近如來。知彼心所動作，隨其種類，以諸法門而作覺悟，令其捨離不善尋思，及令發起諸善根因。</p>
<p>「無邊莊嚴！如來安住於十八種不共法中，能善了知眾生心行，及能了知心所攝法。無邊莊嚴！何等名為十八佛不共法？無邊莊嚴！所謂如來於某時夜，現覺阿耨多羅三藐三菩提，乃至入於無餘涅槃，於其中間無有誤失、無卒暴音、無忘失念、無不擇捨、無種種想、無不定心，精進無退、念無退、志欲無退、等持無退、慧無退、解脫無退、解脫智見無退。一切如來身業智為前導隨智而轉，一切如來語業智為前導隨智而轉，一切如來意業智為前導隨智而轉。如來智見於過去世無著無礙，如來智見於未來世無著無礙，如來智見於現在世無著無礙。無邊莊嚴！如來成就此等十八不共法故，無量智見力悉皆成就故，能開演此陀羅尼門清淨法品。為於不信一切有情生淨信故，為淨信者於此法門得清淨智。無邊莊嚴！如來隨所樂欲，以諸無量種種語言分別解說此陀羅尼門，亦不能說此陀羅尼門斷疑理趣百分之一，乃至俱胝百千算數及譬喻分。何以故？此諸法門是無量門、不思議門，此所有門能得一切智智轉故。</p>
<p>「復次無邊莊嚴！由此如來以無量異名，今為汝等開示演說此諸法門，欲令汝等普遍了知無量法門、得陀羅尼故。」即說呪曰：</p>
<p class="dharani">「怛姪他阿<span class='note-inline'>(引)</span>唎曳<span class='note-inline'>(一)</span>　阿<span class='note-inline'>(引)</span>唎耶<span class='note-inline'>(二合)</span><span class='corr'>嚩</span>底<span class='note-inline'>(二)</span>　阿<span class='note-inline'>(引)</span>唎耶<span class='note-inline'>(二合)</span>怒<span class='note-inline'>(上)</span>揭帝<span class='note-inline'>(三)</span>　儞馱<span class='note-inline'>(引)</span>寧<span class='note-inline'>(四)</span>　儞馱曩嚩底<span class='note-inline'>(五)</span>　嚩覩鉢囉<span class='note-inline'>(二合)</span>酩<span class='note-inline'>(六)</span>　嚩囉覩<span class='note-inline'>(二合)</span>簸掣那<span class='note-inline'>(上)</span>伽囉儞<span class='note-inline'>(七)</span>　阿<span class='note-inline'>(引)</span>伽<span class='note-inline'>(引)</span>舍微輸<span class='note-inline'>(引)</span>馱儞<span class='note-inline'>(八)</span>　阿怒去鎩<span class='note-inline'>(二合)</span>簸儞<span class='note-inline'>(九)</span>　阿寧去鎩<span class='note-inline'>(二合)</span>簸儞<span class='note-inline'>(十)</span>　阿微孽多鉢囉酩<span class='note-inline'>(十一)</span>　阿怒播孽<span class='note-inline'>(上)</span>底儞<span class='note-inline'>(十二)</span>　涅畔<span class='note-inline'>(引)</span>曩鉢他微輸<span class='note-inline'>(引)</span>馱儞<span class='note-inline'>(十三)</span>　微耶<span class='note-inline'>(二合)</span>波儞去史<span class='note-inline'>(二合)</span>鉢底<span class='note-inline'>(十四)</span>　阿怒播<span class='note-inline'>(引)</span>那<span class='note-inline'>(十五)</span>　寧[口*路]<span class='note-inline'>(引)</span>馱播囉酩<span class='note-inline'>(十六)</span>　薩嚩攘涅畔<span class='note-inline'>(引)</span>曩<span class='note-inline'>(去)</span>寧那囉<span class='note-inline'>(二合)</span>舍寧<span class='note-inline'>(十七)</span>」</p>
<p>佛告無邊莊嚴菩薩言：「此諸陀羅尼印能清淨句、異名說句，由受持此陀羅尼法門，以少功用證菩薩位差別妙智及近大悲，由隨義覺證得悟入一切法智。無邊莊嚴！此陀羅尼句是大良藥，以能除破諸重病故。復能除滅無明無智極黑闇障，隨順明法圓滿轉故。隨何明法圓滿而轉，謂隨順明法智圓滿故。而能現證宿住智明，隨順明法智善巧故。而得出生天眼智明，隨順捨離諸煩惱故。能現證得漏盡智明，由此復能獲得一切所學波羅蜜多、無上<span class='corr'>智</span>見、一切智智見、一切智智地。無邊莊嚴！汝觀如來善能如許廣大說法，於諸方便善巧圓滿。無邊莊嚴！如來如是成就大智，能善安住一切智智力無畏等。此無上寶藏，於無量俱胝那由他劫所修善根之所積集。以是緣故，能善安住此諸法門，今為汝等成熟佛法，於法理趣出生善巧，開示演說此陀羅尼清淨法品。若善男子善女人等，發心求趣大菩提者而欲隨我正修學者、於我法教欲擁護者、於諸如來無量法藏欲受持者，於此法中當勤修習志樂精進，住不放逸不著三界，於一切智智心作意善加持者、於諸色緣清淨善巧善修習者、於受想行識清淨善巧勤修習者、於實諦句出生清淨勤修習者，於諸法中應可樂求諸清淨智。無邊莊嚴！由內清淨故一切法清淨，由內寂靜故一切法寂靜，由內寂滅故一切法寂滅，由內無所取故一切法無所取，由內不住故諸法不住，由內滅故一切法滅，由內無所作故一切法無所作，由內無來去故一切諸法亦無來去。無邊莊嚴！此諸門句令諸菩薩內清淨轉，由外本性無分別故不起分別，然能受持清淨陀羅尼門。捨離貪恚心不貢高，為諸如來之所稱歎，於諸眾生最為殊勝作無上主，當能證得無礙智說歡喜辯才，於前後際得清淨智，能遍記䇷而能隨念中道之性，及能證得無生法忍，能證緣起願殊勝性，及於諸願能遍清淨，當能遍持不共一切法智善巧，所發語言眾皆信受，能於當來雨大法雨。無邊莊嚴！菩薩由得陀羅尼故，必定當證無生法忍，逮得一切法清淨智，及能出生如是法智，謂一切法不生不滅。而復證得如是法智，謂虛妄生生不成就。不成就者即便散壞，散壞法者而無所趣，此一切法皆滅壞門。此滅壞門同無生相，若是無生彼即無滅，如實觀察一切諸法遠離相已，則不執著則不戲論。無邊莊嚴！此是諸菩薩無生智門善巧觀察，而能入此諸陀羅尼，由是速能獲無生忍辯才具足。」</p>
<p>爾時世尊欲重宣此義而說頌曰：</p>

<div class="lg regular" style="margin-left:1em;"><div class='lg-row'>「若法虛妄生，　生已必滅壞，</div>
<div class='lg-row'>諸法離於有，　於誰可遍持？</div>
<div class='lg-row'>諸法既非有，　無有無可取，</div>
<div class='lg-row'>若法不可得，　於何而遍持？</div>
<div class='lg-row'>若不了諸法，　自性不可得，</div>
<div class='lg-row'>彼則行於相，　不得陀羅尼。</div>
<div class='lg-row'>諸法如虛空，　由是說開示，</div>
<div class='lg-row'>虛空及開示，　二俱無所有。</div>
<div class='lg-row'>此二離於有，　諸法亦空無，</div>
<div class='lg-row'>如是解法者，　彼能獲總持。</div>
<div class='lg-row'>隨覺無初始，　不分別中後，</div>
<div class='lg-row'>諸法離分別，　一切悉空無。</div>
<div class='lg-row'>若處無堅實，　不實亦非有，</div>
<div class='lg-row'>依諸法真理，　云何得遍持？</div>
<div class='lg-row'>如是了諸法，　自性無所有，</div>
<div class='lg-row'>我今略說彼，　得清淨總持。</div>
<div class='lg-row'>諸法如虛空，　亦等於空曠，</div>
<div class='lg-row'>以慧常觀察，　彼能獲總持。</div>
<div class='lg-row'>諸法無所有，　不生亦不起，</div>
<div class='lg-row'>無有無可取，　此云何遍持？</div>
<div class='lg-row'>一切法無相，　自性無戲論，</div>
<div class='lg-row'>一切皆離相，　說法無所有。</div>
<div class='lg-row'>若能如是解，　一切法如理，</div>
<div class='lg-row'>彼則無分別，　而能得遍持。</div>
<div class='lg-row'>諸法以自性，　無故不可得，</div>
<div class='lg-row'>解了無有義，　彼成就總持。</div>
<div class='lg-row'>若如是觀察，　一切法不染，</div>
<div class='lg-row'>智不分別空，　彼能持諸法。</div>
<div class='lg-row'>無常義空義，　苦義及厭離，</div>
<div class='lg-row'>若以慧了知，　彼智得增長。</div>
<div class='lg-row'>示說無所取，　涅槃如理義，</div>
<div class='lg-row'>堅無分別意，　亦不分別法。</div>
<div class='lg-row'>由是能受持，　諸法不堅固，</div>
<div class='lg-row'>無有無所取，　寂靜空難見。</div>
<div class='lg-row'>若解法已說，　於說不分別，</div>
<div class='lg-row'>無著無分別，　能持此法門。</div>
<div class='lg-row'>若解了相已，　能了於無相，</div>
<div class='lg-row'>彼亦於諸法，　不起捨離想。</div>
<div class='lg-row'>彼能了此義，　正覺之所說，</div>
<div class='lg-row'>善巧說祕密，　彼能隨我覺。</div>
<div class='lg-row'>若如理觀察，　無量一切法，</div>
<div class='lg-row'>彼捨離諸量，　能覺此理趣。</div>
<div class='lg-row'>若能觀察法，　無名及無相，</div>
<div class='lg-row'>能了達此義，　彼能增長忍。</div>
<div class='lg-row'>諸願與殊勝，　及如理觀察，</div>
<div class='lg-row'>所願并諸色，　不住能違彼。</div>
<div class='lg-row'>了此法門義，　能如理觀察，</div>
<div class='lg-row'>於諸法理中，　彼亦無疑惑。</div>
<div class='lg-row'>若以慧觀察，　一切諸法相，</div>
<div class='lg-row'>決定解了者，　彼則入無相。</div>
<div class='lg-row'>彼於此理趣，　能了善安住，</div>
<div class='lg-row'>如是無畏者，　能速證佛法。</div>
<div class='lg-row'>於法不戲論，　平等無分別，</div>
<div class='lg-row'>了法相應已，　於厭離無惑。</div>
<div class='lg-row'>於滅不分別，　蘊盡寂靜義，</div>
<div class='lg-row'>彼於法平等，　得如理辯才。</div>
<div class='lg-row'>能修習慈悲，　利益諸眾生，</div>
<div class='lg-row'>善住相應者，　彼覺了無上。</div>
<div class='lg-row'>若離眾生相，　能了法無我，</div>
<div class='lg-row'>法無戲論義，　如理不戲論。</div>
<div class='lg-row'>若聞此法已，　能速得淨信，</div>
<div class='lg-row'>彼當見正覺，　彌勒兩足尊。</div>
<div class='lg-row'>彼令我歡喜，　於此眾會中，</div>
<div class='lg-row'>若有聞此法，　彼能作賢愛。</div>
<div class='lg-row'>敬愛如來者，　是則無破壞，</div>
<div class='lg-row'>由聞此法已，　能為善賢愛。</div>
<div class='lg-row'>若於賢劫中，　欲見諸如來，</div>
<div class='lg-row'>修學此法門，　能令諸佛喜。</div>
<div class='lg-row'>無量壽威光，　阿閦大名稱，</div>
<div class='lg-row'>若欲見彼者，　當學此法門。</div>
<div class='lg-row'>若欲成菩提，　寂靜最勝法，</div>
<div class='lg-row'>或求轉輪位，　當學此法門。</div>
<div class='lg-row'>若樂求最上，　善巧總持門，</div>
<div class='lg-row'>當於此法學，　常應不放逸。</div>
<div class='lg-row'>若欲成廣大，　最上殊勝願，</div>
<div class='lg-row'>求證菩提者，　當學此法門。</div>
<div class='lg-row'>此經之所說，　陀羅尼法門，</div>
<div class='lg-row'>能開示諸法，　此印最無上。</div>
<div class='lg-row'>諸法內真實，　以總持開示，</div>
<div class='lg-row'>此虛空法門，　善決無邊義。</div>
<div class='lg-row'>所說諸善門，　此法能開示，</div>
<div class='lg-row'>總持義善巧，　陀羅尼力故。</div>
<div class='lg-row'>總持說為慧，　能持一切法，</div>
<div class='lg-row'>總持義善巧，　以慧能了知。</div>
<div class='lg-row'>於此異多釋，　已善說佛法，</div>
<div class='lg-row'>以義正開示，　無上菩提分。</div>
<div class='lg-row'>差別智善巧，　於斯正開示，</div>
<div class='lg-row'>若於此法學，　證無上菩提。</div>
<div class='lg-row'>於此教開示，　無上善法門，</div>
<div class='lg-row'>得方便智已，　應當說此法。</div>
<div class='lg-row'>未曾說諸法，　此無上種性，</div>
<div class='lg-row'>於此義當學，　開示甘露句。</div>
<div class='lg-row'>智者若欲求，　諸佛無礙慧，</div>
<div class='lg-row'>若於此義學，　當獲最上智。</div>
<div class='lg-row'>我於往昔時，　無量無數劫，</div>
<div class='lg-row'>若不學此法，　不證寂理趣。</div>
<div class='lg-row'>由我曾供養，　無量百千佛，</div>
<div class='lg-row'>為是能了知，　說此無上法。</div>
<div class='lg-row'>我為諸眾生，　作無邊義利，</div>
<div class='lg-row'>汝等應當作，　得此陀羅尼。</div>
<div class='lg-row'>若能了知此，　陀羅尼門印，</div>
<div class='lg-row'>智者由一句，　能入此法門。</div>
<div class='lg-row'>我智慧無上，　亦無有數量，</div>
<div class='lg-row'>由我具智蘊，　能開示此法。</div>
<div class='lg-row'>智者於此求，　隨覺菩提義，</div>
<div class='lg-row'>於此義法門，　無畏當勤學。</div>
<div class='lg-row'>智者若欲求，　廣大智慧性，</div>
<div class='lg-row'>於佛生尊重，　當學此法門。</div>
<div class='lg-row'>若欲轉法輪，　及吹大法螺，</div>
<div class='lg-row'>智者應如理，　當學此法門。</div>
<div class='lg-row'>若欲放光明，　普照無邊際，</div>
<div class='lg-row'>求於佛法時，　於此如理學。</div>
<div class='lg-row'>於天人世間，　若欲為上首，</div>
<div class='lg-row'>彼可學此經，　決定一切法。</div>
<div class='lg-row'>欲求廣大智，　發起諸功德，</div>
<div class='lg-row'>樂求佛慧時，　於此應隨學。</div>
<div class='lg-row'>欲開示法門，　樂求於最勝，</div>
<div class='lg-row'>無戲論佛智，　於此義當學。</div>
<div class='lg-row'>若欲樂開示，　無礙智所說，</div>
<div class='lg-row'>修學此法已，　應說甘露句。</div>
<div class='lg-row'>若欲照俱胝，　無量無邊界，</div>
<div class='lg-row'>彼等於此教，　應當善修學。</div>
<div class='lg-row'>此無上法門，　能淨除諸法，</div>
<div class='lg-row'>一切法清淨，　於此經中說。</div>
<div class='lg-row'>種智兩足尊，　演此廣大法，</div>
<div class='lg-row'>於為菩薩說，　此經最無上。」</div>
</div><p>佛告無邊莊嚴：「是故諸菩薩於此法教生愛樂已，為攝此法令久住故，復為哀愍諸眾生故，於此法教應當書寫受持讀誦。無邊莊嚴！若復有人於彼時中聞此法已，於如來所以愛樂心而常思念，彼諸人等當得如來無邊法藏諸陀羅尼，辯才具足，於一切法速得自在，能具攝受不可思議佛剎莊嚴聲聞菩薩。無邊莊嚴！若諸菩薩住一切法無戲論者，由陀羅尼清淨門故，此諸法門常得現前，皆能攝受無量不可思議殊勝功德。無邊莊嚴！此是第三陀羅尼門清淨法品。無邊莊嚴！於彼後時若有菩薩欲隨我學此陀羅尼法門者，當親近善友、遠離惡友，為遍擁護此諸法門，當捨身命受持陀羅尼清淨法印。譬如迦利邸迦月圓滿時光明照耀，於眾星中最為殊勝。如是此陀羅尼印三品，攝受所有法門亦復如是，於一切契經中此法光明最為殊勝，一切菩薩皆大尊重，故能出生無量辯才。此無量辯才，應知即是不放逸地。何者是於不放逸地？謂於此法作意思惟、如理觀察不生妄念，如是能令遍忍清淨。若諸菩薩精勤志求不放逸者，於此法門應善修習。為令此法得久住故，心常謙下尊重於法，書寫經卷不離身手，見有志樂希求法者、發心趣向大菩提者，應當為彼開示流布教授讀誦書寫經卷，乃至隨義而為解釋。如其受持所有法門不應藏匿，願諸眾生得此無上佛法利益我等，當令一切眾生於諸佛法常不缺減。如是菩薩於法無悋常樂施人，於義不祕盡皆為說，無少法門而不開示。無邊莊嚴！應為利益安樂諸眾生故，汝當受持此法門品陀羅尼門能清淨句。」</p>
<p>爾時世尊復告尊者阿難陀曰：「汝當受持此法門品。我諸弟子承事我者，亦當受持如是經典。」</p>
<p>時阿難陀白世尊言：「以佛神力我已受持。我由成就此法門故，無量法門皆得現前。」</p>
<p>佛言：「阿難陀！如是如是，如汝所說。由佛威力及此法門遍清淨故，諸有受持此法門者，及親事我能受持者，無量法門皆得現前。是故阿難陀！汝當受持如來法教無量法藏。說此法時，於眾會中無量菩薩即便獲得大法光明。得法光故，無量諸佛所說法門皆得現前，及得近於一切智智，如所樂求勝願莊嚴悉能成就。阿難陀！汝觀諸法本性甚深，如是如來能於無名相法作名相說，又能開示諸法本性，亦復淨除令見清淨，雖說諸法無法可說亦無能說。」</p>
<p>佛言：「阿難陀！若能如是觀諸法性，便得發生無量智慧。說此法時，無數菩薩證無生法忍，無量眾生發阿耨多羅三藐三菩提心，於阿僧祇劫當證無上正等菩提，復能出生無量辯才。」</p>
<p>爾時世尊加持此陀羅尼門，放大光明，其光普照無量無邊諸佛世界。由此光明，彼諸世界所有菩薩皆悉得聞此陀羅尼，聞此法已能遍成熟菩提法分。於彼復有無量眾生，皆發阿耨多羅三藐三菩提心。當於爾時，一切眾生皆得安樂。是時復有諸天，雨天波頭摩華於大眾會諸菩薩中，唱如是言：「願一切眾生得佛智慧。」</p>
<p>爾時無量辯才菩薩白佛言：「世尊！當何名此法門？我當云何奉持？」</p>
<p>佛告無量辯才菩薩言：「此法門名『陀羅尼王』，亦名『陀羅尼印』，亦名『三品所攝善巧』，汝當受持。此是無邊辯才，攝一切義善巧法門。由此法門，而能照了一切諸法、斷一切疑，是故諸菩薩於此法門應當奉持。」爾時一切大眾為供養法故，以五色華散於佛上。</p>
<p>佛說此經已，諸菩薩摩訶薩，一切眾會及天、人、阿修羅、乾闥婆等，聞佛所說，皆大歡喜，信受奉行。</p>

<p class='juan'>大寶積經卷第七</p></div>
</div><!-- end of div[@id='body'] -->
</body></html>