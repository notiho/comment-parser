<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大寶積經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='hui'>
<div class='div-pin'>
<p class='juan'><a id='mulu225' />大寶積經卷第七十</p><p class="byline">北齊三藏那連提耶舍譯</p><a id='mulu226' /><a id='mulu227' />
<p class='h2'>菩薩見實會第十六淨居天子讚偈品第二十三之一</p><p>爾時淨居諸天子知無量眾生得住菩提，於佛法中無有疑慮已，稱意踊悅，各以妙偈讚佛功德。</p>
<p>爾時信施天子以偈讚曰：</p>

<div class="lg regular" style="margin-left:1em;"><div class='lg-row'>「所愛妻子施，　并捨所重身，</div>
<div class='lg-row'>乃至王位財，　我禮檀度者。」</div>
</div><p>爾時樂持戒天子以偈讚曰：</p>

<div class="lg regular" style="margin-left:1em;"><div class='lg-row'>「如來本持戒，　一切無所著，</div>
<div class='lg-row'>獲果到彼岸，　我禮戒度者。」</div>
</div><p>爾時樂忍天子以偈讚曰：</p>

<div class="lg regular" style="margin-left:1em;"><div class='lg-row'>「佛昔修忍辱，　堪受解支節，</div>
<div class='lg-row'>初無悔惱心，　我禮忍度者。」</div>
</div><p>爾時樂精進天子以偈讚曰：</p>

<div class="lg regular" style="margin-left:1em;"><div class='lg-row'>「不退勇健首，　精進有大力，</div>
<div class='lg-row'>已得上菩提，　我禮進度者。」</div>
</div><p>爾時樂禪天子以偈讚曰：</p>

<div class="lg regular" style="margin-left:1em;"><div class='lg-row'>「佛本修禪定，　世間所不知，</div>
<div class='lg-row'>三際得平等，　我禮禪度者。」</div>
</div><p>爾時威德天子以偈讚曰：</p>

<div class="lg regular" style="margin-left:1em;"><div class='lg-row'>「大雄於般若，　相續而修行，</div>
<div class='lg-row'>獲得無盡慧，　我禮智度者。」</div>
</div><p>爾時界慧天子以偈讚曰：</p>

<div class="lg regular" style="margin-left:1em;"><div class='lg-row'>「布施及愛語，　利益與同事，</div>
<div class='lg-row'>以此度眾生，　我禮大導師。」</div>
</div><p>爾時淨慧天子以偈讚曰：</p>

<div class="lg regular" style="margin-left:1em;"><div class='lg-row'>「於大慈悲喜，　長夜常修習，</div>
<div class='lg-row'>以是濟群生，　歸命大船師。」</div>
</div><p>爾時淨心天子以偈讚曰：</p>

<div class="lg regular" style="margin-left:1em;"><div class='lg-row'>「以度無諍行，　調心大牟尼，</div>
<div class='lg-row'>能調未調者，　我禮調御師。」</div>
</div><p>爾時無垢慧天子以偈讚曰：</p>

<div class="lg regular" style="margin-left:1em;"><div class='lg-row'>「廣心柔軟心，　心調及諸根，</div>
<div class='lg-row'>知諸眾生心，　我禮悉知者。」</div>
</div><p>爾時淨意天子以偈讚曰：</p>

<div class="lg regular" style="margin-left:1em;"><div class='lg-row'>「具足正念者，　安住堅慧中，</div>
<div class='lg-row'>明達悉了知，　禮覺覺他者。」</div>
</div><p>爾時莊嚴心天子以偈讚曰：</p>

<div class="lg regular" style="margin-left:1em;"><div class='lg-row'>「佛久心清淨，　亦淨佛國土，</div>
<div class='lg-row'>及淨群生慧，　我禮淨法王。」</div>
</div><p>爾時無勝天子以偈讚曰：</p>

<div class="lg regular" style="margin-left:1em;"><div class='lg-row'>「所願無能壞，　降伏魔怨力，</div>
<div class='lg-row'>滿足諸大願，　悅喻諸天眾。」</div>
</div><p>爾時速營事天子以偈讚曰：</p>

<div class="lg regular" style="margin-left:1em;"><div class='lg-row'>「如來速知法，　亦疾淨眾生，</div>
<div class='lg-row'>已見難見法，　我禮速事者。」</div>
</div><p>爾時堅精進天子以偈讚曰：</p>

<div class="lg regular" style="margin-left:1em;"><div class='lg-row'>「處處悉解脫，　離癡無諸漏，</div>
<div class='lg-row'>已度彼岸住，　我禮堅固力。」</div>
</div><p>爾時樂威儀天子以偈讚曰：</p>

<div class="lg regular" style="margin-left:1em;"><div class='lg-row'>「離欲無諸過，　除闇得漏盡，</div>
<div class='lg-row'>為世勝福田，　我禮應供者。」</div>
</div><p>爾時善住天子以偈讚曰：</p>

<div class="lg regular" style="margin-left:1em;"><div class='lg-row'>「世尊住正法，　三界所供養，</div>
<div class='lg-row'>一道安隱行，　是故我敬禮。」</div>
</div><p>爾時無動天子以偈讚曰：</p>

<div class="lg regular" style="margin-left:1em;"><div class='lg-row'>「佛如堅固山，　不為風所動，</div>
<div class='lg-row'>毀譽常平等，　是故今敬禮。」</div>
</div><p>爾時得平等天子以偈讚曰：</p>

<div class="lg regular" style="margin-left:1em;"><div class='lg-row'>「大雄色殊勝，　具三十二相，</div>
<div class='lg-row'>有大深智慧，　我禮端正智。」</div>
</div><p>爾時深慧天子以偈讚曰：</p>

<div class="lg regular" style="margin-left:1em;"><div class='lg-row'>「非身大身者，　安住真如法，</div>
<div class='lg-row'>顯說於實際，　世間無與等。」</div>
</div><p>爾時無等礙慧天子以偈讚曰：</p>

<div class="lg regular" style="margin-left:1em;"><div class='lg-row'>「究竟同不二，　勇健能伏魔，</div>
<div class='lg-row'>不疑於深義，　照法到彼岸。」</div>
</div><p>爾時喜意天子以偈讚曰：</p>

<div class="lg regular" style="margin-left:1em;"><div class='lg-row'>「喜意本勇健，　所學皆通利，</div>
<div class='lg-row'>棄捨此三界，　如蛇脫故皮。」</div>
</div><p>爾時定意天子以偈讚曰：</p>

<div class="lg regular" style="margin-left:1em;"><div class='lg-row'>「譬如闇室燈，　油盡故明滅，</div>
<div class='lg-row'>智者如是滅，　由聞佛法故。」</div>
</div><p>爾時住舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「如來普觀察，　為欲所結縛，</div>
<div class='lg-row'>佛能斷彼羂，　由執智劍故。」</div>
</div><p>爾時多舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「定心及定行，　定威儀境界，</div>
<div class='lg-row'>佛能滅煩惱，　我禮伏怨者。」</div>
</div><p>爾時無畏舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「學佛舍摩他，　菩薩得名稱，</div>
<div class='lg-row'>正定導引故，　成就定心佛。」</div>
</div><p>爾時定食天子以偈讚曰：</p>

<div class="lg regular" style="margin-left:1em;"><div class='lg-row'>「寂滅一切法，　大雄所演說，</div>
<div class='lg-row'>解彼大智者，　疾成於如來。」</div>
</div><p>爾時常觀天子以偈讚曰：</p>

<div class="lg regular" style="margin-left:1em;"><div class='lg-row'>「常觀諸眾生，　悉隨如來學，</div>
<div class='lg-row'>獲得勝菩提，　滿足大智慧。」</div>
</div><p>爾時持德天子以偈讚曰：</p>

<div class="lg regular" style="margin-left:1em;"><div class='lg-row'>「如來智彼岸，　菩薩修學故，</div>
<div class='lg-row'>成世大威德，　能見無量法。」</div>
</div><p>爾時造光天子以偈讚曰：</p>

<div class="lg regular" style="margin-left:1em;"><div class='lg-row'>「彼得不思光，　當獲無垢樂，</div>
<div class='lg-row'>照世如來所，　得聞智境界。」</div>
</div><p>爾時無垢光天子以偈讚曰：</p>

<div class="lg regular" style="margin-left:1em;"><div class='lg-row'>「諸法無分別，　以善方便故，</div>
<div class='lg-row'>修習如是智，　故成妙丈夫。」</div>
</div><p>爾時無所住天子以偈讚曰：</p>

<div class="lg regular" style="margin-left:1em;"><div class='lg-row'>「無住無觸嬈，　諸法無所覺，</div>
<div class='lg-row'>不覺於自他，　佛依真實見。」</div>
</div><p>爾時宅慧天子以偈讚曰：</p>

<div class="lg regular" style="margin-left:1em;"><div class='lg-row'>「諸法無窟宅，　導師如是見，</div>
<div class='lg-row'>為眾生說故，　隨順取法相。」</div>
</div><p>爾時無依慧天子以偈讚曰：</p>

<div class="lg regular" style="margin-left:1em;"><div class='lg-row'>「諸法無所依，　遠離於彼此，</div>
<div class='lg-row'>如來顯真實，　如掌菴羅果。」</div>
</div><p>爾時虛空行天子以偈讚曰：</p>

<div class="lg regular" style="margin-left:1em;"><div class='lg-row'>「知法如虛空，　不生亦不滅，</div>
<div class='lg-row'>佛見法如是，　故能離世間。」</div>
</div><p>爾時無積聚天子以偈讚曰：</p>

<div class="lg regular" style="margin-left:1em;"><div class='lg-row'>「無求亦無慢，　無覺無不覺，</div>
<div class='lg-row'>依真無自性，　是佛見世間。」</div>
</div><p>爾時修慧天子以偈讚曰：</p>

<div class="lg regular" style="margin-left:1em;"><div class='lg-row'>「猶如巧幻師，　幻作種種事，</div>
<div class='lg-row'>非實而見實，　故佛無與等。」</div>
</div><p>爾時喜悟天子以偈讚曰：</p>

<div class="lg regular" style="margin-left:1em;"><div class='lg-row'>「譬如鏡中像，　雖見非真實，</div>
<div class='lg-row'>佛如是見法，　不迷於世間。」</div>
</div><p>爾時除疑天子以偈讚曰：</p>

<div class="lg regular" style="margin-left:1em;"><div class='lg-row'>「佛如呼聲響，　諸法亦復然，</div>
<div class='lg-row'>說聞俱非實，　是佛見世間。」</div>
</div><p>爾時無礙辯天子以偈讚曰：</p>

<div class="lg regular" style="margin-left:1em;"><div class='lg-row'>「安住正法者，　辯才深妙說，</div>
<div class='lg-row'>世尊久證法，　故能具足辯。」</div>
</div><p>爾時無障智天子以偈讚曰：</p>

<div class="lg regular" style="margin-left:1em;"><div class='lg-row'>「依真無自性，　一切法如是，</div>
<div class='lg-row'>如來如實知，　故能除闇冥。」</div>
</div><p>爾時無憂天子以偈讚曰：</p>

<div class="lg regular" style="margin-left:1em;"><div class='lg-row'>「無憂亦無惱，　無靜無嬈濁，</div>
<div class='lg-row'>諸法無垢染，　佛見真實性。」</div>
</div><p>爾時行具足天子以偈讚曰：</p>

<div class="lg regular" style="margin-left:1em;"><div class='lg-row'>「無來亦無去，　諸法無所有，</div>
<div class='lg-row'>如來真實見，　如是為世說。」</div>
</div><p>爾時勝慧天子以偈讚曰：</p>

<div class="lg regular" style="margin-left:1em;"><div class='lg-row'>「無染亦無淨，　非愚亦非智，</div>
<div class='lg-row'>諸法無能所，　佛依如實見。」</div>
</div><p>爾時得無礙天子以偈讚曰：</p>

<div class="lg regular" style="margin-left:1em;"><div class='lg-row'>「非明亦非闇，　非色非非色，</div>
<div class='lg-row'>非縛非解脫，　佛慧如實見。」</div>
</div><p>爾時勇目天子以偈讚曰：</p>

<div class="lg regular" style="margin-left:1em;"><div class='lg-row'>「非[戶@句]亦非遍，　非有亦非無，</div>
<div class='lg-row'>如夢受五慾，　佛見法如實。」</div>
</div><p>爾時不瞬天子以偈讚曰：</p>

<div class="lg regular" style="margin-left:1em;"><div class='lg-row'>「不生亦不滅，　亦不住中間，</div>
<div class='lg-row'>迷彼無智者，　唯佛見真實。」</div>
</div><p>爾時住空天子以偈讚曰：</p>

<div class="lg regular" style="margin-left:1em;"><div class='lg-row'>「非人非眾生，　非用非世財，</div>
<div class='lg-row'>隨說故有用，　佛能真實見。」</div>
</div><p>爾時住無相天子以偈讚曰：</p>

<div class="lg regular" style="margin-left:1em;"><div class='lg-row'>「所用一切法，　彼皆悉無相，</div>
<div class='lg-row'>諸法性相離，　導師如是見。」</div>
</div><p>爾時無願天子以偈讚曰：</p>

<div class="lg regular" style="margin-left:1em;"><div class='lg-row'>「因法空無相，　以是不起願，</div>
<div class='lg-row'>假設有願求，　唯佛如實知。」</div>
</div><p>爾時三昧流注天子以偈讚曰：</p>

<div class="lg regular" style="margin-left:1em;"><div class='lg-row'>「已得解脫門，　無有解脫者，</div>
<div class='lg-row'>煩惱本亦無，　佛見真實性。」</div>
</div><p>爾時無毀天子以偈讚曰：</p>

<div class="lg regular" style="margin-left:1em;"><div class='lg-row'>「捨棄一切惡，　集諸功德聚，</div>
<div class='lg-row'>故佛無毀訾，　亦無毀呰事。」</div>
</div><p>爾時電雲天子以偈讚曰：</p>

<div class="lg regular" style="margin-left:1em;"><div class='lg-row'>「猶如雷電雲，　降雨充大地，</div>
<div class='lg-row'>佛注正法雨，　充足諸群生。」</div>
</div><p>爾時不唐願天子以偈讚曰：</p>

<div class="lg regular" style="margin-left:1em;"><div class='lg-row'>「世尊辭無上，　能轉正法輪，</div>
<div class='lg-row'>明達深法理，　具足一切智。」</div>
</div><p>爾時具智慧天子以偈讚曰：</p>

<div class="lg regular" style="margin-left:1em;"><div class='lg-row'>「無生亦無滅，　諸法自性爾，</div>
<div class='lg-row'>如來善知故，　亦復轉教他。」</div>
</div><p>爾時師子吼天子以偈讚曰：</p>

<div class="lg regular" style="margin-left:1em;"><div class='lg-row'>「如來師子吼，　演說空法時，</div>
<div class='lg-row'>外道皆怖畏，　如獸畏師子。」</div>
</div><p>爾時業無放逸天子以偈讚曰：</p>

<div class="lg regular" style="margin-left:1em;"><div class='lg-row'>「現前無放逸，　佛修成菩提，</div>
<div class='lg-row'>導師於正法，　無逸到彼岸。」</div>
</div><p>爾時住無放逸天子以偈讚曰：</p>

<div class="lg regular" style="margin-left:1em;"><div class='lg-row'>「安住不放逸，　增益佛正法，</div>
<div class='lg-row'>十力及餘行，　佛法不思議。」</div>
</div><p>爾時無放逸生天子以偈讚曰：</p>

<div class="lg regular" style="margin-left:1em;"><div class='lg-row'>「會於無放逸，　助道得生長，</div>
<div class='lg-row'>以此濟群生，　佛亦自解脫。」</div>
</div><p>爾時成無放逸天子以偈讚曰：</p>

<div class="lg regular" style="margin-left:1em;"><div class='lg-row'>「無逸得成就，　諸有依解脫，</div>
<div class='lg-row'>聲聞及菩薩，　皆從如是學。」</div>
</div><p>爾時不逸行天子以偈讚曰：</p>

<div class="lg regular" style="margin-left:1em;"><div class='lg-row'>「所有諸佛子，　常不放逸行，</div>
<div class='lg-row'>能取一切智，　善觀世間故。」</div>
</div><p>爾時無逸護天子以偈讚曰：</p>

<div class="lg regular" style="margin-left:1em;"><div class='lg-row'>「佛修菩提時，　守護不放逸，</div>
<div class='lg-row'>逮得勝菩提，　大悲莊嚴故。」</div>
</div><p>爾時住不放逸天子以偈讚曰：</p>

<div class="lg regular" style="margin-left:1em;"><div class='lg-row'>「若住不放逸，　揀擇一相法，</div>
<div class='lg-row'>佛子大勇健，　當得父遺財。」</div>
</div><p>爾時樂不放逸天子以偈讚曰：</p>

<div class="lg regular" style="margin-left:1em;"><div class='lg-row'>「勇健樂不逸，　能破煩惱山，</div>
<div class='lg-row'>是等以佛智，　疾滅高慢聚。」</div>
</div><p>爾時堅持不放逸天子以偈讚曰：</p>

<div class="lg regular" style="margin-left:1em;"><div class='lg-row'>「守護無放逸，　昔求一切智，</div>
<div class='lg-row'>阿僧祇億劫，　佛心無疲倦。」</div>
</div><p>爾時舍摩他現前天子以偈讚曰：</p>

<div class="lg regular" style="margin-left:1em;"><div class='lg-row'>「法寂自性爾，　是諸佛境界，</div>
<div class='lg-row'>智者依彼住，　能趣勝菩提。」</div>
</div><p>爾時依舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「諸佛依舍摩，　依而不取著，</div>
<div class='lg-row'>眾生煩惱滅，　如雨淹諸塵。」</div>
</div><p>爾時住舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「諸佛住舍摩，　不動如大山，</div>
<div class='lg-row'>天魔不能壞，　心寂故歸命。」</div>
</div><p>爾時舍摩他調伏天子以偈讚曰：</p>

<div class="lg regular" style="margin-left:1em;"><div class='lg-row'>「舍摩所調伏，　佛子無譏毀，</div>
<div class='lg-row'>億魔不能動，　離欲如羅漢。」</div>
</div><p>爾時修舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「大雄昔修習，　舍摩他定時，</div>
<div class='lg-row'>無有知佛心，　依何得禪定。」</div>
</div><p>爾時舍摩他上首天子以偈讚曰：</p>

<div class="lg regular" style="margin-left:1em;"><div class='lg-row'>「佛轉正法輪，　奮得舍摩他，</div>
<div class='lg-row'>餘法悉依彼，　以是獲菩提。」</div>
</div><p>爾時留舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「佛說舍摩他，　是為心籠網，</div>
<div class='lg-row'>眾生墮迷獄，　佛教降伏心。」</div>
</div><p>爾時舍摩他境界天子以偈讚曰：</p>

<div class="lg regular" style="margin-left:1em;"><div class='lg-row'>「諸佛妙境界，　是為舍摩他，</div>
<div class='lg-row'>修此得無礙，　成就大導師。」</div>
</div><p>爾時滿足舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「以禪充滿心，　復更修集慧，</div>
<div class='lg-row'>故佛得菩提，　復能安眾生。」</div>
</div><p>爾時重舍摩他天子以偈讚曰：</p>

<div class="lg regular" style="margin-left:1em;"><div class='lg-row'>「不見有餘道，　唯在佛法中，</div>
<div class='lg-row'>獲得大智慧，　成就無上士。」</div>
</div><p>爾時欣毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「佛依毘舍那，　能視一切法，</div>
<div class='lg-row'>菩薩隨順學，　成就自然智。」</div>
</div><p>爾時生毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「到智彼岸故，　成就大醫王，</div>
<div class='lg-row'>顯示四真諦，　皆由毘舍那。」</div>
</div><p>爾時住毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「住毘婆舍那，　如實知諸法，</div>
<div class='lg-row'>勇健證菩提，　能成大導師。」</div>
</div><p>爾時修盡毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「大士以智慧，　修習勝菩提，</div>
<div class='lg-row'>不生識境界，　成就大導師。」</div>
</div><p>爾時樂毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「智者依真實，　觀察如此法，</div>
<div class='lg-row'>能獲無等果，　成佛號導師。」</div>
</div><p>爾時勤習毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「勤修智慧故，　能立諸苦行，</div>
<div class='lg-row'>彼成難降伏，　不為邪道壞。」</div>
</div><p>爾時毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「所有諸佛子，　觀察法相故，</div>
<div class='lg-row'>彼知法相已，　成就調御師。」</div>
</div><p>爾時修毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「如來於長夜，　修習勝智慧，</div>
<div class='lg-row'>能成一切智，　度脫無量眾。」</div>
</div><p>爾時殊勝行天子以偈讚曰：</p>

<div class="lg regular" style="margin-left:1em;"><div class='lg-row'>「佛修一切智，　成就大導師，</div>
<div class='lg-row'>以法濟世間，　越渡駃流水。」</div>
</div><p>爾時住毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「住毘婆舍那，　觀察一切法，</div>
<div class='lg-row'>出生諸佛法，　地生尼拘樹。」</div>
</div><p>爾時持毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「世尊諸佛子，　攝受勝智慧，</div>
<div class='lg-row'>得上菩提已，　能度諸眾生。」</div>
</div><p>爾時遊戲毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「遊戲於諸法，　得佛無所畏，</div>
<div class='lg-row'>無怯亦無怖，　勝智大牟尼。」</div>
</div><p>爾時隨順毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「大雄於諸法，　皆會毘舍那，</div>
<div class='lg-row'>觀察無自性，　是即佛菩提。」</div>
</div><p>爾時毘婆舍那堅固天子以偈讚曰：</p>

<div class="lg regular" style="margin-left:1em;"><div class='lg-row'>「諸佛智堅固，　於法無所畏，</div>
<div class='lg-row'>觀見群生苦，　能起大悲心。」</div>
</div><p>爾時毘婆舍那天子以偈讚曰：</p>

<div class="lg regular" style="margin-left:1em;"><div class='lg-row'>「以智趣菩提，　有智能善學，</div>
<div class='lg-row'>彼得勝菩提，　度脫諸眾生。」</div>
</div><p>爾時修空天子以偈讚曰：</p>

<div class="lg regular" style="margin-left:1em;"><div class='lg-row'>「修習於空法，　智者悟菩提，</div>
<div class='lg-row'>能壞諸牢獄，　亦度結縛者。」</div>
</div><p>爾時解空天子以偈讚曰：</p>

<div class="lg regular" style="margin-left:1em;"><div class='lg-row'>「世尊解空故，　不見於身命，</div>
<div class='lg-row'>無緣無自性，　依是為世說。」</div>
</div><p>爾時空境界天子以偈讚曰：</p>

<div class="lg regular" style="margin-left:1em;"><div class='lg-row'>「一切佛境界，　諸法性自空，</div>
<div class='lg-row'>大雄於中學，　愍濟眾生故。」</div>
</div><p>爾時信空天子以偈讚曰：</p>

<div class="lg regular" style="margin-left:1em;"><div class='lg-row'>「如來離臭穢，　怖畏亦久度，</div>
<div class='lg-row'>不著於諸法，　如風無所依。」</div>
</div><p>爾時樂空天子以偈讚曰：</p>

<div class="lg regular" style="margin-left:1em;"><div class='lg-row'>「修習空法者，　能樂佛境界，</div>
<div class='lg-row'>彼即供養佛，　亦成無上供。」</div>
</div><p>爾時空建立天子以偈讚曰：</p>

<div class="lg regular" style="margin-left:1em;"><div class='lg-row'>「修習空法故，　導師得建立，</div>
<div class='lg-row'>通達空法已，　成就世間親。」</div>
</div><p>爾時向空天子以偈讚曰：</p>

<div class="lg regular" style="margin-left:1em;"><div class='lg-row'>「佛知無一法，　不是涅槃者，</div>
<div class='lg-row'>諸法趣涅槃，　此是佛菩提。」</div>
</div><p>爾時空成就天子以偈讚曰：</p>

<div class="lg regular" style="margin-left:1em;"><div class='lg-row'>「已得空寂定，　佛子得成就，</div>
<div class='lg-row'>彼等供養佛，　是修空法者。」</div>
</div><p>爾時趣空天子以偈讚曰：</p>

<div class="lg regular" style="margin-left:1em;"><div class='lg-row'>「所有歸空者，　有智非愚癡，</div>
<div class='lg-row'>無著斷煩惱，　離垢得菩提。」</div>
</div><p>爾時滿足空天子以偈讚曰：</p>

<div class="lg regular" style="margin-left:1em;"><div class='lg-row'>「佛法得滿足，　成就難降伏，</div>
<div class='lg-row'>所有修空者，　能利益世間。」</div>
</div><p>爾時住空天子以偈讚曰：</p>

<div class="lg regular" style="margin-left:1em;"><div class='lg-row'>「安住佛法中，　能修空智者，</div>
<div class='lg-row'>無量諸魔眾，　不能動彼等。」</div>
</div><p>爾時樂無相天子以偈讚曰：</p>

<div class="lg regular" style="margin-left:1em;"><div class='lg-row'>「喜樂於無相，　不著有相中，</div>
<div class='lg-row'>揀擇諸法已，　佛能超世間。」</div>
</div><p>爾時無相行天子以偈讚曰：</p>

<div class="lg regular" style="margin-left:1em;"><div class='lg-row'>「習行無相時，　清淨寂滅行，</div>
<div class='lg-row'>離相眾生等，　魔不知彼趣。」</div>
</div><p>爾時無相境界天子以偈讚曰：</p>

<div class="lg regular" style="margin-left:1em;"><div class='lg-row'>「無相佛境界，　如來於中修，</div>
<div class='lg-row'>無相難證解，　我禮定行者。」</div>
</div><p>爾時渴樂無相天子以偈讚曰：</p>

<div class="lg regular" style="margin-left:1em;"><div class='lg-row'>「此等一切眾，　渴樂無相法，</div>
<div class='lg-row'>悕求父資財，　供養天人師。」</div>
</div><p>爾時修無相行天子以偈讚曰：</p>

<div class="lg regular" style="margin-left:1em;"><div class='lg-row'>「如來於無相，　晝夜常修行，</div>
<div class='lg-row'>天人及鬼神，　不知佛所趣。」</div>
</div><p>爾時無相解脫天子以偈讚曰：</p>

<div class="lg regular" style="margin-left:1em;"><div class='lg-row'>「大雄住無相，　思量一切法，</div>
<div class='lg-row'>導師所修學，　是故我敬禮。」</div>
</div><p>爾時無相遊戲天子以偈讚曰：</p>

<div class="lg regular" style="margin-left:1em;"><div class='lg-row'>「大慈現遊戲，　常依無相法，</div>
<div class='lg-row'>成熟眾生故，　住於佛智中。」</div>
</div><p>爾時無相成就天子以偈讚曰：</p>

<div class="lg regular" style="margin-left:1em;"><div class='lg-row'>「善修離相者，　能得佛菩提，</div>
<div class='lg-row'>亦能供養佛，　如子恭敬父。」</div>
</div><p>爾時久樂無相天子以偈讚曰：</p>

<div class="lg regular" style="margin-left:1em;"><div class='lg-row'>「彼愛佛正法，　即是眾生塔，</div>
<div class='lg-row'>所有棄相者，　得住於師處。」</div>
</div><p>爾時無相道天子以偈讚曰：</p>

<div class="lg regular" style="margin-left:1em;"><div class='lg-row'>「眾生諸所歸，　依道得濟度，</div>
<div class='lg-row'>無著寂滅行，　如來最無上。」</div>
</div><p>爾時信無相天子以偈讚曰：</p>

<div class="lg regular" style="margin-left:1em;"><div class='lg-row'>「信解無相者，　寂滅離諸怨，</div>
<div class='lg-row'>我禮一切佛，　自度度他者。」</div>
</div><p>爾時趣無願天子以偈讚曰：</p>

<div class="lg regular" style="margin-left:1em;"><div class='lg-row'>「世尊所有願，　求之不可得，</div>
<div class='lg-row'>彼等離所作，　是佛出世間。」</div>
</div><p>爾時修無願天子以偈讚曰：</p>

<div class="lg regular" style="margin-left:1em;"><div class='lg-row'>「於有不起願，　修行寂滅心，</div>
<div class='lg-row'>斷除渴愛縛，　是佛離世間。」</div>
</div><p>爾時無願生天子以偈讚曰：</p>

<div class="lg regular" style="margin-left:1em;"><div class='lg-row'>「彼得大精進，　於有離愛染，</div>
<div class='lg-row'>是等如來子，　悉禮自己父。」</div>
</div><p>爾時從無願生天子以偈讚曰：</p>

<div class="lg regular" style="margin-left:1em;"><div class='lg-row'>「彼等不起願，　於有而壞有，</div>
<div class='lg-row'>所能斷愛者，　佛子離譏毀。」</div>
</div><p>爾時無願解脫天子以偈讚曰：</p>

<div class="lg regular" style="margin-left:1em;"><div class='lg-row'>「無願得解脫，　不求離諸縛，</div>
<div class='lg-row'>放捨不起願，　佛子持威德。」</div>
</div><p>爾時出無願天子以偈讚曰：</p>

<div class="lg regular" style="margin-left:1em;"><div class='lg-row'>「出離憂曠野，　拔斷愛染根，</div>
<div class='lg-row'>彼等禮如來，　得除飢渴者。」</div>
</div><p>爾時必定無願天子以偈讚曰：</p>

<div class="lg regular" style="margin-left:1em;"><div class='lg-row'>「善知有苦者，　亦知世樂妄，</div>
<div class='lg-row'>佛是彼等父，　彼為導師子。」</div>
</div><p>爾時向無願天子以偈讚曰：</p>

<div class="lg regular" style="margin-left:1em;"><div class='lg-row'>「於有見苦者，　彼人得調伏，</div>
<div class='lg-row'>我禮善調伏，　破有調御師。」</div>
</div><p>爾時超無願天子以偈讚曰：</p>

<div class="lg regular" style="margin-left:1em;"><div class='lg-row'>「超度有曠野，　得住安隱處，</div>
<div class='lg-row'>普禮大導師，　已伏煩惱怨。」</div>
</div><p>爾時被無願鎧天子以偈讚曰：</p>

<div class="lg regular" style="margin-left:1em;"><div class='lg-row'>「戰勝破怨敵，　最強難伏者，</div>
<div class='lg-row'>降諸魔眾已，　勇健不求有。」</div>
</div><p>爾時無願力天子以偈讚曰：</p>

<div class="lg regular" style="margin-left:1em;"><div class='lg-row'>「大力於解脫，　能斷諸魔縛，</div>
<div class='lg-row'>是諸佛子等，　觀魔如網草。」</div>
</div><p>爾時觀身天子以偈讚曰：</p>

<div class="lg regular" style="margin-left:1em;"><div class='lg-row'>「諸有觀此身，　彼能樂佛法，</div>
<div class='lg-row'>無身無作者，　是等隨順法。」</div>
</div><p>爾時念身天子以偈讚曰：</p>

<div class="lg regular" style="margin-left:1em;"><div class='lg-row'>「所有念此身，　穢惡不清淨，</div>
<div class='lg-row'>已知身如實，　敬禮大導師。」</div>
</div><p>爾時厭患身天子以偈讚曰：</p>

<div class="lg regular" style="margin-left:1em;"><div class='lg-row'>「繫念於內身，　觀見不淨相，</div>
<div class='lg-row'>彼得離身苦，　調伏故敬禮。」</div>
</div><p>爾時捨身天子以偈讚曰：</p>

<div class="lg regular" style="margin-left:1em;"><div class='lg-row'>「捨此膿血身，　如蛇脫故皮，</div>
<div class='lg-row'>敬禮於非身，　是大如來身。」</div>
</div><p>爾時厭惡身天子以偈讚曰：</p>

<div class="lg regular" style="margin-left:1em;"><div class='lg-row'>「厭惡膿血身，　不淨甚臭穢，</div>
<div class='lg-row'>捨此不淨身，　歸敬天人師。」</div>
</div><p>爾時患身疲勞天子以偈讚曰：</p>

<div class="lg regular" style="margin-left:1em;"><div class='lg-row'>「所患爛壞身，　佛子求清淨，</div>
<div class='lg-row'>彼得悉禮佛，　所修正法身。」</div>
</div><p>爾時怖身天子以偈讚曰：</p>

<div class="lg regular" style="margin-left:1em;"><div class='lg-row'>「觀知此四大，　猶如惡毒蛇，</div>
<div class='lg-row'>彼等超度身，　敬禮大導師。」</div>
</div><p>爾時見身過天子以偈讚曰：</p>

<div class="lg regular" style="margin-left:1em;"><div class='lg-row'>「現前見身過，　是得智慧眼，</div>
<div class='lg-row'>悉照此三有，　智者依佛慧。」</div>
</div><p>爾時不樂身天子以偈讚曰：</p>

<div class="lg regular" style="margin-left:1em;"><div class='lg-row'>「所有不樂身，　不依法相住，</div>
<div class='lg-row'>無著於諸結，　彼等禮調御。」</div>
</div><p>爾時於有起怨想天子以偈讚曰：</p>

<div class="lg regular" style="margin-left:1em;"><div class='lg-row'>「於有如怨想，　修觀壞諸有，</div>
<div class='lg-row'>佛子如是學，　智生悟菩提。」</div>
</div><p>爾時壞有天子以偈讚曰：</p>

<div class="lg regular" style="margin-left:1em;"><div class='lg-row'>「於有見過已，　能知滅無畏，</div>
<div class='lg-row'>佛子勤求道，　獲得父遺財。」</div>
</div><p>爾時棄有天子以偈讚曰：</p>

<div class="lg regular" style="margin-left:1em;"><div class='lg-row'>「所修棄諸有，　樂住大涅槃，</div>
<div class='lg-row'>心淨離眾結，　我禮大導師。」</div>
</div><p>爾時斷有天子以偈讚曰：</p>

<div class="lg regular" style="margin-left:1em;"><div class='lg-row'>「斷除有根本，　照達三千界，</div>
<div class='lg-row'>世尊諸子等，　所學悉通利。」</div>
</div><p>爾時度有天子以偈讚曰：</p>

<div class="lg regular" style="margin-left:1em;"><div class='lg-row'>「已度於有海，　濟拔孤獨者，</div>
<div class='lg-row'>於此三界中，　彼等不在數。」</div>
</div><p>爾時破有天子以偈讚曰：</p>

<div class="lg regular" style="margin-left:1em;"><div class='lg-row'>「佛子修道者，　能破於三有，</div>
<div class='lg-row'>彼是供養佛，　以化眾生故。」</div>
</div><p>爾時於有解脫天子以偈讚曰：</p>

<div class="lg regular" style="margin-left:1em;"><div class='lg-row'>「有流得解脫，　究竟住後際，</div>
<div class='lg-row'>大雄出世間，　敬禮斷有者。」</div>
</div><p>爾時滅有天子以偈讚曰：</p>

<div class="lg regular" style="margin-left:1em;"><div class='lg-row'>「滅除有根本，　度有到彼岸，</div>
<div class='lg-row'>已斷於後際，　世間無如佛。」</div>
</div><p>爾時住後際天子以偈讚曰：</p>

<div class="lg regular" style="margin-left:1em;"><div class='lg-row'>「如來後際住，　寂滅到彼岸，</div>
<div class='lg-row'>度有一切智，　覺了未寤者。」</div>
</div><p>爾時於有住後際天子以偈讚曰：</p>

<div class="lg regular" style="margin-left:1em;"><div class='lg-row'>「佛於後際住，　說彼三有因，</div>
<div class='lg-row'>不見有諸結，　後能不生有。」</div>
</div><p>爾時得滅有天子以偈讚曰：</p>

<div class="lg regular" style="margin-left:1em;"><div class='lg-row'>「知有空寂已，　能解三有因，</div>
<div class='lg-row'>精進不怯弱，　我禮平等者。」</div>
</div><p>爾時度有到彼岸天子以偈讚曰：</p>

<div class="lg regular" style="margin-left:1em;"><div class='lg-row'>「度有到彼岸，　拔除有根源，</div>
<div class='lg-row'>救度諸群生，　導師愍一切。」</div>
</div><p>爾時於受無惱天子以偈讚曰：</p>

<div class="lg regular" style="margin-left:1em;"><div class='lg-row'>「於受無貢高，　無思亦無慮，</div>
<div class='lg-row'>禪事悉知解，　觀受如水泡。」</div>
</div><p>爾時解受天子以偈讚曰：</p>

<div class="lg regular" style="margin-left:1em;"><div class='lg-row'>「如來知諸受，　本來無自性，</div>
<div class='lg-row'>凡夫所著處，　如夢受欲樂。」</div>
</div><p>爾時觀受天子以偈讚曰：</p>

<div class="lg regular" style="margin-left:1em;"><div class='lg-row'>「有智觀諸受，　能取於善道，</div>
<div class='lg-row'>不生未來受，　如是見導師。」</div>
</div><p>爾時離受天子以偈讚曰：</p>

<div class="lg regular" style="margin-left:1em;"><div class='lg-row'>「受及所受者，　佛見無自性，</div>
<div class='lg-row'>能即為眾說，　難知甚深句。」</div>
</div><p>爾時決定知受天子以偈讚曰：</p>

<div class="lg regular" style="margin-left:1em;"><div class='lg-row'>「諸受但世諦，　第一義中無，</div>
<div class='lg-row'>如來說真實，　除斷世間疑。」</div>
</div><p>爾時善解受天子以偈讚曰：</p>

<div class="lg regular" style="margin-left:1em;"><div class='lg-row'>「世尊善知受，　猶如空中雲，</div>
<div class='lg-row'>誰迷無智者，　獨佛能實解。」</div>
</div><p>爾時通達受天子以偈讚曰：</p>

<div class="lg regular" style="margin-left:1em;"><div class='lg-row'>「如來達諸受，　解受到彼岸，</div>
<div class='lg-row'>知受無我所，　說法最為上。」</div>
</div><p>爾時度受天子以偈讚曰：</p>

<div class="lg regular" style="margin-left:1em;"><div class='lg-row'>「世尊已久度，　最難三受海，</div>
<div class='lg-row'>捨離惡污泥，　佛智號無上。」</div>
</div><p>爾時斷受天子以偈讚曰：</p>

<div class="lg regular" style="margin-left:1em;"><div class='lg-row'>「導師於諸受，　了知出世間，</div>
<div class='lg-row'>超離污染泥，　不著於諸有。」</div>
</div><p>爾時思受天子以偈讚曰：</p>

<div class="lg regular" style="margin-left:1em;"><div class='lg-row'>「如來念諸受，　由受苦世間，</div>
<div class='lg-row'>眾生煩惱縛，　佛知真實性。」</div>
</div><p>爾時解心天子以偈讚曰：</p>

<div class="lg regular" style="margin-left:1em;"><div class='lg-row'>「佛心伏煩惱，　亦降諸魔怨，</div>
<div class='lg-row'>依真無所破，　故佛號牟尼。」</div>
</div><p>爾時識心天子以偈讚曰：</p>

<div class="lg regular" style="margin-left:1em;"><div class='lg-row'>「佛久識心相，　猶如巧幻師，</div>
<div class='lg-row'>幻作種種像，　故佛號應供。」</div>
</div><p>爾時心行天子以偈讚曰：</p>

<div class="lg regular" style="margin-left:1em;"><div class='lg-row'>「大雄已修行，　能斷心所緣，</div>
<div class='lg-row'>億劫阿僧祇，　心性不可得。」</div>
</div><p>爾時攝心天子以偈讚曰：</p>

<div class="lg regular" style="margin-left:1em;"><div class='lg-row'>「躁動難調伏，　無體而住窟，</div>
<div class='lg-row'>佛斷速疾心，　故能受勝供。」</div>
</div><p>爾時揀擇心天子以偈讚曰：</p>

<div class="lg regular" style="margin-left:1em;"><div class='lg-row'>「佛已揀擇心，　眾生為心縛，</div>
<div class='lg-row'>佛能真實知，　如幻師教子。」</div>
</div><p>爾時修心境界天子以偈讚曰：</p>

<div class="lg regular" style="margin-left:1em;"><div class='lg-row'>「所行心境界，　導師決定見，</div>
<div class='lg-row'>如夢受五欲，　迷彼愚癡者。」</div>
</div><p>爾時心自在天子以偈讚曰：</p>

<div class="lg regular" style="margin-left:1em;"><div class='lg-row'>「調伏作業已，　心無分別事，</div>
<div class='lg-row'>如來見心相，　世間所不知。」</div>
</div><p>爾時心勇天子以偈讚曰：</p>

<div class="lg regular" style="margin-left:1em;"><div class='lg-row'>「所言心勇者，　能破魔軍眾，</div>
<div class='lg-row'>以心見心者，　觀心不疲倦。」</div>
</div><p>爾時建立天子以偈讚曰：</p>

<div class="lg regular" style="margin-left:1em;"><div class='lg-row'>「如來觀眾生，　於法建立者，</div>
<div class='lg-row'>以心能知心，　彼則真佛子。」</div>
</div><p>爾時定心天子以偈讚曰：</p>

<div class="lg regular" style="margin-left:1em;"><div class='lg-row'>「所有伏心者，　彼能行寂滅，</div>
<div class='lg-row'>是等離諸縛，　不為魔所惱。」</div>
</div><p>爾時柔軟心天子以偈讚曰：</p>

<div class="lg regular" style="margin-left:1em;"><div class='lg-row'>「勇健柔軟心，　調伏眾生輩，</div>
<div class='lg-row'>所樂佛法者，　不著於諸欲。」</div>
</div><p>爾時淨心天子以偈讚曰：</p>

<div class="lg regular" style="margin-left:1em;"><div class='lg-row'>「善心樂清淨，　審思而作業，</div>
<div class='lg-row'>聞佛正法已，　無疑於深義。」</div>
</div><p>爾時住法天子以偈讚曰：</p>

<div class="lg regular" style="margin-left:1em;"><div class='lg-row'>「所有向法心，　深樂不退沒，</div>
<div class='lg-row'>彼是真佛子，　已到調伏地。」</div>
</div><p>爾時思惟法天子以偈讚曰：</p>

<div class="lg regular" style="margin-left:1em;"><div class='lg-row'>「思惟於法界，　境界無非一，</div>
<div class='lg-row'>一切法界淨，　諸佛所學處。」</div>
</div><p>爾時法界建立天子以偈讚曰：</p>

<div class="lg regular" style="margin-left:1em;"><div class='lg-row'>「法界所建立，　是大慈悲心，</div>
<div class='lg-row'>能住一相中，　彼是真佛子。」</div>
</div><p>爾時法界境界天子以偈讚曰：</p>

<div class="lg regular" style="margin-left:1em;"><div class='lg-row'>「世尊說法界，　是為諸佛土，</div>
<div class='lg-row'>大士所行處，　此智不思議。」</div>
</div><p>爾時法界生天子以偈讚曰：</p>

<div class="lg regular" style="margin-left:1em;"><div class='lg-row'>「法界所出生，　是智難思議，</div>
<div class='lg-row'>不疑深佛法，　亦知諸根性。」</div>
</div><p>爾時入法界天子以偈讚曰：</p>

<div class="lg regular" style="margin-left:1em;"><div class='lg-row'>「入深法界者，　解法無與等，</div>
<div class='lg-row'>是力不思議，　亦得諸妙願。」</div>
</div><p>爾時法界無畏天子以偈讚曰：</p>

<div class="lg regular" style="margin-left:1em;"><div class='lg-row'>「已得無畏法，　是住安隱處，</div>
<div class='lg-row'>所有辯才力，　無能與等者。」</div>
</div><p>爾時善解法界天子以偈讚曰：</p>

<div class="lg regular" style="margin-left:1em;"><div class='lg-row'>「如來解法界，　亦達一切智，</div>
<div class='lg-row'>示現法界相，　如掌菴羅果。」</div>
</div><p>爾時住法界天子以偈讚曰：</p>

<div class="lg regular" style="margin-left:1em;"><div class='lg-row'>「世尊住法界，　見法真實性，</div>
<div class='lg-row'>不依亦不離，　不取復不捨。」</div>
</div><p>爾時法界行天子以偈讚曰：</p>

<div class="lg regular" style="margin-left:1em;"><div class='lg-row'>「如來行法界，　寂靜如虛空，</div>
<div class='lg-row'>境界大牟尼，　敬禮慈悲父。」</div>
</div><p>爾時歸法界天子以偈讚曰：</p>

<div class="lg regular" style="margin-left:1em;"><div class='lg-row'>「隨其種種門，　世尊說法界，</div>
<div class='lg-row'>彼彼法門中，　無心亦無色。」</div>
</div><p>爾時法界精進天子以偈讚曰：</p>

<div class="lg regular" style="margin-left:1em;"><div class='lg-row'>「世尊說精進，　能知於法界，</div>
<div class='lg-row'>因修精進故，　覺智到彼岸。」</div>
</div><p>爾時法界充滿天子以偈讚曰：</p>

<div class="lg regular" style="margin-left:1em;"><div class='lg-row'>「大慈以正法，　充飽諸世間，</div>
<div class='lg-row'>能知法界者，　彼得住菩提。」</div>
</div><p>爾時徹法界天子以偈讚曰：</p>

<div class="lg regular" style="margin-left:1em;"><div class='lg-row'>「世尊徹深法，　故能觀世間，</div>
<div class='lg-row'>法界悉知已，　我禮天人師。」</div>
</div><p>爾時住智處天子以偈讚曰：</p>

<div class="lg regular" style="margin-left:1em;"><div class='lg-row'>「是處人中上，　如來智所得，</div>
<div class='lg-row'>法界及十方，　導師所行處。」</div>
</div><p>爾時住處天子以偈讚曰：</p>

<div class="lg regular" style="margin-left:1em;"><div class='lg-row'>「法界是住處，　眾智所行道，</div>
<div class='lg-row'>諸有一切法，　悉作一相解。」</div>
</div><p>爾時知處天子以偈讚曰：</p>

<div class="lg regular" style="margin-left:1em;"><div class='lg-row'>「世尊知法界，　已作一相修，</div>
<div class='lg-row'>眾生諸欲性，　佛亦悉了知。」</div>
</div><p>爾時出處天子以偈讚曰：</p>

<div class="lg regular" style="margin-left:1em;"><div class='lg-row'>「能取一切智，　是謂諸佛子，</div>
<div class='lg-row'>於此法界處，　惟智所能知。」</div>
</div><p>爾時學處天子以偈讚曰：</p>

<div class="lg regular" style="margin-left:1em;"><div class='lg-row'>「所習法界者，　安住菩提中，</div>
<div class='lg-row'>得達自然處，　疾成於如來。」</div>
</div><p>爾時非處學天子。以偈讚曰：</p>

<div class="lg regular" style="margin-left:1em;"><div class='lg-row'>「所見非處者，　能樂如來教，</div>
<div class='lg-row'>千億眾魔軍，　不能迷惑彼。」</div>
</div><p>爾時知非處天子以偈讚曰：</p>

<div class="lg regular" style="margin-left:1em;"><div class='lg-row'>「所有知非處，　智者得欣喜，</div>
<div class='lg-row'>我等修菩提，　億魔不能動。」</div>
</div><p>爾時深密處天子以偈讚曰：</p>

<div class="lg regular" style="margin-left:1em;"><div class='lg-row'>「善學深智處，　安住正法中，</div>
<div class='lg-row'>能乘魔波旬，　如車駕調馬。」</div>
</div><p>爾時善非處天子以偈讚曰：</p>

<div class="lg regular" style="margin-left:1em;"><div class='lg-row'>「非處善法界，　習學於一相，</div>
<div class='lg-row'>若魔能惱者，　佛說無是處。」</div>
</div><p>爾時住處天子以偈讚曰：</p>

<div class="lg regular" style="margin-left:1em;"><div class='lg-row'>「是處及非處，　示現愚癡者，</div>
<div class='lg-row'>如來自覺已，　復為眾生說。」</div>
</div><p>爾時善取天子以偈讚曰：</p>

<div class="lg regular" style="margin-left:1em;"><div class='lg-row'>「彼因所取事，　及昔所作業，</div>
<div class='lg-row'>彼因修業處，　世尊皆悉知。」</div>
</div><p>爾時巧業天子以偈讚曰：</p>

<div class="lg regular" style="margin-left:1em;"><div class='lg-row'>「貪欲及恚癡，　佛亦知因業，</div>
<div class='lg-row'>為因為業者，　如來悉知彼。」</div>
</div><p>爾時知當來天子以偈讚曰：</p>

<div class="lg regular" style="margin-left:1em;"><div class='lg-row'>「知彼當來世，　眾生所作業，</div>
<div class='lg-row'>彼因所作事，　是處佛悉知。」</div>
</div><p>爾時思現在天子以偈讚曰：</p>

<div class="lg regular" style="margin-left:1em;"><div class='lg-row'>「普及十方界，　眾生業與因，</div>
<div class='lg-row'>處及因業事，　導師悉了知。」</div>
</div><p>爾時力境界天子以偈讚曰：</p>

<div class="lg regular" style="margin-left:1em;"><div class='lg-row'>「若業若與因，　處所及出生，</div>
<div class='lg-row'>如來無不知，　故稱天人師。」</div>
</div><p>爾時樂力天子以偈讚曰：</p>

<div class="lg regular" style="margin-left:1em;"><div class='lg-row'>「因業及處所，　三世果報中，</div>
<div class='lg-row'>彼有所作事，　如來皆悉知。」</div>
</div><p>爾時力主天子以偈讚曰：</p>

<div class="lg regular" style="margin-left:1em;"><div class='lg-row'>「因業所作事，　報因及因緣，</div>
<div class='lg-row'>處所性自離，　是佛無有等。」</div>
</div><p>爾時力吉祥天子以偈讚曰：</p>

<div class="lg regular" style="margin-left:1em;"><div class='lg-row'>「因業所作事，　處因緣世諦，</div>
<div class='lg-row'>所受用果報，　佛知彼悉空。」</div>
</div><p>爾時力悅天子以偈讚曰：</p>

<div class="lg regular" style="margin-left:1em;"><div class='lg-row'>「因業所作事，　俗諦因緣處，</div>
<div class='lg-row'>佛自悉知已，　說彼無自性。」</div>
</div><p>爾時力遊戲天子以偈讚曰：</p>

<div class="lg regular" style="margin-left:1em;"><div class='lg-row'>「因緣所作事，　處因緣世諦，</div>
<div class='lg-row'>不由自他生，　佛知從緣起。」</div>
</div>
<p class='juan'>大寶積經卷第七十</p></div></div>
</div><!-- end of div[@id='body'] -->
</body></html>