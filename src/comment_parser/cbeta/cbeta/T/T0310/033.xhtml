<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大寶積經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='hui'>
<p class='juan'><a id='mulu123' /><a id='mulu124' />大寶積經卷第三十三<p class="byline">唐天竺三藏菩提流志譯</p>出現光明會第十一之四</p>
<div class="lg regular" style="margin-left:1em;"><div class='lg-row'>「世尊入城時，　無量諸眾生，</div>
<div class='lg-row'>聞空中所說，　得眼盡邊智。</div>
<div class='lg-row'>世尊入城時，　無量諸眾生，</div>
<div class='lg-row'>聞空中所說，　了知眼自性，</div>
<div class='lg-row'>畢竟空無我，　皆獲眼清淨。</div>
<div class='lg-row'>耳鼻舌身心，　色聲香味觸，</div>
<div class='lg-row'>乃至音聲名，　一切皆如是。</div>
<div class='lg-row'>貪瞋癡忿慢，　慳嫉誑貢高，</div>
<div class='lg-row'>乃至於放逸，　當知亦復然。</div>
<div class='lg-row'>世尊入城時，　無量眾生類，</div>
<div class='lg-row'>於上虛空中，　聞佛種種名：</div>
<div class='lg-row'>或聞滅壞貪，　無有等比名；</div>
<div class='lg-row'>或聞滅壞瞋，　利益世間名；</div>
<div class='lg-row'>或聞了愚癡，　摧伏憍慢名；</div>
<div class='lg-row'>或聞示世間，　寂靜導師名；</div>
<div class='lg-row'>或聞現智慧，　利益世間名；</div>
<div class='lg-row'>或聞現方便，　饒益眾生名；</div>
<div class='lg-row'>或聞降伏魔，　無有懟恨名；</div>
<div class='lg-row'>或聞以教法，　示現解脫名；</div>
<div class='lg-row'>或聞廣度脫，　諸苦眾生名；</div>
<div class='lg-row'>或聞人中尊，　運濟世間名；</div>
<div class='lg-row'>聞是諸名已，　皆得眼清淨。</div>
<div class='lg-row'>虛空及海水，　乃至於須彌，</div>
<div class='lg-row'>一切皆可量，　佛智無窮盡。</div>
</div>
<div class="lg regular" style="margin-left:1em;"><div class='lg-row'>「若於眼盡得決定，　成就法身不為難，</div>
<div class='lg-row'>若能成就勝法身，　當獲無邊總持智。</div>
<div class='lg-row'>若獲無邊總持智，　彼悟無量諸契經，</div>
<div class='lg-row'>若悟無量諸契經，　於佛神通不難得。</div>
<div class='lg-row'>若於眼生得決定，　成就法身不為難，</div>
<div class='lg-row'>若能成就勝法身，　當獲無邊總持智。</div>
<div class='lg-row'>若獲無邊總持智，　彼悟無量諸契經，</div>
<div class='lg-row'>若悟無量諸契經，　於佛神通不難得。</div>
<div class='lg-row'>如是耳鼻舌身心，　色聲香味并觸法，</div>
<div class='lg-row'>乃至音聲及名等，　當知一切亦復然。</div>
<div class='lg-row'>爾時大地皆震動，　大海諸山亦如是，</div>
<div class='lg-row'>阿修羅眾及諸天，　一切皆悉生歡喜。</div>
<div class='lg-row'>魔及魔軍摧諂曲，　咸求成就佛莊嚴，</div>
<div class='lg-row'>諸天各處妙宮殿，　淨心歡喜相慶言：</div>
<div class='lg-row'>導師今已出世間，　為利一切人天眾。</div>
<div class='lg-row'>地居天眾在本宮，　亦以淨心相慶慰，</div>
<div class='lg-row'>善哉導師今出現，　普為世間安樂因。</div>
<div class='lg-row'>空行天眾聞是言，　咸皆歡喜生淨信，</div>
<div class='lg-row'>以悅意聲稱歎佛，　導師出現利世間。</div>
<div class='lg-row'>四王天眾聞是言，　咸皆歡喜生淨信，</div>
<div class='lg-row'>以殊勝音稱歎佛，　導師出現利世間。</div>
<div class='lg-row'>忉利天眾聞是言，　咸皆歡喜生淨信，</div>
<div class='lg-row'>以殊勝音稱歎佛，　導師出現利世間。</div>
<div class='lg-row'>夜摩天眾聞是言，　咸皆歡喜生淨信，</div>
<div class='lg-row'>以殊勝音稱歎佛，　導師出現利世間。</div>
<div class='lg-row'>我等當發菩提心，　志求如來無上智，</div>
<div class='lg-row'>依止天人最勝尊，　度脫一切眾生類。</div>
<div class='lg-row'>兜率天眾聞是言，　咸皆歡喜生淨信，</div>
<div class='lg-row'>以殊勝音稱歎佛，　導師出現利世間。</div>
<div class='lg-row'>如來往昔俱胝劫，　修習無邊殊勝行，</div>
<div class='lg-row'>示苦眾生安隱道，　令超生死證涅槃。</div>
<div class='lg-row'>化樂天眾聞是言，　咸皆歡喜生淨信，</div>
<div class='lg-row'>以殊勝音稱歎佛，　導師出現利世間。</div>
<div class='lg-row'>他化天眾聞是言，　咸皆歡喜生淨信，</div>
<div class='lg-row'>以微妙聲稱讚佛，　導師出現利世間。</div>
<div class='lg-row'>如來已度於生死，　降伏眾魔并外道，</div>
<div class='lg-row'>成就無上佛菩提，　拯濟群生登彼岸。</div>
<div class='lg-row'>諸梵天眾聞是言，　咸皆歡喜生淨信，</div>
<div class='lg-row'>以微妙聲稱讚佛，　導師出現利世間。</div>
<div class='lg-row'>如是展轉聲遞聞，　諸梵眷屬皆欣慶，</div>
<div class='lg-row'>導師出現利世間，　魔軍怖畏懷憂戚。</div>
<div class='lg-row'>上至有頂諸天眾，　聞佛出現利世間，</div>
<div class='lg-row'>如是展轉聲遍聞，　修羅損減天增長，</div>
<div class='lg-row'>惡魔宮殿悉空虛，　諸天眷屬皆充滿，</div>
<div class='lg-row'>以無畏力降邪眾，　速成最勝大菩提。</div>
<div class='lg-row'>如是剎那天遍知，　世尊出現利群品，</div>
<div class='lg-row'>善哉世間開導者，　以清淨眼施眾生。</div>
</div>
<div class="lg regular" style="margin-left:1em;"><div class='lg-row'>「世尊入城時，　貪欲逼惱者，</div>
<div class='lg-row'>聞說不淨觀，　貪欲滅無餘。</div>
<div class='lg-row'>世尊入城時，　瞋恚逼惱者，</div>
<div class='lg-row'>聞說慈悲法，　瞋恚滅無餘。</div>
<div class='lg-row'>世尊入城時，　愚癡逼惱者，</div>
<div class='lg-row'>聞說智慧法，　愚癡滅無餘。</div>
<div class='lg-row'>世尊入城時，　憍慢逼惱者，</div>
<div class='lg-row'>聞說離慢法，　憍慢滅無餘。</div>
<div class='lg-row'>世尊入城時，　嫉妬逼惱者，</div>
<div class='lg-row'>聞說離嫉法，　嫉妬滅無餘。</div>
<div class='lg-row'>世尊入城時，　忿怒逼惱者，</div>
<div class='lg-row'>聞說離忿法，　忿怒滅無餘。</div>
<div class='lg-row'>世尊入城時，　慳悋逼惱者，</div>
<div class='lg-row'>聞說離慳法，　慳悋滅無餘。</div>
<div class='lg-row'>若修調伏行，　聞此無邊法，</div>
<div class='lg-row'>便入多聞海，　成就總持門。</div>
<div class='lg-row'>又聞空中說，　以華供養佛，</div>
<div class='lg-row'>成就勝功德，　大悲神變說。</div>
<div class='lg-row'>又聞空中說，　讚歎如來身，</div>
<div class='lg-row'>生處及種族，　言音悉殊勝。</div>
<div class='lg-row'>如彼眾生趣，　神通隨類說，</div>
<div class='lg-row'>眼耳鼻舌身，　若色若聲等，</div>
<div class='lg-row'>屈伸或俯仰，　所現皆殊勝。</div>
<div class='lg-row'>如來超世間，　而作世燈炬，</div>
<div class='lg-row'>示現諸色像，　皆佛神通力。</div>
<div class='lg-row'>凡夫樂著色，　為現種種身，</div>
<div class='lg-row'>隨彼眾生類，　說色無堅固。</div>
<div class='lg-row'>若人多執著，　如來現神力，</div>
<div class='lg-row'>隨彼器非器，　為說相違法。</div>
<div class='lg-row'>眾生無量世，　未曾供養佛，</div>
<div class='lg-row'>剛強難調伏，　為說於地獄。</div>
<div class='lg-row'>若人迷業道，　依見樂戲論，</div>
<div class='lg-row'>世尊令彼聞，　息見戲論聲。</div>
<div class='lg-row'>又聞空中說，　眼性決定空，</div>
<div class='lg-row'>無來亦無去，　無相無所有。</div>
<div class='lg-row'>又百千眾生，　聞空中演說，</div>
<div class='lg-row'>肉眼及慧眼，　乃至於法眼。</div>
<div class='lg-row'>世尊神變力，　聞說戒定聲，</div>
<div class='lg-row'>智慧及解脫，　解脫知見聲。</div>
<div class='lg-row'>眾生若干種，　如應現神變，</div>
<div class='lg-row'>以隨類言音，　演說真實法。</div>
<div class='lg-row'>若有諸眾生，　樂修施戒忍，</div>
<div class='lg-row'>神通隨類說，　施戒忍辱聲。</div>
<div class='lg-row'>世尊神變力，　隨眾生根性，</div>
<div class='lg-row'>皆為廣分別，　令受持演說。</div>
<div class='lg-row'>世尊神變力，　聞說蘊界處，</div>
<div class='lg-row'>縛解若遠近，　地位差別相。</div>
<div class='lg-row'>又聞說諸地，　無量智光明，</div>
<div class='lg-row'>亦聞煩惱習，　有離有非離。</div>
<div class='lg-row'>世尊神變力，　聞說人天性，</div>
<div class='lg-row'>由業果不同，　受生有差別。</div>
<div class='lg-row'>或於女人眾，　化女莊嚴身，</div>
<div class='lg-row'>空聲說厭離，　聞者除貪欲。</div>
<div class='lg-row'>若於舍利子，　深心有淨信，</div>
<div class='lg-row'>大悲隨應現，　為說無上法。</div>
<div class='lg-row'>拘律陀迦葉，　劫賓那難陀，</div>
<div class='lg-row'>摩訶迦葉波，　及憍陳如等，</div>
<div class='lg-row'>隨彼所愛樂，　聞說聲聞法。</div>
<div class='lg-row'>天及阿修羅，　及諸夜叉眾，</div>
<div class='lg-row'>毘婁迦眷屬，　無量鳩槃荼，</div>
<div class='lg-row'>以佛神力聞，　陀羅弭拏呪：</div>
</div><p class="dharani">「一致徙<span class='note-inline'>(一)</span>　畢致徙<span class='note-inline'>(<span class='corr'>二</span>)</span>　瑿囉<span class='note-inline'>(上)</span>蘇<span class='note-inline'>(上)</span>瑿囉<span class='note-inline'>(<span class='corr'>三</span>)</span>　污囊<span class='note-inline'>(上)</span>徙<span class='note-inline'>(四)</span>　曼<span class='note-inline'>(去)</span>囊<span class='note-inline'>(上)</span>徙<span class='note-inline'>(五)</span>　污企<span class='note-inline'>(上)</span><span class='note-inline'>(六)</span>　阿怒企<span class='note-inline'>(上)</span><span class='note-inline'>(七)</span>　阿乞差羅忙囊夷<span class='note-inline'>(八)</span>　陀囉尼儞瑟咤儞名<span class='note-inline'>(上)</span><span class='note-inline'>(九)</span>　多迦儞<span class='note-inline'>(十)</span>　伊<span class='note-inline'>(上)</span>名滿多囉<span class='note-inline'>(十一)</span>　儞呵<span class='note-inline'>(上、引)</span>囉<span class='note-inline'>(十二)</span>　阿不唎步底<span class='note-inline'>(十三)</span>　儞囉阿<span class='note-inline'>(去)</span>察囉<span class='note-inline'>(十四)</span>　微耶乞里夜帝<span class='note-inline'>(十五)</span>　阿<span class='note-inline'>(去)</span>察囉縛囉耳帝<span class='note-inline'>(十六)</span>　迦<span class='note-inline'>(上)</span>羅<span class='corr'>嚩</span>呬<span class='note-inline'>(去)</span>寧<span class='note-inline'>(十七)</span>　薩攘微蛇呢底攘曩<span class='note-inline'>(十八)</span>　鉢囉舍薩帝舍薩多<span class='note-inline'>(十九)</span>　鉢囉舍薩多<span class='note-inline'>(二十)</span>　多囉[薩/女]多部名<span class='note-inline'>(上)</span><span class='note-inline'>(二十一)</span>　暗嚩囉暗嚩囉<span class='note-inline'>(二十二)</span>　麗羅<span class='corr'>嚩</span>曩室者<span class='note-inline'>(二十三)</span>　質多微嚩耳多<span class='note-inline'>(二十四)</span>　質多阿難<span class='note-inline'>(上)</span>多<span class='note-inline'>(二十五)</span>　烏閉囉呵嚩耳多部名<span class='note-inline'>(上)</span><span class='note-inline'>(二十六)</span>　囊南<span class='note-inline'>(上)</span><span class='note-inline'>(二十七)</span>　迦<span class='note-inline'>(上)</span>尼<span class='note-inline'>(上)</span>阿迦<span class='note-inline'>(上)</span>尼<span class='note-inline'>(上)</span>微嚩耳多<span class='note-inline'>(二十八)</span>　室麗瑟咤<span class='note-inline'>(二十九)</span>　阿麼羅寧麼羅<span class='note-inline'>(三十)</span>　弗<span class='note-inline'>(奔沒反)</span>理底曩囉始者<span class='note-inline'>(三十一)</span>　呵呵里<span class='note-inline'>(三十二)</span>　摩摩<span class='note-inline'>(上)</span>里<span class='note-inline'>(三十三)</span>　吠囉妮<span class='note-inline'>(三十四)</span>　底瑟咤<span class='note-inline'>(三十五)</span>　斫芻怩呵囉<span class='note-inline'>(三十六)</span>　烏地哩多嚩枳<span class='note-inline'>(三十七)</span>　安吒哩<span class='note-inline'>(三十八)</span>　句吒哩<span class='note-inline'>(三十九)</span>　計都<span class='note-inline'>(四十)</span>　蘇計都<span class='note-inline'>(四十一)</span>　素頗囉嬭<span class='note-inline'>(四十二)</span>　迦囉嬭<span class='note-inline'>(四十三)</span>　句素磨<span class='note-inline'>(上)</span>儞曳<span class='note-inline'>(四十四)</span>　迦迦[口*((禾*ㄉ)/牛)]<span class='note-inline'>(四十五)</span>　<span class='corr'>却</span>佉[口*((禾*ㄉ)/牛)]<span class='note-inline'>(四十六)</span>　嗚般羅暮[口*((禾*ㄉ)/牛)]<span class='note-inline'>(四十七)</span>　底瑟咤呬<span class='note-inline'>(四十八)</span>　陀羅尼<span class='note-inline'>(四十九)</span>　那伽昵呵囉<span class='note-inline'>(五十)</span>　般囉羅也底<span class='note-inline'>(五十一)</span>　阿底般囉羅也底<span class='note-inline'>(五十二)</span>　頞哆囉般提<span class='note-inline'>(五十三)</span>　安多囉多嚩地失遮<span class='note-inline'>(五十四)</span>　呵呬哩<span class='note-inline'>(五十五)</span>　摩佉里<span class='note-inline'>(五十六)</span>　瑿妮三婆<span class='note-inline'>(去)</span>[口*((禾*ㄉ)/牛)]<span class='note-inline'>(五十七)</span>　底瑟咤呬<span class='note-inline'>(五十八)</span>　陀羅妮<span class='note-inline'>(五十九)</span>　[況*鳥]<span class='note-inline'>(多霖反)</span>蒲盧若提<span class='note-inline'>(六十)</span></p>

<div class="lg regular" style="margin-left:1em;"><div class='lg-row'>「又以毘沙門，　提頭賴吒等，</div>
<div class='lg-row'>無數殊妙聲，　說真實呪法。</div>
<div class='lg-row'>如是無量聲，　善逝神通說，</div>
<div class='lg-row'>神通無有量，　所說亦無邊。</div>
<div class='lg-row'>或於無佛剎，　遊戲神通力，</div>
<div class='lg-row'>佛身眾圍繞，　亦如今所見。</div>
<div class='lg-row'>於不思議剎，　現無量變化，</div>
<div class='lg-row'>初生行七步，　捨王位出家，</div>
<div class='lg-row'>道場成正覺，　思惟所得法，</div>
<div class='lg-row'>為眾轉法輪，　示現入涅槃，</div>
<div class='lg-row'>及以神變力，　演說種種法，</div>
<div class='lg-row'>令無量眾生，　成就殊勝智。</div>
<div class='lg-row'>爾時大悲現，　諸梵眾圍繞，</div>
<div class='lg-row'>為說修慈法，　增廣於慈心。</div>
<div class='lg-row'>爾時大悲現，　諸天眾圍繞，</div>
<div class='lg-row'>為說四攝法，　增廣四攝行。</div>
<div class='lg-row'>爾時大悲現，　諸龍眾圍繞，</div>
<div class='lg-row'>為說瞋恚過，　令捨瞋恚心。</div>
<div class='lg-row'>爾時大悲現，　夜叉眾圍繞，</div>
<div class='lg-row'>為說損害過，　令捨損害心。</div>
<div class='lg-row'>爾時大悲現，　修羅眾圍繞，</div>
<div class='lg-row'>為說鬪諍過，　稱讚修忍心。</div>
<div class='lg-row'>爾時大悲現，　迦樓羅圍繞，</div>
<div class='lg-row'>為說乖違過，　稱讚和合心。</div>
<div class='lg-row'>爾時大悲現，　乾闥婆圍繞，</div>
<div class='lg-row'>以無邊愛語，　稱讚於如來。</div>
<div class='lg-row'>爾時大悲現，　摩睺眾圍繞，</div>
<div class='lg-row'>呵毀外道法，　稱讚如來教。</div>
<div class='lg-row'>爾時大悲現，　鬼神眾圍繞，</div>
<div class='lg-row'>廣稱讚如來，　希有諸功德。</div>
<div class='lg-row'>大悲現神變，　令百千眾生，</div>
<div class='lg-row'>聞說眼盡邊，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼生邊，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼邊際，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼流轉，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼寂靜，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼無有，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼無生，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼寂滅，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼無我，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞說眼無人，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞眼無眾生，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞眼無命者，　究竟能通達。</div>
<div class='lg-row'>大悲現神變，　令百千眾生，</div>
<div class='lg-row'>聞眼無養育，　究竟能通達。</div>
<div class='lg-row'>大悲現神變，　廣為諸眾生，</div>
<div class='lg-row'>呵責於世智，　不令起愛著。</div>
<div class='lg-row'>大悲現神變，　廣為諸眾生，</div>
<div class='lg-row'>呵責於世利，　讚無為功德。</div>
<div class='lg-row'>大悲現神變，　廣為諸眾生，</div>
<div class='lg-row'>呵責有漏智，　讚諸無漏慧。</div>
<div class='lg-row'>大悲現神變，　廣為諸眾生，</div>
<div class='lg-row'>呵責世間禪，　稱揚出世定。</div>
<div class='lg-row'>大悲現神變，　廣為諸眾生，</div>
<div class='lg-row'>呵責有漏戒，　讚無漏學處。</div>
<div class='lg-row'>大悲現神變，　廣為諸眾生，</div>
<div class='lg-row'>呵責小心過，　稱揚大心德。</div>
<div class='lg-row'>大悲現神變，　稱讚修身戒，</div>
<div class='lg-row'>乃至於心慧，　無漏無所依。</div>
<div class='lg-row'>大悲現神變，　稱讚滅苦道，</div>
<div class='lg-row'>樂著戲論人，　諸佛所呵責。</div>
<div class='lg-row'>大悲現神變，　廣為諸眾生，</div>
<div class='lg-row'>分別眼斷過，　開示寂滅相。</div>
<div class='lg-row'>耳鼻舌身心，　色聲香味觸，</div>
<div class='lg-row'>乃至音聲名，　一切皆如是。</div>
<div class='lg-row'>大悲現神變，　廣為諸眾生，</div>
<div class='lg-row'>盛年少壯者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>生處憍逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>種姓憍逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>受用放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>自在放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>於色放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>女人放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>衣服放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>於酒放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>為王放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>於戒放逸者，　示以無邊過。</div>
<div class='lg-row'>大悲現神變，　廣為諸眾生，</div>
<div class='lg-row'>智慧放逸者，　示以無邊過。</div>
<div class='lg-row'>如是覺神通，　禪巧增上慢，</div>
<div class='lg-row'>財說明眷屬，　音樂及歌詠，</div>
<div class='lg-row'>是名稱讚歎，　供養并利養。</div>
<div class='lg-row'>美妙誑諂憍，　無慚及無愧，</div>
<div class='lg-row'>貢高具足慢，　放逸貪亦然。</div>
<div class='lg-row'>大悲現神變，　開示諸眾生，</div>
<div class='lg-row'>心意下劣者，　為說殊勝想。</div>
<div class='lg-row'>大悲現神變，　開示諸眾生，</div>
<div class='lg-row'>自輕退屈者，　為說精進力。</div>
<div class='lg-row'>大悲現神變，　開示諸眾生，</div>
<div class='lg-row'>貪著財物者，　為說知足法。</div>
<div class='lg-row'>又化香宮殿，　及以華宮殿，</div>
<div class='lg-row'>皆挾妙樓閣，　化佛於中坐。</div>
<div class='lg-row'>又化諸天女，　住薝蔔華宮，</div>
<div class='lg-row'>皆現於半身，　持華鬘供養。</div>
<div class='lg-row'>又化諸天女，　<span class='corr'>住</span>婆師華宮，</div>
<div class='lg-row'>皆現於半身，　持金鬘供養。</div>
<div class='lg-row'>又化修羅女，　住摩利華宮，</div>
<div class='lg-row'>皆現於半身，　持花鬘供養。</div>
<div class='lg-row'>又化諸天女，　住青蓮華宮，</div>
<div class='lg-row'>皆現於半身，　稱讚佛功德。</div>
<div class='lg-row'>又化諸梵天，　坐真金宮殿，</div>
<div class='lg-row'>而現於全身，　慈聲稱歎佛。</div>
<div class='lg-row'>又化諸天女，　種種莊嚴身，</div>
<div class='lg-row'>環珮<span class='corr'>互</span><span class='corr'>摚</span>觸，　出微妙音聲。</div>
<div class='lg-row'>說諸有為法，　遷變無堅固，</div>
<div class='lg-row'>愚人妄分別，　不能如實知。</div>
<div class='lg-row'>如是嚴具聲，　不從身心出，</div>
<div class='lg-row'>無去亦無來，　亦無有方所，</div>
<div class='lg-row'>乃至於色心，　一切皆如是，</div>
<div class='lg-row'>愚者不能思，　於此生疑惑。</div>
<div class='lg-row'>如是莊嚴具，　所出妙音聲，</div>
<div class='lg-row'>聞<span class='corr'>于</span>百千剎，　解脫無量眾。</div>
<div class='lg-row'>汝等當觀察，　導師自然智，</div>
<div class='lg-row'>無邊功德身，　超過愛戲論。</div>
<div class='lg-row'>寂靜無諸過，　離見治心翳，</div>
<div class='lg-row'>相好以莊嚴，　身意皆清淨。</div>
<div class='lg-row'>汝觀佛入城，　猶如師子步，</div>
<div class='lg-row'>鵝王象王行，　滿足眾生願。</div>
<div class='lg-row'>成就殊勝福，　真實相莊嚴，</div>
<div class='lg-row'>普令諸眾生，　瞻仰無厭足。</div>
<div class='lg-row'>汝觀兩足尊，　具大慈心者，</div>
<div class='lg-row'>雖以少物施，　獲無量功德。</div>
<div class='lg-row'>能令諸眾生，　於多百千劫，</div>
<div class='lg-row'>乃至證涅槃，　果報無窮盡。</div>
<div class='lg-row'>汝觀兩足尊，　成就無漏戒，</div>
<div class='lg-row'>令諸眾生等，　恭敬而頂禮。</div>
<div class='lg-row'>無量諸天眾，　各捨其宮殿，</div>
<div class='lg-row'>不耽樂遊戲，　親近於導師。</div>
<div class='lg-row'>汝觀魔及民，　於佛生信樂，</div>
<div class='lg-row'>咸持金柄扇，　侍奉於左右。</div>
<div class='lg-row'>五百諸魔子，　以天悅意華，</div>
<div class='lg-row'>共散於如來，　希求無上慧。</div>
<div class='lg-row'>曾於過去佛，　稱讚而供養，</div>
<div class='lg-row'>今者遇世尊，　各各懷欣慶，</div>
<div class='lg-row'>亦以無量辯，　讚歎於如來。</div>
<div class='lg-row'>爾時有魔子，　名為捨愛者，</div>
<div class='lg-row'>最初稱讚佛，　能知眼盡邊，</div>
<div class='lg-row'>亦了眼生邊，　乃至寂滅相。</div>
<div class='lg-row'>又知眼盡等，　無邊名義句，</div>
<div class='lg-row'>以善巧言詞，　為眾生演說，</div>
<div class='lg-row'>而於名義中，　無著無疑惑。</div>
<div class='lg-row'>了知無去來，　無取亦無捨，</div>
<div class='lg-row'>自性常空寂，　遠離於文字，</div>
<div class='lg-row'>亦無能受持，　讀誦修行者。</div>
<div class='lg-row'>往昔諸如來，　已曾廣開示，</div>
<div class='lg-row'>得以假名字，　而實無所說。</div>
<div class='lg-row'>如是自性空，　超過蘊界處，</div>
<div class='lg-row'>無妄無真實，　亦無處非處，</div>
<div class='lg-row'>乃至言語斷，　心行處亦滅。</div>
<div class='lg-row'>愚夫著相故，　見佛有入城，</div>
<div class='lg-row'>世尊離諸相，　愚人妄分別。</div>
<div class='lg-row'>世尊入城時，　若人生歡喜，</div>
<div class='lg-row'>是則相分別，　當必懷憂戚，</div>
<div class='lg-row'>若離相分別，　則不見入城，</div>
<div class='lg-row'>乃至行動相，　得無分別慧。</div>
<div class='lg-row'>若以相見佛，　則見有入城，</div>
<div class='lg-row'>於生轉法輪，　一切皆分別。</div>
<div class='lg-row'>若以相見佛，　乃至生歡喜，</div>
<div class='lg-row'>彼人住魔行，　魔境常現前。</div>
<div class='lg-row'>若以相見佛，　當見於變異，</div>
<div class='lg-row'>是人<span class='corr'>懷</span>憂戚，　智者應憐愍。</div>
<div class='lg-row'>於法若見得，　便有失法憂，</div>
<div class='lg-row'>於佛若見生，　則有涅槃苦。</div>
<div class='lg-row'>若多劫修行，　了知一切相，</div>
<div class='lg-row'>不分別入城，　亦無涅槃想。</div>
<div class='lg-row'>若了心相空，　則住佛行處，</div>
<div class='lg-row'>不分別入城，　亦無涅槃想。</div>
<div class='lg-row'>若人如是知，　則見於諸佛，</div>
<div class='lg-row'>亦能了性空，　畢竟無生滅。</div>
<div class='lg-row'>世尊無量劫，　修習諸苦行，</div>
<div class='lg-row'>為證於性空，　愚人不能了。</div>
<div class='lg-row'>世尊入城時，　百千眾圍繞，</div>
<div class='lg-row'>人及非人等，　淨心而供養。</div>
<div class='lg-row'>若於剎那頃，　思惟眼盡邊，</div>
<div class='lg-row'>了達諸相空，　其福復過彼。</div>
<div class='lg-row'>乃至算數分，　皆所不能及，</div>
<div class='lg-row'>如是眼生邊，　邊際與流轉，</div>
<div class='lg-row'>乃至於寂滅，　當知亦復然。</div>
<div class='lg-row'>耳鼻舌身心，　色聲香味觸，</div>
<div class='lg-row'>乃至音聲名，　一切皆如是。</div>
</div>
<div class="lg regular" style="margin-left:1em;"><div class='lg-row'>「爾時世尊，　當入城時，　以足按地，</div>
<div class='lg-row'>普皆震動，　諸山傾靡，　悉向於佛，</div>
<div class='lg-row'>人天為法，　咸來恭敬。　爾時世尊，</div>
<div class='lg-row'>當入城時，　天主人王、　阿修羅眾，</div>
<div class='lg-row'>并諸夜叉，　各捨本城，　來詣佛所，</div>
<div class='lg-row'>歡喜供養。　爾時世尊，　當入城時，</div>
<div class='lg-row'>復有無量，　異類諸鳥，　鸚鵡孔雀、</div>
<div class='lg-row'>迦陵頻伽，　覩佛如來，　殊勝功德，</div>
<div class='lg-row'>於虛空中，　歡喜遊戲，　皆出種種，</div>
<div class='lg-row'>微妙音聲。　爾時世尊，　當入城時，</div>
<div class='lg-row'>以佛功德，　威神力故，　能令無量，</div>
<div class='lg-row'>百千眾生，　盲者能視、　聾者能聽，</div>
<div class='lg-row'>不完具者，　令得完具，　不安樂者，</div>
<div class='lg-row'>令得安樂。　爾時世尊，　當入城時，</div>
<div class='lg-row'>於虛空中，　聞如是說，　若以諸相，</div>
<div class='lg-row'>分別如來，　是人不名，　供養於佛，</div>
<div class='lg-row'>亦不了知，　眼盡邊性；　若離諸相，</div>
<div class='lg-row'>殖眾德本，　則能了知，　眼盡邊性。</div>
<div class='lg-row'>以能了知，　眼盡邊故，　則能了知，</div>
<div class='lg-row'>諸佛功德。　於眼盡邊，　無有執藏，</div>
<div class='lg-row'>於眼生邊，　無有依止，　於眼寂靜，</div>
<div class='lg-row'>無有動念，　是人則為，　見於如來。</div>
<div class='lg-row'>於眼生邊，　無有分別，　於眼邊際，</div>
<div class='lg-row'>無有意謂，　於眼滅壞，　無有表示，</div>
<div class='lg-row'>是人則為，　見於如來。　於眼無有，</div>
<div class='lg-row'>無有染著，　於眼無生，　無有攝受，</div>
<div class='lg-row'>於眼寂滅，　無有所執，　是人則為，</div>
<div class='lg-row'>見於如來。　知眼盡故，　於根修習，</div>
<div class='lg-row'>知眼邊故，　於根決定，　知眼生故，</div>
<div class='lg-row'>於根自在，　是人則為，　見於如來。</div>
<div class='lg-row'>知眼無有，　於色了達，　知眼滅壞，</div>
<div class='lg-row'>於法觀察，　知眼無生，　於道修習，</div>
<div class='lg-row'>是人則為，　見於如來。　如實了知，</div>
<div class='lg-row'>眼盡邊故，　於業差別，　亦能了知，</div>
<div class='lg-row'>以能了知，　業差別故，　是人則為，</div>
<div class='lg-row'>見於如來。　如實了知，　眼生邊故，</div>
<div class='lg-row'>於苦差別，　亦能了知，　以能了知，</div>
<div class='lg-row'>苦差別故，　是人則為，　見於如來。</div>
<div class='lg-row'>如實了知，　眼滅壞故，　於苦滅壞，</div>
<div class='lg-row'>亦能了知，　以能了知，　苦滅壞故，</div>
<div class='lg-row'>是人則為，　見於如來。　如實了知，</div>
<div class='lg-row'>眼無有故，　於離諸相，　亦能了知，</div>
<div class='lg-row'>以能了知，　離諸相故，　是人則為，</div>
<div class='lg-row'>見於如來。　如實了知，　眼無生故，</div>
<div class='lg-row'>於離習氣，　亦能了知，　以能了知，</div>
<div class='lg-row'>離習氣故，　是人則為，　見於如來。</div>
<div class='lg-row'>又如實知，　眼無常性，　於離障礙，</div>
<div class='lg-row'>亦能了知，　以能了知，　離障礙故，</div>
<div class='lg-row'>是人則為，　見於如來。　又如實知，</div>
<div class='lg-row'>眼無文字，　於佛智力，　亦能了知，</div>
<div class='lg-row'>以能了知，　佛智力故，　是人則為，</div>
<div class='lg-row'>見於如來。　又如實知，　眼不來性，</div>
<div class='lg-row'>於離諸欲，　亦能了知，　以能了知，</div>
<div class='lg-row'>離諸欲故，　是人則為，　見於如來。</div>
<div class='lg-row'>又如實知，　修習禪定，　於離煩惱，</div>
<div class='lg-row'>亦能了知，　以能了知，　離煩惱故，</div>
<div class='lg-row'>是人則為，　見於如來。　彼人亦能，</div>
<div class='lg-row'>成就如是，　眼前際智、　眼無住智、</div>
<div class='lg-row'>眼無生智、　佛神通智、　眼下劣智、</div>
<div class='lg-row'>眼殊勝智、　智下劣智、　智清淨智、</div>
<div class='lg-row'>戒清淨智、　身律儀智、　聲清淨智、</div>
<div class='lg-row'>語律儀智、　心清淨智、　處差別智、</div>
<div class='lg-row'>諸心法智、　心過失智、　業清淨智、</div>
<div class='lg-row'>心律儀智、　智過失智、　聲清淨智、</div>
<div class='lg-row'>蘊差別智、　蘊因緣智、　眼遍知智、</div>
<div class='lg-row'>苦出生智、　無漏戒智、　戒因緣智、</div>
<div class='lg-row'>苦因緣智、　苦因盡智、　諸有為智、</div>
<div class='lg-row'>盡無盡智，　又如實知，　十二因緣，</div>
<div class='lg-row'>有所行智、　無所行智，　有相無相，</div>
<div class='lg-row'>有為無為，　建立攝受，　自他心智。</div>
<div class='lg-row'>又如實知，　眼盡生邊，　邊際寂靜，</div>
<div class='lg-row'>乃至流轉，　無有無生，　寂滅之性，</div>
<div class='lg-row'>令諸眾生，　得清淨智、　諸勢力智、</div>
<div class='lg-row'>精進之智。　又如實知，　一異門智，</div>
<div class='lg-row'>一切眾生，　意樂之智。　又如實知，</div>
<div class='lg-row'>一切眾生，　殊勝意樂，　心清淨智、</div>
<div class='lg-row'>業異熟智、　諸根界智、　心變異智、</div>
<div class='lg-row'>慧解脫智、　遍解脫智、　勝辯才智。</div>
<div class='lg-row'>又如實知，　諸惡眾生，　不樂法者，</div>
<div class='lg-row'>令渴仰智。　又如實知，　於諸理趣，</div>
<div class='lg-row'>知時修習，　無懈怠智。　又如實知，</div>
<div class='lg-row'>神通之力，　分析諸法，　無障礙智。</div>
<div class='lg-row'>又如實知，　於廣大義，　及以言教，</div>
<div class='lg-row'>隨解了智。　又如實知，　善友同處，</div>
<div class='lg-row'>衣服飲食，　節量之智。　又如實知，</div>
<div class='lg-row'>於諸無作，　陀羅尼法，　勤修習智。</div>
<div class='lg-row'>又如實知，　身心無過，　遠離增減，</div>
<div class='lg-row'>求無上智。　又如實知，　神通威力，</div>
<div class='lg-row'>於虛空中，　現變化身，　成就無量，</div>
<div class='lg-row'>百千眾生，　皆令歡喜，　發淨信智。</div>
<div class='lg-row'>於諸如來，　樂尊重智，　於離欲法，</div>
<div class='lg-row'>樂修習智。　於諸聖眾，　樂供養智，</div>
<div class='lg-row'>於大菩提，　樂迴向智。　於陀羅尼，</div>
<div class='lg-row'>樂演說智。　於諸意樂，　善觀察智。</div>
<div class='lg-row'>於聖者定，　善了知智。　於諸護念，</div>
<div class='lg-row'>能決定智。　於無邊心，　善趣入智。</div>
<div class='lg-row'>於無邊頌，　能演說智。　於諸欲結，</div>
<div class='lg-row'>能覺悟智。　於下劣趣，　不墮落智。</div>
<div class='lg-row'>於惡知識，　應捨離智。　於善知識，</div>
<div class='lg-row'>能親近智。　於諸問答，　能決擇智。</div>
<div class='lg-row'>於處非處，　能解了智。　於地非地，</div>
<div class='lg-row'>能了知智。　於上中下，　能分別智。</div>
<div class='lg-row'>有為之智、　無為之智、　事物之智、</div>
<div class='lg-row'>非事物智、　攝受之智、　非攝受智、</div>
<div class='lg-row'>修習之智、　非修習智、　眼非眼智、</div>
<div class='lg-row'>眼共相智、　眼差別智、　眼自性智，</div>
<div class='lg-row'>耳鼻舌身，　乃至名等，　二十五法，</div>
<div class='lg-row'>亦復如是。　若人思惟，　眼因緣性，</div>
<div class='lg-row'>真實空寂，　畢竟無我，　是人則能，</div>
<div class='lg-row'>成就如是，　真實決定，　心三摩地。</div>
<div class='lg-row'>若人思惟，　眼因緣起，　決定了知，</div>
<div class='lg-row'>眼無常相，　是人則能，　如實了知，</div>
<div class='lg-row'>眼及因緣，　畢竟無有。　耳鼻舌身，</div>
<div class='lg-row'>乃至名等，　二十五法，　亦復如是。</div>
<div class='lg-row'>爾時世尊，　當入城時，　以足按地，</div>
<div class='lg-row'>現希有事，　我今略說，　少分功德，</div>
<div class='lg-row'>普令眾生，　聞者歡喜。　天人導師，</div>
<div class='lg-row'>從一毛孔，　出現無量，　百千光明，</div>
<div class='lg-row'>一一光明，　遍無量剎，　為諸眾生，</div>
<div class='lg-row'>而作佛事。　若人往昔，　供養諸佛，</div>
<div class='lg-row'>長夜修行，　布施持戒，　彼人得聞，</div>
<div class='lg-row'>如是所說，　神變之事，　歡喜愛樂。</div>
<div class='lg-row'>若能了知，　諸佛神變，　非諸聲聞，</div>
<div class='lg-row'>所行境界，　彼人得聞，　如是神變，</div>
<div class='lg-row'>當生信解，　發希有心。　天人導師，</div>
<div class='lg-row'>不思議力，　現如是等，　種種神變，</div>
<div class='lg-row'>能令無量，　百千眾生，　於諸如來，</div>
<div class='lg-row'>親近供養。　天人導師，　不思議力，</div>
<div class='lg-row'>演說無量，　百千契經，　令諸眾生，</div>
<div class='lg-row'>聞其所說，　皆能信受，　心生歡喜。</div>
<div class='lg-row'>爾時世尊，　當入城時，　以神通力，</div>
<div class='lg-row'>於虛空中，　作如是說，　知眼盡邊，</div>
<div class='lg-row'>乃至寂滅，　眼性所因，　無去無來，</div>
<div class='lg-row'>畢竟空寂。　耳鼻舌身，　乃至名等，</div>
<div class='lg-row'>二十五法，　亦復如是。</div>
</div>
<div class="lg regular" style="margin-left:1em;"><div class='lg-row'>「爾時世尊，　當入城時，　於虛空中，</div>
<div class='lg-row'>出微妙聲，　稱讚如來，　種種名號，</div>
<div class='lg-row'>令諸大眾，　生信解心。　今現在世，</div>
<div class='lg-row'>人中師子，　名為摧伏，　魔軍法王，</div>
<div class='lg-row'>若有得聞，　如是名者，　則能降伏，</div>
<div class='lg-row'>一切邪眾。　今現在世，　人中師子，</div>
<div class='lg-row'>名為摧滅，　貪欲法王，　若有得聞，</div>
<div class='lg-row'>如是名者，　則能捨離，　一切貪欲。</div>
<div class='lg-row'>今現在世，　人中師子，　名為摧滅，</div>
<div class='lg-row'>瞋恚法王，　若有得聞，　如是名者，</div>
<div class='lg-row'>則能捨離，　一切瞋恚。　今現在世，</div>
<div class='lg-row'>人中師子，　名為摧滅，　愚癡法王，</div>
<div class='lg-row'>若有得聞，　如是名者，　則能捨離，</div>
<div class='lg-row'>一切愚癡。　今現在世，　人中師子，</div>
<div class='lg-row'>名為摧滅，　憍慢法王，　若有得聞，</div>
<div class='lg-row'>如是名者，　則能摧滅，　一切憍慢。</div>
<div class='lg-row'>今現在世，　人中師子，　名為摧滅，</div>
<div class='lg-row'>忿恚法王，　若有得聞，　如是名者，</div>
<div class='lg-row'>則能捨離，　一切忿恚。　今現在世，</div>
<div class='lg-row'>人中師子，　名為摧滅，　嫉妬法王，</div>
<div class='lg-row'>若有得聞，　如是名者，　則能捨離，</div>
<div class='lg-row'>一切嫉妬。　今現在世，　人中師子，</div>
<div class='lg-row'>名為摧滅，　虛誑法王，　若有得聞，</div>
<div class='lg-row'>如是名者，　則能捨離，　一切虛誑。</div>
<div class='lg-row'>今現在世，　人中師子，　名為摧滅，</div>
<div class='lg-row'>諸見法王，　若有得聞，　如是名者，</div>
<div class='lg-row'>則能捨離，　一切諸見。　今現在世，</div>
<div class='lg-row'>人中師子，　名為摧滅，　戲論法王，</div>
<div class='lg-row'>若有得聞，　如是名者，　則能捨離，</div>
<div class='lg-row'>一切戲論。　今現在世，　人中師子，</div>
<div class='lg-row'>名為正法，　清淨法王，　若有得聞，</div>
<div class='lg-row'>如是名者，　則能解了，　清淨之法。</div>
<div class='lg-row'>今現在世，　人中師子，　名為通達，</div>
<div class='lg-row'>諸業法王，　若有得聞，　如是名者，</div>
<div class='lg-row'>則能解了，　一切諸業。　今現在世，</div>
<div class='lg-row'>人中師子，　名為具足，　神通法王，</div>
<div class='lg-row'>若有得聞，　如是名者，　則能成就，</div>
<div class='lg-row'>威德神通。　今現在世，　人中師子，</div>
<div class='lg-row'>名為具足，　諸度法王，　若有得聞，</div>
<div class='lg-row'>如是名者，　則能成就，　六波羅蜜。</div>
<div class='lg-row'>今現在世，　人中師子，　名為了達，</div>
<div class='lg-row'>諸行法王，　若有得聞，　如是名者，</div>
<div class='lg-row'>則能了達，　一切諸行。　今現在世，</div>
<div class='lg-row'>人中師子，　名生清淨，　光明總持，</div>
<div class='lg-row'>若有得聞，　如是名者，　則能成就，</div>
<div class='lg-row'>殊勝受生。　今現在世，　人中師子，</div>
<div class='lg-row'>名色清淨，　光明總持，　若有得聞，</div>
<div class='lg-row'>如是名者，　則能成就，　殊勝妙色。</div>
<div class='lg-row'>今現在世，　人中師子，　名身清淨，</div>
<div class='lg-row'>光明總持，　若有得聞，　如是名者，</div>
<div class='lg-row'>則能成就，　殊勝色身。　今現在世，</div>
<div class='lg-row'>人中師子，　名性清淨，　光明總持，</div>
<div class='lg-row'>若有得聞，　如是名者，　則能成就，</div>
<div class='lg-row'>殊勝種族。　今現在世，　人中師子，</div>
<div class='lg-row'>名為名稱，　光明總持，　若有得聞，</div>
<div class='lg-row'>如是名者，　則能成就，　廣大名稱。</div>
<div class='lg-row'>今現在世，　人中師子，　名為布施，</div>
<div class='lg-row'>持戒忍辱，　精進禪定，　智慧總持，</div>
<div class='lg-row'>若有得聞，　如是名者，　則能成就，</div>
<div class='lg-row'>布施持戒，　乃至智慧，　陀羅尼門。</div>
<div class='lg-row'>今現在世，　人中師子，　名為成就，</div>
<div class='lg-row'>空性法王，　若有能持，　如是名者，</div>
<div class='lg-row'>則能演說，　諸法空義。　今現在世，</div>
<div class='lg-row'>人中師子，　名為成就，　無我法王，</div>
<div class='lg-row'>若有能持，　如是名者，　則能演說，</div>
<div class='lg-row'>無生滅義。　今現在世，　人中師子，</div>
<div class='lg-row'>名眼清淨，　總持法王，　若有能持，</div>
<div class='lg-row'>如是名者，　則能演說，　眼盡邊義。</div>
<div class='lg-row'>耳鼻舌身，　乃至名等，　二十五法，</div>
<div class='lg-row'>并華鬘香，　燈傘衣服，　悉皆如是。</div>
</div>
<p class='juan'>大寶積經卷第三十三</p></div>
</div><!-- end of div[@id='body'] -->
</body></html>