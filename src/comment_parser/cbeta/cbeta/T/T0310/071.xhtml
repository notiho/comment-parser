<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大寶積經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='hui'><div class='pin'>
<p class='juan'><a id='mulu228' /><a id='mulu229' />大寶積經卷第七十一<p class="byline">北齊三藏那連提耶舍譯</p>菩薩見實會淨居天子讚偈品第二十三之二</p><p>爾時力生天子說偈讚曰：</p>

<div class="lg regular" style="margin-left:1em;"><div class='lg-row'>「若諸因緣業，　及所得果報，</div>
<div class='lg-row'>此體性悉空，　佛說如師子。」</div>
</div><p>爾時隨順力天子說偈讚曰：</p>

<div class="lg regular" style="margin-left:1em;"><div class='lg-row'>「若以業因緣，　增長於諸果，</div>
<div class='lg-row'>兩足尊能知，　是故佛無等。」</div>
</div><p>爾時順行力天子說偈讚曰：</p>

<div class="lg regular" style="margin-left:1em;"><div class='lg-row'>「修習如是界，　造作如是業，</div>
<div class='lg-row'>當還獲是報，　佛眼悉能知。」</div>
</div><p>爾時力起天子說偈讚曰：</p>

<div class="lg regular" style="margin-left:1em;"><div class='lg-row'>「修習如是界，　成就如是性，</div>
<div class='lg-row'>佛知諸眾生，　如觀手五指。」</div>
</div><p>爾時力行天子說偈讚曰：</p>

<div class="lg regular" style="margin-left:1em;"><div class='lg-row'>「修習如是界，　還值如是友，</div>
<div class='lg-row'>如是相親近，　勝丈夫悉知。」</div>
</div><p>爾時力加天子說偈讚曰：</p>

<div class="lg regular" style="margin-left:1em;"><div class='lg-row'>「加持於彼界，　導師能了知，</div>
<div class='lg-row'>親近於諸友，　人尊悉照見。」</div>
</div><p>爾時決定界天子說偈讚曰：</p>

<div class="lg regular" style="margin-left:1em;"><div class='lg-row'>「彼界彼要期，　彼友彼相應，</div>
<div class='lg-row'>佛悉決定知，　故能除疑惑。」</div>
</div><p>爾時正定界天子說偈讚曰：</p>

<div class="lg regular" style="margin-left:1em;"><div class='lg-row'>「彼界彼相續，　隨所住世間，</div>
<div class='lg-row'>所行及諸趣，　勝人皆悉知。」</div>
</div><p>爾時學界天子說偈讚曰：</p>

<div class="lg regular" style="margin-left:1em;"><div class='lg-row'>「於彼諸界中，　導師智能知，</div>
<div class='lg-row'>彼智體性空，　勝智如是說。」</div>
</div><p>爾時乘界天子說偈讚曰：</p>

<div class="lg regular" style="margin-left:1em;"><div class='lg-row'>「修習於彼界，　隨機時住世，</div>
<div class='lg-row'>佛悉如實知，　故號無比身。」</div>
</div><p>爾時隨順界天子說偈讚曰：</p>

<div class="lg regular" style="margin-left:1em;"><div class='lg-row'>「修習於彼界，　隨所得功德，</div>
<div class='lg-row'>依因及果報，　佛知悉無餘。」</div>
</div><p>爾時共界住天子說偈讚曰：</p>

<div class="lg regular" style="margin-left:1em;"><div class='lg-row'>「隨所修習界，　隨其所向道，</div>
<div class='lg-row'>佛悉知無餘，　故為智所敬。」</div>
</div><p>爾時智行天子說偈讚曰：</p>

<div class="lg regular" style="margin-left:1em;"><div class='lg-row'>「隨所修習界，　隨其所向道，</div>
<div class='lg-row'>佛知眾生行，　故號學智者。」</div>
</div><p>爾時行無畏天子說偈讚曰：</p>

<div class="lg regular" style="margin-left:1em;"><div class='lg-row'>「正定及邪定，　及不定眾生，</div>
<div class='lg-row'>於此三聚中，　佛能決定知。」</div>
</div><p>爾時乘行天子說偈讚曰：</p>

<div class="lg regular" style="margin-left:1em;"><div class='lg-row'>「若正定眾生，　堪趣涅槃者，</div>
<div class='lg-row'>佛為世間日，　於中智無礙。」</div>
</div><p>爾時解脫行天子說偈讚曰：</p>

<div class="lg regular" style="margin-left:1em;"><div class='lg-row'>「若有諸眾生，　住於不定聚，</div>
<div class='lg-row'>墮於諸惡道，　亦為說涅槃。」</div>
</div><p>爾時力期會天子說偈讚曰：</p>

<div class="lg regular" style="margin-left:1em;"><div class='lg-row'>「佛者但假名，　力智亦如是，</div>
<div class='lg-row'>及四無畏等，　但隨言說有。」</div>
</div><p>爾時見實天子說偈讚曰：</p>

<div class="lg regular" style="margin-left:1em;"><div class='lg-row'>「無佛及佛法，　亦無餘智聚，</div>
<div class='lg-row'>顯示第一義，　如來如實知。」</div>
</div><p>爾時力住天子說偈讚曰：</p>

<div class="lg regular" style="margin-left:1em;"><div class='lg-row'>「住於佛法力，　因是得無畏，</div>
<div class='lg-row'>自在隨所欲，　悉是諸佛子。」</div>
</div><p>爾時法無畏天子說偈讚曰：</p>

<div class="lg regular" style="margin-left:1em;"><div class='lg-row'>「世諦及真諦，　顯示此二種，</div>
<div class='lg-row'>彼於真諦中，　言說不可得。」</div>
</div><p>爾時智尊天子說偈讚曰：</p>

<div class="lg regular" style="margin-left:1em;"><div class='lg-row'>「法言說各異，　法相亦復異，</div>
<div class='lg-row'>是言說無相，　佛智是法相。」</div>
</div><p>爾時行精進天子說偈讚曰：</p>

<div class="lg regular" style="margin-left:1em;"><div class='lg-row'>「非處不定眾，　或向於異趣，</div>
<div class='lg-row'>邪定一切處，　大牟尼悉知。」</div>
</div><p>爾時信力天子說偈讚曰：</p>

<div class="lg regular" style="margin-left:1em;"><div class='lg-row'>「修習於彼界，　如起信樂心，</div>
<div class='lg-row'>見貪以為淨，　牟尼悉了知。」</div>
</div><p>爾時不淨乘天子說偈讚曰：</p>

<div class="lg regular" style="margin-left:1em;"><div class='lg-row'>「不實<span class='corr'>妄</span>分別，　增長貪欲界，</div>
<div class='lg-row'>信則行彼道，　牟尼如實知。」</div>
</div><p>爾時慈乘行天子說偈讚曰：</p>

<div class="lg regular" style="margin-left:1em;"><div class='lg-row'>「不實妄分別，　增長瞋恚界，</div>
<div class='lg-row'>信則乘彼道，　牟尼悉了知。」</div>
</div><p>爾時乘因緣道天子說偈讚曰：</p>

<div class="lg regular" style="margin-left:1em;"><div class='lg-row'>「不實妄分別，　增長愚癡界，</div>
<div class='lg-row'>信則乘彼道，　牟尼悉了知。」</div>
</div><p>爾時乘捨天子說偈讚曰：</p>

<div class="lg regular" style="margin-left:1em;"><div class='lg-row'>「有不活畏者，　增長於嫉妬，</div>
<div class='lg-row'>信彼則習行，　牟尼悉了知。」</div>
</div><p>爾時習近善知識天子說偈讚曰：</p>

<div class="lg regular" style="margin-left:1em;"><div class='lg-row'>「近於善惡友，　還增彼惡界，</div>
<div class='lg-row'>還成於彼信，　瞿曇悉了知。」</div>
</div><p>爾時識堅固天子說偈讚曰：</p>

<div class="lg regular" style="margin-left:1em;"><div class='lg-row'>「流轉於世間，　隨所修習界，</div>
<div class='lg-row'>隨順信於彼，　佛知悉無餘。」</div>
</div><p>爾時行堅固天子說偈讚曰：</p>

<div class="lg regular" style="margin-left:1em;"><div class='lg-row'>「流轉於生死，　修習如是行，</div>
<div class='lg-row'>隨順信於彼，　佛知悉無餘。」</div>
</div><p>爾時信根天子說偈讚曰：</p>

<div class="lg regular" style="margin-left:1em;"><div class='lg-row'>「若有諸眾生，　隨所修習界，</div>
<div class='lg-row'>佛悉能了知，　故號無礙智。」</div>
</div><p>爾時根行天子說偈讚曰：</p>

<div class="lg regular" style="margin-left:1em;"><div class='lg-row'>「佛了知諸根，　隨其方便起，</div>
<div class='lg-row'>攀緣及境界，　隨所入如生。」</div>
</div><p>爾時乘根天子說偈讚曰：</p>

<div class="lg regular" style="margin-left:1em;"><div class='lg-row'>「身苦所逼迫，　由貪著渴愛，</div>
<div class='lg-row'>斷滅諸渴愛，　唯佛智為勝。」</div>
</div><p>爾時根境界天子說偈讚曰：</p>

<div class="lg regular" style="margin-left:1em;"><div class='lg-row'>「教下根眾生，　遠離於色愛，</div>
<div class='lg-row'>教利者觀察，　兩足尊所說。」</div>
</div><p>爾時根勝天子說偈讚曰：</p>

<div class="lg regular" style="margin-left:1em;"><div class='lg-row'>「下根住空閑，　能滅於貪欲，</div>
<div class='lg-row'>正觀於渴愛，　兩足尊能知。」</div>
</div><p>爾時根決定天子說偈讚曰：</p>

<div class="lg regular" style="margin-left:1em;"><div class='lg-row'>「於先起愛欲，　佛觀無所得，</div>
<div class='lg-row'>知無知寂滅，　故名為勝根。」</div>
</div><p>爾時不離根天子說偈讚曰：</p>

<div class="lg regular" style="margin-left:1em;"><div class='lg-row'>「遠離不忿怒，　是離瞋對治，</div>
<div class='lg-row'>是下根所行，　佛知眾生欲。」</div>
</div><p>爾時信根天子說偈讚曰：</p>

<div class="lg regular" style="margin-left:1em;"><div class='lg-row'>「行慈除瞋恚，　能起眾生智，</div>
<div class='lg-row'>彼能滅恚界，　人尊悉能知。」</div>
</div><p>爾時求根天子說偈讚曰：</p>

<div class="lg regular" style="margin-left:1em;"><div class='lg-row'>「不瞋無過惡，　慈行性寂滅，</div>
<div class='lg-row'>淨穢不可得，　故號人中尊。」</div>
</div><p>爾時根順行天子說偈讚曰：</p>

<div class="lg regular" style="margin-left:1em;"><div class='lg-row'>「行於邪分別，　為他說邪行，</div>
<div class='lg-row'>惑重無方便，　佛見倒解脫。」</div>
</div><p>爾時智起天子說偈讚曰：</p>

<div class="lg regular" style="margin-left:1em;"><div class='lg-row'>「貪瞋恚癡等，　取著於前事，</div>
<div class='lg-row'>違彼得智明，　大名稱悉知。」</div>
</div><p>爾時離智愛天子說偈讚曰：</p>

<div class="lg regular" style="margin-left:1em;"><div class='lg-row'>「貪瞋及愚癡，　及明闇事中，</div>
<div class='lg-row'>其性不可得，　兩足尊悉知。」</div>
</div><p>爾時持威德天子說偈讚曰：</p>

<div class="lg regular" style="margin-left:1em;"><div class='lg-row'>「眾生所得智，　隨得智多少，</div>
<div class='lg-row'>隨所成智器，　如來悉能知。」</div>
</div><p>爾時求根天子說偈讚曰：</p>

<div class="lg regular" style="margin-left:1em;"><div class='lg-row'>「以智知於智，　遠離諸煩惱，</div>
<div class='lg-row'>天人師悉知，　故我稽首禮。」</div>
</div><p>爾時一向樂根天子說偈讚曰：</p>

<div class="lg regular" style="margin-left:1em;"><div class='lg-row'>「國土及時節，　觀察法方便，</div>
<div class='lg-row'>煩惱穢及淨，　如來悉知空。」</div>
</div><p>爾時智幢天子說偈讚曰：</p>

<div class="lg regular" style="margin-left:1em;"><div class='lg-row'>「眾生根欲信，　上中下差別，</div>
<div class='lg-row'>縛解及智慧，　悉見無覺知。」</div>
</div><p>爾時根幢天子說偈讚曰：</p>

<div class="lg regular" style="margin-left:1em;"><div class='lg-row'>「諸根上中下，　煩惱智及受，</div>
<div class='lg-row'>調伏不調伏，　佛說悉無相。」</div>
</div><p>爾時修根天子說偈讚曰：</p>

<div class="lg regular" style="margin-left:1em;"><div class='lg-row'>「禪解脫煩惱，　正受三摩提，</div>
<div class='lg-row'>起清淨眾生，　如來悉能知。」</div>
</div><p>爾時力速疾天子說偈讚曰：</p>

<div class="lg regular" style="margin-left:1em;"><div class='lg-row'>「得禪寂滅故，　於諸法自性，</div>
<div class='lg-row'>悉皆能了知，　故號一切智。」</div>
</div><p>爾時力鎧天子說偈讚曰：</p>

<div class="lg regular" style="margin-left:1em;"><div class='lg-row'>「若法及自性，　能說於此法，</div>
<div class='lg-row'>能如實正受，　故不著三世。」</div>
</div><p>爾時樂力天子說偈讚曰：</p>

<div class="lg regular" style="margin-left:1em;"><div class='lg-row'>「煩惱邪分別，　起生於四種，</div>
<div class='lg-row'>能知業所生，　故號無比人。」</div>
</div><p>爾時知力天子說偈讚曰：</p>

<div class="lg regular" style="margin-left:1em;"><div class='lg-row'>「能知清淨法，　對治於煩惱，</div>
<div class='lg-row'>能宣說於業，　故號佛無比。」</div>
</div><p>爾時力士天子說偈讚曰：</p>

<div class="lg regular" style="margin-left:1em;"><div class='lg-row'>「於禪解脫起，　三摩提正受，</div>
<div class='lg-row'>煩惱及清淨，　佛悉說虛假。」</div>
</div><p>爾時力生天子說偈讚曰：</p>

<div class="lg regular" style="margin-left:1em;"><div class='lg-row'>「禪解脫清淨，　三昧及正受，</div>
<div class='lg-row'>彼從不逸生，　佛於此悉知。」</div>
</div><p>爾時力增長天子說偈讚曰：</p>

<div class="lg regular" style="margin-left:1em;"><div class='lg-row'>「大雄於此中，　能於禪等轉，</div>
<div class='lg-row'>知入捨無礙，　如風行於空。」</div>
</div><p>爾時知前際天子說偈讚曰：</p>

<div class="lg regular" style="margin-left:1em;"><div class='lg-row'>「於無數億劫，　住於諸有中，</div>
<div class='lg-row'>不為有過染，　故號勝丈夫。」</div>
</div><p>爾時住前際天子說偈讚曰：</p>

<div class="lg regular" style="margin-left:1em;"><div class='lg-row'>「於無數億佛，　已曾修供養，</div>
<div class='lg-row'>為求無上道，　是故我歸依。」</div>
</div><p>爾時見前際天子說偈讚曰：</p>

<div class="lg regular" style="margin-left:1em;"><div class='lg-row'>「曾於過去世，　種種奉施佛，</div>
<div class='lg-row'>於其種種辯，　人尊悉獲得。」</div>
</div><p>爾時前際善巧天子說偈讚曰：</p>

<div class="lg regular" style="margin-left:1em;"><div class='lg-row'>「昔流轉世間，　如法學如行，</div>
<div class='lg-row'>曾見無量佛，　故能深解法。」</div>
</div><p>爾時學前際天子說偈讚曰：</p>

<div class="lg regular" style="margin-left:1em;"><div class='lg-row'>「諸佛法王所，　大雄昔修行，</div>
<div class='lg-row'>於佛邊學已，　故禮知眾行。」</div>
</div><p>爾時本方便具足天子說偈讚曰：</p>

<div class="lg regular" style="margin-left:1em;"><div class='lg-row'>「於無量億劫，　無邊諸佛行，</div>
<div class='lg-row'>修行勝精進，　為求佛智故。」</div>
</div><p>爾時本方便決定天子說偈讚曰：</p>

<div class="lg regular" style="margin-left:1em;"><div class='lg-row'>「一切法決定，　多億劫觀察，</div>
<div class='lg-row'>一切法無入，　但說緣和合。」</div>
</div><p>爾時思前際天子說偈讚曰：</p>

<div class="lg regular" style="margin-left:1em;"><div class='lg-row'>「於無量億劫，　導師曾修行，</div>
<div class='lg-row'>知於處非處，　故名解世間。」</div>
</div><p>爾時簡擇前際天子說偈讚曰：</p>

<div class="lg regular" style="margin-left:1em;"><div class='lg-row'>「住於處非處，　觀察於業因，</div>
<div class='lg-row'>界根禪解脫，　佛悉能知彼。」</div>
</div><p>爾時觀察前際天子說偈讚曰：</p>

<div class="lg regular" style="margin-left:1em;"><div class='lg-row'>「過去曾觀察，　增長智慧力，</div>
<div class='lg-row'>十力大雄猛，　以智觀世間。」</div>
</div><p>爾時前際境界天子說偈讚曰：</p>

<div class="lg regular" style="margin-left:1em;"><div class='lg-row'>「大雄本修行，　知一切眾生，</div>
<div class='lg-row'>淨行不淨行，　故能治眾生。」</div>
</div><p>爾時觀察前際行天子說偈讚曰：</p>

<div class="lg regular" style="margin-left:1em;"><div class='lg-row'>「先觀於眾生，　過去之所行，</div>
<div class='lg-row'>信樂及與界，　然後治眾生。」</div>
</div><p>爾時信力天子說偈讚曰：</p>

<div class="lg regular" style="margin-left:1em;"><div class='lg-row'>「我今信如來，　不可思議劫，</div>
<div class='lg-row'>觀察本所行，　心悉無所著。」</div>
</div><p>爾時智信天子說偈讚曰：</p>

<div class="lg regular" style="margin-left:1em;"><div class='lg-row'>「於無數億劫，　思佛昔所行，</div>
<div class='lg-row'>善男子無能，　測盡如來德。」</div>
</div><p>爾時觀後際善巧天子說偈讚曰：</p>

<div class="lg regular" style="margin-left:1em;"><div class='lg-row'>「如來以佛眼，　觀十方眾生，</div>
<div class='lg-row'>初生及與死，　種種業相應。」</div>
</div><p>爾時學後際天子說偈讚曰：</p>

<div class="lg regular" style="margin-left:1em;"><div class='lg-row'>「若因及以業，　隨趣向佛道，</div>
<div class='lg-row'>牟尼悉知彼，　故號一切智。」</div>
</div><p>爾時識生死天子說偈讚曰：</p>

<div class="lg regular" style="margin-left:1em;"><div class='lg-row'>「若眾生以界，　熏習造諸業，</div>
<div class='lg-row'>眾生及業習，　佛了知無覺。」</div>
</div><p>爾時知生死天子說偈讚曰：</p>

<div class="lg regular" style="margin-left:1em;"><div class='lg-row'>「近如是朋友，　造作如是業，</div>
<div class='lg-row'>趣向如是道，　牟尼悉了知。」</div>
</div><p>爾時所須善巧天子說偈讚曰：</p>

<div class="lg regular" style="margin-left:1em;"><div class='lg-row'>「能知於所須，　隨其如作業，</div>
<div class='lg-row'>如是作業已，　如來悉了知。」</div>
</div><p>爾時事善巧天子說偈讚曰：</p>

<div class="lg regular" style="margin-left:1em;"><div class='lg-row'>「依於如是事，　造作如是業，</div>
<div class='lg-row'>佛悉能知彼，　皆是佛境界。」</div>
</div><p>爾時知事天子說偈讚曰：</p>

<div class="lg regular" style="margin-left:1em;"><div class='lg-row'>「隨所執著事，　能有所造作，</div>
<div class='lg-row'>佛了諸根故，　悉能知彼業。」</div>
</div><p>爾時智善巧天子說偈讚曰：</p>

<div class="lg regular" style="margin-left:1em;"><div class='lg-row'>「若智及與事，　佛知彼妄想，</div>
<div class='lg-row'>隨彼如執著，　佛亦知無餘。」</div>
</div><p>爾時修作善巧天子說偈讚曰：</p>

<div class="lg regular" style="margin-left:1em;"><div class='lg-row'>「隨執著造業，　由於煩惱故，</div>
<div class='lg-row'>佛悉能知彼，　故為世間歸。」</div>
</div><p>爾時趣善巧天子說偈讚曰：</p>

<div class="lg regular" style="margin-left:1em;"><div class='lg-row'>「隨趣如造業，　隨業得彼果，</div>
<div class='lg-row'>隨所緣作業，　佛眼悉了知。」</div>
</div><p>爾時攀緣善巧天子說偈讚曰：</p>

<div class="lg regular" style="margin-left:1em;"><div class='lg-row'>「能知於所緣，　隨緣業成熟，</div>
<div class='lg-row'>於諸趣受報，　佛悉知無失。」</div>
</div><p>爾時習氣善巧天子說偈讚曰：</p>

<div class="lg regular" style="margin-left:1em;"><div class='lg-row'>「知惡業習氣，　善業亦復然，</div>
<div class='lg-row'>知過去所行，　眾生趣趣中。」</div>
</div><p>爾時業善巧天子說偈讚曰：</p>

<div class="lg regular" style="margin-left:1em;"><div class='lg-row'>「能知三種業，　現未及過去，</div>
<div class='lg-row'>眾生於趣中，　凡於中迷惑。」</div>
</div><p>爾時報善巧天子說偈讚曰：</p>

<div class="lg regular" style="margin-left:1em;"><div class='lg-row'>「少作得多報，　多作得少報，</div>
<div class='lg-row'>及知多少等，　外道於中惑。」</div>
</div><p>爾時學業天子說偈讚曰：</p>

<div class="lg regular" style="margin-left:1em;"><div class='lg-row'>「知於現報業，　亦知生報業，</div>
<div class='lg-row'>及以後報業，　佛眼悉能了。」</div>
</div><p>爾時知現法業天子說偈讚曰：</p>

<div class="lg regular" style="margin-left:1em;"><div class='lg-row'>「若現世作業，　現在則受報，</div>
<div class='lg-row'>佛悉能了知，　凡夫不能解。」</div>
</div><p>爾時知生報天子說偈讚曰：</p>

<div class="lg regular" style="margin-left:1em;"><div class='lg-row'>「若作如是業，　於異生得報，</div>
<div class='lg-row'>彼大智悉知，　眾生不能了。」</div>
</div><p>爾時知後報天子說偈讚曰：</p>

<div class="lg regular" style="margin-left:1em;"><div class='lg-row'>「若業多億劫，　然後得受報，</div>
<div class='lg-row'>或復過於彼，　如來悉了知。」</div>
</div><p>爾時知業不熟天子說偈讚曰：</p>

<div class="lg regular" style="margin-left:1em;"><div class='lg-row'>「若所造作業，　其業緣未熟，</div>
<div class='lg-row'>未得於果報，　如來悉了知。」</div>
</div><p>爾時觀業未熟天子說偈讚曰：</p>

<div class="lg regular" style="margin-left:1em;"><div class='lg-row'>「如來善觀業，　若業相應時，</div>
<div class='lg-row'>生於諸眾生，　悉皆能善說。」</div>
</div><p>爾時善知業熟天子說偈讚曰：</p>

<div class="lg regular" style="margin-left:1em;"><div class='lg-row'>「彼業若成熟，　能與當來報，</div>
<div class='lg-row'>佛能如實知，　亦知彼智空。」</div>
</div><p>爾時業熟決定天子說偈讚曰：</p>

<div class="lg regular" style="margin-left:1em;"><div class='lg-row'>「一切智了達，　輕業及以重，</div>
<div class='lg-row'>能知眾生欲，　故得為我尊。」</div>
</div><p>爾時知業輕重天子說偈讚曰：</p>

<div class="lg regular" style="margin-left:1em;"><div class='lg-row'>「趣惡道眾生，　隨其業如見，</div>
<div class='lg-row'>彼業若輕重，　智者悉了知。」</div>
</div><p>爾時知眾生行天子說偈讚曰：</p>

<div class="lg regular" style="margin-left:1em;"><div class='lg-row'>「見眾生所行，　及輕重諸業，</div>
<div class='lg-row'>雄猛隨順知，　外道不能了。」</div>
</div><p>爾時觀眾生行天子說偈讚曰：</p>

<div class="lg regular" style="margin-left:1em;"><div class='lg-row'>「觀於眾生行，　宣說於業報，</div>
<div class='lg-row'>如器恒河水，　投鹽於一兩。」</div>
</div><p>爾時學業天子說偈讚曰：</p>

<div class="lg regular" style="margin-left:1em;"><div class='lg-row'>「若受於思業，　佛說業究竟，</div>
<div class='lg-row'>亦學無學報，　勝仙已宣說。」</div>
</div><p>爾時樂佛智天子說偈讚曰：</p>

<div class="lg regular" style="margin-left:1em;"><div class='lg-row'>「佛勝眼所見，　三界中愚智，</div>
<div class='lg-row'>隨業受於報，　見微細頂禮。」</div>
</div><p>爾時說業盡天子說偈讚曰：</p>

<div class="lg regular" style="margin-left:1em;"><div class='lg-row'>「生死眾生所，　世尊大導師，</div>
<div class='lg-row'>悉了知無餘，　故禮智無畏。」</div>
</div><p>爾時無所得天子說偈讚曰：</p>

<div class="lg regular" style="margin-left:1em;"><div class='lg-row'>「若業生及死，　眾生各趣趣，</div>
<div class='lg-row'>彼報由如夢，　兩足尊悉知。」</div>
</div><p>爾時求煩惱天子說偈讚曰：</p>

<div class="lg regular" style="margin-left:1em;"><div class='lg-row'>「貪欲瞋恚癡，　兩足尊悉盡，</div>
<div class='lg-row'>猶如夢渴人，　飲於清冷水。」</div>
</div><p>爾時離分別天子說偈讚曰：</p>

<div class="lg regular" style="margin-left:1em;"><div class='lg-row'>「從於分別生，　貪欲瞋恚癡，</div>
<div class='lg-row'>猶如夢中戲，　歸命勝說者。」</div>
</div><p>爾時滅分別天子說偈讚曰：</p>

<div class="lg regular" style="margin-left:1em;"><div class='lg-row'>「若滅於分別，　則名盡煩惱，</div>
<div class='lg-row'>如夢見雲散，　人尊顯現此。」</div>
</div><p>爾時觀察漏盡天子說偈讚曰：</p>

<div class="lg regular" style="margin-left:1em;"><div class='lg-row'>「如夢見天雨，　起漏亦如是，</div>
<div class='lg-row'>大雄能顯示，　起漏之因緣。」</div>
</div><p>爾時觀察夢天子說偈讚曰：</p>

<div class="lg regular" style="margin-left:1em;"><div class='lg-row'>「如夢見大雨，　起漏亦如是，</div>
<div class='lg-row'>大雄能顯示，　凡迷惑生漏。」</div>
</div><p>爾時觀如夢天子說偈讚曰：</p>

<div class="lg regular" style="margin-left:1em;"><div class='lg-row'>「如夢見天雨，　隨順起諸漏，</div>
<div class='lg-row'>大雄能顯示，　凡迷生諸漏。」</div>
</div><p>爾時如自性知天子說偈讚曰：</p>

<div class="lg regular" style="margin-left:1em;"><div class='lg-row'>「如女夢生子，　生已還復死，</div>
<div class='lg-row'>生喜亦生悲，　佛觀世亦然。」</div>
</div><p>爾時思量夢天子說偈讚曰：</p>

<div class="lg regular" style="margin-left:1em;"><div class='lg-row'>「如夢見斬首，　盡漏亦如是，</div>
<div class='lg-row'>自解亦教他，　故禮悉解者。」</div>
</div><p>爾時修習慧天子說偈讚曰：</p>

<div class="lg regular" style="margin-left:1em;"><div class='lg-row'>「見法能解了，　如夢遇愛事，</div>
<div class='lg-row'>遠離彼非實，　如是悅世間。」</div>
</div><p>爾時智心天子說偈讚曰：</p>

<div class="lg regular" style="margin-left:1em;"><div class='lg-row'>「聞於如來法，　以空法自悅，</div>
<div class='lg-row'>如夢中說夢，　如是曉世間。」</div>
</div><p>爾時欣喜意天子說偈讚曰：</p>

<div class="lg regular" style="margin-left:1em;"><div class='lg-row'>「禪定者能令，　世間天人喜，</div>
<div class='lg-row'>觀察於諸趣，　猶如鏡中像。」</div>
</div><p>爾時決定慧天子說偈讚曰：</p>

<div class="lg regular" style="margin-left:1em;"><div class='lg-row'>「聞於如來法，　由如箜篌音，</div>
<div class='lg-row'>渡人天疑海，　故禮人中王。」</div>
</div><p>爾時幻喜天子說偈讚曰：</p>

<div class="lg regular" style="margin-left:1em;"><div class='lg-row'>「如人作幻化，　迷惑於愚人，</div>
<div class='lg-row'>智者終不迷，　知幻不實故。」</div>
</div><p>爾時除相天子說偈讚曰：</p>

<div class="lg regular" style="margin-left:1em;"><div class='lg-row'>「觀於一切世，　猶如夢作幻，</div>
<div class='lg-row'>我於中無疑，　以聞佛法故。」</div>
</div><p>爾時學幻天子說偈讚曰：</p>

<div class="lg regular" style="margin-left:1em;"><div class='lg-row'>「如幻師作幻，　自於幻不迷，</div>
<div class='lg-row'>以知幻虛故，　佛觀世亦然。」</div>
</div><p>爾時觀妄想天子說偈讚曰：</p>

<div class="lg regular" style="margin-left:1em;"><div class='lg-row'>「妄想生世間，　大導師悉知，</div>
<div class='lg-row'>如精進念佛，　夢中即見佛。」</div>
</div><p>爾時滅妄想天子說偈讚曰：</p>

<div class="lg regular" style="margin-left:1em;"><div class='lg-row'>「非事能生欲，　皆由妄想起，</div>
<div class='lg-row'>不實妄起欲，　人尊如實知。」</div>
</div><p>爾時識解天子說偈讚曰：</p>

<div class="lg regular" style="margin-left:1em;"><div class='lg-row'>「猶如深谷聲，　其響無有實，</div>
<div class='lg-row'>是故不著世，　如是觀世間。」</div>
</div><p>爾時說善巧天子說偈讚曰：</p>

<div class="lg regular" style="margin-left:1em;"><div class='lg-row'>「彼聲無有實，　而於中聽聞，</div>
<div class='lg-row'>人尊宣說此，　救拔諸凡愚。」</div>
</div><p>爾時如說行善巧天子說偈讚曰：</p>

<div class="lg regular" style="margin-left:1em;"><div class='lg-row'>「於法別義中，　眾生異妄取，</div>
<div class='lg-row'>能行者知法，　於中除疑惑。」</div>
</div><p>爾時順義行天子說偈讚曰：</p>

<div class="lg regular" style="margin-left:1em;"><div class='lg-row'>「若義及法實，　無有能了者，</div>
<div class='lg-row'>無說亦無證，　牟尼作是說。」</div>
</div><p>爾時法假名行天子說偈讚曰：</p>

<div class="lg regular" style="margin-left:1em;"><div class='lg-row'>「煩惱垢漏習，　皆想妄分別，</div>
<div class='lg-row'>穢污及清淨，　但假名言說。」</div>
</div><p>爾時分別善巧天子說偈讚曰：</p>

<div class="lg regular" style="margin-left:1em;"><div class='lg-row'>「一切但名字，　謂煩惱漏等，</div>
<div class='lg-row'>穢污及清淨，　大智之所說。」</div>
</div><p>爾時無依慧天子說偈讚曰：</p>

<div class="lg regular" style="margin-left:1em;"><div class='lg-row'>「於三界不著，　其心如虛空，</div>
<div class='lg-row'>離惡真福田，　頂禮心寂滅。」</div>
</div><p>爾時不下劣天子說偈讚曰：</p>

<div class="lg regular" style="margin-left:1em;"><div class='lg-row'>「非色非非色，　非欲非涅槃，</div>
<div class='lg-row'>佛心無所依，　其猶如虛空。」</div>
</div><p>爾時無欲天子說偈讚曰：</p>

<div class="lg regular" style="margin-left:1em;"><div class='lg-row'>「離於欲界愛，　色無色亦然，</div>
<div class='lg-row'>解脫於貪礙，　頂禮愛盡者。」</div>
</div><p>爾時遠離愛天子說偈讚曰：</p>

<div class="lg regular" style="margin-left:1em;"><div class='lg-row'>「於有無有中，　佛永斷遠離，</div>
<div class='lg-row'>於三界無著，　頂禮牟尼王。」</div>
</div><p>爾時障愛天子說偈讚曰：</p>

<div class="lg regular" style="margin-left:1em;"><div class='lg-row'>「障蔽於三界，　行於丈夫行，</div>
<div class='lg-row'>能解脫眾生，　歸命救濟者。」</div>
</div><p>爾時解脫渴愛天子說偈讚曰：</p>

<div class="lg regular" style="margin-left:1em;"><div class='lg-row'>「遠離於結使，　於後盡生滅，</div>
<div class='lg-row'>身心皆清淨，　頂禮無熱親。」</div>
</div><p>爾時知自性天子說偈讚曰：</p>

<div class="lg regular" style="margin-left:1em;"><div class='lg-row'>「大雄解自在，　知法中無事，</div>
<div class='lg-row'>無縛亦無解，　頂禮見實者。」</div>
</div><p>爾時出瘀泥天子說偈讚曰：</p>

<div class="lg regular" style="margin-left:1em;"><div class='lg-row'>「遠離愛欲泥，　亦離於諸有，</div>
<div class='lg-row'>無取亦無捨，　頂禮盡後有。」</div>
</div><p>爾時吐棄資緣天子說偈讚曰：</p>

<div class="lg regular" style="margin-left:1em;"><div class='lg-row'>「棄垢及資緣，　捨罪亦遠愛，</div>
<div class='lg-row'>亦離於諸蓋，　歸命大導師。」</div>
</div><p>爾時棄欲天子說偈讚曰：</p>

<div class="lg regular" style="margin-left:1em;"><div class='lg-row'>「棄捨利不利，　無著行決定，</div>
<div class='lg-row'>出離於魔網，　頂禮無著者。」</div>
</div><p>爾時樂利益天子說偈讚曰：</p>

<div class="lg regular" style="margin-left:1em;"><div class='lg-row'>「若自及他道，　遠離惱熱者，</div>
<div class='lg-row'>大雄見彼道，　頂禮無礙見。」</div>
</div><p>爾時得名稱天子說偈讚曰：</p>

<div class="lg regular" style="margin-left:1em;"><div class='lg-row'>「與佛智相應，　如說如觀者，</div>
<div class='lg-row'>彼能除煩惱，　頂禮解世間。」</div>
</div><p>爾時無畏天子說偈讚曰：</p>

<div class="lg regular" style="margin-left:1em;"><div class='lg-row'>「於諸法決定，　無能當對者，</div>
<div class='lg-row'>師子吼無畏，　智海吼亦然。」</div>
</div><p>爾時一切處無所畏天子說偈讚曰：</p>

<div class="lg regular" style="margin-left:1em;"><div class='lg-row'>「善度一切處，　遠離諸毒箭，</div>
<div class='lg-row'>無畏不怯弱，　我禮最勝者。」</div>
</div><p>爾時無所希天子說偈讚曰：</p>

<div class="lg regular" style="margin-left:1em;"><div class='lg-row'>「非天乾闥婆，　非魔及與梵，</div>
<div class='lg-row'>能有難問者，　故佛如師子。」</div>
</div><p>爾時師子遊步天子說偈讚曰：</p>

<div class="lg regular" style="margin-left:1em;"><div class='lg-row'>「佛於法無畏，　曉了諸法故，</div>
<div class='lg-row'>無礙故無著，　無能難問者。」</div>
</div><p>爾時無怖天子說偈讚曰：</p>

<div class="lg regular" style="margin-left:1em;"><div class='lg-row'>「如山林師子，　無怖亦無畏，</div>
<div class='lg-row'>摧伏諸禽獸，　林中而大吼。</div>
<div class='lg-row'>世尊如是吼，　驚怖諸外道，</div>
<div class='lg-row'>天龍乾闥婆，　不見敵對者。」</div>
</div><p>爾時一切處超勝天子說偈讚曰：</p>

<div class="lg regular" style="margin-left:1em;"><div class='lg-row'>「一切三界中，　悉皆都無有，</div>
<div class='lg-row'>力敵於佛者，　故為我歸依。」</div>
</div><p>爾時師子慧天子說偈讚曰：</p>

<div class="lg regular" style="margin-left:1em;"><div class='lg-row'>「大智見一切，　於諸法無畏，</div>
<div class='lg-row'>世間無與等，　我禮無所畏。」</div>
</div><p>爾時稱順生天子說偈讚曰：</p>

<div class="lg regular" style="margin-left:1em;"><div class='lg-row'>「自知是正覺，　如法無能難，</div>
<div class='lg-row'>若有能難者，　世間悉無有。」</div>
</div><p>爾時持藏天子說偈讚曰：</p>

<div class="lg regular" style="margin-left:1em;"><div class='lg-row'>「佛作師子吼，　開顯諸法藏，</div>
<div class='lg-row'>億梵聞說已，　悉發菩提心。」</div>
</div><p>爾時順威儀天子說偈讚曰：</p>

<div class="lg regular" style="margin-left:1em;"><div class='lg-row'>「彼眾得大利，　順佛威儀者，</div>
<div class='lg-row'>發菩提心已，　必作勝導師。」</div>
</div><p>爾時順樂法天子說偈讚曰：</p>

<div class="lg regular" style="margin-left:1em;"><div class='lg-row'>「彼世大眾生，　得聞佛法已，</div>
<div class='lg-row'>能發菩提心，　必成妙丈夫。」</div>
</div><p>爾時淨心天子說偈讚曰：</p>

<div class="lg regular" style="margin-left:1em;"><div class='lg-row'>「得聞佛說已，　世間無與比，</div>
<div class='lg-row'>千億眾生等，　發勝菩提心。」</div>
</div><p>爾時清淨流天子說偈讚曰：</p>

<div class="lg regular" style="margin-left:1em;"><div class='lg-row'>「人王於長夜，　佛學善修習，</div>
<div class='lg-row'>故佛身清淨，　嚴相三十二。」</div>
</div><p>爾時無漏心天子說偈讚曰：</p>

<div class="lg regular" style="margin-left:1em;"><div class='lg-row'>「佛得盡漏故，　而作師子吼，</div>
<div class='lg-row'>得上智慧山，　無能難問者。」</div>
</div><p>爾時順眾生天子說偈讚曰：</p>

<div class="lg regular" style="margin-left:1em;"><div class='lg-row'>「三界中悉無，　天人及修羅，</div>
<div class='lg-row'>言佛漏不盡，　故佛具十力。」</div>
</div><p>爾時巧盡漏天子說偈讚曰：</p>

<div class="lg regular" style="margin-left:1em;"><div class='lg-row'>「大勝沙門漏，　皆悉盡無餘，</div>
<div class='lg-row'>於是無能難，　故佛是我父。」</div>
</div><p>爾時常精進天子說偈讚曰：</p>

<div class="lg regular" style="margin-left:1em;"><div class='lg-row'>「於人王能難，　言有餘煩惱，</div>
<div class='lg-row'>世間不可得，　故佛自在父。」</div>
</div><p>爾時寂滅行天子說偈讚曰：</p>

<div class="lg regular" style="margin-left:1em;"><div class='lg-row'>「佛已斷貪瞋，　愚癡及習氣，</div>
<div class='lg-row'>亦滅惡業行，　我禮寂滅者。」</div>
</div><p>爾時方便行天子說偈讚曰：</p>

<div class="lg regular" style="margin-left:1em;"><div class='lg-row'>「若以方便觀，　斷盡諸煩惱，</div>
<div class='lg-row'>彼佛滿足智，　是故我頂禮。」</div>
</div><p>爾時方便解天子說偈讚曰：</p>

<div class="lg regular" style="margin-left:1em;"><div class='lg-row'>「無量巧方便，　導師於中修，</div>
<div class='lg-row'>斷彼諸煩惱，　皆悉盡無餘。」</div>
</div><p>爾時方便慧天子說偈讚曰：</p>

<div class="lg regular" style="margin-left:1em;"><div class='lg-row'>「導師照世間，　巧慧無有盡，</div>
<div class='lg-row'>故斷諸煩惱，　及以習氣等。」</div>
</div><p>爾時修寂滅天子說偈讚曰：</p>

<div class="lg regular" style="margin-left:1em;"><div class='lg-row'>「斷諸煩惱故，　習氣悉無餘，</div>
<div class='lg-row'>於是佛大智，　不動無所畏。」</div>
</div><p>爾時觀道理天子說偈讚曰：</p>

<div class="lg regular" style="margin-left:1em;"><div class='lg-row'>「佛斷煩惱盡，　及滅諸習氣，</div>
<div class='lg-row'>照明如佛者，　世間更無比。」</div>
</div><p>爾時斷使天子說偈讚曰：</p>

<div class="lg regular" style="margin-left:1em;"><div class='lg-row'>「佛斷諸習氣，　無有腥臭事，</div>
<div class='lg-row'>故佛一切智，　天中最勝慧。」</div>
</div><p>爾時住邊天子說偈讚曰：</p>

<div class="lg regular" style="margin-left:1em;"><div class='lg-row'>「佛今最後身，　已斷生因緣，</div>
<div class='lg-row'>由盡諸漏故，　世親得無畏。」</div>
</div><p>爾時無量智天子說偈讚曰：</p>

<div class="lg regular" style="margin-left:1em;"><div class='lg-row'>「大雄斷種子，　焚燒苦惱牙，</div>
<div class='lg-row'>枯涸憂枝蔓，　我禮離惱者。」</div>
</div><p>爾時出坑㵎天子說偈讚曰：</p>

<div class="lg regular" style="margin-left:1em;"><div class='lg-row'>「世尊一切智，　已離無明坑，</div>
<div class='lg-row'>佛行已得淨，　故佛得無畏。」</div>
</div><p>爾時度有天子說偈讚曰：</p>

<div class="lg regular" style="margin-left:1em;"><div class='lg-row'>「已度於有海，　導師所作辦，</div>
<div class='lg-row'>亦捨於彼岸，　自利得無畏。」</div>
</div><p>爾時入涅槃天子說偈讚曰：</p>

<div class="lg regular" style="margin-left:1em;"><div class='lg-row'>「佛已得寂滅，　悉破諸煩惱，</div>
<div class='lg-row'>乃至少習氣，　世親皆悉無。」</div>
</div><p>爾時法幢天子說偈讚曰：</p>

<div class="lg regular" style="margin-left:1em;"><div class='lg-row'>「佛建正法幢，　摧折憍慢幢，</div>
<div class='lg-row'>大雄已顯示，　無量諸法行。」</div>
</div><p>爾時法性天子說偈讚曰：</p>

<div class="lg regular" style="margin-left:1em;"><div class='lg-row'>「性與諸子本，　牟尼達諸法，</div>
<div class='lg-row'>善友於群生，　我禮最勝海。」</div>
</div><p>爾時法充天子說偈讚曰：</p>

<div class="lg regular" style="margin-left:1em;"><div class='lg-row'>「渴樂於佛法，　故得無所畏，</div>
<div class='lg-row'>無著諸佛子，　而作師子吼。」</div>
</div><p>爾時求法天子說偈讚曰：</p>

<div class="lg regular" style="margin-left:1em;"><div class='lg-row'>「為求諸法故，　佛子得發心，</div>
<div class='lg-row'>及見佛無畏，　有知求菩提。」</div>
</div><p>爾時渴法天子說偈讚曰：</p>

<div class="lg regular" style="margin-left:1em;"><div class='lg-row'>「渴樂佛法故，　多億眾生輩，</div>
<div class='lg-row'>聞佛無畏已，　深發大精進。」</div>
</div><p>爾時法起天子說偈讚曰：</p>

<div class="lg regular" style="margin-left:1em;"><div class='lg-row'>「見佛說法勝，　建立於正法，</div>
<div class='lg-row'>無畏布施已，　佛子求菩提。」</div>
</div><p>爾時持法天子說偈讚曰：</p>

<div class="lg regular" style="margin-left:1em;"><div class='lg-row'>「世尊所說法，　甚深難可見，</div>
<div class='lg-row'>佛子得聞已，　求無上菩提。」</div>
</div><p>爾時無悋天子說偈讚曰：</p>

<div class="lg regular" style="margin-left:1em;"><div class='lg-row'>「身命及餘財，　佛子無悋惜，</div>
<div class='lg-row'>聞佛師子吼，　悉求妙菩提。」</div>
</div><p>爾時無異慧天子說偈讚曰：</p>

<div class="lg regular" style="margin-left:1em;"><div class='lg-row'>「聞佛說法已，　心思無有異，</div>
<div class='lg-row'>於佛無畏所，　求法持律儀。」</div>
</div><p>爾時無異行天子說偈讚曰：</p>

<div class="lg regular" style="margin-left:1em;"><div class='lg-row'>「聞法王吼已，　不趣於異路，</div>
<div class='lg-row'>遠離於二乘，　求無上菩提。」</div>
</div><p>爾時近住天子說偈讚曰：</p>

<div class="lg regular" style="margin-left:1em;"><div class='lg-row'>「見佛師子吼，　諸子得聞已，</div>
<div class='lg-row'>定得勝菩提，　當成如來身。」</div>
</div><p>爾時近辯天子說偈讚曰：</p>

<div class="lg regular" style="margin-left:1em;"><div class='lg-row'>「於佛世尊所，　得聞辯才已，</div>
<div class='lg-row'>如來妙法中，　深生喜樂心。」</div>
</div><p>爾時得辯才天子說偈讚曰：</p>

<div class="lg regular" style="margin-left:1em;"><div class='lg-row'>「佛吼無畏時，　所說不可毀，</div>
<div class='lg-row'>信樂心決定，　終無退轉意。」</div>
</div><p>爾時常喜天子說偈讚曰：</p>

<div class="lg regular" style="margin-left:1em;"><div class='lg-row'>「十力吼無畏，　所有諸佛子，</div>
<div class='lg-row'>一切時欣喜，　心調求菩提。」</div>
</div><p>爾時無怯弱心天子說偈讚曰：</p>

<div class="lg regular" style="margin-left:1em;"><div class='lg-row'>「常喜不怯弱，　世尊諸佛子，</div>
<div class='lg-row'>樂求勝菩提，　以聞佛語故。」</div>
</div><p>爾時無礙心天子說偈讚曰：</p>

<div class="lg regular" style="margin-left:1em;"><div class='lg-row'>「彼等求佛心，　終不有退轉，</div>
<div class='lg-row'>欣喜微妙心，　聞佛善說故。」</div>
</div><p>爾時巧知無邊法天子說偈讚曰：</p>

<div class="lg regular" style="margin-left:1em;"><div class='lg-row'>「以修正法故，　白法黨不減，</div>
<div class='lg-row'>導師知非處，　不生厭足心。」</div>
</div><p>爾時巧說法天子說偈讚曰：</p>

<div class="lg regular" style="margin-left:1em;"><div class='lg-row'>「修行黑法黨，　若不退減者，</div>
<div class='lg-row'>世尊知非處，　故佛無所畏。」</div>
</div><p>爾時法性無畏天子說偈讚曰：</p>

<div class="lg regular" style="margin-left:1em;"><div class='lg-row'>「黑法體性爾，　必當穢淨法，</div>
<div class='lg-row'>彼不污心者，　佛知彼非處。」</div>
</div><p>爾時巧相應天子說偈讚曰：</p>

<div class="lg regular" style="margin-left:1em;"><div class='lg-row'>「黑法及白法，　二異不相合，</div>
<div class='lg-row'>佛說於彼義，　故佛是我師。」</div>
</div><p>爾時巧知善不善天子說偈讚曰：</p>

<div class="lg regular" style="margin-left:1em;"><div class='lg-row'>「大雄皆悉知，　諸法不雜聚，</div>
<div class='lg-row'>妄想分別故，　於善法中退。」</div>
</div><p>爾時如說行滿足天子說偈讚曰：</p>

<div class="lg regular" style="margin-left:1em;"><div class='lg-row'>「行於煩惱者，　終不生白法，</div>
<div class='lg-row'>不生白法故，　當知必退減。」</div>
</div><p>爾時樂解脫天子說偈讚曰：</p>

<div class="lg regular" style="margin-left:1em;"><div class='lg-row'>「若樂解脫者，　修行於黑法，</div>
<div class='lg-row'>佛說彼有障，　故佛一切智。」</div>
</div><p>爾時淨心天子說偈讚曰：</p>

<div class="lg regular" style="margin-left:1em;"><div class='lg-row'>「心樂解脫者，　須知煩惱事，</div>
<div class='lg-row'>大雄說此法，　故佛應受供。」</div>
</div><p>爾時見煩惱天子說偈讚曰：</p>

<div class="lg regular" style="margin-left:1em;"><div class='lg-row'>「行於煩惱中，　不識煩惱者，</div>
<div class='lg-row'>彼不知正法，　善逝如是說。</div>
<div class='lg-row'>若言行諸惡，　不退善法者，</div>
<div class='lg-row'>於解脫非器，　兩足尊所說。」</div>
</div><p>爾時調伏天子說偈讚曰：</p>

<div class="lg regular" style="margin-left:1em;"><div class='lg-row'>「離欲及憒閙，　亦離瞋癡等，</div>
<div class='lg-row'>如佛所說法，　應當如是修。</div>
<div class='lg-row'>煩惱及白法，　愚癡不知者，</div>
<div class='lg-row'>佛於彼非師，　大仙如是說。」</div>
</div><p>爾時勤修解脫天子說偈讚曰：</p>

<div class="lg regular" style="margin-left:1em;"><div class='lg-row'>「佛說對治法，　為除煩惱故，</div>
<div class='lg-row'>行彼不盡惑，　無能擊難者。」</div>
</div><p>爾時向解脫天子說偈讚曰：</p>

<div class="lg regular" style="margin-left:1em;"><div class='lg-row'>「佛說如是法，　為斷煩惱故，</div>
<div class='lg-row'>若修不滅惑，　無能擊難者。」</div>
</div><p>爾時方便相應天子說偈讚曰：</p>

<div class="lg regular" style="margin-left:1em;"><div class='lg-row'>「佛是說法者，　為諸聲聞等，</div>
<div class='lg-row'>若修不證者，　無能擊難佛。」</div>
</div><p>爾時趣解脫天子說偈讚曰：</p>

<div class="lg regular" style="margin-left:1em;"><div class='lg-row'>「佛說如是法，　為欲斷煩惱，</div>
<div class='lg-row'>若不滅惑者，　無能擊難佛。」</div>
</div><p>爾時無畏功德天子說偈讚曰：</p>

<div class="lg regular" style="margin-left:1em;"><div class='lg-row'>「為滅煩惱故，　佛說不淨觀，</div>
<div class='lg-row'>若不盡滅者，　無能擊難佛。」</div>
</div><p>爾時善發心必修天子說偈讚曰：</p>

<div class="lg regular" style="margin-left:1em;"><div class='lg-row'>「慈能斷瞋恚，　修慈若不斷，</div>
<div class='lg-row'>無能擊難佛，　世尊得無畏。」</div>
</div><p>爾時淨目天子說偈讚曰：</p>

<div class="lg regular" style="margin-left:1em;"><div class='lg-row'>「佛說能修彼，　智慧除愚癡，</div>
<div class='lg-row'>若彼不斷者，　無能擊難佛。」</div>
</div><p>爾時滅覺觀天子說偈讚曰：</p>

<div class="lg regular" style="margin-left:1em;"><div class='lg-row'>「為覺對治故，　說於安般念，</div>
<div class='lg-row'>修彼不滅者，　無能擊難佛。」</div>
</div><p>爾時尊重無相天子說偈讚曰：</p>

<div class="lg regular" style="margin-left:1em;"><div class='lg-row'>「為斷吾我故，　佛說空寂滅，</div>
<div class='lg-row'>以彼不滅者，　於是無能難。」</div>
</div><p>爾時斷我慢天子說偈讚曰：</p>

<div class="lg regular" style="margin-left:1em;"><div class='lg-row'>「為斷憍慢故，　佛說無相法，</div>
<div class='lg-row'>若修不滅者，　不見能難佛。」</div>
</div><p>爾時淨身天子說偈讚曰：</p>

<div class="lg regular" style="margin-left:1em;"><div class='lg-row'>「深心信清淨，　一切煩惱盡，</div>
<div class='lg-row'>修彼不斷者，　無能擊難者。」</div>
</div><p>爾時深解想天子說偈讚曰：</p>

<div class="lg regular" style="margin-left:1em;"><div class='lg-row'>「對治及朋黨，　求於煩惱道，</div>
<div class='lg-row'>無畏難佛者，　如來初不見。」</div>
</div><p>爾時解用天子說偈讚曰：</p>

<div class="lg regular" style="margin-left:1em;"><div class='lg-row'>「世尊但名用，　此彼盡不盡，</div>
<div class='lg-row'>無畏問難者，　彼亦但假名。」</div>
</div><p>爾時調伏身業天子說偈讚曰：</p>

<div class="lg regular" style="margin-left:1em;"><div class='lg-row'>「以智善解已，　身業得流行，</div>
<div class='lg-row'>世尊悉遍知，　故號一切智。」</div>
</div><p>爾時知身天子說偈讚曰：</p>

<div class="lg regular" style="margin-left:1em;"><div class='lg-row'>「身業甚清淨，　大雄悉無餘，</div>
<div class='lg-row'>憐愍群生者，　我禮世間親。」</div>
</div><p>爾時身業簡擇天子說偈讚曰：</p>

<div class="lg regular" style="margin-left:1em;"><div class='lg-row'>「善簡擇身業，　憐愍眾生等，</div>
<div class='lg-row'>照世而造作，　故號勝丈夫。」</div>
</div><p>爾時善見身業天子說偈讚曰：</p>

<div class="lg regular" style="margin-left:1em;"><div class='lg-row'>「身業得清淨，　導師悉觀見，</div>
<div class='lg-row'>憐愍諸群生，　故等一切智。」</div>
</div><p>爾時善觀身天子說偈讚曰：</p>

<div class="lg regular" style="margin-left:1em;"><div class='lg-row'>「善觀得清淨，　身業得相應，</div>
<div class='lg-row'>憐愍群生故，　勝丈夫遊行。」</div>
</div><p>爾時成就語言天子說偈讚曰：</p>

<div class="lg regular" style="margin-left:1em;"><div class='lg-row'>「具甘美功德，　離於綺澁語，</div>
<div class='lg-row'>智慧相圍繞，　世親而演說。」</div>
</div><p>爾時時語天子說偈讚曰：</p>

<div class="lg regular" style="margin-left:1em;"><div class='lg-row'>「依時義相應，　遠離無益事，</div>
<div class='lg-row'>佛言無不忠，　眾生悉受行。」</div>
</div><p>爾時成就智慧天子說偈讚曰：</p>

<div class="lg regular" style="margin-left:1em;"><div class='lg-row'>「不惱愍眾生，　成相應不濁，</div>
<div class='lg-row'>不壞於因果，　佛本如是說。」</div>
</div><p>爾時不相違天子說偈讚曰：</p>

<div class="lg regular" style="margin-left:1em;"><div class='lg-row'>「乃至為身命，　未曾有妄語，</div>
<div class='lg-row'>是故佛功德，　於世無有礙。」</div>
</div><p>爾時實語天子說偈讚曰：</p>

<div class="lg regular" style="margin-left:1em;"><div class='lg-row'>「佛行實語因，　以是世瞻仰，</div>
<div class='lg-row'>至心樂聽聞，　為得佛法故。」</div>
</div><p>爾時從實生天子說偈讚曰：</p>

<div class="lg regular" style="margin-left:1em;"><div class='lg-row'>「世尊以實語，　漸備成菩提，</div>
<div class='lg-row'>諸法真實性，　世尊皆悉知。」</div>
</div><p>爾時實精進天子說偈讚曰：</p>

<div class="lg regular" style="margin-left:1em;"><div class='lg-row'>「於諸有為法，　如性真實見，</div>
<div class='lg-row'>世尊皆悉知，　諸法真實相。」</div>
</div><p>爾時簡擇業天子說偈讚曰：</p>

<div class="lg regular" style="margin-left:1em;"><div class='lg-row'>「於己及與他，　知身口意業，</div>
<div class='lg-row'>以其智清淨，　故號佛無等。」</div>
</div><p>爾時觀察意業天子說偈讚曰：</p>

<div class="lg regular" style="margin-left:1em;"><div class='lg-row'>「人王心意業，　所有思量事，</div>
<div class='lg-row'>悲念於眾生，　故禮愍世者。」</div>
</div><p>爾時巧覺觀意天子說偈讚曰：</p>

<div class="lg regular" style="margin-left:1em;"><div class='lg-row'>「世尊心緣處，　是心皆調柔，</div>
<div class='lg-row'>悲念於眾生，　故禮愍世者。」</div>
</div><p>爾時巧方便天子說偈讚曰：</p>

<div class="lg regular" style="margin-left:1em;"><div class='lg-row'>「眾生心所緣，　意業所起作，</div>
<div class='lg-row'>種種智慧生，　世尊悉知彼。」</div>
</div><p>爾時解慧天子說偈讚曰：</p>

<div class="lg regular" style="margin-left:1em;"><div class='lg-row'>「意業是佛地，　愍觀眾生故，</div>
<div class='lg-row'>方便智清淨，　佛智無體性。」</div>
</div><p>爾時巧知過去天子說偈讚曰：</p>

<div class="lg regular" style="margin-left:1em;"><div class='lg-row'>「佛知過去世，　若人所行業，</div>
<div class='lg-row'>戒忍精進智，　佛皆悉知彼。」</div>
</div><p>爾時觀察過去天子說偈讚曰：</p>

<div class="lg regular" style="margin-left:1em;"><div class='lg-row'>「觀察過去行，　能知多億佛，</div>
<div class='lg-row'>過去所行處，　求勝菩提故。」</div>
</div><p>爾時本行具足天子說偈讚曰：</p>

<div class="lg regular" style="margin-left:1em;"><div class='lg-row'>「憶念本行事，　億劫阿僧祇，</div>
<div class='lg-row'>佛心無所著，　佛本所行處。」</div>
</div><p>爾時觀察本行天子說偈讚曰：</p>

<div class="lg regular" style="margin-left:1em;"><div class='lg-row'>「阿僧祇億佛，　導師悉曾問，</div>
<div class='lg-row'>出生三昧方，　種種成佛法。」</div>
</div><p>爾時本行生天子說偈讚曰：</p>

<div class="lg regular" style="margin-left:1em;"><div class='lg-row'>「無量阿僧祇，　導師三昧門，</div>
<div class='lg-row'>過去諸佛所，　曾問亦修行。」</div>
</div><p>爾時觀察本住天子說偈讚曰：</p>

<div class="lg regular" style="margin-left:1em;"><div class='lg-row'>「生死中多過，　應供非應供，</div>
<div class='lg-row'>觀已化眾生，　度脫於盲冥。」</div>
</div><p>爾時厭過去世天子說偈讚曰：</p>

<div class="lg regular" style="margin-left:1em;"><div class='lg-row'>「彼此相食噉，　亦曾相戲樂，</div>
<div class='lg-row'>迭互相殺害，　世尊皆悉知。」</div>
</div><p>爾時知未來境界天子說偈讚曰：</p>

<div class="lg regular" style="margin-left:1em;"><div class='lg-row'>「導師未來時，　智慧無有礙，</div>
<div class='lg-row'>眾生信業報，　諸趣佛能知。」</div>
</div><p>爾時從本行來天子說偈讚曰：</p>

<div class="lg regular" style="margin-left:1em;"><div class='lg-row'>「世尊於過去，　智慧無障礙，</div>
<div class='lg-row'>善業三摩提，　離趣知諸趣。」</div>
</div><p>爾時巧知未來天子說偈讚曰：</p>

<div class="lg regular" style="margin-left:1em;"><div class='lg-row'>「佛於未來時，　智慧無障礙，</div>
<div class='lg-row'>終死及生處，　於業報亦爾。」</div>
</div><p>爾時離有法天子說偈讚曰：</p>

<div class="lg regular" style="margin-left:1em;"><div class='lg-row'>「世尊王三界，　三世中說勝，</div>
<div class='lg-row'>佛智常無礙，　善知有境界。」</div>
</div><p>爾時用行天子說偈讚曰：</p>

<div class="lg regular" style="margin-left:1em;"><div class='lg-row'>「眾生業行趣，　及受果報事，</div>
<div class='lg-row'>此等但假名，　世尊如是說。」</div>
</div><p>爾時觀察現在天子說偈讚曰：</p>

<div class="lg regular" style="margin-left:1em;"><div class='lg-row'>「王尊王現在，　智慧終不礙，</div>
<div class='lg-row'>於無數佛土，　牟尼皆悉知。」</div>
</div><p>爾時現在無畏天子說偈讚曰：</p>

<div class="lg regular" style="margin-left:1em;"><div class='lg-row'>「世尊正觀察，　三世悉平等，</div>
<div class='lg-row'>究竟無所有，　迷惑凡夫智。」</div>
</div><p>爾時智無所住天子說偈讚曰：</p>

<div class="lg regular" style="margin-left:1em;"><div class='lg-row'>「導師如是見，　三世無所住，</div>
<div class='lg-row'>以依於法性，　諸法無事故。」</div>
</div><p>爾時教三世天子說偈讚曰：</p>

<div class="lg regular" style="margin-left:1em;"><div class='lg-row'>「過去及未來，　陰生必敗壞，</div>
<div class='lg-row'>無事無自性，　導師所顯說。」</div>
</div><p>爾時意無著天子說偈讚曰：</p>

<div class="lg regular" style="margin-left:1em;"><div class='lg-row'>「世尊說三世，　皆悉無堅牢，</div>
<div class='lg-row'>如幻亦如焰，　說言猶如響。」</div>
</div><p>爾時三世自在富天子說偈讚曰：</p>

<div class="lg regular" style="margin-left:1em;"><div class='lg-row'>「世尊於三世，　常勤增智慧，</div>
<div class='lg-row'>知諸行如幻，　諸根無所著。」</div>
</div><p>爾時欲到彼岸天子說偈讚曰：</p>

<div class="lg regular" style="margin-left:1em;"><div class='lg-row'>「大雄於其夜，　得證上菩提，</div>
<div class='lg-row'>世尊勤進欲，　至今不退減。」</div>
</div><p>爾時欲作精進天子說偈讚曰：</p>

<div class="lg regular" style="margin-left:1em;"><div class='lg-row'>「世燈所有欲，　常不有退減，</div>
<div class='lg-row'>世尊諸子等，　甚樂精進欲。」</div>
</div><p>爾時建立欲作天子說偈讚曰：</p>

<div class="lg regular" style="margin-left:1em;"><div class='lg-row'>「世尊從欲起，　猶如水中蓮，</div>
<div class='lg-row'>不為世所染，　如蓮處於水。」</div>
</div><p>爾時欲解脫天子說偈讚曰：</p>

<div class="lg regular" style="margin-left:1em;"><div class='lg-row'>「欲及世間親，　此二名法界，</div>
<div class='lg-row'>不二無二體，　世尊皆悉見。」</div>
</div><p>爾時精進生天子說偈讚曰：</p>

<div class="lg regular" style="margin-left:1em;"><div class='lg-row'>「以精進威德，　剋證大菩提，</div>
<div class='lg-row'>於其是非法，　終不捨精進。」</div>
</div><p>爾時念具足天子說偈讚曰：</p>

<div class="lg regular" style="margin-left:1em;"><div class='lg-row'>「佛於一切處，　發心皆隨順，</div>
<div class='lg-row'>於其善惡法，　佛念不損減。」</div>
</div><p>爾時攝心天子說偈讚曰：</p>

<div class="lg regular" style="margin-left:1em;"><div class='lg-row'>「世親常攝心，　知諸眾生行，</div>
<div class='lg-row'>隨其所修行，　而為其說法。」</div>
</div><p>爾時敬重般若天子說偈讚曰：</p>

<div class="lg regular" style="margin-left:1em;"><div class='lg-row'>「世尊智慧海，　邊際不可得，</div>
<div class='lg-row'>經億僧祇劫，　佛說不可盡。」</div>
</div><p>爾時學解脫天子說偈讚曰：</p>

<div class="lg regular" style="margin-left:1em;"><div class='lg-row'>「無等佛世尊，　解脫不損減，</div>
<div class='lg-row'>解脫及脫者，　佛求不能得。」</div>
</div><p>爾時會解脫智天子說偈讚曰：</p>

<div class="lg regular" style="margin-left:1em;"><div class='lg-row'>「世尊解脫者，　等解脫知見，</div>
<div class='lg-row'>解真實不減，　以知無自性。」</div>
</div><p>爾時觀察身天子說偈讚曰：</p>

<div class="lg regular" style="margin-left:1em;"><div class='lg-row'>「佛於然燈始，　常修真實行，</div>
<div class='lg-row'>三業無過失，　故歎號為佛。」</div>
</div><p>爾時深行天子說偈讚曰：</p>

<div class="lg regular" style="margin-left:1em;"><div class='lg-row'>「世尊無過失，　不如餘眾生，</div>
<div class='lg-row'>知諸法自性，　佛自性不惑。」</div>
</div><p>爾時大慧天子說偈讚曰：</p>

<div class="lg regular" style="margin-left:1em;"><div class='lg-row'>「佛於一切種，　心念不迷惑，</div>
<div class='lg-row'>其念常現前，　譬如油滿鉢。」</div>
</div><p>爾時心不散亂天子說偈讚曰：</p>

<div class="lg regular" style="margin-left:1em;"><div class='lg-row'>「乃至少許時，　心念終不亂，</div>
<div class='lg-row'>佛得不共法，　眾生悉不知。」</div>
</div><p>爾時善解智慧天子說偈讚曰：</p>

<div class="lg regular" style="margin-left:1em;"><div class='lg-row'>「若有思量捨，　善逝無此事，</div>
<div class='lg-row'>世尊不共法，　其法不思議。」</div>
</div><p>爾時超一切天子說偈讚曰：</p>

<div class="lg regular" style="margin-left:1em;"><div class='lg-row'>「於是三界中，　知其一切法，</div>
<div class='lg-row'>一切無如佛，　故號難降伏。」</div>
</div><p>爾時堅持天子說偈讚曰：</p>

<div class="lg regular" style="margin-left:1em;"><div class='lg-row'>「無上堅固士，　於法無所畏，</div>
<div class='lg-row'>等同一切佛，　能覺未覺者。」</div>
</div>
<p class='juan'>大寶積經卷第七十一</p></div></div>
</div><!-- end of div[@id='body'] -->
</body></html>