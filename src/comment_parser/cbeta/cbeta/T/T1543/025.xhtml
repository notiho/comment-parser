<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘曇八犍度論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu73' />阿毘曇八犍度論卷第二十五</p><p class="byline">迦旃延子造</p><p class="byline">符秦罽賓三藏僧伽提婆共竺佛念譯</p>
<div class='div-other'><a id='mulu74' />
<p class='h1'>定犍度第七<span class='note-inline'>(盡三十八品)</span></p><p>　過去得，　是謂緣，　解脫，　阿那含，　一行觀在後。</p>

<div class='div-other'><a id='mulu75' />
<p class='h2'>阿毘曇過去得跋渠第一之一</p><p>若得過去法，彼得過去？設得過去，彼得過去法？若未來現在、善不善無記、欲界繫色界繫無色界繫、學無學非學非無學、見諦斷思惟斷。若得不斷法，彼得不斷。設得不斷，彼得不斷法？諸法善無色生，彼善心俱耶？設善心俱，彼法善無色？不善無記、欲界繫色界繫無色界繫、學無學非學非無學、見諦斷思惟斷不斷。法無色生，彼不斷心俱耶？設不斷心俱，彼法不斷無色耶？一切初禪五種耶？一切第二禪四種、一切第三禪五種、一切第四禪四種耶？味相應初禪，入當言味、起當言味耶？味相應乃至有想無想，入當言味、起當言味耶？諸味相應初禪，彼一切隱沒無記耶？設隱沒無記，彼一切味相應初禪耶？諸味相應乃至有想無想，彼一切隱沒無記耶？設隱沒無記，彼一切味相應乃至有想無想。頗不入初禪入第二禪耶？頗乃至不入不用定入有想無想耶？頗不入初禪生初禪耶？頗乃至不入有想無想生有想無想耶？若得初禪非第二，彼命終生何所？若乃至得不用定、非有想無想，彼命終生何所？云何意所念入慈、云何意所念入悲喜護？慈何繫結滅、悲喜護何繫結滅淨？初禪何繫結滅淨乃至有想無想何繫結滅？初解脫乃至第八解脫，初除入乃至第八除入，初一切入乃至第十一切入，法智乃至道智，空無願無相何繫結滅？慈報何所受報、悲喜護報何所受報淨？初禪報何所受報淨？乃至有想無想報何所受報？初解脫乃至第八解脫，初除入乃至第八除入，初一切入乃至第十一切入，知他人心智等智報何所受報？此章義願具演說。</p>
<p>若得過去法，彼得過去耶？答曰：或彼過去、或未來、或現在。設得過去，彼得過去法耶？答曰：或彼過去、或未來、或現在、或無為<span class='note-inline'>(過去竟)</span>。若得未來法，彼得未來耶？答曰：或彼過去、或未來、或現在。設得未來，彼得未來法耶？答曰：或彼過去、或未來、或現在、或無為<span class='note-inline'>(未來竟)</span>。若得現在法，彼得現在耶？答曰：或彼過去、或未來、或現在。設得現在，彼得現在法耶？答曰：或彼過去、或未來、或現在、或無為<span class='note-inline'>(現在竟)</span>。</p>
<p>若得善法，彼得善耶？答曰：如是。設得善，彼得善法耶？答曰：如是。若得不善法，彼得不善耶？答曰：如是。設得不善，彼得不善法耶？答曰：如是。若得無記法，彼得無記耶？答曰：如是。設得無記，彼得無記法耶？答曰：如是。</p>
<p>若得欲界繫法，彼得欲界繫耶？答曰：如是。設得欲界繫，彼得欲界繫法耶？答曰：如是。若得色界繫法，彼得色界繫耶？答曰：如是。設得色界繫，彼得色界繫法耶？答曰：或彼色界繫、或不繫。若得無色界繫法，彼得無色界繫耶？答曰：如是。設得無色界繫，彼得無色界繫法耶？答曰：或彼無色界繫、或不繫。</p>
<p>若得學法，彼得學耶？答曰：如是。設得學，彼得學法耶？答曰：或彼學、或非學非無學。若得無學法，彼得無學耶？答曰：如是。設得無學，彼得無學法耶？答曰：或彼無學或非學非無學。若得非學非無學法，彼得非學非無學耶？答曰：或彼學、或無學、或非學非無學。設得非學非無學，彼得非學非無學法耶？答曰：如是。若得見諦斷法，彼得見諦斷耶？答曰：如是。設得見諦斷，彼得見諦斷法耶？答曰：如是。若得思惟斷法，彼得思惟斷耶？答曰：如是。設得思惟斷，彼得思惟斷法耶？答曰：或彼思惟斷或不斷。若得不斷法，彼得不斷耶？答曰：或彼思惟斷或不斷。設得不斷，彼得不斷法耶？答曰：如是<span class='note-inline'>(得竟)</span>。</p>
<p>諸法善無色生，彼善心俱耶？答曰：或法善無色生，善心俱、不善心俱、無記心俱。云何法善無色生善心俱？答曰：諸法彼心相應彼俱有善，是謂法善無色生善心俱。云何法善無色生不善心俱？答曰：如不善心若退若生善法得生，是謂法善無色生不善心俱。云何法善無色生彼無記心俱耶？答曰：如無記心若退若生善法得生，是謂法善無色生無記心俱。設諸法善心俱生，彼法善無色耶？答曰：或法善心俱生，善無色、無記無色。云何法善心俱生善無色？答曰：諸法彼心相應彼俱有善，是謂法善心俱生善無色。云何法善心俱生無記無色？答曰：如善心勝進無記法得生；如住善心無記根長益，四大增益軟美飽，彼法諸得生老無常，是謂法善心俱生無記無色<span class='note-inline'>(善竟)</span>。諸法不善無色生，彼不善心俱耶？答曰：或法不善無色生，不善心俱、無記心俱。云何法不善無色生不善心俱？答曰：諸法彼心相應彼俱有不善，是謂法不善無色生不善心俱。云何法不善無色生無記心俱？答曰：如無記心若退若生不善法得生，是謂法不善無色生無記心俱。設諸法不善心俱生，彼法不善無色耶？答曰：或法不善心俱生，不善無色、善無色、無記無色。云何法不善心俱生不善無色？答曰：諸法彼心相應彼俱有不善，是謂法不善心俱生不善無色。云何法不善心俱生善無色？答曰：如不善心若退若生善法得生，是謂法不善心俱生善無色。云何法不善心俱生無記無色？答曰：如不善心若退若生無記法得生；如住不善心無記根長益，四大增益軟美飽，彼法諸得生老無常，是謂法不善心俱生無記無色<span class='note-inline'>(不善竟)</span>。諸法無記無色生，彼無記心俱耶？答曰：或法無記無色生，無記心俱、善心俱、不善心俱。云何法無記無色生無記心俱？答曰：諸法彼心相應彼俱有無記，是謂法無記無色生無記心俱。云何法無記無色生善心俱？答曰：如善心勝進無記法得生；如住善心無記根長益，四大增益軟美飽，彼法諸得生老無常，是謂法無記無色生善心俱。云何法無記無色生不善心俱？答曰：如不善心若退若生無記法得生；如住不善心無記根長益，四大增益軟美飽，彼法諸得生老無常，是謂法無記無色生不善心俱。設諸法無記心俱生，彼法無記無色耶？答曰：或法無記心俱生，無記無色、善無色、不善無色。云何法無記心俱生無記無色？答曰：諸法彼心相應彼俱有無記，是謂法無記心俱生無記無色。云何法無記心俱生善無色？答曰：如無記心若退若生善法得生，是謂法無記心俱生善無色。云何法無記心俱生不善無色？答曰：如無記心若退若生不善法得生，是謂法無記心俱生不善無色<span class='note-inline'>(無記竟)</span>。</p>
<p>諸法欲界繫無色生，彼欲界繫心俱耶？答曰：或法欲界繫無色生，欲界繫心俱、色界繫心俱、無色界繫心俱、不繫心俱。云何法欲界繫無色生欲界繫心俱？答曰：諸法彼心相應彼俱有欲界繫，是謂法欲界繫無色生欲界繫心俱。云何法欲界繫無色生色界繫心俱？答曰：如色界繫心若生若勝進欲界繫法得生；如住色界繫心欲界繫根長益，四大增益軟美飽，此法諸得生老無常，是謂法欲界繫無色生色界繫心俱。云何法欲界繫無色生無色界繫心俱？答曰：如無色界繫心住欲界繫根長益，四大增益軟美飽，此法諸得生老無常，是謂法欲界繫無色生無色界繫心俱。云何法欲界繫無色生不繫心俱？答曰：如不繫心勝進欲界繫法得生；如不繫心住欲界繫根長益，四大增益軟美飽，此法諸得生老無常，是謂法欲界繫無色生不繫心俱。設諸法欲界繫心俱生，彼法欲界繫無色耶？答曰：或法欲界繫心俱生，欲界繫無色、色界繫無色、無色界繫無色、不繫無色。云何法欲界繫心俱生欲界繫無色？答曰：諸法彼心相應彼俱有欲界繫，是謂法欲界繫心俱生欲界繫無色。云何法欲界繫心俱生色界繫無色？答曰：如欲界繫心若退若生色界繫法得生，是謂法欲界繫心俱生色界繫無色。云何法欲界繫心俱生無色界繫無色？答曰：如欲界繫心若退若生無色界繫法得生，是謂法欲界繫心俱生無色界繫無色。云何法欲界繫心俱生不繫無色？答曰：如欲界繫心退不繫法得生，是謂法欲界繫心俱生不繫無色<span class='note-inline'>(欲界竟)</span>。諸法色界繫無色生，彼色界繫心俱耶？答曰：或法色界繫無色生，色界繫心俱、欲界繫心俱、無色界繫心俱、不繫心俱。云何法色界繫無色生色界繫心俱？答曰：諸法彼心相應彼俱有色界繫，是謂法色界繫無色生色界繫心俱。云何法色界繫無色生欲界繫心俱？答曰：如欲界繫心若退若生色界繫法得生，是謂法色界繫無色生欲界繫心俱。云何法色界繫無色生無色界繫心俱？答曰：如無色界繫心住色界繫根長益，四大增益軟美飽，此法諸得生老無常，是謂法色界繫無色生無色界繫心俱。云何法色界繫無色生不繫心俱？答曰：如不繫心勝進色界繫法得生；如不繫心住色界繫根長益，四大增益軟美飽，此法諸得生老無常，是謂法色界繫無色生不繫心俱。設諸法色界繫心俱生，彼法色界繫無色耶？答曰：或法色界繫心俱生，色界繫無色、欲界繫無色、無色界繫無色、不繫無色。云何法色界繫心俱生色界繫無色？答曰：諸法彼心相應彼俱有色界繫，是謂法色界繫心俱生色界繫無色。云何法色界繫心俱生欲界繫無色？答曰：如色界繫心若勝進欲界繫法得生；如色界繫心住欲界繫根長益，四大增益軟美飽，此法諸得生老無常，是謂法色界繫心俱生欲界繫無色。云何法色界繫心俱生無色界繫無色？答曰：如色界繫心若退若生無色界繫法得生，是謂法色界繫心俱生無色界繫無色。云何法色界繫心俱生不繫無色？答曰：如色界繫心若退若勝進不繫法得生，是謂法色界繫心俱生不繫無色<span class='note-inline'>(色界竟)</span>。諸法無色界繫無色生，彼無色界繫心俱耶？答曰：或法無色界繫無色生，無色界繫心俱、欲界繫心俱、色界繫心俱、不繫心俱。云何法無色界繫無色生無色界繫心俱？答曰：諸法彼心相應彼俱有無色界繫，是謂法無色界繫無色生無色界繫心俱。云何法無色界繫無色生欲界繫心俱？答曰：如欲界繫心若退若生無色界繫法得生，是謂法無色界繫無色生欲界繫心俱。云何法無色界繫無色生色界繫心俱？答曰：如色界繫心若退若生無色界繫法得生，是謂法無色界繫無色生色界繫心俱。云何法無色界繫無色生不繫心俱？答曰：如不繫心勝進無色界繫法得生，是謂法無色界繫無色生不繫心俱。設諸法無色界繫心俱生，彼法無色界繫無色耶？答曰：或法無色界繫心俱生，無色界繫無色、欲界繫無色、色界繫無色、不繫無色。云何法無色界繫心俱生無色界繫無色？答曰：諸法彼心相應彼俱有無色界繫，是謂法無色界繫心俱生無色界繫無色。云何法無色界繫心俱生欲界繫無色？答曰：如無色界繫心住欲界繫根長益，四大增益軟美飽，此法諸得生老無常，是謂法無色界繫心俱生欲界繫無色。云何法無色界繫心俱生色界繫無色？答曰：如無色界繫心住色界繫根長益，四大增益軟美飽，此法諸得生老無常，是謂法無色界繫心俱生色界繫無色。云何法無色界繫心俱生不繫無色？答曰：如無色界繫心若退勝進不繫法得生，是謂法無色界繫心俱生不繫無色<span class='note-inline'>(無色竟)</span>。</p>
<p>諸法學無色生，彼學心俱耶？答曰：或法學無色生，學心俱、非學非無學心俱。云何法學無色生學心俱？答曰：諸法彼心相應彼俱有學，是謂法學無色生學心俱。云何法學無色生非學非無學心俱？答曰：如非學非無學心若退若勝進學法得生，是謂法學無色生非學非無學心俱。設諸法學心俱生，彼法學無色耶？答曰：或法學心俱生，學無色、非學非無學無色。云何法學心俱生學無色？答曰：諸法彼心相應彼俱有學，是謂法學心俱生學無色。云何法學心俱生非學非無學無色？答曰：如學心勝進非學非無學法得生；如學心住非學非無學根長益，四大增益軟美飽<span class='note-inline'>(增益多竟)</span>，彼諸法得生老無常，是謂法學心俱生非學非無學無色<span class='note-inline'>(學竟)</span>。諸法無學無色生，彼無學心俱耶？答曰：或法無學無色生，無學心俱、非學非無學心俱。云何法無學無色生無學心俱？答曰：諸法彼心相應彼俱有無學，是謂法無學無色生無學心俱。云何法無學無色生非學非無學心俱？答曰：如非學非無學心若退若勝進無學法得生，是謂法無學無色生非學非無學心俱。設諸法無學心俱生，彼法無學無色耶？答曰：或法無學心俱生，無學無色、非學非無學無色。云何法無學心俱生無學無色？答曰：諸法彼心相應彼俱有無學，是謂法無學心俱生無學無色。云何法無學心俱生非學非無學無色？答曰：如無學心勝進非學非無學法得生；如無學心住非學非無學根長益，四大增益軟美飽，此法諸得生老無常，是謂法無學心俱生非學非無學無色<span class='note-inline'>(無學竟)</span>。諸法非學非無學無色生，彼非學非無學心俱耶？答曰：或法非學非無學無色生，非學非無學心俱<span class='note-inline'>(有漏)</span>、學心俱、無學心俱。云何法非學非無學無色生非學非無學心俱？答曰：諸法彼心相應彼俱有非學非無學，是謂法非學非無學無色生非學非無學心俱。云何法非學非無學無色生學心俱？答曰：如學心勝進非學非無學法得生；如學心住非學非無學根<span class='note-inline'>(五色男女命苦憂也)</span>長益，四大增益軟美飽，此法諸得生老無常，是謂法非學非無學無色生學心俱。云何法非學非無學無色生無學心俱？答曰：如無學心勝進非學非無學法得生；如無學心住非學非無學根長益，四大增益軟美飽，彼法諸得生老無常，是謂法非學非無學無色生無學心俱。設諸法非學非無學心俱生，彼法非學非無學無色耶？答曰：或法非學非無學心俱生，非學非無學無色、學無色、無學無色。云何法非學非無學心俱生非學非無學無色耶？答曰：諸法彼心相應彼俱有非學非無學，是謂法非學非無學心俱生非學非無學無色也。云何法非學非無學心俱生學無色？答曰：如非學非無學心若退若勝進學法得生，是謂法非學非無學心俱生學無色。云何法非學非無學心俱生無學無色？答曰：如非學非無學心若退若勝進無學法得生，是謂法非學非無學心俱生無學無色<span class='note-inline'>(非學無學竟)</span>。</p>
<p>諸法見諦斷無色生，彼見諦斷心俱生耶？答曰：或法見諦斷無色生，見諦斷心俱、思惟斷心俱。云何法見諦斷無色生見諦斷心俱？答曰：諸法彼心相應彼俱有見諦斷，是謂法見諦斷無色生見諦斷心俱。云何法見諦斷無色生思惟斷心俱？答曰：如思惟斷心若退若生見諦斷法得生，是謂法見諦斷無色生思惟斷心俱。設諸法見諦斷心俱生，彼法見諦斷無色耶？答曰：或法見諦斷心俱生，見諦斷無色、思惟斷無色。云何法見諦斷心俱生見諦斷無色？答曰：諸法彼心相應彼俱有見諦斷，是謂法見諦斷心俱生見諦斷無色。云何法見諦斷心俱生思惟斷無色？答曰：如見諦斷心若退若生思惟斷法得生；如見諦斷心住思惟斷根長益，四大增益軟美飽，彼法諸得生老無常，是謂法見諦斷心俱生思惟斷無色<span class='note-inline'>(見諦竟)</span>。</p>
<p>諸法思惟斷無色生，彼思惟斷心俱耶？</p>

<p class='juan'>阿毘曇八犍度論卷第二十五</p></div></div>
</div><!-- end of div[@id='body'] -->
</body></html>