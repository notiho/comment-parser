<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說寶藏神大明曼拏羅儀軌經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1283
<div class='div-jing'>
<p class='juan'><a id='mulu1' />佛說寶藏神大明曼拏羅儀軌經卷上</p><p class="byline">西天譯經三藏朝散大夫試鴻臚少卿傳教大師臣法天奉　詔譯</p><p>如是我聞一時佛在楞伽國。於彼國中有尾鼻瑟拏羅叉王月軍羅叉王等。於佛法中皆得不退。復有住大福德菩薩摩訶薩恭敬圍繞。時彼世尊運神通力。上往虛空至吠覽婆界。從空而下。於曩尼嚕閉祖摩里那樹下安詳而坐。爾時寶藏神。夜叉王阿脩羅王。母唧隷那龍王。五通瓶五髻乾達婆王子。吉隷枳羅羅叉王。火頂緊曩羅王五髻緊曩羅王。大樹緊曩羅王財主夜叉王。復有住不退地菩薩摩訶薩。心大歡喜異口同音。而白佛言。希有世尊希有善逝。所有過去如來大功德正法得未曾聞。而諸眾生苦惱無量。無主無宰無救無歸。今此正法能為主宰而能救拔。唯願世尊利益安樂天上人間一切眾生。說此祕密曼拏羅儀軌心真言。眾生若聞行布施波羅蜜。得阿耨多羅三藐三菩提安樂圓滿。</p>
<p>爾時復有夜叉等。從座而起偏袒右肩。右膝著地合掌恭敬。白世尊言曼拏羅儀軌。當為宣說願樂欲聞。</p>
<p>爾時世尊告彼夜叉王等大會之眾汝今諦聽。善男子此正法。是大夜叉王曼拏羅儀軌心真言。真實祕密得未曾有。一切如來同所宣說。</p>
<p>復有半尼所<span class='note-inline'>(二合)</span>天子。末羅賀天子酥摩天子。普酥摩天子惹野天子等。於其晨朝俱來佛所頭面禮足。繞佛三匝住立一面。爾時彼菩薩摩訶薩以其神力。令曩尼囉閉祖摩里那樹下。起大光明普照一切。</p>
<p>爾時世尊告彼菩薩摩訶薩言。我今欲說大富貴未曾有圓滿大法海。汝等當受持信順奉行。</p>
<p>爾時寶藏神夜叉王。從座而起偏袒右肩。右膝著地合掌恭敬。白佛言世尊。唯願慈悲說此真實八大富貴未曾有圓滿大法海。我等受持奉行。</p>
<p>世尊告言如是。大腹蓮華色一切莊嚴大夜叉王祕密法。於寶藏神大夜叉王兩邊有夜叉。一名吉隷二名摩隷。恒傾寶藏。北方名舍也<span class='note-inline'>(二合)</span>摩夜叉妙滿夜叉滿賢夜叉。東方獲財夜叉大財夜叉。亦傾寶藏大腹一切莊嚴大夜叉王。如童子相守賢聖堂門。誦人應觀想此八大夜叉王。即說八夜叉眷屬真言。</p>
<p class="dharani">唵<span class='note-inline'>(引)</span>馱曩<span class='note-inline'>(引)</span>那野娑嚩<span class='note-inline'>(二合引)</span>賀摩賀<span class='note-inline'>(引)</span>馱曩<span class='note-inline'>(引)</span>那<span class='note-inline'>(引)</span>野娑嚩<span class='note-inline'>(二合引)</span>賀摩尼婆捺囉<span class='note-inline'>(二合引)</span>野娑嚩<span class='note-inline'>(二合引)</span>賀布囉拏<span class='note-inline'>(二合)</span>婆捺囉<span class='note-inline'>(二合引)</span>野娑嚩<span class='note-inline'>(二合引)</span>賀惹敢<span class='note-inline'>(二合)</span>婆羅母契孕<span class='note-inline'>(二合)</span>捺囉<span class='note-inline'>(二合引)</span>野娑嚩<span class='note-inline'>(二合引)</span>賀惹敢<span class='note-inline'>(二合)</span>婆羅左隣捺囉<span class='note-inline'>(二合引)</span>野娑嚩<span class='note-inline'>(二合引)</span>賀唵<span class='note-inline'>(引)</span>唧尾軍拏隷儞<span class='note-inline'>(引)</span>娑嚩<span class='note-inline'>(二合引)</span>賀唵<span class='note-inline'>(引)</span>枳<span class='note-inline'>(引)</span>隷摩<span class='note-inline'>(引)</span>隷儞<span class='note-inline'>(引)</span>娑嚩<span class='note-inline'>(二合引)</span>賀</p>
<p>此八眷屬夜叉王東方滿賢南方多聞。西方獲財北方寶賢等真言。王一切天人阿脩羅。皆生恭敬信受奉行。此八大夜叉王。居八地自在大菩薩位。於其利生善能取捨。安住三界一切財寶。於寶藏神右邊。安置清淨寶瓶。及吉隷夜叉摩隷夜叉。此二是寶藏神兄弟。亦居最上菩薩位。一住西南角。誓願度脫一切眾生。一住東北方。具大精進所見真實發歡喜誓願。若念名者所求皆得。佛言我於過去塵墨劫前深信佛法。有大夜叉鬼王。於迦尸國請我受灌頂王位。我於彼時得入曼拏羅修祕密行。為諸眾生說十善法。令彼有情俱行十善。各各能捨一切財物。我行布施波羅蜜多清淨圓滿。入歡喜地成菩薩位。然後斷除一切眾生貧病苦惱。求一切智。願入如來應供正等正覺得佛智慧。過去諸佛亦復如是。依真言教求成就法已。然後得成阿耨多羅三藐三菩提。是故汝寶藏神大夜叉王法。為一切如來父母一切如來涅盤相。汝即如來能化夜叉形。而為利益一切眾生。我今說彼大夜叉王真言義曼拏羅儀軌。若彼誦人無財者令得財。無吉祥者令得吉祥。一切所欲之事令得成就。我此曼拏羅法若見若聞。所有過去多劫多生愚癡所作。一切重罪皆悉消除。</p>
<p>復能於寶藏神大明王菩薩同住親近。不久速得不退之地。遠離一切貧窮下賤諸苦煩惱。身心適悅。所有一切空居宿曜。及天龍夜叉乾闥婆阿脩羅迦樓羅緊那羅摩睺羅伽人非人等。諸惡心者皆不能為害而作擁護。此八種大富貴夜叉王大法海廣大圓滿。若善男子等發深信心。受持此未曾有法修行梵行。所得功德如前無異。</p>
<p>爾時寶藏神大夜叉王。白佛言世尊。此八種富貴未曾有法。我今受持願作擁護息災吉祥。我有心真言。而能利益安樂一切眾生。於其世間悲愍饒益。願佛納受。世尊我今知此正法。於過去世羯句忖那如來。羯諾迦牟尼如來。及迦葉佛等互相傳說。此心真言我今欲說。</p>
<p>爾時世尊告寶藏神大夜叉王。汝宜速說今正是時。寶藏神大夜叉王。聞佛言已即說因緣。此大夜叉王種種變化。譬如大火能燒一切煩惱薪。亦如人中王為第一。眾流之中海為第一。星宿之中月為第一。此心真言亦復如是。所有四維上下世間出世間中。修行求福功德富貴最為第一。及彼天上人間。正等正覺二足世尊之中亦為第一。</p>
<p>爾時寶藏神大夜叉王。說此真言。</p>
<p class="dharani">曩謨<span class='note-inline'>(引)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野曩謨<span class='note-inline'>(引)</span>摩<span class='note-inline'>(引)</span>尼婆捺囉<span class='note-inline'>(二合引)</span>野摩賀<span class='note-inline'>(引)</span>藥乞叉<span class='note-inline'>(二合)</span>細<span class='note-inline'>(引)</span>曩<span class='note-inline'>(引)</span>鉢哆曳<span class='note-inline'>(引)</span>唵<span class='note-inline'>(引)</span>惹敢<span class='note-inline'>(二合)</span>婆羅惹隣<span class='note-inline'>(引)</span>捺囉<span class='note-inline'>(二合引)</span>野娑嚩<span class='note-inline'>(二合)</span>賀</p>
<p>爾時寶藏神大夜叉王。說此真言已。三千大千一切世界六種震動。所有一切夜叉大將以其二手結印。此印相以頭指與大指。相捻如鎖。餘指並舒。此名衣印用此真言。</p>
<p class="dharani">唵<span class='note-inline'>(引)</span>地里地里摩賀<span class='note-inline'>(引)</span>三母捺覽<span class='note-inline'>(二合引)</span>摩囉馱<span class='note-inline'>(引)</span>囉迦<span class='note-inline'>(引)</span>野娑嚩<span class='note-inline'>(二合引)</span>賀</p>
<p>次結莊嚴印。以二手大指捻餘三指甲。兩頭各如環。更相向上旋轉。次復相交。此是莊嚴印用此真言。</p>
<p class="dharani">唵<span class='note-inline'>(引)</span>彌<span class='note-inline'>(引)</span>伽婆囉拏惹羅惹藍母伽曩娑嚩<span class='note-inline'>(二合)</span>賀</p>
<p>次拂印。右手作拳左手叉腰。此是拂印用此真言。</p>
<p class="dharani">唵<span class='note-inline'>(引)</span>賀囉賀囉囉惹計<span class='note-inline'>(二合)</span>誐囉<span class='note-inline'>(二合)</span>賀囉<span class='note-inline'>(二合)</span>囉拏也<span class='note-inline'>(二合引)</span>野娑嚩<span class='note-inline'>(二合)</span>賀</p>
<p>次結曼拏羅印。以二手合掌。開其指頭勿令相著。垂手指向下。此是曼拏羅印。及塗壇同用。誦此真言。</p>
<p class="dharani">唵<span class='note-inline'>(引)</span>俱胝羅瑜誐<span class='note-inline'>(引)</span>嚩里哆<span class='note-inline'>(二合)</span>必里<span class='note-inline'>(二合)</span>夜<span class='note-inline'>(引)</span>娑嚩<span class='note-inline'>(二合)</span>賀</p>
<p>次結五色粉印。將粉曼拏羅時。以五指平正。下覆於地。此是五色粉印。用此真言。</p>
<p class="dharani">呬<span class='note-inline'>(引)</span>呬<span class='note-inline'>(引)</span>譬<span class='note-inline'>(引)</span>曩末隷必里<span class='note-inline'>(二合)</span>野輸<span class='note-inline'>(引)</span>婆<span class='note-inline'>(引)</span>野娑嚩<span class='note-inline'>(二合)</span>賀</p>
<p>次結香印。以二手作合掌。令無名指中指頭指入於掌內。小指相合如針。此是香印用此真言。</p>
<p class="dharani">唵<span class='note-inline'>(引)</span>羅羅迦<span class='note-inline'>(引)</span>羅<span class='note-inline'>(引)</span>酥巘馱巘馱<span class='note-inline'>(引)</span>野娑嚩<span class='note-inline'>(二合)</span>賀</p>
<p>次結花印。以二手大指並竪。此印香華同用真言亦爾。今此儀軌。諸佛如來亦乃略而說之。若有供養此馱羅尼者。如供諸佛而無有異。如來應供正等正覺。恒自攝受恒自長養。若諸眾生依法持誦。速入十地修十波羅蜜成就十力。</p>
<p>爾時世尊於其座上。觀察大眾告寶藏神大夜叉王。汝寶藏神曼拏羅儀軌。祕密真言及彼印法。一切如來同所宣說。毘鉢尸如來尸棄如來。毘舍浮如來羯句忖那如來。羯諾迦牟尼如來迦葉波如來。今我釋迦如來亦皆宣說。善哉寶藏神。汝今諦聽善思念之。我為利益天上人間一切有情增長善根。說於往昔求法之事。我於過去無數劫中。常往山中採柴為活。忽於一日於其山野見一病比丘。欲採於柴無力可為。我自生悲愍心而施彼柴。燃火造食供養看承。經一日間而彼比丘。身獲安樂心甚歡喜。即為於我受三歸五戒令發菩提心。然後說此曼拏羅祕密三昧儀軌。時我得是真言王。一心觀想依法受持。而能成就聖寶藏神一切勝利之事。作護摩三遍復作水護摩。然後獻閼伽一日三時。專心讀誦楞伽經。如前作於觀想日日求法。成就八種眷屬恒自擁護。復書真言戴於頸上。得寶藏神擁護。若有人誦此真言一洛叉。或二洛叉或三洛叉。於舍利塔前安置幢幡受持齋戒。為諸夜叉三夜出生供獻所求成就。得最上神通具大神力。若水護摩儀則。令眾生獲大財寶。於江河寂靜之處先結齋戒。然次入水內令水至臍。以手施水而作護摩。復用塗香誦寶賢真言。誦人觀想。寶賢安頭指上。滿賢安中指上。獲財安無名指上。毘沙門安手掌中。計㘑麼尼曼弟目契捺囉<span class='note-inline'>(二合)</span>室囉<span class='note-inline'>(二合)</span>室左<span class='note-inline'>(二合)</span>哩<span class='note-inline'>(引)</span>捺囉<span class='note-inline'>(二合)</span>安大指上。如是賢聖互相現見能為擁護。佛說夜叉曼拏羅儀軌。有如是功德。何況智者。誦人信佛重法。持戒多聞一心清淨。作最上曼拏羅福不可量。</p>
<p>若欲作此曼拏羅。須依清淨地位有花果樹林處。掘地至膝廣闊十二肘。用五淨水灑結淨。然後實築平正如手掌。誦夜叉王真言加持。以種種香花而為供養。若作法時須於白月吉日。阿闍梨志心清淨。以五種淨水作自結淨。一心誦真言王作於擁護。次於上下十方結界。誦寶藏神真言加持香水依次灑淨。用五色線令童女合造。然後以供俱摩香水裛過。用憂曇鉢木為橛。拼線作曼拏羅。先於東方起手。作四方四角開四門。於中方安如來一切智王諸相圓滿。向下安寶藏神。色如青雲具足諸相。以種種寶莊嚴。於師子座上結跏趺坐其師子座以眾寶莊嚴。放大光明如是殊妙。右手作施願相。掌有菴摩勒果。左手持寶囊滿種種寶。復於寶藏神兩邊。安置二金色夜叉王。一名左隣捺囉二名目契捺囉。身相相等。於寶藏神下面。安夜叉女七子母九子母。於壇東方安夜叉母。東南角安摩尼曩迦。南方安曩誐曩婆迦。西方安暗婆曩婆。西南方安儞羅曩婆。北方安毘沙門。西北方安大力大富伊舍曩天。東北方安嚩嚕拏大力天夜叉王。次有惹敢<span class='note-inline'>(二合)</span>婆羅夜叉護嚕護羅夜叉。酥細拏夜叉娑野夜叉。惹敢<span class='note-inline'>(二合)</span>婆迦夜叉目吒迦夜叉。囉訖哆<span class='note-inline'>(二合)</span>[口*爾]嚩夜叉摩護那羅夜叉。安曼拏羅外第三重。次安置夜叉女。並須一一色相端嚴。尾布羅夜叉女尾舍羅夜叉女。贊捺囉輸末帝夜叉女誐嚩夜叉女。酥路左曩夜叉女鉢納摩薩曩夜叉女。酥嚩尾夜叉女摩賀摩野夜叉女。酥吉尸夜叉女馱曩麼羅夜叉女。布室隷夜叉女拏嚕摩隷迦夜叉女。手作施一切施願相。及摩拏惹嚩迦摩嚕閉酥嚕哆嚩吉也<span class='note-inline'>(二合)</span>酥捺里舍儞摩護誐囉天帝釋等。或二十或一百。於曼拏羅外依其方位一一安置。次金剛杵金剛劍金剛棒螺羂索幢輪三股叉。外第一重安結界網。第二重復安金剛杵。第三重安金剛熾焰並令周匝次略明粉壇請召供養儀軌。</p>
<p>須用青黃赤白黑五色之粉。先粉八方位地作八熾焰等如前所說。次捻閼伽鉢滿盛香水及好花。誦寶藏神心真言作於召請。持誦者須自虔誠勿生疑惑。若夜叉女等。須各各念本真言召請。令於有德智者。請召天中天大明寶藏神。既請召已。然以摩羅帝花鬘色妙蓮華。憂鉢羅花迦難摩花。俱覽吒華緊輸迦華。塗香燒香燃燈設食。一切所須之物依次供獻。次作護摩。用紫礦安悉香龍腦香及白檀香。於寶賢面前。作護摩一千專心供養。於曼拏羅四角安閼伽瓶。入五穀五藥滿盛香水。復於瓶口內插樹枝。誦此寶藏神本尊真言。</p>
<p class="dharani">惹敢<span class='note-inline'>(二合)</span>婆羅惹隣捺囉<span class='note-inline'>(二合引)</span>野娑嚩<span class='note-inline'>(二合引)</span>賀</p>
<p>此真言能成一切事。復次大夜叉王大智寶賢。說夜叉心真言。</p>
<p class="dharani">唵<span class='note-inline'>(引)</span>夜乞叉<span class='note-inline'>(二合)</span>娑嚩<span class='note-inline'>(二合引)</span>賀</p>
<p>此真言亦能成就一切事。</p>

<p class='juan'>佛說寶藏神大明曼拏羅儀軌經卷上</p></div>
</div><!-- end of div[@id='body'] -->
</body></html>