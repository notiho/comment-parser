<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛祖統紀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu146' />佛祖統紀卷第二十三</p><p class="byline">宋景定四明東湖沙門志盤撰</p>
<div class='div-other'><a id='mulu147' />
<p class='h1'>歷代傳教表第九</p><p>北齊悟一心三智之旨。以授南岳。南岳修之以授智者。智者始以五時八教開張一化。而歸宗於法華本迹之妙。既發其解必立之行。於是說己心中所行。以示一心三智之證。載之文字。用以印心。以教後世。自北齊上法龍猛。下逮法智。為十七世。作歷代傳教表。</p>
<p>梁</p>
<p>武帝<span class='note-inline'>(蕭衍受齊禪都建康稱南朝)</span></p>

<ul class="">
<li>天監元年<span class="note-inline">(壬辰盡十八年)</span></li>

<li>普通元年<span class="note-inline">(庚子盡七年)</span></li>

<li>大通元年<span class="note-inline">(丁未盡八年)</span></li>

<li>大同元年<span class="note-inline">(丁卯盡十二年)</span>大同中。二祖文禪師。於北朝河南。為思禪師說三觀。當東魏孝靜帝天平間。</li>

<li>太清元年<span class="note-inline">(丁卯盡三年)</span></li>
</ul><p>簡文帝<span class='note-inline'>(綱武帝第三子)</span></p>

<ul class="">
<li>天寶元年<span class="note-inline">(庚午盡二年)</span></li>
</ul><p>元帝<span class='note-inline'>(繹武帝第七子)</span></p>

<ul class="">
<li>承聖元年<span class="note-inline">(壬申盡三年)</span></li>
</ul><p>敬帝<span class='note-inline'>(方智元帝第九子)</span></p>

<ul class="">
<li>紹泰元年<span class="note-inline">(乙亥)</span></li>

<li>太平元年<span class="note-inline">(丙子)</span></li>
</ul><p>陳</p>
<p>武帝<span class='note-inline'>(陳覇先受梁禪都建康)</span></p>

<ul class="">
<li>永定元年<span class="note-inline">(丁丑盡三年)</span></li>
</ul><p>文帝<span class='note-inline'>(蒨武帝兄始興王子)</span></p>

<ul class="">
<li>天嘉元年<span class="note-inline">(庚辰盡六年)</span><p>三祖思禪師於北朝光州大蘇山。為顗禪師。說四安樂行。示普賢道場。當北齊廢帝乾明元年。</p>
</li>

<li>天康元年<span class="note-inline">(丙戌)</span></li>
</ul><p>廢帝<span class='note-inline'>(伯宗文帝二子)</span></p>

<ul class="">
<li>光大元年<span class="note-inline">(丁亥盡二年)</span><p>二年。思禪師。為南岳帝君授戒法。</p>
</li>
</ul><p>宣帝<span class='note-inline'>(頊始興王第二子)</span></p>

<ul class="">
<li>大建元年<span class="note-inline">(己丑盡十四年)</span><p>四祖顗禪師。於金陵瓦官寺為儀同沈君理僕射徐陵等開法華經題。一夏開釋大義。白馬敬韶等咸北面受業。自此後常講大智度論。說次第禪門。及為尚書毛喜說六妙門。</p>
<p style="margin-left:1em">大建中南岳思禪師。為海東玄光法師說法華安樂行。歸國演教。為高麗東國傳教之始。</p>
<p style="margin-left:1em">大建九年六月二十二日。南岳禪師示寂。</p>
</li>
</ul><p>少帝<span class='note-inline'>(叔寶宣帝長子)</span></p>

<ul class="">
<li><p>至德元年<span class="note-inline">(癸卯盡四年)</span></p>
<p>至德三年。詔瓦官顗禪師。赴太極殿開大智度論題。仁王般若經題。還靈曜寺就講。時百座居左。五等居右。慧曠慧辯。皆奉勅難問。天子臨筵聽法。百僚盡敬。</p>
<p style="margin-left:1em">至德四年。詔迎顗禪師。居光宅寺。帝幸寺聽講仁王。躬禮三拜。</p>
</li>

<li><p>禎明元年<span class="note-inline">(丁未盡三年)</span>顗禪師。於光宅講法華經。章安預聽。</p>
</li>
</ul><p>隋</p>
<p>文帝<span class='note-inline'>(楊堅相周靜帝受禪都長安)</span></p>

<ul class="">
<li><p>開皇十年<span class="note-inline">(庚戌是年陳亡始稱正統盡二十一年)</span></p>
<p style="margin-left:1em">開皇十一年。晉王總管揚州。迎顗禪師於大聽事。設千僧齋授菩薩戒。師名晉王為總持王。上師號稱智者。</p>
<p style="margin-left:1em">開皇十二年。智者禪師於荊州當陽玉泉山為關王父子授戒。</p>
<p style="margin-left:1em">開皇十三年。智者禪師。於玉泉說法華玄義。章安預聽。</p>
<p style="margin-left:1em">開皇十四年。智者禪師。於玉泉說摩訶止觀。章安預聽。是年過岳陽為刺史王宣武授大乘戒法。為學士曇捷等講金光明經。</p>
<p style="margin-left:1em">開皇十五年七月。智者禪師。至揚州禪眾寺。以所著淨名義疏。奉上晉王。九月辭歸天台。</p>
<p style="margin-left:1em">開皇十七年九月。智者禪師。於天台佛隴為諸弟子口授觀心論。十一月。於石城寺為弟子說十如。四不生。十法界。三觀。四無量心。四悉檀。四諦。十二因緣。六波羅密。一一法門。是月二十四日。示寂於石城彌勒石佛像前。</p>
</li>

<li><p>仁壽元年<span class="note-inline">(辛酉盡四年)</span></p>
</li>
</ul><p>煬帝<span class='note-inline'>(廣文帝第二子)</span></p>

<ul class="">
<li>大業元年<span class="note-inline">(乙丑盡十二年)</span></li>
</ul><p>恭帝<span class='note-inline'>(隋煬帝子)</span></p>

<ul class="">
<li>義寧元年<span class="note-inline">(丁丑盡一年)</span><p style="margin-left:2em">五祖章安禪師。於天台國清寺為法華威禪師。說止觀心要。</p>
</li>
</ul><p>唐</p>
<p>高祖<span class='note-inline'>(李淵受隋禪都長安)</span></p>

<ul class="">
<li>武德元年<span class="note-inline">(戊寅盡九年)</span></li>
</ul><p>太宗<span class='note-inline'>(世民高祖次子)</span></p>

<ul class="">
<li><p>貞觀元年<span class="note-inline">(丁亥盡二十三年)</span></p>
<p style="margin-left:1em">貞觀六年八月七日章安禪師。於國清寺。示寂</p>
<p style="margin-left:1em">貞觀二十年。召法華威禪師。授朝散大夫引駕四大師。</p>
</li>
</ul><p>高宗<span class='note-inline'>(治太宗第九子)</span></p>

<ul class="">
<li><p>永徽元年<span class="note-inline">(庚戌盡六年)</span></p>
<p style="margin-left:1em">永徽六年。召天宮威禪師。授朝散大夫引駕四大師。與法華同職位。</p>
</li>

<li>顯慶元年<span class="note-inline">(丙辰盡五年)</span></li>

<li>龍朔元年<span class="note-inline">(辛酉盡三年)</span></li>

<li>麟德元年<span class="note-inline">(甲子盡二年)</span></li>

<li>乾封元年<span class="note-inline">(丙寅盡二年)</span></li>

<li>總章元年<span class="note-inline">(戊辰盡二年)</span></li>

<li>咸<span class="corr">亨</span>元年<span class="note-inline">(庚午盡四年)</span></li>

<li>上元元年<span class="note-inline">(甲戌盡二年)</span></li>

<li>儀鳳元年<span class="note-inline">(丙子盡三年)</span></li>

<li>調露元年<span class="note-inline">(己卯)</span></li>

<li>永隆元年<span class="note-inline">(庚辰)</span><p style="margin-left:1em">十一月二十八日。法華禪師。示寂。</p>
</li>

<li>開耀元年<span class="note-inline">(辛巳)</span></li>

<li>永淳元年<span class="note-inline">(壬午)</span></li>

<li>弘道元年<span class="note-inline">(癸未)</span></li>
</ul><p>則天高后<span class='note-inline'>(武氏高宗之后廢太子為廬陵王臨朝稱制)</span></p>

<ul class="">
<li>光宅元年<span class="note-inline">(甲申)</span></li>

<li>垂拱元年<span class="note-inline">(乙酉盡四年)</span></li>

<li>永昌元年<span class="note-inline">(己丑)</span></li>

<li>載初元年<span class="note-inline">(庚寅二年)</span></li>

<li><p>如意元年<span class="note-inline">(壬辰盡二年)</span></p>
<p>如意二年。七祖天宮禪師。於東陽天宮為左溪朗禪師說止觀。</p>
</li>

<li>延載元年<span class="note-inline">(甲午)</span></li>

<li>證聖元年<span class="note-inline">(乙未)</span></li>

<li>萬歲通天元年<span class="note-inline">(丙申)</span></li>

<li>神功元年<span class="note-inline">(丁酉)</span></li>

<li>聖歷元年<span class="note-inline">(戊戌盡二年)</span></li>

<li>久視元年<span class="note-inline">(庚子)</span></li>

<li>長安元年<span class="note-inline">(辛丑盡四年)</span></li>
</ul><p>中宗<span class='note-inline'>(顯高宗第七子母武后嘗廢為廬陵王)</span></p>

<ul class="">
<li>神龍元年<span class="note-inline">(乙巳盡二年)</span></li>

<li>景龍元年<span class="note-inline">(丁未盡三年)</span></li>
</ul><p>睿宗<span class='note-inline'>(旦高宗第八子)</span></p>

<ul class="">
<li>景雲元年<span class="note-inline">(庚戌盡二年)</span></li>

<li>先天元年<span class="note-inline">(壬子)</span></li>
</ul><p>玄宗<span class='note-inline'>(隆基睿宗第三子)</span></p>

<ul class="">
<li><p>開元元年<span class="note-inline">(癸丑盡二十九年)</span></p>
<p style="margin-left:1em">開元十八年。八祖左溪禪師。於東陽左溪為荊溪然禪師說止觀。是年新羅法融等。傳教歸國。</p>
</li>

<li><p>天寶元年<span class="note-inline">(壬午盡十四年)</span></p>
<p style="margin-left:1em">天寶十三年九月十九日。左溪禪師示寂。</p>
</li>
</ul><p>肅宗<span class='note-inline'>(亨玄宗第三子)</span></p>

<ul class="">
<li>至德元年<span class="note-inline">(丙申盡二年)</span></li>

<li>乾元元年<span class="note-inline">(戊戌盡二年)</span></li>

<li>上元元年<span class="note-inline">(庚子盡二年)</span></li>

<li>寶應元年<span class="note-inline">(壬寅)</span></li>
</ul><p>代宗<span class='note-inline'>(豫肅宗長子)</span></p>

<ul class="">
<li>廣德元年<span class="note-inline">(癸卯盡二年)</span></li>

<li>永泰元年<span class="note-inline">(乙巳)</span></li>

<li><p>大歷元年<span class="note-inline">(丙午盡十四年)</span></p>
<p style="margin-left:1em">大歷中。九祖荊溪禪師。於天台佛隴為邃法師說止觀。</p>
</li>
</ul><p>德宗<span class='note-inline'>(适代宗長子)</span></p>

<ul class="">
<li><p>建中元年<span class="note-inline">(庚申盡四年)</span></p>
<p style="margin-left:1em">建中三年二月五日。荊溪禪師於佛隴示寂。</p>
</li>

<li>興元元年<span class="note-inline">(甲子)</span></li>

<li>貞元元年<span class="note-inline">(乙丑盡廿一年)</span></li>

<li>貞元中。十祖邃法師。於國清。為修法師說止觀。</li>
</ul><p>順宗<span class='note-inline'>(誦德宗長子)</span></p>

<ul class="">
<li><p>永貞元年</p>
<p style="margin-left:2em">邃法師於國清為日本最澄說止觀。盡寫一宗論疏以歸。為日本傳教之始。</p>
</li>
</ul><p>憲宗<span class='note-inline'>(純順宗長子)</span></p>

<ul class="">
<li>元和元年<span class="note-inline">(丙戌盡十五年)</span></li>
</ul><p>穆宗<span class='note-inline'>(恒憲宗第三子)</span></p>

<ul class="">
<li>長慶元年<span class="note-inline">(辛丑盡四年)</span></li>
</ul><p>敬宗<span class='note-inline'>(湛穆宗長子)</span></p>

<ul class="">
<li>寶歷元年<span class="note-inline">(乙巳盡二年)</span></li>
</ul><p>文宗<span class='note-inline'>(昂穆宗次子)</span></p>

<ul class="">
<li><p>大和元年<span class="note-inline">(丁未盡九年)</span></p>
<p style="margin-left:1em">大和中。十一祖修法師。於禪林。為外法師說止觀。</p>
</li>

<li>開成元年<span class="note-inline">(丙辰盡五年)</span></li>
</ul><p>武宗<span class='note-inline'>(炎穆宗第五子)</span></p>

<ul class="">
<li><p>會昌元年<span class="note-inline">(辛酉盡六年)</span></p>
<p style="margin-left:1em">會昌六年詔毀天下佛寺沙汰僧尼。</p>
</li>
</ul><p>宣宗<span class='note-inline'>(忱憲宗十三子。武宗欲加害。遂逃難為沙門依齊安師。武宗崩群臣迎入京。即帝位)</span></p>

<ul class="">
<li>大中元年<span class="note-inline">(丁卯盡十三年)</span><p>詔復會昌所廢寺院。</p>
</li>
</ul><p>懿宗<span class='note-inline'>(催宣宗長子)</span></p>

<ul class="">
<li>咸通元年<span class="note-inline">(庚辰盡十四年)</span></li>
</ul><p>僖宗<span class='note-inline'>(溪懿宗第五子)</span></p>

<ul class="">
<li><p>乾符元年<span class="note-inline">(甲午盡六年)</span></p>
<p style="margin-left:1em">乾符中十二祖外法師於國清為琇法師說止觀。</p>
</li>

<li>廣明元年<span class="note-inline">(庚子)</span></li>

<li>中和元年<span class="note-inline">(辛丑盡四年)</span></li>

<li>光啟元年<span class="note-inline">(乙巳盡三年)</span></li>

<li>文德元年<span class="note-inline">(戊申)</span></li>
</ul><p>昭宗<span class='note-inline'>(曄懿宗第七子)</span></p>

<ul class="">
<li>龍紀元年<span class="note-inline">(己酉)</span><p style="margin-left:1em">十二祖琇法師於國清為竦法師說止觀法門。</p>
</li>

<li>大順元年<span class="note-inline">(庚戌盡二年)</span></li>

<li>景福元年<span class="note-inline">(壬子盡三年)</span></li>

<li>乾寧元年<span class="note-inline">(甲寅盡四年)</span></li>

<li>光化元年<span class="note-inline">(戊午盡三年)</span></li>

<li>天復元年<span class="note-inline">(辛酉盡四年)</span></li>
</ul><p>景宗<span class='note-inline'>(祝昭宗第九子)</span></p>

<ul class="">
<li>天祐元年<span class="note-inline">(甲子盡三年)</span></li>
</ul><p>梁<span class='note-inline'>(五代)</span></p>
<p>太祖<span class='note-inline'>(朱溫受唐禪都洛陽)</span></p>

<ul class="">
<li>開平元年<span class="note-inline">(丁卯盡四年)</span></li>

<li>乾化元年<span class="note-inline">(辛未盡二年)</span></li>
</ul><p>末帝<span class='note-inline'>(瑱太祖第四子)</span></p>

<ul class="">
<li>乾化三年<span class="note-inline">(癸酉盡二年)</span></li>

<li>貞明元年<span class="note-inline">(乙亥盡六年)</span></li>

<li>龍德元年<span class="note-inline">(辛巳盡二年)</span></li>
</ul><p>唐</p>
<p>莊宗<span class='note-inline'>(李存勗破梁即位都洛陽)</span></p>

<ul class="">
<li>同光元年<span class="note-inline">(癸未盡三年)</span></li>
</ul><p>明宗<span class='note-inline'>(亶本屈突部人賜姓李氏為莊宗昆弟)</span></p>

<ul class="">
<li>天成元年<span class="note-inline">(丙戌盡四年)</span></li>

<li>長興元年<span class="note-inline">(庚寅盡四年)</span></li>
</ul><p>末帝<span class='note-inline'>(從珣本姓王明宗養子)</span></p>

<ul class="">
<li>清泰元年<span class="note-inline">(甲午盡二年)</span></li>
</ul><p>晉</p>
<p>高祖<span class='note-inline'>(石敬塘滅唐即位都汴)</span></p>

<ul class="">
<li><p>天福元年<span class="note-inline">(丙申盡六年)</span></p>
<p style="margin-left:1em">天福中十四祖竦法師於國清為寂法師說止觀。</p>
</li>
</ul><p>少帝<span class='note-inline'>(厘貴高祖從子)</span></p>

<ul class="">
<li>天福七年<span class="note-inline">(壬寅盡二年)</span></li>

<li>開運元年<span class="note-inline">(甲辰盡三年)</span></li>
</ul><p>漢</p>
<p>高祖<span class='note-inline'>(劉知遠。晉少帝為契丹所虜。中原無主遂即位於晉陽。仍用晉年號。都汴)</span></p>

<ul class="">
<li>天福十二年<span class="note-inline">(丁未)</span></li>
</ul><p>隱帝<span class='note-inline'>(承祐高祖猶子)</span></p>

<ul class="">
<li>乾祐元年<span class="note-inline">(戊申盡三年)</span></li>
</ul><p>周</p>
<p>太祖<span class='note-inline'>(郭令威受漢禪都汴)</span></p>

<ul class="">
<li>廣順元年<span class="note-inline">(辛亥盡三年)</span></li>
</ul><p>世宗<span class='note-inline'>(榮太祖后柴氏之姪受遺制即帝位)</span></p>

<ul class="">
<li>顯德元年<span class="note-inline">(甲寅盡五年)</span></li>
</ul><p>恭帝<span class='note-inline'>(崇訓世宗子)</span></p>

<ul class="">
<li>顯德六年<span class="note-inline">(己未)</span></li>
</ul><p>宋</p>
<p>太祖<span class='note-inline'>(受周禪都汴京)</span></p>

<ul class="">
<li><p>建隆元年<span class="note-inline">(庚申盡三年)</span></p>
<p style="margin-left:1em">吳越王錢俶。遣使往高麗日本。求遺逸教乘論疏。</p>
<p style="margin-left:1em">建隆二年。高麗國。遣沙門諦觀。持天台論疏至螺溪</p>
</li>

<li><p>乾德元年<span class="note-inline">(癸亥盡五年)</span>。</p>
<p style="margin-left:1em">十五祖螺溪寂法師。為通法師說止觀法門。</p>
</li>

<li>開寶元年<span class="note-inline">(戊辰盡八年)</span></li>
</ul><p>太宗</p>

<ul class="">
<li><p>太平興國元年<span class="note-inline">(丙子盡八年)</span></p>
<p style="margin-left:1em">太平興國四年。十六祖寶雲通法師。為四明禮法師。說止觀諸大乘法。</p>
</li>

<li><p>雍熙元年<span class="note-inline">(甲申盡四年)</span></p>
<p style="margin-left:1em">雍熙四年十一月四日螺溪法師示寂。</p>
</li>

<li><p>端拱元年<span class="note-inline">(戊子盡二年)</span>十月二十一日寶雲法師示寂。</p>
</li>

<li>淳化元年<span class="note-inline">(庚寅盡五年)</span></li>

<li>至道元年<span class="note-inline">(乙未盡三年)</span></li>
</ul><p>真宗</p>

<ul class="">
<li><p>咸平元年<span class="note-inline">(戊戌盡六年)</span></p>
<p style="margin-left:1em">咸平六年。十七祖法智法師。於南湖保恩答日本源信。信問目二十七條。</p>
</li>

<li><p>景德元年<span class="note-inline">(甲辰盡四年)</span>撰指要鈔。成出別理隨緣二十問。以攻繼齊指濫之失。</p>
<p style="margin-left:1em">景德四年。遣本如持十義書二百問。上錢唐昭師。以救光明玄不立觀心之失。</p>
</li>

<li><p>大中祥符元年<span class="note-inline">(戊申盡九年)</span></p>
<p style="margin-left:1em">大中祥符三年。賜保恩改額延慶。同異聞師。作誡誓辭二篇。俾為長講天台宗教之所。</p>
<p style="margin-left:1em">大中祥符七年。撰觀經融心解。</p>
</li>

<li><p>天禧元年<span class="note-inline">(丁巳盡五年)</span>與十僧。修法華懺。期滿三年。焚身供法。以公私勸止不獲如願。述消伏三用。以破孤山闡義鈔之非。</p>
<p style="margin-left:1em">天禧四年。駙馬李遵勗。奏賜法智大師。宣旨令住世演教。不許遺身。</p>
<p style="margin-left:1em">天禧五年。主上遣內侍俞源清。宣旨就寺。修法華懺三日。為述修懺要旨以答聖意。是歲撰觀音別行玄記。觀經妙宗鈔皆成。</p>
</li>

<li>乾興元年<span class="note-inline">(壬戌)</span></li>
</ul><p>仁宗</p>

<ul class="">
<li><p>天聖元年<span class="note-inline">(癸亥盡九年)</span>撰光明續遺記成。</p>
<p style="margin-left:1em">天聖三年。先是天禧初。詔天下立放生池。師始於佛生日。縱魚鳥為放生事。自述放生文。是年郡守曾會。以事聞。勅樞密劉均。撰文刻石。仰宣聖化。</p>
<p style="margin-left:1em">天聖五年。撰光明文句記。其後廣智續讚佛一品。</p>
<p style="margin-left:1em">天聖六年正月元日。建光明懺七日為順寂之期。至五日趺坐說法唱佛而化。闍維異香芬郁。舍利無數。舌根不壞。若紅蓮華。</p>
</li>

<li><p>明道元年<span class="note-inline">(壬申盡二年)</span></p>
<p style="margin-left:1em">明道二年七月。奉靈骨起塔於南城崇法。</p>
</li>
</ul></div>
<p class='juan'>佛祖統紀卷第二十三<span class='note-inline'>(終)</span></p>
</div><!-- end of div[@id='body'] -->
</body></html>