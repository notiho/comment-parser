<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛祖統紀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu152' />佛祖統紀卷第二十五</p><p class="byline">宋景定四明東湖沙門志磐撰</p>
<div class='div-other'><a id='mulu153' />
<p class='h1'>山家教典志第十一</p><p>智者高座以縱辯。章安直筆以載書。所謂以文字廣第一義諦。是猶託之空言。不如載之行事之深切著明也。荊谿有云。文即門也。即文以通其理。豈非門乎。至若後世發揮祖道粲然有述。雖各出義章互形廢立。所以歸宗之誠。則無乎不同也。今故並陳篇目。以貽好古者之求。述山家教典志。</p>
<p>南岳</p>
<p style="margin-left:1em">大乘止觀<span class='note-inline'>(二卷)</span></p>
<p style="margin-left:2em">唐末教典流散海外。本朝咸平三年。日本國寂照持此本至四明。慈雲得之為作序云。初卷開止觀之解。次卷示止觀之行。</p>
<p style="margin-left:1em">四十二字門<span class='note-inline'>(二卷)</span>　大品四十二字。初阿後荼。南岳用對四十二位。</p>
<p style="margin-left:1em">安樂行義<span class='note-inline'>(一卷)</span>　四明行皎。遊方至南岳福嚴。於藏中得此本。歸以示圓辯。其後北峯石芝始獲開板。</p>
<p style="margin-left:1em">南岳願文<span class='note-inline'>(一卷)</span>　無諍行門<span class='note-inline'>(二卷)</span>　三智觀門次第禪要。</p>
<p style="margin-left:1em">釋論玄<span class='note-inline'>(已上各一卷)</span>　右止觀。安樂行義。願文。有見本。餘不復見。惜哉。</p>
<p>天台</p>
<p style="margin-left:1em">法華玄義<span class='note-inline'>(十卷)</span>　法華文句<span class='note-inline'>(十卷)</span>　摩訶止觀<span class='note-inline'>(十卷名圓頓止觀)</span>　禪波羅蜜<span class='note-inline'>(十卷名漸次止觀)</span></p>
<p style="margin-left:1em">修禪六妙門<span class='note-inline'>(一卷名不定止觀。智者為陳尚書令毛喜撰)</span>　光明玄義<span class='note-inline'>(一卷。解曇無讖譯四卷別行之本)</span></p>
<p style="margin-left:1em">光明文句<span class='note-inline'>(三卷)</span>　菩薩戒疏<span class='note-inline'>(二卷)</span>　觀音別行玄義<span class='note-inline'>(二卷。釋法華普門一品。別行部外。昔曇無讖勸河西王誦持愈疾。故智者特釋)</span>　觀音別行義疏<span class='note-inline'>(五卷)</span>　請觀音經疏<span class='note-inline'>(一卷)</span></p>
<p style="margin-left:1em">觀無量壽佛經疏<span class='note-inline'>(一卷)</span>　觀心論<span class='note-inline'>(一卷)</span>　金剛般若經疏<span class='note-inline'>(一卷。建炎二年。武林修悟將此疏入經為注咸渟元年。南湖行靖等。將天台法輪院科金剛經并疏。刊板於寺)</span>　四念處<span class='note-inline'>(四卷)</span></p>
<p style="margin-left:1em">彌陀經義疏<span class='note-inline'>(一卷。金剛彌陀二疏。雖曾入藏。而孤山淨覺。謂是附托之文。唯神照法師。嘗於法輪用此疏。講有宣賜本在東山藏中)</span></p>
<p style="margin-left:1em">禪門口訣<span class='note-inline'>(一卷)</span>　覺意三昧<span class='note-inline'>(一卷智者親撰)</span>　方等三昧儀<span class='note-inline'>(一卷)</span>　法華三昧儀<span class='note-inline'>(一卷)</span></p>
<p style="margin-left:1em">法界次第<span class='note-inline'>(三卷已上皆親撰)</span>　維摩玄疏<span class='note-inline'>(六卷)</span>　四教義<span class='note-inline'>(四卷維摩玄疏離出之文)</span></p>
<p style="margin-left:2em">右七十六卷。天聖二年。慈雲奏入大藏。</p>
<p style="margin-left:1em">維摩文疏<span class='note-inline'>(二十八卷為煬帝撰。荊溪略為十卷。但稱略疏。與前玄疏各行)</span>　淨土十疑論</p>
<p style="margin-left:1em">觀心食法　觀心誦經法　觀心十二部經義　小止觀<span class='note-inline'>(智者為兄陳鍼參軍親撰)</span></p>
<p style="margin-left:2em">右共三十三卷。未入藏。</p>
<p style="margin-left:1em">智度論疏<span class='note-inline'>(二十卷)</span>　彌勒成佛經疏<span class='note-inline'>(五卷)</span>　觀心釋一切經義<span class='note-inline'>(一卷)</span>　彌勒上生經疏<span class='note-inline'>(一卷)</span></p>
<p style="margin-left:1em">釋一經玄義<span class='note-inline'>(一卷)</span>　坐禪止觀<span class='note-inline'>(一卷)</span>　仁王般若經疏<span class='note-inline'>(二卷○天竺別集云元豊初得之海賈)</span>　禪門章　般舟行法　雜觀行</p>
<p style="margin-left:1em">入道大旨　五方便門　七方便義　七學人義</p>
<p style="margin-left:1em">一二三四身義　法門儀　禪門要略<span class='note-inline'>(已上各一卷)</span></p>
<p style="margin-left:2em">右四十一卷闕本。</p>
<p style="margin-left:1em">慈雲隨函錄云。法華玄義者。唯解首題。統明五時廣辯八教。出世大意薀在其中。文句者。以疏句分節經文。荊溪云。以由釋題大義委悉。故至經文。粗分章段。隨部各有荊溪之記猶五經之有正義也。止觀者。定慧之異名。法華之行門也。前玄義文句。皆明佛世當機得益之事。縱有托事附法觀心之文非部正意。今止觀正是智者說己心中所行法道。自行因果化他能所無不具焉。荊溪以輔行釋之○目錄云。今家有三種止觀。一曰漸次。謂解頓行漸。即禪波羅蜜是也。二曰不定。謂解頓。行或頓或漸。即六妙門是也。三曰圓頓。謂解行俱頓。即摩訶止觀是也。此三止觀對根不同。行相雖殊俱依圓理而為宗本。唐梁肅刪止觀為六卷。文雖簡要而修相多闕。覽者宜知。除智者親筆。餘皆章安於法輪之下。述為疏論也○唐書藝文志云。灌頂私記智者詞旨一卷。義記一卷。今未詳何文○釋籤云。止觀禪門淨名疏等。各有餘分說未終者。文。案止觀云。智者於玉泉寺一夏敷揚。二時慈霔。雖樂說不窮纔至見境。法輪停轉後分弗宣。輔行云。大章第七。開為十境。至第七境餘不復宣。後三大章及餘三境。時逼夏終於茲罷唱<span class='note-inline'>(此釋止觀)</span>次第禪門。即禪波羅密。亦列十大章。於第六方便文中。注云。若論初禪已後。發諸禪定深妙境界。並在第七修證中說。此文皆悉不流通也<span class='note-inline'>(此釋禪門)</span>淨名經十四品。大師疏解。止佛道品。第八後諸品疏。乃是章安述而續之<span class='note-inline'>(此釋淨名見補注)</span>。</p>
<p>章安</p>
<p style="margin-left:1em">涅槃玄義<span class='note-inline'>(二卷)</span>　涅槃經疏<span class='note-inline'>(一十卷荊溪治定十五卷今十八卷)</span>　觀心論疏<span class='note-inline'>(二卷慈雲目錄云考其所說知入品位然江浙名流或云疑偽)</span>　智者別傳<span class='note-inline'>(一卷)</span>　國清百錄<span class='note-inline'>(五卷別傳百錄是大師始終化迹)</span>　八教大意<span class='note-inline'>(一卷)</span>　南岳記<span class='note-inline'>(一卷亡)</span>　真觀法師傳<span class='note-inline'>(一卷亡○除亡本外有二十卷入藏)</span></p>
<p>荊溪</p>
<p style="margin-left:1em">玄義釋籤<span class='note-inline'>(十卷)</span>　文句記<span class='note-inline'>(十卷)</span>　止觀輔行<span class='note-inline'>(十卷今開二十卷)</span>　止觀義例<span class='note-inline'>(一卷慈雲云為初學難解及破異論)</span>　止觀大意<span class='note-inline'>(一卷為司封李華出)</span>　維摩略疏<span class='note-inline'>(十卷略智者維摩文疏)</span>　維摩廣疏記<span class='note-inline'>(六卷。慈雲云。對廣文雖少殊亦釋義宛合)</span>　金剛錍論<span class='note-inline'>(一卷。明涅槃佛性義。已上四十九卷。同入大藏)</span>　始終心要　十不二門<span class='note-inline'>(釋籤部外別行)</span>　止觀搜要記<span class='note-inline'>(十卷)</span>　涅槃後分疏<span class='note-inline'>(一卷亡)</span>　觀心誦經記<span class='note-inline'>(一卷亡)</span>　三觀義　授菩薩戒文<span class='note-inline'>(亡)</span>　止觀文句<span class='note-inline'>(一卷亡)</span>　華嚴骨目<span class='note-inline'>(亡。今東山有板。二卷是海東復還者)</span>　法華補助儀方等補闕儀</p>
<p>龍興<span class='note-inline'>(皓師)</span>　涅槃經注</p>
<p>天台<span class='note-inline'>(曠師)</span>　心經疏</p>
<p>華頂<span class='note-inline'>(滿師)</span>　涅槃記<span class='note-inline'>(十二卷)</span></p>
<p>靈光<span class='note-inline'>(敏師)</span>　光明玄義記</p>
<p>廣教<span class='note-inline'>(彧師)</span>　光明玄金鼓記　十疑論注</p>
<p>石壁<span class='note-inline'>(靖師)</span>　觀經疏記</p>
<p>奉先<span class='note-inline'>(清師)</span>　發揮記<span class='note-inline'>(釋光明玄略本)</span>　示珠指<span class='note-inline'>(釋十不二門)</span></p>
<p>孤山<span class='note-inline'>(圓師)</span>　首楞嚴經疏<span class='note-inline'>(十卷)</span>　文殊般若經疏<span class='note-inline'>(二卷)</span>　不思議法門經疏　阿彌陀經疏<span class='note-inline'>(小本)</span></p>
<p style="margin-left:1em">　四十二章經疏　瑞應經疏　普賢行法經疏　無量義經疏　般若心經疏<span class='note-inline'>(上各一卷)</span>　遺教經疏<span class='note-inline'>(二卷)</span>　闡義鈔<span class='note-inline'>(二卷釋請觀音經疏)</span>　索隱記<span class='note-inline'>(四卷釋光明文句)</span>　刊正記<span class='note-inline'>(二卷釋觀經疏)</span>　表微記<span class='note-inline'>(一卷釋光明玄)</span>　垂裕記<span class='note-inline'>(十卷釋淨名略疏)</span>　發源機要記<span class='note-inline'>(一卷釋涅槃玄義)</span>　百非鈔<span class='note-inline'>(一卷釋涅槃疏金剛身百非義)</span>　三德指歸<span class='note-inline'>(十卷釋涅槃疏)</span>　顯性錄<span class='note-inline'>(四卷釋金錍)</span>　正義<span class='note-inline'>(一卷釋十不二門)</span>　摭華鈔<span class='note-inline'>(二卷釋圭峯蘭盆疏)</span>　西資鈔<span class='note-inline'>(二卷釋自撰彌陀疏)</span>　谷響鈔<span class='note-inline'>(五卷釋自撰楞嚴疏)</span>　詒謀鈔<span class='note-inline'>(一卷釋自撰卷經疏)</span>　析重鈔<span class='note-inline'>(一卷釋自撰文殊般若經疏大論析重令經取此義)</span>　間居編<span class='note-inline'>(五十一卷)</span>　孤山。年二十一。始學於奉先清師。及二年奉先亡。遂往孤山杜門養病。年四十七而化。於二十四年。著書百二十卷。勤矣。</p>
<p>寶雲</p>
<p style="margin-left:1em">觀經疏記<span class='note-inline'>(石芝云。四明承用其義於妙宗鈔中。故無可傳之文)</span>　光明玄贊釋　光明句備急鈔<span class='note-inline'>(指南云請尋寶雲備急鈔)</span></p>
<p>四明</p>
<p style="margin-left:1em">觀音別行玄記<span class='note-inline'>(二卷)</span>　觀音別行疏記<span class='note-inline'>(二卷)</span>　光明玄續遺記<span class='note-inline'>(三卷)</span>　光明文句記<span class='note-inline'>(六卷廣智續記讚佛品)</span>　觀經疏妙宗鈔<span class='note-inline'>(三卷)</span>　十不二門指要鈔<span class='note-inline'>(二卷)</span>　扶宗記<span class='note-inline'>(二卷)</span>　十義書<span class='note-inline'>(三卷)</span>　觀心二百問<span class='note-inline'>(一卷)</span>　解謗書<span class='note-inline'>(三卷)</span>　修懺要旨<span class='note-inline'>(一卷)</span>　光明懺儀<span class='note-inline'>(一卷)</span>　大悲懺儀<span class='note-inline'>(一卷)</span>　石芝。撰四明教行錄。備載別理隨緣。融心解。消伏三用。起信論融會章。義例境觀及問答等文。</p>
<p>慈雲<span class='note-inline'>(式師)</span>　金光明護國儀<span class='note-inline'>(依百錄本)</span>　請觀音懺儀　往生淨土懺儀　熾盛光懺儀　小彌陀懺儀　法華三昧懺儀　天竺別集　金園集<span class='note-inline'>(靈苑集采遺集附)</span></p>
<p>辯才<span class='note-inline'>(淨師)</span>　圓事理說</p>
<p>天竺<span class='note-inline'>(杲師)</span>　指源集</p>
<p>淨覺<span class='note-inline'>(岳師)</span>　金剛般若疏<span class='note-inline'>(二卷)</span>　發軫鈔<span class='note-inline'>(三卷釋自撰金剛般若疏)</span>　彌陀經新疏<span class='note-inline'>(二卷)</span>　指歸記<span class='note-inline'>(二卷釋自撰彌陀疏)</span>　楞嚴文句<span class='note-inline'>(三卷)</span>　熏聞記<span class='note-inline'>(五卷釋自撰楞嚴文句)</span>　楞嚴集解<span class='note-inline'>(十卷)</span>　楞嚴說題　還源記<span class='note-inline'>(二卷釋孤山四十二章經疏)</span>　助宣記<span class='note-inline'>(二卷釋孤山遺教經疏)</span>　文心解<span class='note-inline'>(二卷釋十不二門)</span>　智論樞<span class='note-inline'>(節大論之文)</span>　淨名精英　禪門樞要　雜錄名義<span class='note-inline'>(二卷)</span>　義學雜編<span class='note-inline'>(六卷)</span>　毘曇賢聖圖　起信梨邪生法圖　抉膜書　止疑書　十諫書　雪謗書　施食須知　諸經義題　如意輪課法　涅槃禮讚文　楞嚴禮懺儀　羅漢禮讚文　南山禮讚文　苕溪講外集<span class='note-inline'>(二卷)</span></p>
<p>廣智<span class='note-inline'>(賢師)</span>　遺編<span class='note-inline'>(一卷)</span>　闡幽志<span class='note-inline'>(釋光明玄)</span></p>
<p>神照<span class='note-inline'>(如師)</span>　普賢行法經疏<span class='note-inline'>(二卷)</span>　仁王懺儀</p>
<p>扶宗<span class='note-inline'>(忠師)</span>　扶宗集<span class='note-inline'>(五十卷)</span>　二師口義<span class='note-inline'>(十五卷)</span></p>
<p>法真<span class='note-inline'>(咸師)</span>　光明十願王　三慧論</p>
<p>樝菴<span class='note-inline'>(嚴師)</span>　龍王法印經疏<span class='note-inline'>(一卷)</span>　安樂行注　空品注　心經注　玄籤備檢<span class='note-inline'>(四卷)</span>　文句箋難<span class='note-inline'>(四卷)</span>　止觀助覽<span class='note-inline'>(四卷)</span>　或對</p>
<p>慈辯<span class='note-inline'>(諫師)</span>　議方便品題</p>
<p>神智<span class='note-inline'>(義師)</span></p>
<p style="margin-left:1em">順正記<span class='note-inline'>(三卷釋光明玄義)</span>　新記<span class='note-inline'>(七卷釋光明文句)</span>　往生記<span class='note-inline'>(四卷釋觀經疏)</span>　圓通記<span class='note-inline'>(三卷釋十不二門)</span>　寓言記<span class='note-inline'>(四卷釋金錍)</span>　集解<span class='note-inline'>(三卷釋四教儀)</span>　纂要<span class='note-inline'>(六卷釋義例)</span>　三部補注<span class='note-inline'>(十四卷)</span>　搜玄<span class='note-inline'>(三卷雜出教義)</span></p>
<p>車溪<span class='note-inline'>(卿師)</span>　祕密五章</p>
<p>慧覺<span class='note-inline'>(玉師)</span>　行法經疏<span class='note-inline'>(二卷)</span>　祖源記<span class='note-inline'>(三卷釋自撰行法經疏)</span>　雜珠記<span class='note-inline'>(二卷釋孤山無量義經疏)</span>　尊勝懺法</p>
<p>智涌<span class='note-inline'>(然師)</span>　宗圓記<span class='note-inline'>(四卷釋南岳止觀)</span>　樞要記<span class='note-inline'>(二卷釋十不二門)</span>　虎溪集<span class='note-inline'>(八卷)</span>　功德天懺儀</p>
<p>假名<span class='note-inline'>(湛師)</span>　淨業記<span class='note-inline'>(四卷釋觀經疏)</span>　護國記<span class='note-inline'>(四卷釋光明玄義)</span>　金剛集解<span class='note-inline'>(二卷)</span>　假名集<span class='note-inline'>(十卷)</span></p>
<p>思溪<span class='note-inline'>(煥師)</span>　圓覺疏<span class='note-inline'>(二釋)</span>　安樂記<span class='note-inline'>(一卷)</span>　百章<span class='note-inline'>(教義)</span>　諸天傳<span class='note-inline'>(一卷)</span></p>
<p>竹菴<span class='note-inline'>(觀師)</span>　楞嚴集解　楞嚴補注　蘭盆補注　圓覺手鑑　金剛通論　金剛事苑　山家義苑　竹菴草錄</p>
<p>清辯<span class='note-inline'>(齊師)</span>　頂山記<span class='note-inline'>(釋戒疏)</span></p>
<p>澤山<span class='note-inline'>(咸師)</span>　菩薩戒疏注<span class='note-inline'>(三卷破頂山記)</span>　金剛辯惑<span class='note-inline'>(一卷)</span>　法華撮要<span class='note-inline'>(一卷經音訓)</span>　復宗集<span class='note-inline'>(二卷)</span></p>
<p>山堂<span class='note-inline'>(性師)</span>　山堂集<span class='note-inline'>(五卷)</span></p>
<p>高麗<span class='note-inline'>(觀師)</span>　四教儀<span class='note-inline'>(一卷依章安八教大意刪補)</span></p>
<p>四明<span class='note-inline'>(吉師)</span>　金錍注</p>
<p>神悟<span class='note-inline'>(謙師)</span>　顯妙解<span class='note-inline'>(釋十不二門)</span></p>
<p>妙悟<span class='note-inline'>(最師)</span>　評謗<span class='note-inline'>(評淨覺雪謗之謬)</span></p>
<p>桐江<span class='note-inline'>(瑛師)</span>　注心經　三珠論　淨土修證儀<span class='note-inline'>(世人念阿彌陀佛真金色之偈即此儀文)</span></p>
<p>圓通<span class='note-inline'>(梵師)</span>　會宗集</p>
<p>景德<span class='note-inline'>(雲師)</span>　翻譯名義<span class='note-inline'>(七卷)</span></p>
<p>證悟<span class='note-inline'>(智師)</span>　攻瑛集<span class='note-inline'>(追破桐江之說)</span>　十種境界義</p>
<p>車溪<span class='note-inline'>(榮師)</span>　大部決疑<span class='note-inline'>(四卷)</span></p>
<p>仙潭<span class='note-inline'>(倫師)</span>　精微集<span class='note-inline'>(四卷)</span>　金剛經疏<span class='note-inline'>(四卷)</span></p>
<p>浮石<span class='note-inline'>(閔師)</span>　憲章集<span class='note-inline'>(五卷)</span></p>
<p>佛照<span class='note-inline'>(堅師)</span>　大雲請雨經疏<span class='note-inline'>(一卷)</span></p>
<p>草堂<span class='note-inline'>(元師)</span>　義例隨釋<span class='note-inline'>(六卷破神智纂要之說)</span>　輔贊記<span class='note-inline'>(一卷教義)</span></p>
<p>吳興<span class='note-inline'>(頴師)</span>　宗元錄</p>
<p>月堂<span class='note-inline'>(詢師)</span>　圓宗解<span class='note-inline'>(一卷破虎谿集并一書與赤城益師議其事)</span></p>
<p>四明<span class='note-inline'>(照師)</span>　注天台別傳</p>
<p>梓菴<span class='note-inline'>(倫師)</span>　教義</p>
<p>虛堂<span class='note-inline'>(空師)</span>　宗極論</p>
<p>南湖<span class='note-inline'>(因師)</span>　草菴緣</p>
<p>止庵<span class='note-inline'>(蓮師)</span>　教義</p>
<p>寶嚴<span class='note-inline'>(韶師)</span>　指南集</p>
<p>鏡菴<span class='note-inline'>(遷師)</span>　隨錄<span class='note-inline'>(教義)</span>　宗源錄</p>
<p>環菴<span class='note-inline'>(樞師)</span>　教義</p>
<p>慈室<span class='note-inline'>(雲師)</span>　圓覺直解<span class='note-inline'>(三卷)</span></p>
<p>北峯<span class='note-inline'>(印師)</span>　金剛新解　釋金剛彌勒偈　教義</p>
<p>逸堂<span class='note-inline'>(登師)</span>　圓頓宗眼　金錍十義　教義</p>
<p>栢庭<span class='note-inline'>(月師)</span>　仁王疏記　楞嚴玄覽　金剛會解　圓覺略釋　楞伽通義　簡境十策　四部格言　金錍義解　宗教玄述　十類因革論　緒餘　附鈔箋要<span class='note-inline'>(節指要情義)</span></p>
</div>
<p class='juan'>佛祖統紀卷第二十五<span class='note-inline'>(終)</span></p>
</div><!-- end of div[@id='body'] -->
</body></html>