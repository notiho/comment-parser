<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>不空羂索呪心經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1095 [Nos. 1093, 1094, 1099, cf. No. 1092(Fasc. 1)]
<p class='juan'><a id='mulu1' />不空羂索呪心經</p><p class="byline">唐南天竺三藏法師菩提流志奉　詔譯</p>
<div class='div-jing'><p>如是我聞。一時薄伽梵在布怛落迦山聖觀自在菩薩宮中。其地有無量寶娑羅樹多摩羅樹。瞻博迦樹阿輸迦樹。阿底目多迦等種種寶樹。周匝莊嚴。與大苾芻眾八千人俱。菩薩摩訶薩九十九俱胝那庾多百千。及無量百千淨居天子。自在天子大自在天子。大梵天子而為上首。及餘無量百千天人。前後圍繞佛為說法。爾時聖觀自在菩薩摩訶薩。從座而起偏袒右肩。右膝著地向佛合掌。舒顏微笑而白佛言。世尊我有神呪心名不空羂索。於彼往昔第九十一劫。時有世界名曰勝觀。其佛號世主王如來。我從彼佛受不空羂索呪心。世尊我由受持是神呪故。教化無量百千淨居天子。自在天子大自在天子。令趣阿耨多羅三藐三菩提。以是功德力故便獲十億三摩地。不空妙智而為上首。世尊若所在之處有此呪心。其地即有大自在等十二億諸天而來擁護。如佛制多。世尊此神呪心。隨所住處其中有情。當知已於無量百千俱胝那庾多百千佛所種諸善根。世尊若復有人聞此呪心。是人先造惡業行於非法。毀辱賢善誹謗正法。及以誹謗一切諸佛菩薩聲聞緣覺。決定應墮無間大地獄中。世尊彼人若聞此神呪心而生悔愧。於一日夜受持齋戒讀此神呪。即能銷滅一切罪業。或復令其所有罪業現世輕受。若得熱病。或一日二日乃至七日。若眼耳鼻舌脣齒齗齶心腹臍脇手足支節等痛。若得痔病下痢祕澁白癩大癩。若疥若癬若黑瘡赤瘡漏瘡疱瘡。若癲癎等病若厭禱蠱毒。繫縛杖捶誹謗罵辱。及餘諸惡逼惱身心并諸怪夢。我今說以現受故。無間惡業即得銷滅。況諸眾生清淨信者受持此呪。一切罪業而不滅耶。世尊若有眾生。以其諂曲虛誑之心。聞我所說不空羂索呪心。詐現受持。若自書若令他書。若為他說令其聽受。乃至向彼傍生耳邊誦此呪心。及思惟神呪章句。不毀謗故無相故。無生故無分別故。遲至故無作故。離染故平等故不捨故離蘊故。如是修習相應方便。由此憶念佛功德力。彼十方面各有千佛出現其前。行者見已所有罪業皆悉銷滅。世尊我今略說。乃至有人抄寫此經。置於家中禮拜供養。亦得無量無邊福德。何況受持讀誦之者。世尊若有眾生。各各自為欲勝他故。或怖主故怖怨讐故。怖惡獸故怖危難故。或隨他故求尊貴故求財寶故。聽聞如是神呪心經。雖復聽聞不生恭敬。或致誹謗輕慢毀訾。由觀自在菩薩威神力故。令如是人亦生勝福。譬如有人。取栴檀香或沈麝等。罵詈毀訾而碎抹之用塗其身。而彼香等終無是念。此人毀訾我故。悋其香氣而不與之而栴檀等本性芬馥作其香事。世尊此神呪心亦復如是。雖有誹謗毀訾。或復諂詐書寫受持供養。而皆與作善根因緣。生生之處。常不捨離戒定智慧福德資糧。於當來世戒香具足。世尊若有善男子善女人。若苾芻苾芻尼。鄔波索迦鄔波斯迦。於月八日專心齋戒不雜餘語。誦此不空羂索呪心七遍。彼人現身得二十種殊勝利益。云何二十。一者身無餘病。二者由先作業有諸疾病速得銷滅。三者其身光澤皮膚細軟見者歡喜。四者眾人愛敬密護諸根。五者當得財寶。六者得財寶已不為盜賊之所劫掠。七者不為水火之所漂焚。八者不為王力之所侵奪。九者所作事業皆善成辦。十者所種苗稼。不為惡風暴雨霜雹蟲蝗之所損害。十一者若誦此呪心七遍。呪灰及水八方上下灑散結界。一切災難皆得銷滅。十二者不為諸惡鬼等奪其精氣。十三者一切有情愛樂喜見。十四者不怖怨讐。十五者設有怨讐速疾和解。十六者不畏人及非人之所侵害。厭蠱邪魅不能中傷。十七者無有猛利煩惱及隨煩惱。十八者火刀毒藥傷害不死。十九者諸天善神常所擁護。二十者所生之處於中不離慈悲喜捨。如是二十種殊勝利益。應當希求。復有八法何等為八。一者臨命終時。聖觀自在菩薩作苾芻像現其人前。二者臨命終時。安樂捨壽無諸痛苦。三者臨命終時正念現前心不錯亂。四者臨命終時手不紛亂足不伸縮。五者臨命終時而不漏洩大小便利。六者設使有病不滯床枕。七者臨命終時不覆面死。八者臨命終時得無盡辯才。既命終已隨願往生諸佛淨土。及不捨離諸善知識。世尊若善男子善女人等。不食酒肉薰辛及殘惡觸。日日三時時別三遍。誦此神呪心法門。殊勝功德晝夜增長。了知一切有情有力無力隨其聽聞。菩薩不應心生祕惜。永離諸惡慳悋嫉妬。常為利益一切有情故。速趣菩提入菩薩位。言菩提者說名般若。言薩埵者即是方便。此二種法。於諸有情當得一切利益安樂。世尊我今欲為利益安樂諸四部眾。及餘有情造罪業者。惟願世尊哀愍許可。於如來前說此呪心。爾時世尊。告聖觀自在菩薩摩訶薩言。有情清淨今正是時。我亦隨喜此神呪心。於後時分為行菩薩乘者而作父母。令諸菩薩所作事業速得成就。爾時聖觀自在菩薩摩訶薩。瞻仰尊顏目不暫捨。而白佛言。世尊惟願如來聽我說此神呪。一切菩薩所應敬禮。此解脫法門哀愍世間。利益安樂無量有情。欲受持者應先敬禮三世諸佛。及諸菩薩獨覺聲聞。敬禮正至正行。復應敬禮舍利子等大慧聲聞。復應敬禮慈氏等上首菩薩摩訶薩眾。敬禮金色光明吼聲自在王如來。敬禮師子遊戲王如來。敬禮無量光如來。敬禮善住摩尼寶積王如來。敬禮普光明讚歎功德積王如來。敬禮勝觀如來敬禮寶髻如來。敬禮現世間如來。敬禮捨離損壞蘊如來。敬禮金色身寂如來。敬禮飲光如來。敬禮能寂如來。敬禮善名稱如來。敬禮普光勝怨敵德如來。敬禮帝幢德如來。敬禮寶光明自在王如來。敬禮無礙藥王如來。敬禮勇猛遊步如來。敬禮善住無畏如來應正等覺。敬禮三寶。敬禮聖觀自在菩薩摩訶薩具大悲者。敬禮如是諸聖者已。復應念言聖觀自在菩薩。於如來前說神呪心。我今亦當說此神呪。願我所作事業速得成辦。令我一切怖畏皆除。爾時聖觀自在菩薩即說呪曰。</p>
<p class="dharani">䫂<span class='note-inline'>(丁可切)</span>姪<span class='note-inline'>(徒也切下皆同)</span>他<span class='note-inline'>(一)</span>闍者<span class='note-inline'>(之可切下皆同)</span>[咑-丁+羅]<span class='note-inline'>(攞音轉舌呼之自此已下非口傍字其傍加口者皆倣此)</span>者[咑-丁+羅]<span class='note-inline'>(二)</span>旨[口*履]旨[口*履]<span class='note-inline'>(三)</span>主嚕主嚕<span class='note-inline'>(四)</span>母嚕母嚕<span class='note-inline'>(五)</span>麼㰤<span class='note-inline'>(呼可切)</span>迦<span class='note-inline'>(訖可切下皆同)</span>嚕抳<span class='note-inline'>(嬭旨切)</span>迦也<span class='note-inline'>(藥可切下皆同音)</span>璽[口*履]璽[口*履]<span class='note-inline'>(七)</span>旨[口*履]旨[口*履]<span class='note-inline'>(八)</span>費<span class='note-inline'>(房費切下皆同)</span>[口*履]費[口*履]<span class='note-inline'>(九)</span>麼㰤跛達<span class='note-inline'>(陀訖切下皆同)</span>麼㰤娑<span class='note-inline'>(思訖切下皆同)</span>䫂也<span class='note-inline'>(十)</span>迦攞迦攞<span class='note-inline'>(十一)</span>枳<span class='note-inline'>(吉旨切下皆同)</span>履枳履<span class='note-inline'>(十二)</span>矩魯矩魯<span class='note-inline'>(十三)</span>麼㰤輸<span class='note-inline'>(上聲自此下注平上去入者依平上去入聲呼)</span>柁縒<span class='note-inline'>(麁可切)</span>怛<span class='note-inline'>(多訖切下皆同)</span>縛<span class='note-inline'>(房可切下皆同)</span>也<span class='note-inline'>(十四)</span>部姪部姪<span class='note-inline'>(十五)</span>柁縛柁縛<span class='note-inline'>(十六)</span>迦嬭<span class='note-inline'>(拏可切下皆同)</span>迦嬭<span class='note-inline'>(十七)</span>枳抳枳抳<span class='note-inline'>(十八)</span>矩努<span class='note-inline'>(拏古切下音同)</span>矩努<span class='note-inline'>(十九)</span>跛[咑-丁+羅]麼輸<span class='note-inline'>(上音)</span>柁縒怛縛也<span class='note-inline'>(二十)</span>迦[咑-丁+羅]迦[咑-丁+羅]<span class='note-inline'>(二十一)</span>枳[口*履]枳[口*履]<span class='note-inline'>(二十二)</span>矩嚕矩嚕<span class='note-inline'>(二十三)</span>麼㰤娑他<span class='note-inline'>(上音)</span>麼般<span class='note-inline'>(比訖切下皆同)</span>[咑-丁+羅]般䫂也<span class='note-inline'>(二十四)</span>者攞者攞<span class='note-inline'>(二十五)</span>散<span class='note-inline'>(去音)</span>者攞散<span class='note-inline'>(去音)</span>者[咑-丁+羅]<span class='note-inline'>(二十六)</span>費者攞費者攞<span class='note-inline'>(二十七)</span>般[咑-丁+羅]者攞般[咑-丁+羅]者攞<span class='note-inline'>(二十八)</span>翳吒<span class='note-inline'>(吒可切下皆同)</span>吒翳吒吒<span class='note-inline'>(二十九)</span>婆<span class='note-inline'>(上音)</span>[咑-丁+羅]婆<span class='note-inline'>(上音)</span>攞<span class='note-inline'>(三十)</span>鼻[口*履]鼻[口*履]<span class='note-inline'>(三十一)</span>部嚕部嚕<span class='note-inline'>(三十二)</span>䫂[咑-丁+羅]䫂[咑-丁+羅]<span class='note-inline'>(三十三)</span>底<span class='note-inline'>(丁旨切下皆同)</span>[口*履]底[口*履]<span class='note-inline'>(三十四)</span>覩嚕覩嚕<span class='note-inline'>(三十五)</span>翳欯<span class='note-inline'>(火吉切)</span>裔呬<span class='note-inline'>(火貳切下皆同三十六)</span>麼㰤迦嚕抳迦<span class='note-inline'>(三十七)</span>麼㰤跛輸跛底吠灑<span class='note-inline'>(沙河切下皆同)</span>柁[咑-丁+羅]<span class='note-inline'>(三十八)</span>柁[咑-丁+羅]柁[咑-丁+羅]<span class='note-inline'>(三十九)</span>縒[咑-丁+羅]縒[咑-丁+羅]<span class='note-inline'>(四十)</span>者囉者囉<span class='note-inline'>(四十一)</span>跛囉跛[咑-丁+羅]<span class='note-inline'>(四十二)</span>縛[咑-丁+羅]縛[咑-丁+羅]<span class='note-inline'>(四十三)</span>㰤[咑-丁+羅]㰤囉<span class='note-inline'>(四十四)</span>㰤㰤呬呬虎虎<span class='note-inline'>(四十五)</span>闇迦[咑-丁+羅]勃[咑-丁+羅]喝<span class='note-inline'>(訶訖切下皆同)</span>麼吠灑柁[咑-丁+羅]<span class='note-inline'>(四十六)</span>柁[咑-丁+羅]柁[咑-丁+羅]<span class='note-inline'>(四十七)</span>地[口*履]地[口*履]<span class='note-inline'>(四十八)</span>杜嚕杜嚕<span class='note-inline'>(四十九)</span>䫂攞䫂攞<span class='note-inline'>(五十)</span>縒[咑-丁+羅]縒[咑-丁+羅]<span class='note-inline'>(五十一)</span>跛[咑-丁+羅]跛[咑-丁+羅]<span class='note-inline'>(五十二)</span>縛[咑-丁+羅]縛[咑-丁+羅]<span class='note-inline'>(五十三)</span>曷[咑-丁+羅]失弭捨<span class='note-inline'>(尸可切下皆同)</span>䫂縒㰤娑[咑-丁+羅]<span class='note-inline'>(五十四)</span>般[咑-丁+羅]底漫雉䫂捨[口*履]囉<span class='note-inline'>(五十五)</span>實<span class='note-inline'>(時訖切下皆同)</span>縛攞實縛攞<span class='note-inline'>(五<span class='corr'>十</span>六)</span>䫂跛䫂跛<span class='note-inline'>(五十七)</span>婆<span class='note-inline'>(上音)</span>縒婆<span class='note-inline'>(上音)</span>縒<span class='note-inline'>(五十八)</span>勃[咑-丁+羅]麼勃[咑-丁+羅]麼<span class='note-inline'>(五十九)</span>婆<span class='note-inline'>(上音)</span>伽<span class='note-inline'>(上音)</span>飯素麼地䋾<span class='note-inline'>(丁也切六十)</span>也麼縛嚕嬭矩吠[咑-丁+羅]<span class='note-inline'>(六十一)</span>勃[咑-丁+羅]喝麵達[咑-丁+羅]<span class='note-inline'>(六十二)</span>曷[口*履]史第縛伽<span class='note-inline'>(上音)</span>嬭罷<span class='note-inline'>(薄也切下皆同)</span>㗚旨䫂<span class='note-inline'>(六十三)</span>者[咑-丁+羅]嬭<span class='note-inline'>(六十四)</span>蘇<span class='note-inline'>(上音)</span>嚕蘇<span class='note-inline'>(上音)</span>嚕<span class='note-inline'>(六十五)</span>主嚕主嚕<span class='note-inline'>(六十六)</span>母嚕母嚕<span class='note-inline'>(六十七)</span>補嚕補嚕<span class='note-inline'>(六十八)</span>縒[打-丁+袲]<span class='note-inline'>(那可切下同)</span>怛矩麼[咑-丁+羅]鶻嚕達[咑-丁+羅]縛縒縛<span class='note-inline'>(六十九)</span>費瑟努<span class='note-inline'>(七十)</span>柁[打-丁+袲]柁<span class='note-inline'>(七十一)</span>縛逸縛䞘<span class='note-inline'>(其訖切)</span>儞<span class='note-inline'>(七十二)</span>第縛<span class='note-inline'>(七十三)</span>曷[口*履]史[打-丁+袲]也迦<span class='note-inline'>(七十四)</span>婆<span class='note-inline'>(上音)</span>虎費費柁吠灑柁[咑-丁+羅]<span class='note-inline'>(七十五)</span>柁[咑-丁+羅]柁囉<span class='note-inline'>(七十六)</span>地[口*履]地[口*履]<span class='note-inline'>(七十七)</span>杜嚕杜嚕<span class='note-inline'>(七十八)</span>他<span class='note-inline'>(上音)</span>[咑-丁+羅]他<span class='note-inline'>(上音)</span>[咑-丁+羅]<span class='note-inline'>(七十九)</span>伽<span class='note-inline'>(上音)</span>[咑-丁+羅]伽<span class='note-inline'>(上音)</span>[咑-丁+羅]<span class='note-inline'>(八十)</span>也[咑-丁+羅]也[咑-丁+羅]<span class='note-inline'>(八十一)</span>攞囉攞囉<span class='note-inline'>(八十二)</span>㰤[咑-丁+羅]㰤[咑-丁+羅]<span class='note-inline'>(八十三)</span>跛[咑-丁+羅]跛[咑-丁+羅]<span class='note-inline'>(八十四)</span>麼[咑-丁+羅]麼[咑-丁+羅]<span class='note-inline'>(八十五)</span>縛[咑-丁+羅]縛[咑-丁+羅]<span class='note-inline'>(八十六)</span>縛[咑-丁+羅]柁也迦<span class='note-inline'>(八十七)</span>縒漫䫂縛路枳䫂<span class='note-inline'>(八十八)</span>費路枳䫂<span class='note-inline'>(八十九)</span>路計失縛[咑-丁+羅]<span class='note-inline'>(九十)</span>麼醯<span class='note-inline'>(去音)</span>失縛[咑-丁+羅]<span class='note-inline'>(九十一)</span>母虎母虎<span class='note-inline'>(九十二)</span>母嚕母嚕<span class='note-inline'>(九十三)</span>母也母也<span class='note-inline'>(九十四)</span>悶者悶者<span class='note-inline'>(九十五)</span>[口*洛]叉[口*洛]叉<span class='note-inline'>(九十六此中誦呪者應自稱我某甲)</span>薩縛縒怛防<span class='note-inline'>(去音)</span>失者<span class='note-inline'>(九十七)</span>薩縛婆<span class='note-inline'>(上音)</span>裔罷<span class='note-inline'>(九十八)</span>薩部跛[咑-丁+羅]跛罷<span class='note-inline'>(九十九)</span>薩部跛薩祁<span class='note-inline'>(祁計切)</span>罷<span class='note-inline'>(一百)</span>薩縛䞘[咑-丁+羅]醯<span class='note-inline'>(去音)</span>羅<span class='note-inline'>(一百一)</span>縛柁伴柁[打-丁+袲]<span class='note-inline'>(一百二)</span>䫂荼<span class='note-inline'>(上音)</span>[打-丁+袲]<span class='note-inline'>(一百三)</span>䫂㗚社<span class='note-inline'>(時可切下皆同)</span>[打-丁+袲]<span class='note-inline'>(一百四)</span>曷[咑-丁+羅]杜䫂娑迦[咑-丁+羅]<span class='note-inline'>(一百五)</span>[打-丁+(褒-保+可)]<span class='note-inline'>(烏可切)</span>䞘弩<span class='note-inline'>(那矩切)</span>柁迦<span class='note-inline'>(一百六)</span>費灑捨娑怛[咑-丁+羅]<span class='note-inline'>(一百七)</span>跛[口*履]慕者迦<span class='note-inline'>(一百八)</span>迦嬭迦嬭<span class='note-inline'>(一百九)</span>枳抳枳抳<span class='note-inline'>(一百一十)</span>矩努矩努<span class='note-inline'>(一百一十一)</span>者[咑-丁+羅]者[咑-丁+羅]<span class='note-inline'>(一百一十二)</span>旨[口*履]旨[口*履]<span class='note-inline'>(一百一十三)</span>主嚕主嚕<span class='note-inline'>(一百一十四)</span>印達[口*履]也<span class='note-inline'>(一百一十五)</span>婆<span class='note-inline'>(上音)</span>攞步鄧<span class='note-inline'>(陀證切)</span>伽<span class='note-inline'>(上音一百一十六)</span>者覩[咑-丁+羅]㗚野縒䋾<span class='note-inline'>(丁也切百十七)</span>三<span class='note-inline'>(去音)</span>般[咑-丁+羅]迦捨迦<span class='note-inline'>(一百十八)</span>䫂麼䫂麼<span class='note-inline'>(一百一十九)</span>縒麼縒麼<span class='note-inline'>(一百二十)</span>麼縒麼縒<span class='note-inline'>(一百二十一)</span>麼㰤䫂悶柁迦[咑-丁+羅]<span class='note-inline'>(一百二十二)</span>費柁麼[打-丁+袲]<span class='note-inline'>(一百二十三)</span>灑痓<span class='note-inline'>(吒訖切下皆同)</span>跛[咑-丁+羅]弭䫂<span class='note-inline'>(一百二十四)</span>跛[口*履]補[咑-丁+羅]迦<span class='note-inline'>(一百二十五)</span>弭履弭履<span class='note-inline'>(一百二十六)</span>吒吒吒吒<span class='note-inline'>(一百二十七)</span>侘<span class='note-inline'>(勅可切下皆同)</span>侘侘侘<span class='note-inline'>(一百二十八)</span>徵<span class='note-inline'>(吒旨切下皆同)</span>徵徵徵<span class='note-inline'>(一百二十九)</span>柱<span class='note-inline'>(吒古切下皆同)</span>柱柱柱<span class='note-inline'>(一百三十)</span>翳耐<span class='note-inline'>(拏計切)</span>也折<span class='note-inline'>(之設切)</span>麼<span class='note-inline'>(一百三十一)</span>訖哩䫂跛[口*履]迦[咑-丁+羅]<span class='note-inline'>(一百三十二)</span>翳欯裔呬<span class='note-inline'>(一百三十三)</span>伊<span class='note-inline'>(上音)</span>失縛[咑-丁+羅]部䫂伽<span class='note-inline'>(上音)</span>嬭伴社迦<span class='note-inline'>(一百三十四)</span>矩嚕矩嚕<span class='note-inline'>(一百三十五)</span>跛[咑-丁+羅]跛[咑-丁+羅]<span class='note-inline'>(一百三十六)</span>者[咑-丁+羅]者[咑-丁+羅]<span class='note-inline'>(一百三十七)</span>縒[咑-丁+羅]縒[咑-丁+羅]<span class='note-inline'>(一百三十八)</span>迦[咑-丁+羅]迦[咑-丁+羅]<span class='note-inline'>(一百三十九)</span>迦吒迦吒<span class='note-inline'>(一百四十)</span>跛吒跛吒<span class='note-inline'>(一百四十一)</span>麼吒麼吒<span class='note-inline'>(一百四十二)</span>費輪<span class='note-inline'>(上音)</span>柁費灑也儞縛信<span class='note-inline'>(一百四十三)</span>麼㰤迦嚕抳迦<span class='note-inline'>(一百四十四)</span>失吠䫂也寶乳跛費䫂<span class='note-inline'>(一百四十五)</span>曷[咑-丁+羅]怛[打-丁+袲]麼矩吒<span class='note-inline'>(一百四十六)</span>麼攞柁[咑-丁+羅]<span class='note-inline'>(一百四十七)</span>薩縛實若<span class='note-inline'>(而可切)</span>始[咑-丁+羅]璽訖哩䫂<span class='note-inline'>(一百四十八)</span>社吒麼矩吒<span class='note-inline'>(一百四十九)</span>麼㰤達部䫂迦麼攞<span class='note-inline'>(一百五十)</span>訖哩䫂迦[咑-丁+羅]䫂攞<span class='note-inline'>(一百五十一)</span>姪[打-丁+袲]縒麼地費木叉<span class='note-inline'>(一百五十二)</span>般羅劍<span class='note-inline'>(俱暗切)</span>霸<span class='note-inline'>(必也切一百五十三)</span>婆<span class='note-inline'>(上音)</span>虎縒怛縛散<span class='note-inline'>(去音)</span>䫂底<span class='note-inline'>(一百五十四)</span>跛[口*履]跛者迦<span class='note-inline'>(一百五十五)</span>麼㰤迦嚕抳迦<span class='note-inline'>(一百五十六)</span>薩縛羯麼縛[咑-丁+羅]<span class='note-inline'>(一百五十七)</span>費戍柁迦<span class='note-inline'>(一百五十八)</span>薩縛筏<span class='note-inline'>(房也切)</span>地<span class='note-inline'>(一百五十九)</span>般[咑-丁+羅]慕者迦<span class='note-inline'>(一百六十)</span>薩縛縒怛縛阿捨也<span class='note-inline'>(一百六十一)</span>跛[口*履]補[咑-丁+羅]迦<span class='note-inline'>(一百六十二)</span>薩縛縛縒怛縛<span class='note-inline'>(一百六十三)</span>縒麼失縛縒迦[咑-丁+羅]<span class='note-inline'>(一百六十四)</span>[打-丁+袲]慕娑覩諦娑縛㰤<span class='note-inline'>(一百六十五)</span>[打-丁+(褒-保+可)]慕伽<span class='note-inline'>(上音)</span>也娑縛㰤<span class='note-inline'>(一百六十六)</span>[打-丁+(褒-保+可)]視䫂也娑縛㰤<span class='note-inline'>(一百六十七)</span>[打-丁+(褒-保+可)]跛囉視䫂也娑縛㰤<span class='note-inline'>(一百六十八)</span>費囉也娑縛㰤<span class='note-inline'>(一百六十九)</span>縛[咑-丁+羅]柁也娑縛㰤<span class='note-inline'>(一百七十)</span>縛[咑-丁+羅]般[咑-丁+羅]柁也娑縛㰤<span class='note-inline'>(一百七十一)</span>伊<span class='note-inline'>(上音)</span>誕者謎薩縛羯麼矩嚕<span class='note-inline'>(一百七十二)</span>[打-丁+袲]慕娑都娑縛㰤<span class='note-inline'>(一百七十三)</span>闍社也[貝*甘]<span class='note-inline'>(呼暗切下皆同)</span>娑縛㰤<span class='note-inline'>(一百七十四)</span>闇喝[咑-丁+羅]視娑縛㰤<span class='note-inline'>(一百七十五)</span>闇欯[口*履]怛[口*賴]路加<span class='note-inline'>(吉也切)</span>費社也<span class='note-inline'>(一百七十六)</span>[打-丁+(褒-保+可)]慕伽<span class='note-inline'>(上音)</span>跛捨<span class='note-inline'>(一百七十七)</span>[打-丁+(褒-保+可)]般攞底㰤䫂<span class='note-inline'>(一百七十八)</span>欯[口*履]<span class='note-inline'>(一百七十九)</span>㰤<span class='note-inline'>(一百八十)</span>呬<span class='note-inline'>(一百八十一)</span>[貝*甘]<span class='note-inline'>(一百八十二)</span>叵窒叵窒<span class='note-inline'>(一百八十三)</span>娑縛㰤<span class='note-inline'>(一百八十四)</span></p>
<p>此神呪心。隨誦有驗所作皆成。日日三時一一時中各誦三遍。五無間罪皆得銷滅。一切業障皆得清淨。燒沈水香或散灰散水。或白芥子以為結界。或取佉陀羅木為橛。呪三七遍已而釘四方。若患一切寒熱瘧病。呪線結索帶之。病得除愈。諸有病者。或呪酥油或復呪水。令彼病者若服若塗。即得除差。若被厭蠱。應以麵泥蠟等為人形像。以刀斷截。復以呪索令被厭者身常佩之。若患腹痛。應呪鹽水與之令服。若遭諸毒。呪土或水。若塗若服即得銷滅。若患眼宜。呪白線為索用繫其耳。若患牙齒疼痛。呪迦羅費羅木而揩嚼之。若欲結界。以佉陀羅木為橛釘於四隅。呪五色縷二十一遍周圍橛內。若欲自護及護他者。應呪索帶或呪水呪灰灑散其身。若患一切鬼病。呪五色線為索帶之。若患一切熱病。呪白色線為索帶之。若患一切諸惡瘡腫若咽喉閉塞。以蜜和蓽茇而呪服之。若患眼病。應呪香水或波羅賒水。或甘草水而用洗之。若患耳痛。呪胡麻油滴彼耳中。若諸鬪戰諍訟毀謗。應取呪水用洗其面。若欲擁護王都聚落。應取四瓶滿中盛水。及以飲食作大供養。其誦呪者著新淨衣。讀誦此呪即得吉祥。復以彼水散灑其處。擁護一切諸有情等。所有災厄皆得銷滅。若患邪病以水磨栴檀。呪二十一遍塗其心上。若犯四重五逆諸無間罪。應常誦此呪其罪銷滅。若護宅舍。應取蓮華一百八枚。各呪一遍於火中燒。若欲令一切有情隨順已者。應取栴檀長二寸者一百八枚。各呪一遍於火中燒。若著鬼魅及有怖畏。應取社耶藥費社耶藥。那矩梨藥健陀那矩梨藥。婆刺尼藥阿婆野波抳藥。因達羅波抳藥乾陀鉢履樣瞿藥。多伽羅藥斫訖羅藥。摩訶斫訖羅藥毘瑟怒訖爛多藥。蘇摩羅時藥蘇難陀等。如是諸藥擣篩水和為丸。誦呪一百八遍。若置頭上若繫兩臂小兒項上。鬼魅怖畏皆自銷滅。若有婦人。由薄福故被人厭賤。及求男者。著新淨衣呪彼藥水。滿三七遍澡浴自身。得勝福德惡相銷滅。求男得男一切獲益。毒火不侵災橫不著。若遇惡風暴雨及災雹者。呪水三七遍用灑四方。若呪迦羅費羅木杖滿三七遍。指撝虛空風等便息。聖觀自在菩薩大神呪心。成就如是最勝事業。未成辦者應以素㲲畫作佛像。所用彩色和以香膠勿取餘膠。於佛像邊畫觀自在菩薩像。其身黃白紺髮垂下首冠華冠。披䃜泥耶皮如摩醯首羅狀。環釧皆以珍寶而嚴飾之。畫師將欲畫時。先當受八戒齋法。畫像成已。於彼像前用瞿摩夷作曼荼羅。縱廣一丈六尺散以白華。其壇八方安八瓶香水。置八分食或六十四分。如是供養除薰辛等。燒沈水香當三日三夜不食。或一日一夜不食。若食之時但食三種日食。於日日中三時澡浴著新淨衣。誦呪一千八遍。誦呪滿已。行者即於像前自見其身。光明熾盛猶如猛焰。如是見已心生歡喜。聖觀自在菩薩便現其前。所有願求皆令滿足。若欲隱形。應取雌黃或安繕那藥呪一千八遍。即得隱形乘空而行。獲不空智上首莊嚴勝三摩地。所有意樂皆得成<span class='corr'>辦</span>。如是說已。時薄伽梵歡喜讚歎。爾時聖觀自在菩薩摩訶薩。及淨居天子索訶世界主。自在大自在天王。及諸菩薩大聲聞等。承佛所說歡喜奉行。</p>

<p class='juan'>不空羂索呪心經</p></div>
</div><!-- end of div[@id='body'] -->
</body></html>