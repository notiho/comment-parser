<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說穰麌梨童女經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1' />佛說穰麌梨童女經</p><p class="byline">唐三藏沙門大廣智不空奉　詔譯</p>
<div class='div-jing'><p>如是我聞。一時薄伽梵。住舍衛國祇樹給孤獨園。與大苾芻眾千二百五十人俱。復有無量菩薩摩訶薩。及諸天龍藥叉乾闥婆阿修羅迦樓羅緊那羅摩睺羅伽人非人等皆來集會。爾時世尊告諸苾芻。我念往昔。住雪山北遊香醉山。見一童女。百福相好莊嚴其身。鹿皮為衣以諸毒蛇而為瓔珞。將諸毒蟲蚖蝮之類。前後圍繞常為伴戲。飲毒漿食毒果。彼女見我謂言。仁者當知聽我宣說穰麌梨真言。能除世間一切諸毒。若人聞此真言。及持我名者。不被一切諸毒所害。爾時童女為我宣說。我從彼女聞已。常持此法饒益有情。我今當說真言曰。</p>
<p class="dharani">怛儞也<span class='note-inline'>(二合)</span>他<span class='note-inline'>(去聲引)</span>唵<span class='note-inline'>(引)</span>壹里蜜帝<span class='note-inline'>(引一)</span>底<span class='note-inline'>(丁以切)</span>里蜜帝<span class='note-inline'>(引二)</span>壹里底里蜜帝<span class='note-inline'>(引三)</span>努<span class='note-inline'>(鼻)</span>迷努<span class='note-inline'>(鼻)</span>麼<span class='note-inline'>(引)</span>里<span class='note-inline'>(引)</span>曳<span class='note-inline'>(平聲引四)</span>訥泚訥蹉<span class='note-inline'>(去聲引)</span>里<span class='note-inline'>(引)</span>曳<span class='note-inline'>(平聲五)</span>得羯囉抳<span class='note-inline'>(尼呈切鼻六)</span>嚩<span class='note-inline'>(無博切)</span>羯囉抳<span class='note-inline'>(鼻上同七)</span>羯濕弭<span class='note-inline'>(二合引)</span>㘑<span class='note-inline'>(引八)</span>羯濕弭<span class='note-inline'>(二合引)</span>囉穆訖帝<span class='note-inline'>(二合引九)</span>惡祇<span class='note-inline'>(祇曳切十)</span>惡伽<span class='note-inline'>(去聲)</span>寧<span class='note-inline'>(十一)</span>惡伽<span class='note-inline'>(去聲)</span>曩伽寧<span class='note-inline'>(十二)</span>壹里曳<span class='note-inline'>(十三)</span>壹里壹里<span class='note-inline'>(引)</span>曳<span class='note-inline'>(十四)</span>阿<span class='note-inline'>(上聲)</span>佉<span class='note-inline'>(去聲引)</span>夜<span class='note-inline'>(引)</span>曳<span class='note-inline'>(平聲十五)</span>姶<span class='note-inline'>(烏合切)</span>播<span class='note-inline'>(引)</span>夜<span class='note-inline'>(引)</span>曳<span class='note-inline'>(平聲十六)</span>濕吠<span class='note-inline'>(二合引)</span>帝<span class='note-inline'>(引十七)</span>濕吠<span class='note-inline'>(<span class='corr'>二</span>合引)</span>多頓嬭<span class='note-inline'>(引十八)</span>阿<span class='note-inline'>(上)</span>曩<span class='note-inline'>(引)</span>努<span class='note-inline'>(鼻)</span>囉乞曬<span class='note-inline'>(二合引)</span>娑嚩<span class='note-inline'>(二合引)</span>賀<span class='note-inline'>(十九)</span></p>
<p>佛告諸苾芻。若人一切聞陀羅尼。却後七年遠離一切諸毒。若常受持。一切毒蟲及諸毒藥悉不能害。若有毒蛇來嚙此人者。頭破作七分猶如蘭香䔠。其有受持此真言法。應以白物先供養師。然後受持必獲成就。苾芻當知。勿於蛇前稱誦此明。其蛇必死。應當以此真言。加持死蛇令其蘇息。真言曰。</p>
<p class="dharani">怛儞也<span class='note-inline'>(二合)</span>他<span class='note-inline'>(去聲引一)</span>唵<span class='note-inline'>(引)</span>壹羅<span class='note-inline'>(引二)</span>尾羅<span class='note-inline'>(引三)</span>斫句<span class='note-inline'>(引)</span>嚩句<span class='note-inline'>(去聲引四)</span>句<span class='note-inline'>(引)</span>拏<span class='note-inline'>(引)</span>句嬭<span class='note-inline'>(引)</span>底<span class='note-inline'>(丁以切五)</span>報<span class='note-inline'>(引)</span>拏<span class='note-inline'>(引)</span>報<span class='note-inline'>(引)</span>嬭<span class='note-inline'>(引)</span>底<span class='note-inline'>(同前)</span>[寧*頁]矩嚕拏<span class='note-inline'>(引六)</span>[寧*頁]矩魯嬭<span class='note-inline'>(引)</span>底<span class='note-inline'>(同前七)</span>普吒囉蒵<span class='note-inline'>(引)</span>普吒囉蒵<span class='note-inline'>(引八)</span>普吒赧<span class='note-inline'>(讁簡切)</span>拏囉蒵<span class='note-inline'>(引九)</span>薩跛囉蒵<span class='note-inline'>(引十)</span>薩跛吒赧<span class='note-inline'>(准上音)</span>拏囉蒵<span class='note-inline'>(引十一)</span>曩<span class='note-inline'>(引)</span>誐囉蒵<span class='note-inline'>(引十二)</span>曩<span class='note-inline'>(引)</span>誐吒赧<span class='note-inline'>(同前)</span>拏囉蒵<span class='note-inline'>(引十三)</span>阿<span class='note-inline'>(上)</span>泚<span class='note-inline'>(引)</span>蹉禮<span class='note-inline'>(引十四)</span>揆攞尾曬<span class='note-inline'>(引十五)</span>試<span class='note-inline'>(引)</span>帝<span class='note-inline'>(引)</span>試<span class='note-inline'>(引)</span>多嚩寧<span class='note-inline'>(引十六)</span>滿跢<span class='note-inline'>(引)</span>黎<span class='note-inline'>(引十七)</span>伊<span class='note-inline'>(上)</span>里黎<span class='note-inline'>(引十八)</span>賀黎賀黎<span class='note-inline'>(十九)</span>旦嬭<span class='note-inline'>(引)</span>旦嬭<span class='note-inline'>(引二十)</span>怛[齒*來]<span class='note-inline'>(二十一)</span>娑普<span class='note-inline'>(二合)</span>吒娑普<span class='note-inline'>(二合)</span>吒娑嚩<span class='note-inline'>(二合)</span>賀<span class='note-inline'>(引二十二)</span></p>
<p>爾時世尊說此陀羅尼已。告諸苾芻。我此真言能解世間一切諸毒。蟲毒魅毒蠱毒藥毒等不能為害。若有被毒中者。以此真言加持皆得消滅。諸苾芻此穰麌梨陀羅尼。於一切如來大會中說。真實不虛不顛倒語。如語不異語諸有藥毒呪毒蟲毒魅毒。欲來相害。能令却著本所與者。令使諸毒入水入火入柱入壁。亦令入地。所有諸毒不令成毒。悉能除滅。若人受持此經日誦一遍。非但滅世間諸毒。亦能除滅身中三毒。爾時世尊。復說穰麌梨童女隨心真言及成就法。修行者欲成就此法。先斷五辛亦不食鹽不食油。斷語於一淨處。三時澡浴三時換衣。結印誦隨心真言滿一萬遍。則行法成就。復作一切事必獲成就隨心真言曰。</p>
<p class="dharani">唵<span class='note-inline'>(引)</span>阿<span class='note-inline'>(上聲)</span>枲<span class='note-inline'>(思以切)</span>爾賀<span class='note-inline'>(二合引一)</span>戌<span class='note-inline'>(引)</span>攞爾賀吠<span class='note-inline'>(二合引)</span>嚩囉<span class='note-inline'>(二合)</span>迦<span class='note-inline'>(引)</span>臾<span class='note-inline'>(引三)</span>仡囉<span class='note-inline'>(三合)</span>娑仡囉<span class='note-inline'>(二合)</span>娑<span class='note-inline'>(四)</span>入嚩<span class='note-inline'>(二合)</span>羅入嚩<span class='note-inline'>(二合)</span>羅<span class='note-inline'>(五)</span>摩賀<span class='note-inline'>(引)</span>迦<span class='note-inline'>(引)</span>里<span class='note-inline'>(六)</span>摩賀<span class='note-inline'>(引)</span>喻祇<span class='note-inline'>(霓夷切引七)</span>濕嚩<span class='note-inline'>(二合)</span>里<span class='note-inline'>(引)</span>曳<span class='note-inline'>(引八)</span>唵<span class='note-inline'>(引)</span>頗[齒*來]<span class='note-inline'>(引九)</span>普吒囉奚<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引十)</span>吽癹吒<span class='note-inline'>(上半聲)</span>娑嚩<span class='note-inline'>(二合引)</span>賀<span class='note-inline'>(引十一)</span></p>
<p>我今復說穰虞梨印及觀行法。其根本印。以二手相搏如掬物勢。以二小指相並。餘八指各散開微曲即成。結此印誦前根本真言。加持自身五處。所謂右肩左肩心喉額等項上散印。次結隨心印。以右手五指散開。微屈如師子爪形即成。結此印誦隨心真言七遍加持五處。修行者作先行成就法已。欲作法除毒之時。觀想自身為穰麌梨童女。身綠色狀如龍女。具足七頭項有圓光。應想四臂。右第一手持三戟叉第二手執三五莖孔雀尾。左第一手把一黑蛇第二手施無畏。又想七寶瓔珞耳璫環釧。臂脚釧莊嚴其身。并以諸蛇用為瓔珞。想從一一毛孔流出火焰。作此觀已於被螫人前。結根本印及隨心印。加持自身五處。取一熟銅椀盛水。誦隨心真言加持七遍。以右手掬水打被螫人心上。所有毒氣漸漸銷除。即於真言句中增加此句。所謂。</p>
<p class="dharani">左攞娑嚩<span class='note-inline'>(二合引)</span>賀<span class='note-inline'>(引)</span>尾鑠<span class='note-inline'>(疏覺切)</span>娑縛<span class='note-inline'>(二合引)</span>賀<span class='note-inline'>(引)</span></p>
<p>即取淨土加持七遍。周匝圍繞被螫之人。一切諸毒應時銷滅。又法於被螫人前。結本印數誦吽字一字真言。或誦撲字一字真言加持。皆能除毒。若常受持此穰麌梨法。能滅世間一切諸毒。所求無不遂心。爾時世尊說此經已。時彼大會天龍藥叉人非人等。聞佛所說皆大歡喜信受奉行。</p>

<p class='juan'>佛說穰麌梨童女經</p></div>
</div><!-- end of div[@id='body'] -->
</body></html>