<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛母般若波羅蜜多圓集要義論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1518 [cf. No. 1517]
<p class='juan'><a id='mulu1' />佛母般若波羅蜜多圓集要義論</p><p class="byline">大域龍菩薩造</p><p class="byline">西天譯經三藏朝奉大夫試光祿卿傳法大師賜紫臣施護等奉　詔譯</p>
<div class='div-jing'><p>歸命妙吉祥童真菩薩摩訶薩等。</p>

<div class="lg regular"><div class='lg-row'>般若等成就，　無二智如來，</div>
<div class='lg-row'>彼中義相應，　彼聲教道二。</div>
<div class='lg-row'>依止及作用，　事業同起修，</div>
<div class='lg-row'>分別相及罪，　稱讚如次說。</div>
<div class='lg-row'>具信以為體，　師資互證說，</div>
<div class='lg-row'>說時說處等，　得自量成就。</div>
<div class='lg-row'>說法者應知，　世間時處二，</div>
<div class='lg-row'>說者有同證，　然後得如量。</div>
<div class='lg-row'>一切如是集，　我聞等所說，</div>
<div class='lg-row'>和合如是義，　最上三十二。</div>
<div class='lg-row'>分別十六相，　空如其次第，</div>
<div class='lg-row'>八千頌中說，　了異方便說。</div>
<div class='lg-row'>今此八千頌，　如說義無減，</div>
<div class='lg-row'>隨所樂頌略，　如是義如說。</div>
<div class='lg-row'>菩薩我不見，　此說實寂默，</div>
<div class='lg-row'>能受內諸事，　彼說即為空。</div>
<div class='lg-row'>色及色自性，　此說亦復空，</div>
<div class='lg-row'>此等外諸處，　所受分皆止。</div>
<div class='lg-row'>色等相彼身，　安住及相離，</div>
<div class='lg-row'>向義若彼見，　彼內即無實。</div>
<div class='lg-row'>彼諸內空性，　自性亦復空，</div>
<div class='lg-row'>所有識相種，　即起我悲智。</div>
<div class='lg-row'>不生亦不滅，　有情此等明，</div>
<div class='lg-row'>有情生死欲，　彼說即為空。</div>
<div class='lg-row'>佛法不可見，　菩薩法亦然，</div>
<div class='lg-row'>此等如所說，　空彼十力等。</div>
<div class='lg-row'>別別所有法，　此說遍計性，</div>
<div class='lg-row'>彼勝義非有，　諸法如是說。</div>
<div class='lg-row'>彼我等見斷，　大士畢竟作，</div>
<div class='lg-row'>而彼人無我，　佛一切處說。</div>
<div class='lg-row'>一切法不生，　此所說亦然，</div>
<div class='lg-row'>宣說法無我，　一切處實說。</div>
<div class='lg-row'>有罪及無罪，　不增亦不減，</div>
<div class='lg-row'>諸有為無為，　所有諸善止。</div>
<div class='lg-row'>諸善空性中，　彼出亦無盡，</div>
<div class='lg-row'>此遍計分別，　彼普攝為空。</div>
<div class='lg-row'>十種心散亂，　心散亂異處，</div>
<div class='lg-row'>愚不得相應，　無二智不成。</div>
<div class='lg-row'>彼止息互相，　為能所對治，</div>
<div class='lg-row'>於般若教中，　彼圓集所說。</div>
<div class='lg-row'>若有菩薩有，　此無相分別，</div>
<div class='lg-row'>散亂止息師，　說彼世俗蘊。</div>
<div class='lg-row'>此八千頌等，　從初語次第，</div>
<div class='lg-row'>至了畢皆止，　說無相分別。</div>
<div class='lg-row'>因言不如是，　此唯說事相，</div>
<div class='lg-row'>梵網等經中，　知一切如理。</div>
<div class='lg-row'>菩薩我不見，　而此等廣大，</div>
<div class='lg-row'>世尊此止遣，　有相分別亂。</div>
<div class='lg-row'>若不見彼名，　境界行亦然，</div>
<div class='lg-row'>彼蘊一切處，　皆不見菩薩。</div>
<div class='lg-row'>此止遣遍計，　普攝此所說，</div>
<div class='lg-row'>乘一切智因，　慧分別諸相。</div>
<div class='lg-row'>般若波羅蜜，　說三種依止，</div>
<div class='lg-row'>謂遍計依他，　及圓成實性。</div>
<div class='lg-row'>無此等說句，　一切遍計止，</div>
<div class='lg-row'>幻喻等見邊，　此說依他性。</div>
<div class='lg-row'>有四種清淨，　說圓成實性，</div>
<div class='lg-row'>般若波羅蜜，　佛無別異說。</div>
<div class='lg-row'>十分別散亂，　對治如次說，</div>
<div class='lg-row'>此三種知已，　若即若離說。</div>
<div class='lg-row'>如初語圓成，　依他及遍計，</div>
<div class='lg-row'>無相分別色，　彼散亂止遣。</div>
<div class='lg-row'>彼佛亦菩提，　不見說者等，</div>
<div class='lg-row'>至了畢此知，　止遣遍計性。</div>
<div class='lg-row'>自性空彼色，　俱相何所有，</div>
<div class='lg-row'>此別異語中，　了知已彼止。</div>
<div class='lg-row'>此不空故空，　如是語所說，</div>
<div class='lg-row'>諸毀謗分別，　一切說皆止。</div>
<div class='lg-row'>如幻亦然佛，　彼如夢亦然，</div>
<div class='lg-row'>如是如次知，　智語邊決定。</div>
<div class='lg-row'>諸同等所作，　此說佛如幻，</div>
<div class='lg-row'>幻喻等言等，　此說依他性。</div>
<div class='lg-row'>若諸異生智，　彼自性清淨，</div>
<div class='lg-row'>故說彼佛言，　菩薩亦如佛。</div>
<div class='lg-row'>自性自色覆，　彼無明因作，</div>
<div class='lg-row'>如幻別異現，　果如夢棄捨。</div>
<div class='lg-row'>無二別異說，　果等定毀謗，</div>
<div class='lg-row'>毀謗諸分別，　彼毀謗此說。</div>
<div class='lg-row'>色空非和合，　彼互相違礙，</div>
<div class='lg-row'>無色無空名，　色相自和合。</div>
<div class='lg-row'>此一性分別，　對治種種性，</div>
<div class='lg-row'>空不異彼色，　彼空何所有。</div>
<div class='lg-row'>此無實所現，　彼無明所起，</div>
<div class='lg-row'>此無實能表，　彼說無明故。</div>
<div class='lg-row'>此如是說色，　般若波羅蜜，</div>
<div class='lg-row'>無二二如是，　二分別對治。</div>
<div class='lg-row'>如理言淨性，　亦然不可得，</div>
<div class='lg-row'>性無性違等，　種種性定見。</div>
<div class='lg-row'>說此色唯名，　真實無自性，</div>
<div class='lg-row'>彼自性分別，　容受即當止。</div>
<div class='lg-row'>色及色自性，　空如先所說，</div>
<div class='lg-row'>彼自性俱相，　分別此止遣。</div>
<div class='lg-row'>不生不滅等，　所有諸法觀，</div>
<div class='lg-row'>佛言若散異，　彼差別分別。</div>
<div class='lg-row'>虛假名言等，　彼法若分別，</div>
<div class='lg-row'>聲義二非合，　彼非自性意。</div>
<div class='lg-row'>般若波羅蜜，　佛菩薩亦然，</div>
<div class='lg-row'>此所說唯名，　離實義分別。</div>
<div class='lg-row'>所有聲義止，　此非事止遣，</div>
<div class='lg-row'>如是餘亦知，　語中義決定。</div>
<div class='lg-row'>此無所得正，　一切名實知，</div>
<div class='lg-row'>如義性如是，　不止遣彼聲。</div>
<div class='lg-row'>須菩提二離，　聲聲義如是，</div>
<div class='lg-row'>菩薩無有名，　我見此有說。</div>
<div class='lg-row'>般若波羅蜜，　語無決定生，</div>
<div class='lg-row'>伺察唯智者，　此義微妙慧。</div>
<div class='lg-row'>相續義除遣，　若別義分別，</div>
<div class='lg-row'>般若波羅蜜，　彼言說如響。</div>
<div class='lg-row'>總略如是義，　般若等依止，</div>
<div class='lg-row'>如是義循環，　復別義依止。</div>
<div class='lg-row'>般若波羅蜜，　正攝八千頌，</div>
<div class='lg-row'>彼所得福蘊，　皆從般若生。</div>
</div></div>
<p class='juan'>佛母般若波羅蜜多圓集要義論</p>
</div><!-- end of div[@id='body'] -->
</body></html>