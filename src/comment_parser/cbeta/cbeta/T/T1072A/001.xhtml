<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>聖賀野紇哩縛大威怒王立成大神驗供養念誦儀軌法品</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1072A [cf. No. 901(Fasc. 6)]
<div class='div-jing'>
<p class='juan'><a id='mulu1' />聖賀野紇哩縛大威怒王立成大神驗供養念誦儀軌法品上卷</p><p class="byline">特進試鴻臚卿大興善寺三藏沙門大廣智不空奉　詔譯</p>
<div class="lg regular"><div class='lg-row'>歸命金剛手　密主大菩薩</div>
<div class='lg-row'>能說最上乘　令速證菩提</div>
<div class='lg-row'>賀野紇哩縛　能摧諸魔障</div>
<div class='lg-row'>以慈悲方便　現大忿怒形</div>
<div class='lg-row'>成大威日輪　照曜無邊界</div>
<div class='lg-row'>修行者暗暝　速得悉地故</div>
<div class='lg-row'>流沃甘露水　洗滌藏識中</div>
<div class='lg-row'>熏習雜種子　速集福智聚</div>
<div class='lg-row'>獲圓淨法身　故我稽首禮</div>
<div class='lg-row'>我今依密言　微妙理趣教</div>
<div class='lg-row'>說最密儀軌　阿闍梨先擇</div>
<div class='lg-row'>修密言弟子　淨信三寶者</div>
<div class='lg-row'>愛敬於大乘　渴仰瑜伽教</div>
<div class='lg-row'>好修菩薩行　其心不怯弱</div>
<div class='lg-row'>求學相應門　捨身命及財</div>
<div class='lg-row'>無厭倦悋惜　族姓具諸根</div>
<div class='lg-row'>多聞護正法　愛樂六度行</div>
<div class='lg-row'>愍念諸有情　常被大誓甲</div>
<div class='lg-row'>盡度無邊界　一切有情類</div>
<div class='lg-row'>令疾證菩提　阿闍梨若見</div>
<div class='lg-row'>如是法器人　方便而勸誘</div>
<div class='lg-row'>先當為演說　微妙菩提道</div>
<div class='lg-row'>善巧般若理　速疾菩提路</div>
<div class='lg-row'>然與受三歸　令發菩提心</div>
<div class='lg-row'>次授與三世　無礙三種戒</div>
<div class='lg-row'>菩薩之律儀　方引入輪壇</div>
<div class='lg-row'>受與本所尊　持明護灌頂</div>
<div class='lg-row'>應示曼荼羅　告令三昧耶</div>
<div class='lg-row'>從今至成佛　勿捨菩提心</div>
<div class='lg-row'>恭敬阿闍梨　等同一切佛</div>
<div class='lg-row'>猶如執金剛　於諸同學處</div>
<div class='lg-row'>深敬不輕慢　從師受金剛</div>
<div class='lg-row'>及受金剛磬　為求悉地故</div>
<div class='lg-row'>乃至菩提場　常持不應捨</div>
<div class='lg-row'>親對灌頂師　具受本尊教</div>
<div class='lg-row'>決定無疑謬　然後勇進修</div>
</div><p>修瑜伽者。從師受得本尊儀軌已。當於閑處。或於山林幽谷諸教所說勝上之處建立淨室。或於精舍治其地。以瞿摩夷塗拭。又白檀泥塗道場。周匝懸播上施天蓋。於壇西安本尊像。瑜伽者於壇東對像。敷茅薦為座。或坐被脚小床上。分布漫荼羅列諸聖位。置二閼伽滿盛香水。安四賢瓶於壇四角。每日取種種時花散壇上。燒香塗香燈明飲食及菓子。加持分布四邊供養。隨力所<span class='corr'>辦</span>陳設莊嚴。每入道場虔誠作禮。發露懺悔隨喜勸請迴向發願。爾時金剛手菩薩告文殊師利言。有大威怒王聖馬頭尊。我今說是心及妙印故。一切大眾咸來至此。時金剛手菩薩。復告文殊師利言。善男子諦聽無邊功力勇健無邊如來。奉事是大威怒王。復過去阿僧祇俱胝如來。皆蒙教示得成無上正等菩提。有無量天龍八部等。恒常供養恭敬承事。若纔憶念是威怒王。能令一切作障難者皆悉斷壞。一切障者不敢親近。常當遠離。是修行者所住之處四十里內。無有魔事及諸鬼神等。與諸大菩薩共同得止住。時金剛手菩薩從三摩地。警覺召集一切聲聞辟支佛。一切天龍藥叉乾闥。婆阿素羅迦嚕羅緊那羅摩睺羅誐人及非人一切群生等。皆來集會。復抽撮彼群生。眾生差別之心。令同一體等住三摩地。各俱胝焚燒世界火滅。唯成一大火聚。如七日光照。大馬口等眾流俱湊吞納。無餘盡成猛焰。說是大威怒王聖者馬頭尊微妙心。亦如大馬口吞噉。焚燒一切眾生藏識中若于熏習雜種心等。說最勝根本真言曰。</p>
<p class="dharani">曩莫三曼多嚩日囉<span class='note-inline'>(二合)</span>赧<span class='note-inline'>(一)</span>跢姪他<span class='note-inline'>(二)</span>主嚕主嚕<span class='note-inline'>(三)</span>毘主嚕毘主嚕<span class='note-inline'>(四)</span>伽跢藥叉<span class='note-inline'>(五)</span>摩訶婆囉<span class='note-inline'>(六)</span>薩嚩毘底娜<span class='note-inline'>(二合)</span>毘那夜迦<span class='note-inline'>(七)</span>皤陀匝謨枳底<span class='note-inline'>(二合八)</span>沒跢野吽發吒<span class='note-inline'>(九)</span></p>
<p>纔誦此妙真言。三千大千世界六種震動。一切佛剎土咸被大威怒王火光焚燒。同一體相成大火聚。蘇彌盧山摩訶蘇彌盧山。鐵圍山大鐵圍山。一切大海皆悉枯涸。乾燒成就灰燼。聖者馬頭尊大威怒王妙心三摩地如是。行者常應住大菩提心深起悲愍。即運心觀想遍滿虛空一切如來。具諸相好皆入法界定。又觀自身住佛海會中。即結警覺一切如來印。二手各作金剛拳。檀慧相鉤。直舒進力二度側相拄。誦真言曰。</p>
<p class="dharani">唵嚩日嚕<span class='note-inline'>(二合)</span>底瑟姹<span class='note-inline'>(二合)</span>吽</p>
<p>由結此印誦警覺真言。一切如來皆從定出。瑜伽者應作是思惟啟告諸佛。我身少慧少福沒於苦海。伏乞諸佛威神之力。唯願不捨大悲本願。慈悲矜愍觀察護念拔濟於我。彼一切如來各以神力。加持護念修瑜伽者。獲無量福聚身心自在。</p>
<p>次應禮四方如來請求加護。先禮東方阿閦如來等一切如來。瑜伽者即以全身委地。二手金剛合掌長舒頂上。以心著地至誠敬禮。</p>
<p>真言曰。</p>
<p class="dharani">唵薩嚩怛他<span class='note-inline'>(引去)</span>蘗多<span class='note-inline'>(一)</span>布<span class='note-inline'>(引)</span>儒<span class='note-inline'>(鏃固反引)</span>跛婆他<span class='note-inline'>(二合引)</span>曩<span class='note-inline'>(引)</span>夜<span class='note-inline'>(引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合引)</span>多夜<span class='note-inline'>(引)</span>銘<span class='note-inline'>(引三)</span>薩嚩怛他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>薩怛嚩<span class='note-inline'>(二合)</span>地瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]<span class='note-inline'>(引五)</span>吽</p>
<p>由結捨身印及誦真言奉獻供養禮敬。瑜伽者由作此禮。乃至成佛。常得金剛薩埵加持。令菩提心圓滿。</p>
<p>次禮南方寶生如來等一切如來。如前展身委地。金剛合掌下當心。以額著地至誠禮敬。</p>
<p>真言曰。</p>
<p class="dharani">唵薩嚩怛他<span class='note-inline'>(去引)</span>蘖多<span class='note-inline'>(一)</span>布<span class='note-inline'>(引)</span>惹<span class='note-inline'>(引)</span>鼻曬<span class='note-inline'>(引)</span>迦<span class='note-inline'>(引)</span>夜<span class='note-inline'>(引)</span>多麼<span class='note-inline'>(二合)</span>南<span class='note-inline'>(二)</span>[寧*頁]哩野<span class='note-inline'>(二合引)</span>多<span class='note-inline'>(上)</span>夜<span class='note-inline'>(引)</span>銘<span class='note-inline'>(三)</span>薩嚩多他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>囉怛曩<span class='note-inline'>(二合)</span>鼻詵<span class='note-inline'>(去)</span>左[牟*含]<span class='note-inline'>(引五)</span>怛羅<span class='note-inline'>(二合引)</span></p>
<p>由結捨身印及誦真言奉獻供養敬禮故。乃至成佛。地地中常得虛空藏菩薩受與灌頂。福德圓滿具諸相好。當為三界法王。</p>
<p>次禮西方無量壽如來等一切如來。如前展身金剛合掌置於頂上。以口著地至誠敬禮。</p>
<p>真言曰。</p>
<p class="dharani">唵薩嚩怛他<span class='note-inline'>(去引)</span>蘖多<span class='note-inline'>(一)</span>布<span class='note-inline'>(引)</span>惹<span class='note-inline'>(引)</span>鉢羅<span class='note-inline'>(二合)</span>襪怛曩<span class='note-inline'>(引)</span>夜<span class='note-inline'>(引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合引)</span>多<span class='note-inline'>(上)</span>夜<span class='note-inline'>(引)</span>銘<span class='note-inline'>(三)</span>薩嚩怛他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>達磨鉢羅<span class='note-inline'>(二合)</span>襪怛野[牟*含]<span class='note-inline'>(五引)</span>紇哩</p>
<p>由結捨身印及誦真言奉獻供養禮敬故。乃至成佛。常得觀自在菩薩加持。智慧圓滿轉妙法輪。</p>
<p>次禮北方不空成就如來等一切如來。展身如前金剛合掌置於當心。以頂著地至誠禮敬。</p>
<p>真言曰。</p>
<p class="dharani">唵薩嚩怛他<span class='note-inline'>(去引)</span>蘖多<span class='note-inline'>(一)</span>布<span class='note-inline'>(引)</span>惹<span class='note-inline'>(引)</span>羯麼抳阿<span class='note-inline'>(去引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合)</span>多<span class='note-inline'>(上)</span>夜<span class='note-inline'>(引)</span>銘<span class='note-inline'>(三)</span>薩嚩怛他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>羯磨矩嚕[牟*含]<span class='note-inline'>(引五)</span>阿</p>
<p>由結捨身印及誦真言奉獻供養禮敬故。乃至成佛。常得金剛業菩薩加持。以一切佛世界成就廣大供養業。瑜伽者即結跏趺坐。端身正念不動支節。閉目靜寂入四無量心觀。即結定印。初入慈無量心定。以愍清心。遍緣六道四生一切有情。皆具如來藏。備三種身口意金剛。以我修三密功德力故。願一切有情等同普賢菩薩。如是觀已。即誦大慈三摩地真言曰。</p>
<p class="dharani">唵摩賀<span class='note-inline'>(引)</span>昧<span class='note-inline'>(引)</span>怛囉<span class='note-inline'>(二合)</span>夜娑頗<span class='note-inline'>(二合)</span>羅</p>
<p>次應入悲無量心三摩地智。以悲愍心遍緣。六道四生一切有情。沈溺生死苦海不悟自心。妄生分別起種種煩惱隨煩惱。是故不達真如平等如虛空超恒沙功德。以我修三密加持力故。願一切有情等同虛空藏菩薩。如是觀已。即誦大悲三摩地真言曰。</p>
<p class="dharani">唵摩賀<span class='note-inline'>(引)</span>迦嚕拏<span class='note-inline'>(上)</span>夜<span class='note-inline'>(引)</span>娑頗<span class='note-inline'>(二合)</span>羅</p>
<p>次應入喜無量心三摩地智。以清淨心遍緣。六道四生一切有情。本來清淨。由如蓮花不染客塵自性清淨。以我修三密功德力故。願一切有情等同觀自在菩薩。如是觀已。即誦大喜三摩地真言。</p>
<p class="dharani">唵秫<span class='note-inline'>(詩筆反)</span>馱鉢羅<span class='note-inline'>(二合)</span>謨<span class='note-inline'>(引)</span>娜娑頗<span class='note-inline'>(二合)</span>羅</p>
<p>次應入捨無量心三摩地智。以平等心遍緣。六道四生一切有情。皆離我我所離蘊處界。及離能取所取。於法平等。心本不生性相空故。以我修三密功德力故。願一切有情等同虛空庫菩薩。如是觀已。即誦大捨三摩地真言曰。</p>
<p class="dharani">唵摩護<span class='note-inline'>(引)</span>閉乞灑<span class='note-inline'>(二合引)</span>娑頗<span class='note-inline'>(二合)</span>羅</p>
<p>瑜伽者由修習四無量心定誦四無量心真言。於未來所有人天種種魔業障難悉皆除滅。身中頓集無量福聚。心得調柔堪任自在。修瑜伽者不應執著外清淨。常以勝義自性清淨法水洗滌身心。如理相應誦清淨真言三遍。真言曰。</p>
<p class="dharani">唵娑嚩<span class='note-inline'>(二合)</span>婆<span class='note-inline'>(引)</span>嚩秫馱<span class='note-inline'>(引)</span>薩嚩達莫<span class='note-inline'>(引)</span>娑嚩<span class='note-inline'>(二合引)</span>婆嚩秫度憾</p>
<p>如金剛頂瑜伽經中說。身口意金剛菩提心為先。淨心為澡浴。利樂修瑜伽者。即取塗香塗。二手合掌當心。即結如來部三摩耶契。如未敷蓮合掌。即以進力附忍願上節。禪智各附進力側。結成印已。誦真言入瑜伽作意觀。一切如來遍滿虛空。願加持我。又想從印流出無量光明。照觸盡無餘一切有情。速證平等真如。以此佛三昧耶契速證瑜伽。願一切有情證得究竟大菩提。即誦真言曰。</p>
<p class="dharani">曩莫三曼多沒馱南<span class='note-inline'>(引)</span>唵怛他<span class='note-inline'>(引)</span>蘖妬納婆<span class='note-inline'>(二合)</span>嚩野娑嚩<span class='note-inline'>(二合引)</span>賀</p>
<p>由誦此真言及結印作意。等同一切如來。當獲具相卅二無見頂相三身圓滿。以此印安於頂上。隨便解散。</p>
<p>次結蓮花部三摩耶印。又芙蓉合掌當自心前。檀慧禪智並竪。餘六度散開屈如八葉蓮花。結印已誦真言。入甚深大悲瑜伽三摩地觀。滿虛空界觀自在菩薩與無量持蓮花者。願加持我。復起此觀。從印流出無量光明。照觸六趣有情根本藏識中雜染種子。獲得自他平等無緣大悲。速得如幻三摩地。隨類六趣示現種種身。四無礙解脫具六十四種梵音。頓應一切有情以成佛道。真言曰。</p>
<p class="dharani">曩莫劍摩攞播拏曳唵鉢納摩<span class='note-inline'>(二合)</span>納婆<span class='note-inline'>(二合)</span>嚩<span class='note-inline'>(引)</span>也娑嚩<span class='note-inline'>(二合引)</span>訶</p>
<p>由結此印及誦真言加持故。等同觀自在菩薩。當獲十地十自在三種意生身。以此印於自口上解散。</p>
<p>次結金剛部三昧耶印。二手相背檀慧禪智互相叉。結印成已誦真言。入菩提心三摩地觀。遍滿虛空界金剛手菩薩。與馬頭無量忿怒眾集會。願加持我。復想從印流出無量光明。照觸一切有情不定趣異生趣向二乘。速成大菩提。真言曰。</p>
<p class="dharani">曩莫三滿跢嚩日囉<span class='note-inline'>(二合)</span>赧<span class='note-inline'>(引)</span>唵嚩日嚕<span class='note-inline'>(二合引)</span>納婆<span class='note-inline'>(二合)</span>嚩<span class='note-inline'>(引)</span>也婆嚩<span class='note-inline'>(二合引)</span>訶</p>
<p>由誦此真言及結印作意。不久當得金剛薩埵身口意金剛。能說密教教令輪。以作盡無餘有情上中下悉地。速疾頓證悉地。因便以此印。當自心前解散。</p>
<p>復作是念。盡無餘世界中。有無量無邊有情。雖發無上菩提之心。雖積集福德智慧資糧。闕瑜伽智慧方便加持妙法。退失善根諸魔得便。云何為彼引入解脫輪。為一一有情。說三密瑜伽微妙大乘。速疾頓獲世間出世間殊勝悉地果報。發如是心。則成被大誓莊嚴甲冑。</p>
<p>次應結金剛明王最勝印。</p>
<p>二手內縛忍願並申。以進力二度屈如鉤。當忍願初節背。如三股金剛杵形。禪智並申。直附忍願側。</p>
<p>真言曰。</p>
<p class="dharani">曩莫三曼多沒馱南<span class='note-inline'>(引)</span>唵嚩日囉<span class='note-inline'>(二合)</span>銀儞<span class='note-inline'>(二合)</span>鉢囉<span class='note-inline'>(二合)</span>捻<span class='note-inline'>(引)</span>跛跢<span class='note-inline'>(二合引)</span>也娑嚩<span class='note-inline'>(二合引)</span>賀</p>
<p>以此印印額左右肩心喉等五處頂上散。由結此印及誦真言作意。即成被金剛甲冑。同金剛明王威光赫奕。無量無邊金剛族使者侍衛。一切障難及不善心有情無能侵害。上於虛空界乃至下風輪際。所有空行地居。下毘那夜迦等類。皆起慈心不能為障礙修真言行菩薩。</p>
<p>次應結金剛輪菩薩印誦真言。以入曼荼羅者。受得三世無障礙三種菩薩律儀。由入曼荼羅身心備十佛微塵剎世界微塵三摩耶無作禁戒。因屈伸俯仰發言吐氣起心動念。廢忘菩提之心退失善根。以此印契真言殊勝方便誦持作意。能除違犯愆咎。三昧耶如故倍加光顯。能淨身口意故。則成入一切曼荼羅得灌頂三摩耶。則應結契。二手內相叉。進力並申直。忍願纏進力初節前。各以峯相跓。禪智並申直。當心誦真言七遍。真言曰。</p>
<p class="dharani">曩莫悉底哩也<span class='note-inline'>(四合)</span>地尾<span class='note-inline'>(二合)</span>迦<span class='note-inline'>(引)</span>南<span class='note-inline'>(引)</span>怛他<span class='note-inline'>(引)</span>蘖跢<span class='note-inline'>(引)</span>南<span class='note-inline'>(引)</span>闇尾囉爾尾囉爾摩訶斫羯羅嚩日囉<span class='note-inline'>(二合)</span>娑跢娑跢娑羅帝娑羅帝怛羅<span class='note-inline'>(二合)</span>以怛羅<span class='note-inline'>(二合)</span>以尾馱麼爾三畔惹儞怛囉<span class='note-inline'>(二合)</span>麼底悉馱<span class='note-inline'>(引)</span>儗哩<span class='note-inline'>(二合)</span>怛囕<span class='note-inline'>(二合引)</span>娑嚩<span class='note-inline'>(二合)</span>賀</p>
<p>誦此真言時作是觀念。盡虛空界遍法界三界生死六趣有情。速得入金剛界大曼荼羅。等同金剛薩埵大菩薩。</p>
<p>次結金剛合掌印。二手十度。右押左互相交合即成。真言曰。</p>
<p class="dharani">唵嚩日朗<span class='note-inline'>(二合引)</span>惹哩</p>
<p>由結金剛合掌印。速得滿足十波羅蜜。得十自在。</p>
<p>次結金剛縛印。以前印十度外相叉作拳即成。真言曰。</p>
<p class="dharani">唵嚩日囉<span class='note-inline'>(二合)</span>滿馱</p>
<p>由結金剛縛印。瑜伽者速得十地滿足。</p>
<p>次結摧十種障金剛縛印。如前金剛縛。以印三度掣拍心上即成。真言曰。</p>
<p class="dharani">唵嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒</p>
<p>由結此印能摧滅心中十種惑障。則顯現發揮身口意金剛。</p>
<p>次結金剛遍入印。如前金剛縛印。禪智屈入掌。各捻戒方置於心上。真言曰。</p>
<p class="dharani">唵嚩日囉<span class='note-inline'>(二合引)</span>吠<span class='note-inline'>(微閉反)</span>捨惡</p>
<p>由結此印。瑜伽者。身中三密金剛。皆得順伏加持不散。</p>
<p>次結金剛拳三昧耶印。如前金剛縛遍入印。進力屈跓禪智背即成。真言曰。</p>
<p class="dharani">唵嚩日囉<span class='note-inline'>(二合)</span>母瑟置<span class='note-inline'>(二合)</span>鑁</p>
<p>由結金剛拳三摩耶印。身口意金剛合為一體。修瑜伽者速得一切成就。</p>
<p>次結三摩耶印。如前金剛縛。直竪忍願相合即成。誦真言一遍。真言曰。</p>
<p class="dharani">唵三<span class='note-inline'>(去)</span>麼野娑怛鑁<span class='note-inline'>(二合)</span></p>
<p>則觀自身等同金剛薩埵處在月輪。又觀金剛薩埵。在身前如鏡中像。與身相對等無有異。由結此印誦真言觀念相應故。即得於一切印為主宰。</p>
<p>次結大三摩耶真實印。二手金剛縛。忍願屈入掌面相合。檀慧禪智直竪相合。以忍願頭觸心上。真言曰。</p>
<p class="dharani">唵三<span class='note-inline'>(去)</span>摩野斛<span class='note-inline'>(引)</span>素囉多娑怛鑁<span class='note-inline'>(三合)</span></p>
<p>由結此印。警覺瑜伽者身中金剛薩埵。以威神力加持行者。速得成就普賢菩薩身。</p>
<p>次結蓮花三昧耶印。如前金剛縛。檀慧禪智竪相合置於口上。誦真言曰。</p>
<p class="dharani">唵嚩日囉<span class='note-inline'>(二合)</span>跛娜麼<span class='note-inline'>(二合)</span>三<span class='note-inline'>(去)</span>麼野娑怛鑁<span class='note-inline'>(三合)</span></p>
<p>瑜伽者作是思惟。我今此身等同觀自在菩薩。想左手當心執蓮花。右手作開敷花勢。住圓滿月輪中了了分明。由結此印誦真言加持故。一切三摩地一切方便般若波羅蜜多。速得成就。</p>
<p>次結召罪印。二手金剛縛。忍願申如針。進力屈如鉤。起大悲愍心來去而觀想。召諸有情罪自身三惡趣眾罪召於掌。黑色如雲霧。眾多諸鬼形。真言曰。</p>
<p class="dharani">唵薩嚩播波迦哩灑拏尾戍馱曩嚩日囉<span class='note-inline'>(二合)</span>薩怛嚩<span class='note-inline'>(二合)</span>三摩耶吽發吒</p>
<p>次結摧罪印。八度內相叉。忍願如前竪。應觀獨鈷杵。當心觀自相變成降三世。勵聲誦真言。內起慈悲。忍願應三拍。摧諸有情罪。三惡趣皆辟除。真言曰。</p>
<p class="dharani">唵嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒</p>
<p>由結此印。能摧滅心中十種惑障。則顯現發揮身口意金剛。</p>
<p>次結三摩地印。如前金剛縛仰安跏趺上。進力屈中節竪相背。禪智橫相拄於進力上。即誦真言曰。</p>
<p class="dharani">唵三<span class='note-inline'>(去)</span>麼地跛娜銘<span class='note-inline'>(二合)</span>紇哩<span class='note-inline'>(二合引入)</span></p>
<p>次結定中禮佛印。即先五輪著地作禮。則兩手蓮花合掌。復想自身遍禮一切如來及菩薩足。真言曰。</p>
<p class="dharani">唵薩嚩怛他<span class='note-inline'>(引)</span>蘖多播<span class='note-inline'>(引)</span>娜滿娜迦路弭</p>
<p>由此真言加持故。能令瑜伽者不起于座遍至十方。真實敬禮一切塵剎海會諸佛如來。瑜伽者端身正坐儼然不動。想自身在一切如來海會。觀一一佛身微細由如胡麻。相好具足了了分明。即入觀自在菩薩智作是思惟。一切法本來清淨。我亦清淨。於世間貪愛清淨故。則瞋恚清淨。於世間塵垢清淨故。則一切罪清淨。於世間一切法清淨故。則一切有情清淨。於世間般若波羅蜜多清淨故。則薩婆若清淨。瑜伽者作是觀已。身心豁然清淨。即誦通達心真言曰。</p>
<p class="dharani">唵唧多<span class='note-inline'>(上)</span>鉢囉<span class='note-inline'>(二合)</span>底吠鄧迦嚕<span class='note-inline'>(引)</span>弭</p>
<p>瑜伽者誦無限數。當證二無我顯現如來藏證圓滿菩提心。即誦菩提心真言曰。</p>
<p class="dharani">唵冐<span class='note-inline'>(引)</span>地唧多<span class='note-inline'>(上)</span>母多跛<span class='note-inline'>(二合)</span>娜夜<span class='note-inline'>(引)</span>弭</p>
<p>即閉目澄心觀。自身中正當胸間。有圓滿清涼潔白滿月。一心專注更不易緣。於圓明上想有八葉蓮花。胎中觀紇哩<span class='note-inline'>(二合)</span>字如紅頗梨色。即誦加持蓮花真言曰。</p>
<p class="dharani">唵底瑟姹<span class='note-inline'>(二合)</span>跛娜麼<span class='note-inline'>(二合)</span></p>
<p>想其蓮花漸大。乃至遍滿小千世界及中千世界大千世界。其花具大光明照曜六道眾生滅除一切苦惱。彼等獲得安樂悅喜。即誦引蓮花真言曰。</p>
<p class="dharani">唵娑頗<span class='note-inline'>(二合)</span>羅跛娜麼<span class='note-inline'>(二合)</span></p>
<p>復想是蓮花漸斂漸小量等己身。即誦斂蓮花真言曰。</p>
<p class="dharani">唵僧<span class='note-inline'>(去)</span>賀羅跛娜麼<span class='note-inline'>(二合)</span></p>
<p>又想空中一切如來。悉皆入此蓮花中合為一體。其蓮花變成觀自在菩薩。身紅頗梨色坐蓮花臺上。首戴寶冠。冠中有化佛了了分明。以決定心如是觀已。而即誦自身成本尊瑜伽真言曰。</p>
<p class="dharani">唵嚩日囉<span class='note-inline'>(二合)</span>達謨<span class='note-inline'>(引)</span>唅</p>
<p>由誦此真言加持故。瑜伽者自身與本尊無有異也。</p>
<p>次結加持印。如前金剛縛。進力合竪屈如蓮葉。禪智並竪即成。以印加持四處。所謂心額喉頂各誦一遍。真言曰。</p>
<p class="dharani">唵嚩日囉<span class='note-inline'>(二合)</span>達磨<span class='note-inline'>(引)</span>地瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]<span class='note-inline'>(引)</span></p>
<p>由結此印加持故。修行者威德自在離諸障難。本尊瑜伽者速得成就。</p>
<p>次結佛寶冠灌頂印。如前金剛縛忍願直竪。進力相跓如蓮葉。安於額上誦真言三遍。真言曰。</p>
<p class="dharani">唵怛他<span class='note-inline'>(去引)</span>蘖多達麼吽<span class='note-inline'>(引)</span></p>
<p>由結此印及誦真言。則獲得無量壽如來寶冠灌頂。</p>
<p>次結蓮花鬘印。二手各作蓮花拳。當額如繫鬘。相遶三匝。即分頂。復亦繞三匝。兩邊徐徐下如垂帶勢。從檀慧度次第舒散十度。誦真言曰。</p>
<p class="dharani">唵跛娜麼<span class='note-inline'>(二合)</span>麼<span class='note-inline'>(上)</span>梨達摩紇哩<span class='note-inline'>(二合引)</span>[牟*含]</p>
<p>由結蓮花鬘印。當得為蓮花部中法王。</p>
<p>次結金剛甲冑印。二手各作金剛拳直舒進力。於二度端想唵砧<span class='note-inline'>(讁贊反)</span>二字。即誦被甲真言曰。</p>
<p class="dharani">唵嚩日囉<span class='note-inline'>(二合)</span>迦嚩左嚩日哩<span class='note-inline'>(二合引)</span>矩嚕嚩日囉<span class='note-inline'>(二合)</span>嚩日囉<span class='note-inline'>(二合)</span>唅</p>
<p>隨誦真言。以進力二度。初於心上相遶三匝。分至背後亦相遶。還却至心前。次遶右肩。次遶左肩。次至喉後至額。又至額前復至腦後。每處皆相繞三匝。如前徐徐兩邊下如垂帶勢。從檀慧度次第舒散十度。便以二手旋轉如舞。當心三度拍掌。即誦拍掌真言曰。</p>
<p class="dharani">唵跛娜麼<span class='note-inline'>(二合)</span>覩史野<span class='note-inline'>(二合)</span>斛</p>
<p>由結金剛甲冑印。乃至成佛。於一切處一切生。常被大慈金剛甲冑莊嚴身心。求世出世間悉地速疾成就。內外諸障毘那夜迦不能侵嬈。由誦真言金剛拍掌故。一切聖眾皆歡喜。</p>
<p>次應身前想。於下界風輪想憾字。黑色漸引。形如半月遍相稱如風輪。當思真實句。所謂一切法離因緣。次應於風輪上想鑁字。白色光明漸引。圓滿大小如本水輪。當思真實句。所謂諸法自性離言說。又於水輪上。想鉢囉<span class='note-inline'>(二合)</span>字門。變成金龜。放金色光明漸引。廣大無量由旬。當思真實義。所謂一切法勝義不可得以為方便。又於空中想欠字門。變成毘盧遮那如來。當思真實義。所謂一切法如虛空。佛身色如素月光。首戴金剛寶冠。瓔珞嚴飾。身被天妙輕衣。結菩提勝印。深起悲愍。一切有情被貪瞋癡煩惱火焚燒。積集無量不善極惡之業。想毘盧遮那遍身。流注甘露八功德水。色如珂雪。淋漓六趣一切有情煩惱之火。盈滿金輪龜背。為成大香乳海故。當結成就海印。十度內縛仰右旋。誦此真言曰。</p>
<p class="dharani">唵尾麼路<span class='note-inline'>(引)</span>捺地吽</p>
<p>為成就變化蓮花故。當觀囕字門流散赤焰而成火輪。其形三角漸引量同水輪。忽然之閒從金龜背。涌出八葉大蓮花。金剛為莖廣大無量由旬。於花臺中觀阿字門。當思真實義。所謂一切法本不生。從阿字門法界等流。涌出蘇彌盧山王。為成就妙高山故。當結成就寶山王印。十度內相交。為拳相合竪。真言曰。</p>
<p class="dharani">唵阿者攞吽</p>
<p>由此印密言三摩地故。便成蘇彌盧山王。四寶所成。七重金山周匝圍繞。山閒有八功德水。山王傍出四跳。四天王等天。各住本方。無量眷屬衛護金剛峯寶樓閣。其山縱廣八萬四千由旬。其地平正。為令堅密牢固如金剛下至空際。於其樓閣中觀阿字。次於東方觀吽字。又於南方觀怛洛字。又於西方觀紇哩字。次於北方觀惡字。變成五佛所居宮殿。即應結金剛橛印。戒從慧方背閒入掌。忍入願力閒亦然。方願峯從檀戒進忍閒向外出。餘度各以峯相跓結成印。以真言相印金剛橛。流散無量威猛火焰。以大指向地釘之。一誦一釘至三遍便止。即成堅固地界。真言曰。</p>
<p class="dharani">唵枳哩枳哩嚩日哩<span class='note-inline'>(二合)</span>勃律<span class='note-inline'>(二合)</span>滿馱滿馱吽發吒<span class='note-inline'>(半音)</span></p>
<p>由此印真言加持故。設於念誦處道場地中。不依法除一切過患不祥感招障難。由此印加持故。成金剛座。天魔及諸障者不為惱害。少用功力速疾獲大成就。隨心大小稱壇場地應知。</p>
<p>次結方隅界金剛牆印。準前橛印用禪智竪之。側如牆形。應觀印成金剛杵。從印流出無量熾盛金剛火焰。右旋印遶身三轉稱壇大小。即成金剛堅固之城。真言曰。</p>
<p class="dharani">唵薩羅薩羅嚩日囉<span class='note-inline'>(二合)</span>鉢羅<span class='note-inline'>(二合)</span>迦<span class='note-inline'>(引)</span>羅吽發吽<span class='note-inline'>(半音)</span></p>
<p>由結此印及誦真言作意加持故。一切諸佛尚不違越。何況諸餘難調者。毘那夜迦及毒蟲利牙爪者而能侵凌。瑜伽者又應於須彌山頂觀大寶殿。其殿無價摩尼所成。四方正等具足四門。其門左右有吉祥幢。軒楯周環遍垂珠鬘。瓔珞鈴鐸繒幡種種閒錯。而為莊嚴旋布殿中。微風搖激出和雅音。復於殿外四角及諸門角。以半滿月等金剛寶而飾之。寶柱行列垂妙天衣。周布香雲普雨雜花。復於其外有無量供具劫樹行列。諸天競奏眾妙音樂。寶瓶閼伽妙天妙飲食摩尼為燈。作此觀已而誦此偈。</p>

<div class="lg regular"><div class='lg-row'>以我功德力　如來加持力</div>
<div class='lg-row'>及以法界力　普供養而住</div>
</div><p>說此偈已。即結大虛空庫藏印。十度金剛縛。進力蹙如寶。禪智並申逼忍願。檀慧戒方合如幢。結定印誦真言。想從印流出如上供具樓閣等。真言曰。</p>
<p class="dharani">唵誐誐曩三婆嚩嚩日囉<span class='note-inline'>(二合)</span>穀<span class='note-inline'>(引)</span></p>
<p>以此真言印加持故。縱觀不成皆成真實廣大供養。由此法爾所成故。</p>
<p>又觀樓閣中有蓮花胎。於蓮花胎中想紇哩字。流出大光明。遍照無邊佛世界。所有受苦眾生。遇光照觸皆得解脫。從此大光明中。涌出馬頭大威怒王。有四面皆忿怒。虎牙上下出現。八臂各執器杖。安坐寶盤石上蓮花臺上。中面頂上有碧馬頭。髮如螺焰。身色赫奕如日輪。遍身火焰炯燃逾劫災火。焚燒內外人天業障。無量忿怒眾及十波羅蜜菩薩。周匝圍繞作侍衛。八供養菩薩各住本位。樓閣四隅有婆羅跢麼婆羅遮那一髻羅剎阿婆羅底等四大童子。各與無量眷屬前後圍繞。又八大龍王等。與無量龍王眾俱八方圍遶。又十二大天王重四邊圍繞。餘諸天八部以為眷屬。如是觀想無量聖眾及本尊。極須分明勿令忘失次第。即結纔發意轉法輪菩薩印。二手各作金剛拳。進力檀慧相鉤結。即誦真言曰。</p>
<p class="dharani">唵嚩日囉<span class='note-inline'>(二合)</span>斫羯囉<span class='note-inline'>(二合)</span>吽弱吽鑁斛<span class='note-inline'>(引)</span></p>
<p>即以印置於身前壇上。即成蓮花部母調伏大曼荼羅。以印安於心上。即自成大曼荼羅。以印觸本尊像。彼像或畫或銅或素。皆成大曼荼羅。以印置身前空中。即滿虛空界成大曼荼羅。修行者設有越法誤失三業破三摩耶戒。由結此印誦真言加持故。能除諸過皆得圓滿。</p>
<p>次結普請警覺一切聖眾印。如前金剛縛直竪忍願。進力屈如鉤即成。瑜伽者應以清和雅音。誦警覺聖眾真言三遍。警覺本尊并十<span class='corr'>波</span>羅蜜菩薩蓮花部聖眾真言曰。</p>
<p class="dharani">唵<span class='note-inline'>(去引)</span>夜<span class='note-inline'>(引)</span>呬<span class='note-inline'>(磬異反)</span>試伽囕<span class='note-inline'>(二合轉舌呼)</span>素蘖跢<span class='note-inline'>(引)</span>枳讓<span class='note-inline'>(二合)</span>吠<span class='note-inline'>(微閉反)</span>誐多<span class='note-inline'>(入聲)</span>鉢囉<span class='note-inline'>(二合)</span>拏<span class='note-inline'>(上)</span>弭旦<span class='note-inline'>(得安反)</span>帝嚩囉薩怛嚩<span class='note-inline'>(二合)</span>尾訖囉<span class='note-inline'>(二合)</span>麼<span class='note-inline'>(<span class='corr'>入</span>聲引二)</span>迦嚕<span class='note-inline'>(引)</span>呬薩鑁嚩囉娜<span class='note-inline'>(引)</span>摩賀<span class='note-inline'>(引)</span>摩攞<span class='note-inline'>(引入聲三)</span>阿<span class='note-inline'>(上)</span>贊拏迦<span class='note-inline'>(引)</span>薩怛嚩<span class='note-inline'>(二合)</span>尾秫<span class='note-inline'>(詩筆反)</span>地迦<span class='note-inline'>(引)</span>囉迦<span class='note-inline'>(引入四)</span>怛怛隷<span class='note-inline'>(二合)</span>難底<span class='note-inline'>(丁以反後同)</span>囉閻底<span class='note-inline'>(上同)</span>囉閻<span class='note-inline'>(五)</span>尾囉閻尾囉閻<span class='note-inline'>(六)</span>阿囉囉訖哩<span class='note-inline'>(二合)</span>播<span class='note-inline'>(引)</span>麼野<span class='note-inline'>(七)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>便結普召集佛菩薩印。即分前印。胸前交臂右押左。以忍願禪智彈指。即想左手拓金剛乾槌。右手執獨股金剛杵。搖擊聲徹十方世界。諸佛菩薩一切聖眾聞已。皆悉集會於曼荼羅上空中。瑜伽者即住觀自在菩薩三摩地。即誦蓮花部一百八名讚。普禮一切聖眾。誦讚歎曰。</p>
<p class="dharani">惹<span class='note-inline'>(自攞反)</span>野覩沒哩<span class='note-inline'>(二合鼻聲)</span>拏<span class='note-inline'>(上引)</span>羅餉佉惹<span class='note-inline'>(準上)</span>吒計捨迦羅<span class='note-inline'>(引)</span>跂馱囕<span class='note-inline'>(一)</span>鉢娜麼<span class='note-inline'>(二合)</span>嚩[口*朗]<span class='note-inline'>(引)</span>誐拽瑟置<span class='note-inline'>(二合)</span>怛羅<span class='note-inline'>(二合)</span>野寗<span class='note-inline'>(引)</span>怛羅<span class='note-inline'>(二合)</span>娑賀娑羅<span class='note-inline'>(二合)</span>步簪<span class='note-inline'>(自含反二)</span>娑怛多那莫娑訖哩<span class='note-inline'>(三合)</span>妬<span class='note-inline'>(引)</span>枇尾儞野<span class='note-inline'>(二合引)</span>馱囉禰<span class='note-inline'>(引)</span>嚩誐喃<span class='note-inline'>(三)</span>阿賀麼<span class='note-inline'>(上)</span>嚩路<span class='note-inline'>(引)</span>枳帝<span class='note-inline'>(引)</span>濕嚩<span class='note-inline'>(二合)</span>囉麌囕娑多<span class='note-inline'>(上)</span>簟鉢囉<span class='note-inline'>(二合)</span>拏多<span class='note-inline'>(入聲四)</span>跛娜麼<span class='note-inline'>(二合)</span>囉<span class='note-inline'>(引)</span>誐[寧*頁]<span class='note-inline'>(寧逸反)</span>摩<span class='note-inline'>(上)</span>灆<span class='note-inline'>(五)</span>迦<span class='note-inline'>(引)</span>麼<span class='note-inline'>(上)</span>囉<span class='note-inline'>(引)</span>誐母答[牟*含]<span class='note-inline'>(六)</span>路<span class='note-inline'>(引)</span>迦曩他曼馱銘<span class='note-inline'>(引七)</span>薩嚩秫<span class='note-inline'>(詩筆反)</span>馱</p>
<p>次結馬頭尊鉤印　二手金剛縛。進力屈如鉤。向身招之。誦真言三遍。真言曰。</p>
<p class="dharani">唵賀野疙哩<span class='note-inline'>(二合引)</span>嚩<span class='note-inline'>(一)</span>摩賀<span class='note-inline'>(引)</span>跛娜莽<span class='note-inline'>(二合)</span>矩舍<span class='note-inline'>(引二)</span>羯囉灑<span class='note-inline'>(二合)</span>野誐<span class='note-inline'>(引)</span>伽囕<span class='note-inline'>(二合三)</span>薩嚩跛娜麼<span class='note-inline'>(二合)</span>矩攞三<span class='note-inline'>(去)</span>麼琰<span class='note-inline'>(引四)</span>跛娜莽<span class='note-inline'>(二合引)</span>矩捨馱囉<span class='note-inline'>(五)</span>吽<span class='note-inline'>(引)</span>弱<span class='note-inline'>(六)</span></p>
<p>由結此印請召。一切聖眾皆來集會。</p>
<p>次結不空羂索菩薩印　二手蓮花合掌。進力禪智金剛縛。右手禪度入左手虎口中。即誦言曰。</p>
<p class="dharani">唵阿<span class='note-inline'>(上)</span>謨<span class='note-inline'>(引)</span>伽<span class='note-inline'>(去)</span>跛娜麼<span class='note-inline'>(二合)</span>播<span class='note-inline'>(引)</span>捨<span class='note-inline'>(一)</span>矩嚕<span class='note-inline'>(二合引)</span>馱<span class='note-inline'>(引)</span>羯囉灑<span class='note-inline'>(二合)</span>野<span class='note-inline'>(二)</span>鉢囉<span class='note-inline'>(二合)</span>吠<span class='note-inline'>(微閉反引)</span>捨野<span class='note-inline'>(三)</span>麼賀<span class='note-inline'>(引)</span>跛輸<span class='note-inline'>(上)</span>跛底<span class='note-inline'>(丁以反四)</span>焰麼嚩嚕拏<span class='note-inline'>(上)</span>矩吠<span class='note-inline'>(同前音引)</span>囉<span class='note-inline'>(五)</span>沒囉<span class='note-inline'>(二合)</span>憾麼<span class='note-inline'>(二合)</span>吠<span class='note-inline'>(引)</span>灑馱囉<span class='note-inline'>(六)</span>跛娜麼<span class='note-inline'>(二合)</span>矩攞三<span class='note-inline'>(去)</span>麼琰<span class='note-inline'>(引七)</span>吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引八)</span></p>
<p>由結此印。一切聖眾皆咸引入大曼荼羅。</p>
<p>次結蓮花鎖菩薩印　二手蓮花合掌。進力禪智金剛縛。各相捻如環。即誦真言曰。</p>
<p class="dharani">唵跛娜麼<span class='note-inline'>(二合)</span>娑怖<span class='note-inline'>(二合引)</span>吒滿馱<span class='note-inline'>(一)</span>薩嚩跛娜麼<span class='note-inline'>(二合)</span>矩攞<span class='note-inline'>(二)</span>三<span class='note-inline'>(去)</span>麼夜<span class='note-inline'>(引)</span>熾<span class='note-inline'>(引)</span>伽囕<span class='note-inline'>(三合三)</span>吽<span class='note-inline'>(引)</span>鑁<span class='note-inline'>(四)</span></p>
<p>由結此印。一切聖眾以大悲本誓。於道場中各依本位。堅住不散。</p>
<p>次結蓮花俱摩羅印　二手蓮花合掌。禪智屈入掌。各置檀慧戒方度間。即誦真言曰。</p>
<p class="dharani">唵殺穆佉<span class='note-inline'>(一)</span>娑曩得矩<span class='note-inline'>(二合)</span>麼<span class='note-inline'>(引)</span>羅<span class='note-inline'>(二)</span>吠<span class='note-inline'>(引準前音)</span>灑馱羅<span class='note-inline'>(三)</span>跛娜麼<span class='note-inline'>(二合)</span>吽吒夜<span class='note-inline'>(引)</span>吠<span class='note-inline'>(引)</span>捨野<span class='note-inline'>(四)</span>薩嚩跛娜麼<span class='note-inline'>(二合)</span>矩攞三<span class='note-inline'>(去)</span>摩琰<span class='note-inline'>(引五)</span>薩嚩母捺囕<span class='note-inline'>(二合引)</span>滿馱野<span class='note-inline'>(六)</span>薩嚩悉馱喻<span class='note-inline'>(引)</span>銘<span class='note-inline'>(引)</span>鉢囉<span class='note-inline'>(二合)</span>拽磋<span class='note-inline'>(七)</span>跛娜麼<span class='note-inline'>(二合引)</span>吠<span class='note-inline'>(引)</span>捨惡吠<span class='note-inline'>(引)</span>捨惡<span class='note-inline'>(八)</span></p>
<p>由結此印誦真言三遍。一切聖眾皆大歡喜。</p>
<p>次應辟除諸魔作障難者。當用降三世威怒印真言。於兩目童人上觀紇哩字。變為日輪。流出無量威光。於一一光道上有種種金剛火焰猛利杵。顰眉怒目右旋顧視菩薩大眾。由此金剛威怒眼顧視。諸魔隱在大眾中者皆悉退散。以此瞻覩。本尊及聖眾咸皆歡喜。即結印二手各作金剛拳。加右左手腕上。檀慧反相鉤。直竪進力。安印當心誦真言三遍。真言曰。</p>
<p class="dharani">唵遜婆<span class='note-inline'>(去引)</span>[寧*頁]遜婆<span class='note-inline'>(去引)</span>吽<span class='note-inline'>(短聲後同一)</span>仡哩<span class='note-inline'>(二合)</span>釁拏<span class='note-inline'>(二合)</span>仡哩<span class='note-inline'>(二合)</span>釁拏<span class='note-inline'>(二合引)</span>跛野吽<span class='note-inline'>(三)</span>阿<span class='note-inline'>(去引)</span>曩野斛<span class='note-inline'>(引四)</span>婆<span class='note-inline'>(去)</span>誐鑁嚩日囉<span class='note-inline'>(二合引)</span>吽發吒</p>
<p>由結此印誦真言住此忿怒三摩地。身心所有煩惱業障。以金剛猛利慧火焚燒盡。即以印左轉三匝。辟除障者。便右轉三匝。隨意大小結為方隅界。即印心額喉頂各誦一遍。頂上散印。</p>
<p>次結上方金剛網印。準前牆印。以禪智各捻進力下節。結印成已為金剛杵。又從印流出無量金剛杵。金剛杵皆流出無邊威焰。相續成網。頂上右旋印三匝。即誦真言曰。</p>
<p class="dharani">唵尾塞普<span class='note-inline'>(二合)</span>攞捺囉<span class='note-inline'>(二合)</span>乞灑嚩日囉<span class='note-inline'>(二合)</span>[口*半]惹攞吽發吒<span class='note-inline'>(半音)</span></p>
<p>由此網印誦真言加持故。即成堅固不壞之網。</p>
<p>次結火院密縫印　以左手掩右手背。竪禪智。結印成已當作此觀。從印流出金剛熾盛火焰。誦真言三遍。右遶身三匝。想於金剛牆外火焰圍繞。即誦真言曰。</p>
<p class="dharani">唵阿三磨銀儞<span class='note-inline'>(二合)</span>吽發吒<span class='note-inline'>(半音)</span></p>
<p>次結真實大三昧耶印　十度內相叉為拳。並竪忍願。屈進力如鉤。在忍願兩邊如三股杵形。以禪智附進力側。右旋印三匝。誦真言三遍。護於火院界外。即誦真言曰。</p>
<p class="dharani">唵賞羯禮摩訶三摩琰娑嚩<span class='note-inline'>(二合引)</span>賀<span class='note-inline'>(引)</span></p>
<p>由此印真言加持故。如金輪王等佛頂經說。若有人誦持頂輪王等佛頂。五百由旬內修餘部真言者。請本所尊念誦。聖者不降赴亦不與悉地。由一字頂輪王威德攝故。若結此大界。設隣近持誦輪王人。不能沮礙不奪威力。所持餘真言皆速得成就。</p>
<p>次獻閼伽水。二手捧閼伽器。當額獻誦真言七遍。想浴一切聖眾雙足。真言曰。</p>
<p class="dharani">娜莫三<span class='note-inline'>(去)</span>滿多母馱<span class='note-inline'>(引)</span>南<span class='note-inline'>(引一)</span>唵誐誐曩<span class='note-inline'>(二)</span>三<span class='note-inline'>(去)</span>麼<span class='note-inline'>(去引)</span>摻<span class='note-inline'>(去)</span>麼<span class='note-inline'>(三)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>瑜伽者獻閼伽時。心中所希望事。舉即發願啟白。聖者我所求悉地願速成就。</p>
<p>次結獻花座印　二手芙蓉合掌。如未敷蓮花勢當心。禪智各捻檀慧甲為臺。其餘度如金剛印成已。觀印為金剛蓮花。又想從印流出無量金剛蓮花座。奉獻本尊及聖眾等。誦真言曰。</p>
<p class="dharani">唵嚩日囉<span class='note-inline'>(二合)</span>迦麼羅娑嚩<span class='note-inline'>(二合引)</span>賀<span class='note-inline'>(引)</span></p>
<p>由結此印誦真言故。本尊及營從。則真實各受得座已。</p>
<p>次結蓮花喜戲菩薩印　二手蓮花合掌。禪智並竪微開。安於心上即成。瑜伽者觀想自身等喜戲菩薩。想從心中流出無量喜戲菩薩。供養本尊及一切聖眾。蓮花喜戲真言。</p>
<p class="dharani">唵破娜麼<span class='note-inline'>(二合)</span>邏<span class='note-inline'>(引)</span>細羅<span class='note-inline'>(引)</span>誐野<span class='note-inline'>(一)</span>摩賀<span class='note-inline'>(引)</span>禰<span class='note-inline'>(引)</span>尾<span class='note-inline'>(二)</span>囉<span class='note-inline'>(引)</span>誐布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>摩野吽<span class='note-inline'>(引三)</span></p>
<p>由結此印誦真言供養故。不久獲得如來地。住法圓滿現法樂住。證成無上菩提。</p>
<p>次結蓮花鬘菩薩印　即以前印舒臂向前。與自額齊。運想從額流出無量蓮花鬘菩薩。供養本尊及一切聖眾。蓮花鬘真言曰。</p>
<p class="dharani">唵跛娜麼<span class='note-inline'>(二合)</span>麼黎<span class='note-inline'>(一)</span>鼻詵<span class='note-inline'>(去)</span>左<span class='note-inline'>(引)</span>鼻曬<span class='note-inline'>(引)</span>迦<span class='note-inline'>(二)</span>布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>摩野吽<span class='note-inline'>(引三)</span></p>
<p>由結此印誦真言供養故。獲得相好具足。當為三界法王。</p>
<p>次結蓮花歌讚菩薩印　即以前印下至當齊。蓮花合掌徐徐漸上至口。以印從口向前下瀉。想從口流出無量蓮花歌讚菩薩。供養本尊及一切聖眾。蓮花歌讚真言曰。</p>
<p class="dharani">唵跛娜麼<span class='note-inline'>(二合)</span>儗<span class='note-inline'>(霓以反)</span>帝<span class='note-inline'>(一)</span>誐<span class='note-inline'>(引)</span>娜儗<span class='note-inline'>(準前引)</span>多<span class='note-inline'>(二)</span>布<span class='note-inline'>(引)</span>惹<span class='note-inline'>(引)</span>三麼曳<span class='note-inline'>(引)</span>吽<span class='note-inline'>(引三)</span></p>
<p>由結此印誦真言供養故。不久當具六十四種梵音四無礙辯。能於無量世界轉大法輪。</p>
<p>次結蓮花舞菩薩印　二手各作蓮花拳。先於胸右互相旋轉如舞。次於胸左亦互相旋轉如舞勢。次於頰右次於頰左如前旋轉。誦真言不閒斷。末後蓮花合掌置於頂上。想從頂流出無量蓮花舞菩薩。供養本尊及一切聖眾。蓮花舞真言曰。</p>
<p class="dharani">唵跛娜麼<span class='note-inline'>(二合)</span>[寧*頁]㗚<span class='note-inline'>(二合)</span>底曳<span class='note-inline'>(二合一)</span>薩嚩布<span class='note-inline'>(引)</span>惹<span class='note-inline'>(引二)</span>鉢囉<span class='note-inline'>(二合)</span><span class='corr'>韈</span>多曩三<span class='note-inline'>(去)</span>麼曳吽<span class='note-inline'>(引三)</span></p>
<p>由結此印誦真言供養故。當得三種迅疾意成身。剎那頃於無量世界作神通遊戲。利樂有情。廣作佛事。</p>
<p>次結蓮花焚香菩薩印。二手蓮花合掌。覆二手向下散。想從印流出妙香雲海遍周法界。普供養一切如來海會。蓮花焚香真言曰。</p>
<p class="dharani">唵跛娜麼<span class='note-inline'>(二合)</span>度<span class='note-inline'>(上引)</span>跛布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>鉢羅<span class='note-inline'>(二合)</span>賀囉<span class='note-inline'>(二合引)</span>娜野<span class='note-inline'>(二)</span>跛娜麼<span class='note-inline'>(二合)</span>矩羅娜以帝<span class='note-inline'>(三)</span>摩訶誐抳計<span class='note-inline'>(四)</span>跛娜麼<span class='note-inline'>(二合)</span>囉底吽<span class='note-inline'>(引五)</span></p>
<p>由結此印誦真言供養故。獲得如來無礙金剛解脫智。</p>
<p>次結蓮花花供養菩薩印　二手蓮花合掌。向上如散花勢。運想從印流出種種天妙花。普供養一切如來海會。蓮花花供養真言曰。</p>
<p class="dharani">唵補澁跛<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>跛娜麼<span class='note-inline'>(二合)</span>嚩<span class='note-inline'>(引)</span>悉[寧*頁]<span class='note-inline'>(二)</span>摩訶<span class='note-inline'>(引)</span>室哩<span class='note-inline'>(二合)</span>曳<span class='note-inline'>(三)</span>跛娜麼<span class='note-inline'>(二合)</span>矩羅鉢囉<span class='note-inline'>(二合)</span>底賀哩<span class='note-inline'>(四)</span>薩嚩<span class='note-inline'>(引)</span>羅攤<span class='note-inline'>(二合引)</span>娑<span class='note-inline'>(去引)</span>馱野吽<span class='note-inline'>(引五)</span></p>
<p>由結此印誦真言供養故。獲得百福莊嚴無邊受用身。</p>
<p>次結蓮花燈燭菩薩印　二手蓮花合掌禪智竪相合運想。從印流出無量摩尼燈光。普照一切佛剎。蓮花燈燭真言曰。</p>
<p class="dharani">唵儞<span class='note-inline'>(引)</span>跛布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>跛娜麼<span class='note-inline'>(二合)</span>矩羅遜娜哩<span class='note-inline'>(二)</span>摩訶努<span class='note-inline'>(引)</span>底野<span class='note-inline'>(二合引)</span>路<span class='note-inline'>(引)</span>揵散惹曩野<span class='note-inline'>(三)</span>跛娜麼<span class='note-inline'>(二合)</span>薩囉娑嚩<span class='note-inline'>(二合)</span>底吽<span class='note-inline'>(四短聲)</span></p>
<p>由結此印誦真言供養故。獲得如來清淨五眼。</p>
<p>次結蓮花塗香菩薩印　二手蓮花合掌當胸上。分散如塗香勢。想從印中流出塗香雲海。普供養一切如來海會。即誦蓮花塗香真言曰。</p>
<p class="dharani">唵獻馱布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>摩賀<span class='note-inline'>(引)</span>跛娜麼<span class='note-inline'>(二合)</span>矩羅<span class='note-inline'>(二)</span>際致矩嚕<span class='note-inline'>(三)</span>薩嚩羯麼<span class='note-inline'>(引)</span>抳迷<span class='note-inline'>(四)</span>跛娜麼<span class='note-inline'>(二合)</span>悉地吽<span class='note-inline'>(引五)</span></p>
<p>由結此印誦真言供養故。獲得戒定慧解脫解脫智見五分法身。</p>
<p>次結普供養印供養本尊及聖眾。二手十度初分相交。結印成已誦真言思惟。從印流出種種供養雲海。天妙妓樂歌舞嬉戲等。天妙衣服飲食燈明。閼伽賢瓶劫樹寶幢幡蓋諸寶等類。一切人天所有受用之物。眾多差別供養具。如大乘契經所說供養之具。周遍一切世界盡虛空遍法界。一切微塵剎土諸佛海會一一聖眾前。皆有真實供養。誦真言曰。</p>
<p class="dharani">曩莫薩嚩沒馱冐地薩怛嚩<span class='note-inline'>(二合引)</span>南<span class='note-inline'>(引)</span>薩嚩他<span class='note-inline'>(引)</span>欠嗢娜誐<span class='note-inline'>(二合)</span>帝娑頗羅呬[牟*含]誐誐曩劍<span class='note-inline'>(平)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>次誦本尊讚歎曰。</p>
<p class="dharani">唵嚩日囉<span class='note-inline'>(二合)</span>達摩蘇娑怛嚩<span class='note-inline'>(二合引)</span>囉他<span class='note-inline'>(一)</span>嚩日囉<span class='note-inline'>(二合)</span>鉢娜麼<span class='note-inline'>(二合)</span>蘇輸<span class='note-inline'>(引)</span>馱迦<span class='note-inline'>(二)</span>路<span class='note-inline'>(引)</span>計濕嚩<span class='note-inline'>(二合)</span>羅蘇嚩日囉<span class='note-inline'>(二合引)</span>乞叉<span class='note-inline'>(二合三)</span>嚩日囉<span class='note-inline'>(二合)</span>寧<span class='note-inline'>(上引)</span>怛羅<span class='note-inline'>(二合)</span>曩謨<span class='note-inline'>(引)</span>薩都<span class='note-inline'>(二合)</span>諦</p>

<p class='juan'>聖賀野紇哩縛念誦軌上卷</p></div>
</div><!-- end of div[@id='body'] -->
</body></html>