<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛藥叉瞋怒王息災大威神驗念誦儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1220
<div class='div-jing'>
<p class='juan'><a id='mulu1' />金剛藥叉瞋怒王息災大威神驗念誦儀軌</p><p class="byline">南天竺三藏金剛智奉　詔譯</p><p>爾時金剛手虛空庫菩薩摩訶薩。觀察天宮諸大菩薩天龍等八部。而從座起偏袒右肩。白釋迦牟尼佛言。乃往古昔無量俱胝大劫。為求法故。流轉器世間。多有波旬王等令我多退佛法。唯願薄伽梵。聽示現權身說大威神驗真言。佛言欲現何權身。答曰願現大聖藥叉金剛形。過去佛已現。現在佛今現。未來佛當現。我今非過去非現在非未來。現我自心三昧忿怒。而守護佛法愍念有情。佛言善哉大聖欲護持佛法愍念有情。仁者善可現權說大靈驗真言。我與仁加持護念。俱共說真言慈護持者。即時未起座。現三面六臂大威忿怒為毒形。以七珍瓔珞莊身。其身長大無量遍身火焰燃。如劫焰烟威猛。顧視四方如獸王象勇猛。誦真言先持行者。捧止羽為鈴拳當乳上。以觀羽作劍縛置膝上。以止羽共第一噁字反拳縮引。共第二鑁噁返觀羽。羽即二手如鳳威粕米勢。共第三噁下止上觀拍節出聲。共第四感引二羽磨轉。共五發吒互止觀上下三返以拳纏身。置頂左三轉成辟除。右三轉成結界。後以印各押四合。瞋目怒口。甚怖畏體誦明真言曰。</p>
<p class="dharani">曩莫三滿多沒馱南<span class='note-inline'>(引一)</span>阿冐迦<span class='note-inline'>(引)</span>也<span class='note-inline'>(二)</span>尾曩<span class='note-inline'>(引)</span>也<span class='note-inline'>(三)</span>噁<span class='note-inline'>(入四)</span>毘只迦<span class='note-inline'>(引)</span>也縛日羅菴<span class='note-inline'>(平引五)</span>設咄嚧<span class='note-inline'>(二合)</span>鑁噁<span class='note-inline'>(引六)</span>達磨薩嚩<span class='note-inline'>(引)</span>吒迦爾<span class='note-inline'>(若以反)</span>尾伽哩嚀<span class='note-inline'>(引)</span>尾伽哩嚀<span class='note-inline'>(引七)</span>設咄嚧<span class='note-inline'>(二合)</span>吽<span class='note-inline'>(引平)</span>噁<span class='note-inline'>(入八)</span>訖哩<span class='note-inline'>(二合)</span>訖哩<span class='note-inline'>(二合九)</span>伽[寧*頁]<span class='note-inline'>(八)</span>伽[寧*頁]<span class='note-inline'>(入引九)</span>伽伽[寧*頁]<span class='note-inline'>(引十)</span>感<span class='note-inline'>(入十一)</span>嗚祖<span class='note-inline'>(主於反)</span>摩羅[寧*頁]<span class='note-inline'>(引)</span>設咄嚧吽<span class='note-inline'>(引十三)</span>跋折羅跋折羅<span class='note-inline'>(十三)</span>多伽[寧*頁]<span class='note-inline'>(引)</span>也<span class='note-inline'>(十四)</span>多伽[寧*頁]<span class='note-inline'>(引)</span>也<span class='note-inline'>(十五)</span>娑發吒<span class='note-inline'>(二合十六)</span>娑發吒<span class='note-inline'>(二合十七)</span>吽發吒<span class='note-inline'>(引二合十八)</span></p>
<p>爾時佛說此真言。三千大千世界六種震動。摩醯首羅等大自在力王眾所居宮殿。皆悉散動不得安穩。悉雲集來頂戴藥叉金剛。唯願大力尊哀愍。令得我無畏安樂威德。藥叉王白佛言。此等魔王等。所憂惱如何願何為。佛言猶暫令可愍此等得樂。即許此等已。即時魔王白忿怒王言。我俱共加神力守護佛法各退散。若有惡人怨結於善人起擾惱。法師應當畫神驗忿怒王像隨意大少。作三角壇向人所居方。作惡心誦上大靈驗真言。每日三時二十一遍。滿三日已。惡人死亡眷屬無殘留。若欲甦生取蓮花根擣末。以大悲三昧真言一日一夜不飲食。滿一百八遍。即惡人及眷屬甦。於佛法起歸敬。二羽合拳屈進力。作谷口撥之。心起大悲。真言曰。</p>
<p class="dharani">曩莫三曼多沒馱南<span class='note-inline'>(引)</span>伽[口*尾]婆羅<span class='note-inline'>(二合)</span>設咄嚧嗚[合*牛]<span class='note-inline'>(引平)</span>莎嚩<span class='note-inline'>(二合)</span>賀</p>
<p>欲得佛法大靈驗。先像前作四肘方壇。壇中安白銅大器。盛滿香水。從月一日迄十五日。燒香散花致誠禮敬。誦大靈驗真言。晝夜無間不嘗睡眠。全堅固精進。且不安居不安立留。十五日間無斷絕。而滿十萬遍。藥叉王自現身加持持誦者。即念憐愍有情故。示現妙形像。二世菩提何非成就。即隨喜怖畏被此忿怒尊加持。時設諸惡人惡魔惡禽獸。乃至厭禱蠱術魑魅魍魎惡鬼神等。起惡心欲惱害行人。遠近來向行人住處。則路中自所殺害。此神驗卅里外圍繞。令無諸障礙。又金剛藥叉為施調伏故。說大威怒王根本大心真言<span class='note-inline'>(是呪印甚祕密故。非表儀軌。即在別卷。親近阿闍梨。承事可習學。甚密故)</span>誦此呪時。一切魔王鬼眾。不得安穩怖懼之事。如大靈驗真言無異。呪印別。若欲行此呪。如聖不動尊念誦儀軌。而作法先右膝著地。至心歸命一切佛菩薩。懺悔無始生死罪障。隨喜一切諸佛菩薩所集善根。勸請一切如來聖眾。發菩提心供養諸佛即勸請真言曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合)</span>藥叉<span class='note-inline'>(二合)</span>也多多那伽梨那<span class='note-inline'>(二)</span>尾[卄/補]吒<span class='note-inline'>(引)</span>吽吽莎嚩<span class='note-inline'>(二合)</span>賀<span class='note-inline'>(引)</span></p>
<p>澡像真言曰。</p>
<p class="dharani">唵吽娑婆嚕儞也<span class='note-inline'>(二合)</span>唅</p>
<p>閼伽真言曰。</p>
<p class="dharani">唵阿頗羅<span class='note-inline'>(二合)</span>底[寧*頁]<span class='note-inline'>(引)</span>吽</p>
<p>奉座真言曰。</p>
<p class="dharani">唵尾迦尼左羅尼<span class='note-inline'>(二)</span>噁<span class='note-inline'>(入)</span></p>
<p>著衣瓔珞真言曰。</p>
<p class="dharani">唵矩尼矩尼薩矩尼<span class='note-inline'>(引)</span>也伊<span class='note-inline'>(牟)</span></p>
<p>獻香花燈塗真言曰。</p>
<p class="dharani">唵摩尼<span class='note-inline'>(引)</span>娜伽伽娜三摩三摩矩囐提噁莎嚩<span class='note-inline'>(二合)</span>賀</p>
<p>讚嘆藥叉金剛曰。</p>
<p class="dharani">嚩日囉<span class='note-inline'>(二合)</span>噯咄羅藥乞叉嚩日囉<span class='note-inline'>(二合)</span>底哩[寧*頁]尾[卄/補]梨<span class='note-inline'>(二合)</span>賀[寧*頁]<span class='note-inline'>(引上)</span>嚩日囉<span class='note-inline'>(二合)</span>摩訶藥乞叉<span class='note-inline'>(上)</span>藥乞叉<span class='note-inline'>(上)</span>婆[寧*頁]伽[寧*頁]也<span class='note-inline'>(引平)</span>噁<span class='note-inline'>(短)</span></p>
<p>生歡喜悅意。可誦此讚嘆偈。</p>

<div class="lg regular"><div class='lg-row'>善哉善哉噁藥叉　憐愍有情我等類</div>
<div class='lg-row'>無倫比像化含靈　何者寧為何惱法</div>
</div><p>加持數珠真言曰。</p>
<p class="dharani">唵縛日囉豎尼</p>
<p>奉送真言曰。</p>
<p class="dharani">唵尾訖灑<span class='note-inline'>(二合)</span>耶吽噁<span class='note-inline'>(入)</span></p>
<p>上所說十種供養讚嘆等真言。皆持用三股金剛杵。二羽中受鈷當心誦一一真言。各應想流出威德。執持金剛鈷。真言曰。</p>
<p class="dharani">唵<span class='note-inline'>(一)</span>參㕹縛日羅<span class='note-inline'>(二合)</span>醯[寧*頁]尾吠縛日羅<span class='note-inline'>(二合)</span>噁</p>
<p>若欲一切障難解脫。合丸藥二兩。各把左右掌。踞著者而誦大靈驗真言七遍。加持著者塗背後。一時解脫一切障難一切口舌橫死短命等。若又欲急殺惡人。畫人像姓名置調伏壇。最初角削竹釘穿立腹中。誦大靈驗真言。以嚗噁卒怒心。呪一百八遍。一遍一打便斃。又欲急縛惡人令歸佛道。以惡心誦大呪三遍。取黑石共後發吒。羽內迴之自然被縛。又欲解免者。誦大慈三昧明三遍。便得本心即言。自今已後歸依佛道。更不生起邪見不善心。又欲好女自得及令他得。松皮書好女姓名。繫像前誦大慈三昧真言。七遍啟白威怒王。如是每日三時繫念。白啟威怒王慈愍故。自乘好女意。不令生他心自從宮宅出跉來。愛著夫人。更無他念。寧他妻非他夫。夫厭妻妻厭夫。一心一向歸後夫婦妻。俱常發菩提心。恒教化夫人矣。又欲得官位。像前至心燒香。設種種供養。三日三夜乃至七日七夜間。可誦大慈三昧。真言祈願。所願無一不成。則作增益法。自成就唯修行法時。隨念向望方。細示方如護摩壇作法已。欲出道場誦此真言。發遣聖眾。真言曰。</p>
<p class="dharani">唵嚩日囉<span class='note-inline'>(二合)</span>藥乞叉<span class='note-inline'>(二合)</span>底那底他也<span class='note-inline'>(二合)</span>毘吽吽噁</p>
<p>說此等種雜威德瞋怒法時。一切魔怨調伏加衛護。願護持佛法。是故行者修習時。慎莫起惡心數損他。有智人善悟是祕道。輒亂不得誦呪。唯除耎和忍辱人。年滿四十而得自順順他。智者若幼稚人行好習誦時不得解脫道。隨自損損他深過。行者多應有慈悲利益一切有情界。出堂任意而轉讀大乘。住不退轉地。</p>

<p class='juan'>金剛藥叉念誦儀軌</p></div>
</div><!-- end of div[@id='body'] -->
</body></html>