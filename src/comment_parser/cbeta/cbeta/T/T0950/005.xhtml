<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>菩提場所說一字頂輪王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu15' />菩提場所說一字頂輪王經卷第五</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-pin'><a id='mulu16' />
<p class='h1'>無能勝加持品第十一</p><p>爾時世尊觀金剛手祕密主復以伽他而誥之曰。</p>

<div class="lg regular"><div class='lg-row'>當於未來世　有情劣精進</div>
<div class='lg-row'>我慢嗔恚癡　無慚矯慳悋</div>
<div class='lg-row'>不能依儀軌　修習真言行</div>
<div class='lg-row'>是持誦之人　護摩所加持</div>
<div class='lg-row'>諸魔悉惑亂　悉無是思惟</div>
<div class='lg-row'>以明獲成就　虛受諸勤勞</div>
<div class='lg-row'>常作是思惟　愚夫常是說</div>
<div class='lg-row'>為息彼障故　亦除諸魔羅</div>
<div class='lg-row'>今說此大明　先佛之所說</div>
<div class='lg-row'>利益諸有情　是無能勝明</div>
<div class='lg-row'>若人常憶念　隨時住等引</div>
<div class='lg-row'>彼諸魔障者　悉皆得除滅</div>
<div class='lg-row'>即說真言句　爾時金剛手</div>
<div class='lg-row'>祕密藥叉主　心生大歡喜</div>
<div class='lg-row'>頂禮於世尊　大覺智莊嚴</div>
<div class='lg-row'>此大無能勝　是明我願聽</div>
</div><p>爾時世尊即說大無能勝陀羅尼曰。</p>
<p class="dharani">曩謨囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>也曩謨薩嚩沒馱冒地薩怛吠<span class='note-inline'>(二合)</span>毘藥<span class='note-inline'>(二合)</span>怛儞也<span class='note-inline'>(二合)</span>他<span class='note-inline'>(去引)</span>爾寧爾寧爾曩嚩黎怛也<span class='note-inline'>(去)</span>曩嚩黎怛也<span class='note-inline'>(去)</span>蘗多娑賀惹低薩嚩沒馱[寧*頁]曬尾諦阿目岐<span class='note-inline'>(岐曳切八)</span>阿鉢囉<span class='note-inline'>(二合)</span>底<span class='note-inline'>(丁以反)</span>賀低阿波羅爾諦尾囉而尾誐多婆<span class='note-inline'>(去)</span>曳尾摩黎儞捺囉<span class='note-inline'>(二合)</span>娑囉<span class='note-inline'>(二合)</span>吠婆嚩底曳<span class='note-inline'>(二合)</span>迦彌[口*梨]娜以諦奴囉地誐謎薩丁也<span class='note-inline'>(二合)</span>[寧*頁]囉俱[口*梨]摩囉嚩攞尾那設寧舍枳也<span class='note-inline'>(二合)</span>母寧悉諦<span class='note-inline'>(二合)</span>惹娑嚩隷曩尾哩曳<span class='note-inline'>(二合)</span>拏[口*洛]乞灑<span class='note-inline'>(二合)</span>[口*洛]乞灑麼麼薩跛哩嚩覽<span class='note-inline'>(去聲)</span>薩嚩多薩嚩迦覽囉惹主嚕娜迦虞哩也<span class='note-inline'>(二合)</span>設寧尾窟僧賀弭也<span class='note-inline'>(二合)</span>仡羅<span class='note-inline'>(二合)</span>娑哩薩哩<span class='note-inline'>(二合)</span>跛禰嚩彥達縛曩誐藥乞灑<span class='note-inline'>(二合)</span>囉剎娑弭底哩<span class='note-inline'>(二合)</span>比舍左步多阿鉢娑麼<span class='note-inline'>(二合)</span>囉布單曩羯吒布單曩迦區<span class='note-inline'>(去)</span>㗚那<span class='note-inline'>(二合)</span>塢娑多<span class='note-inline'>(二合)</span>囉迦謎怛羅訖哩<span class='note-inline'>(二合)</span>丁也<span class='note-inline'>(二合)</span>羯麼拏滿怛囉<span class='note-inline'>(二合)</span>庾誐祖㗚拏<span class='note-inline'>(二合)</span>庾誐拏枳儞庾<span class='note-inline'>(二合)</span>烏祖賀囉薩嚩婆也訥瑟跓<span class='note-inline'>(二合)</span>鉢捺囉<span class='note-inline'>(二合)</span>冒鉢薩俁波也細瓢曩謨窣覩<span class='note-inline'>(二合)</span>諦婆誐嚩底烏捺囉鼻爾拏儞哩儞哩囉怛那<span class='note-inline'>(二合)</span>俱攞娑摩失哩<span class='note-inline'>(二合)</span>諦弭里弭里阿迦捨駄覩虞左㘑企里企里薩嚩怛他蘖多哩也<span class='note-inline'>(二合)</span>室囉<span class='note-inline'>(二合)</span>迦楞迦羅步諦泥尾捻<span class='note-inline'>(奴揖反)</span>尾也<span class='note-inline'>(二合)</span>哩也<span class='note-inline'>(二合)</span>沒囉<span class='note-inline'>(二合)</span>憾麼<span class='note-inline'>(二合)</span>怛他櫱多努櫱諦尾濕嚩<span class='note-inline'>(二合)</span>進底也<span class='note-inline'>(二合)</span>嚩囉波囉波囉訖囉<span class='note-inline'>(二合)</span>謎曩謨婆誐嚩底波囉爾諦[口*洛]乞灑<span class='note-inline'>(二合)</span>[口*洛]乞灑<span class='note-inline'>(二合)</span>麼麼薩嚩訥瑟跓<span class='note-inline'>(二合)</span>鉢捺囉<span class='note-inline'>(二合)</span>吠<span class='note-inline'>(無肺反)</span>波也細毘藥<span class='note-inline'>(二合)</span>娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>說是陀羅尼　世間悉皆聞</div>
<div class='lg-row'>是大無能勝　能壞一切魔</div>
<div class='lg-row'>能增勤勇力　則住三昧形</div>
<div class='lg-row'>名為無能勝　說彼大心明</div>
<div class='lg-row'>大力極勇猛　不異於前明</div>
<div class='lg-row'>是心世尊說</div>
</div><p>真言曰。</p>
<p class="dharani">曩謨颯跢喃三藐三沒馱俱致南薩失囉<span class='note-inline'>(二合)</span>嚩迦僧伽喃薩嚩謎囉婆也底跢喃尾波尸曩薩諦<span class='note-inline'>(二合)</span>惹娑㗚[亭*夜]左始企曩薩怛<span class='note-inline'>(二合)</span>也尾濕嚩<span class='note-inline'>(二合)</span>步<span class='note-inline'>(入)</span>鉢囉<span class='note-inline'>(二合)</span>枳孃<span class='note-inline'>(二合)</span>也制鑁訖㘁<span class='note-inline'>(二合)</span>俱孫那嚩隷曩左羯諾迦牟尼始乞灑<span class='note-inline'>(二合)</span>也迦捨跛寫俁拏囉比舍枳也<span class='note-inline'>(二合)</span>僧賀寫弭里曳<span class='note-inline'>(二合)</span>拏塞嚩<span class='note-inline'>(二合)</span>娑底婆嚩覩摩摩薩嚩薩怛嚩<span class='note-inline'>(二合)</span>難者薩嚩婆庾鉢捺囉<span class='note-inline'>(二合)</span>吠<span class='note-inline'>(同上)</span>毘藥<span class='note-inline'>(二合)</span>怛儞也<span class='note-inline'>(二合)</span>他惹曳尾惹曳惹演底尾惹演底阿爾單惹曳若演底阿爾諦阿波囉<span class='note-inline'>(二合)</span>爾諦摩囉枳孃<span class='note-inline'>(二合)</span>鉢羅末娜寧曳娑嚩<span class='note-inline'>(二合引)</span>訶</p>

<div class="lg regular"><div class='lg-row'>說此心真言　應等正覺說</div>
<div class='lg-row'>七佛之世尊　顯揚諸功德</div>
<div class='lg-row'>即說是大明　利益修行者</div>
<div class='lg-row'>普遍諸世界　六種而振動</div>
<div class='lg-row'>一切魔宮殿　悉皆大振動</div>
</div><p>金剛手此真言句。一切諸佛所說。利益眾生故。祕密主或持誦輪王真言者。或持餘真言者以此真言加持結縷。或結袈裟角。或結頂髮。或樺皮上書帶頸臂。彼人速疾易得成就。本尊速現其前。念誦時若能憶持。金剛手我不見天世魔世沙門婆羅門眾中。若此真言加護。若穢者若淨者前。若人若非人或魔子或必舍遮。或毘那也迦或藥叉或鳩槃茶或羅剎娑。或餘類有情欲來障難。作是思惟。於阿吒迦嚩底<span class='note-inline'>(丁以反)</span>王宮不得入。若有違越此明清淨修行者。彼悉皆違逆金剛種族及自種族并親族朋友。不容住於彼。金剛手此明真言有大威力。於一切事業應作加護。應供正遍知印可。一切諸菩薩印可。</p>
</div>
<div class='div-pin'><a id='mulu17' />
<p class='h1'>菩提場所說一字頂輪王經證學法品第十二</p><p>爾時世尊知無盡法界已。除遣一切諸障。復誥金剛手菩薩言。金剛手若善男子善女人苾芻苾芻尼。若欲修習佛頂不思議印三摩地。彼苾芻住苾芻律儀。慇懃而護持。苾芻尼住苾芻尼律儀。塢波塞迦住塢婆塞迦律儀。塢波斯迦住塢波斯迦律儀。若是彼善男子修真言行者。彼先應入曼茶羅授三歸依發菩提心。應成就十善業道如說修真言行極善作意。親近承事善友。常修六念。應觀法界如虛空自性。應善修習入般若波羅蜜境界。於此觀行不欺誑不放逸。善應隨三世佛菩薩行行。住於阿蘭若。不顧戀一切身命。三時善應授三歸菩提心律儀戒。所聞甚深佛法憶持修行。善修四攝。於如來窣覩波前。常塗曼荼羅。於真言儀軌常精進。作窣覩波身口專精修行。不怒不躁不掉舉。口不多語不雜亂語不欺誑他。於諸有情常行恭敬愛樂心。善知如來密意之說。我略說。修行者常懷勇猛大精進意。安立一切有情於佛菩薩道。若修佛頂王真言行者。若修餘真言行者。應如所說功德。善應修行成就。如方廣經典所說真言行。應當修習。各住自律儀善應護持。復誥金剛手。如說修佛頂真言行者。已得成就身。如初出日輪。真金瓔珞臂釧。作閻浮檀金色。一切嚴具莊嚴其身。著天妙衣具諸相好。縱廣周停身相奇特。百千光明莊嚴。圓光一尋超過日輪。映奪一切色身。</p>
<p>復次金剛手。成就持明仙。纔見令一切眾生喜悅。猶如如意樹令滿一切所求。復次金剛手成就輪王佛頂菩薩。至於地獄雨種種天妙飲食。亦能滿一切眾生所須。有所希望者皆得滿足。我略說彼有大威德。金剛手成就輪王真言者。皆滿一切有情意樂。由心起念則令滿足。彼得輪王成就之人。住十地菩薩。不敢違越其教令。金剛手此一字輪王真言。一切真言中為王。大明王主。若修行滅除一切業障。亦滅除一切惡趣之業。得成此真言。一切神通悉皆現前。纔瞬目頃往於色究竟天。一切佛菩薩緣覺聲聞稱讚歡喜。得一切菩薩行。於餘世界自在遊行。於一切有情。隨其意趣。種種音聲而為說法。乃至我略說。於無量無邊世界有情。希奇行色最勝廣大獲得成就。爾時如來說伽他曰。</p>

<div class="lg regular"><div class='lg-row'>種種鬪戰空自在　如栽寶性而照曜</div>
<div class='lg-row'>若青蓮華在池開　彼勝驍勇威光色</div>
<div class='lg-row'>彼人悉皆超世明　毘鈕真言不可及</div>
</div><p>爾時世尊復誥金剛手祕密主。復說伽他曰。</p>

<div class="lg regular"><div class='lg-row'>略說普通法　祕密地居人</div>
<div class='lg-row'>明者先行後　指示相最勝</div>
<div class='lg-row'>地方說三種　卑濕及乾燥</div>
<div class='lg-row'>并以於高原　於明天所居</div>
<div class='lg-row'>名曰為勝地　中方說三種</div>
<div class='lg-row'>求成就之地　皆通於三種</div>
<div class='lg-row'>智者應觀察　淨不淨兩并</div>
<div class='lg-row'>天妙復三種　於此一一中</div>
<div class='lg-row'>各分為三種　河池海山王</div>
<div class='lg-row'>稱最勝成就　淨不淨德俱</div>
<div class='lg-row'>名中成就處　若是屍林地</div>
<div class='lg-row'>是名不淨處　此教一切處</div>
<div class='lg-row'>成就處三種　惡王賊飢儉</div>
<div class='lg-row'>是處不應居　行者有障難</div>
<div class='lg-row'>彼地不應住　極寒熱雨處</div>
<div class='lg-row'>於此教悉制　三時應念誦</div>
<div class='lg-row'>長養意樂故　應攝三種時</div>
</div></div>
<div class='div-pin'><a id='mulu18' />
<p class='h1'>菩提場所說一字頂輪王經護摩品第十三</p>
<div class="lg regular"><div class='lg-row'>復告金剛手　遠離於祕密</div>
<div class='lg-row'>成就不可得　於此經教中</div>
<div class='lg-row'>成就故說密　護摩爐差別</div>
<div class='lg-row'>應祕密而作　息災等三種</div>
<div class='lg-row'>一處不應作　若一處護摩</div>
<div class='lg-row'>護摩爐必謬　若於調伏爐</div>
<div class='lg-row'>不應作息災　如器中有毒</div>
<div class='lg-row'>盛乳必當壞　審觀三種事</div>
<div class='lg-row'>故說三種爐　餘教亦說三</div>
<div class='lg-row'>爐作是分別　於此應用之</div>
<div class='lg-row'>是故不相違　明屈屢草芽</div>
<div class='lg-row'>許用於牛酥　優曇鉢天木</div>
<div class='lg-row'>及以於乳木　并用欝金香</div>
<div class='lg-row'>三時作護摩　為求息災故</div>
<div class='lg-row'>獲得種種利　若被竊藥物</div>
<div class='lg-row'>應用黑油麻　和蜜常用之</div>
<div class='lg-row'>及波羅奢木　及與天木等</div>
<div class='lg-row'>應用白芥子　護摩而稱讚</div>
<div class='lg-row'>於諸三種法　而用酥護摩</div>
</div><p>爾時世尊釋迦牟尼。復告金剛手祕密主言。於此中修行教王。為有情利益故。復說伽他曰。</p>

<div class="lg regular"><div class='lg-row'>說是真言明　種種大威德</div>
<div class='lg-row'>修習佛頂王　種種真言明</div>
<div class='lg-row'>無量大奇特　并佛眼等明</div>
<div class='lg-row'>成就諸義利　及與印契等</div>
<div class='lg-row'>我先已宣說　普通真言王</div>
<div class='lg-row'>為求成就者　獲得果報故</div>
<div class='lg-row'>我今說印契　為求悉地故</div>
<div class='lg-row'>一類說多種　次第我今說</div>
<div class='lg-row'>普通佛頂印</div>
</div><p>以二手內相叉作拳。竪二中指相合屈上節。普通一切佛頂印。能成就一切義利。</p>

<div class="lg regular"><div class='lg-row'>由見此印契　如親覩諸佛</div>
<div class='lg-row'>難調諸藥叉　龍阿酥羅眾</div>
<div class='lg-row'>一切諸羅剎　由此印威德</div>
<div class='lg-row'>悉融而驚怖　此是大真言</div>
<div class='lg-row'>一切佛頂心</div>
</div><p class="dharani">曩謨三滿多　沒駄南唵吒嚕<span class='note-inline'>(二合)</span>滿馱<span class='note-inline'>(四)</span>娑嚩<span class='note-inline'>(二合引)</span>訶</p>
<p>復說伽他曰。</p>

<div class="lg regular"><div class='lg-row'>若得此印契　能獲諸安樂</div>
<div class='lg-row'>國王等世間　於彼常利益</div>
<div class='lg-row'>欲求法利益　決定而獲得</div>
<div class='lg-row'>若得此印契　諸苦悉消滅</div>
</div><p>由此一切佛頂根本印。作一切事業。修行者護諸根者。以此根本印。用中指端來往。即名迎請印。一切普通先所說。以各自真言。用結此根本印。通一切處用。塗香花燒香飲食燈明等以此印用之。即用前印。二中指峯如環狀。是迎火天印。真言如先已說。若發遣火天時。以印向外掣。即成發遣火天印。又即此印准前辦事佛頂印。以右中指頭。屈上節。跓蹙左中指面上節。是摧壞頂印。</p>

<div class="lg regular"><div class='lg-row'>能作奇特事　能作一切事</div>
<div class='lg-row'>護身結界處　應當而受用</div>
</div><p>又移左中指屈上節蹙跓。右中指面上節。是摧毀頂印。真言如先已說。</p>

<div class="lg regular"><div class='lg-row'>此名摧毀頂　能調難調者</div>
<div class='lg-row'>在於大障難　以此應護身</div>
</div><p>准前普通印。屈右中指第三節拄左中指第一節文。</p>

<div class="lg regular"><div class='lg-row'>能淨處所故　用此摧毀頂</div>
<div class='lg-row'>若求成就時　結此護處所</div>
<div class='lg-row'>移左指如前　以此印護處</div>
<div class='lg-row'>是諸佛頂心　應用摧毀頂</div>
<div class='lg-row'>用以自灌頂　以此印常用</div>
<div class='lg-row'>若人得此印　能淨念誦室</div>
<div class='lg-row'>常於澡洗時　修行者應用</div>
<div class='lg-row'>彼人無諸障　誦是真言故</div>
<div class='lg-row'>次第而用之　本部三昧耶</div>
<div class='lg-row'>常用如此印　修習真言者</div>
<div class='lg-row'>彼人無諸魔　於此佛頂教</div>
<div class='lg-row'>佛作如是說</div>
</div><p>即前印二中指於手背上。相押如環。</p>

<div class="lg regular"><div class='lg-row'>此無能勝頂　能滅一切罪</div>
<div class='lg-row'>真言已先說　能除諸惡夢</div>
<div class='lg-row'>能成吉祥事　應用此大印</div>
<div class='lg-row'>當欲寢臥時　自身若常誦</div>
<div class='lg-row'>能滅種種障　我今而略說</div>
<div class='lg-row'>廣說有無量　於此我略說</div>
<div class='lg-row'>為修佛頂者　共佛眼真言</div>
<div class='lg-row'>而誦求悉地　一切諸會中</div>
<div class='lg-row'>我皆已先說</div>
</div>
<div class="lg regular"><div class='lg-row'>修諸真言說解脫　一切如來及菩薩</div>
<div class='lg-row'>得諸安樂獲義利　增加精進及大力</div>
<div class='lg-row'>有情利益勤修習　悉除一切諸疑惑</div>
<div class='lg-row'>是故金剛祕密主　諦聽我為汝宣說</div>
<div class='lg-row'>我已略說義相應　此是祕密修明者</div>
<div class='lg-row'>三時護摩以天木　油麻及酥乳相和</div>
<div class='lg-row'>以此歡喜真言王　當說成就真言主</div>
<div class='lg-row'>成就念誦及護摩　三種相資而演說</div>
<div class='lg-row'>於此一一修行中　念誦修行說三種</div>
<div class='lg-row'>身口及意次第說　以此希望增益事</div>
<div class='lg-row'>復說三種應當知　天上遊空及地居</div>
<div class='lg-row'>為彼求成有三種　為修三種之種類</div>
<div class='lg-row'>成就求欲及求財　并與求法而念誦</div>
<div class='lg-row'>隨其悉地發勤勇　為求一切成就故</div>
<div class='lg-row'>善應依法作制底　正見大悲求成就</div>
<div class='lg-row'>彼人成就亦不難　現世獲得勝安樂</div>
<div class='lg-row'>他世必獲於解脫　古昔多人得成就</div>
<div class='lg-row'>由修頂王大奇特　我曾修此佛頂王</div>
</div><p>爾時世尊釋迦牟尼如來。以佛眼觀無量無邊世界。復告金剛手言說伽他曰。</p>

<div class="lg regular"><div class='lg-row'>諸教中已說　律儀與軌則</div>
<div class='lg-row'>能作及所作　於此教法中</div>
<div class='lg-row'>應當而修行　以彼聖甘露</div>
<div class='lg-row'>軍茶利明王　通修於三部</div>
<div class='lg-row'>我說儀軌法　常當而修行</div>
<div class='lg-row'>由彼真言威　一切障悉除</div>
<div class='lg-row'>明王經所說　忿怒王印契</div>
<div class='lg-row'>彼中諸儀軌　悉皆此中用</div>
<div class='lg-row'>不應食葱蒜　羅蔔及[卄/困]子</div>
<div class='lg-row'>不以油塗身　亦不應食油</div>
<div class='lg-row'>所有不淨食　餘教中所制</div>
<div class='lg-row'>一切不應食　求悉地行者</div>
<div class='lg-row'>常求淨身故　以無能勝明</div>
<div class='lg-row'>應用於五淨　半月半月用</div>
<div class='lg-row'>所餘諸教說　悉皆而修行</div>
<div class='lg-row'>於此我略說　說餘經教中</div>
<div class='lg-row'>於此不廣說　一切諸如來</div>
<div class='lg-row'>說真言法性　諸佛及菩薩</div>
<div class='lg-row'>曾修亦曾說　住彼真言形</div>
<div class='lg-row'>遊行於世間　廣作諸義利</div>
<div class='lg-row'>為彼劣慧者　盡說其威德</div>
<div class='lg-row'>我今少分說　稱讚其功德</div>
<div class='lg-row'>而於百劫中　不能說輪王</div>
<div class='lg-row'>奇特之法性　此功德無盡</div>
<div class='lg-row'>無盡無所得　若得此教王</div>
<div class='lg-row'>彼人同如來　亦同於菩薩</div>
<div class='lg-row'>天蘇囉禮敬　心得不退轉</div>
<div class='lg-row'>常恒獲如是　先世所積集</div>
<div class='lg-row'>菩提之資糧　皆由祕密主</div>
<div class='lg-row'>大威神之力　當知彼有情</div>
<div class='lg-row'>常得清淨身　若得此教王</div>
<div class='lg-row'>悉皆得一切　證成兩足尊</div>
</div><p>佛說是經已。金剛手祕密主諸大菩薩等苾芻。及一切世間天龍藥叉乾闥婆等。聞佛所說歡喜奉行。</p>
</div>
<p class='juan'>菩提場所說一字頂輪王經卷第五</p>
</div><!-- end of div[@id='body'] -->
</body></html>