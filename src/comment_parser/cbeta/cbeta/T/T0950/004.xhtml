<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>菩提場所說一字頂輪王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu12' />菩提場所說一字頂輪王經卷四</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-pin'>
<p class='h1'>密印品之餘</p><p>以右手握大指作拳。加持五處。名如來甲印。</p>

<div class="lg regular"><div class='lg-row'>一切佛頂中　是印大威德</div>
<div class='lg-row'>若離於甲印　行者不堅固</div>
<div class='lg-row'>如人而裸體　亦如舍無人</div>
<div class='lg-row'>如國無帝王　如林無青草</div>
<div class='lg-row'>如食無酥鹽　如池無有水</div>
<div class='lg-row'>梵志無韋陀　如火祭無蘇</div>
<div class='lg-row'>如車無御者　如是修行者</div>
<div class='lg-row'>若闕甲冑印　為諸魔得便</div>
<div class='lg-row'>悉皆不成就　謹慎結甲冑</div>
<div class='lg-row'>諸魔不陵逼　速疾得悉地</div>
</div><p>真言曰。</p>
<p class="dharani">曩謨三滿多沒馱南唵部<span class='note-inline'>(引入)</span>入嚩<span class='note-inline'>(二合)</span>攞吽</p>

<div class="lg regular"><div class='lg-row'>修行者以此　常加持自身</div>
<div class='lg-row'>譬如王在陣　被甲而驍勇</div>
<div class='lg-row'>如是修行者　被甲猶如王</div>
<div class='lg-row'>三時應護身　能成一切事</div>
</div><p>如前甲印。舒中指。則名如來頂髻大印。能作一切事真言曰。</p>
<p class="dharani">曩謨三滿多沒馱南阿俱嚕<span class='note-inline'>(二合)</span>吒<span class='note-inline'>(半音呼之)</span></p>
<p>准前頂髻印。中指却合。直竪頭指。置於左右耳。是如來耳印。</p>

<div class="lg regular"><div class='lg-row'>若常加於耳　印真言相應</div>
<div class='lg-row'>彼人無耳病　乃至一百劫</div>
</div><p>真言曰。</p>
<p class="dharani">曩謨三滿多沒馱南斛<span class='note-inline'>(引)</span>迦<span class='note-inline'>(半音呼之)</span></p>

<div class="lg regular"><div class='lg-row'>若有修行者　具儀修輪王</div>
<div class='lg-row'>彼人獲天耳　言音得最勝</div>
</div><p>以左手如前甲印。竪臂向身。是如來牙大印。安於自口傍牙處。</p>

<div class="lg regular"><div class='lg-row'>佛牙大威德　印真言相應</div>
<div class='lg-row'>修行者成就</div>
</div><p>真言曰。</p>
<p class="dharani">唵怛他櫱多能瑟吒[口*梨]<span class='note-inline'>(三合)</span>吽泮娑嚩<span class='note-inline'>(二合)</span>訶<span class='note-inline'>(引)</span></p>
<p>准前甲冑印。虛中指。屈臂垂拳向下。名為授記印。</p>

<div class="lg regular"><div class='lg-row'>成辦一切事　由結此印故</div>
<div class='lg-row'>所有過去佛　未來諸如來</div>
<div class='lg-row'>皆悉與授記　是故修行者</div>
<div class='lg-row'>常結如是印　獲得大威力</div>
<div class='lg-row'>於彼佛菩提　常獲於授記</div>
<div class='lg-row'>彼常修行者　當應不放逸</div>
<div class='lg-row'>結此授記印</div>
</div><p>真言曰。</p>
<p class="dharani">曩謨三滿多沒馱南唵吽<span class='note-inline'>(引)</span>特鑁<span class='note-inline'>(二合)</span></p>

<div class="lg regular"><div class='lg-row'>大威成就故　惡人不沮壞</div>
<div class='lg-row'>具一切吉祥　戒軌則精進</div>
<div class='lg-row'>具念大勤勇　一切所生處</div>
<div class='lg-row'>堅禁具尸羅</div>
</div><p>准前甲冑印。微縮頭指。在掌竪臂向上。是如來膊印有大威力。真言曰。</p>
<p class="dharani">曩謨三滿多沒馱南畔惹阿呬泮吒娑嚩<span class='note-inline'>(二合)</span>訶<span class='note-inline'>(引)</span></p>
<p>即前印安於二乳間。名如來嬭印。真言曰。</p>
<p class="dharani">曩謨三滿多沒馱南蓬<span class='note-inline'>(補籠反)</span>誐枳禮<span class='note-inline'>(二合)</span>樸</p>
<p>右手以大指。押中無名小指甲上。直竪頭指。引臂高竪。是如來幢印。真言曰。</p>
<p class="dharani">曩謨三滿多沒馱南羯吒<span class='note-inline'>(半音呼)</span></p>
<p>即以前幢印。垂臂向下。是如來臥印。真言曰。</p>
<p class="dharani">曩謨三滿多沒馱南阿俱嚕<span class='note-inline'>(二合)</span>吒<span class='note-inline'>(半音)</span></p>
<p>准前印以臂橫於胸。是如來行印。真言曰。</p>
<p class="dharani">曩謨三滿多沒馱南吽<span class='note-inline'>(引)</span>誐夢<span class='note-inline'>(上)</span>唵</p>
<p>以此印安於頭中。是如來頭鉤印。真言曰。</p>
<p class="dharani">唵母囉馱<span class='note-inline'>(二合)</span>曩儞娑嚩<span class='note-inline'>(二合)</span>訶</p>
<p>以右手大指。捻無名小指甲上。直竪中指頭指。是如來脇印。真言曰。</p>
<p class="dharani">曩謨三滿多沒馱南唵吽却</p>
<p>以右手大指。押頭指小指甲上。中指無名指直竪。是如來眼印。真言曰。</p>
<p class="dharani">曩謨三滿多沒馱南唵鉢囉<span class='note-inline'>(二合)</span>悉地羯[口*梨]娑嚩<span class='note-inline'>(二合)</span>訶<span class='note-inline'>(引)</span></p>
<p>即前眼印微屈中指無名指。是如來光網印。真言曰。</p>
<p class="dharani">曩謨三滿多沒馱南唵入嚩<span class='note-inline'>(二合)</span>里尼娑嚩<span class='note-inline'>(二合引)</span>訶</p>
<p>以右手大指。押頭指甲。餘三指竪微屈。是如來光焰印。真言曰。</p>
<p class="dharani">曩謨三滿多沒馱南唵吽吽麼麼泮吒娑嚩<span class='note-inline'>(二合引)</span>訶</p>
<p>准前光爓印。申中指令微屈。小指無名准前。是如來脣印。真言曰。</p>
<p class="dharani">曩謨三滿多沒馱南阿阿嚩嚩撼</p>
<p>以右手大母指。屈入掌中。餘四指並展。仰掌向前。名為如來舌相印。真言曰。</p>
<p class="dharani">曩謨三滿多沒馱南唵曩囉尼畔惹吽泮吒娑嚩<span class='note-inline'>(二合)</span>訶</p>
<p>以左右二手仰掌。以右手押左手上。安臍下。是如來三摩地印。真言曰。</p>
<p class="dharani">曩謨三滿多沒馱南唵阿底舍也尾羯囉<span class='note-inline'>(二合)</span>彌娑嚩<span class='note-inline'>(二合)</span>訶</p>
<p>准前定印。安於當心。是一切如來過去未來現在金剛爓心印。真言曰。</p>
<p class="dharani">曩謨三滿多沒馱南吽入嚩<span class='note-inline'>(二合)</span>攞嚩日囉<span class='note-inline'>(二合)</span>緊吒隣<span class='note-inline'>(二合)</span>祖</p>
<p>金剛手此名金剛爓一切如來三摩地明王。無能違越。一切天龍藥叉乾闥婆。得地位菩薩。亦無能違越。何況餘有情大威德者。以左手展覆於臍下。展一右手。仰押左手背。名如來馬陰藏密印。真言曰。</p>
<p class="dharani">曩謨三滿多沒馱南唵努吒努吒娑普<span class='note-inline'>(二合)</span>吒娑普<span class='note-inline'>(二合)</span>吒尾捺羅<span class='note-inline'>(三合)</span>跛儞鉢羅<span class='note-inline'>(二合)</span>末娜儞親娜儞頻娜儞吽泮吒娑嚩<span class='note-inline'>(二合)</span>訶<span class='note-inline'>(引)</span></p>
<p>以右手作拳。令甲不現。唯出中指甲令現。名如來坐處印。真言曰。</p>
<p class="dharani">曩謨三滿多沒馱南縊迦[口*梨]曩迦[口*梨]巘馱枳怛嚧<span class='note-inline'>(二合)</span>娜囉麼尼覩尼娑嚩<span class='note-inline'>(二合)</span>訶<span class='note-inline'>(引)</span></p>
<p>准此前印露出頭指甲。藏中指甲。是名如來髀印。真言曰。</p>
<p class="dharani">曩謨三滿多沒馱南唵都他左娑嚩<span class='note-inline'>(二合)</span>訶<span class='note-inline'>(引)</span></p>
<p>准此前印藏頭指甲。露出無名指甲。是名佛慈三摩地印。</p>

<div class="lg regular"><div class='lg-row'>能生大慈心　住慈定行者</div>
<div class='lg-row'>護持彼人故　是故如來說</div>
<div class='lg-row'>此大真言王　愍念諸有情</div>
<div class='lg-row'>師子賊怖等　鬪諍逼迫中</div>
<div class='lg-row'>鬪戰於大怖　應誦佛慈明</div>
</div><p>真言曰。</p>
<p class="dharani">曩謨三滿多沒馱南摩訶每底哩耶<span class='note-inline'>(三合)</span>尾賀哩喃<span class='note-inline'>(一)</span>沒馱每底[口*臨]<span class='note-inline'>(二合引)</span>曩麼寫銘<span class='note-inline'>(二)</span>三母怛波<span class='note-inline'>(二合)</span>寧婆耶曩雞<span class='note-inline'>(三)</span>迦攞奚尾櫱囉<span class='note-inline'>(二合)</span>奚制嚩<span class='note-inline'>(四)</span>捨咄嚕<span class='note-inline'>(二合)</span>難者波囉惹曳<span class='note-inline'>(五)</span>也耶麼囉末藍<span class='note-inline'>(二合)</span>婆櫱喃<span class='note-inline'>(六)</span>娑賽儞也<span class='note-inline'>(二合)</span>麼囉嚩賀南<span class='note-inline'>(七)</span>多娜含枳囉帶多<span class='note-inline'>(二合)</span>以使也<span class='note-inline'>(二合)</span>銘<span class='note-inline'>(八)</span>尾淰薩嚩囉他<span class='note-inline'>(二合)</span>娑地劍<span class='note-inline'>(九)</span>也娜麼<span class='note-inline'>(二合)</span>末藍<span class='note-inline'>(二合)</span>薩嚩沒馱喃<span class='note-inline'>(十)</span>囉曷<span class='note-inline'>(二合)</span>單<span class='note-inline'>(引)</span>者比也娜麼末藍<span class='note-inline'>(二合十一)</span>薩達麼寫者諦逝曩<span class='note-inline'>(十二)</span>薩鑁那勢銘播<span class='note-inline'>(引)</span>波劍<span class='note-inline'>(十三)</span>怛儞也<span class='note-inline'>(二合)</span>他<span class='note-inline'>(十四)</span>俱蒸儗儞<span class='note-inline'>(十五)</span>俱蒸儗儞<span class='note-inline'>(十六)</span>盎俱哩<span class='note-inline'>(十七)</span>莽俱哩<span class='note-inline'>(十八)</span>摩唎制波囉曩<span class='note-inline'>(十九)</span>捨嚩哩<span class='note-inline'>(二十)</span>囉乞灑<span class='note-inline'>(二合)</span>囉乞灑<span class='note-inline'>(二合)</span>[牟*含]<span class='note-inline'>(二十一)</span>俱摩哩<span class='note-inline'>(二十二)</span>室哩<span class='note-inline'>(二合)</span>摩哩寧<span class='note-inline'>(二十三)</span>娑嚩<span class='note-inline'>(二合引)</span>訶<span class='note-inline'>(二十四)</span></p>

<div class="lg regular"><div class='lg-row'>此是佛慈印　是諸佛自體</div>
<div class='lg-row'>若能常憶念　行者作善業</div>
<div class='lg-row'>一切難調者　欲害作障難</div>
<div class='lg-row'>疾起於慈心　由此明威力</div>
</div><p>即用前印。隱頭中名三指甲。露出小指甲。是如來無垢印。真言曰。</p>
<p class="dharani">曩謨三滿多沒馱南吽母<span class='note-inline'>(引)</span>囉馱寧戶魯吽泮吒娑嚩<span class='note-inline'>(二合)</span>訶<span class='note-inline'>(引)</span></p>

<div class="lg regular"><div class='lg-row'>行者喫食時　以此明加持</div>
<div class='lg-row'>先誦然後食　身淨火力盛</div>
<div class='lg-row'>諸罪悉皆淨　獲得而無礙</div>
<div class='lg-row'>於食時所有　所起諸障難</div>
<div class='lg-row'>悉皆而遣除　以佛無垢印</div>
</div><p>准此前印隱其小指甲。露出大指甲。名為如來甘露印。</p>
<p>由結此印故。能獲明解脫。如來甘露真言曰。</p>
<p class="dharani">曩謨三滿多沒馱南唵印儗寧部多寧娑嚩<span class='note-inline'>(二合引)</span>訶</p>
<p>以二手各以大拇指入掌。緊握作拳。以二拳相合。名如來師子吼印。</p>

<div class="lg regular"><div class='lg-row'>種種奇特事　意求而皆作</div>
<div class='lg-row'>由持頂輪王　能成辦一切</div>
</div><p>真言曰。</p>
<p class="dharani">曩謨三滿多沒馱南唵劫比羅惹置羅吽泮吒娑嚩<span class='note-inline'>(二合引)</span>訶<span class='note-inline'>(引)</span></p>
<p>以二手虛心合掌。十指右押左。互相交。名為吉祥印。</p>
<p>名娑嚩<span class='note-inline'>(二合)</span>娑底<span class='note-inline'>(二合)</span>迦如來吉祥印。能成大人相。真言曰。</p>
<p class="dharani">曩謨三滿多沒馱南慈<span class='note-inline'>(稍上聲重呼)</span></p>

<div class="lg regular"><div class='lg-row'>即以此前印　悉開於十指</div>
<div class='lg-row'>小指大指合　餘指皆微屈</div>
<div class='lg-row'>是印如蓮華　名為蓮華印</div>
<div class='lg-row'>如來吉慶印　獲福德義利</div>
<div class='lg-row'>獲王福及餘　地居有情福</div>
<div class='lg-row'>成得大吉祥　行者不應疑</div>
</div><p>真言曰。</p>
<p class="dharani">曩謨三滿多沒馱南唵蘇末[口*路]<span class='note-inline'>(二合)</span>憾彌<span class='note-inline'>(二合)</span>攞乞瑟銘<span class='note-inline'>(三合)</span>娑嚩<span class='note-inline'>(二合引)</span>訶<span class='note-inline'>(引)</span></p>
<p class="lg-abnormal"><div class='lg-row'>成就福不虛　獲大王福德</div>
</p><p>准前印如未敷蓮華應結於當心。名般若波羅蜜印。</p>

<div class="lg regular"><div class='lg-row'>此明大威德　是一切佛母</div>
<div class='lg-row'>常說諸佛道　過現及未來</div>
<div class='lg-row'>一切諸佛母　是印大威力</div>
</div><p>真言曰。</p>
<p class="dharani">曩謨三滿多沒馱南唵輸嚕底娑蜜哩<span class='note-inline'>(二合)</span>底尾惹曳娑嚩<span class='note-inline'>(二合)</span>訶</p>
<p>金剛手此般若波羅蜜明。過去未來現在一切佛菩薩辟支聲聞。一切悉皆修般若波羅蜜。得成佛世尊。皆從般若波羅蜜生。皆修習般若波羅蜜。悉皆證得大菩提。</p>
<p>准此前印雙屈大指入掌。是如來大悲印。真言曰。</p>
<p class="dharani">曩謨三滿多沒馱南唵怛㘄<span class='note-inline'>(二合)</span>儗寧娑嚩<span class='note-inline'>(二合引)</span>訶<span class='note-inline'>(引)</span></p>
<p>即以前印各屈大指入掌。各令柱著小指根下。是名如來膝印。真言曰。</p>
<p class="dharani">曩謨三滿多沒馱南唵娜部<span class='note-inline'>(二合引)</span>儗寧鉢囉<span class='note-inline'>(二合)</span>捻跛跢<span class='note-inline'>(二合)</span>娑嚩<span class='note-inline'>(二合)</span>訶<span class='note-inline'>(引)</span></p>
<p>准前膝印。以二大指各柱無名指根。是名如來踝印。真言曰。</p>
<p class="dharani">曩謨三滿多沒馱南阿怛嚟<span class='note-inline'>(二合)</span>怛嚟<span class='note-inline'>(二合)</span>嗢怛嚟<span class='note-inline'>(二合)</span>嚩日囉<span class='note-inline'>(二合)</span>母乞史<span class='note-inline'>(二合)</span>尼娑嚩<span class='note-inline'>(二合)</span>訶<span class='note-inline'>(引)</span></p>
<p>准前踝印。以二大指跓中指根下。名如來足印。真言曰。</p>
<p class="dharani">曩謨三滿多沒馱南唵嚩日囉<span class='note-inline'>(二合)</span>商俱攞部史帝娜囉入嚩<span class='note-inline'>(二合)</span>攞吽娑嚩<span class='note-inline'>(二合)</span>訶<span class='note-inline'>(引)</span></p>
<p>爾時世尊告金剛手祕密主言。金剛手此等大印。一切如來從身分流出。大丈夫相莊嚴。善男子是印等。一切如來所說。一一印。百千俱胝印以為眷屬。皆從如來支分生。於後末法劣慧小有情。不能盡知其福利說伽他曰。</p>

<div class="lg regular"><div class='lg-row'>若成此明王　為彼利益故</div>
<div class='lg-row'>我今而略說　汝當應受持</div>
<div class='lg-row'>令得廣流布　是印名大印</div>
<div class='lg-row'>有大威神力　令末法有情</div>
<div class='lg-row'>修持善品故　若善男女等</div>
<div class='lg-row'>常能結此印　加持於自身</div>
<div class='lg-row'>成就大真言　輪王佛頂等</div>
<div class='lg-row'>彼獲無量福　而得百千種</div>
<div class='lg-row'>一切罪皆滅　一切佛菩薩</div>
<div class='lg-row'>憐愍皆愛念　常得宿命智</div>
<div class='lg-row'>諸根皆圓具　心亦不誤失</div>
<div class='lg-row'>一切諸佛等　悉皆而攝受</div>
<div class='lg-row'>壽命得長遠　遠離諸疾病</div>
<div class='lg-row'>令作眾生明　拔濟諸惡趣</div>
<div class='lg-row'>聰慧具精進　威德常勤勇</div>
<div class='lg-row'>當生於勝族　具諸巧技藝</div>
<div class='lg-row'>能療諸疾病　我今而略說</div>
<div class='lg-row'>一切佛加持　即成大丈夫</div>
<div class='lg-row'>若常持大印　常當於自身</div>
<div class='lg-row'>稱名而受持　遠離諸障難</div>
<div class='lg-row'>諸罪皆消滅　諸佛頂皆成</div>
<div class='lg-row'>證得如來身</div>
</div><p>金剛手此一切如來族真實大印結印相法。利益佛頂部有情。我今釋迦牟尼宣說。</p>
</div>
<div class='div-pin'><a id='mulu13' />
<p class='h1'>菩提場所說一字頂輪王經諸成就法品第九</p><p>爾時釋迦牟尼佛。觀察大眾。為未來世有情。誥金剛手祕密主言。祕密主當來後世嬾墮懈怠。不精進於善法。無餘暇有情。貪愛染著。不能於廣大願而求成就。愍念利益彼有情故。或婆羅門生於勝族。或剎利族姓者。有清信及發菩提心者。愛樂修真言行者。利益如是等有情。我為略說真言明王佛頂轉輪王功德。能摧一切天龍藥叉阿蘇羅。調伏有情。亦能令死令枯。令驅擯令憎惡。令禁止令壞令摧。一切佛菩薩之所稱讚。大威德神力。令作無比等三摩地修行。令超越一切魔道示現天中天佛色形像。於無量劫不能說此大教王無量百俱胝劫不能盡其功德邊際。我今少分而說。金剛手聽善聽極善聽極善作意。爾時如來說伽他曰。</p>

<div class="lg regular"><div class='lg-row'>我說異方便　一切佛所說</div>
<div class='lg-row'>利益諸有情　於百多無量</div>
<div class='lg-row'>是諸如來所　亦作如是說</div>
</div><p>若有人纔誦此真言王。離一切怖畏。若能常持誦。一切諸魔悉皆遠離。一切罪一切惡作皆得消滅。如上所說畫像。隨於一像前。三時澡浴三時換衣。三時以儀軌相應。誦二十五落叉遍。遍數終後。從白月一日起首。日誦一千八遍。乃至月圓滿。取蘇摩那花。結以為帳。以檀香塗三肘曼荼羅。以種種塗香華燒香飲食。用酥以為燈。然一千八盞。當毘舍佉白分月圓滿日。結金剛跏念誦。乃至現四種相。所謂雲雷聲。道場中幡華動。佛像出光明。佛像動搖。見如是相。於中所成就物則得成就。若誦俱胝遍則成先行。誦二俱胝遍成大先行。誦三俱胝遍能成辦一切事。誦四俱胝遍一切龍藥叉乾闥婆阿蘇羅櫱路荼緊那羅摩呼囉伽等。皆得攝伏成大悉地。</p>
<p>於恒河側或於海岸。作如來一搩量窣堵波。於一一窣堵波前。以香華而供養。誦七俱胝遍。則末後塔放光。放光已。其光入行者身隱沒。即於剎那頃。於一切世界。無有一有情藥叉等與彼等者。</p>

<div class="lg regular"><div class='lg-row'>帝釋尚速來　梵天與眷屬</div>
<div class='lg-row'>及樂變化天　及餘化自在</div>
<div class='lg-row'>淨居究竟天　并大威德者</div>
<div class='lg-row'>剎那而集來　於彼成就人</div>
<div class='lg-row'>所有諸天龍　化彼令調伏</div>
<div class='lg-row'>彼天剎那頃　悉雨種種華</div>
<div class='lg-row'>乃至無間獄　悉皆得清涼</div>
</div><p>爾時修行者剎那頃。如來制底放光。後自身成大威德。成大神通。於天中威德光明。如融金色。顏貌二八童子相。一切如來之所攝授。得大智慧。隨意身通如意。迅疾如風。身光映奪諸餘天眾。若有見彼成就者。或成就者見彼人。悉皆共彼騰空。作大持明仙王。以無量百千持明為眷屬。遊歷無量世界。以身光照曜一切成就者。纔思惟一切悉皆成辦。所至帝釋處帝釋分與半座。無有與彼等。顏貌勇健智慧威德。無有等同者。以此因緣獲得菩薩善巧方便。調伏有情獲得善巧。住於無量大劫。見無量佛出現於世。</p>

<div class="lg regular"><div class='lg-row'>於中佛出現　彼大不思議</div>
<div class='lg-row'>人天皆供養　獲得身精進</div>
<div class='lg-row'>智慧亦復然　神通救有情</div>
<div class='lg-row'>等同佛輪王　修持勝真言</div>
<div class='lg-row'>諸貪悉除滅　獲得人中尊</div>
</div><p>祕密主此修行方便。有如來名寶火。曾為人身時。及寶幢如來。光明自在王如來。如是等無量如來。皆得成就。觀自在菩薩。不動步超越菩薩。曼殊室利菩薩。如是等無量大菩薩為人身時。獲得成就求大菩提者。祕密主如汝為人身。時曾修此佛眼大明。以難行苦行。以大精進獲得成就。愍念世間故。金剛幢如來出興於世。正法末時大怖畏時。如是此真言王於無上菩提。堅固決定者得成就。</p>
<p>我今又說餘成就事業。隨取一像。前誦十洛叉遍。念誦終時。於滿月一日一夜不食。以白芥子置於水中。誦一千八遍散灑十方。則成結曼荼羅界。於像前種種食飲廣大供養。於荷葉上置牛黃或雄黃。結跏趺坐。護身加持藥念誦。乃至三相成就。若暖相現。一切眾生皆得調伏歸敬。煙相現。安怛那成就。若光相現。取身上塗。身如初日暉。年二八相。髮拳旋如螺紺青色。無量持明仙圍繞。即成大持明仙住壽一大劫。</p>
<p>神通月白分。三時澡洗三時換衣。依儀軌三時。發露懺悔隨喜勸請發願迴向。時別誦一千八遍。乃至月圓滿夜。一日一夜不食。則取苾芻毘柰耶所說應量。修造鉢袈裟錫杖。隨取一事。一千三波多護摩。於像前廣大種種供養。取所成就物置於壇中。護其物念誦乃至出光。若是袈裟及僧伽梨衣。即披。鉢及錫杖即手持。便即飛騰虛空。成持明仙。遊往餘佛剎土。能作大變化住壽一大劫。</p>
<p>又以如來搩量。造窣堵波十萬。取一劍無瑕翳者。隨取一像。前於神通月白分。於八日或十四日。作三波多護摩。加持劍於像前廣大供養。坐於茅薦。其劍以右手而持念誦。乃至空中出聲。作是言成就矣。然後其像放光。其光照曜行者然後鼓明。即阿蘇羅女來圍遶修行者以為眷屬。即飛騰虛空成大持明王仙。能現種種形狀。往來自在。能觀餘世界無礙住壽大劫。</p>
<p>又於高山頂上安佛像。喫根莖果誦二十一萬遍。然後以補沙鐵為輪或鉢置娑。應使諸根圓具匠造。造已則往於阿蘇羅宮。於宮門安置佛像。并助伴對像前。之時燒佉陀羅木以然火。坐茅薦上。以右手持輪。芥子油和木槵葉。護摩十萬遍。一切阿蘇羅關鍵破壞。又誦十萬遍護摩。即阿蘇羅宮中火然熾盛。第三誦十萬遍。一切阿蘇羅女出窟外。祈求修行者。勤勇丈夫使我等何為。入此宮中受用微妙欲樂。并諸助伴同入。餘不入三昧耶壇者。莫令入。忽然輒入。彼此損害而死。是故彼人不知三昧耶。入於宮中求成就劍成就輪或餘成就物。彼得是物為大阿蘇羅持明仙王。所有阿蘇羅宮中成就物為主。其持明仙無量阿蘇羅女以為眷屬。遊歷此世界成大阿蘇羅身。管屬一切阿蘇羅。得大阿蘇羅王禮敬。彼能化大阿蘇羅種種身。住壽一大劫。所隨入者皆壽一劫。其成就人纔憶念誦輪王真言。其那羅延輪破壞。欲得其輪如故。隨意得成。</p>
<p>於迦葉波佛等覺教法時。名持輪明王。得輪成就。持輪而出。以此因緣名持輪明王。令現在於世間。深生淨信為佛優婆塞迦。爾時世尊說伽他曰。</p>

<div class="lg regular"><div class='lg-row'>又說餘成就　先佛之所說</div>
<div class='lg-row'>我於往昔時　曾作於商估</div>
<div class='lg-row'>勤苦大精進　作微妙成就</div>
<div class='lg-row'>我今而宣說　我名為路摩</div>
<div class='lg-row'>成就中為王　我昔本生時</div>
<div class='lg-row'>為諸苾芻說　愍念有情故</div>
</div><p>又如前軌儀。於大河岸側或於大海邊。作一千八窣堵波。如來一搩量大。對此塔前。於一一塔前。以香華供養。誦真言十萬三千遍。</p>

<div class="lg regular"><div class='lg-row'>當作塔之時　吉相而得現</div>
<div class='lg-row'>補沙鐵作輪　令端嚴匠造</div>
<div class='lg-row'>緣利無瑕穢　六輻短搩量</div>
<div class='lg-row'>置於五淨中　三波多護摩</div>
<div class='lg-row'>神通月白分　善伴戒行者</div>
<div class='lg-row'>應修如劍法　乃至出光爓</div>
<div class='lg-row'>吉祥持明者　即成諸嚴具</div>
<div class='lg-row'>大身遊自在　威德具神通</div>
<div class='lg-row'>善伴大丈夫　遊歷諸世界</div>
<div class='lg-row'>大力住一劫　作眾生導師</div>
</div><p>又說大成就法。應作先行法。於大河側或海岸。置佛像對前誦俱胝遍。然後作十萬六千窣堵波。則入成就復說伽他曰。</p>

<div class="lg regular"><div class='lg-row'>不擇日及宿　亦不限齋戒</div>
<div class='lg-row'>取不壞攝嚩　成就迷怛囉</div>
<div class='lg-row'>淨洗而嚴飾　華冠及衣服</div>
<div class='lg-row'>依儀求悉地　彼攝嚩即起</div>
<div class='lg-row'>無怖依儀軌　善伴極作意</div>
<div class='lg-row'>應問善不善　長年伏水銀</div>
<div class='lg-row'>貴位隱形法　一切諸方便</div>
<div class='lg-row'>所問皆指示　念誦極功夫</div>
<div class='lg-row'>輪王大力明　則為奉教使</div>
<div class='lg-row'>能與諸悉地　奉教既成已</div>
<div class='lg-row'>獲得諸悉地　常在於左右</div>
<div class='lg-row'>大力而遊行　或於彼口中</div>
<div class='lg-row'>當置細鐵末　則便吐其舌</div>
<div class='lg-row'>漸長如青蓮　以利刀而割</div>
<div class='lg-row'>修行者慇懃　則成劍持明</div>
<div class='lg-row'>身色初日暉　則往須彌峯</div>
<div class='lg-row'>并伴大力者　天眾悉皆怖</div>
<div class='lg-row'>驚懼心忙然　圍遶作眷屬</div>
<div class='lg-row'>帝釋與半座　如來威德耳</div>
<div class='lg-row'>六十千俱胝　而為作眷屬</div>
<div class='lg-row'>於彼眾為主　彼皆大驍勇</div>
<div class='lg-row'>大威大熾盛　大眷屬奇特</div>
<div class='lg-row'>如是等之類　威德諸天子</div>
<div class='lg-row'>行處常圍遶　威力如大王</div>
<div class='lg-row'>則往於千剎　以大神通力</div>
<div class='lg-row'>則動千彌盧　及動俱胝山</div>
<div class='lg-row'>并千贍部洲　及動百天宮</div>
<div class='lg-row'>一切令動搖　以光悉照曜</div>
<div class='lg-row'>於諸地獄中　以大神通力</div>
<div class='lg-row'>施與諸飲食　獲得微妙智</div>
<div class='lg-row'>威德如天王　嚴身具吉祥</div>
<div class='lg-row'>天女皆圍遶　微妙身大威</div>
<div class='lg-row'>身色如青蓮　剎那悉遊歷</div>
<div class='lg-row'>無量諸世界　當住一千劫</div>
<div class='lg-row'>常供養諸佛　劫火不能燒</div>
<div class='lg-row'>并諸大眷屬　則往餘世界</div>
<div class='lg-row'>如是等種種　以功德莊嚴</div>
<div class='lg-row'>彼則成菩薩　救濟諸有情</div>
<div class='lg-row'>又持誦之人　倍加而念誦</div>
<div class='lg-row'>應作窣堵波　十萬有六千</div>
<div class='lg-row'>准如來肘量　於攝嚩口中</div>
<div class='lg-row'>應置細寶末　無間而念誦</div>
<div class='lg-row'>當即於舌上　現真多摩尼</div>
<div class='lg-row'>熾盛大威德　慇懃作加護</div>
<div class='lg-row'>則取奇特寶　由得此寶故</div>
<div class='lg-row'>則成寶持明　自在為大王</div>
<div class='lg-row'>執劍持明仙　常衛護彼人</div>
<div class='lg-row'>又於口中置　乳糜應和酥</div>
<div class='lg-row'>欲起而吐出　行者不雜亂</div>
<div class='lg-row'>受取置瓦器　或銀熟銅器</div>
<div class='lg-row'>共伴而加持　與伴而食之</div>
<div class='lg-row'>則成大威德　住壽一大劫</div>
<div class='lg-row'>則成持明仙　或手安於口</div>
<div class='lg-row'>行者而念誦　從口出香篆</div>
<div class='lg-row'>行者應作拳　如前求成就</div>
<div class='lg-row'>若得暖相現　以拳擬諸人</div>
<div class='lg-row'>有情及無情　悉皆得愛敬</div>
<div class='lg-row'>以拳不應擬　或應是口中</div>
<div class='lg-row'>若得見於火　是彼修行者</div>
<div class='lg-row'>名為拳持明　次說大成就</div>
<div class='lg-row'>則往蓮華池　應作先行法</div>
<div class='lg-row'>佛像㡧於壁　行者不亂心</div>
<div class='lg-row'>為大福故修　心懷常捨施</div>
<div class='lg-row'>蓮華搵酪蜜　及與搵蘇等</div>
<div class='lg-row'>護摩五落叉　是像眼手動</div>
<div class='lg-row'>當知得成就　即作為邑主</div>
<div class='lg-row'>遠離一切事　護摩十萬遍</div>
<div class='lg-row'>則為大福人　護二十一萬</div>
<div class='lg-row'>為諸地囉惹　說正法度人</div>
<div class='lg-row'>常樂而捨施　倍加而持誦</div>
<div class='lg-row'>輪王大威德　成辦一切業</div>
<div class='lg-row'>決定勿生疑　我今而略說</div>
<div class='lg-row'>輪王成就法　古往已成就</div>
<div class='lg-row'>一切諸佛子　聖曼殊室利</div>
<div class='lg-row'>得大勢菩薩　虛空庫菩薩</div>
<div class='lg-row'>我亦持此明　得離生死怖</div>
<div class='lg-row'>得遇於善友　獲得諸成就</div>
<div class='lg-row'>此中作是說　佛頂勝真言</div>
<div class='lg-row'>當來成就者　所有三界中</div>
<div class='lg-row'>無有與彼等　過色相威力</div>
<div class='lg-row'>如佛於世間　成就頂真言</div>
<div class='lg-row'>無有得過者　先說成就法</div>
<div class='lg-row'>如來勝經中　所有諸印契</div>
<div class='lg-row'>授與於世尊　為成真言王</div>
<div class='lg-row'>是印無與等　大力大威德</div>
<div class='lg-row'>所說成就法　希有大奇特</div>
<div class='lg-row'>所有十自在　十力子所說</div>
<div class='lg-row'>若與此相應　能壞於帝釋</div>
<div class='lg-row'>何況餘有情　為彼難調伏</div>
<div class='lg-row'>而作種種法　如是等種類</div>
<div class='lg-row'>如來況成就　以此教王儀</div>
<div class='lg-row'>修習求悉地　不成者令成</div>
<div class='lg-row'>何況求成就　以此教王中</div>
<div class='lg-row'>攝入一切法　諸佛法眼中</div>
<div class='lg-row'>說為最殊勝</div>
</div><p>爾時世尊釋迦牟尼如來。復觀一切大眾。以伽他句誥金剛手言。</p>

<div class="lg regular"><div class='lg-row'>先佛諸仙寶髻說　於是契經盡警覺</div>
<div class='lg-row'>娜囉彌拏攝嚩羅　凍誐摩蹬伽之明</div>
<div class='lg-row'>少分盡彼境界教　此非正教三昧耶</div>
<div class='lg-row'>我為染衣而宣說　於彼愚昧及多聞</div>
<div class='lg-row'>慳悋嗔恚種種類　於諸真言諸教法</div>
<div class='lg-row'>邪見不平諸有情　世間出世之人故</div>
<div class='lg-row'>多分於此世間者　聰哲匱財之人類</div>
<div class='lg-row'>末法作障求覺道　是故相應三昧耶</div>
<div class='lg-row'>加行修習求成就　尚於夢中無愛染</div>
<div class='lg-row'>先知真言三昧耶　曼茶羅法等差別</div>
<div class='lg-row'>然後真言律儀中　身口意因而相應</div>
<div class='lg-row'>設說祕密真言教　仍假瑜伽觀行成</div>
<div class='lg-row'>應是佛頂常修習　真言教法成就中</div>
<div class='lg-row'>真言諸鑛地中財　所有諸地之方所</div>
<div class='lg-row'>諸餘所有占算論　王法理論及書畫</div>
<div class='lg-row'>醫方工巧如是等　一切皆是世尊說</div>
<div class='lg-row'>調伏有情而示現　諸佛此中作是說</div>
<div class='lg-row'>悉地三種而分別　本來清淨真言法</div>
<div class='lg-row'>獲得儀軌與印契　誰於一切起憎嫉</div>
<div class='lg-row'>真言句義悉皆無　憎嫉感招諸障難</div>
<div class='lg-row'>著於文字心猶豫　彼作真言多分別</div>
<div class='lg-row'>著於真言緣枝葉　不應與彼惡律儀</div>
<div class='lg-row'>於旃陀羅不應說　彼等之人不成就</div>
<div class='lg-row'>受與惡人惡律儀　法則不成壞己身</div>
<div class='lg-row'>是故於彼慎莫說　纏染貪慾必不成</div>
<div class='lg-row'>彼常怱遽不得成　於事怱速無審慮</div>
<div class='lg-row'>云何成就救有情　住阿蘭若及山藪</div>
<div class='lg-row'>五塵交雜必不成　當住淨念心流散</div>
<div class='lg-row'>彼等行者必不成　是故心應而制伏</div>
<div class='lg-row'>三種謗毀如來說　求法他世之有情</div>
<div class='lg-row'>住法之人理相應　心作三種謗毀者</div>
<div class='lg-row'>世間悉無作是說　自性而去亦不去</div>
<div class='lg-row'>自性若成真言王　一切悉皆何不成</div>
<div class='lg-row'>是故世間有二論　精進共同由福因</div>
<div class='lg-row'>是故不應而誹謗　世間有無作是思</div>
<div class='lg-row'>聖天種種設軌則　住世愍念有情故</div>
<div class='lg-row'>無知性劣過所染　我說獲得下悉地</div>
<div class='lg-row'>一切諸天應供養　不應致禮我先說</div>
<div class='lg-row'>是故不應而毀謗　亦不應起於譏嫌</div>
<div class='lg-row'>無量劫中不能說　真言最勝無比行</div>
<div class='lg-row'>我說三部儀次第　所說教中多種類</div>
<div class='lg-row'>應作次第而修行　真言教心輪王法◎</div>
</div></div>
<div class='div-pin'><a id='mulu14' />
<p class='h1'>菩提場所說一字頂輪王經世成就品第十</p><p>◎爾時釋迦牟尼如來。入一切真言教照曜入不思議佛境界力遊戲三摩地。由入是三摩地。恒河沙數佛世界諸佛菩薩。亦入是三摩地。爾時金剛手。見釋迦牟尼如來應等正覺入是三摩地。遶佛七匝。於佛前持金剛杵。不瞬目觀佛世尊。爾時世尊從三摩地而起。及彼一切佛亦從定出。爾時釋迦牟尼佛從定起已。誥金剛手祕密主言。汝祕密主汝聽。此大教一切如來之所宣說。五佛頂王普通而說。能作大奇特微妙。略說不廣。并真言若有成就修行者。彼人次第如教而得成就。世尊作是。說金剛手先應一切佛頂王普通真言句殊勝三摩地說真言身。</p>
<p>我說奉請真言曰。</p>
<p class="dharani">曩謨薄誐嚩覩瑟尼<span class='note-inline'>(二合)</span>沙也<span class='note-inline'>(一)</span>翳醯呬薄誐挽<span class='note-inline'>(二)</span>達磨囉惹鉢囉<span class='note-inline'>(二合三)</span>底掣麼麼囉伽<span class='note-inline'>(二合四)</span>巘馱<span class='note-inline'>(五)</span>補澁波<span class='note-inline'>(二合六)</span>度波<span class='note-inline'>(七)</span>末鱗左[牟*含]者毘<span class='note-inline'>(八)</span>囉乞灑<span class='note-inline'>(二合引九)</span>鉢囉<span class='note-inline'>(二合)</span>底賀多<span class='note-inline'>(十)</span>麼羅波囉<span class='note-inline'>(二合)</span>訖囉<span class='note-inline'>(二合)</span>麼也<span class='note-inline'>(十一)</span>娑嚩<span class='note-inline'>(二合引)</span>訶<span class='note-inline'>(引)</span></p>
<p>此是普通迎請真言。於閼伽中應置白花而迎請。</p>
<p>次香等真言曰。</p>
<p class="dharani">曩謨薄誐嚩覩瑟尼<span class='note-inline'>(二合)</span>沙也<span class='note-inline'>(一)</span>伊[牟*含]<span class='note-inline'>(二)</span>巘淡<span class='note-inline'>(三)</span>蒲澁<span class='note-inline'>(二合)</span>甘<span class='note-inline'>(補甘反四)</span>度甘<span class='note-inline'>(准上五)</span>末臨<span class='note-inline'>(六)</span>儞半者<span class='note-inline'>(七)</span>鉢囉<span class='note-inline'>(二合)</span>底車<span class='note-inline'>(八)</span>賀囉賀囉<span class='note-inline'>(九)</span>薩嚩沒馱<span class='note-inline'>(十)</span>地瑟恥<span class='note-inline'>(二合)</span>諦<span class='note-inline'>(十一)</span>達麼囉<span class='note-inline'>(引)</span>惹<span class='note-inline'>(十二)</span>鉢囉<span class='note-inline'>(二合)</span>底賀多也<span class='note-inline'>(十三)</span>娑嚩<span class='note-inline'>(二合)</span>訶<span class='note-inline'>(引)</span></p>
<p>迎請火天真言曰。</p>
<p class="dharani">曩謨婆誐嚩<span class='note-inline'>(引)</span>覩瑟尼<span class='note-inline'>(二合)</span>沙也翳醯呬帝儒摩里寧<span class='note-inline'>(引)</span>銀曩<span class='note-inline'>(二合)</span>曳娑嚩<span class='note-inline'>(二合引)</span>訶<span class='note-inline'>(引)</span></p>
<p>若發遣火天。加也呬也呬句。</p>
<p>辦事真言曰。</p>
<p class="dharani">曩謨薄誐嚩覩瑟尼<span class='note-inline'>(二合)</span>沙也唵吒嚕<span class='note-inline'>(二合)</span>滿馱娑嚩<span class='note-inline'>(二合引)</span>訶<span class='note-inline'>(引)</span></p>
<p>此真言作一切事業時。應用護身。是大真言作大義利。亦名一切佛頂心真言。</p>
<p>摧壞真言曰。</p>
<p class="dharani">曩謨薄誐嚩覩瑟尼<span class='note-inline'>(二合)</span>沙也唵微枳囉拏度曩度曩度</p>
<p>此名摧壞大明王佛頂真言。為除一切毘那也迦。若被侵惱時。以此真言加持水灌頂。亦用護身結方隅界。一切事業處應用。</p>
<p>摧毀佛頂真言曰。</p>
<p class="dharani">曩謨薄誐嚩覩瑟尼<span class='note-inline'>(二合)</span>沙也薩嚩尾近曩<span class='note-inline'>(二合)</span>尾特網<span class='note-inline'>(二合)</span>娑曩迦囉也吒嚕<span class='note-inline'>(二合)</span>吒也娑嚩<span class='note-inline'>(二合引)</span>訶<span class='note-inline'>(引)</span></p>
<p>以此真言。難調惡人能作治罰。兼護助伴守方隅者。以如是等大真言。於輪王曼茶羅修真言行大威德者。作一切事業。修行者先應作是思惟。我今淨此念誦室。白芥子和護摩灰。以摧碎佛頂加持一百八遍。或以辦事佛頂應加持。念誦室散灰及芥子。即成淨室。即以此真言。於淨瓶中盛水加持。一百八遍散灑四方。或以自真言心。或以隨心加持。即成攝授處所。以摧壞佛頂真言。加持四枚佉陀羅木橛一百八遍。於淨室中四方釘之。即成結曼茶羅界。</p>
<p>無能勝佛頂真言</p>
<p class="dharani">曩謨薄誐嚩覩瑟尼<span class='note-inline'>(二合)</span>沙也薩嚩怛囉<span class='note-inline'>(二合)</span>波囉<span class='note-inline'>(引)</span>爾多也唵奢麼也奢麼也扇<span class='note-inline'>(引)</span>諦難<span class='note-inline'>(引)</span>諦達麼囉惹婆史諦摩訶尾儞也<span class='note-inline'>(二合)</span>薩嚩囉他<span class='note-inline'>(二合)</span>娑馱寧娑嚩<span class='note-inline'>(二合)</span>訶<span class='note-inline'>(引)</span></p>
<p>以賢瓶盛香水。加持一百八遍。持誦者用自灌頂離一切毘那也迦障。</p>

<div class="lg regular"><div class='lg-row'>此是無能勝　佛頂大真言</div>
<div class='lg-row'>能息諸障礙　常作於息災</div>
<div class='lg-row'>能除諸惡夢</div>
</div><p>我今說一切頂王普通功德修行法。少分而說。若纔憶念成自身護持。誦三遍結頂髻。以灰或白芥子。加持七遍置於頭上成大加護。加持縷二十一遍。結二十一結。繫於臂上一切災禍寒熱病等悉皆消滅。若住奢麼那誦一百八遍。於一切怖畏處得加護。隨意應作貿易摩訶莽娑。</p>
<p>又以酥護摩。一切處一切災悉得消滅。取伏藏時。以酥護摩一百八遍。離一切障難能護助伴。或取白芥子護摩一百八遍。一切諸障悉皆息除。定知有伏藏處。以乳護摩一百八遍。恣意取用無有障難。又於阿蘇羅窟門誦三十萬遍。一切關鍵悉皆破壞。或芥子和嚕地囉鹽粖。誦一千八遍。護摩二十一日日三時。窟中一切宮殿悉熾然火燒。阿蘇羅女被燒出窟門。請行者入窟。授與囉娑藥長年藥諸成就等物。或結輪王佛頂印擲於彼前。即彼倒地。</p>
<p>又喫穬麥飲乳。誦三十萬遍得長年藥。又月蝕時勿觀月。加持乳一百八遍。成大長年藥。</p>
<p>又於山頂乞食。誦三十萬遍。遍數滿已三日三夜不食。燒油麻。酪蘇蜜相和然阿濕嚩<span class='note-inline'>(二合)</span>他木。以為護摩。從晨朝起首乃至晝夜作護摩。則得囉惹。</p>
<p>又於山頂作緣生法身塔。或作舍利塔。於舍利塔前取百千蓮華。每一華誦一遍一獻塔。則得摩訶滿孥里主。若不成就得大邑主或鄉黨主。</p>
<p>又法取蓮華塗白檀香。入大河水至臍。每誦一遍加持蓮華獻。獻已擲於水中。乃至百千數。獲得大伏藏。若捨施無有盡竭。</p>
<p>又欲得敬愛成就者。白芥子和油麻油。三時護摩滿一七日。則得囉惹。及次小王皆得敬愛。</p>
<p>又欲令婆羅門敬愛。取白華護摩。赤華剎利。黃花毘舍。黑花輸陀羅。以鹽寡婦人。以麼沙<span class='note-inline'>(婆羅門小豆)</span>或油麻一切童女。</p>
<p>取羯囉尾囉未敷花。七日日三時護摩。一切人得敬愛。</p>
<p>又糠和尾沙。和苦練葉作護摩。成驅逐設咄嚕。</p>
<p>又以芥子護摩。摧設咄嚕。</p>
<p>又以屍林灰護摩令殞。</p>
<p>又以芥子油護摩。一切部多鬼敬愛。</p>
<p>又以欝金護摩一切必舍支敬愛。</p>
<p>又結印誦真言加泮字能除鬼魅。</p>
<p>又以覩羅斯葉燒。鬼魅現下語。</p>
<p>又真言中加弱字。令中毒者迷悶却得穌。</p>
<p>又真言句中加匿<span class='note-inline'>(儞翼反)</span>字。毒不行。</p>
<p>又真言句中加莫字。制毒蛇。</p>
<p>又屍麼舍那炭。畫作圓壇。召毒蛇及鬼魅來能禁止。</p>
<p>又真言句中加摩字。能禁口。</p>
<p>又真言句中加息字。禁惡星。</p>
<p>又真言句中加吒字。摧利牙者。加速字令損支分。加底瑟姹<span class='note-inline'>(二合)</span>底瑟姹<span class='note-inline'>(二合)</span>縛鬼魅。加羯吒羯吒。即被縛。加[口*洛]乞沙<span class='note-inline'>(二合)</span>路乞沙<span class='note-inline'>(二合)</span>即令護持。加滿馱滿馱。或加[口*論]馱[口*論]馱禁喉。</p>
<p>又日蝕時或月蝕時孔雀尾對於像前。供養誦真言。加持孔雀尾。念誦乃至日月復。此孔雀尾以手把揮曜。能現種種幻化。被毒中者令蘇。能成辦種種事業。</p>
<p>又鹽和油麻護摩。令設咄嚕患鬼魅及虐又以瞿摩夷揑彼人形。以刀斷其支。彼即隨所斷處便損。</p>
<p>又燒一切種柴一切花一切果一切種樹膠。令所求種種財寶皆得。</p>
<p>又燒油麻護摩。所求財寶皆得。</p>
<p>又燒屈屢草護摩。令得增壽。</p>
<p>又護摩粳米則得兒。</p>
<p>又燒蜜一切人皆得敬愛。</p>
<p>又護摩酥得威德。</p>
<p>又護摩乳得息災。</p>
<p>又護摩酪得增益。</p>
<p>又七日三時和酥護摩一切物。獲大悉地。我說大成就法。如前先行法。於山頂有舍利塔前。誦三十萬遍。然後對像前。以稻穀花和酪酥蜜。護摩一千遍。則成先行法。此先行法通一切求成就用。</p>
<p>又入於大林不食。誦百千遍。遍數滿已則結其頭髻。即隱形。解其髻即現。</p>
<p>又上於山頂面向日。常食乳穬麥誦十萬遍。滿已則得隱形。</p>
<p>又法以左手作拳誦十萬遍。末後則得安怛但那。</p>
<p>又當日蝕時。取劫波羅。以摩努沙髮作算。搵摩劣沙脂燒。以薰劫波羅中。刮取黑粖。加持一百八遍。取點眼得安怛但那。</p>
<p>又取摩努沙心。和牛黃作丸。以三金裹。或黑月分或白分加持念誦。藥有聲置於口中。安怛但那。</p>
<p>又取牛黃加持塗身。得持明成就。亦得最上成就。</p>
<p>又日月蝕時。取黃牛酥。置於熟銅器中。以熟銅筋。攪念誦。取三相現。若沸眼。得聞持不忘。煙得安怛但那。爓飛騰虛空。如是雄黃黃丹成就餘物等。皆現三種相成就。</p>
<p>又蘇路丹惹那一千三波多護摩。或於黑白分求成就。若煙安怛但那。</p>
<p>又劍輪像杖黑鹿皮一切成就物。皆三波多護摩。依教畫像前。或無像或有舍利塔前。離無益談話處。於河山寂靜處。應修三種成就。於一切成就中得為最勝成就。</p>
<p>又取不壞攝嚩。先與澡浴嚴飾。以佉羅橛釘繫。於白黑二月。隨取一分。應用。黑月吉日并有助伴善作護身。坐彼胸上。迷怛羅口中瀉乳糜。不間斷念誦。即其迷怛羅欲起即吐。以熟銅器承取便食。自身得成就。</p>
<p>又取金粖置迷怛囉口中。即吐出嚴具即得持明仙若以鐵粖置彼口中。即吐出劍。</p>
<p>若置白芥子彼口中。即吐出嚴具。</p>
<p>若置油麻彼口中。吐出本真言教經夾。皆得持明成就飛騰虛空。</p>
<p>又以手按彼迷怛羅口。念誦加持乃至三相現。動即諸意所求事皆說。授與長年藥。若起即成使者。其持明者欲所去處乘彼肩上隨意而往得持明仙。爾時世尊復告金剛手菩薩祕密主言。</p>

<div class="lg regular"><div class='lg-row'>祕密主汝聽　不廣而略說</div>
<div class='lg-row'>普通修一切　佛頂等成就</div>
<div class='lg-row'>資少獲大利　諸佛之所說</div>
<div class='lg-row'>此中作是言　羯儞迦囉花</div>
<div class='lg-row'>及取蓮華蘂　蘇嚕丹惹那</div>
<div class='lg-row'>三金而裹之　應作此丸藥</div>
<div class='lg-row'>當於日月蝕　得三種成就</div>
<div class='lg-row'>煖煙焰次第　煖必獲敬愛</div>
<div class='lg-row'>煙當而隱形　爓相成騰空</div>
<div class='lg-row'>吉祥大持明　如雷振作聲</div>
<div class='lg-row'>旛華而動搖　應知成就相</div>
<div class='lg-row'>及佛像動搖　若見不吉祥</div>
<div class='lg-row'>不應求成就　獻塗香花等</div>
<div class='lg-row'>數數應當作　息災護摩法</div>
<div class='lg-row'>乃至於七返　然後作勝法</div>
<div class='lg-row'>應作窣覩波　福加求成就</div>
<div class='lg-row'>蝪蜥及烏鳴　應觀成不成</div>
<div class='lg-row'>然後求成就　念誦以為先</div>
<div class='lg-row'>并歸命獲果　作福為有情</div>
<div class='lg-row'>真言必成就　為少福愚夫</div>
<div class='lg-row'>多分為是人　為此增加福</div>
<div class='lg-row'>成佛悲為本　利益諸世間</div>
<div class='lg-row'>故說真言教　天王帝釋等</div>
<div class='lg-row'>及餘大威德　纔誦於彼勝</div>
<div class='lg-row'>及居在王宮　由信獲應驗</div>
<div class='lg-row'>成就者當獲　端嚴而常作</div>
<div class='lg-row'>清淨修行者　不應強多事</div>
<div class='lg-row'>由此心雜亂　如世間之人</div>
<div class='lg-row'>劣慧無方便　於諸合練道</div>
<div class='lg-row'>闕緣不和合　諸藥及水銀</div>
<div class='lg-row'>由倒壞不成　三種微細故</div>
<div class='lg-row'>施功不獲益　若取於伏藏</div>
<div class='lg-row'>必有王怖畏　占相必生疑</div>
<div class='lg-row'>微細生猶豫　醫術果增長</div>
<div class='lg-row'>攝授長年藥　由持真言故</div>
<div class='lg-row'>悉皆而獲得　長年等果報</div>
<div class='lg-row'>如是諸技術　過患有無量</div>
<div class='lg-row'>以此無所獲　不獲最勝福</div>
<div class='lg-row'>彼亦不獲福　猶此心住著</div>
<div class='lg-row'>真言以為首　必獲大福德</div>
<div class='lg-row'>菩提最勝果　聞思及修行</div>
<div class='lg-row'>獲得最勝果　是處諸賢聖</div>
<div class='lg-row'>恒常而往來　是故與瑜伽</div>
<div class='lg-row'>成就本所尊　仍於最勝集</div>
<div class='lg-row'>我以曾廣說　見今所說者</div>
<div class='lg-row'>亦廣亦復略</div>
</div></div>
<p class='juan'>菩提場所說一字頂輪王經卷第四</p>
</div><!-- end of div[@id='body'] -->
</body></html>