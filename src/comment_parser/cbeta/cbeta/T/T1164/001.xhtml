<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大乘聖吉祥持世陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1164 [Nos. 1162, 1163, 1165]
<p class='juan'><a id='mulu1' />佛說大乘聖吉祥持世陀羅尼經</p><p class="byline">西天中印度摩揭陀國那爛陀寺傳教大師三藏賜紫沙門臣法天奉　詔譯</p>
<div class='div-jing'><p>如是我聞。一時世尊。在憍睒彌國大棘林中。與大比丘眾四百五十人俱。皆是眾所知識大阿羅漢。并諸菩薩摩訶薩。諸佛法眾悉來集會。恭敬圍遶聽佛說法。</p>
<p>是時會中有一長者名曰妙月。於憍睒彌大城中住。如是長者有大智慧方便善巧。男女眾多奴婢僕從眷屬圓滿。皆具善根發大善心。是時妙月長者。往覲世尊到佛所已。恭敬合掌頂禮佛足。而復旋遶經百千匝。退坐一面安詳坐已。妙月長者而白佛言。世尊我於今日。欲問如來應正等覺。我今心中而有疑事。唯願世尊大慈無量為我。說法開我疑結。</p>
<p>爾時釋迦牟尼世尊。告妙月長者言。我今恣汝所問心所疑事。如汝所疑不應懷蘊於自心中。妙月長者聞佛所說。復白佛言世尊。若善男子善女人。多受貧窮。云何而得不受貧苦。多疾病人。云何而得不受病惱。</p>
<p>爾時世尊具一切智者。告妙月長者言。汝今何故唯為貧窮。心懷疑惑而作是問。妙月長者白世尊言。我今貧窮世尊我今貧窮善逝。為多眷屬男女婢僕居家充滿。今為我說。世尊依我所問而為說法。貧窮眾生以何方便令離貧苦。多病眾生以何方便令無病惱。資生財寶粟麥等物。云何而得倉庫充滿。云何而得見所愛樂。金銀摩尼真珠瑠璃。螺貝璧玉珊瑚硨磲。金剛寶等庫藏盈溢。令我施之無有窮盡。云何而得居家眷屬。男女大小尊貴自在。妙月長者作如是言白世尊已。是時。</p>
<p>佛復告妙月長者言。往昔過去無數劫中。於彼世時有佛出世。名持金剛海大音聲如來應供正遍知明行足善逝世間解無上士調御丈夫天人師佛世尊。我當於彼世尊之處。聞陀羅尼名吉祥持世。聞是法已我常受持讀誦至誠供養。而復為他廣說是陀羅尼。善男子我今為汝說此陀羅尼擁護於汝。人不能為害非人亦不能為害。藥叉不能為害囉剎娑不能為害。畢隷<span class='note-inline'>(二合)</span>多不能為害步多不能為害。比舍遮不能為害。矩伴拏不能為害。鄔娑多<span class='note-inline'>(二合)</span>囉迦<span class='note-inline'>(去)</span>不能為害布單曩<span class='note-inline'>(引)</span>不能為害。揭吒布單曩<span class='note-inline'>(引)</span>不能為害。食大便者不能為害。食小便者不能為害。食種種淨不淨物者亦不能為害。妙月長者此吉祥持世陀羅尼。若有善男子善女人。得此陀羅尼經在於自己舍宅之中。或在手中恭敬供養。或心思惟是經法者。或得聽聞是經法者。便乃受持讀誦供養。或廣為他解說義趣。此善男子善女人。晝夜常得衛護安隱快樂。飲食豐足獲大福德。此吉祥持世陀羅尼經。若能至心供養之者。則是供養過去現在未來之世一切如來應正等覺。若能依法常於中夜。課念此陀羅尼四遍。此人便得諸天而來衛護歡喜愛樂。復為此人親自來下降。雨上妙甘美飲食。諸天眾等於諸如來心懷歡喜。於諸佛法心懷歡喜。於佛無相智心懷歡喜。於和合眾心懷歡喜。於說法師心懷歡喜。佛復告妙月長者言。我今為汝及未來世一切眾生。令得廣大利益安樂。說是吉祥持世陀羅尼曰。</p>
<p class="dharani">曩謨<span class='note-inline'>(去引一)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(二)</span>曩謨<span class='note-inline'>(去引三)</span>婆<span class='note-inline'>(去)</span>誐嚩<span class='note-inline'>(無可反)</span>帝<span class='note-inline'>(引四)</span>嚩<span class='note-inline'>(准上)</span>日囉<span class='note-inline'>(二合)</span>馱囉<span class='note-inline'>(五)</span>娑<span class='note-inline'>(引)</span>誐囉<span class='note-inline'>(六)</span>[寧*吉]<span class='note-inline'>(寧吉反下同)</span>㗚喖<span class='note-inline'>(苦姑反二合引)</span>灑<span class='note-inline'>(引)</span>野<span class='note-inline'>(七)</span>怛他<span class='note-inline'>(去引)</span>誐跢<span class='note-inline'>(引)</span>野<span class='note-inline'>(引八)</span>㗚賀<span class='note-inline'>(二合)</span>帝<span class='note-inline'>(引九)</span>三<span class='note-inline'>(去)</span>藐訖三<span class='note-inline'>(二合)</span>沒馱<span class='note-inline'>(引)</span>野<span class='note-inline'>(十)</span>怛儞也<span class='note-inline'>(二合引)</span>他<span class='note-inline'>(去引十一)</span>素嚕<span class='note-inline'>(引)</span>閉<span class='note-inline'>(引十二)</span>素嚩<span class='note-inline'>(准上)</span>娜[寧*頁]<span class='note-inline'>(引十三)</span>婆<span class='note-inline'>(去)</span>㮈黎<span class='note-inline'>(二合引十四)</span>素婆<span class='note-inline'>(去)</span>捺嚟<span class='note-inline'>(二合引十五)</span>婆<span class='note-inline'>(去)</span>捺囉<span class='note-inline'>(二合)</span>嚩<span class='note-inline'>(准上)</span>底<span class='note-inline'>(十六)</span>讚捺囉<span class='note-inline'>(二合)</span>嚩<span class='note-inline'>(准上)</span>底<span class='note-inline'>(丁壹反下同十七)</span>懵誐㘑<span class='note-inline'>(引)</span>懵誐㘑<span class='note-inline'>(引十八)</span>素懵誐隷<span class='note-inline'>(引十九)</span>懵誐攞嚩<span class='note-inline'>(無鏺反)</span>底<span class='note-inline'>(上同二十)</span>阿<span class='note-inline'>(上)</span>㘑<span class='note-inline'>(引二十一)</span>阿<span class='note-inline'>(上)</span>左㘑<span class='note-inline'>(引二十二)</span>阿<span class='note-inline'>(上)</span>左播㘑<span class='note-inline'>(二十三)</span>嗢耨伽<span class='note-inline'>(二合引)</span>哆[寧*吉]<span class='note-inline'>(寧逸反二十四)</span>嗢儞庾<span class='note-inline'>(二合)</span>怛[寧*吉]<span class='note-inline'>(二十五)</span>嗢耨避<span class='note-inline'>(二合引)</span>娜[寧*吉]<span class='note-inline'>(同前二十六)</span>鄔砌<span class='note-inline'>(引)</span>那[寧*吉]<span class='note-inline'>(二十七)</span>薩寫嚩<span class='note-inline'>(上同)</span>底<span class='note-inline'>(二十八)</span>馱曩嚩<span class='note-inline'>(同前)</span>底<span class='note-inline'>(二十九)</span>馱<span class='note-inline'>(引)</span>寧也<span class='note-inline'>(二合)</span>嚩<span class='note-inline'>(准上)</span>底<span class='note-inline'>(三十)</span>室哩<span class='note-inline'>(二合引)</span>沫底<span class='note-inline'>(三十一)</span>鉢囉<span class='note-inline'>(二合)</span>婆<span class='note-inline'>(引去)</span>沫底<span class='note-inline'>(三十二)</span>阿<span class='note-inline'>(上)</span>麼㘑<span class='note-inline'>(引三十三)</span>尾麼㘑<span class='note-inline'>(引三十四)</span>[寧*吉]㗚麼<span class='note-inline'>(二合)</span>㘑<span class='note-inline'>(引三十五)</span>嚕嚕<span class='note-inline'>(三十六)</span>嚕嚕<span class='note-inline'>(三十七)</span>嚕嚕嚩<span class='note-inline'>(同前)</span>底<span class='note-inline'>(三十八)</span>素嚕<span class='note-inline'>(引)</span>閉<span class='note-inline'>(引三十九)</span>拶跛㘑<span class='note-inline'>(引四十)</span>懵誐㘑<span class='note-inline'>(引四十一)</span>阿<span class='note-inline'>(去引)</span>㗚半<span class='note-inline'>(二合)</span>曩悉帝<span class='note-inline'>(二合引四十二)</span>尾怛曩悉帝<span class='note-inline'>(二合引四十三)</span>遏尾曩悉帝<span class='note-inline'>(二合引四十四)</span>遏怛曩悉帝<span class='note-inline'>(二合引四十五)</span>遏尾哆曩悉帝<span class='note-inline'>(二合引四十六)</span>遏馱曩悉帝<span class='note-inline'>(二合引四十七)</span>唧怛囉<span class='note-inline'>(二合)</span>曩悉帝<span class='note-inline'>(二合引四十八)</span>尾濕嚩<span class='note-inline'>(二合)</span>計<span class='note-inline'>(引)</span>始[寧*吉]<span class='note-inline'>(四十九)</span>尾濕嚩<span class='note-inline'>(二合)</span>嚕<span class='note-inline'>(引)</span>錍<span class='note-inline'>(音卑五十)</span>尾秫曩始<span class='note-inline'>(五十一)</span>尾舜馱施㘑<span class='note-inline'>(引五十二)</span>尾麌抳[寧*頁]<span class='note-inline'>(引)</span>[口*(尤-尢+曳)]<span class='note-inline'>(引五十三)</span>阿<span class='note-inline'>(上)</span>努<span class='note-inline'>(鼻音)</span>哆<span class='note-inline'>(重呼)</span>嚟<span class='note-inline'>(引五十四)</span>盎<span class='note-inline'>(烏亘反)</span>矩嚟<span class='note-inline'>(五十五)</span>懵矩嚟<span class='note-inline'>(引五十六)</span>鉢囉<span class='note-inline'>(二合)</span>龐<span class='note-inline'>(去)</span>矩嚟<span class='note-inline'>(引五十七)</span>尾囉銘<span class='note-inline'>(引五十八)</span>尾馱銘<span class='note-inline'>(引五十九)</span>度銘<span class='note-inline'>(引六十)</span>度度銘<span class='note-inline'>(引六十一)</span>哩哩銘<span class='note-inline'>(引六十二)</span>佉佉㘑<span class='note-inline'>(引六十三)</span>企企銘<span class='note-inline'>(引六十四)</span>喖喖銘<span class='note-inline'>(引六十五)</span>怛怛黎<span class='note-inline'>(引六十六)</span>多囉多囉<span class='note-inline'>(六十七)</span>怛怛囉怛怛囉<span class='note-inline'>(引六十八)</span>哆<span class='note-inline'>(引)</span>囉野哆<span class='note-inline'>(引)</span>囉野<span class='note-inline'>(六十九)</span>嚩日嚟<span class='note-inline'>(二合引)</span>嚩日嚟<span class='note-inline'>(二合引七十)</span>嚩日嚕<span class='note-inline'>(二合引)</span>鉢銘<span class='note-inline'>(引七十一)</span>吒計<span class='note-inline'>(引)</span>吒計<span class='note-inline'>(引七十二)</span>姹計<span class='note-inline'>(引)</span>姹囉計<span class='note-inline'>(引七十三)</span>鄔計<span class='note-inline'>(七十四)</span>[口*武]計<span class='note-inline'>(引七十五)</span>溥計<span class='note-inline'>(引七十六)</span>捺計<span class='note-inline'>(引七十七)</span>達計<span class='note-inline'>(引七十八)</span>達囉計<span class='note-inline'>(引七十九)</span>阿<span class='note-inline'>(引)</span>嚩<span class='note-inline'>(無鏺反)</span>㗚跢<span class='note-inline'>(二合)</span>[寧*吉]<span class='note-inline'>(八十)</span>鉢囉<span class='note-inline'>(二合)</span>嚩<span class='note-inline'>(無鏺反)</span>㗚跢<span class='note-inline'>(二合)</span>[寧*吉]<span class='note-inline'>(八十一)</span>嚩㗚灑<span class='note-inline'>(二合)</span>抳嚩<span class='note-inline'>(同上)</span>㗚灑<span class='note-inline'>(二合)</span>抳<span class='note-inline'>(八十二)</span>[寧*吉]瑟播<span class='note-inline'>(二合引)</span>捺[寧*吉]<span class='note-inline'>(八十三)</span>嚩日囉<span class='note-inline'>(二合)</span>馱囉<span class='note-inline'>(八十四)</span>娑<span class='note-inline'>(引)</span>誐囉<span class='note-inline'>(八十五)</span>[寧*吉]㗚齲<span class='note-inline'>(二合引)</span>灑怛他<span class='note-inline'>(引)</span>誐哆<span class='note-inline'>(八十六)</span>沫努<span class='note-inline'>(鼻音)</span>娑麼<span class='note-inline'>(二合)</span>囉<span class='note-inline'>(八十七)</span>薩㗚嚩<span class='note-inline'>(二合)</span>怛他<span class='note-inline'>(引)</span>蘖哆<span class='note-inline'>(八十八)</span>薩底也<span class='note-inline'>(二合反)</span>麼努<span class='note-inline'>(鼻音)</span>娑麼<span class='note-inline'>(二合)</span>囉<span class='note-inline'>(八十九)</span>達㗚麼<span class='note-inline'>(二合)</span>薩底也<span class='note-inline'>(三合反九十)</span>麼努娑麼<span class='note-inline'>(二合)</span>囉<span class='note-inline'>(九十一)</span>僧<span class='note-inline'>(去)</span>伽薩底也<span class='note-inline'>(二合反九十二)</span>麼努<span class='note-inline'>(鼻音)</span>娑麼<span class='note-inline'>(二合)</span>囉<span class='note-inline'>(九十三)</span>怛吒怛吒<span class='note-inline'>(九十四)</span>布囉野布囉野<span class='note-inline'>(九十五)</span>布囉抳布囉抳<span class='note-inline'>(九十六)</span>薩㗚嚩<span class='note-inline'>(二合引)</span>[口*商]<span class='note-inline'>(引九十七)</span>薩㗚嚩<span class='note-inline'>(二合)</span>薩怛嚩<span class='note-inline'>(二合引)</span>難<span class='note-inline'>(上引)</span>左<span class='note-inline'>(九十八)</span>婆<span class='note-inline'>(去)</span>囉婆<span class='note-inline'>(去)</span>囉<span class='note-inline'>(九十九)</span>懵誐㘑<span class='note-inline'>(引一百)</span>扇<span class='note-inline'>(引)</span>哆沫底<span class='note-inline'>(一百一)</span>秫婆沫底<span class='note-inline'>(一百二)</span>麼賀<span class='note-inline'>(引)</span>麼底<span class='note-inline'>(一百三)</span>懵誐攞麼底<span class='note-inline'>(一百四)</span>鉢囉<span class='note-inline'>(二合)</span>婆<span class='note-inline'>(引)</span>嚩底<span class='note-inline'>(一百五)</span>婆<span class='note-inline'>(去)</span>捺囉<span class='note-inline'>(二合)</span>嚩底<span class='note-inline'>(一百六)</span>素讚捺囉<span class='note-inline'>(二合)</span>麼底<span class='note-inline'>(一百七)</span>阿<span class='note-inline'>(引)</span>誐蹉阿<span class='note-inline'>(引)</span>誐蹉<span class='note-inline'>(一百八)</span>三<span class='note-inline'>(去)</span>麼野麼努三麼<span class='note-inline'>(二合)</span>囉<span class='note-inline'>(一百九)</span>娑嚩<span class='note-inline'>(二合引)</span>賀<span class='note-inline'>(引一百一十)</span>阿<span class='note-inline'>(引)</span>嚩<span class='note-inline'>(無可反)</span>囉拏<span class='note-inline'>(鼻音引乎)</span>麼努<span class='note-inline'>(鼻音)</span>娑麼<span class='note-inline'>(二合)</span>囉<span class='note-inline'>(一百一十一)</span>娑嚩<span class='note-inline'>(二合引)</span>賀<span class='note-inline'>(引一百一十二)</span>阿<span class='note-inline'>(引)</span>馱<span class='note-inline'>(引)</span>囉麼努娑麼<span class='note-inline'>(二合)</span>囉<span class='note-inline'>(一百一十三)</span>娑嚩<span class='note-inline'>(二合引)</span>賀<span class='note-inline'>(引一百一十四)</span>鉢囉<span class='note-inline'>(二合)</span>婆<span class='note-inline'>(引去)</span>嚩麼努娑麼<span class='note-inline'>(二合)</span>囉<span class='note-inline'>(一百一十五)</span>娑嚩<span class='note-inline'>(二合引)</span>賀<span class='note-inline'>(引一百一十六)</span>娑嚩<span class='note-inline'>(二合)</span>婆<span class='note-inline'>(去引)</span>嚩<span class='note-inline'>(同上)</span>麼努娑麼<span class='note-inline'>(二合)</span>囉<span class='note-inline'>(一百一十七)</span>娑嚩<span class='note-inline'>(二合引)</span>賀<span class='note-inline'>(引一百一十八)</span>地哩<span class='note-inline'>(二合)</span>底麼努娑麼<span class='note-inline'>(二合)</span>囉<span class='note-inline'>(一百一十九)</span>娑嚩<span class='note-inline'>(二合引)</span>賀<span class='note-inline'>(引一百二十)</span>諦<span class='note-inline'>(引)</span>惹麼努娑麼<span class='note-inline'>(二合)</span>囉<span class='note-inline'>(一百二十一)</span>娑嚩<span class='note-inline'>(二合引)</span>賀<span class='note-inline'>(引一百二十二)</span>惹野麼努娑麼<span class='note-inline'>(二合)</span>囉<span class='note-inline'>(一百二十三)</span>娑嚩<span class='note-inline'>(二合引)</span>賀<span class='note-inline'>(引一百二十四)</span>尾惹野麼努娑麼<span class='note-inline'>(二合)</span>囉<span class='note-inline'>(一百二十五)</span>娑嚩<span class='note-inline'>(二合引)</span>賀<span class='note-inline'>(引一百二十六)</span>紇哩<span class='note-inline'>(二合)</span>娜野麼努娑麼<span class='note-inline'>(二合)</span>囉<span class='note-inline'>(一百二十七)</span>娑嚩<span class='note-inline'>(二合引)</span>賀<span class='note-inline'>(引一百二十八)</span>薩㗚嚩<span class='note-inline'>(二合)</span>薩怛嚩<span class='note-inline'>(二合)</span>麼努娑麼<span class='note-inline'>(二合)</span>囉<span class='note-inline'>(一百二十九)</span>娑嚩<span class='note-inline'>(二合引)</span>賀<span class='note-inline'>(引一百三十句)</span></p>
<p>復說吉祥持世根本明曰。</p>
<p class="dharani">曩謨<span class='note-inline'>(去引一)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(二)</span>唵<span class='note-inline'>(引三)</span>嚩<span class='note-inline'>(同上)</span>素馱<span class='note-inline'>(引)</span>嚟<span class='note-inline'>(引四)</span>娑嚩<span class='note-inline'>(二合引)</span>賀<span class='note-inline'>(引五)</span>唵<span class='note-inline'>(引六)</span>室哩<span class='note-inline'>(二合引)</span>嚩<span class='note-inline'>(上同)</span>素母[寧*吉]<span class='note-inline'>(七)</span>娑嚩<span class='note-inline'>(二合引)</span>賀<span class='note-inline'>(引八)</span></p>
<p>心明曰。</p>
<p class="dharani">曩謨<span class='note-inline'>(去引一)</span>囉怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(二)</span>唵<span class='note-inline'>(引三)</span>嚩<span class='note-inline'>(上同)</span>素室哩<span class='note-inline'>(二合)</span>[口*(尤-尢+曳)]<span class='note-inline'>(引四)</span>娑縛<span class='note-inline'>(二合引)</span>賀<span class='note-inline'>(引五)</span>唵<span class='note-inline'>(引六)</span>室哩<span class='note-inline'>(二合引七)</span>嚩<span class='note-inline'>(准上)</span>素麼底<span class='note-inline'>(八)</span>室里<span class='note-inline'>(二合引)</span>[口*(尤-尢+曳)]<span class='note-inline'>(引九)</span>娑嚩<span class='note-inline'>(二合引)</span>賀<span class='note-inline'>(引十)</span>唵<span class='note-inline'>(引十一)</span>嚩<span class='note-inline'>(無鏺反)</span>素<span class='note-inline'>(十二)</span>娑嚩<span class='note-inline'>(二合引)</span>賀<span class='note-inline'>(引十三)</span>唵<span class='note-inline'>(引十四)</span>[口*洛]乞芻弭<span class='note-inline'>(三合引)</span>[口*普]<span class='note-inline'>(引)</span>哆[口*洛][寧*吉]<span class='note-inline'>(十五)</span>嚩<span class='note-inline'>(引)</span>悉寧<span class='note-inline'>(引)</span>[口*(尤-尢+曳)]<span class='note-inline'>(引十六)</span>娑嚩<span class='note-inline'>(二合引)</span>賀<span class='note-inline'>(引十七)</span>曩謨<span class='note-inline'>(去引十八)</span>嚩日囉<span class='note-inline'>(二合)</span>播<span class='note-inline'>(引)</span>拏[口*(尤-尢+曳)]<span class='note-inline'>(引十九)</span>室哩<span class='note-inline'>(二合引)</span>[口*(尤-尢+曳)]<span class='note-inline'>(引)</span>室哩<span class='note-inline'>(二合引)</span>迦哩<span class='note-inline'>(二十)</span>馱曩迦哩<span class='note-inline'>(二十一)</span>馱<span class='note-inline'>(引)</span>[寧*也]<span class='note-inline'>(二合反)</span>迦哩<span class='note-inline'>(二十二)</span>娑嚩<span class='note-inline'>(二合引)</span>賀<span class='note-inline'>(引二十三)</span></p>
<p>佛復告妙月長者言。此吉祥持世陀羅尼有大威德。汝等若能隨時持。誦所有一切疾病饑饉夭壽之難皆不能侵。若復有人於自舍宅或他人舍隨所在處。供養持金剛海大音聲如來應正等覺。至心持念此吉祥持世陀羅尼。滿於六月種種供養。如是隨其所願增益之事皆得成就。若復有人依法揀擇清淨之處或倉庫中以白檀香建立四方曼拏攞畢請召供養持金剛海大音聲如來。及一切佛觀自在菩薩諸菩薩等聖眾。常於夜分志心念是吉祥持世陀羅尼。令無間斷乃至成就。此善男子善女人。即獲有大威德之人為降福祐。隨其所願令得滿足。一切財物粟麥金銀珍寶。一切恐怖妨亂之事皆得消除。妙月長者汝等若能精進受持。念此吉祥持世陀羅尼。而能廣為他人解說。能令汝得長夜人間天上利益安樂。妙月長者讚言善哉世尊善說。妙月長者於世尊所。聽聞得是吉祥持世陀羅尼已。心生愛樂歡喜踊躍。面色怡然頂禮佛足。而白佛言世尊。此吉祥持世陀羅尼。我從今後永無忘失。憶念受持讀誦。解說其義供養恭敬。兼為他人廣說是法。妙月長者所居家中。當於是時彈指之頃。忽然而有種種金銀珍寶。穀麥財物倉庫充滿。是時妙月長者瞻仰世尊目未曾捨。而復旋遶經百千匝。頂禮佛足禮竟而退。</p>
<p>爾時世尊告阿難陀言。汝於今日往彼妙月長者所居家中。看其所有一切財物粟麥金銀珍寶。種種廣大倉稟庫藏充滿其中。是時阿難陀聞佛教已。速疾往詣憍睒彌大城妙月長者所居家宅。到已入裏見其所有一切財物。粟麥斛碩金銀珍寶。種種廣大倉庫之中悉皆充滿。時阿難陀忽然見其如是之事。內懷驚異面貌微笑。心生愛樂歡喜踊躍。時阿難陀奉佛教已。却往佛所到已頭面。禮世尊足而白佛言。妙月長者以何因緣。而得如是廣大福德廣大富貴。廣大倉庫種種財物。粟麥金銀珍寶積集充滿。善哉世尊唯願為我宣說是事。</p>
<p>佛告阿難陀言。此妙月長者有大智慧。為能發心憶持永無忘失。受持讀誦供養恭敬。思惟妙理發大慈悲。為他眾生解說是法。能令汝得不可思議殊勝功德。於無量世常為諸天及世間人演說是法。阿難陀此陀羅尼實未曾有。一切天魔大梵天王。沙門婆羅門眾天人阿素囉等。於此吉祥持世陀羅尼。常應發心尊重恭敬。不應起於輕慢破壞之心。阿難陀此吉祥持世陀羅尼。諸呪不能破滅。若無善根眾生薄福眾生。耳不能得暫時聽聞。何況能知此陀羅尼。於是經中豈能得在。心所憶念口所宣說受持讀誦。何故如是。為此吉祥持世陀羅尼一切如來共所宣說。一切如來之所加持。一切如來同所印可。解釋供養尊重讚歎。最勝微妙甚深難解之法。一切如來。各各心無有異以一音聲宣斯妙法。令諸眾生皆得易解。我今為諸眾生多受貧匱。疾病所苦諸惡恐怖。一切妨惱非可愛事。受是之人令得豐足安隱快樂。是時阿難陀。聞佛說此吉祥持世陀羅尼已。發憶念心受持讀誦。思惟解了尊重供養。阿難陀從座而起偏袒右肩。右膝著地合掌向佛是。時阿難陀敬禮佛已發。至誠心說是誐他而讚歎曰。</p>

<div class="lg regular"><div class='lg-row'>不可思議佛世尊　佛所說法不思議</div>
<div class='lg-row'>不思議發歡喜心　順現受報不思議</div>
<div class='lg-row'>天人師智一切智　到彼岸故離生死</div>
<div class='lg-row'>證無上果成法王　我今稱讚佛無畏</div>
</div><p>是時阿難陀說是讚已。歡喜踊躍而白佛言。世尊經名云何。令我云何受持。世尊告阿難陀言。如汝前問。妙月長者所。得一切財寶庫藏受持之法經。名依一切如來所說。名吉祥持世陀羅尼經。汝等應當如是受持。</p>
<p>佛說是經已。阿難陀及諸比丘菩薩摩訶薩。一切世間天人阿素囉彥達嚩等。皆大歡喜信受奉行作禮而退。</p>

<p class='juan'>佛說大乘聖吉祥持世陀羅尼經</p></div>
</div><!-- end of div[@id='body'] -->
</body></html>