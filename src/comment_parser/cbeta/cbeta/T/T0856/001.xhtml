<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大毘盧遮那成佛神變加持經略示七支念誦隨行法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 856
<p class='juan'><a id='mulu1' />大毘盧遮那成佛神變加持經略示七支念誦隨行法</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-jing'>
<div class="lg regular"><div class='lg-row'>稽首無礙智，　密教意生子，</div>
<div class='lg-row'>依彼蘇多羅，　攝此隨行法。</div>
<div class='lg-row'>真言行菩薩，　無住無等誓，</div>
<div class='lg-row'>語密身<span class='corr'>俱密，</span>　後作相應行。</div>
</div><p>三昧耶真言曰：</p>
<p class="dharani">娜莫三滿多母馱<span class='note-inline'>(引)</span>南<span class='note-inline'>(引)</span><span class='note-inline'>(一)</span>　唵<span class='note-inline'>(引)</span>阿<span class='note-inline'>(上聲)</span>三<span class='note-inline'>(去聲)</span>銘<span class='note-inline'>(二)</span>　底哩<span class='note-inline'>(二合)</span>三<span class='note-inline'>(去聲)</span>銘<span class='note-inline'>(三)</span>　三<span class='note-inline'>(去聲)</span>麼<span class='note-inline'>(鼻音)</span>曳<span class='note-inline'>(引)</span><span class='note-inline'>(四)</span>　娑嚩<span class='note-inline'>(二合引)</span>賀<span class='note-inline'>(引)</span></p>

<div class="lg regular"><div class='lg-row'>契謂齊諸輪，　密合建二空，</div>
<div class='lg-row'>五處頂肩心，　最後加咽位。</div>
<div class='lg-row'>次結法界生，　密慧之幖幟，</div>
<div class='lg-row'>淨身口意業，　遍轉於其身。</div>
</div><p>法界生真言曰：</p>
<p class="dharani">娜莫三<span class='note-inline'>(去聲)</span>滿多母馱<span class='note-inline'>(引)</span>南<span class='note-inline'>(引)</span><span class='note-inline'>(一)</span>　達磨<span class='note-inline'>(上聲)</span>馱<span class='note-inline'>(引)</span>暏娑嚩<span class='note-inline'>(二合引)</span>婆<span class='note-inline'>(去聲引)</span>嚩句<span class='note-inline'>(引)</span>憾<span class='note-inline'>(二)</span></p>

<div class="lg regular"><div class='lg-row'>般若三昧手，　俱作金剛拳，</div>
<div class='lg-row'>相逼建風幢，　端直令相合，</div>
<div class='lg-row'>是名為法界，　清淨之密印。</div>
<div class='lg-row'>如法界自性，　而觀於己身，</div>
<div class='lg-row'>無垢同虛空，　真言印威力。</div>
<div class='lg-row'>次結轉法輪，　金剛薩埵印，</div>
<div class='lg-row'>此殊勝加持，　令彼獲堅固。</div>
<div class='lg-row'>止觀手相背，　地水火風輪，</div>
<div class='lg-row'>左右互相持，　二空各旋轉，</div>
<div class='lg-row'>合於慧掌內，　名最勝法輪。</div>
</div><p>金剛薩埵真言曰：</p>
<p class="dharani">娜莫三<span class='note-inline'>(去聲)</span>滿多嚩日囉<span class='note-inline'>(二合引)</span>喃<span class='note-inline'>(引)</span><span class='note-inline'>(一)</span>　嚩日囉<span class='note-inline'>(二合引)</span>怛麼<span class='note-inline'>(二合)</span>句<span class='note-inline'>(引)</span>憾</p>

<div class="lg regular"><div class='lg-row'>正誦此密言，　當住於等引，</div>
<div class='lg-row'>諦觀自身像，　即是執金剛。</div>
<div class='lg-row'>無量眾大魔，　諸有親見者，</div>
<div class='lg-row'>如金剛薩埵，　勿生疑惑心。</div>
<div class='lg-row'>次以無動聖，　辟障及除垢，</div>
<div class='lg-row'>而能淨眾事，　結護隨相應。</div>
</div><p>不動尊真言曰：</p>
<p class="dharani">娜莫三<span class='note-inline'>(去聲)</span>滿多嚩日囉<span class='note-inline'>(二合引)</span>喃<span class='note-inline'>(一)</span>　戰拏摩賀<span class='note-inline'>(引)</span>嚧<span class='note-inline'>(引)</span>灑拏<span class='note-inline'>(鼻音)</span>颯頗<span class='note-inline'>(二合引)</span>吒耶吽<span class='note-inline'>(引)</span>怛囉<span class='note-inline'>(二合)</span>吒<span class='note-inline'>(半音呼)</span>憾<span class='note-inline'>(引)</span>[牟*含]<span class='note-inline'>(引)</span></p>

<div class="lg regular"><div class='lg-row'>定空加地水，　風火竪於心，</div>
<div class='lg-row'>慧劍亦如是，　出鞘能成辦。</div>
<div class='lg-row'>次以如來鉤，　請尊及聖眾，</div>
<div class='lg-row'>密方便相應，　依本誓而降。</div>
</div><p>如來鉤真言曰：</p>
<p class="dharani">娜莫三<span class='note-inline'>(去聲)</span>滿多母馱<span class='note-inline'>(引)</span>喃<span class='note-inline'>(引)</span>惡<span class='note-inline'>(引)</span>薩嚩怛囉<span class='note-inline'>(二合引)</span>鉢囉<span class='note-inline'>(二合)</span>底<span class='note-inline'>(丁以反)</span>賀帝怛他<span class='note-inline'>(去聲引)</span>蘖黨<span class='note-inline'>(引)</span>矩捨冒<span class='note-inline'>(引)</span>地拶哩耶<span class='note-inline'>(二合)</span>跛哩布<span class='note-inline'>(引)</span>囉迦娑嚩<span class='note-inline'>(二合引)</span>賀<span class='note-inline'>(引)</span></p>

<div class="lg regular"><div class='lg-row'>止觀內相叉，　竪合智風竪，</div>
<div class='lg-row'>纔屈於初分，　餘輪狀若環，</div>
<div class='lg-row'>聖者悲願力，　隨請咸來降。</div>
<div class='lg-row'>奉現三昧耶，　明契如前說。</div>
<div class='lg-row'>既呈本誓日，　決定相應故。</div>
<div class='lg-row'>次當隨力分，　供養表誠心，</div>
<div class='lg-row'>閼伽香食燈，　下至一花水，</div>
<div class='lg-row'>或但運心想，　殊勝最難量。</div>
<div class='lg-row'>當以普通印，　觀行及真言，</div>
<div class='lg-row'>有表無表俱，　一切皆成就。</div>
</div><p>普通真言曰：</p>
<p class="dharani">娜莫三<span class='note-inline'>(去)</span>滿多母馱<span class='note-inline'>(引)</span>喃<span class='note-inline'>(引)</span>薩嚩他<span class='note-inline'>(去聲引)</span>欠<span class='note-inline'>(平聲)</span><span class='note-inline'>(二)</span>　嗢娜蘖帝<span class='note-inline'>(二合)</span>颯頗<span class='note-inline'>(二合)</span>囉呬<span class='note-inline'>(聲異切)</span>[牟*含]<span class='note-inline'>(引)</span>誐誐曩劍<span class='note-inline'>(平聲)</span>娑嚩<span class='note-inline'>(二合引)</span>賀</p>

<div class="lg regular"><div class='lg-row'>定慧手齊合，　右交於上節，</div>
<div class='lg-row'>運心普周遍，　所念皆現前。</div>
<div class='lg-row'>即施供養已，　修常作持誦，</div>
<div class='lg-row'>先擐金剛鎧，　結護事相應。</div>
</div><p>金剛甲冑真言曰：</p>
<p class="dharani">娜莫三<span class='note-inline'>(去聲)</span>滿多嚩日囉<span class='note-inline'>(二合引)</span>喃<span class='note-inline'>(引)</span>嚩日囉<span class='note-inline'>(二合)</span>迦嚩左吽<span class='note-inline'>(引)</span></p>

<div class="lg regular"><div class='lg-row'>先<span class='corr'>作</span>虛心合，　風輪糺持火，</div>
<div class='lg-row'>大空依火本，　遍觸後居心。</div>
<div class='lg-row'>次結方隅界，　用前不動尊，</div>
<div class='lg-row'>左轉成辟除，　右旋及上下，</div>
<div class='lg-row'>備觸身支分，　結護悉堅牢，</div>
<div class='lg-row'>真語母陀羅，　如前已分別。</div>
<div class='lg-row'>既為嚴備訖，　當示根本契，</div>
<div class='lg-row'>還加於五處，　七轉或再三，</div>
<div class='lg-row'>散印頂上開。　半跏正身意，</div>
<div class='lg-row'>或作相應坐，　隨方如教說。</div>
<div class='lg-row'>正面住身前，　覩一圓明像，</div>
<div class='lg-row'>清淨無瑕玷，　猶如滿月輪，</div>
<div class='lg-row'>中有本尊形，　妙色超三界，</div>
<div class='lg-row'>紗縠嚴身服，　寶冠紺髮垂，</div>
<div class='lg-row'>寂然三摩地，　輝焰過眾電，</div>
<div class='lg-row'>猶如淨鏡內，　幽邃現真容，</div>
<div class='lg-row'>喜怒顯形色，　操持與願等，</div>
<div class='lg-row'>正受相應身，　明了心無亂，</div>
<div class='lg-row'>無相淨法體，　應願濟群生。</div>
<div class='lg-row'>專注而念持，　限數既終畢，</div>
<div class='lg-row'>懈極後方息。　復結普通印，</div>
<div class='lg-row'>虔誠啟願等，　殷重禮聖尊，</div>
<div class='lg-row'>左轉無動力，　解前所結護，</div>
<div class='lg-row'>還呈本尊契，　頂上散開之。</div>
<div class='lg-row'>心送於聖天，　五輪投地禮，</div>
<div class='lg-row'>然起隨眾善，　後會復如初。</div>
<div class='lg-row'>一時與二三，　或四皆如此，</div>
<div class='lg-row'>餘分旋遶塔，　浴像轉大乘。</div>
<div class='lg-row'>塗飾曼荼羅，　布花讚佛德，</div>
<div class='lg-row'>或復無雜念，　專注於等引。</div>
<div class='lg-row'>以此淨三業，　悉地速現前，</div>
<div class='lg-row'>聖力所加持，　行願相應故。</div>
<div class='lg-row'>諸有樂修習，　隨師而受學，</div>
<div class='lg-row'>持明傳本教，　無越三昧耶。</div>
<div class='lg-row'>勤策無間修，　離蓋及熏醉，</div>
<div class='lg-row'>順行諸學處，　悉地隨力成。</div>
<div class='lg-row'>我依大日經，　略示瑜伽行，</div>
<div class='lg-row'>修證殊勝福，　普潤諸有情。</div>
</div></div>
<p class='juan'>大毘盧遮那經略示七支念誦儀軌法一卷</p>
</div><!-- end of div[@id='body'] -->
</body></html>