<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說海意菩薩所問淨印法門經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu18' />佛說海意菩薩所問淨印法門經卷第十八</p><p class="byline">西天譯經三藏朝散大夫試鴻臚卿傳梵大師賜紫沙門臣法護等奉　詔譯</p><p>「◎復次，海意！我今為汝宣說呼召帝釋天主祕密章句。而此章句，速能呼召帝釋天主，來護正法。」</p>
<p>爾時，世尊即說陀羅尼曰：</p>
<p class="dharani">「怛[寧*也]<span class='note-inline'>(切身)</span>佗<span class='note-inline'>(引)</span><span class='note-inline'>(一句)</span>　惹曳<span class='note-inline'>(引)</span><span class='note-inline'>(二)</span>　惹野嚩底<span class='note-inline'>(三)</span>　阿胝<span class='note-inline'>(引)</span><span class='note-inline'>(四)</span>　摩酤哩<span class='note-inline'>(引)</span><span class='note-inline'>(五)</span>　悉駄末底<span class='note-inline'>(六)</span>　戌毘<span class='note-inline'>(引)</span>扇底葛哩<span class='note-inline'>(引)</span><span class='note-inline'>(七)</span>　那禰<span class='note-inline'>(引)</span>儞<span class='note-inline'>(引)</span><span class='note-inline'>(八)</span>　難<span class='note-inline'>(引)</span>帝<span class='note-inline'>(引)</span><span class='note-inline'>(九)</span>　難<span class='note-inline'>(引)</span>多末底<span class='note-inline'>(十)</span>　怛哩葛<span class='note-inline'>(二合)</span>哩<span class='note-inline'>(引)</span><span class='note-inline'>(十一)</span>　叉曳<span class='note-inline'>(引)</span><span class='note-inline'>(十二)</span>　叉野目契<span class='note-inline'>(引)</span><span class='note-inline'>(十三)</span>　阿嚩吒儞<span class='note-inline'>(十四)</span>　尾嚩吒儞<span class='note-inline'>(十五)</span>　波哩嚩吒儞<span class='note-inline'>(十六)</span>　波哩砌<span class='note-inline'>(引)</span>禰<span class='note-inline'>(引)</span><span class='note-inline'>(十七)</span>　悉蜜哩<span class='note-inline'>(三合)</span>底<span class='note-inline'>(十八)</span>　悉蜜哩<span class='note-inline'>(三合)</span>底散提<span class='note-inline'>(十九)</span>　阿<span class='note-inline'>(引)</span>誐蹉憍<span class='note-inline'>(引)</span>尸迦儞哩[口*爾]<span class='note-inline'>(二合)</span>多<span class='note-inline'>(引)</span><span class='note-inline'>(二十)</span>　阿蘇囉<span class='note-inline'>(引)</span>惹煬底禰<span class='note-inline'>(引)</span>嚩<span class='note-inline'>(引)</span><span class='note-inline'>(二十一)</span>　三摩踰<span class='note-inline'>(引)</span>帝<span class='note-inline'>(引)</span>阿<span class='note-inline'>(引)</span>半努<span class='note-inline'>(引)</span><span class='note-inline'>(二十二)</span>　達哩摩<span class='note-inline'>(二合)</span>怛哩[口*爾]<span class='note-inline'>(二合)</span>覩<span class='note-inline'>(引)</span>囉摩<span class='note-inline'>(引)</span>呬<span class='note-inline'>(二十三)</span>　莎悉爹<span class='note-inline'>(二合)</span>野曩部<span class='note-inline'>(引)</span>多<span class='note-inline'>(引)</span>喃<span class='note-inline'>(引)</span>摩<span class='note-inline'>(引)</span>囉叉<span class='note-inline'>(引)</span>達哩摩<span class='note-inline'>(二合)</span>左<span class='note-inline'>(引)</span>哩赧<span class='note-inline'>(引)</span><span class='note-inline'>(二十四)</span></p>
<p>「海意！如是祕密章句，而能呼召帝釋天主，有此正法之處，來為作護，及能攝護其說法師。而彼法師，應當以此祕密章句，作持誦已，潔淨身心，依法沐浴，著新淨衣，處師子座；向於東方散擲妙花，祈求諸佛，願賜攝受；於諸眾生起大悲念，虔想帝釋天主哀愍，故來為我安布聽法之眾，令其嚴肅；復令此陀羅尼文句和合。如是等事現前所作，若彼法師，內心清淨戒行潔白，即能令其帝釋天主來為攝受，安布眾會，和合文句，善作加護。」</p>
<p>爾時，帝釋天主現在此會，即從座起前白佛言：「如世尊勅，於後末世，若有法師而能受持此正法者，我當往彼，為其安布眾會，和合文句，而作加護；又此正法所在之處，為其攝受，令法久住。世尊！又此正法於後末世，我當為彼三十三天諸天子眾，常廣宣說。何以故？今此正法，即是過去、未來、現在諸佛世尊菩提之法，佛所讚故。又復我於過去、未來、現在諸佛世尊菩提之法，起尊重已，是故我當說此正法。」</p>
<p>爾時，世尊讚帝釋天主言：「善哉，善哉！憍尸迦！汝能作師子吼，發如是言，於後末世護持正法，如汝所言應如是行。又憍尸迦！以此正法攝受力故，能令諸天隨所願求常得最勝，阿修羅眾威光退失。</p>
<p>「復次，海意！我今為汝宣說攝伏諸魔天眾祕密章句，而此章句，速能攝伏諸魔天眾，來護正法。」</p>
<p>爾時世尊，即說陀羅尼曰：</p>
<p class="dharani">「怛[寧*也]<span class='note-inline'>(切身)</span>佗<span class='note-inline'>(引)</span><span class='note-inline'>(一句)</span>　設彌<span class='note-inline'>(引)</span><span class='note-inline'>(二)</span>　設摩嚩底<span class='note-inline'>(三)</span>　設彌多設訖囉<span class='note-inline'>(二合)</span><span class='note-inline'>(四)</span>　盎酤哩<span class='note-inline'>(引)</span><span class='note-inline'>(五)</span>　[牟*含]酤哩<span class='note-inline'>(引)</span><span class='note-inline'>(六)</span>　摩<span class='note-inline'>(引)</span>囉[口*爾]帝<span class='note-inline'>(引)</span><span class='note-inline'>(七)</span>　葛囉<span class='note-inline'>(引)</span>膩<span class='note-inline'>(引)</span><span class='note-inline'>(八)</span>　枳<span class='note-inline'>(引)</span>踰<span class='note-inline'>(引)</span>哩<span class='note-inline'>(九)</span>　帝<span class='note-inline'>(引)</span>野<span class='corr'>嚩</span>底<span class='note-inline'>(十)</span>　烏路<span class='note-inline'>(引)</span>野儞<span class='note-inline'>(十一)</span>　尾設姹<span class='note-inline'>(十二)</span>　儞哩摩<span class='note-inline'>(二合)</span>梨<span class='note-inline'>(引)</span><span class='note-inline'>(十三)</span>　摩羅<span class='note-inline'>(引)</span>鉢那曳<span class='note-inline'>(引)</span><span class='note-inline'>(十四)</span>　枯枯哩<span class='note-inline'>(引)</span><span class='note-inline'>(十五)</span>　珂誐<span class='note-inline'>(十六)</span>　誐囉<span class='note-inline'>(二合)</span>細<span class='note-inline'>(引)</span><span class='note-inline'>(十七)</span>　誐囉<span class='note-inline'>(二合)</span>薩泥<span class='note-inline'>(引)</span><span class='note-inline'>(十八)</span>　烏目契<span class='note-inline'>(引)</span><span class='note-inline'>(十九)</span>　鉢囉<span class='note-inline'>(引)</span>目契<span class='note-inline'>(引)</span><span class='note-inline'>(二十)</span>　阿<span class='note-inline'>(引)</span>目契<span class='note-inline'>(引)</span><span class='note-inline'>(二十一)</span>　設彌多<span class='note-inline'>(引)</span>儞薩哩嚩<span class='note-inline'>(二合)</span>誐囉<span class='note-inline'>(二合)</span>賀滿駄那儞<span class='note-inline'>(二十二)</span>　儞屹哩<span class='note-inline'>(二合)</span>係<span class='note-inline'>(引)</span>多薩哩嚩<span class='note-inline'>(二合)</span>波囉鉢囉<span class='note-inline'>(二合)</span>嚩<span class='note-inline'>(引)</span>禰那<span class='note-inline'>(二十三)</span>　尾目訖多<span class='note-inline'>(二合、引)</span>摩<span class='note-inline'>(引)</span>囉播<span class='note-inline'>(引)</span>舍<span class='note-inline'>(引)</span><span class='note-inline'>(二十四)</span>　塞陀<span class='note-inline'>(二合、引)</span>必多<span class='note-inline'>(引)</span>沒駄母捺囉<span class='note-inline'>(二合、引)</span><span class='note-inline'>(二十五)</span>　阿耨捺伽<span class='note-inline'>(二合、引)</span>致多<span class='note-inline'>(引)</span>薩哩嚩<span class='note-inline'>(二合)</span>摩<span class='note-inline'>(引)</span>賴<span class='note-inline'>(二十六)</span>　蘇左哩多鉢哩戍[亭*夜]<span class='note-inline'>(切身、引)</span><span class='note-inline'>(二十七)</span>　尾誐蹉覩薩哩<span class='corr'>嚩</span><span class='note-inline'>(二合)</span>摩<span class='note-inline'>(引)</span>囉葛哩摩<span class='note-inline'>(二合、引)</span>尼<span class='note-inline'>(二十八)</span></p>
<p>「海意！如是祕密章句，而能攝伏諸魔天眾，復能消除一切煩惱。彼說法師，以此祕密章句作持誦已，處于法座，普觀眾會悉住道場，廣運無量大慈之心，當於己身起醫王想，法如藥想，於聽法眾起病人想，於佛如來起正士想，法眼不失起久住想。如是等事，以此祕密章句加持力故，現前施作，廣為一切如應說法。是時周匝百由旬內諸魔天眾，悉不能來作破壞事。設復諸魔至法會者，亦復不能作諸障難。」</p>
<p>爾時，諸魔天眾現在此會，即從座起前白佛言：「世尊！我今見此海意菩薩大士，以威神力加持我故，置我於彼諸樂莊嚴世界之中。世尊！我今最初已悉棄捨諸魔事業，是故我等於此正法常當護持。後末世中，若城邑聚落若僧坊中，有人宣說此正法者，我<span class='corr'>當</span>往彼，離諸慢心，恭敬、尊重、專注聽受。」</p>
<p>爾時，世尊讚諸魔言：「善哉，善哉！汝等諸魔而能尊重如是正法，最先已捨諸魔事業。汝等今於如是法中有所獲得，此由海意菩薩大士神力所致。</p>
<p>「復次，海意！我今為汝宣說呼召娑婆界主大梵天王祕密章句。而此章句，速能呼召大梵天王，來法師所當為作護。」</p>
<p>爾時，世尊即說陀羅尼曰：</p>
<p class="dharani">「怛[寧*也]<span class='note-inline'>(切身)</span>佗<span class='note-inline'>(引)</span><span class='note-inline'>(一句)</span>　昧怛囉野<span class='note-inline'>(三合、引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(二)</span>　葛魯拏<span class='note-inline'>(引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(三)</span>　母禰多<span class='note-inline'>(引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(四)</span>　烏閉<span class='note-inline'>(引)</span>叉<span class='note-inline'>(引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(五)</span>　沒駄<span class='note-inline'>(引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(六)</span>　達哩摩<span class='note-inline'>(二合、引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(七)</span>　僧伽<span class='note-inline'>(引)</span>哥<span class='note-inline'>(引)</span>哩<span class='note-inline'>(引)</span><span class='note-inline'>(八)</span>　蘇訖哩<span class='note-inline'>(二合)</span>多尾左曳<span class='note-inline'>(引)</span><span class='note-inline'>(九)</span>　摩賀<span class='note-inline'>(引)</span>尾多<span class='note-inline'>(引)</span>泥<span class='note-inline'>(引)</span><span class='note-inline'>(十)</span>　儞瑟波<span class='note-inline'>(二合)</span>哩<span class='note-inline'>(引)</span>那祇<span class='note-inline'>(引)</span><span class='note-inline'>(十一)</span>　烏惹鉢底<span class='note-inline'>(十二)</span>　烏儒<span class='note-inline'>(仁祖切)</span>誐彌<span class='note-inline'>(引)</span><span class='note-inline'>(十三)</span>　達哩摩<span class='note-inline'>(二合)</span>那捺儞<span class='note-inline'>(十四)</span>　薩爹鉢囉<span class='note-inline'>(二合)</span>底瑟姹<span class='note-inline'>(二合、引)</span>那<span class='note-inline'>(十五)</span>　烏波鉢底尾戍提<span class='note-inline'>(引)</span><span class='note-inline'>(十六)</span>　莎唧覩鉢設彌<span class='note-inline'>(引)</span><span class='note-inline'>(十七)</span>　咩嚩路<span class='note-inline'>(引)</span>葛野沒囉<span class='note-inline'>(二合)</span>賀摩<span class='note-inline'>(二合)</span>末踰<span class='note-inline'>(二合)</span>底瑟姹<span class='note-inline'>(二合)</span><span class='note-inline'>(十八)</span>　三摩<span class='note-inline'>(引)</span>地阿<span class='note-inline'>(引)</span>吠<span class='note-inline'>(引)</span>叉<span class='note-inline'>(十九)</span>　達哩摩<span class='note-inline'>(二合)</span>左囉赧酤嚕<span class='note-inline'>(二十)</span>　薩達哩摩<span class='note-inline'>(二合)</span>波哩誐囉<span class='note-inline'>(二合)</span>㰠訖哩<span class='note-inline'>(二合)</span>多摩耨播<span class='note-inline'>(引)</span>羅野<span class='note-inline'>(二十一)</span>　沒駄泥帝零<span class='note-inline'>(二合)</span>摩<span class='note-inline'>(引)</span>咩嚩親那<span class='note-inline'>(二十二)</span>　娑摩<span class='note-inline'>(二合)</span>囉多達哩摩<span class='note-inline'>(二合)</span>作葛囉<span class='note-inline'>(二合)</span>鉢囉<span class='note-inline'>(二合)</span>嚩哩多<span class='note-inline'>(二合)</span>喃酤嚕<span class='note-inline'>(二十三)</span>　薩埵<span class='note-inline'>(引)</span>尾輸<span class='note-inline'>(引)</span>達喃鉢囉<span class='note-inline'>(二<span class='corr'>合</span>)</span>底屹哩<span class='note-inline'>(二合)</span>賀<span class='note-inline'>(引)</span>拏<span class='note-inline'>(二十四)</span>　達哩摩<span class='note-inline'>(二合)</span>那誐囉播<span class='note-inline'>(引)</span>羅<span class='note-inline'>(引)</span>擔<span class='note-inline'>(引)</span><span class='note-inline'>(二十五)</span>　沒駄<span class='note-inline'>(引)</span>提瑟姹<span class='note-inline'>(二合、引)</span>喃摩<span class='note-inline'>(引)</span>尾酤<span class='note-inline'>(引)</span>鉢野<span class='note-inline'>(二十六)</span></p>
<p>「海意！如是祕密章句，而能呼召大梵天王。其說法師以此祕密章句作持誦已，應當依止梵行，住無礙心，隱密諸根，善護諸念，所言決定。於其身業善令清淨，於其語業真實攝護，善固心慧，善修忍行，善淨戒蘊，善發精進之力，善持多聞諦，善觀想令心調暢，極利慧根，善修正行，善護菩提心，善修慈觀，安立大悲，普令眾生畢竟解脫一切苦惱，普令眾生獲得妙樂。其說法師起是心已，當處師子之座，祈求大梵天王，願垂攝受，然後如應為佗說法。即時大梵天王與諸梵眾，來法師所而為護持。又復，海意！其說法師應當覺知。大梵天王至法會時，有諸善相，所謂一切眾會咸起慈心，或復眾會諸根無缺；或復互相安住菩提法中；或復愛樂法及法師，起尊重想；或離諸染污；或專注一心離散亂意；或復繫念於諸善法；或攝斂諸念止絕外聞，諦意聽法；或於法師所，昔未曾說，昔未曾聞諸妙法門，聞已能說。若有如是等諸相現時，當知即是大梵天王來至法會。」</p>
<p>爾時，大梵天王現在此會，即從座起前白佛言：「世尊！在在處處若復有人宣說如是甚深正法者，我居梵界雖有無量禪定之樂，悉能棄置，即當往彼說法師所為作加護。世尊！加護之法，有其八種。何等為八？一者、加護其念，令彼如所聞法而不忘失；二者、加護其慧，令彼於甚深法不相違背；三者、加護其行，令彼於義皆悉解了；四者、加護辯才，令彼斷諸疑惑；五者、加護記說，令彼一切語言音聲聞者皆喜；六者、加護化度之法，令彼超勝一切眾會；七者、加護現法光明令無暗鈍；八者、加護得出離門，令其依法修證。世尊！我以如是八法，善作加護其說法師，而復我等於法師所，密常營衛令法久住，諸魔怨諍咸悉除滅；此等皆是如來威神之所建立，令其正法廣大流布。」</p>
<p>爾時，海意菩薩復白佛言：「世尊！今此正法，惟願世尊威神建立，使令久住。於佛如來入涅槃後末世之中，若有深種善根諸眾生等，令得如是甚深經典，受於手中，或安篋笥展轉流布令不隱沒。」</p>
<p>爾時，世尊受海意菩薩伸勸請已，即於眉間放眾色光，其光遍照此三千大千世界廣大明耀。而此三千大千世界之中，一切藥草、樹林、砂石如是種類，蒙光照觸，皆悉變成如來形像。所變之像，皆於大寶莊嚴道場之中而為供養。以佛威神所建立故，其所變化如來之像，即時各各異口同音作如是言：「世尊釋迦牟尼如來！威神建立此正法故，即彼十方一切如來，亦以威神共所建立。若彼諸佛威神建立故，即彼諸魔不能作其障難。世尊！正使魔眾其數猶如殑伽沙等，威勢增強盡其勇力，畢竟不能於此正法而興難事。所以者何？假使大地分裂破壞，一切大海而悉枯涸，諸須彌山碎若微塵，風可繫縛，日月墜地，空現色像，火中得水，水中得火，四大種中各有異性，一切眾生而同一心，虛空與地二事相合；假使若有如是等事，而亦不能於佛如來加持力中，而有少法可動可轉。」</p>
<p>爾時，世尊即舉右手，置於尊者阿難頂上，而告之言：「阿難！汝當受持此之正法，於後末世廣宣流布，令得受持讀誦演說，使佛正法久住世間。」</p>
<p>爾時，海意菩薩白佛言：「世尊！見何義故，乃以如是甚深正法，付囑阿難苾芻？而阿難者具分限智；此會中有諸大菩薩，念慧深廣猶如大海莫知淵際。此諸菩薩不付囑邪？」</p>
<p>佛言：「海意！非彼阿難己之慧力，而能受持如是正法，皆由如來威神建立。汝今當知！於後末世有諸眾生，於阿難所，聽受如是甚深正法，聞已信樂，生大歡喜，發希有心應作是言：『皆是如來不可思議威神建立，聲聞之人乃能如是受持甚深廣大經典。』此即如來威神加持力故。」</p>
<p>時眾會中，或有天人作是思念：「彼海意菩薩，念總持力豈有間邪？何故世尊但說阿難多聞第一？」</p>
<p>爾時，尊者大迦葉知眾有疑，觀察大會，前白佛言：「世尊！海意菩薩念總持力豈有間邪？何故世尊但說阿難多聞第一？」</p>
<p>佛言：「迦葉！假使殑伽沙數等佛剎土中，攝聚眾生皆悉遍滿。於汝意云何？彼眾生界寧為多不？」</p>
<p>迦葉白佛言：「甚多，世尊！甚多，善逝！」</p>
<p>佛言：「迦葉！正使如是諸眾生等，無前、無後一時皆得人身，一一皆具念總持力，悉與尊者阿難等無有異。若以如上諸眾生等念總持力，比海意菩薩念總持力，百分不及一，乃至烏波尼殺曇分亦不及一。迦葉！此海意菩薩，能以十方諸佛世尊所說之法，皆悉任持而無障礙，非於一佛、二佛所說之法無障礙故。譬如天雨入大海中，非但容受一渧、二渧而無障礙，乃至容受一切雨滴悉無障礙，而彼大海不增、不減。海意菩薩亦復如是，悉能任持諸佛世尊所說之法，皆無障礙，非於一佛、二佛所說之法無障礙故，而是菩薩念總持力，亦無增、減。」</p>
<p>說是法時，會中有八千眾生，發阿耨多羅三藐三菩提心，咸作是言：「我等當願各得念總持力，如海意菩薩。」</p>
<p>爾時，會中諸天及人，各以妙花向佛世尊及海意菩薩，散擲供養。於是會中有一菩薩，名蓮花莊嚴，前白佛言：「世尊！若善男子、善女人，於此甚深法門，聞已信解，受持讀誦，如理伺察，依法修行者，是人得幾數福？」</p>
<p>爾時，世尊即說伽陀，答蓮花莊嚴菩薩曰：</p>

<div class="lg regular" style="margin-left:0em;"><div class='lg-row'>「正使大千世界中，　遍滿真金用施佛；</div>
<div class='lg-row'>聞是法藏信解時，　此福比前為最勝。</div>
<div class='lg-row'>正使十千世界中，　滿中珍寶施如來；</div>
<div class='lg-row'>若能持讀此深經，　其福比前不可數。</div>
<div class='lg-row'>又若十千世界中，　滿中珍寶廣行施；</div>
<div class='lg-row'>若能宣說此深經，　其福勝前不可數。</div>
<div class='lg-row'>正使千俱胝剎土，　廣積珍寶滿其中；</div>
<div class='lg-row'>普施諸佛世間尊，　修行此法勝於彼。</div>
<div class='lg-row'>十方殑伽沙數量，　寶嚴佛剎施如來；</div>
<div class='lg-row'>此法真實修學時，　其福比前不可數。</div>
<div class='lg-row'>四種法具無邊福，　佛亦不能說邊際；</div>
<div class='lg-row'>發菩提心并護法，　起大悲及修法行。</div>
<div class='lg-row'>四種法具無量福，　智者聞已不生疑；</div>
<div class='lg-row'>虛空界與眾生界，　菩提心及諸佛智。</div>
<div class='lg-row'>我此宣說正法寶，　震動十方俱胝剎；</div>
<div class='lg-row'>放淨光明及雨花，　不鼓自鳴百種樂。</div>
<div class='lg-row'>一切菩薩大智士，　發最勝心伸偈讚；</div>
<div class='lg-row'>聞此所說妙法門，　各得善利無虛果。</div>
<div class='lg-row'>從我得聞如是法，　眾生普獲諸善利；</div>
<div class='lg-row'>皆由如來所護持，　令菩提心無忘失。</div>
<div class='lg-row'>千俱胝數十方佛，　各各合掌而頂禮；</div>
<div class='lg-row'>稱讚德海大聖尊，　善住加持釋師子。</div>
<div class='lg-row'>天、龍、修羅、緊那羅，　乾闥婆及夜叉等；</div>
<div class='lg-row'>梵王、帝釋、護世天，　各處空中作是語：</div>
<div class='lg-row'>『願釋師子久住世，　最上正法無減沒，</div>
<div class='lg-row'>勇猛菩薩聖眾尊，　護持如是深妙法。』</div>
<div class='lg-row'>有受持此法眼者，　我等當往現其身；</div>
<div class='lg-row'>於彼尊重及策勤，　密護令其無衰惱。」</div>
</div><p>爾時，世尊告海意菩薩言：「海意！今此正法是大法眼，是妙法印，是勝法幢，決擇諸法，分別諸法。而彼過去、未來、現在諸佛世尊，皆說是法。海意！我先已說，汝等應當尊重恭敬，志誠堅固如理修行。」</p>
<p>佛說此經已，海意菩薩等諸大菩薩摩訶薩眾，及諸世間天、人、阿修羅、乾闥婆等，一切大會聞佛所說，皆大歡喜，信受奉行。</p>

<p class='juan'>佛說海意菩薩所問淨印法門經卷第十八</p></div>
<div class='div-w'><p>澂舉意刻藏，趙水臣歷授此方撰述數卷，讀之，心知其非佛語，不願刻，送還水臣。後得《淨印經》，則字字句句，無非甚深玅義。信是世尊金口所宣，快意踊躍。數十年前，曾夢大水充滿世界，而人民國土都無損礙。澂游衍其中，如常安樂。覺而異之，此非心想所及，無乃妖祥乎？今是經首，稱瑞應，適與夢符；則昔之現夢，今之值經，似非偶然。澂願藉是因緣，首度先父大學士文靖公嚴訥，先母一品夫人吳氏，即生蓮界，見佛聞法，得阿耨多羅三藐三菩提。次度一切冤親，一切眾生，悉成佛道，有一眾生不得度者，澂不取自度。</p>
<p>萬曆三十六年，歲在戊申，十月朔吉，邵武守道澈嚴澂書。</p>
</div>
</div><!-- end of div[@id='body'] -->
</body></html>