<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說最上意陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1408
<div class='div-jing'>
<p class='juan'><a id='mulu1' />佛說最上意陀羅尼經</p><p class="byline">西天譯經三藏朝散大夫試鴻臚少卿傳法大師臣施護奉　詔譯</p><p>如是我聞。一時佛在救鴿城牛頭栴檀精舍。與大比丘眾俱。及天龍八部恭敬圍繞瞻仰而住。</p>
<p>爾時世尊告阿難陀及諸大眾言。我觀此南閻浮提末世之時。一切眾生由薄福故。有諸惡鬼神起諸災難。惱亂眾生使不安隱。有陀羅尼能為息滅及增吉祥。我今宣說汝等諦聽。時阿難陀及諸大眾。奉佛教勅默然而聽。</p>
<p>佛言阿難。過去世時此閻浮提有一比丘。名曰傳教。於九月黑月十五日。北方遊行去支那國不遠及四由旬忽於路次見一神人遠遠而住。而此神人身長三十肘面圓四肘。彼傳教比丘見此神人。身量恢偉顏貌熙怡。審諦觀察此非他人。乃真實是妙吉祥童子。於是傳教比丘詣神人前五輪著地伸其禮敬。作禮起已合掌瞻仰白神人言。云何妙吉祥童子現如是相耶。我今審知定非他聖。時彼神人告比丘言。誠如汝言我妙吉祥也。時傳教比丘復白神人言。何故今日現此相耶。時彼神人告傳教比丘言。汝知已否。今南閻浮提當有災難。薄福眾生得種種病受諸苦惱。比丘白言。今南閻浮提何故忽爾有此災難。神人言。今妙高山南面有阿修羅。興起惡心將諸眷屬索天交戰。時阿修羅。遮障日月及以星辰光明不現。復有無量極惡夜叉乾闥婆迦樓羅等。住妙高山南面。見阿修羅現是相已亦相黨助。時天退敗修羅得勝。時南閻浮提。忽見如是日月星辰光明隱蔽。諸不吉相處處出現。風雨非時旱澇兢作。五穀苗稼秀而不實。設有子實食乃無味。當令眾生色力威光一切減劣。復有地居毘舍闍等諸惡鬼類。變易本形現其異相。或作師子虎狼或作㺃犬之狀。亦復現彼女人之相惱亂眾生。令得種種之病使其苦惱。所謂癭病風病痰吐之病。眼目病頭痛病腹痛病乃至痔瘻病。又復瘧病或頻日或隔日或須臾或連月。或患瘡癬或患疥癩諸惡疾病遍閻浮提。令諸眾生受極苦惱。薄福人輩無有免者。至於耆年中年或少或幼。因是疫沴多從夭歿。比丘我以此事而懷傷愍。故現斯狀告語人知。比丘我今告汝若有眾生欲為自身及其眷屬。乃至聚落迨於國界。禳殄災沴增益福祥。先於三寶深生信重。然備名華珍果燒香塗香。種種供具而為供養。當須志心於一七日不食。日四時夜四時。勇猛專注持誦最上意陀羅尼而彼災難必獲殄滅。一切福祥而能增益。比丘若欲持誦彼最上意陀羅尼者先須。稽首稱念南無廣大甚深智慧振吼王如來名已。即誦陀羅尼。時彼神人為傳教比丘。宣說最上意陀羅尼曰。</p>
<p class="dharani">怛儞也<span class='note-inline'>(二合)</span>他尾布羅誐里[口*爾]帝尾布羅濕嚩哩尾布羅喻儞世阿羅誐帝莎賀曩謨薩哩嚩<span class='note-inline'>(二合)</span>儞嚩囉抳尾瑟劍比拏怛他誐多寫怛儞也<span class='note-inline'>(二合)</span>他<span class='note-inline'>(引)</span>呬<span class='note-inline'>(引)</span>摩呬<span class='note-inline'>(引)</span>摩賀摩呬莎賀曩謨虞拏<span class='note-inline'>(引)</span>迦囉寫怛他誐多寫怛儞也<span class='note-inline'>(二合)</span>他誐誐曩迦哩誐誐曩三婆吠誐誐曩吉哩帝<span class='note-inline'>(二合)</span>帝<span class='note-inline'>(引)</span>莎賀曩謨囉怛曩<span class='note-inline'>(二合)</span>娜誐<span class='note-inline'>(二合)</span>多<span class='note-inline'>(引)</span>曩謨怛他誐多寫怛儞也<span class='note-inline'>(二合)</span>他<span class='note-inline'>(引)</span>囉怛努<span class='note-inline'>(二合引)</span>訥誐<span class='note-inline'>(二合)</span>帝<span class='note-inline'>(引)</span>囉怛曩<span class='note-inline'>(二合)</span>三婆吠莎賀曩謨摩賀<span class='note-inline'>(引)</span>阿[口*爾]多薩嚩<span class='note-inline'>(二合)</span>彌儞怛他誐多寫怛儞也<span class='note-inline'>(二合)</span>他阿麼摩呬<span class='note-inline'>(引)</span>莎賀曩謨麼<span class='note-inline'>(引)</span>曩薩旦<span class='note-inline'>(二合)</span>婆寫怛他誐多<span class='note-inline'>(引)</span>寫怛儞也<span class='note-inline'>(引)</span>他<span class='note-inline'>(引)</span>麼<span class='note-inline'>(引)</span>曩娑怛鑁<span class='note-inline'>(三合)</span>秫馱鉢納摩<span class='note-inline'>(二合)</span>莎哩鉢納摩三婆吠迦哩呬多迦哩曳莎賀曩謨薩哩嚩<span class='note-inline'>(二合)</span>沒馱冐地薩埵喃曩謨阿哩野曼祖室哩<span class='note-inline'>(二合)</span>野怛儞也<span class='note-inline'>(二合)</span>他<span class='note-inline'>(引)</span>惹曳<span class='note-inline'>(引)</span>惹野羅沒地<span class='note-inline'>(二合引)</span>呬<span class='note-inline'>(引)</span>摩呬<span class='note-inline'>(引)</span>摩賀摩呬<span class='note-inline'>(引)</span>莎賀曩謨阿哩野<span class='note-inline'>(二合)</span>嚩路枳帝<span class='note-inline'>(引)</span>濕嚩<span class='note-inline'>(二合)</span>囉寫怛儞也<span class='note-inline'>(二合)</span>他誐誐曩<span class='note-inline'>(引)</span>茶曳<span class='note-inline'>(二合)</span>誐誐曩尾訖闌<span class='note-inline'>(二合)</span>多[目*壹]呬彌<span class='note-inline'>(引)</span>莎賀曩謨阿哩野<span class='note-inline'>(二合)</span>三滿多婆捺囉<span class='note-inline'>(二合)</span>寫怛他誐多寫怛儞也<span class='note-inline'>(二合)</span>他<span class='note-inline'>(引)</span>呬<span class='note-inline'>(引)</span>婆捺哩<span class='note-inline'>(二合引)</span>摩賀<span class='note-inline'>(引)</span>婆捺哩<span class='note-inline'>(二合引)</span>阿蜜哩<span class='note-inline'>(二合)</span>多婆捺哩<span class='note-inline'>(二合引)</span>尾誐多囉惹細<span class='note-inline'>(引)</span>莎賀曩謨阿哩野<span class='note-inline'>(二合)</span>嚩日囉<span class='note-inline'>(二合)</span>地波多曳多野<span class='note-inline'>(引)</span>怛儞也<span class='note-inline'>(二合)</span>他<span class='note-inline'>(引)</span>吉哩帝<span class='note-inline'>(二合)</span>多薩哩嚩<span class='note-inline'>(二合)</span>[口*爾]儞<span class='note-inline'>(引)</span>鼻<span class='note-inline'>(入)</span>阿底吉哩帝<span class='note-inline'>(二合)</span>多薩哩嚩<span class='note-inline'>(二合)</span>[口*爾]儞<span class='note-inline'>(引)</span>鼻嚩日囉<span class='note-inline'>(二合)</span>三婆吠<span class='note-inline'>(引)</span>嚩日囉<span class='note-inline'>(二合)</span>鼻<span class='note-inline'>(引)</span>那迦<span class='note-inline'>(引)</span>野莎賀曩謨薩哩嚩<span class='note-inline'>(二合)</span>沒馱冐地薩埵喃怛儞也<span class='note-inline'>(二合)</span>他<span class='note-inline'>(引)</span>濕吠<span class='note-inline'>(二合引)</span>多迦哩<span class='note-inline'>(引)</span>鼻<span class='note-inline'>(引)</span>入嚩<span class='note-inline'>(二合)</span>羅儞曳<span class='note-inline'>(引)</span>莎賀薩旦<span class='note-inline'>(二合)</span>婆儞謨<span class='note-inline'>(引)</span>賀<span class='note-inline'>(引)</span>儞半惹儞奔拏哩迦<span class='note-inline'>(引)</span>野莎賀摩賀<span class='note-inline'>(引)</span>難帝難婆儞曳<span class='note-inline'>(引)</span>莎賀努囉尾努里曳<span class='note-inline'>(引)</span>莎賀羅尾訖里<span class='note-inline'>(二合)</span>帝<span class='note-inline'>(引)</span>莎賀扇帝<span class='note-inline'>(引)</span>悉吠<span class='note-inline'>(引)</span>儞嚩播尼曳<span class='note-inline'>(引)</span>莎賀覽謨<span class='note-inline'>(引)</span>捺哩曳<span class='note-inline'>(引)</span>迦<span class='note-inline'>(引)</span>羅播<span class='note-inline'>(引)</span>世<span class='note-inline'>(引)</span>吉哩帝<span class='note-inline'>(二合)</span>多莎賀阿惹拏<span class='note-inline'>(二合)</span>曩尾馱摩儞曳<span class='note-inline'>(引)</span>莎賀馱<span class='note-inline'>(引)</span>覩迦哩曳<span class='note-inline'>(引)</span>莎賀彌伽迦哩曳<span class='note-inline'>(引)</span>莎賀末羅鑁帝曳莎賀冐地孕<span class='note-inline'>(二合)</span>誐難帝曳莎賀羯哩摩<span class='note-inline'>(二合)</span>娑<span class='note-inline'>(引)</span>馱儞迦<span class='note-inline'>(引)</span>野莎賀曀迦囉<span class='note-inline'>(引)</span>摩<span class='note-inline'>(引)</span>野莎賀阿瑜誐左哩尼曳<span class='note-inline'>(引)</span>莎賀沒囉<span class='note-inline'>(二合)</span>[怡-台+咸]謨<span class='note-inline'>(二合引)</span>播<span class='note-inline'>(引)</span>虞茶<span class='note-inline'>(引同上)</span>野莎賀薩哩嚩<span class='note-inline'>(二合)</span>迦哩摩<span class='note-inline'>(二合)</span>嚩囉拏鼻悉史訖多<span class='note-inline'>(二合)</span>野莎賀薩哩嚩<span class='note-inline'>(二合)</span>沒馱<span class='note-inline'>(引)</span>鼻三塞訖里<span class='note-inline'>(三合)</span>多<span class='note-inline'>(引)</span>野莎賀曀迦悉陵<span class='note-inline'>(二合)</span>誐野莎賀阿悉陵<span class='note-inline'>(二合)</span>誐野莎賀部多<span class='note-inline'>(引)</span>野莎賀阿部多野莎賀薩哩嚩<span class='note-inline'>(二合)</span>努具波三摩<span class='note-inline'>(引)</span>野莎賀摩摩薩哩嚩<span class='note-inline'>(二合引)</span>喃<span class='note-inline'>(引)</span>左莎賀</p>
<p>爾時神人說此最上意陀羅尼已。告比丘傳教言。汝今以此陀羅尼於南<span class='corr'>閻</span>浮提十方之內。國邑聚落處處傳說。使諸眾生咸得聞知。當令此陀羅尼廣宣流布。何以故。為與眾生能增長功德故。能與眾生除諸苦惱故。能於世間除諸災難故。能令諸惡鬼神息滅惡心故。能令所在國邑聚落王及臣民。一切皆得安隱快樂故。比丘若有善男子善女人。欲以此陀羅尼恭敬供養受持讀誦。息除災難增長功德者。應當發至誠心歸依三寶。於一七日中日別備諸香花飲食供養於佛。又日供七僧。又至中夜於自家庭。燃大炬火用為照燎持誦此陀羅尼。所有災難當得解脫。比丘若善男子善女人能如是作者。當得自身解脫。比丘若二七日如是備種種香花飲食。供養佛僧一倍於前。是人所有父母同得解脫。比丘若於三七日能如是於佛法僧倍前。以種種香花飲食恭敬供養者。彼人所有男女并一切眷屬同得解脫。比丘若四七日如是修持。倍倍於前精虔不懈者。彼人所住聚落一切人民咸得解脫。比丘以要言之。乃至七七日倍倍增勝於前供養奉佛法僧。彼人所獲功德。上及國王下及人民。國界之內普得解脫。比丘當知我今告汝。汝持此法於此界他方。速疾傳說使令流布。何以故。為能與眾生消除種種苦惱。增長種種功德故。比丘若復有人得聞是法知其利益心不恭敬。又復不能廣為人說。亦復不能自專讀誦。比丘當知是人得匿法過同五逆罪。比丘若有眾生得聞是法。不違我教躬自依法。受持讀誦供養恭敬。復為他人依法修福。又能流布廣利眾生。比丘我即遙知先為此人往妙高山。至天人阿修羅乾闥婆迦樓羅所。以利益心降伏勸喻。為其說法咸令歡喜。使彼天人阿修羅等。息彼諍心互相恭敬。即得閻浮提界災難息滅疫沴不生。諸惡鬼等各各潛隱。一切眾生咸得安樂。時彼神人說是事已隱形不現。傳教比丘遵奉傳說。</p>
<p>爾時世尊告諸大眾言。彼妙吉祥童子於過去世。以方便力為諸眾生說如是法。我為汝等今復宣說汝。等專心受持讀誦。於未來世廣令流布。消除災難增益吉祥。時阿難陀及諸大眾。聞佛說已咸悉歡喜。專心受持禮佛而退。</p>

<p class='juan'>佛說最上意陀羅尼經</p></div>
</div><!-- end of div[@id='body'] -->
</body></html>