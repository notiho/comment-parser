<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛頂尊勝陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 967
<div class='div-xu'><a id='mulu1' />
<p class='h1'>御製佛頂尊勝總持經呪序</p><p>朕惟如來演大乘教。開方便門。千經萬法。無非為濟度群生。使不淪業報。佛頂尊勝總持經呪者。一切如來智印。廣大慈悲。甚深希有。普利昏迷。實巨海之津梁。幽暗之日月。飢渴之飲食也。世間善男子善女人一切眾生。能發菩提心持誦佩服者。其福德種種無盡。永脫諸惡苦趣。從無始以來百千億劫。所積罪業悉皆消除。若晝夜勤修不懈。當得諸佛灌頂。神天擁護。福壽無量。如是勝果。目覩其效。誠實不虛。朕君臨天下。閔斯民之執迷。所作所為。墮於惡趣。而不知若斯謬戾。誠為可矜。遂以是經呪。用俾河沙剎土。一切有情。均沾利益。壽延福增。同臻佛道。又況佛有誓盟。廣濟眾生。必先度忠孝。凡忠臣孝子身生中國。又逢治世。受種種快樂。皆由其事君事親能盡其道。又能敬禮三寶。修積善因。舉足之頃。即登覺路。若夫為惡之徒。昧於改悟。所作所為。日甚一日。造業深重。甘心墮落。身如沐漆。求潔實難。隕墜幽扃。何由出世。苟能回心向善。即此一路。可超出劫塵也。</p>
<p style="margin-left:1em">永樂九年六月　日</p>
</div>
<div class='div-xu'><a id='mulu2' />
<p class='h1'>佛頂尊勝陀羅尼經序</p><p>佛頂尊勝陀羅尼經者。婆羅門僧佛陀波利。儀鳳元年從西國來至此漢土到五臺山次。遂五體投地向山頂禮曰。如來滅後眾聖潛靈。唯有大士文殊師利。於此山中汲引蒼生教諸菩薩。波利所恨生逢八難不覩聖容。遠涉流沙故來敬謁。伏乞大慈大悲普覆令見尊儀。言已悲泣雨淚向山頂禮。禮已舉首忽見一老人從山中出來。遂作婆羅門語謂僧曰。法師情存慕道追訪聖蹤。不憚劬勞遠尋遺跡。然漢地眾生多造罪業。出家之輩亦多犯戒律。唯有佛頂尊勝陀羅尼經。能滅眾生一切惡業。未知法師頗將此經來不。僧報言曰貧道直來禮謁不將經來。老人言既不將經來空來何益。縱見文殊亦何得識。師可却向西國取此經將來流傳漢土。即是遍奉眾聖廣利群生。拯濟幽冥報諸佛恩也。師取經來至此。弟子當示師文殊師利菩薩所在。僧聞此語不勝喜躍。遂裁抑悲淚至心敬禮。舉頭之頃忽不見老人。其僧驚愕倍更虔心。繫念傾誠迴還西國。取佛頂尊勝陀羅尼經。至永淳二年迴至西京。具以上事聞奏大帝。大帝遂將其本入內。請日照三藏法師。及勅司賓寺典客令杜行顗等。共譯此經。勅施僧絹三十匹。其經本禁在內不出。其僧悲泣奏曰。貧道捐軀委命遠取經來。情望普濟群生救拔苦難。不以財寶為念。不以名利關懷。請還經本流行。庶望含靈同益。帝遂留翻得之經。還僧梵本。其僧得梵本將向西明寺。訪得善解梵語漢僧順貞。奏共翻譯。帝隨其請。僧遂對諸大德共順貞翻譯訖。僧將梵本遂向五臺山。入山於今不出。今前後所翻兩本並流行於代。其中小小語有不同者幸勿怪焉。至垂拱三年。定覺寺主僧志靜。因停在神都魏國東寺。親見日照三藏。法師問其逗留一如上說。志靜遂就三藏法師諮受神呪。法師於是口宣梵音。經二七日句句委授。具足梵音一無差失。仍更取舊翻梵本勘挍。所有脫錯悉皆改定。其呪初注云最後別翻者是也。其呪句稍異於杜令所翻者。其新呪改定不錯并注其音。訖後有學者幸詳此焉。至永昌元年八月。於大敬愛寺見西明寺上座澄法師。問其逗留亦如前說。其翻經僧順貞見在住西明寺。此經救拔幽顯最不可思議。恐有學者不知故。具錄委曲以傳未悟。</p>
</div>
<p class='juan'><a id='mulu3' />佛頂尊勝陀羅尼經</p><p class="byline">罽賓國沙門佛陀波利奉　詔譯</p>
<div class='div-jing'><p>如是我聞。一時薄伽梵在室羅筏。住誓多林給孤獨園。與大苾芻眾千二百五十人俱。又與諸大菩薩僧萬二千人俱。爾時三十三天於善法堂會。有一天子名曰善住。與諸大天遊於園觀。又與大天受勝尊貴。與諸天女前後圍繞。歡喜遊戲種種音樂。共相娛樂受諸快樂。</p>
<p>爾時善住天子即於夜分聞有聲言。善住天子却後七日命將欲盡。命終之後生贍部洲。受七返畜生身。即受地獄苦。從地獄出希得人身生於貧賤。處於母胎即無兩目。</p>
<p>爾時善住天子聞此聲已。即大驚怖身毛皆竪愁憂不樂。速疾往詣天帝釋所。悲啼號哭惶怖無計。頂禮帝釋二足尊已。白帝釋言聽我所說。我與諸天女共相圍繞受諸快樂。聞有聲言善住天子却後七日命將欲盡。命終之後生贍部洲。七返受畜生身。受七身已即墮諸地獄。從地獄出希得人身。生貧賤家而無兩目。天帝云何令我得免斯苦。</p>
<p>爾時帝釋聞善住天子語已。甚大驚愕即自思惟。此善住天子受何七返惡道之身。爾時帝釋須臾靜住入定諦觀。即見善住當受七返惡道之身。所謂猪狗野干獼猴蟒蛇烏鷲等身。食諸穢惡不淨之物。爾時帝釋觀見善住天子當墮七返惡道之身。極助苦惱痛割於心。諦思無計何所歸依。唯有如來應正等覺。令其善住得免斯苦。</p>
<p>爾時帝釋即於此日初夜分時。以種種花鬘塗香末香。以妙天衣莊嚴執持往詣誓多林園於世尊所到已頂禮佛足右繞七匝。即於佛前廣大供養。佛前胡跪而白佛言。世尊善住天子云何當受七返畜生惡道之身。具如上說。</p>
<p>爾時如來頂上放種種光。遍滿十方一切世界已。其光還來繞佛三匝。從佛口入。佛便微笑告帝釋言。天帝有陀羅尼名為如來佛頂尊勝。能淨一切惡道。能淨除一切生死苦惱。又能淨除諸地獄閻羅王界畜生之苦。又破一切地獄能迴向善道。</p>
<p>天帝此佛頂尊勝陀羅尼。若有人聞一經於耳。先世所造一切地獄惡業。悉皆消滅當得清淨之身。隨所生處憶持不忘。從一佛剎至一佛剎。從一天界至一天界。遍歷三十三天。所生之處憶持不忘。</p>
<p>天帝若人命欲將終。須臾憶念此陀羅尼。還得增壽得身口意淨。身無苦痛。隨其福利隨處安隱。一切如來之所觀視。一切天神恒常侍衛。為人所敬惡障消滅。一切菩薩同心覆護。</p>
<p>天帝若人能須臾讀誦此陀羅尼者。此人所有一切地獄畜生閻羅王界餓鬼之苦。破壞消滅無有遺餘。諸佛剎土及諸天宮。一切菩薩所住之門。無有障礙隨意趣入。</p>
<p>爾時帝釋白佛言。世尊唯願如來為眾生。說增益壽命之法。</p>
<p>爾時世尊知帝釋意心之所念。樂聞佛說是陀羅尼法。即說呪曰。</p>
<p class="dharani">◎曩謨<span class='note-inline'>(一)</span>婆誐嚩帝<span class='note-inline'>(二)</span>怛喇<span class='note-inline'>(二合)</span>路枳也<span class='note-inline'>(三二合)</span>鉢囉底<span class='note-inline'>(四)</span>尾始瑟吒<span class='note-inline'>(二合)</span>野<span class='note-inline'>(五)</span>沒馱野<span class='note-inline'>(六)</span>婆誐縛帝<span class='note-inline'>(七)</span>怛儞也<span class='note-inline'>(二合)</span>他<span class='note-inline'>(八)</span>唵<span class='note-inline'>(九)</span>尾<span class='corr'>戍</span>馱野<span class='note-inline'>(十)</span>娑麼娑麼三滿哆<span class='note-inline'>(十一)</span>嚩婆娑<span class='note-inline'>(十二)</span>娑頗<span class='note-inline'>(二合)</span>囉拏<span class='note-inline'>(十三)</span>蘖帝誐賀曩<span class='note-inline'>(十四)</span>娑嚩<span class='note-inline'>(二合)</span>婆嚩尾秫弟<span class='note-inline'>(十五)</span>阿鼻詵左覩[牟*含]<span class='note-inline'>(十六)</span>素蘖哆<span class='note-inline'>(十七)</span>嚩囉嚩左曩<span class='note-inline'>(十八)</span>阿蜜㗚<span class='note-inline'>(二合)</span>哆<span class='note-inline'>(十九)</span>鼻矖罽<span class='note-inline'>(二十)</span>摩賀曼怛囉<span class='note-inline'>(二合)</span>橎乃<span class='note-inline'>(二十一)</span>阿賀囉阿賀囉<span class='note-inline'>(二十二)</span>阿庾散馱囉柅<span class='note-inline'>(二十三)</span><span class='corr'>戍</span>馱野<span class='corr'>戍</span>馱野<span class='note-inline'>(二十四)</span>誐誐曩尾秫弟<span class='note-inline'>(二十五)</span>鄔瑟膩灑<span class='note-inline'>(二十六)</span>尾惹野尾秫弟<span class='note-inline'>(二十七)</span>娑賀娑囉<span class='note-inline'>(二十八二合)</span>囉濕銘<span class='note-inline'>(二十九二合)</span>散[口*祖]儞帝<span class='note-inline'>(三十)</span>薩嚩怛他蘖哆<span class='note-inline'>(三十一)</span>嚩路迦[寧*頁]<span class='note-inline'>(三十二)</span>殺橎<span class='note-inline'>(引)</span>囉弭哆<span class='note-inline'>(三十三)</span>跛哩布囉抳<span class='note-inline'>(三十四)</span>薩嚩怛他<span class='note-inline'>(引)</span>蘖哆<span class='note-inline'>(三十五)</span>紇哩<span class='note-inline'>(二合)</span>娜野<span class='note-inline'>(三十六)</span>地瑟姹<span class='note-inline'>(二合)</span>曩<span class='note-inline'>(三十七)</span>地瑟耻<span class='note-inline'>(二合)</span>跢<span class='note-inline'>(三十八)</span>摩賀母捺哩<span class='note-inline'>(三十九二合)</span>嚩日囉<span class='note-inline'>(二合)</span>迦野<span class='note-inline'>(四十)</span>僧賀跢曩尾秫弟<span class='note-inline'>(四十一)</span>薩嚩嚩囉拏<span class='note-inline'>(四十二)</span>跛野訥蘖帝<span class='note-inline'>(四十三)</span>跛哩尾秫弟<span class='note-inline'>(四十四)</span>鉢囉<span class='note-inline'>(二合)</span>底<span class='note-inline'>(四十五)</span>[寧*頁]襪跢野<span class='note-inline'>(四十六)</span>阿欲秫弟<span class='note-inline'>(四十七)</span>三摩野<span class='note-inline'>(四十八)</span>地瑟耻<span class='note-inline'>(二合)</span>帝<span class='note-inline'>(四十九)</span>麼柅麼柅<span class='note-inline'>(五十)</span>摩賀麼柅<span class='note-inline'>(五十一)</span>怛闥哆<span class='note-inline'>(五十二)</span>部跢句致<span class='note-inline'>(五十三)</span>跛哩秫弟<span class='note-inline'>(五十四)</span>尾窣普<span class='note-inline'>(二合)</span>吒<span class='note-inline'>(五十五)</span>沒地秫弟<span class='note-inline'>(五十六)</span>惹野惹野<span class='note-inline'>(五十七)</span>尾惹野尾惹野<span class='note-inline'>(五十八)</span>娑麼囉<span class='note-inline'>(五十九)</span>薩嚩沒馱<span class='note-inline'>(六十)</span>地瑟耻<span class='note-inline'>(二合)</span>哆秫弟<span class='note-inline'>(六十一)</span>嚩日哩<span class='note-inline'>(二合)</span>嚩日囉<span class='note-inline'>(二合)</span>蘖陛<span class='note-inline'>(六十二)</span>嚩日囕<span class='note-inline'>(六十三二合)</span>婆嚩覩麼麼<span class='note-inline'>(六十四稱名)</span>舍哩囕<span class='note-inline'>(六十五)</span>薩嚩薩怛嚩<span class='note-inline'>(六十六二合)</span>難<span class='note-inline'>(上)</span>左迦野<span class='note-inline'>(六十七)</span>尾秫弟<span class='note-inline'>(六十八)</span>薩嚩誐帝<span class='note-inline'>(六十九)</span>跛哩秫弟<span class='note-inline'>(七十)</span>薩嚩怛他蘖哆<span class='note-inline'>(七十一)</span>三麼濕嚩<span class='note-inline'>(二合)</span>娑演覩<span class='note-inline'>(七十二)</span>薩嚩怛他蘖哆<span class='note-inline'>(七十三)</span>三麼濕嚩<span class='note-inline'>(二合)</span>娑<span class='note-inline'>(七十四)</span>地瑟耻<span class='note-inline'>(二合)</span>帝<span class='note-inline'>(七十五)</span>沒地野沒地野<span class='note-inline'>(七十六)</span>尾沒地野<span class='note-inline'>(七十七)</span>冒馱野冒馱野<span class='note-inline'>(七十八)</span>尾冒馱野尾冒馱野<span class='note-inline'>(七十九)</span>三滿哆<span class='note-inline'>(八十)</span>跛哩秫弟<span class='note-inline'>(八十一)</span>薩嚩怛他蘖哆<span class='note-inline'>(八十二)</span>紇哩<span class='note-inline'>(二合)</span>娜野<span class='note-inline'>(八十三)</span>地瑟姹<span class='note-inline'>(二合)</span>曩<span class='note-inline'>(八十四)</span>地瑟耻<span class='note-inline'>(二合)</span>哆<span class='note-inline'>(八十五)</span>摩賀母捺㘑<span class='note-inline'>(二合)</span>娑嚩<span class='note-inline'>(二合)</span>賀</p>
<p>佛告帝釋言。此呪名淨除一切惡道佛頂尊勝陀羅尼。能除一切罪業等障。能破一切穢惡道苦。天帝此大陀羅尼。八十八殑伽沙俱胝百千諸佛同共宣說。隨喜受持。大日如來智印印之。為破一切眾生穢惡道苦故。為一切地獄畜生閻羅王界眾生得解脫故。臨急苦難墮生死海中眾生得解脫故。短命薄福無救護眾生樂造雜染惡業眾生得饒益故。又此陀羅尼於贍部洲住持力故。能令地獄惡道眾生。種種流轉生死。薄福眾生。不信善惡業失正道眾生等。得解脫義故。</p>
<p>佛告天帝。我說此陀羅尼付囑於汝。汝當授與善住天子。復當受持讀誦思惟愛樂憶念供養。於贍部洲與一切眾生。廣為宣說此陀羅尼。印亦為一切諸天子故說此陀羅尼印。付囑於汝。天帝汝當善持守護勿令忘失。天帝若人須臾得聞此陀羅尼。千劫已來積造惡業重障。應受種種流轉生死。地獄餓鬼畜生閻羅王界阿修羅身。夜叉羅剎鬼神布單那羯吒布單那阿波娑摩囉。蚊虻龜狗蟒蛇一切諸鳥。及諸猛獸一切蠢動含靈。乃至蟻子之身更不重受。即得轉生諸佛如來一生補處菩薩同會處生。或得大姓婆羅門家生。或得大剎利種家生。或得豪貴最勝家生。天帝此人得如上貴處生者。皆由聞此陀羅尼故。轉所生處皆得清淨。天帝乃至得到菩提道場最勝之處。皆由讚美此陀羅尼功德。如是天帝此陀羅尼。名為吉祥能淨一切惡道。此佛頂尊勝陀羅尼。猶如日藏摩尼之寶。淨無瑕穢淨等虛空。光焰照徹無不周遍。若諸眾生。持此陀羅尼亦復如是。亦如閻浮檀金明淨柔軟。令人喜見不為穢惡之所染著。天帝若有眾生。持此陀羅尼亦復如是。乘斯善淨得生善道。天帝此陀羅尼所在之處。若能書寫流通受持讀誦聽聞供養。能如是者一切惡道皆得清淨。一切地獄苦惱悉皆消滅。</p>
<p>佛告天帝。若人能書寫此陀羅尼。安高幢上。或安高山或安樓上。乃至安置窣堵波中。天帝若有苾芻苾芻尼優婆塞優婆夷族姓男族姓女。於幢等上或見或與相近。其影映身。或風吹陀羅尼。上幢等上塵落在身上。天帝彼諸眾生所有罪業。應墮惡道地獄畜生閻羅王界餓鬼界阿修羅身惡道之苦。皆悉不受亦不為罪垢染污。天帝此等眾生。為一切諸佛之所授記。皆得不退轉。於阿耨多羅三藐三菩提。</p>
<p>大帝何況更以多諸供具華鬘塗香末香幢幡蓋等衣服瓔珞。作諸莊嚴。於四衢道造窣堵波。安置陀羅尼。合掌恭敬旋繞行道歸依禮拜。天帝彼人能如是供養者。名摩訶薩埵。真是佛子持法棟梁。又是如來全身舍利窣堵波塔。</p>
<p>爾時閻摩羅法王。於時夜分來詣佛所。到已以種種天衣妙華塗香莊嚴。供養佛已。繞佛七匝頂禮佛足。而作是言。我聞如來演說讚持大力陀羅尼故來修學。若有受持讀誦是陀羅尼者。我常隨逐守護。不令持者墮於地獄。以彼隨順如來言教而護念之。</p>
<p>爾時護世四天大王。繞佛三匝白佛言。世尊唯願如來為我。廣說持陀羅尼法。爾時佛告四天王。汝今諦聽我當為汝。宣說受持此陀羅尼法。亦為短命諸眾生說。當先洗浴著新淨衣。白月圓滿十五日時。持齋誦此陀羅尼。滿其千遍。令短命眾生還得增壽。永離病苦一切業障悉皆消滅。一切地獄諸苦亦得解脫。諸飛鳥畜生含靈之類。聞此陀羅尼一經於耳。盡此一身更不復受。</p>
<p>佛言若人遇大惡病。聞此陀羅尼。即得永離一切諸病。亦得消滅應墮惡道。亦得除斷。即得往生寂靜世界。從此身已後更不受胞胎之身。所生之處蓮華化生。一切生處憶持不忘。常識宿命。</p>
<p>佛言若人先造一切極重惡業。遂即命終乘斯惡業應墮地獄。或墮畜生閻羅王界。或墮餓鬼乃至墮大阿鼻地獄。或生水中或生禽獸異類之身。取其亡者隨身分骨。以土一把誦此陀羅尼二十一遍。散亡者骨上即得生天。</p>
<p>佛言若人能日日誦此陀羅尼二十一遍。應消一切世間廣大供養。捨身往生極樂世界。若常誦念得大涅槃。復增壽命受勝快樂。捨此身已即得往生種種微妙諸佛剎土。常與諸佛俱會一處。一切如來恒為演說微妙之義。一切世尊即受其記。身光照曜一切剎土。佛言若誦此陀羅尼法。於其佛前先取淨土。作壇隨其大小。方四角作。以種種草華散於壇上。燒眾名香。右膝著地胡跪。心常念佛。作慕陀羅尼印。屈其頭指以大母指。押合掌。當其心上。誦此陀羅尼一百八遍訖。於其壇中如雲王雨華。能遍供養八十八俱胝殑伽沙那庾多百千諸佛。彼佛世尊咸共讚言。善哉希有真是佛子。即得無障礙智三昧。得大菩提心莊嚴三昧。持此陀羅尼法應如是。佛告天帝我以此方便。一切眾生應墮地獄道令得解脫。一切惡道亦得清淨。復令持者增益壽命。天帝汝去將我此陀羅尼。授與善住天子。滿其七日。汝與善住俱來見我。</p>
<p>爾時天帝於世尊所。受此陀羅尼法奉持還於本天。授與善住天子。爾時善住天子。受此陀羅尼已。滿六日六夜。依法受持一切願滿。應受一切惡道等苦。即得解脫住菩提道。增壽無量甚大歡喜。高聲歎言希有如來。希有妙法希有明驗。甚為難得令我解脫。爾時帝釋至第七日。與善住天子將諸天眾。嚴持華鬘塗香末香寶幢幡蓋天衣瓔珞微妙莊嚴。往詣佛所設大供養。以妙天衣及諸瓔珞。供養世尊繞百千匝。於佛前立踊躍歡喜坐而聽法。</p>
<p>爾時世尊舒金色臂。摩善住天子頂。而為說法授菩提記。佛言此經名淨除一切惡道佛頂尊勝陀羅尼。汝當受持。爾時大眾聞法歡喜信受奉行。</p>
</div>
<p class='juan'>佛頂尊勝陀羅尼經</p>
<div class='div-w'><p class="dharani">◎那莫薄伽跋帝<span class='note-inline'>(一)</span>　啼隷路迦<span class='note-inline'>(稽㖿反)</span>鉢囉底<span class='note-inline'>(㖿翊可反)</span>毘失瑟咤㖿<span class='note-inline'>(長余何反聲下同)</span>勃陀耶<span class='note-inline'>(一云歸命聖尊三世勝覺二)</span>　薄伽跋底<span class='note-inline'>(三)</span>　怛姪他<span class='note-inline'>(四)</span>　唵<span class='note-inline'>(長五)</span>　毘輸陀耶<span class='note-inline'>(馱音大)</span>娑摩三漫多皤婆娑<span class='note-inline'>(漫音文六)</span>　娑破囉拏揭底伽訶那娑婆皤輸秫地<span class='note-inline'>(輸律反下音同)</span>阿鼻詵<span class='note-inline'>(去聲)</span>者蘇揭多伐折那<span class='note-inline'>(八)</span>　阿[口*蜜]㗚多毘曬<span class='note-inline'>(平音)</span>罽<span class='note-inline'>(九)</span>　阿<span class='note-inline'>(上聲)</span>訶羅<span class='note-inline'>(去聲)</span>阿訶羅<span class='note-inline'>(下同十)</span>　阿輸散陀<span class='note-inline'>(長聲)</span>羅尼<span class='note-inline'>(十一)</span>　輸馱耶輸馱耶<span class='note-inline'>(馱音並太十二)</span>　伽伽那毘秫提<span class='note-inline'>(那去十三)</span>　烏瑟尼沙毘逝耶秫提<span class='note-inline'>(輸音十四舜入)</span>　娑訶娑囉喝囉濕弭珊珠地帝<span class='note-inline'>(帝音伭十五)</span>　薩婆怛他揭多地瑟咤<span class='note-inline'>(長聲)</span>那頞地瑟恥帝<span class='note-inline'>(亦丁儞反)</span>慕[口*姪]隸<span class='note-inline'>(慕音母干隸音犁十六)</span>　跋折囉迦<span class='note-inline'>(長聲)</span>耶僧訶多那秫提<span class='note-inline'>(十七)</span>　薩婆伐羅拏毘秫提<span class='note-inline'>(十八)</span>　鉢羅底<span class='note-inline'>(底丁儞反)</span>儞伐怛耶阿瑜秫提<span class='note-inline'>(十九)</span>　薩末耶阿地瑟恥帝<span class='note-inline'>(底丁儞反帝音伭二十)</span>　末禰末禰<span class='note-inline'>(二十一)</span>　怛闥多部多俱胝鉢唎秫提<span class='note-inline'>(二十二)</span>　毘薩普吒勃地秫提<span class='note-inline'>(毘音弭薩音悉二十三)</span>　社耶社耶<span class='note-inline'>(餘何反下同二十四)</span>　毘社耶毘社耶<span class='note-inline'>(二十五)</span>　薩末囉薩末囉勃陀頞地瑟恥多秫提<span class='note-inline'>(底丁儞反二十六)</span>　跋折梨跋折囉揭鞞<span class='note-inline'>(二十七)</span>　跋折濫婆伐都<span class='note-inline'>(二十八)</span>　麼麼<span class='note-inline'>(受持者於此自稱名)</span>薩婆薩埵[口*寫]迦<span class='note-inline'>(長聲)</span>耶毘秫提<span class='note-inline'>(二十九)</span>　薩婆揭底鉢唎秫提<span class='note-inline'>(底丁儞反三十句)</span>　薩婆怛他揭多三摩濕婆娑遏地<span class='corr'>瑟</span>恥帝<span class='note-inline'>(底丁儞反三十一帝音伭也)</span>　勃陀<span class='note-inline'>(地耶反)</span>勃陀<span class='note-inline'>(同上)</span>蒱馱耶蒱馱耶<span class='note-inline'>(馱音太)</span>三漫多鉢唎秫提<span class='note-inline'>(三十二)</span>　薩婆怛他揭多地瑟咤<span class='note-inline'>(長聲)</span>那頞地瑟恥帝<span class='note-inline'>(底丁儞反三十三)</span>　娑婆訶</p>
<p class="dharani">◎那謨薄伽跋帝<span class='note-inline'>(一)</span>　啼隷路迦<span class='note-inline'>(稽㖿切)</span>鉢囉底毘失瑟咤㖿<span class='note-inline'>(餘何切下同長聲)</span>勃陀耶<span class='note-inline'>(一云歸命聖尊三世勝覺二)</span>　薄伽跋底<span class='note-inline'>(三)</span>　怛姪他<span class='note-inline'>(四)</span>　唵<span class='note-inline'>(長聲五)</span>　毘輸馱<span class='note-inline'>(音太)</span>耶娑摩三漫<span class='note-inline'>(音文)</span>多皤婆娑<span class='note-inline'>(六)</span>　娑破囉拏揭底伽訶那<span class='note-inline'>(七)</span>　娑婆皤輸秫<span class='note-inline'>(輸律切下同)</span>地阿鼻詵<span class='note-inline'>(去聲)</span>者蘇揭多伐折那<span class='note-inline'>(八)</span>　阿嘧㗚多毘曬鷄<span class='note-inline'>(取罽切平聲九)</span>　阿<span class='note-inline'>(上聲)</span>訶羅<span class='note-inline'>(去聲)</span>阿訶囉<span class='note-inline'>(下同十)</span>　阿瑜散陀<span class='note-inline'>(長聲)</span>羅尼<span class='note-inline'>(十一)</span>　輸<span class='note-inline'>(舜入聲)</span>馱<span class='note-inline'>(音太下同)</span>耶輸馱耶<span class='note-inline'>(十二)</span>　伽伽那<span class='note-inline'>(去聲)</span>毘秫提<span class='note-inline'>(十三)</span>　烏瑟尼沙毘逝耶秫提<span class='note-inline'>(十四)</span>　娑訶娑囉喝囉濕弭珊珠地帝<span class='note-inline'>(十五)</span>　薩婆怛他揭多地瑟咤<span class='note-inline'>(長聲)</span>那頞地瑟恥帝<span class='note-inline'>(丁儞切)</span>慕<span class='note-inline'>(音母)</span>[口*姪]隷<span class='note-inline'>(音犁十六)</span>　跋折囉迦<span class='note-inline'>(長聲)</span>耶僧訶多那秫提<span class='note-inline'>(十七)</span>　薩婆伐羅拏毘秫提<span class='note-inline'>(十八)</span>　鉢羅底<span class='note-inline'>(丁儞切)</span>儞伐怛耶阿瑜秫提<span class='note-inline'>(十九)</span>　薩末那阿地瑟恥帝<span class='note-inline'>(音低二十)</span>　末禰末禰<span class='note-inline'>(二十一)</span>　怛闥多部多俱胝鉢唎秫提<span class='note-inline'>(二十二)</span>　毘<span class='note-inline'>(音弭)</span>薩<span class='note-inline'>(音悉)</span>普吒勃地秫提<span class='note-inline'>(二十三)</span>　社耶社耶<span class='note-inline'>(餘何切下同二十四)</span>　毘社耶毘社耶<span class='note-inline'>(二十五)</span>　薩末囉薩末囉勃陀頞地瑟恥多秫提<span class='note-inline'>(二十六)</span>　跋折梨跋折囉揭鞞<span class='note-inline'>(二十七)</span>　跋折濫婆伐都<span class='note-inline'>(二十八)</span>　麼麼<span class='note-inline'>(受持者於此自稱名)</span>薩婆薩埵[口*寫]迦<span class='note-inline'>(長聲)</span>耶毘秝提<span class='note-inline'>(二十九)</span>　薩婆揭底<span class='note-inline'>(丁儞切)</span>鉢唎秫提<span class='note-inline'>(三十)</span>　薩婆怛他揭<span class='corr'>多</span>三摩濕婆娑遏地瑟恥帝<span class='note-inline'>(低字呼三十一)</span>　勃陀<span class='note-inline'>(地耶切)</span>勃陀<span class='note-inline'>(同上)</span>蒱馱<span class='note-inline'>(音太)</span>耶蒱馱<span class='note-inline'>(音太)</span>耶三漫多鉢唎秫提<span class='note-inline'>(三十二)</span>　薩婆怛他揭多地瑟咤<span class='note-inline'>(長聲)</span>那頞地瑟恥帝<span class='note-inline'>(三十三)</span>　娑婆訶</p>
</div>
</div><!-- end of div[@id='body'] -->
</body></html>