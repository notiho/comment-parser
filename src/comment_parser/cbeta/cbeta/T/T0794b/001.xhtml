<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說時非時經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1' />佛說時非時經</p><p class="byline">天竺三藏法師若羅嚴譯</p>
<div class='div-jing'><p>如是我聞：</p>
<p>一時，佛住王舍城迦蘭陀竹林園精舍。</p>
<p>時，佛告諸比丘：「我當為汝說時非時經，善思念之！」</p>
<p>諸比丘言：「如是，世尊！當受教聽。」</p>
<p>佛告諸比丘：「是中何者為時？何者為非時？比丘當知。</p>
<p>「冬初分，</p>
<p>「第一十五日，七脚為時，四脚半非時；</p>
<p>「從八月十六日至三十日。</p>
<p>「第二十五日，八脚為時，六脚八指非時；</p>
<p>「從九月一日至十五日。</p>
<p>「第三十五日，九脚為時，七脚六指非時；</p>
<p>「從九月十六日至三十日。</p>
<p>「第四十五日，十脚為時，八脚三指非時；</p>
<p>「從十月一日至十五日。</p>
<p>「第五十五日，十一脚為時，九脚四指非時；</p>
<p>「從十月十六日至三十日。</p>
<p>「第六十五日，十二脚為時，十一脚六指非時；</p>
<p>「從十一月一日至十五日。</p>
<p>「第七十五日，十一脚半為時，十脚三指非時；</p>
<p>「從十一月十六日至三十日。</p>
<p>「第八十五日，十一脚為時，九脚四指非時；</p>
<p>「從十二月一日至十五日。</p>
<p>「春初分，</p>
<p>「第一十五日，十脚為時，八脚少三指非時；</p>
<p>「從十二月十六日至三十日。</p>
<p>「第二十五日，九脚半為時，七脚少三指非時；</p>
<p>「從正月一日至十五日。</p>
<p>「第三十五日，九脚為時，六脚少三指非時；</p>
<p>「從正月十六日至三十日。</p>
<p>「第四十五日，八脚為時，五脚少三指非時；</p>
<p>「從二月一日至十五日。</p>
<p>「第五十五日，七脚為時，三脚少三指非時；</p>
<p>「從二月十六日至三十日。</p>
<p>「第六十五日，六脚為時，三脚少四指非時；</p>
<p>「從三月一日至十五日。</p>
<p>「第七十五日，五脚為時，三脚少三指非時；</p>
<p>「從三月十六日至三十日。</p>
<p>「第八十五日，四脚為時，二脚少一指非時；</p>
<p>「從四月一日至十五日。</p>
<p>「夏初分，</p>
<p>「第一十五日，三脚為時，二脚少四指非時；</p>
<p>「從四月十六日至三十日。</p>
<p>「第二十五日，二脚為時，一脚少五指非時；</p>
<p>「從五月一日至十五日。</p>
<p>「第三十五日，二脚半為時，一脚少三指非時；</p>
<p>「從五月十六日至三十日。</p>
<p>「第四十五日，三脚半為時，二脚少二指非時；</p>
<p>「從六月一日至十五日。</p>
<p>「第五十五日，四脚半為時，二脚半非時；</p>
<p>「從六月十六日至三十日。</p>
<p>「第六十五日，五脚為時，三脚非時；</p>
<p>「從七月一日至十五日。</p>
<p>「第七十五日，五脚半為時，三脚半非時。</p>
<p>「從七月十六日至三十日。</p>
<p>「第八十五日，六脚為時，四脚半非時；</p>
<p>「從八月一日至十五日。</p>
<p>「如是，諸比丘！我已說十二月時非時，為諸聲聞之所應行，憐愍利益故說。我所應作已竟，汝等當行。若樹<span class='corr'>下</span>空處，露坐思惟。諸比丘！莫為放逸，後致悔恨，是我所教戒。」佛說經竟。</p>
<p>時諸比丘，皆大歡喜，勸助受持。</p>
</div>
<p class='juan'>佛說時非時經</p>
<div class='div-w'>
<div class="lg regular" style="margin-left:1em;"><div class='lg-row'>「因緣輕慢故，　命終墮地獄，</div>
<div class='lg-row'>因緣修善者，　於此生天上，</div>
<div class='lg-row'>緣斯修善業，　離惡得解脫，</div>
<div class='lg-row'>不善欲因緣，　身壞入惡道。」</div>
</div><p>天竺三藏法師若羅嚴，手執梵本，口自宣譯。涼州道人，于闐城中寫訖。</p>

<div class="lg regular" style="margin-left:1em;"><div class='lg-row'>「披褐懷玉，　深智作愚，　外如夷人，</div>
<div class='lg-row'>內懷明珠，　千億萬劫，　與道同軀。」</div>
</div></div>
</div><!-- end of div[@id='body'] -->
</body></html>