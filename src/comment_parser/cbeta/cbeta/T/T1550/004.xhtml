<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>阿毘曇心論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu11' />阿毘曇心論卷第四</p><p class="byline">尊者法勝造</p><p class="byline">晉太元元年僧伽提婆共惠遠於廬山譯</p>
<div class='div-pin'><a id='mulu12' />
<p class='h1'>契經品第八</p><p>已說定品，契經品今當說。</p>

<div class="lg regular"><div class='lg-row'>一切智所說，　契經微妙義，</div>
<div class='lg-row'>此吾今當說，　宜應善心聽。</div>
</div><p>雖有一切阿毘曇契經義，然諸契經應具分別，今當說。世尊說三界：欲界、色界、無色界。問：此云何？答：</p>

<div class="lg regular"><div class='lg-row'>欲界十居止，　色界說十七，</div>
<div class='lg-row'>無色中有四，　三有亦復然。</div>
</div><p>欲界十居止者，此欲界十居止：地獄、畜生、餓鬼、人、六欲天、四王天、三十三天、炎摩、兜師哆、化樂、他化自在。是眾生起欲想，此處所中若可得物盡望婬欲所有，是以說欲界。問：色界云何？答：色界說十七。色界說十七者，居梵、身梵、富樓光、少光、無量光、光曜、少淨、無量淨、遍淨、無罣礙、受福、果實，無想眾生、不煩不熱、善見、善現、色究竟。此處所不起欲想，但成極妙色，非男非女形，是故色界。無色中有四者，無色界四：居無量空處、無量識處、無所有處、非想非非想處。此處所無色，彼離色欲，是以說無色界。問：世尊說三有，欲有、色有、無色有。此云何？答：三有亦復然，謂前三界分別即是三有。問：如世尊所說七識住，是云何？答：</p>

<div class="lg regular"><div class='lg-row'>善趣是欲界，　及色界三地，</div>
<div class='lg-row'>無色亦如是，　慧知諸識住。</div>
</div><p>此欲界中若趣善數，如人及六欲天，色界前三地、無色前三地。初禪地上二禪地三，二禪地上三禪地三，三禪地上四禪地九。於中前三地及無色前三地，是說七識住。何以故？不壞識故、惡趣中苦痛壞故，不得立識住。第四禪無想定壞故，亦不得立識住。非想非非想處，滅盡定壞故，不得立識住，是故不說。</p>

<div class="lg regular"><div class='lg-row'>第一有無想，　眾生居說九，</div>
<div class='lg-row'>諸有漏四陰，　是說四識住。</div>
</div><p>第一有無想眾生居說九者，此七識住及無想眾生、非想非非想處，是說九眾生居。於中眾生居止，是故說眾生居。諸有漏四陰是說四識住者，有漏色、痛、想、行，若識相續有此伴，是故說識住。問：世尊說十二枝緣起。此亦應當說相。答：</p>

<div class="lg regular"><div class='lg-row'>諸煩惱及業，　有體漸漸生，</div>
<div class='lg-row'>是名說有枝，　眾生一切生。</div>
</div><p>於中煩惱，是無明、愛、受。名說業者，行及有。名說體者，餘枝是。一切眾生漸漸生，依體立煩惱，煩惱所作業，業所作體，是故十二種分別。問：此枝為一時行、為漸漸？答：非一時。十二苦陰說十二枝，無明為首。</p>

<div class="lg regular"><div class='lg-row'>彼是次第立，　受於生死中，</div>
<div class='lg-row'>過去及未來，　處中說於八。</div>
</div><p>彼有枝次第立，於中前生時，一切煩惱共有及伴說無明，由此故造業，業造果是行，彼生種心是識，彼共生四陰相續是名色。於中所依眼為首，諸根是六入，根境界心和合是更樂，更樂所生受是痛，痛所著是愛，痛具所煩勞是受，彼所勞造業是有，於中更受果是生，彼生中無量起災患是老死。如是此有枝一切生中，二攝過去世、二未來、八現在生中攝。問：世尊說六界，此云何？答：</p>

<div class="lg regular"><div class='lg-row'>諸大謂有四，　及與有漏識，</div>
<div class='lg-row'>亦色中間知，　是界說生本。</div>
</div><p>諸大謂有四及與有漏識亦色中間知者，四大：地、水、火、風。有漏識及色中間可知，謂眼所受此六法說界。問：以何等故於眾多法中說六界？答：是界說生本。是六法生死之本，此中有士夫想，於中身地所生、水所潤、火成熟、除爛腐臭風所起、空中間飲食、由風行出入識所立。此中起士夫想，是生死性，故說界。問：世尊說四聖諦，此相云何？答：</p>

<div class="lg regular"><div class='lg-row'>諸行若有果，　有漏是說苦，</div>
<div class='lg-row'>若有因是習，　苦盡謂之滅。</div>
</div><p>諸行若有果有漏是說苦者，一切有漏從行因中生，亦作一切苦患，是故一切行說苦諦。若有因是習者，一切有漏行他因，是以一切行說習諦。如一女亦說母、亦說女，前後故。如是有漏行，亦說苦諦、亦說習諦，已生當生故。苦盡謂之滅者，一切有漏行滅、休息、止，謂之滅諦。</p>

<div class="lg regular"><div class='lg-row'>若有無漏行，　是說為道諦，</div>
<div class='lg-row'>彼為二事故，　見著則知微。</div>
</div><p>若有無漏行是說為道諦者，一切無漏行說道諦。何以故？休息苦時盡是具故。問：何以故說諦？答：彼為二事故。二事說諦：自相真實非顛倒，及見彼得非顛倒意。問：如前因後果，以何等故世尊前說果後說因？答：見著則知微。聖諦雖有前習後苦、先修道後得滅，但應前見苦諦後見習諦，如是應先見滅諦後見道諦。何以故？苦麁習細，滅麁道細。是故世尊先說苦諦後說習諦，先說滅諦後說道諦。問：世尊說四聖沙門果，此幾種？答：</p>

<div class="lg regular"><div class='lg-row'>聖果有六種，　最勝在九地，</div>
<div class='lg-row'>第三在六地，　二俱依未來。</div>
</div><p>聖果有六種者，六種四沙門果，無漏五陰及數緣滅。問：四沙門果，何地所攝？答：最勝在九地。最勝是無著果，是九地所攝：根本四禪、三無色、未來及中間。第三在六地者，不還果六地所攝：具足四禪、未來及中，非無色，以無法智故。二俱依未來者，須陀洹果及斯陀含，未來禪所攝，以未離欲故。問：世尊說四道，苦非速通、苦速通、樂不速通、樂速通。此何相？答：</p>

<div class="lg regular"><div class='lg-row'>從信行諸法，　無煩惱遲想，</div>
<div class='lg-row'>從法行諸法，　無煩惱速想。</div>
</div><p>從信行諸法無煩惱遲想者，從信行無漏法是非速，鈍根輩所攝是遲。若受此，當知信解脫、時解脫亦受，同鈍根故。從法行諸法無煩惱速想者，從法行無漏法，利根輩所攝是速。若受此，當知見到、不時解脫亦受，同利根故。</p>

<div class="lg regular"><div class='lg-row'>根本禪地中，　知假名樂想，</div>
<div class='lg-row'>小及難得故，　餘皆是苦想。</div>
</div><p>根本禪地中知假名樂想者，根本四禪中利根及鈍根法說樂道。何以故？止觀導等故及樂行故。小及難得故餘皆是苦想者，餘地攝無漏是苦想。所以者何？以小故。未來禪、中間禪止道小，無色中觀小，是故極苦一向難得及小，故說苦。問：世尊說四不壞淨，於佛不壞淨、於法僧聖戒不壞淨。此云何？答：</p>

<div class="lg regular"><div class='lg-row'>自覺聲聞法，　解脫亦餘因，</div>
<div class='lg-row'>清淨無垢信，　聖戒及決定。</div>
</div><p>自覺聲聞法解脫亦餘因清淨無垢信者，自覺是佛，彼佛無著果所攝。無學功德是佛法，於此法若無漏信，是說於佛不壞淨。已取正證聲聞，彼學無學功德是說聲聞法。於此法若無漏信，是說於僧不壞淨。涅槃中無漏信及餘有為法，如苦諦習諦信、菩薩無漏功德信、學無學辟支佛法信，是說於法不壞淨。聖戒者無漏戒，是說於戒不壞淨。問：以何等故不壞淨一向無漏，非有漏？答：及決定。此是決定，從正見中生故。無漏信、無漏戒，定無漏。有漏信者為不信所壞，有漏戒者為非戒所壞，是以不決定。無漏不壞至後生，是以決定，故不壞淨一向無漏。問：世尊說修定有四，有修定於現法中得樂居、有修定得知見、有修定分別慧、有修定得漏盡。此何相？答：</p>

<div class="lg regular"><div class='lg-row'>初禪若有善，　說現法是樂，</div>
<div class='lg-row'>若知於生死，　是說名知見。</div>
</div><p>初禪若有善說現法是樂者，淨及無漏初禪能得現法樂居。若知於生死是說名知見者，生死智通是說修定知見共依五陰。</p>

<div class="lg regular"><div class='lg-row'>慧分別當知，　求得諸功德，</div>
<div class='lg-row'>金剛喻四禪，　是名為漏盡。</div>
</div><p>慧分別當知求得諸功德者，方便生功德，名欲界戒。聞思修功德，一切色無色界善法。一切無漏有為法，是一切修定分別慧。金剛喻四禪是名為漏盡者，金剛喻名最後學心共相應共有，第四禪所攝，是說修定漏盡。何義？此如來自已說。問：世尊說四如意足、四正斷、四意止。彼亦應當說相。答：</p>

<div class="lg regular"><div class='lg-row'>善有為諸法，　求方便等起，</div>
<div class='lg-row'>佛說如意足，　亦現正意斷。</div>
</div><p>善有為諸法求方便等起佛說如意足者，求方便等起，如前修定分別慧說，是一切如意足，如意乘器故。亦現正意斷者，即此一切功德說正斷。</p>

<div class="lg regular"><div class='lg-row'>彼亦是意止，　四聖種亦然，</div>
<div class='lg-row'>謂有恩力生，　彼聖之所說。</div>
</div><p>彼亦是意止者，即此法亦說意止。問：世尊說四聖種，此云何？答：四聖種亦然，即此法亦說四聖種。問：何以故，此一切功德說意止、正斷、如意足聖種？答：謂有恩力生彼聖之所說。此諸法謂定恩力生、由定住，是故說如意足。精進恩力生，故說正斷。念恩力生，故說意止。少欲知足恩力生，故說聖種。已共分別道品，自相今當說。</p>

<div class="lg regular"><div class='lg-row'>淨信精進念，　喜慧及倚覺，</div>
<div class='lg-row'>護思惟戒定，　是法謂道品。</div>
</div><p>此十法說道品非餘。於中信是信根、信力，精進是四正斷，精進根、精進力、精進覺枝、正方便。念是念根、念力、念覺枝、正念。喜是喜覺枝。慧是四意止、慧根、慧力、擇法覺枝、正見。倚是倚覺枝。護是護覺枝。思惟是正志。戒是正語、正業、正命。定是四如意足、定根、定力、定覺枝、正定。問：何以此法如是多種分別？答：</p>

<div class="lg regular"><div class='lg-row'>處方便一意，　濡鈍及利根，</div>
<div class='lg-row'>見道思惟道，　佛說三十七。</div>
</div><p>處者，正念立緣中，故說意止。方便者，正方便，故說正斷。一意者，立一意，故說如意足。濡鈍意得，故說根。利根者，利根意得故說力。見道者，見道得，故說道支。思惟道者，思惟道得，故說覺支。是謂分別事故。佛說三十七，此十法事故佛說三十七。問：此道品何地所攝？答：</p>

<div class="lg regular"><div class='lg-row'>禪第二未來，　是說三十六，</div>
<div class='lg-row'>三四三十五，　中間禪亦然。</div>
</div><p>禪第二未來是說三十六者，第二禪無正志，未來禪無喜覺枝，餘有三四三十五。中間禪亦然者，第三、第四禪、中間禪，無喜覺枝、無正志，餘有。</p>

<div class="lg regular"><div class='lg-row'>第一說一切，　三空三十一，</div>
<div class='lg-row'>最上二十一，　欲界二十二。</div>
</div><p>第一說一切者，初禪具有三十七。三空三十一者，三空中有三十一。喜、正志、正語、正業、正命、身意止，彼中無，餘有。最上二十一者，非想非非想處，無七覺、八道及身意止。欲界二十二者，除覺枝、道枝，餘有。問：世尊說四食，揣食、更樂食、意思食、識食。是何<span class='corr'>相</span>？答：</p>

<div class="lg regular"><div class='lg-row'>諸食中揣食，　是欲界三種，</div>
<div class='lg-row'>識思及更樂，　是食謂有漏。</div>
</div><p>諸食中揣食是欲界三種者，欲界揣食三種：香、味、細滑，除飢渴故說食。識思及更樂是食謂有漏者，有漏識、有漏思、有漏更樂。是說食，有何義？後生相續不斷，故說食。問：世尊說三三摩提，空、無願、無相。此三摩提云何，行幾行？答：</p>

<div class="lg regular"><div class='lg-row'>無願有十行，　二行是空定，</div>
<div class='lg-row'>聖行中四行，　說是無想定。</div>
</div><p>無願有十行者，無願三摩提行十行：無常行、苦行、習諦四行、道諦四行。二行是空定者，空三摩提二行：空及無我行。聖行中四行說是無想定者，無想三摩提，滅諦四行。問：世尊說四顛倒，於無常有常想，心顛倒、想顛倒、見顛倒；苦有樂想、不淨有淨想、非我有我想，心顛倒、想顛倒、見顛倒。此何見斷、為何性？答：</p>

<div class="lg regular"><div class='lg-row'>曉了見苦斷，　四種是顛倒，</div>
<div class='lg-row'>三見性所有，　捨見正見說。</div>
</div><p>曉了見苦斷四種是顛倒者，一切四顛倒見苦斷，以行苦處故。三見性所有捨見正見說者，顛倒是見性，三見中最上，即是說顛倒。身見，是說我見我，是我見故。邊見見，有常及斷。見盜，不淨見淨，彼一切行苦處。及見性所有心想，見作亂故，說心顛倒、想顛倒、見顛倒，但非性顛倒。問：世尊說多見六十二，首是何見所攝？答：一切見是五見所攝，身見為首。問：云何知？答：</p>

<div class="lg regular"><div class='lg-row'>誹謗於真實，　此說為邪見，</div>
<div class='lg-row'>非實而見實，　是二見及智。</div>
</div><p>誹謗於真實此說為邪見者，謂見誹謗真實法無，此如說無施無齊無說，如是一切說邪見。非實而見實是二見及智者，五陰中不真實我，見我觀有是實見說身見。非真實樂淨，觀有樂淨，是見見。盜及餘邪智，思惟所斷，如夜有見謂是賊，如竪木人像。</p>

<div class="lg regular"><div class='lg-row'>淨見謂戒盜，　是非因見因，</div>
<div class='lg-row'>受邊說此見，　依斷滅有常。</div>
</div><p>淨見謂戒盜是非因見因者，謂法於法非因見是因，此見是戒盜，如苦行至解脫。受邊說此見依斷滅有常者，謂見無常事見常，是謂有常見；謂因緣相續不識已見斷，是謂斷見，謂之受邊見。</p>

<div class="lg regular"><div class='lg-row'>建立諸誹謗，　因依於二邊，</div>
<div class='lg-row'>若有事轉行，　是正見應斷。</div>
</div><p>建立諸誹謗者，說邪見。彼若誹謗苦是見苦斷、若誹謗習是見習斷、若誹謗滅是見滅斷、若誹謗道是見道斷。身見建立於苦我，是我是見苦斷。見盜建立苦為樂，是見苦斷；若習是見習斷；若滅是見滅斷。不受正法，是故見滅斷；道亦復然。戒盜，若行有漏處，是見苦斷；若行無漏處，是見道斷。見斷滅計常，是亦見苦斷。現五陰受斷滅，計常非不現。此中分別一切諸見。問：世尊說二十二根。此云何？答：</p>

<div class="lg regular"><div class='lg-row'>諸界在於內，　身三及命根，</div>
<div class='lg-row'>是根生死依，　聖人之所說。</div>
</div><p>諸界在於內者，眼、耳、鼻、舌、意。身三者，身根三種：身根、男根、女根。及命根者，命根第九。是根生死依聖人之所說者，此九根，生死依故，說根。眾生是生死想。</p>

<div class="lg regular"><div class='lg-row'>從痛諸煩惱，　信首依清淨，</div>
<div class='lg-row'>九根謂無漏，　是三依於道。</div>
</div><p>從痛諸煩惱者，樂根、苦根、喜根、憂根、護根，是諸痛從此諸煩惱，故說根。信首依清淨者，信根、精進念定慧根，依此解脫，故說根。九根謂無漏是三依於道者，信首五根、三痛及意根。是若無漏依道，故說根。謂從信行、法行，道所攝是未知根，謂思惟道所攝是已知根，謂無學道所攝是無知根。問：此中幾欲界繫、幾色界繫、幾無色界繫？答：</p>

<div class="lg regular"><div class='lg-row'>欲界四善八，　色種性有七，</div>
<div class='lg-row'>諸心數者十，　一心慧所說。</div>
</div><p>欲界四者，男根、女根、苦根、憂根，是一向欲界繫。餘如界品說。善八者，信首五根及三無漏。色種性有七者，色根有七：五色根、男根、女根，餘者非色。問：幾性心、幾性心數、幾非性心非性心數？答：諸心數者，十信首五根及五痛。一心慧所說者，意根是，餘根非性心非性心數。問：幾有報、幾無報？答：</p>

<div class="lg regular"><div class='lg-row'>一及十有報，　是慧之所說，</div>
<div class='lg-row'>十三中是報，　見實者分別。</div>
</div><p>一者憂根一定有報，一向善不善故。現在方便起，是不從報生。非威儀非工巧，是以非無記，故一向有報。及十有報是慧之所說者，信首五根謂有漏是有報，謂無漏是無報。意根及三痛，謂無記及無漏是無報，餘善不善是有報。苦根謂無記是無報，餘有報。問：幾是報、幾非是報？答：十三中是報見實者分別。十三根中，或性是報或非色根七、命根、意根及四痛。無記法者，善不善中生故報。問：生時幾根最初得報？答：</p>

<div class="lg regular"><div class='lg-row'>二或六七八，　謂初時可得，</div>
<div class='lg-row'>欲中有報相，　亦六及上一。</div>
</div><p>二或六七八謂初時可得者，謂漸漸成根，如卵生、濕生、胎生，是最初時二根生：身根及命根。化生無形得六根：五色根及命根。一形七，二形八。欲中有報想者，此說是一向欲界眾生。亦六及上一者，色界最初得六根，無色一根，彼爾時一向穢污心，是以一向穢污得心心數法非報。問：命終時幾根最後捨？答：</p>

<div class="lg regular"><div class='lg-row'>四捨八與九，　或復捨於十，</div>
<div class='lg-row'>死時漸漸滅，　善捨各增五。</div>
</div><p>四捨八與九或復捨於十死時漸漸滅者，無記心漸命終時，最後捨四根：身、意、命、護根。無形一時無記心命終捨八根，一形九，二形十。善捨各增五者，即彼善心加增信首五根。如是色無色界，隨根可得亦如是。問：幾見斷、幾思惟斷、幾無斷？答：</p>

<div class="lg regular"><div class='lg-row'>二斷無斷四，　二種根有六，</div>
<div class='lg-row'>三微妙不斷，　謂餘思惟斷。</div>
</div><p>二斷無斷四者，四根見斷、思惟斷；無斷，意根及三痛。二種根有六者，信首五根及憂根。三微妙不斷者，三無漏是不斷。謂餘思惟斷者，九根思惟斷：命根八及苦根。已說諸經，門今當說。問：世尊說六識，眼識、耳鼻舌身意識。此識識何法？答：</p>

<div class="lg regular"><div class='lg-row'>若取諸根義，　是五種心界，</div>
<div class='lg-row'>受一切諸法，　是謂意識界。</div>
</div><p>若取諸根義是五種心界者，義名五種色是五識識，眼識識色乃至身識識細滑。受一切諸法是謂意識界者，意識識一切諸法，此境界一切諸法。問：有十法，欲界相應不相應、色界相應不相應、無色界相應不相應、有為無漏相應不相應、無為二種、善及無記。此中應分別智，一一智境界幾法？答：</p>

<div class="lg regular"><div class='lg-row'>五法應當知，　法智之境界，</div>
<div class='lg-row'>未知智為七，　他心境界三。</div>
</div><p>五法應當知法智之境界者，五法，法智境界：欲界相應不相應、無漏相應不相應、無為善。未知智為七者，未知智境界七法：色、無色界，及無漏相應不相應、無為善。他心境界三者，他心智境界三法：欲、色及無漏相應。</p>

<div class="lg regular"><div class='lg-row'>有漏智有十，　因果境界六，</div>
<div class='lg-row'>解脫智一法，　道二謂餘九。</div>
</div><p>有漏智有十者，有漏智是等智，彼一切十法境界，一切法境界故。因果境界六者，苦智及習智是境界六法：三界相應不相應。解脫智一法者，滅智境界一法，唯無為善。道二者，道智境界二法：有為無漏相應不相應。謂餘九者，餘盡智、無生智是境界九法，除其無為無記，是謂智解。</p>

<div class="lg regular"><div class='lg-row'>自地煩惱定，　所使於自地，</div>
<div class='lg-row'>一切遍是種，　隨在於彼類。</div>
</div><p>自地煩惱定所使於自地者，欲界諸煩惱所使於欲界，梵世諸煩惱所使於梵世，如是至非想非非想處盡當知。一切遍是種隨在於彼類者，通一切遍，不通一切遍。諸煩惱所使，隨種通一切遍亦他種。如身見，見苦斷，此中苦諦所斷一切使所使。及見習斷，通一切。如是至命根思惟斷，此思惟所斷，一切所使及通一切。</p>

<div class="lg regular"><div class='lg-row'>三界煩惱定，　定在於三界，</div>
<div class='lg-row'>二界應當知，　一界亦復然。</div>
</div><p>三界煩惱定定在於三界者，謂法三界所攝，是定在於三界，此中三界一切使所使。如意根定在三界，此中一切使所使。二界應當知者，謂法二界所攝，是定於二界。此中二界一切使所使，隨界可得。如覺觀定在欲色界，此中欲色界一切使所使。一界亦復然者，謂法定在一界。此中一界一切使所使，如憂根定在欲界一切使所使。</p>

<div class="lg regular"><div class='lg-row'>此佛說契經，　顯示於諸法，</div>
<div class='lg-row'>識智及諸使，　分別此三門。</div>
</div><p>此佛契經中，若說諸法是三門應分別：識門、智門、使門。如欲有中五根義是六識識；色界四識，除鼻識舌識。相應不相應，故七智知。五種，故欲色界使所使。</p>
</div>
<div class='div-pin'><a id='mulu13' />
<p class='h1'>雜品第九</p><p>已說契經品，雜品今當說。</p>

<div class="lg regular"><div class='lg-row'>已說隨相應，　一一分別法，</div>
<div class='lg-row'>於上眾雜義，　今略說善聽。</div>
<div class='lg-row'>有緣亦相應，　有行或與依，</div>
<div class='lg-row'>心及心數法，　是同一義說。</div>
</div><p>心及心數法此名差別，一切行一緣是故說有緣，更互相應故說相應，境界行故說行，由依生故說依。</p>

<div class="lg regular"><div class='lg-row'>從緣生亦因，　有因及有為，</div>
<div class='lg-row'>說處有道路，　有果應當知。</div>
</div><p>有為法中此名差別，由依緣故說緣，生他故說因，由依因故說有因，由依造有故說有為，多方便善顯現故說處，依過去未來現在道路故說道路，有轉成果故說有果。</p>

<div class="lg regular"><div class='lg-row'>有惡亦隱沒，　穢污下賤黑，</div>
<div class='lg-row'>善有為及習，　亦復名修學。</div>
</div><p>有惡亦隱沒穢污下賤黑者，不善及隱沒無記法此名差別，不可說輩中立故說有惡，煩惱所覆故說隱沒，煩惱垢污故說穢污，凡鄙故說下賤，無智闇亂故說黑。善有為及習者，善有為法此名差別，慧中生故說善，行時能得功德及可行故說習及修。已說心相應行，心不相應行今當說。</p>

<div class="lg regular"><div class='lg-row'>無思想二定，　亦眾生種類，</div>
<div class='lg-row'>句身味名身，　命根與法得。</div>
<div class='lg-row'>凡夫性所有，　及諸法四相，</div>
<div class='lg-row'>非色不相應，　說是有為行。</div>
</div><p>無思想者，生無想天心心數法不起。二定者，無想定、滅盡定。無想定名厭於生死解脫想，由第四禪心相續一時斷。滅盡定名厭於勞務息止想，由非想非非想心相續一時斷。亦眾生種類者，生處已生，於此處眾生依及心相似。句者，名會所說，如所行非常謂興衰法。味者，句會事，廣說如偈及契經。名者，字會說義，如說常。命根者，根及大等相續不斷。得者，成就諸法不捨。凡夫性者，未取正證、離聖法，是凡夫性。所有四相者，生、住、老、無常。非色者，此一切諸法如上所說，非色非色所攝。不相應者，無緣故。說是有為行者，有為造故說有為行。問：此中幾善、幾不善、幾無記？答：</p>

<div class="lg regular"><div class='lg-row'>善二三種五，　七應是無記，</div>
<div class='lg-row'>二在色當知，　一在無色地。</div>
</div><p>善二者，無想定、滅盡定。三種五者，得、生、老、住、無常，善中善、不善中不善、無記中無記。七應是無記者，七無記：無想天、眾生種類、句、味、名、命、凡夫性所有。問：此中幾欲界繫、幾色界繫、幾無色界繫？答：二在色當知，一在無色地。二在色當知者，無想定及無想天是色界。一在無色地者，滅盡定在無色界。</p>

<div class="lg regular"><div class='lg-row'>二界說於三，　謂餘在三界，</div>
<div class='lg-row'>有漏無漏五，　其餘定有漏。</div>
</div><p>二界說於三者，句、味、名亦在欲界亦在色界；非無色界，離言語故。謂餘在三界者；眾生種類、命、得、凡夫性所有，及四相通在三界。問：此中幾有漏、幾無漏？答曰：有漏無漏五其餘定有漏，五者：得、生、老、住、無常，在有漏中有漏、在無漏中無漏。其餘定有漏者，謂餘一切定有漏。問：此離聖法假名凡夫，三界中無記，此云何捨？云何斷？答：</p>

<div class="lg regular"><div class='lg-row'>初無漏心中，　聖不成就捨，</div>
<div class='lg-row'>凡夫流諸界，　離欲時滅盡。</div>
</div><p>初無漏心中聖不成就捨者，第一無漏心中得聖法時得，不成就捨。凡夫流諸界者，流諸界時，謂處所命終，此處所捨。謂處所生，彼處所得，無記故。離欲時滅盡者，謂地凡夫所有，若此地離欲，爾時得滅凡夫性。已說心不相應行，無為今當說。三無為法：數緣滅、非數緣及虛空。於中數緣滅者，解脫諸煩惱。依於數緣滅有漏法、離煩惱、解脫。數緣力智力計挍事有而無，是名數緣滅。無罣礙之相，是名曰虛空，謂不障礙色是虛空。</p>

<div class="lg regular"><div class='lg-row'>諸法眾緣起，　亦從依與緣，</div>
<div class='lg-row'>不具以不生，　此滅非是明。</div>
</div><p>一切有為法從眾緣而生，無緣則不生。如眼識，依眼、依色、依空、依明、依地、依寂然，若此一切共和者便得生，若餘不具便不得生。如眼時眠，一切時生，爾時是餘事不具眼識，不得生。若彼眼識應當生而不生，眼生已終不復更生，離此緣故。是有未來，不復當生。彼起具差違不和，是非數緣滅。如是一切行盡當知。已說無為，因今當說。問：有為法說是因，此中云何因？為誰因？答：</p>

<div class="lg regular"><div class='lg-row'>前因相似增，　或俱依倚生，</div>
<div class='lg-row'>二因及一緣，　一向已生說。</div>
</div><p>前因相似增者，前生法後生相似因轉增，如濡善於自地濡善因，及中因上因中於中因，及上因上唯上因，行法時有住有增終不減，以是故非為濡因。或俱依倚生者，或因俱生，如相應因及共有因。二因及一緣一向已生說者，自然因已生當言因，非不生前者後因，未生者無前後。若為有者，應隨時生不從因，但不爾，是故不有一切。遍因亦如是，及次第緣。問：謂此報者，為是眾生數、為非眾生數？答：報是眾生數，報者眾生數法中說，非不眾生數。所以者何？眾生數者不共有，非眾生數共有，是故非報。問：是果法云何？答：有為解脫果，一切有為法性果，所有由因緣，故無為解脫亦應說道果。問：有緣法云何行緣？答：有緣者，共俱有緣法，是相應、是共俱一緣中行不別。問：何處行？答：行於他境界。他境界中行非自性，離自行及緣差別故。問：心心數法為有處所、為無處所？答：無處所。所以者何？普因故。普因生心心數法。因二眼生一識，若有住處者，應住一眼中一識故。若爾者，第二眼不應見色而見，是故非一眼中住。如是一切盡知。若如是者，以是故無住處。問：世尊說心解脫，云何心解脫？為過去、為未來、為現在？答：生時而解脫，道生時解脫。所以者何？道生時諸煩惱滅，是故生時解脫。問：道生時斷煩惱為不？答：</p>
<p class="lg-abnormal"><div class='lg-row'>道滅時滅結，　明慧之所說。</div>
</p><p>道滅時斷諸煩惱，非生時。所以者何？道生時是未來，未來道者不能行事，以是故無礙道滅時斷煩惱，解脫道生時解脫。問：世尊說有愛無有愛，有愛幾種、無有幾種？答：</p>
<p class="lg-abnormal"><div class='lg-row'>有愛有五種，　無有獨一相。</div>
</p><p>有愛有五種。有愛名於生不生物若愛，是名有愛。此五種，有苦斷、見習滅道斷及思惟斷。無有獨一相者，無有愛名已見斷，樂於斷是名無有愛。此一向思惟斷。所以者何？從見愛思惟斷，此是不轉行相續中愛非愛見，是故思惟斷。問：世尊說三界：斷界、無欲界、滅界。此何相？答：</p>
<p class="lg-abnormal"><div class='lg-row'>愛處餘煩惱，　滅盡是三界。</div>
</p><p>愛斷是無欲界，處斷是滅界，餘煩惱斷是斷界。問：十心欲界，善穢污無記色界，善穢污無記無色界。善穢污無記及無漏，此心幾穢污心中可得？幾善心中可得？幾無記心中？答：</p>

<div class="lg regular"><div class='lg-row'>穢污心得十，　正覺之所說，</div>
<div class='lg-row'>善心中得六，　無記即無記。</div>
</div><p>穢污心得十正覺之所說者，穢污心中得一切十心界，及地來還時三界善穢污及無記，此心一切得，退時得無漏。善心中得六者，善心中得六心，欲界善求學得及身口行。亦變化心無記、色界善變化心無記、無色界善心及無漏。無記即無記者，無記心唯無記，以劣故。問：前已說道品十法，此中幾根性所有、幾非根？答：</p>
<p class="lg-abnormal"><div class='lg-row'>道品有六法，　當知是為根。</div>
</p><p>此中六法根性所有，信首五根及喜，餘者非根所有。問：諸法為自性相應、為他性？答：</p>
<p class="lg-abnormal"><div class='lg-row'>相應於諸法，　是說謂為他。</div>
</p><p>諸法他性相應不自性，非為自性於自性伴。問：若此，解脫當云何？答：</p>
<p class="lg-abnormal"><div class='lg-row'>緣中解於縛，　大仙人所說。</div>
</p><p>諸煩惱於緣中愚即彼不起愚，緣中縛即於中解，不可以相應解相應。所以者何？以空故。問：若斷即是解脫、為異？答：如是若解脫者即是斷。問：頗斷非解脫不？答：有，或斷已故縛。見道及思惟，苦智已生習智未生，見苦所斷煩惱斷，而見習所斷煩惱縛。如是思惟所斷一切種，更互相緣故。問：見四真諦云何得不壞淨？答：</p>

<div class="lg regular"><div class='lg-row'>二解於三諦，　四由見正道，</div>
<div class='lg-row'>興起清淨信，　修習於二世。</div>
</div><p>二解於三諦者，觀苦習滅得於法不壞淨。苦智習滅相應信，是名不壞淨，得是及聖戒。四由見正道興起清淨信者，見道時具得四。問：幾世修？答：修習於二世。諸法修於二世：現在修行、未來者得修。問：心共行法云何？答：</p>

<div class="lg regular"><div class='lg-row'>一切心數法，　說是心共行，</div>
<div class='lg-row'>此相及餘法，　作亦應當知。</div>
</div><p>一切心數法說是心共行者，一切心數法說心共行，心近故。此相者，此心有四相：生、住、老、無常，亦心近故。及餘法者，餘心數法相亦心共行。作亦應當知者，無教戒如前說。問：斷法云何？答：斷諸有漏法。一切有漏法斷，雜惡故。問：知法云何？答：知及諸無垢，有漏及無漏，是一切知法，一切智境界故。問：遠法云何？答：過去未來是說遠，不辦事故。問：近法云何？答：餘說近。現在近，辦事故。無為近，速得故。問：定法云何？答：</p>

<div class="lg regular"><div class='lg-row'>無間無救業，　及諸無漏行，</div>
<div class='lg-row'>慧者說是定。</div>
</div><p>五無間業是定，必至地獄故。無漏行亦是定，必至解脫果故。餘不定。問：見處云何？答：見處必有漏，一切有漏法見處，五見處所故。問：若成就根，是成就幾根？答：</p>

<div class="lg regular"><div class='lg-row'>說有十九根，　謂成就極多，</div>
<div class='lg-row'>少成就極八，　曉了根所說。</div>
</div><p>說有十九根謂成就極多者，十九根，成就極多，如二形及具根者未離欲見諦。少成就極八曉了根所說者，成就八根，如不具身根斷善根，及生無色中凡夫。問：幾種更樂？答：五種。</p>

<div class="lg regular"><div class='lg-row'>增有對無明，　處中明更樂，</div>
<div class='lg-row'>聖道俱有二，　能興起成果。</div>
</div><p>意識相應更樂，是說增更樂。五識相應更樂，是謂有對更樂。穢污更樂，是說無明更樂。無漏更樂，是說明更樂。有漏非穢污更樂，是說非明非無明更樂。問：何等道德果？為無礙道、為解脫道？答：聖道俱有二，能興起成果。二道共得果：一者解縛，二者得解脫。此二道成果。問：無著住何心般涅槃？答：無著心中得無為涅槃，無著一切事、無所作、無為、無所求住，從報心中便般涅槃。問：幾有？答：</p>
<p class="lg-abnormal"><div class='lg-row'>生有及死有，　根本亦復中。</div>
</p><p>生有者，始生時陰是謂生有。死有者，死時陰是謂死有。根本有者，除生有及死有，於其中間陰，是謂根本有。中有者，有所至陰是謂中有。問：說有厭、有離欲。云何厭？云何離欲？答：</p>

<div class="lg regular"><div class='lg-row'>諸智在苦因，　此忍修於厭，</div>
<div class='lg-row'>滅欲得無欲，　說普在四中。</div>
</div><p>諸智在苦因此忍修於厭者，若智及忍緣苦習，是說厭行厭處故。滅欲得無欲說普在四中者，四諦中智及忍說離欲，能斷欲故。</p>
</div>
<div class='div-pin'><a id='mulu14' />
<p class='h1'>論品第十</p>
<div class="lg regular"><div class='lg-row'>威儀不威儀，　若離復獲得，</div>
<div class='lg-row'>不由此致勝，　能決定者答。</div>
</div><p>答：有，從無色生色。</p>

<div class="lg regular"><div class='lg-row'>頗得聖果時，　一切離諸惡，</div>
<div class='lg-row'>有為淨善法，　得已而不修？</div>
</div><p>答：有，退時得過去。</p>

<div class="lg regular"><div class='lg-row'>道者興起時，　未遠離諸惡，</div>
<div class='lg-row'>解脫時離惡，　願答已必定。</div>
</div><p>答：有，謂當來願。</p>

<div class="lg regular"><div class='lg-row'>頗光曜煩惱，　興起於定時，</div>
<div class='lg-row'>清淨初禪中，　獲得墮衰退？</div>
</div><p>答：有，無著果修及勳修。</p>

<div class="lg regular"><div class='lg-row'>頗見諦道中，　逮得諸善法，</div>
<div class='lg-row'>是法亦有緣，　聖者不見緣？</div>
</div><p>答：有，欲界中修行等智。</p>

<div class="lg regular"><div class='lg-row'>頗慧有漏果，　遠離淨功德，</div>
<div class='lg-row'>不離從於意，　此亦是彼果？</div>
</div><p>答：有，欲界變化心。</p>

<div class="lg regular"><div class='lg-row'>頗住無礙道，　成就於諸滅，</div>
<div class='lg-row'>諸煩惱從彼，　非如無漏見？</div>
</div><p>答：有，修學諸道時。</p>

<div class="lg regular"><div class='lg-row'>頗結不解脫，　無垢者獲得，</div>
<div class='lg-row'>而不斷煩惱，　謂此無垢盡？</div>
</div><p>答：有，從光曜中生梵天時。</p>

<div class="lg regular"><div class='lg-row'>頗無漏淨地，　未曾得已得，</div>
<div class='lg-row'>不離欲非退，　不依於見道？</div>
</div><p>答：有，離色欲取證時，得無漏無色思惟道。</p>

<div class="lg regular"><div class='lg-row'>頗未得諸法，　而逮得此法，</div>
<div class='lg-row'>不捨彼不得？　若能知者答。</div>
</div><p>答：有餘，初無漏心品，得餘無漏功德，捨凡夫事，餘者一切不得。</p>
</div>
<p class='juan'>阿毘曇心論卷第四</p>
</div><!-- end of div[@id='body'] -->
</body></html>