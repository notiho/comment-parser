<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>使呪法經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-jing'>No. 1267
<p class='juan'><a id='mulu1' />使呪法經</p><p class="byline">南天竺三藏菩提留支奉　詔譯</p><p>爾時毘那夜迦。於鷄羅山。集諸大眾梵天自在天釋提桓因等。及無量億數鬼神等。從座而起。稽首作禮於大自在天請言。我今欲說一字呪饒益眾生。唯願印可聽我所說。諸天言善哉如汝所說。毘那夜迦得說歡喜踊躍。即說毘那夜迦一字呪曰。</p>
<p class="dharani">oṃ　gaḥ　ga　hrīḥ　oṃ　ha　hūṃ　pha　ṭ　</p>
唵　虐　伽　頡里　唵　訶　[合*牛]　泮　吒　<p>欲作此法先須造像。或用白鑞及金銀銅樺木等。各刻作其形像。夫婦二身和合相抱立。並作象頭人身。其造像直不得還價。造其像已。白月一日。於淨室內用淨牛糞磨作圓壇。隨意大小。當取一升胡麻油。用上呪呪其淨油。一百八遍煖其油。以淨銅器盛著煖油。然後將像放著銅盤油中。安置壇內。用淨銅匙若銅杓等攣油。灌其二像身頂一百八遍。以後日日更呪舊油一百八遍。一日之中七遍灌之。平旦四遍日午三遍共成七遍。如是作法乃至七日。隨心所願成即得稱意。正灌油時數數發願。用酥蜜和麨作團。蘿蔔根并盞酢酒漿。如是日成獻食。必須自食方得氣力。</p>
<p>爾時毘那羅曩伽。將領九千八百諸大鬼王。遊行三千世界。我等所為神力自在。遍歷諸方奉衛三寶。已大慈悲利益眾生。向於世尊俱發聲言。我以自在神通故。號毘那羅曩伽。亦名毘那夜迦。亦名毘微那曩伽。亦曰摩訶毘那夜伽。如是四天下稱皆不同。我於出世復有別名。即以神變昇虛空而說偈言。</p>

<div class="lg regular"><div class='lg-row'>我有微妙法　世間甚希有</div>
<div class='lg-row'>眾生受持者　皆與願滿足</div>
<div class='lg-row'>我行順世法　世示希有事</div>
<div class='lg-row'>我能隨其願　有求名遷官</div>
<div class='lg-row'>我使國王召　有求世異寶</div>
<div class='lg-row'>使世積珍利　家豐足七珍</div>
<div class='lg-row'>世皆所希有　有求色美者</div>
<div class='lg-row'>發願宛然至　莫須言遠近</div>
<div class='lg-row'>高貴及難易　志心於我者</div>
<div class='lg-row'>我使須臾間　有眾生疾苦</div>
<div class='lg-row'>神狂及疥癩　疾毒眾不利</div>
<div class='lg-row'>百種害加惱　誦我陀羅尼</div>
<div class='lg-row'>無不解脫者　獨行暗冥處</div>
<div class='lg-row'>依我皆無畏　劫賊忽然侵</div>
<div class='lg-row'>我皆令自縛　若欲自然福</div>
<div class='lg-row'>若有求女人　夫心令得女</div>
<div class='lg-row'>我必令相愛　世間陵突者</div>
<div class='lg-row'>我悉令摧伏　逍遙自快樂</div>
<div class='lg-row'>宛然無所乏　有念皆稱遂</div>
<div class='lg-row'>隨有咸滿足　設眾惡來侵</div>
<div class='lg-row'>我使如其意　我悉能加護</div>
<div class='lg-row'>住居皆吉慶　宅舍悉清寧</div>
<div class='lg-row'>男女得英名　夫妻順和合</div>
<div class='lg-row'>上品持我者　我與人中王</div>
<div class='lg-row'>中品持我者　我與為帝師</div>
<div class='lg-row'>下品持我者　富貴無窮已</div>
<div class='lg-row'>恒欲相娛樂　無不充滿足</div>
<div class='lg-row'>奴婢列成群　美女滿衢庭</div>
<div class='lg-row'>遊行得自在　隱顯能隨念</div>
<div class='lg-row'>出入無所礙　無能測量者</div>
<div class='lg-row'>我於三界中　神力得自在</div>
<div class='lg-row'>降世希有事　我皆悉所為</div>
<div class='lg-row'>若說我所能　窮劫不能盡</div>
<div class='lg-row'>持我陀羅尼　我皆現其前</div>
<div class='lg-row'>夫妻及眷屬　當隨得衛護</div>
<div class='lg-row'>我有遊行時　誦我即時至</div>
<div class='lg-row'>過於險難處　大海及江河</div>
<div class='lg-row'>深山險隘處　師子象虎狼</div>
<div class='lg-row'>毒蟲諸神難　持我皆安穩</div>
<div class='lg-row'>若有侵嬈者　頭破作七分</div>
<div class='lg-row'>壽命悉長遠　福祿自遷至</div>
</div><p>爾時毘那夜羅迦說是偈已。告世人言。說處世陀羅尼法。最護眾生。隨其所願皆得滿足。當須日夜誦持滿十萬遍乃至二十萬遍。皆得如所說即昇虛空。即說呪曰。</p>
<p class="dharani">na　mo　vi　na　ya　ka　sya　ha　sti　mu　曩　牟　毘　那　夜　迦(上音)　寫　阿　悉知　目　kha　sya　ta　dya　thā　a　ṭya　na　ṭya　佉(上音)　寫　怛　姪　佗<span class='note-inline'>(三)</span>　阿　智耶　那　智耶(二合)<span class='note-inline'>(五)</span>　ji　bha　te　ya　u　svi　ka　殊　皤　帝　耶<span class='note-inline'>(六)</span>　烏　悉曇(二合)　迦　ya　svi　da　pa　ya　bha　dha　sa　耶<span class='note-inline'>(七)</span>　悉婆(二合)　拖　鉢　耶<span class='note-inline'>(八)</span>　婆　達　薩　sya　ya　bha　ri　pa　ti　svā　hā　</p>
寫　耶<span class='note-inline'>(九)</span>　婆　唎　跛　遲<span class='note-inline'>(十)</span>　莎　訶　
<p class='juan'>使呪法經</p></div>
<div class='div-w'><p>貞享四年中春十八宵一校之</p>
<p>　　　　　　河南教興苾芻淨嚴<span class='note-inline'>(四十九)</span></p>
<p>元祿十五年十一月二十二日</p>
<p>　　　　　　　以御本再校了　尊教</p>
</div>
</div><!-- end of div[@id='body'] -->
</body></html>