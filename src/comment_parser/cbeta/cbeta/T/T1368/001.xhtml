<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大七寶陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1368
<div class='div-jing'>
<p class='juan'><a id='mulu1' />佛說大七寶陀羅尼經</p><p class="byline">失譯人名今附梁錄</p><p>如是我聞。一時佛在祇樹給孤窮精舍。佛告阿難。汝受持此大七寶陀羅尼呪。爾時世尊即便說之。</p>
<p class="dharani">寫地也貸曇　坻闍律提　波羅若　波羅　式叉仇拏　比茶</p>
<p>阿難若有受持讀誦修行此陀羅尼呪。盡其形命一切怨仇能令歡喜。火不能燒刀不能傷水不能溺。無方道鬼魅所持。若天龍阿修羅乾闥婆乃至人非人等。阿難此七寶呪。若至水火中若怨賊中。若食毒若方道毒。應念此呪。若怖畏毛豎等悉得解脫。以毘婆尸佛威德尸棄神力。比尸婆智慧拘婁孫佛力。迦那牟尼戒。迦葉功德。釋迦牟尼精進。令一切眾生悉除怖畏。令得安吉。爾時阿難聞佛所說歡喜奉行。</p>

<p class='juan'>佛說大七寶陀羅尼經</p></div>
</div><!-- end of div[@id='body'] -->
</body></html>