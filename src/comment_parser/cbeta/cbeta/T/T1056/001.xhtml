<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂瑜伽千手千眼觀自在菩薩修行儀軌經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1056
<p class='juan'><a id='mulu1' />金剛頂瑜伽千手千眼觀自在菩薩修行儀軌經卷上</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-jing'><p>我依瑜伽金剛頂經。說蓮華部千手千眼觀自在菩薩身口意金剛祕密修行法。行者應從瑜伽阿闍梨處。求受菩提心律儀戒入大曼荼羅。受灌頂。位勝解行地。捨身命財。勇猛精進。懷悲愍心。不厭生死。決定求證普賢菩薩身。歷侍諸佛。樂修勝義般若波羅蜜。具慈悲喜捨。饒益有情。或於山間勝地閑淨之處。或於清淨伽藍及舍利塔前。修治精室塗拭壇場。周匝懸幡上施天蓋。於壇西面安千手千眼觀自在菩薩像。持誦者於壇東對像。敷茅薦為座。或坐被脚小床。壇上分布曼荼羅。列諸聖位。置二閼伽滿盛香水。安四寶瓶於壇四角。每日取種種時花散於壇上。燒香塗香燈明飲食及諸果子。加持分布四邊供養。每入道場虔誠作禮。發露懺悔隨喜勸請迴向發願。即運心觀想。遍滿虛空一切如來。具諸相好皆入法界定。又觀自身住佛海會中。即結警覺一切如來印。二手各作金剛拳。檀慧相鉤。直舒進力二度。側相拄。真言以印三舉。真言曰。</p>
<p class="dharani">唵嚩日嚕<span class='note-inline'>(二合引)</span>底瑟姹<span class='note-inline'>(二合)</span></p>
<p>由結此印誦警覺真言。一切如來皆從定出。瑜伽者應作是思惟啟告諸佛。我身少慧少福沒於苦海。仗託諸佛威神之力。唯願不捨大悲本願。慈悲矜愍觀察護念。拔濟於我。彼一切如來各以神力加持護念。修瑜伽者獲無量福身心自在。</p>
<p>次應禮四方如來請求加護。先禮東方阿閦如來等一切如來。瑜伽者即以全身委地。二手金剛合掌長舒頂上。以心著地至誠敬禮。真言曰。</p>
<p class="dharani">唵薩嚩怛他<span class='note-inline'>(去引)</span>孽多<span class='note-inline'>(一)</span>布<span class='note-inline'>(引)</span>儒<span class='note-inline'>(鏃固反引)</span>跛娑他<span class='note-inline'>(二合引)</span>曩<span class='note-inline'>(引)</span>夜<span class='note-inline'>(引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合引)</span>多夜<span class='note-inline'>(引)</span>銘<span class='note-inline'>(三)</span>薩嚩怛他<span class='note-inline'>(去引)</span>孽多<span class='note-inline'>(四)</span>嚩日囉<span class='note-inline'>(二合)</span>薩怛嚩<span class='note-inline'>(二合)</span>地瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]<span class='note-inline'>(引五)</span>吽</p>
<p>由結捨身印及誦真言。奉獻供養禮敬故。瑜伽者由作此禮。乃至成佛常得金剛薩埵加持。令菩提心圓滿。</p>
<p>次禮南方寶生如來等一切如來。如前展身委地。金剛合掌下當心。以額著地至誠禮敬。真言曰。</p>
<p class="dharani">唵薩嚩怛他<span class='note-inline'>(去引)</span>孽多<span class='note-inline'>(一)</span>布<span class='note-inline'>(引)</span>惹<span class='note-inline'>(慈攞反引)</span>鼻曬<span class='note-inline'>(引)</span>迦<span class='note-inline'>(引)</span>夜<span class='note-inline'>(引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合引)</span>多<span class='note-inline'>(上)</span>夜<span class='note-inline'>(引)</span>銘<span class='note-inline'>(三)</span>薩嚩怛他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>囉怛曩<span class='note-inline'>(二合)</span>鼻詵<span class='note-inline'>(去)</span>左娑嚩<span class='note-inline'>(二合)</span>[牟*含]<span class='note-inline'>(引五)</span>怛[口*洛]<span class='note-inline'>(二合)</span></p>
<p>由結捨身印及誦真言。奉獻供養禮敬故。乃至成佛地地中。常得虛空藏菩薩受與灌頂福德圓滿具諸相好。當為三界法王。</p>
<p>次禮西方無量壽如來等一切如來。如前展身。金剛合掌置於頂上。以口著地至誠敬禮。真言曰。</p>
<p class="dharani">唵薩嚩怛他<span class='note-inline'>(去引)</span>蘖多<span class='note-inline'>(一)</span>布<span class='note-inline'>(引)</span>惹<span class='note-inline'>(慈攞反)</span>鉢囉<span class='note-inline'>(二合)</span>襪怛曩<span class='note-inline'>(引)</span>夜<span class='note-inline'>(引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合引)</span>多<span class='note-inline'>(上)</span>夜<span class='note-inline'>(引)</span>銘<span class='note-inline'>(三)</span>薩嚩怛他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>達磨鉢囉<span class='note-inline'>(合)</span>襪怛野娑嚩<span class='note-inline'>(二合)</span>[牟*含]<span class='note-inline'>(五引)</span>紇唎<span class='note-inline'>(二合)</span></p>
<p>由結捨身印及誦真言。奉獻供養禮敬故。乃至成佛常得觀自在菩薩加持。智慧圓滿轉妙法輪。</p>
<p>次禮北方不空成就如來等一切如來。展身如前。金剛合掌置於當心。以頂著地至誠敬禮。真言曰。</p>
<p class="dharani">唵薩嚩怛他<span class='note-inline'>(去引)</span>蘖多<span class='note-inline'>(一)</span>布<span class='note-inline'>(引)</span>惹<span class='note-inline'>(慈攞反引)</span>羯麼抳阿<span class='note-inline'>(去引)</span>多麼<span class='note-inline'>(二合引)</span>南<span class='note-inline'>(二)</span>[寧*頁]哩野<span class='note-inline'>(二合)</span>多<span class='note-inline'>(上)</span>夜<span class='note-inline'>(引)</span>銘<span class='note-inline'>(三)</span>薩嚩怛他<span class='note-inline'>(去引)</span>蘖多<span class='note-inline'>(四)</span>嚩日囉<span class='note-inline'>(二合)</span>羯麼矩嚕娑嚩<span class='note-inline'>(二合)</span>[牟*含]<span class='note-inline'>(引五)</span>噁</p>
<p>由結捨身印及誦真言。奉獻供養禮敬故。乃至成佛常得金剛業菩薩加持。於一切佛世界。成就廣大供養業。</p>
<p>然後結跏趺坐端身正念。不動支節閉目寂靜。入四無量心觀。即結定印。</p>
<p>初入慈無量心定。以慇淨心。遍緣六道四生一切有情。皆具如來藏。備三種身口意金剛。以我修三密功德力故。願一切有情等同普賢菩薩。如是觀已即誦大慈三摩地　真言曰。</p>
<p class="dharani">唵摩賀<span class='note-inline'>(引)</span>昧<span class='note-inline'>(引)</span>怛囉夜<span class='note-inline'>(三合引)</span>娑頗<span class='note-inline'>(二合)</span>囉</p>
<p>次應入悲無量心三摩地智。以悲愍心。遍緣六道四生一切有情。沈溺生死苦海不悟自心。妄生分別起種種煩惱隨煩惱。是故不達真如平等如虛空。超恒沙功德。以我修三密加持力故。願一切有情等同虛空藏菩薩。如是觀已即誦大悲三摩地　真言曰。</p>
<p class="dharani">唵摩賀<span class='note-inline'>(引)</span>迦嚕拏<span class='note-inline'>(上)</span>夜<span class='note-inline'>(引)</span>娑頗<span class='note-inline'>(二合)</span>囉</p>
<p>次應入喜無量心三摩地智。以清淨心。遍緣六道四生一切有情。本來清淨猶如蓮華。不染客塵自性清淨。以我修三密功德力故。願一切有情等同觀自在菩薩。如是觀已即誦大喜三摩地　真言曰。</p>
<p class="dharani">唵秫<span class='note-inline'>(詩律反)</span>馱鉢囉<span class='note-inline'>(二合)</span>謨<span class='note-inline'>(引)</span>娜娑頗<span class='note-inline'>(二合)</span>囉</p>
<p>次應入捨無量心三摩地智。以平等心遍緣六道四生一切有情。皆離我我所離蘊界。及離能取所取於法平等。心本不生性相空故。以我修三密功德力故。願一切有情等同虛空庫菩薩。如是觀已即誦大捨三摩地　真言曰。</p>
<p class="dharani">唵摩護<span class='note-inline'>(引)</span>閉乞灑<span class='note-inline'>(二合引)</span>娑頗<span class='note-inline'>(二合)</span>囉</p>
<p>瑜伽者由修習四無量心定。誦四無量心真言。於未來所有人天種種魔業障難。悉皆除滅。身中頓集無量福聚。心得調柔堪任自在。</p>
<p>次結金剛合掌印。二手十度右押左。互相交即成　真言曰。</p>
<p class="dharani">唵嚩日囉<span class='note-inline'>(二合引)</span>惹<span class='note-inline'>(慈攞反)</span>里</p>
<p>由結金剛合掌印。速得滿足十波羅蜜。得十自在。</p>
<p>次結金剛縛印。即以前印十度外相叉。作拳即成　真言曰。</p>
<p class="dharani">唵嚩日囉<span class='note-inline'>(二合)</span>滿馱</p>
<p>由結金剛縛印。瑜伽者速得十地滿足。</p>
<p>次結摧十種障金剛縛印。如前金剛縛。以印三度掣拍心上。即成　真言曰。</p>
<p class="dharani">唵嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒</p>
<p>由結此印。能摧滅心中十種惑障。則顯現發揮身口意金剛。</p>
<p>次結金剛遍入印。如前金剛縛印。禪智屈入掌。各捻戒方。置於心上　真言曰。</p>
<p class="dharani">唵嚩日囉<span class='note-inline'>(二合引)</span>吠<span class='note-inline'>(微閉反)</span>捨惡</p>
<p>由結此印。瑜伽者身中三密金剛皆得順伏。加持不散。</p>
<p>次結金剛拳三昧耶印。如前金剛遍入印。進力屈拄禪智背。即成　真言曰。</p>
<p class="dharani">唵嚩日囉<span class='note-inline'>(二合)</span>母瑟置<span class='note-inline'>(二合)</span>鑁</p>
<p>由結金剛拳三昧耶印。身口意金剛合為一體。修瑜伽者速得一切成就。</p>
<p>次結三昧耶印。如前金剛縛。直竪忍願相合即成。誦真言三遍　真言曰。</p>
<p class="dharani">唵三<span class='note-inline'>(去)</span>麼野娑怛鑁<span class='note-inline'>(三合)</span></p>
<p>即觀自身等同金剛薩埵。處在月輪。又觀金剛薩埵在身前。如鏡中像。與身相對等無有異。由結此印誦真言觀念相應故。即得於一切印為主宰。</p>
<p>次結大三昧耶真實印。二手金剛縛。忍願屈入掌面相合。檀慧禪智。直竪相合以忍願頭。頻觸心上　真言曰。</p>
<p class="dharani">唵三<span class='note-inline'>(去)</span>麼野斛<span class='note-inline'>(引)</span>素囉多娑怛鑁<span class='note-inline'>(三合)</span></p>
<p>由結此印警覺瑜伽者身中金剛薩埵。以威神加持行者。速得成就普賢菩薩身。</p>
<p>次結三世勝菩薩印。二手各作金剛拳。右手加左手上。檀慧反相鉤。直竪進力。安印當心。誦真言三遍　真言曰。</p>
<p class="dharani">唵遜婆<span class='note-inline'>(去一)</span>[寧*頁]遜婆<span class='note-inline'>(去引)</span>吽<span class='note-inline'>(短聲後同二)</span>疙囉<span class='note-inline'>(二合)</span>釁拏<span class='note-inline'>(二合)</span>疙囉<span class='note-inline'>(二合)</span>釁拏<span class='note-inline'>(二合)</span>吽<span class='note-inline'>(三)</span>疙囉<span class='note-inline'>(二合)</span>釁拏<span class='note-inline'>(二合)</span>跛野吽<span class='note-inline'>(四)</span>阿<span class='note-inline'>(上引)</span>曩野斛<span class='note-inline'>(引)</span>婆<span class='note-inline'>(去)</span>誐鑁嚩日囉<span class='note-inline'>(二合)</span>吽<span class='note-inline'>(並短聲)</span>發吒</p>
<p>即入金剛忿怒威光熾盛三世勝三摩地。此菩薩有四面。皆忿怒。八臂各執器仗。左足踏烏摩。如丁字勢立。遍身火焰炯燃如劫災火。此即三世勝聖者三摩地觀也。修行者應住菩提心。深起悲愍。滅除內外人天等障。即以印左轉三匝辟除障者。便右轉三匝隨意大小結為方隅界。即印心額喉頂。各誦一遍頂上散印。</p>
<p>由結此印誦真言。住此忿怒三摩地。身心所有煩惱業障。以金剛猛利。慧火焚燒悉盡。</p>
<p>次結蓮華三昧耶印。如前金剛縛。檀慧禪智竪相合。置於口上誦真言曰。</p>
<p class="dharani">唵嚩日囉<span class='note-inline'>(二合)</span>跛娜麼<span class='note-inline'>(二合)</span>三<span class='note-inline'>(去)</span>麼野娑怛鑁<span class='note-inline'>(三合)</span></p>
<p>瑜伽者作是思惟。我今此身等同觀自在菩薩。想左手當心執蓮華。右手作開敷華勢。住圓滿月輪中了了分明。由結此印誦真言加持故。一切三摩地一切方便般若波羅蜜。速得成就。</p>
<p>次結三摩地印。如前金剛縛。仰安跏趺上。進力屈中節竪拄背。禪智橫相拄於進力上。即誦真言曰。</p>
<p class="dharani">唵三<span class='note-inline'>(去)</span>麼地跛娜銘<span class='note-inline'>(二合)</span>紇哩<span class='note-inline'>(入引二合)</span></p>
<p>瑜伽者端身正坐儼然不動。想自身在一切如來海會。觀一一佛身微細由如胡麻。相好具足了了分明。即入觀自在菩薩觀智。作是思惟。一切法本來清淨我亦清淨。於世間貪愛清淨故。則瞋恚清淨。於世間塵垢清淨故。則一切罪清淨。於世間一切法清淨故。則一切有情清淨。於世間般若波羅蜜多清淨故。則薩婆若清淨。</p>
<p>瑜伽者作是觀已。身心豁然清淨。即誦通達心真言曰。</p>
<p class="dharani">唵唧多<span class='note-inline'>(上)</span>鉢囉<span class='note-inline'>(二合)</span>底<span class='note-inline'>(丁以反)</span>吠<span class='note-inline'>(微閉反引)</span>鄧迦嚕<span class='note-inline'>(引)</span>弭</p>
<p>瑜伽者誦無限數。當證二無我。顯現如來藏。證圓滿菩提心。即誦菩提心真言曰。</p>
<p class="dharani">唵冒<span class='note-inline'>(引)</span>地唧多<span class='note-inline'>(上)</span>母多跛<span class='note-inline'>(二合)</span>娜夜<span class='note-inline'>(引)</span>弭</p>
<p>即閉目澄心。觀自身中正當胸間。有圓滿清淨潔白滿月。一心專注更不易緣。於圓明上想有八葉蓮華。於蓮華胎中觀紇哩<span class='note-inline'>(二合)</span>字。如紅頗梨色。即誦加持蓮華真言曰。</p>
<p class="dharani">唵底瑟姹<span class='note-inline'>(二合)</span>跛娜麼<span class='note-inline'>(二合)</span></p>
<p>想其蓮華漸舒漸大。乃至遍滿小千世界及中千世界大千世界。其華具大光明。照曜六道眾生滅除一切苦惱。彼等獲得安樂悅喜。即誦引蓮華真言曰。</p>
<p class="dharani">唵娑頗<span class='note-inline'>(二合)</span>囉跛娜麼<span class='note-inline'>(二合)</span></p>
<p>復想是蓮華漸斂漸小。量等己身。即誦斂蓮華真言曰。</p>
<p class="dharani">唵僧<span class='note-inline'>(去)</span>賀囉跛娜麼<span class='note-inline'>(二合)</span></p>
<p>又想空中一切如來。悉皆入此蓮華中。合為一體。其蓮華變成觀自在菩薩。身紅玻梨色坐蓮華臺上。首戴寶冠冠中有化佛。了了分明。以決定心如是觀已。即誦自身成本尊瑜伽真言曰。</p>
<p class="dharani">唵嚩日囉<span class='note-inline'>(二合)</span>達謨<span class='note-inline'>(引)</span>含</p>
<p>由誦此真言加持故。瑜伽者自身與本尊身。等無有異。</p>
<p>次結加持印。如前金剛縛。進力合竪屈如蓮葉。禪智並竪即成。以印加持四處。所謂心額喉頂。各誦一遍　真言曰。</p>
<p class="dharani">唵嚩日囉<span class='note-inline'>(二合)</span>達麼<span class='note-inline'>(引)</span>地瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]<span class='note-inline'>(引)</span></p>
<p>由結此印加持故。修行者威德自在離諸障難。本尊瑜伽速得成就。</p>
<p>次結佛寶冠灌頂印。如前金剛縛。忍願直竪。進力相拄如蓮葉。安於額上。誦真言三遍。</p>
<p>真言曰。</p>
<p class="dharani">唵怛他<span class='note-inline'>(去引)</span>蘖多達麼吽<span class='note-inline'>(引)</span></p>
<p>由結此印及誦真言。則獲得無量壽如來寶冠灌頂。</p>
<p>次結蓮華鬘印。二手各作蓮華拳。當額如繫鬘。相遶三匝。即分頂後。亦遶三匝。兩邊徐徐下。如垂帶勢。從檀慧度。次第舒散十度。誦真言曰。</p>
<p class="dharani">唵跛娜麼<span class='note-inline'>(二合)</span>麼<span class='note-inline'>(上引)</span>黎達麼紇哩<span class='note-inline'>(二合入引)</span>[牟*含]</p>
<p>由結蓮華鬘印。當得為蓮華部中法王。</p>
<p>次結金剛甲冑印。二手各作金剛拳。直舒進力。於二度端想唵砧<span class='note-inline'>(讁簪反)</span>二字。即誦被甲冑真言曰。</p>
<p class="dharani">唵嚩日囉<span class='note-inline'>(二合)</span>迦嚩左嚩日哩<span class='note-inline'>(二合引)</span>矩嚕嚩日囉<span class='note-inline'>(二合)</span>嚩日囉<span class='note-inline'>(二合)</span>含</p>
<p>隨誦真言。以進力二度。初於心上相遶三匝。分至背後亦相遶。還却至臍相遶。次遶右膝。還至臍背相遶。次至腰後。却至心前。次遶右肩。次遶左肩。次至喉。復至頸後。至額前。後至腦後。每處皆相遶三匝。如前徐徐兩邊下。如垂帶勢。從檀慧度次第散十度。便以二手旋拳如舞。當心三度拍掌。即誦拍掌真言曰。</p>
<p class="dharani">唵跛娜麼<span class='note-inline'>(二合)</span>覩史野<span class='note-inline'>(二合)</span>斛<span class='note-inline'>(引)</span></p>
<p>由結金剛甲冑印乃至成佛。於一切處一切生。常被大慈金剛甲冑莊嚴身心。求世出世間悉地速疾成就。內外諸障毘那夜迦不能侵嬈。由誦真言金剛拍掌故。一切聖眾悉皆歡喜。</p>
<p>次於下方空中想憾<span class='note-inline'>(胡感反)</span>字。其字如染玄色。漸舒漸廣成大風輪。於風輪上想[牟*含]<span class='note-inline'>(摸感反)</span>字。白色。漸引漸大與風輪相稱。變為水輪。於水輪上想鉢囉<span class='note-inline'>(二合)</span>字。金色。稱其水輪成一金龜。於龜背上想素字。變為妙高山。四寶所成。又想劍<span class='note-inline'>(平)</span>字。變成金山。七重圍遶。則於妙高山上虛空中。想毘盧遮那佛。遍身毛孔流出香乳雨。澍七山間以成八功德香水乳海。於妙高山頂上。想有八葉大蓮華。於蓮華上有八大金剛柱。成寶樓閣。於蓮華胎中想紇哩<span class='note-inline'>(二合)</span>字。從字流出大光明。遍照一切佛世界。所有受苦眾生遇光照觸皆得解脫。於此大光明中。涌出千手千眼觀自在菩薩。具無量相好熾盛威德。十波羅蜜菩薩周匝圍遶。八供養菩薩各住本位。於寶樓閣四隅。有白衣。大白。多羅。毘俱胝等四大菩薩。各與無量蓮華部眾前後圍遶。諸天八部以為眷屬。如是觀想無量聖眾及本尊。極須分明勿令忘失次第。</p>
<p>即結纔發意轉法輪菩薩印。二手各作金剛拳。進力檀慧相鉤結。即誦真言曰。</p>
<p class="dharani">唵嚩日囉<span class='note-inline'>(二合)</span>斫訖囉<span class='note-inline'>(二合)</span>吽[口*弱]吽鑁斛<span class='note-inline'>(引)</span></p>
<p>即以印置於身前壇上。即成蓮華部世調伏大曼荼羅。以印安於心上。即自身成大曼荼羅。以印觸本尊像。彼像或畫或銅或塑。皆成大曼荼羅。以印置身前空中。即滿虛空界成大曼荼羅。修行者設有越法。誤失三業破三昧耶戒。由結此印誦真言加持故。能除諸過皆得圓滿。</p>
<p>次結普請警覺一切聖眾印。如前金剛縛。直竪忍願。進力屈如鉤即成。瑜伽者應以清雅梵音。誦警覺聖眾真言遍。警覺本尊并十波羅蜜菩薩蓮華部聖眾　真言曰。</p>
<p class="dharani">阿<span class='note-inline'>(去引)</span>夜<span class='note-inline'>(引)</span>呬<span class='note-inline'>(馨異反)</span>試伽囕<span class='note-inline'>(二合轉舌呼)</span>素蘖跢<span class='note-inline'>(引)</span>枳孃<span class='note-inline'>(二合)</span>吠<span class='note-inline'>(微閉反)</span>誐多<span class='note-inline'>(入聲)</span>一鉢羅<span class='note-inline'>(二合)</span>拏<span class='note-inline'>(上引)</span>弭旦<span class='note-inline'>(得安反)</span>帝嚩囉薩怛嚩<span class='note-inline'>(二合)</span>尾訖囉<span class='note-inline'>(二合)</span>麼<span class='note-inline'>(入聲引二)</span>迦嚕<span class='note-inline'>(引)</span>呬薩鋑嚩囉娜<span class='note-inline'>(引)</span>摩賀<span class='note-inline'>(引)</span>麼攞<span class='note-inline'>(引入聲三)</span>阿<span class='note-inline'>(上)</span>贊拏迦<span class='note-inline'>(引)</span>薩怛嚩<span class='note-inline'>(二合)</span>尾秫<span class='note-inline'>(詩律反)</span>地迦<span class='note-inline'>(引)</span>囉迦<span class='note-inline'>(引上四)</span>怛怛[口*(隸-木+匕)]<span class='note-inline'>(二合)</span>難底<span class='note-inline'>(丁以反後同)</span>囉閻底<span class='note-inline'>(同上)</span>羅閻<span class='note-inline'>(五)</span>尾囉閻尾囉閻<span class='note-inline'>(六)</span>阿囉囉訖哩<span class='note-inline'>(二合)</span>播<span class='note-inline'>(引七)</span>麼野娑嚩<span class='note-inline'>(二合)</span>賀<span class='note-inline'>(引)</span></p>
<p>便結善召集佛菩薩印。即分前印。胸前交臂右押左。以忍禪願智彈指。即想左手拓金剛乾稚。右手執獨股金剛杵。捶擊聲徹十方世界。諸佛菩薩一切聖眾。聞已皆悉集會於曼荼羅上空中。瑜伽者即住觀自在菩薩三摩地。即誦蓮華部一百八名讚。普禮一切聖眾誦讚歎曰。</p>
<p class="dharani">惹<span class='note-inline'>(自攞反)</span>野覩沒哩<span class='note-inline'>(二合鼻聲)</span>拏<span class='note-inline'>(上引)</span>羅餉佉惹<span class='note-inline'>(准上)</span>吒計捨迦羅<span class='note-inline'>(引)</span>跛馱囕<span class='note-inline'>(一)</span>鉢娜麼<span class='note-inline'>(二合)</span>嚩[口*朗]<span class='note-inline'>(引)</span>誐拽瑟置<span class='note-inline'>(二合)</span>怛囉<span class='note-inline'>(二合)</span>野寗<span class='note-inline'>(引)</span>怛囉<span class='note-inline'>(二合)</span>娑賀娑囉<span class='note-inline'>(二合)</span>步簪<span class='note-inline'>(自含反二)</span>娑怛多那莫娑訖哩<span class='note-inline'>(三合)</span>妬<span class='note-inline'>(引)</span>粃尾儞野<span class='note-inline'>(二合引)</span>馱囉禰<span class='note-inline'>(引)</span>嚩誐喃<span class='note-inline'>(三)</span>阿賀麼<span class='note-inline'>(上)</span>嚩路<span class='note-inline'>(引)</span>枳帝<span class='note-inline'>(引)</span>濕嚩<span class='note-inline'>(二合)</span>囉麌囕娑多<span class='note-inline'>(上)</span>單鉢囉<span class='note-inline'>(二合)</span>拏多<span class='note-inline'>(入聲四)</span>跛娜麼<span class='note-inline'>(二合)</span>囉<span class='note-inline'>(引)</span>誐[寧*頁]<span class='note-inline'>(寧逸反)</span>麼<span class='note-inline'>(上)</span>藍<span class='note-inline'>(五)</span>迦<span class='note-inline'>(引)</span>麼<span class='note-inline'>(上)</span>囉<span class='note-inline'>(引)</span>誐母答[牟*含]<span class='note-inline'>(六)</span>路<span class='note-inline'>(引)</span>迦曩<span class='note-inline'>(引)</span>他曼馱銘<span class='note-inline'>(引七)</span>薩嚩秫<span class='note-inline'>(詩律反)</span>馱悉地野<span class='note-inline'>(三合)</span>左<span class='note-inline'>(八)</span></p>
<p>次結馬頭明王鉤印。二手金剛嚩。進力屈如鉤。向身招之。誦真言三遍　真言曰。</p>
<p class="dharani">唵賀野疙哩<span class='note-inline'>(二合引)</span>嚩<span class='note-inline'>(一)</span>摩賀<span class='note-inline'>(引)</span>跛娜莽<span class='note-inline'>(二合)</span>矩舍<span class='note-inline'>(引二)</span>羯囉灑<span class='note-inline'>(二合)</span>野試<span class='note-inline'>(引)</span>伽囕<span class='note-inline'>(二合三)</span>薩嚩跛娜麼<span class='note-inline'>(二合)</span>矩攞三<span class='note-inline'>(去)</span>麼琰<span class='note-inline'>(引四)</span>跛娜莽<span class='note-inline'>(二合)</span>矩捨馱囉<span class='note-inline'>(五)</span>吽<span class='note-inline'>(引)</span>[口*弱]<span class='note-inline'>(六)</span></p>
<p>由結此印請召。一切聖眾皆來集會。</p>
<p>次結不空羂索菩薩印。二手蓮華合掌。進力禪智金剛縛。右手智度入左手虎口中。即誦真言曰。</p>
<p class="dharani">唵阿<span class='note-inline'>(上)</span>謨<span class='note-inline'>(引)</span>伽<span class='note-inline'>(去)</span>跛娜麼<span class='note-inline'>(二合)</span>播<span class='note-inline'>(引)</span>捨<span class='note-inline'>(一)</span>矩嚕<span class='note-inline'>(二合引)</span>馱<span class='note-inline'>(引)</span>羯囉灑<span class='note-inline'>(二合)</span>野<span class='note-inline'>(二)</span>鉢囉<span class='note-inline'>(二合)</span>吠<span class='note-inline'>(微閉反引)</span>捨野<span class='note-inline'>(三)</span>麼賀跛輸<span class='note-inline'>(上)</span>跛底<span class='note-inline'>(丁以反四)</span>焰麼嚩嚕拏<span class='note-inline'>(上)</span>矩吠<span class='note-inline'>(同前音引)</span>囉<span class='note-inline'>(五)</span>沒囉<span class='note-inline'>(二合)</span>憾麼<span class='note-inline'>(二合)</span>吠<span class='note-inline'>(引)</span>灑馱囉<span class='note-inline'>(六)</span>跛娜麼<span class='note-inline'>(二合)</span>矩攞三<span class='note-inline'>(去)</span>麼琰<span class='note-inline'>(引七)</span>吽<span class='note-inline'>(引)</span>吽<span class='note-inline'>(引八)</span></p>
<p>由結此印。一切聖眾皆成引入大曼荼羅。</p>
<p>次結蓮華鎖菩薩印。二手蓮華合掌。進力禪智金剛嚩。各相捻如環。即誦真言曰。</p>
<p class="dharani">唵跛娜麼<span class='note-inline'>(二合)</span>娑怖<span class='note-inline'>(二合引)</span>吒滿馱<span class='note-inline'>(一)</span>薩嚩跛娜麼<span class='note-inline'>(二合)</span>矩羅<span class='note-inline'>(二)</span>三<span class='note-inline'>(去)</span>麼夜<span class='note-inline'>(引)</span>熾<span class='note-inline'>(引)</span>伽囕<span class='note-inline'>(二合三)</span>吽<span class='note-inline'>(引)</span>鑁<span class='note-inline'>(四)</span></p>
<p>由結此印。一切聖眾以大悲本誓。於道場中各依本位。堅住不散。</p>
<p>次結蓮華俱摩羅印。二手蓮華合掌。禪智屈入掌。各置檀慧戒方度間。即誦真言曰。</p>
<p class="dharani">唵殺穆佉<span class='note-inline'>(一)</span>娑曩得矩<span class='note-inline'>(二合)</span>麼<span class='note-inline'>(引)</span>囉<span class='note-inline'>(二)</span>吠<span class='note-inline'>(准前音引)</span>灑馱囉<span class='note-inline'>(三)</span>跛娜麼<span class='note-inline'>(二合)</span>件吒夜<span class='note-inline'>(引)</span>吠<span class='note-inline'>(引)</span>捨野<span class='note-inline'>(四)</span>薩嚩跛娜麼<span class='note-inline'>(二合)</span>矩攞三<span class='note-inline'>(去)</span>麼琰<span class='note-inline'>(引五)</span>薩嚩母捺囕<span class='note-inline'>(二合引)</span>滿馱野<span class='note-inline'>(六)</span>薩嚩悉馱喻<span class='note-inline'>(引)</span>銘<span class='note-inline'>(引)</span>鉢囉<span class='note-inline'>(二合)</span>洩嗟<span class='note-inline'>(七)</span>跛娜麼<span class='note-inline'>(二合引)</span>吠<span class='note-inline'>(引)</span>捨惡惡惡惡<span class='note-inline'>(八)</span></p>
<p>由結此印誦真言三遍。一切聖眾皆大歡喜。</p>
<p>次獻閼伽香水。二手捧閼伽器。當額奉獻。誦真言七遍。想浴一切聖眾雙足。真言曰。</p>
<p class="dharani">娜莫三<span class='note-inline'>(去)</span>滿多母馱<span class='note-inline'>(引)</span>南<span class='note-inline'>(引一)</span>唵誐誐曩<span class='note-inline'>(二)</span>三<span class='note-inline'>(去)</span>麼<span class='note-inline'>(引)</span>穇麼娑嚩<span class='note-inline'>(二合)</span>賀<span class='note-inline'>(引)</span></p>
<p>瑜伽者獻閼伽時。心中所希望事。即發願啟白聖者。我所求悉地願速成就。</p>
<p>次結蓮華喜戲菩薩印。二手蓮華合掌。禪智並竪微開。安於心上即成。瑜伽者觀想自身等同喜戲菩薩。想從心中流出無量喜戲菩薩。供養本尊及一切聖眾。</p>
<p>蓮華喜戲真言曰。</p>
<p class="dharani">唵跛娜麼<span class='note-inline'>(二合)</span>邏<span class='note-inline'>(引)</span>細囉<span class='note-inline'>(引)</span>誐野<span class='note-inline'>(一)</span>摩賀<span class='note-inline'>(引)</span>禰<span class='note-inline'>(引)</span>尾<span class='note-inline'>(二)</span>囉<span class='note-inline'>(引)</span>誐布<span class='note-inline'>(引)</span>惹<span class='note-inline'>(自攞反引)</span>三<span class='note-inline'>(去)</span>摩野吽<span class='note-inline'>(引三)</span></p>
<p>由結此印誦真言供養故。不久獲得如來地。住法圓現法樂住。證成無上菩提。</p>
<p>次結蓮華鬘菩薩印。即以前印舒臂向前。與自額臍。運想從額流出無量蓮華鬘菩薩。供養本尊及一切聖眾。</p>
<p>蓮華鬘真言曰。</p>
<p class="dharani">唵跛娜麼<span class='note-inline'>(二合)</span>麼<span class='note-inline'>(上引)</span>黎<span class='note-inline'>(一)</span>鼻詵<span class='note-inline'>(去)</span>左<span class='note-inline'>(引)</span>鼻曬<span class='note-inline'>(引)</span>迦<span class='note-inline'>(二)</span>布<span class='note-inline'>(引)</span>惹<span class='note-inline'>(慈攞反引)</span>三<span class='note-inline'>(去)</span>麼野吽<span class='note-inline'>(引三)</span></p>
<p>由結此印誦真言供養故。獲得相好具足。當為三界法王。</p>
<p>次結蓮華歌讚菩薩印。即以前印下至當臍。蓮華合掌。徐徐漸上至口。以印從口向前下瀉。想從口流出無量蓮華歌讚菩薩。供養本尊及一切聖眾。</p>
<p>蓮華歌讚真言曰。</p>
<p class="dharani">唵跛娜麼<span class='note-inline'>(二合)</span>儗<span class='note-inline'>(霓以反引)</span>帝<span class='note-inline'>(一)</span>誐<span class='note-inline'>(引)</span>娜儗<span class='note-inline'>(准前引)</span>多<span class='note-inline'>(一)</span>布<span class='note-inline'>(引)</span>惹<span class='note-inline'>(自攞反)</span>三<span class='note-inline'>(去)</span>麼曳<span class='note-inline'>(引)</span>吽<span class='note-inline'>(引三)</span></p>
<p>由結此印誦真言供養故。不久當具六十四種梵音四無礙辯。能於無量世界轉大法輪。</p>
<p>次結蓮華舞菩薩印。二手各作蓮華拳。先於胸右互相旋轉如舞。次於胸左亦互相旋轉如舞勢。次於頰右次於頰左。如前旋轉誦真言不間斷。末後蓮華合掌置於頂上。想從頂流出無量蓮華舞菩薩。供養本尊及一切聖眾。</p>
<p>蓮華舞真言曰。</p>
<p class="dharani">唵跛娜麼<span class='note-inline'>(二合)</span>[寧*頁]嘌<span class='note-inline'>(二合)</span>底曳<span class='note-inline'>(二合一)</span>薩嚩布<span class='note-inline'>(引)</span>惹<span class='note-inline'>(准前引二)</span>鉢羅<span class='note-inline'>(二合)</span>襪多曩三<span class='note-inline'>(去)</span>麼曳吽<span class='note-inline'>(引三)</span></p>
<p>由結此印誦真言供養故。當得三種迅疾意成身。剎那頃於無量世界。作神通遊戲。利樂有情廣作佛事。</p>
<p>次結蓮華焚香菩薩印。二手蓮華合掌。覆二掌向下散。想從印流出妙香雲海。遍周法界。普供養一切如來海會。</p>
<p>蓮華焚香真言曰。</p>
<p class="dharani">唵跛娜麼<span class='note-inline'>(二合)</span>度<span class='note-inline'>(上引)</span>跛布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>鉢囉<span class='note-inline'>(二合)</span>賀攞<span class='note-inline'>(二合引)</span>娜野<span class='note-inline'>(二)</span>跛娜麼<span class='note-inline'>(二合)</span>矩羅娜以帝<span class='note-inline'>(三)</span>摩賀誐抳計<span class='note-inline'>(四)</span>跛娜麼<span class='note-inline'>(二合)</span>囉底吽<span class='note-inline'>(引五)</span></p>
<p>由結此印供養故。獲得如來無礙金剛解脫智。</p>
<p>次結蓮華華供養菩薩印。二手蓮華合掌。向上如散華勢。運想從印流出種種天妙華。普供養一切如來海會。</p>
<p>蓮華華供養真言曰。</p>
<p class="dharani">唵補澁跛<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>跛娜麼<span class='note-inline'>(二合)</span>嚩<span class='note-inline'>(引)</span>悉[寧*頁]<span class='note-inline'>(二)</span>摩賀<span class='note-inline'>(引)</span>室哩<span class='note-inline'>(二合)</span>曳<span class='note-inline'>(三)</span>跛娜麼<span class='note-inline'>(二合)</span>矩羅鉢囉<span class='note-inline'>(二合)</span>底賀哩<span class='note-inline'>(四)</span>薩嚩<span class='note-inline'>(引)</span>囉攤<span class='note-inline'>(二合引)</span>娑<span class='note-inline'>(去引)</span>馱野吽<span class='note-inline'>(引五)</span></p>
<p>由結此印供養故。獲得百福莊嚴無邊受用身。</p>
<p>次結蓮華燈燭菩薩印。二手蓮華合掌。禪智竪相。運想從印流出無量摩尼燈光。普照一切佛剎。</p>
<p>蓮華燈燭真言曰。</p>
<p class="dharani">唵儞<span class='note-inline'>(引)</span>跛布<span class='note-inline'>(引)</span>惹<span class='note-inline'>(引)</span>三<span class='note-inline'>(去)</span>麼曳<span class='note-inline'>(一)</span>跛娜麼<span class='note-inline'>(三合)</span>炬羅遜娜哩<span class='note-inline'>(二)</span>摩賀怒<span class='note-inline'>(引)</span>底野<span class='note-inline'>(二合引)</span>路<span class='note-inline'>(引)</span>揵散惹曩野<span class='note-inline'>(三)</span>跛娜麼<span class='note-inline'>(二合)</span>薩囉娑嚩<span class='note-inline'>(二合)</span>底吽<span class='note-inline'>(短聲四)</span></p>
<p>由結此印誦真言供養故。獲得如來清淨五眼。◎</p>

<p class='juan'>金剛頂瑜伽千手千眼觀自在菩薩修行儀軌經卷上</p></div>
</div><!-- end of div[@id='body'] -->
</body></html>