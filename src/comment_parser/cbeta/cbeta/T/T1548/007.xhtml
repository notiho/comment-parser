<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>舍利弗阿毘曇論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu19' />舍利弗阿毘曇論卷第七</p><p class="byline">姚秦罽賓三藏曇摩耶舍共曇摩崛多等譯</p>
<div class='div-fen'><a id='mulu20' />
<div class='div-pin'><a id='mulu21' />
<p class='h2'>非問分界品第一</p><p>色界、非色界。可見界、不可見界。有對界、無對界。聖界、非聖界。有漏界、無漏界。有愛界、無愛界。有求界、無求界。當取界、非當取界。有取界、無取界。有勝界、無勝界。有受界、非受界。內界、外界。有報界、無報界。心界、非心界。心相應界、非心相應界。心數界、非心數界。緣界、非緣界。共心界、非共心界。隨心轉界、不隨心轉界。業界、非業界。業報界、非業報界。業相應界、非業相應界、非業相應非非業相應界。共業界、不共業界。隨業轉界、非隨業轉界。因界、非因界。有因界、無因界。有緒界、無緒界。有緣界、無緣界。有為界、無為界。智界、非智界。識界、非識界。解界、非解界。了界、非了界。斷智知界、非斷智知界。斷界、非斷界。修界、非修界。證界、非證界。有餘涅槃界、無餘涅槃界。善界、不善界、無記界。學界、無學界、非學非無學界。報界、報法界、非報非報法界。見斷界、思惟斷界、非見斷非思惟斷界。見斷因界、思惟斷因界、非見斷非思惟斷因界。卑界、中界、勝界。麁界、細界。微界、發界、出界、度界、勤界、持界、出界、斷界、離欲界、滅界。欲界、色界、無色界。色界、非色界。滅界、三出界。過去界、未來界、現在界、非過去非未來非現在界。過去境界界、未來境界界、現在境界界、非過去非未來非現在境界界。欲界繫界、色界繫界、無色界繫界、不繫界。色界、受界、想界、行界、識界。五出界、六出界。地界、水界、火界、風界、空界、識界。樂界、苦界、喜界、憂界、捨界。無明界、欲界、恚界、害界。出界、不恚界、不害界、光界、淨界。色界、空處界、識處界、不用處界、非想非非想處界。十八界。</p>
<p>云何色界？法若色，是名色界。云何非色界？法非色，是名非色界。</p>
<p>云何可見界？色入，是名可見界。云何不可見界？除色入，餘法，是名不可見界。</p>
<p>云何有對界？十色入，是名有對界。云何無對界？意入、法入，是名無對界。</p>
<p>云何聖界？若法無漏，是名聖界。云何非聖界？若法有漏，是名非聖界。</p>
<p>云何有漏界？若法有愛，是名有漏界。云何無漏界？若法無愛，是名無漏界。</p>
<p>云何有愛界？若法有求，是名有愛界。云何無愛界？若法無求，是名無愛界。</p>
<p>云何有求界？若法當取，是名有求界。云何無求界？若法非當取，是名無求界。</p>
<p>云何當取界？若法有取，是名當取界。云何非當取界？若法無取，是名非當取界。</p>
<p>云何有取界？若法有勝，是名有取界。云何無取界？若法無勝，是名無取界。</p>
<p>云何有勝界？若法有取，是名有勝界。云何無勝界？若法無取，是名無勝界。云何有勝界？若法界，有餘界勝妙過上，是名有勝界。云何無勝界？若法界，無餘界勝妙過上，是名無勝界。</p>
<p>云何受界？若法內，是名受界。云何非受界？若法外，是名非受界。</p>
<p>云何內界？若法受，是名內界。云何外界？若法非受，是名外界。</p>
<p>云何有報界？若法報法，是名有報界。云何無報界？若法報、若非報非報法，是名無報界。</p>
<p>云何心界？意入，是名心界。云何非心界？除意入餘法，是名非心界。</p>
<p>云何心相應界？若法心數，是名心相應界。云何非心相應界？若法非心數，是名非心相應界。</p>
<p>云何心數界？除心餘緣法，是名心數界。云何非心數界？若法非緣及心，是名非心數界。</p>
<p>云何緣界？若法取相及心，是名緣界。云何非緣界？除心餘非心數法，是名非緣界。</p>
<p>云何共心界？若法隨心轉、共心生共住共滅，是名共心界。云何非共心界？若法不隨心轉、不共心生不共住不共滅，是名不共心界。</p>
<p>云何隨心轉界？若法共心生共住共滅，是名隨心轉界。云何不隨心轉界？若法不共心生不共住不共滅，是名不隨心轉界。</p>
<p>云何業界？身業口業意業，是名業界。云何非業界？除身業口業意業，餘法是名非業界。</p>
<p>云何業報界？若法愛若法善報，是名業報界。云何非業報界？若法報、若非報非報法，是名非業報界。</p>
<p>云何業相應界？若法<span class='corr'></span>思相應，是名業相應界。云何非業相應界？若法非思相應，是名非業相應界。云何非業相應非非業相應界？思，是名非業相應非非業相應界。</p>
<p>云何共業界？若法隨業轉、共業生共住共滅，是名共業界。云何不共業界？若法不隨業轉、不共業生不共住不共滅，是名不共業界。</p>
<p>云何隨業轉界？若法共業生共住共滅，是名隨業轉界。云何不隨業轉界？若法不共業生不共住不共滅，是名不隨業轉界。</p>
<p>云何因界？若法緣、若法非緣有報、若法非緣，除得果，餘善報及四大，是名因界。云何非因界？若法非緣無報不共業得果，是名非因界。</p>
<p>云何有因界？若法有緒，是名有因界。云何無因界？若法無緒，是名無因界。</p>
<p>云何有緒界？若法有緣，是名有緒界。云何無緒界？若法無緣，是名無緒界。</p>
<p>云何有緣界？若法有為，是名有緣界。云何無緣界？若法無為，是名無緣界。</p>
<p>云何有為界？若法有緣，是名有為界。云何無為界？若法無緣，是名無為界。</p>
<p>云何知界？一切法知如事知見，是名知界。云何非知界？無非知界。復次說，一切法非知如事知見，是名非知界。</p>
<p>云何識界？一切法識意識如事識，是名識界。云何非識界？無非識界。復次說，一切法非識意識如事識，是名非識界。</p>
<p>云何解界？一切法解如事知見，是名解界。云何非解界？無非解界。復次說，一切法非解如事知見，是名非解界。</p>
<p>云何了界？一切法了如事知見，是名了界。云何非了界？無非了界。復次說，一切法非了如事知見，是名非了界。</p>
<p>云何斷智知界？若法不善，是名斷智知界。云何非斷智知界？若法善、若無記，是名非斷智知界。</p>
<p>云何斷界？若法不善，是名斷界。云何非斷界？若法善、若無記，是名非斷界。</p>
<p>云何修界？若法善，是名修界。云何非修界？若法不善、無記，是名非修界。</p>
<p>云何證界？一切法證如事知見，是名證界。云何非證界？無非證界。復次說，一切法非證如事知見，是名非證界。</p>
<p>云何有餘涅槃界？如世尊說：云何彼是二涅槃界？何等二？有餘涅槃界、無餘涅槃界。云何有餘涅槃？謂此比丘阿羅漢，諸漏盡、所作竟、捨於重擔、逮得己利。是盡有煩惱正智，得解諸陰界入，以宿業緣住故，以心受諸苦樂，有適意不適意，是名有餘涅槃界。云何無餘涅槃界？謂比丘五陰滅，未來五陰不復續生，是名無餘涅槃界。</p>
<p>云何善界？若法修，是名善界。云何不善界？若法斷，是名不善界。云何無記界？若法受、若法非報非報法，是名無記界。</p>
<p>云何學界？若法聖非無學，是名學界。云何無學界？若法聖非學，是名無學界。云何非學非無學界？若法非聖，是名非學非無學界。</p>
<p>云何報界？若法受、若法善報，是名報界。云何報法界？若法有報，是名報法界。云何非報非報法界？若法無記、非我分攝，是名非報非報法界。</p>
<p>云何見斷界？若法不善非思惟斷，是名見斷界。云何思惟斷界？若法不善非見斷，是名思惟斷界。云何非見斷非思惟斷界？若法善、無記，是名非見斷非思惟斷界。</p>
<p>云何見斷因界？若法見斷法報，是名見斷因界。云何思惟斷因界？若法思惟斷、若法思惟斷法報，是名思惟斷因界。云何非見斷非思惟斷因界？若法善、若法善法報、若法報非報非報法，是名非見斷非思惟斷因界。</p>
<p>云何卑界？若法不善，是名卑界。云何中界？若法無記，是名中界。云何勝界？若法善，是名勝界。云何卑界？若法不善、若無記，是名卑界。云何中界？若法非聖善，是名中界。云何勝界？若法聖無漏，是名勝界。</p>
<p>云何麁界？若法欲界繫、色界繫，是名麁界。云何細界？若法空處繫、識處繫、不用處繫、若不繫，是名細界。云何微界？若法非想非非想處繫，是名微界。復次麁界，若法欲界繫、若色界繫、若空處繫、若識處繫、若不用處繫，是名麁界。復次細界，若法不繫，是名細界。云何微界？若法非想非非想處繫，是名微界。</p>
<p>云何發界？進若發正發生起觸證，是名發界。云何出界？進若廣進未度，是名出界。云何度界？進若廣已度，是名度界。云何勤界？力勤界，是名勤界。云何持界？總持持界，是名持界。云何出界？出出界，是名出界。復次勤界，謂勤精進。何等精進？若身心發出度，用心不退轉、勤力正進，是名勤界。復次持界，謂念。何等念？如所聞所習法，持彼法正持令住，不忘想念念續，是名持界。復次出界，捨一切漏盡愛滅涅槃，是名出界。云何斷界？若比丘，樹間空處如是觀身行惡惡報，今世報後世報，捨身惡行、修身善行；如是觀口意行惡惡報，今世報後世報，捨口意惡行、修口意善行，是名斷界。云何離欲界？愛盡、離欲、涅槃，是名離欲界。云何滅界？愛盡、離滅、涅槃，是名滅界。</p>
<p>云何欲界？從阿鼻大地獄，上至他化自在天，若色受想行識分，是名欲界。云何色界？從梵天至阿迦尼吒天，若色受想行識分，是名色界。云何無色界？從空處天至非想非非想處天，若受想行識分，是名無色界。</p>
<p>云何色界？若法色，是名色界。云何非色界？除二滅，餘非色法界，是名非色界。</p>
<p>云何滅界？二滅，智緣滅、非智緣滅，是名滅界。云何三出界？如世尊說：三出界。何等三出界？謂出欲至色、出色至無色。若所作所集滅，是謂出。何謂出欲至色？若緣欲生有漏燋熱，彼色中無，是謂出欲至色。何謂出色至無色？若緣色生有漏燋熱，彼無色中無，是謂出色至無色。何謂所作所集滅？若緣行生有漏燋熱，彼涅槃無，是謂所作所集滅。是謂出。是名三出界。</p>
<p>云何過去界？若法生已滅，是名過去界。云何未來界？若法未生未出，是名未來界。云何現在界？若法未滅，是名現在界。云何非過去非未來非現在界？若法無為，是名非過去非未來非現在界。</p>
<p>云何過去境界界？思惟過去、若法生，是名過去境界界。云何未來境界界？思惟未來、若法未生，是名未來境界界。云何現在境界界？思惟現在法、若法生，是名現在境界界。云何非過去非未來非現在境界界？思惟非過去非未來非現在、若法生，是名非過去非未來非現在境界界。</p>
<p>云何欲界繫界？若法欲漏有漏，是名欲界繫界。云何色界繫界？若法色漏有漏，是名色界繫界。云何無色界繫界？若法無色漏有漏，是名無色界繫界。云何不繫界？若法界聖無漏，是名不繫界。</p>
<p>云何色界？色陰，是名色界。云何受界？受陰，是名受界。云何想界？想陰，是名想界。云何行界？行陰，是名行界。云何識界？識陰，是名識界。</p>
<p>云何五出界？如世尊說五出界。何等五？謂比丘念欲時，心不向欲不清不住不解；念出心，出心向清住解，心善至善調善修，心若於欲出解起，緣欲生有漏燋熱出解離，不受是痛，是名出欲界。復次比丘念瞋恚時，心不向瞋恚不清不住不解；念不瞋，心不恚，心向清住解，心善至善調善修，心若於瞋恚出解起，緣瞋恚生有漏燋熱出解離，不受是痛，是名出瞋恚界。復次比丘念害，念害時心不向害不清不住不解；念不害，不害心向清住解，心善至善調善修，心若於害出解起，緣害生有漏燋熱彼出解離，不受是痛，是名出害界。復次比丘念色時，心不向色不清不住不解；念無色，無色心向清住解，心善至善調善修，心於色出解起，緣色生有漏燋熱出解離，不受是痛，是名出色界。復次比丘念自身，心不向自身不清不住不解；念自身滅，滅自身心向清住解，心善至善調善修，心若於自身出解起，緣自身生有漏燋熱出解離，不受是痛，是名出自身界。是名五出界。</p>
<p>云何六出界？如世尊說六出界。如比丘向彼比丘如是說：比丘！我慈解心親近多修學，作乘作物、謹慎、識、善進，我為瞋恚心所覆。彼比丘責此比丘：比丘！莫如是說，莫謗世尊。謗世尊不善，世尊不如是說。比丘！此非悕望處。若慈解心親近多修學已、作乘作物已、謹慎已、識已、善進已，若瞋恚覆心者，無有是處。世尊說：比丘！出瞋恚心，善慈解心若修多學無量。復次比丘向彼比丘如是說：比丘！我悲解心親近多修學，作乘作物、謹慎、識、善進，我故為害心所覆。彼比丘責此比丘：比丘！莫如是說，莫謗世尊。謗世尊非善，世尊不如是說。比丘！此非悕望處。若悲解心親近多修學已、作乘作物已、謹慎已、識已、善進已，為害覆心者，無有是處。世尊說：比丘！出害心，若悲解心若修多學無量。復次比丘向彼比丘如是說：我喜解心親近多修學，作乘作物、謹慎、識、善進，我故為不樂心所覆。彼比丘責此比丘：比丘！莫如是說，莫謗世尊。謗世尊非善，世尊不如是說。比丘！此非悕望處。若喜解心親近已、多修學已、作乘作物已、謹慎已、識已、善進已，為不樂心所覆，無有是處。世尊說：比丘！出不樂心，若喜解心善修多學無量。復次比丘向彼比丘如是說：我捨解心親近多修學，作乘作物、謹慎、識、善進，我故為愛恚心所覆。彼比丘責此比丘：莫如是說，莫謗世尊。謗世尊非善，世尊不如是說。比丘！此非悕望處。若捨解心親近已、多修多學已、作乘作物已、謹慎已、識已、善進已，若有愛恚覆心，無有是處。世尊說：比丘！出愛恚心，若捨解心善修多學無量。復次比丘向彼如是說：我無想定心親近多修學，作乘作物、謹慎、識、善進，我故有念想識。彼比丘責此比丘：比丘！莫如是說，莫謗世尊。謗世尊非善，世尊不如是說。比丘此非悕望處。若無想定心親近已、多修學已、作乘作物已、謹慎已、識已、善進已，若有念想識，無有是處。世尊說：比丘！出一切想，若無想定心善修多學無量。復次比丘向彼比丘如是說：我滅我及我所故，有疑惑箭覆心。彼比丘責此比丘：比丘！莫如是說，莫謗世尊。謗世尊非善，世尊不如是說。比丘！此非悕望處。若滅我及我所故，如有疑惑箭覆心者，無有是處。世尊說：比丘！出疑惑箭，若斷我慢。是名六出界。</p>
<p>云何地界？二地界，內地界、外地界。云何內地界？若此身內受堅，骨齒髮毛、薄皮膚肌肉筋脈、脾腎肝肺心胃、大腸小腸大腹小腹，此身及餘內受堅，是名內地界。云何外地界？若外非受堅，銅鐵鉛錫白鑞、金銀真珠琉璃珂貝璧玉珊瑚、錢性寶貝珠、沙石草木枝葉莖節，及餘外非受堅，是名外地界。如是內地界、外地界，是名地界。云何水界？二水界，內水界、外水界。云何內水界？若此身內受水，涎癊膽汗、肪髓腦脂<span class='corr'>[月*冊]</span>、涕唾膿血小便，及餘此身內受水潤等，是名內水界。云何外水界？若外水界非受，蘇油蜜石蜜黑石蜜、乳酪酪漿、醪酒甘蔗酒蜜酒，及餘外水非受，是名外水界。如是內外水界，是名水界。云何火界？二火界，內火界、外火界。云何內火界？若此身內受火，熱若熱能令熱令身熱令內燋，若服食飲等消，及餘此身內受火，是名內火界。云何外火界？若外火非受熱，若火熱日熱珠熱、舍熱牆熱山熱、穀氣熱草熱木熱牛糞熱，及餘外火熱非受，是名外火界。如是內火界、外火界，是名火界。云何風界？二風界，內風界、外風界。云何內風界？若此身內受風，上風下風、依節間風攣躄風骨節遊風、出息入息風，及餘內受風，是名內風界。云何外風界？若外風非受，若東西風南北風、雜塵風不雜塵風、冷風熱風、黑風毘嵐風動地風，及餘外風非受，是名外風界。如是內風、外風，是名風界。云何空界？二空界，內空界、外空界。云何內空界？若此身內受空非四大所覆，若耳鼻孔口門、若食飲所由處、若食飲住處、若食飲出處，及餘此身內受空非四大所覆，是名內空界。云何外空界？若外空非受非四大所覆，若丘井瓶甕坎谷，及餘外空非受非四大所覆，是名外空界。如是內空界、外空界，是名空界。云何識界？六識身，眼識身、耳鼻舌身意識身，是名識界。</p>
<p>云何樂界？眼觸樂受、耳鼻舌身觸樂受樂根，是名樂界。云何苦界？眼觸苦受、耳鼻舌身觸苦受苦根，是名苦界。云何喜界？若心樂受喜根，是名喜界。云何憂界？若心苦受憂根，是名憂界。云何捨界？身心非苦非樂受，謂眼觸非苦非樂受、耳鼻舌身觸非苦非樂受捨根，是名捨界。</p>
<p>云何無明界？癡不善根，是名無明界。云何欲界？欲欲界，是名欲界。云何恚界？恚恚界，是名恚界。云何害界？害害界，是名害界。云何欲界？若欲欲欲膩、欲愛欲喜、欲支欲定、欲肯欲渴、欲燋欲網，是名欲界。云何恚界？若欺惱眾生，侵陵悕望、非斷命根，是名恚界。云何害界？若欺害眾生，悕望侵陵斷命根，是名害界。云何欲界？五欲愛喜適意愛色欲染相續，眼識色愛喜適意愛色欲染相續、耳鼻舌身識觸愛喜適意愛色欲染相續，若他欲他封邑他婦女他物令我得，若貪重貪究竟貪相應悕望愛欲染重欲染究竟欲染及餘可貪法，若貪重貪究竟貪悕望愛欲染重欲染究竟欲染，是名欲界。云何恚界？若少眾生若多眾生傷害此眾生，繫縛令得種種苦，若恚重恚究竟恚相應忿怒憎惡惱心佷戾不慈不愍不利益，是名恚界。云何害界？若惱眾生，以手拳瓦石刀仗及餘諸惱，如是欺害眾生侵惱悕望斷命，是名害界。</p>
<p>云何出界？除慈悲，餘善出法，是名出界。云何不恚界？慈，是名不恚界。云何不害界？悲，是名不害界。</p>
<p>云何光界？色光、慧光。云何色光？火光、日光、月光、珠光、星宿光、佛光、眾生光，及餘四大所造光明照明，是名色光。云何慧光？三慧，思慧、聞慧、修慧，是名慧光。如是色光、慧光，是名光界。云何淨界？淨解脫及餘淨色能淨色，適意見無厭，是名淨界。</p>
<p>云何色界？色入、色陰，是名色界。</p>
<p>云何空處界？二空處界，或有為空處界、或無為空處界。云何有為空處界？空處定、空處生。云何空處定？若比丘離一切色想，滅瞋恚想，不思惟若干想，成就無邊空處。云何空處生？若親近此定多修學故，空處天四種我分攝受想行識，是名空處生。如是空處定、如是空處生，是名有為空處界。云何無為空處界？若以智斷，空處界若斷，是名空處。無為識處界、不用處界、非想非非想處界亦如是。</p>
<p>云何十八界？眼界色界眼識界、耳界聲界耳識界、鼻界香界鼻識界、舌界味界舌識界、身界觸界身識界、意界法界意識界，是名十八界。◎</p>
</div>
<div class='div-pin'><a id='mulu22' />
<p class='h2'>◎舍利弗阿毘曇論非問分業品第二</p><p>思業、思已業。故作業、非故作業。受業、非受業。少受業、多受業。熟業、非熟業。色業、非色業。可見業、不可見業。有對業、無對業。聖業、非聖業。有漏業、無漏業。有愛業、無愛業。有求業、無求業。當取業、非當取業。有取業、無取業。有勝業、無勝業。受業、非受業。內業、外業。有報業、無報業。心相應業、非心相應業。心數業、非心數業。緣業、非緣業。共心業、不共心業。隨心轉業、不隨心轉業。非業相應業、非業相應非非業相應業。共業、非共業。隨業轉業、不隨業轉業。因業、非因業。有因業、有緒業、有緣業、有為業。知業、非知業。識業、非識業。解業、非解業。了業、非了業。斷智知業、非斷智知業。斷業、非斷業。修業、非修業。證業、非證業。教業、非教業。身有教無教業、口有教無教業。身業、口業、意業。戒業、無戒業、非戒非無戒業。身戒無戒非戒非無戒業、口戒無戒非戒非無戒業、意戒無戒非戒非無戒業。善業、不善業、無記業。學業、無學業、非學非無學業。報業、報法業、非報非報法業。見斷業、思惟斷業、非見斷非思惟斷業。見斷因業、思惟斷因業、非見斷非思惟斷因業。卑業、中業、勝業。麁業、細業、微業。樂受業、苦受業、捨受業。樂受業、苦受業、非苦非樂受業。喜處業、憂處業、捨處業。喜處業、憂處業、非喜非憂處業。現法受業、生受業、後受業。與樂業、與苦業、與不苦不樂業。樂果業、苦果業、不苦不樂果業。樂報業、苦報業、不苦不樂報業。過去業、未來業、現在業。過去境界業、未來境界業、現在境界業、非過去非未來非現在境界業。欲界繫業、色界繫業、無色界繫業、不繫業。四業。四受業。五怖。五怨。五無間業。五戒、越五戒。因貪業、因恚業、因癡業。因不貪業、因不恚業、因不癡業。趣地獄業、趣畜生業、趣餓鬼業、趣人業、趣天業、趣涅槃業。七不善法。七善法。八聖語、非八聖語。因貪身業、口業、意業。因恚身業、口業、意業。因癡身業、口業、意業。因不貪身業、口業、意業。因不恚身業、口業、意業。因不癡身業、口業、意業。十不善業道、十善業道。十法成就墮地獄速若[矛*(替-曰+貝)]矛、十法成就生天速如[矛*(替-曰+貝)]矛。二十法成就墮地獄速如[矛*(替-曰+貝)]矛、二十法成就生天速如[矛*(替-曰+貝)]矛。三十法成就墮地獄速如[矛*(替-曰+貝)]矛、三十法成就生天速如[矛*(替-曰+貝)]矛。四十法成就墮地獄速如[矛*(替-曰+貝)]矛、四十法成就生天速如[矛*(替-曰+貝)]矛。</p>
<p>云何思業？意業，是名思業。云何思已業？身業、口業，是名思已業。</p>
<p>云何故作業？若業故作受報，是名故作業。云何不故作業？若業不作不受報，是名不故作業。</p>
<p>云何受業？若業有報，是名受業。云何非受業？若業無報，是名非受業。復次受業，若業有報及無報思，是名受業。復次非受業，若業無報身業口業，是名非受業。</p>
<p>云何少受業？若業受少報，是名少受業。云何多受業？若業不受少報，是名多受業。</p>
<p>云何熟業？若業近受報，是名熟業。云何非熟業？若業非近受報，是名非熟業。</p>
<p>云何色業？身業口業，是名色業。云何非色業？意業，是名非色業。</p>
<p>云何可見業？若業色入攝，是名可見業。云何不可見業？若業法入攝，是名不可見業。</p>
<p>云何有對業？若業聲入、色入攝，是名有對業。云何無對業？若業法入攝，是名無對業。</p>
<p>云何聖業？若業無漏，是名聖業。云何非聖業？若業有漏，是名非聖業。</p>
<p>云何有漏業？若業有愛，是名有漏業。云何無漏業？若業無愛，是名無漏業。</p>
<p>云何有愛業？若業有求，是名有愛業。云何無愛業？若業無求，是名無愛業。</p>
<p>云何有求業？若業當取，是名有求業。云何無求業？若業非當取，是名無求業。</p>
<p>云何當取業？若業有取，是名當取業。云何非當取業？若業無取，是名非當取業。</p>
<p>云何有取業？若業有勝，是名有取業。云何無取業？若業無勝，是名無取業。</p>
<p>云何有勝業？若業有取，是名有勝業。云何無勝業？若業無取，是名無勝業。復次有勝業，若此業，有餘業勝妙過上，是名有勝業。復次無勝業，若此業，無餘業勝妙過上，是名無勝業。</p>
<p>云何受業？若業內，是名受業。云何非受業？若業外，是名非受業。</p>
<p>云何內業？若業受，是名內業。云何外業？若業非受，是名外業。</p>
<p>云何有報業？若業有報，是名有報業。云何無報業？若業非報，是名無報業。</p>
<p>云何心相應業？若業心數，是名心相應業。云何非心相應業？若業非心數，是名非心相應業。</p>
<p>云何心數業？若業緣，是名心數業。云何非心數業？若業非緣，是名非心數業。</p>
<p>云何緣業？若業心數，是名緣業。云何非緣業？若業非心數，是名非緣業。</p>
<p>云何共心業？若業隨心轉、共心生共住共滅，是名共心業。云何非共心業？若業不共心轉、不共心生不共住不共滅，是名不共心業。</p>
<p>云何隨心轉業？若業共心生共住共滅，是名隨心轉業。云何不隨心轉業？若業不共心生不共住不共滅，是名不隨心轉業。</p>
<p>云何非業相應業？若業非思相應，是名非業相應業。云何非業相應非非業相應業？思，是名非業相應非非業相應業。</p>
<p>云何共業？若業隨業轉、共業生共住共滅，是名共業。云何不共業？若業不隨業轉、不共業生不共住不共滅，是名不共業。</p>
<p>云何隨業轉業？若業共業生共住共滅，是名隨業轉業。云何不隨業轉業？不共業生不共住不共滅，是名不隨業轉業。</p>
<p>云何因業？若業緣業若業非緣善有，是名因業。云何非因業？若業非緣無報報不共業，是名非因業。</p>
<p>云何有因業？若業有緒，是名有因業。</p>
<p>云何有緒業？若業有緣轉業若業共業，是名有緒業。</p>
<p>云何有緣業？若業有為，是名有緣業。</p>
<p>云何有為業？業若有緣，是名有為業。</p>
<p>云何知業？一切業知如事知見，是名知業。云何非知業？無非知業。復次說，一切業非知如事知見，是名非知業。</p>
<p>云何識業？一切業識意識如事識，是名識業。云何非識業？無非識業。復次說，一切業非識意識如事識，是名非識業。</p>
<p>云何解業？如事知見，是名解業。云何非解業？無非解業。復次說，一切業非解如事知見，是名非解業。</p>
<p>云何了業？一切業了如事知見，是名了業。云何非了業？無非了業。</p>
<p>云何斷智知業？業若不善，是名斷智知業。云何非斷智知業？若業善、若無記，是名非斷智知業。</p>
<p>云何斷業？若業不善，是名斷業。云何非斷業？若業善、若無記，是名非斷業。</p>
<p>云何修業？若業善，是名修業。云何不修業？若業不善、無記，是名非修業。</p>
<p>云何證業？一切業證如事知見，是名證業。云何非證業？無非證業。復次說，一切業非證如事知見，是名非證業。</p>
<p>云何教業？身業、口業，是名教業。云何無教業？意業，是名無教業。云何身教業？若身業色入攝，是名身教業。云何身無教業？若身業法入攝，是名身無教業。云何口教業？若口業聲入攝，是名口教業。云何口無教業？若口業法入攝，是名口無教業。云何身業？若業非緣非口業，是名身業。云何口業？若業非緣非身業，是名口業。云何意業？若業緣，是名意業。</p>
<p>云何戒業？若業善心所起去來屈申迴轉身教、集聲音句言語口教、有漏身口戒無教、正語正業正命及善思，是名戒業。云何無戒業？若業不善不善心所起去來屈申迴轉身教、集聲音句言語口教、身口作非戒無教及不善思，是名無戒業。云何非戒非無戒業？若業無記心所起去來屈申迴轉身教、集聲音句言語口教及無記思，是名非戒非無戒業。云何身戒業？若身業善、善心所起去來屈申迴轉身教、有漏身戒無教、正業身正命，是名身戒業。云何身無戒業？若身業不善、不善心所起去來屈申迴轉身教、身非戒無教，是名身無戒業。云何身非戒非無戒業？若身業無記、無記心所起去來屈申迴轉身教，是名身非戒非無戒業。</p>
<p>云何口戒業？若口業善、善心所起集聲音句言語口教、有漏口戒無教、正語口正命，是名口戒業。云何口無戒業？若口業不善、不善心所起集聲音句言語口教、口非戒無教，是名口無戒業。云何口非戒非無戒業？若口業無記、無記心所起集聲音句言語口教，是名口非戒非無戒業。</p>
<p>云何意戒業？若意業善、善心相應思，是名意戒業。云何意無戒業？若意業不善、不善心相應思，是名意無戒業。云何意非戒非無戒業？若意業無記、無記心相應思，是名意非戒非無戒業。</p>
<p>云何善業？若業修，是名善業。云何不善業？若業斷，是名不善業。云何無記業？若受若業非報非報法，是名無記業。</p>
<p>云何學業？若業聖非無學，是名學業。云何無學業？若業聖非學，是名無學業。云何非學非無學業？若業非聖，是名非學非無學業。</p>
<p>云何報業？若業受若業善報，是名報業。云何報法業？若業有報，是名報法業。云何非報非報法業？若業無記非我分攝，是名非報非報法業。</p>
<p>云何見斷業？若業不善非思惟斷，是名見斷業。云何思惟斷業？若業不善非見斷，是名思惟斷業。云何非見斷非思惟斷業？若業善無記，是名非見斷非思惟斷業。</p>
<p>云何見斷因業？若業見斷、若見斷法報，是名見斷因業。云何思惟斷因業？若業思惟斷、若思惟斷法報，是名思惟斷因業。云何非見斷因非思惟斷因業？若業善若業善法報、若業報非報非報法，是名非見斷因非思惟斷因業。</p>
<p>云何卑業？若業不善，是名卑業。云何中業？若業無記，是名中業。云何勝業？若業善，是名勝業。復次卑業，若業不善、無記，是名卑業。復次中業，若業非聖善，是名中業。復次勝業，若業聖無漏，是名勝業。</p>
<p>云何麁業？若業欲界繫，是名麁業。云何細業？若業色界繫、不繫，是名細業。云何微業？若業無色界繫，是名微業。復次麁業，若業欲界繫、色界繫，是名麁業。復次細業，若業空處繫、識處繫、不用處繫、若不繫，是名細業。復次微業，若業非想非非想處繫，是名微業。復次麁業，若業欲界繫、色界繫、空處繫、識處繫、不用處繫，是名麁業。復次細業，若業不繫，是名細業。復次微業，若業非想非非想處繫，是名微業。</p>
<p>云何受樂業？若業樂受相應，是名受樂業。云何受苦業？若業苦受相應，是名受苦業。云何受捨業？若業不苦不樂受相應，是名受捨業。</p>
<p>云何樂受業？若業受樂報，是名樂受業。云何苦受業？若業受苦報，是名苦受業。云何捨受業？若業受不苦不樂報，是名捨受業。</p>
<p>云何樂受業？除苦受不苦不樂受業，餘業若善有報，是名樂受業。云何苦受業？若業不善，是名苦受業。云何非苦非樂受業？除樂受苦受業，若餘業，是名非苦非樂受業。</p>
<p>云何喜處業？若業發已生喜，是名喜處業。云何憂處業？若業發已生憂，是名憂處業。云何捨處業？若業發已出捨，是名捨處業。復次喜處業，除捨處業，餘處業若善有報，是名喜處業。復次憂處業，若業不善，是名憂處業。復次捨處業，除喜處業，餘業若善有報，是名捨處業。復次喜處業，若業善有報，是名喜處業。復次憂處業，若業不善有報，是名憂處業。復次非喜處非憂處業，除喜處、憂處業，若餘業，是名非喜處非憂處業。</p>
<p>云何現法受業？若業生我分，若長幼所作成就此業，於此生我長幼身受報，是名現法受業。云何生受業？若業生我分，長幼所作成就此業，生受報，是名生受業。云何後受業？若業生我分，若長幼所作成就此業，第三第四生受報或多，是名後受業。</p>
<p>云何與樂業？若業與樂果，是名與樂業。云何與苦業？若業與苦果，是名與苦業。云何非與樂非與苦業？除與樂與苦業，若餘業，是名非與樂與苦業。</p>
<p>云何樂果業？若業善有樂報，是名樂果業。云何苦果業？若業不善，是名苦果業。云何非樂果非苦果業？除樂果苦果業，若餘業，是名非樂果非苦果業。</p>
<p>云何樂報業？若業樂果，是名樂報業。云何苦報業？若業苦果，是名苦報業。云何非樂非苦報業？除樂報苦報業，若餘業，是名非樂報非苦報業。云何樂報業？若業善有報，是名樂報業。云何苦報業？若業不善，是名苦報業。云何非樂非苦報業？除樂報苦報業，若餘業，是名非樂非苦報業。</p>
<p>云何過去業？若業生已滅，是名過去業。云何未來業？若業未生未出，是名未來業。云何現在業？若業生未滅，是名現在業。</p>
<p>云何過去境界業？思惟過去法若業生，是名過去境界業。云何未來境界業？思惟未來法若業生，是名未來境界業。云何現在境界業？思惟現在法若業生，是名現在境界業。云何非過去非未來非現在境界業？思惟非過去非未來非現在法若業生，是名非過去非未來非現在境界業。</p>
<p>云何欲界繫業？若業欲漏有漏，是名欲界繫業。云何色界繫業？若業色漏有漏，是名色界繫業。云何無色界繫業？若業無色漏有漏，是名無色界繫業。云何不繫業？若業聖無漏，是名不繫業。</p>
<p>云何四業？黑業黑報、白業白報、黑白業黑白報、非黑非白業非黑非白報。云何黑業黑報？若業不善有報，是名黑業黑報。云何白業白報？若業善有報，是名白業白報。云何黑白業黑白報？無一業若黑白黑白報，彼若黑業黑報、若白業白報，是名黑白業黑白報。云何非黑非白業非黑非白報？若聖有報斷煩惱，是名非黑非白業非黑非白報。云何黑業黑報？若業不善有報，此業報是名黑業黑報。云何白業白報？若業善有報，此業報是名白業白報。云何黑白業黑白報？無一業黑白黑白報，彼若黑業黑報此業報、若白業白報此業報，是名黑白業黑白報。云何非黑非白業非黑非白報？若法聖有報斷煩惱，是名非黑白業非黑白報。云何黑業黑報？如世尊說：我自正知說四業。何等四？黑業黑報、白業白報、黑白業黑白報、非黑非白業非黑非白報業能盡業。云何黑業黑報？若人作不清淨身行、作不清淨口行、作不清淨意行，成就不清淨業。彼行不清淨身口意行已、成就不清淨業已，生不清淨處。彼生不清淨處已，觸不清淨觸。觸不清淨觸已，受不清淨受，一向苦切、一向受苦燋、一向不善、一向不愛喜適意、一向所憎惡，非天人所悕望。如地獄眾生，此眾生往生，隨所作業生，生已觸觸。我知眾生由業與苦，是名黑業黑報。云何白業白報？若人作清淨身行、作清淨口行、作清淨意行，成就清淨業行。清淨身口意行已、成就清淨業已，生清淨處。生清淨處已，觸清淨觸。觸清淨觸已，受清淨受，一向樂愛喜適意、一向所不憎惡，天人所悕望。猶如遍淨天眾生，若眾生往生，隨所作業生，生已觸觸。我知眾生由業與樂，是名白業白報。云何黑白業黑白報？若人行清淨不清淨身行、行清淨不清淨口行、行清淨不清淨意行，成就清淨不清淨業。彼行清淨不清淨身口意行已、成就清淨不清淨業已，生清淨不清淨處。生清淨不清淨處已，觸清淨不清淨觸。觸清淨不清淨觸已，受清淨不清淨受，雜受苦樂。如人如天，若眾生往生，隨所作業生，生已觸觸。我知眾生由業與苦樂，是名黑白業黑白報。云何非黑白業非黑白報業能盡業？若黑業黑報，若斷思；若白業白報，若斷思；若黑白業黑白報，若斷思，是名非黑白業非黑白報業能盡業。是名四業。</p>
<p>云何四受業？如世尊說四受業。何等四？有業現苦、後有苦報，有業現樂、後有苦報，有業現苦、後有樂報，有業現樂、後有樂報。云何受業現苦後有苦報？若人忍憂忍苦殺生，緣殺生故，以種種心受憂苦；忍憂忍苦竊盜，邪婬，妄言，兩舌，惡口，綺語，貪欲，瞋恚，邪見，緣邪見故，以種種心受憂苦，身壞命終墮惡道地獄，此受業現苦後有苦報。云何受業現樂後有苦報？若人忍喜忍樂殺生，緣殺生故，以種種心受喜樂，忍喜忍樂竊盜、邪婬、妄言、兩舌、惡口、綺語、貪欲、瞋恚、邪見，緣邪見故，以種種心受喜樂，身壞命終墮惡道地獄，此受業現樂後有苦報。云何受業現苦後有樂報？若人忍憂忍苦不殺生，緣不殺生故，以種種心受憂苦；忍憂忍苦不竊盜、不邪婬、不妄言、不兩舌、不惡口、不綺語、不貪不欲、不瞋恚、正見，緣正見故，以種種心受憂苦，身壞命終生善道天上，此受業現苦後有樂報。云何受業現樂後有樂報？若人忍喜忍樂不殺生，緣不殺生故，以種種心受喜樂，忍喜忍樂不竊盜、不邪婬、不妄言、不兩舌、不惡口、不綺語、不貪欲、不瞋恚、正見，緣正見故，以種種心受喜樂，身壞命終生善道天上，此受業現樂後有樂報。是名四受業。</p>
<p>云何五怖？若殺生，緣殺生故，今身生怖、後身生怖；竊盜、邪婬、妄語、飲酒放逸處，緣飲酒放逸處故，今身生怖、後身生怖。是名五怖。</p>
<p>云何五怨？若殺生，緣殺生故，今身生怨、後身生怨；竊盜、邪婬、妄言、飲酒放逸處，緣飲酒放逸處故，今身生怨、後身生怨。是名五怨。</p>
<p>云何五無間？害母無間、害父無間、害阿羅漢無間、壞僧無間、於如來身惡心出血無間。云何害母無間？若母母想故斷命，是名害母無間。云何害父無間？若父父想故斷命，是名害父無間。云何害阿羅漢無間？故斷阿羅漢聲聞命，是名害阿羅漢無間。云何壞僧無間？一面請四比丘或多，第二面請四比丘或多，行籌唱令，是名壞僧無間。云何於如來身惡心出血無間？若故於如來身惡心出血成就業，乃至傷如髮端，是名於如來惡心出血無間。是名五無間。</p>
<p>云何五戒？不殺生、不竊盜、不邪婬、不妄言、不飲酒放逸處，是名五戒。云何越五戒？殺生、竊盜、邪婬、妄言、飲酒放逸處，是名越五戒。</p>
<p>云何因貪業？業若貪因、貪緒、貪集、貪緣身業口業意業，是名因貪業。云何因恚業？業若恚因、恚緒、恚集、恚緣身業口意業，是名因恚業。云何因癡業？業若癡因、癡緒、癡集、癡緣身業口意業，是名癡因業。云何不貪因業？若不貪因、不貪緒、不貪集、不貪緣身業口業意業，是名不貪因業。云何不恚因業？若不恚因、不恚緒、不恚集、不恚緣身業口業意業，是名不恚因業。云何不癡因業？若不癡因、不癡緒、不癡集、不癡緣身業口業意業，是名不癡因業。</p>
<p>云何趣地獄業？若業不善增，能令生地獄，是名趣地獄業。云何趣畜生業？若業不善中，能令生畜生，是名趣畜生業。云何趣餓鬼業？若業不善軟，能令生餓鬼，是名向餓鬼業。云何趣人業？若業善不增，能令生人中，是名趣人業。云何趣天業？若業善增，能令生天上，是名趣天業。云何趣涅槃業？若業聖有報，能斷煩惱，是名趣涅槃業。</p>
<p>云何七不善法？殺生、竊盜、邪婬、妄言、兩舌、惡口、綺語，是名七不善法。云何七善法？不殺生、不竊盜、不邪婬、不妄言、不兩舌、不惡口、不綺語，是名七善法。</p>
<p>云何八非聖語？不見言見、見言不見，不聞言聞、聞言不聞，不覺言覺、覺言不覺，不識言識、識言不識，是名八非聖語。云何八聖語？不見言不見、見言見，不聞言不聞、聞言聞，不覺言不覺、覺言覺，不識言不識、識言識，是名八聖語。</p>
<p>云何因貪身業？若身業不善，因貪不離貪貪覆心所起去來屈申迴轉身教、身非戒無教，是名因貪身業。云何因貪口業？若口業不善，因貪不離貪貪覆心所起集聲音句言語口業教、口非戒無教，是名因貪口業。云何因貪意業？若意業不善因貪不離貪貪覆心相應思，是名因貪意業。云何因恚身業？若身業不善因恚不離恚恚覆心所起去來屈申迴轉身教、身非戒無教，是名因恚身業。云何因恚口業？若口業不善因恚不離恚恚覆心所起集聲音句言語口教、口非戒無教，是名因恚口業。云何因恚意業？若意業不善因恚不離恚恚覆心相應思，是名因恚意業。云何因癡身業？若身業不善因癡不離癡癡覆心所起去來屈申迴轉身教、身非戒無教，是名因癡身業。云何因癡口業？若口業不善因癡不離癡癡覆心所起集聲音句言語口教、口非戒無教，是名因癡口業。云何因癡意業？若意業不善因癡不離癡癡覆心相應思，是名因癡意業。</p>
<p>云何因不貪身業？若身業善因不貪離貪非貪覆心所起去來屈申迴轉身教、有漏身戒無教，是名因不貪身業。云何因不貪口業？若口業善因不貪離貪非貪覆心所起集聲音句言語口教、有漏口戒無教，是名因不貪口業。云何因不貪意業？若意業善因不貪離貪非貪覆心相應思，是名因不貪意業。云何因不恚身業？若身業善因不恚離恚非恚覆心所起去來屈申迴轉身教、有漏身戒無教，是名因不恚身業。云何因不恚口業？若口業善因不恚離恚非恚覆心所起集聲音句言語口教、有漏口戒無教，是名因不恚口業。云何因不恚意業？若意業善因不恚離恚非恚覆心相應思，是名因不恚意業。云何因不癡身業？若身善業因不癡離癡非癡覆心所起去來屈申迴轉身教、有漏身戒無教、正業身正命，是名因不癡身業。云何因不癡口業？若口業善因不癡離癡非癡覆心所起集聲音句言語口教、有漏口戒無教、正語口正命，是名因不癡口業。云何因不癡意業？若意業善因不癡離癡非癡覆心相應思，是名因不癡意業。</p>
<p>云何十不善業道？殺生、竊盜、邪婬、妄語、兩舌、惡口、綺語、貪欲、瞋恚、邪見，是名十不善業道。云何十善業道？不殺生、不竊盜、不邪婬、不妄言、不兩舌、不惡口、不綺語、不貪欲、不瞋恚、正見行，是名十善業道。</p>
<p>云何十法成就墮地獄速如[矛*(替-曰+貝)]矛？殺生乃至邪見，十法成就墮地獄速如[矛*(替-曰+貝)]矛。云何十法成就生善處速如[矛*(替-曰+貝)]矛？不殺生乃至正見行，是十成就生善處速如[矛*(替-曰+貝)]矛。云何二十法成就墮地獄速如[矛*(替-曰+貝)]矛？自殺生、教他殺生，乃至自邪見、教他邪見，是名二十法成就墮地獄速如[矛*(替-曰+貝)]矛。云何二十法成就生善處速如[矛*(替-曰+貝)]矛？自不殺生、教他不殺生，乃至自正見、教他正見行，是二十法成就生善處速如[矛*(替-曰+貝)]矛。</p>
<p>云何三十法成就墮地獄速如[矛*(替-曰+貝)]矛？自殺生、教他殺生、讚歎殺生，乃至自邪見、教他邪見、讚歎邪見，是三十法成就墮地獄速如[矛*(替-曰+貝)]矛。云何三十法成就生善處速如[矛*(替-曰+貝)]矛？自不殺生、教他不殺生、讚歎不殺生，乃至自正見、教他正見、讚歎正見行，是名三十法成就生善處速如[矛*(替-曰+貝)]矛。</p>
<p>云何四十法成就墮地獄速如[矛*(替-曰+貝)]矛？自殺生、教他殺生、讚歎殺生、願樂殺生，乃至自邪見、教他邪見、讚歎邪見、願樂邪見，是四十法成就墮地獄速如[矛*(替-曰+貝)]矛。云何四十法成就生善處速如[矛*(替-曰+貝)]矛？自不殺生、教他不殺生、讚歎不殺生、不願樂殺生，乃至自正見、教他正見、讚歎正見、願樂正見行，是四十法成就生善處速如[矛*(替-曰+貝)]矛<span class='note-inline'>(業品竟)</span>。</p>
</div>
<p class='juan'>舍利弗阿毘曇論卷第七</p></div>
</div><!-- end of div[@id='body'] -->
</body></html>