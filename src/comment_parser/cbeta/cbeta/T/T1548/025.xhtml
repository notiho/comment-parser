<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>舍利弗阿毘曇論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu65' />舍利弗阿毘曇論卷第二十五</p><p class="byline">姚秦罽賓三藏曇摩耶舍共曇摩崛多等譯</p>
<div class='div-fen'><a id='mulu66' />
<div class='div-pin'><a id='mulu67' />
<p class='h2'>緒分遍品第一</p><p>十緣正法門，遍緒七轉十行，解一切法等入。十緣，謂因緣、無間緣、境界緣、依緣、業緣、報緣、起緣、異緣、相續緣、增上緣。</p>
<p>何謂因緣？若法因，是名因緣。復次因緣，若法共非共有報，是名因緣。復次因緣，若法有緣、若法無緣有報，除得果，若餘法無緣善報，及四大，是名因緣。</p>
<p>何謂無間緣？若法生滅，是名無間緣。復次無間緣，若法已滅若未滅，若陰界入法各自性即生，若先已滅於現在，是名無間緣。</p>
<p>何謂境界緣？一切法境界緣，如相生心心數法，是名境界緣。</p>
<p>何謂依緣？若法有猗，是名依緣。復次依緣，若法依法生，此法於彼法依緣，依身有身業、依口有口業、依意有意業，依四大有身口意業，依地有稼穡業種子聚落眾生聚落藥草叢林，依惡知識便生惡不善法，依善知識便生善法，依眼依色生眼識及眼識相應法，耳鼻舌身意亦如是。依內大生內大，依內大生外大，依內大生內外大。依外大生內大，依外大生外大，依外大生內外大。依內外大生內大，依內外大生外大，依內外大生內外大。滅亦如是，是名依緣。</p>
<p>何謂業緣？業是業緣。若非業是業緣、若業異業因生業，是名業緣。</p>
<p>何謂報緣？若法有報，是名報緣。</p>
<p>何謂起緣？若法能起所起，是名起緣。復次起緣，若法自起，能起他流津增長，謂專殺結善根、不善根、意識、想、思、覺、四大，是名起緣。</p>
<p>何謂異緣？若法共有，是名異緣。</p>
<p>何謂相續緣？若法增益不斷，是名相續緣。復次相續緣，若法初生軟、次生中、後生上。軟法於上法是相續緣，是名相續緣。</p>
<p>何謂增上緣？若法勝，是名增上緣。復次增上緣，若法所增上、所向、所歸、所傾向而生。若以欲增上、以精進增上、以心增上、以思惟增上、以貪增上、以瞋恚增上、以愚癡增上、以無貪增上、以無恚增上、以無癡增上、以戒增上、以定增上、以慧增上、以我增上、以世間增上、以法增上、以眼根增上、以耳鼻舌身意根增上、以增上為增上、以境界增上、以依增上。何謂以欲增上？若法以欲勝而生，彼欲於法為增上緣。精進增上、心進、於思惟、貪、瞋恚、愚癡、無貪、無恚、無癡、戒、定、慧增上亦如是。何謂我增上？如佛經說三增上。何謂三？我增上、世間增上、法增上。何謂我增上？如比丘，或在樹下露處，心生惡不善法想。比丘如是思惟：我設在屏處，作惡不善業。作惡不善業已，心自退毀。比丘如是思惟：我欲護持禁戒、成就威儀，若犯微戒畏如金剛，順學戒行。是名我增上。比丘為我增上故，斷惡不善法、修行善法，是故名我增上。何謂世間增上？如比丘或在樹下露處，心生惡不善法想。比丘如是思惟：世間一切處居止有天，天眼見知他心。天遠見我，我近不見天。自相謂言：觀此善男子，以信出家，離行惡不善法。復有諸沙門婆羅門天眼見知他心，遠見我、我近不見。諸沙門婆羅門自相謂言：觀此善男子，以信出家，離行惡不善法。比丘如是思惟：我欲護持禁戒、成就威儀。若犯微戒畏如金剛，順學戒行。是名世間增上。比丘為世間增上故，斷惡不善法、修行善法，是故名世間增上。何謂法增上？如比丘或在樹下露處，如是思惟：世尊善隨時說法，有慧者能受趣向涅槃。此法非悕望者、瞋恚者、睡眠者、掉悔者、疑惑者能受。比丘如是思惟：我欲護持禁戒、成就威儀。若犯微戒畏如金剛，順學戒行。是名法增上。比丘為法增上故，斷惡不善法、修行善法，是故名法增上。如偈說：</p>

<div class="lg regular" style="margin-left:1em;"><div class='lg-row'>「世間無屏處，　可以作惡業，</div>
<div class='lg-row'>唯人自證知，　若虛若是實。</div>
<div class='lg-row'>言無虛者勝，　是則不自毀，</div>
<div class='lg-row'>若以有違犯，　而知不覆藏。</div>
<div class='lg-row'>賢者及與天，　見世作惡時，</div>
<div class='lg-row'>以此我勝行，　世間勝比丘，</div>
<div class='lg-row'>法勝者順行，　不退於實法。</div>
<div class='lg-row'>降魔威力勝，　自證勝寂滅，</div>
<div class='lg-row'>遠離捨六情，　滅苦不受有，</div>
<div class='lg-row'>已沒不復還，　永離於生死。」</div>
</div><p>是名三增上。何謂眼根增上？眼見色思惟色，眼根生色境界、若生心數，此法眼根勝，是名眼根增上。耳、鼻、舌、身根增上亦如是。何謂意根增上？意知法思惟法，意根主以法為境界、若法生心數，此法意根勝，是名意根增上。何謂增上為增上？若法初起，至後法隨用，是名增上為增上。何謂境界增上？若一切境界如事中勝，是名境界增上。何謂依增上？若一切法依如事依勝，是名依增上。</p>
<p>因有幾緣？四。何等四？共、起、增長、報，是名因有四緣。謂因生義，如母子。無間謂補處義，如代坐。境界謂的義，如箭射的。依謂物義，如舍宅。業謂作義，如使作。報謂津漏義，如樹生果。起謂生義，如種芽。異謂不相離義，如眷屬。相續謂增長義，如長財。增上謂自在義，如人王。</p>
<p>因緣無間緣，或因緣即無間緣、或因緣非無間緣。何謂因緣即無間緣？若法因生滅，是名因緣即無間緣。何謂因緣非無間緣？若法因非生滅、若未滅，是名因緣非無間緣。非因緣無間緣，或非因緣即無間緣、或非因緣非無間緣。何謂非因緣即無間緣？若法非因生滅，是非因緣即無間緣。何謂非因緣非無間緣？若法非因非生滅、若未滅，是名非因緣非無間緣。</p>
<p>因緣境界緣，或因緣即境界緣、或因緣非境界緣。何謂因緣即境界緣？若法因有境界，是名因緣即境界緣。何謂因緣非境界緣？若法因無境界，是名因緣非境界緣。非因緣境界緣，或非因緣即境界緣、或非因緣非境界緣。何謂非因緣即境界緣？若法非因有境界，是名非因緣即境界緣。何謂非因緣非境界緣？若法非因不境界，是名非因緣非境界緣。</p>
<p>因緣依緣，一切因緣是依緣；非因緣是依緣，無也。</p>
<p>因緣業緣，或因緣即業緣、或因緣非業緣。何謂因緣即業緣？若法因是業、能生業，是名因緣即業緣。何謂因緣非業緣？若法因非業、若業不能生業，是名因緣非業緣。非因緣是業緣，無也。</p>
<p>因緣報緣，或因緣即報緣、或因緣非報緣。何謂因緣即報緣？若法因此有報，是名因緣即報緣。何謂因緣非報緣？若法因無報，是名因緣非報緣。非因緣是報緣，無也。</p>
<p>因緣起緣，或因緣即起緣、或因緣非起緣。何謂因緣即起緣？若法因是起，是名因緣即起緣。何謂因緣非起緣？若法因非起，是名因緣非起緣。非因緣是起緣，無也。</p>
<p>因緣異緣，或因緣即異緣、或因緣非異緣。何謂因緣即異緣？若法因是共，是名因緣即異緣。何謂因緣非異緣？若法因非共，是名因緣非異緣。非因緣是異緣，無也。</p>
<p>因緣相續緣，或因緣即相續緣、或因緣非相續緣。何謂因緣即相續緣？若因有增長乃至生第三，是因緣即相續緣。何謂因緣非相續緣？若因無緣增長、設增長不能乃至生第三，是名因緣非相續緣。非因緣是相續緣，無也。</p>
<p>因緣增上緣，或因緣即增上緣、或因緣非增上緣。何謂因緣即增上緣？若法因是增上，是因緣是增上緣。何謂因緣非增上緣？若法因非增上，是名因緣非增上緣。非因緣增上緣，或非因緣是增上緣、或非因緣非增上緣。何謂非因緣是增上緣？若法非因是增上，是名非因緣即增上緣。何謂非因緣非增上緣？若法非因非增上，是名非因緣非增上緣。</p>
<p>無間緣境界緣，或無間緣即境界緣、或無間緣非境界緣。何謂無間緣是境界緣？若法生滅有境界，是名無間緣是境界緣。何謂無間緣非境界緣？若法生滅無境界，是名無間緣非境界緣。非無間緣境界緣，或非無間緣即境界緣、或非無間緣非境界緣。何謂非無間緣是境界緣？若法非生滅、若未滅有境界，是名非無間緣是境界緣。何謂非無間緣非境界緣？若法非生滅？若未滅彼無境界緣，是名非無間緣非境界緣。</p>
<p>無間緣依緣，無間緣是依緣。非無間緣是依緣，無也。</p>
<p>無間緣業緣，或無間緣即業緣、或無間緣非業緣。何謂無間緣即業緣？若法生滅是業、若業能生業，是名無間緣即業緣。何謂無間緣非業緣？若法生滅彼非業、若業不能生業，是名無間緣非業緣。非無間緣業緣，或非無間緣即業緣、或非無間緣非業緣。何謂非無間緣是業緣？若法非生滅、若未滅，是業能生業，是名非無間緣是業緣。何謂非無間緣非業緣？若法非生滅、若未滅、彼非業、若業不能生業，是名非無間緣非業緣。</p>
<p>無間緣報緣，或無間緣是報緣、或無間緣非報緣。何謂無間緣是報緣？若法生滅有報，是名無間緣即報緣。何謂無間緣非報緣？若法生滅彼無報，是名無間緣非報緣。非無間緣報緣，或非無間緣即報緣、或非無間緣非報緣。何謂非無間緣是報緣？若法非生滅、若未滅有報，是名非無間緣是報緣。何謂非無間緣非報緣？若法非生滅、若未滅、彼無報，是名非無間緣非報緣。</p>
<p>無間緣是起緣，無也。非無間緣起緣，或非無間緣是起緣、或非無間緣非起緣。何謂非無間緣是起緣？若法非生滅、未滅而能起，是名非無間緣是起緣。何謂非無間緣非起緣？若法非生滅、若未滅非起，是名非無間緣非起緣。</p>
<p>無間緣是異緣，無也。非無間緣是異緣，或非無間緣是異緣、或非無間緣非異緣。何謂非無間緣是異緣？若法非生滅、若未滅、此共，是名非無間緣是異緣。何謂非無間緣非異緣？若法非生滅、若未滅、彼非共，是名非無間緣非異緣。</p>
<p>無間緣是相續緣，無也。非無間緣相續緣，或非無間緣是相續緣、或非無間緣非相續緣。何謂非無間緣是相續緣？若法非生滅？若未滅此增長，乃至能生第三，是名非無間緣是相續緣。何謂非無間緣非相續緣？若法非生滅、若未滅、彼非增長、若增長不能乃至生第三，是名非無間緣非相續緣。</p>
<p>無間緣是增上緣，無也。或非無間緣是增上緣、或非無間緣非增上緣。何謂非無間緣是增上緣？若法非生滅、若未滅、是增上，是名非無間緣即增上緣。何謂非無間緣非增上緣？若法非生滅、若未滅、彼非增上，是非無間緣非增上緣。</p>
<p>無間緣因緣，或無間緣是因緣、或無間緣非因緣。何謂無間緣是因緣？若法生滅是因，是名無間緣是因緣。何謂無間緣非因緣？若法生滅、彼非因，是名無間緣非因緣。非無間緣因緣，或非無間緣是因緣、或非無間緣非因緣。何謂非無間緣是因緣？若法非生滅、若未滅，是名非無間緣是因緣。何謂非無間緣非因緣？若法非生滅、若未滅、彼非因，是名非無間緣非因緣。</p>
<p>境界緣依緣，境界緣是依緣，無。非境界緣是依緣，無也。</p>
<p>境界緣業緣，或境界緣是業緣、或境界緣非業緣。何謂境界緣是業緣？若法有境界、是業、若業能生業，是名境界緣是業緣。何謂境界緣非業緣？若法有境界、彼非業、若業不能生業，是名境界緣非業緣。非境界緣業緣，或非境界緣是業緣、或非境界緣非業緣。何謂非境界緣是業緣？若法無境界、是業、若業能生業，是名非境界緣是業緣。何謂非境界緣非業緣？若法無境界、彼非業、若業不能生業，是名非境界緣非業緣城。</p>
<p>境界緣報緣，或境界緣是報緣、或境界緣非報緣。何謂境界緣是報緣？若法有境界、有報，是名境界緣是報緣。何謂境界緣非報緣？若法有境界、彼無報，是名境界緣非報緣。非境界緣報緣，或非境界緣是報緣、或非境界緣非報緣。何謂非境界緣是報緣？若法無境界、緣有報，是名非境界緣是報緣。何謂非境界緣非報緣？若法無境界、彼無報，是名非境界緣非報緣。</p>
<p>境界緣起緣，或境界緣是起緣、或境界緣非起緣。何謂境界緣是起緣？若法有境界、是起，是名境界緣是起緣。何謂境界緣非起緣？若法有境界、彼非起，是名境界緣非起緣。非境界緣起緣，或非境界緣是起緣，或非境界緣非起緣。何謂非境界緣是起緣？若法無境界、是起，是名非境界緣是起緣。何謂非境界緣非起緣？若法無境界、彼非起，是名非境界緣非起緣。</p>
<p>境界緣異緣，或境界緣是異緣、或境界緣非異緣。何謂境界緣是異緣？若法有境界、是共，是名境界緣是異緣。何謂境界緣非異緣？若法有境界、彼非共，是名境界緣非異緣。非境界緣異緣，或非境界緣是異緣、或非境界緣非異緣。何謂非境界緣是異緣？若法無境界、是共，是名非境界緣是異緣。何謂非境界緣非異緣？若法無境界、彼非共，是名非境界緣非異緣。</p>
<p>境界緣相續緣，或境界緣是相續緣、或境界緣非相續緣。何謂境界緣是相續緣？若法有境界、是增長、乃至能生第三，是名境界緣是相續緣。何謂境界緣非相續緣？若法有境界、彼不增長、若增長不能乃至生第三，是名境界緣非相續緣。非境界緣相續緣，或非境界緣是相續緣、或非境界緣非相續緣。何謂非境界緣是相續緣？若法無境界、是增長、乃至能生第三，是名非境界緣是相續緣。何謂非境界緣非相續緣？若法無境界、彼不增長、若增長不能乃至生第三，是名非境界緣非相續緣。</p>
<p>境界緣增上緣，或境界緣是增上緣、或境界緣非增上緣。何謂境界緣是增上緣？若法有境界、是增上，是名境界緣是增上緣。何謂境界緣非增上緣？若法有境界、彼非增上，是名境界緣非增上緣。非境界緣增上緣，或非境界緣是增上緣、或非境界緣非增上緣。何謂非境界緣是增上緣？若法無境界、是增上，是名非境界緣是增上緣。何謂非境界緣非增上緣？若法無境界、彼非增上，是名非境界緣非增上緣。</p>
<p>境界緣因緣，或境界緣是因緣，或境界緣非因緣。何謂境界緣是因緣？若法有境界、是因，是名境界緣是因緣。何謂境界緣非因緣？若法有境界、彼非因，是名境界緣非因緣。非境界緣因緣，或非境界緣是因緣、或非境界緣非因緣。何謂非境界緣是因緣？若法無境界，是名非境界緣是因緣。何謂非境界緣非因緣？若法無境界、彼非因，是名非境界緣非因緣。</p>
<p>境界緣無間緣，或境界緣是無間緣、或境界緣非無間緣。何謂境界緣是無間緣？若法有境界、是生滅，是名境界緣無間緣。何謂境界緣非無間緣？若法有境界、彼非生滅、若未滅，是名境界緣非無間緣。非境界緣無間緣，或非境界緣是無間緣、或非境界緣非無間緣。何謂非境界緣是無間緣？若法無境界、是生滅，是名非境界緣是無間緣。何謂非境界緣非無間緣？若法無境界、彼非生滅、若未滅，是名非境界緣非無間緣。</p>
<p>依緣業緣，或依緣是業緣、或依緣非業緣。何謂依緣是業緣？若法依、是業、若業能生業，是名依緣是業緣。何謂依緣非業緣？若法依、彼非業、若業不能生業，是名依緣非業緣。非依緣是業緣，無也。</p>
<p>依緣報緣，或依緣是報緣、或依緣非報緣。何謂依緣是報緣？若法依、有報，是名依緣是報緣。何謂依緣非報緣？若法依、非報，是名依緣非報緣。非依緣是報緣，無也。</p>
<p>依緣起緣，或依緣是起緣、或依緣非起緣。何謂依緣是起緣？若法依、是起，是名依緣是起緣。何謂依緣非起緣？若法依、非起，是名依緣非起緣。非依緣是起緣，無也。</p>
<p>依緣異緣，或依緣是異緣、或依緣非異緣。何謂依緣是異緣？若法依、是共，是名依緣是異緣。何謂依緣非異緣？若法依、彼非共，是名依緣非異緣。非依緣是異緣，無也。</p>
<p>依緣相續緣，或依緣是相續緣、或依緣非相續緣。何謂依緣是相續緣？若法依、增長、乃至能生第三，是名依緣是相續緣。何謂依緣非相續緣？若法依、彼生非增長、若增長不能乃至生第三，是名依緣非相續緣。非依緣是相續緣，無也。</p>
<p>依緣增上緣，或依緣是增上緣、或依緣非增上緣。何謂依緣是增上緣？若法依、是增上，是名依緣是增上緣。何謂依緣非增上緣？若法依、彼非增上，是名依緣非增上緣。非依緣是增上緣，無也。</p>
<p>依緣因緣，或依緣是因緣、或依緣非因緣。何謂依緣是因緣？若法依、是因，是名依緣是因緣。何謂依緣非因緣？若法依、非因，是名依緣非因緣。非依緣是因緣，無也。</p>
<p>依緣無間緣，或依緣是無間緣、或依緣非無間緣。何謂依緣是無間緣？若法依、是生滅，是名依緣是無間緣。何謂依緣非無間緣？若法依、彼非生滅、若未滅，是名依緣非無間緣。非依緣是無間緣，無也。</p>
<p>依緣境界緣，或依緣是境界緣、或依緣非境界緣。何謂依緣是境界緣？若法依、有境界，是名依緣是境界緣。何謂依緣非境界緣？若法依、無境界，是名依緣非境界緣。非依緣是境界緣，無也。</p>
<p>業緣報緣，或業緣是報緣、或業緣非報緣。何謂業緣是報緣？若法業、能生業、有報，是名業緣是報緣。何謂業緣非報緣？若法業、能生業、無報，是名業緣非報緣。非業緣報緣，或非業緣是報緣、或非業緣非報緣。何謂非業緣是報緣？若非業、若業不能生業、有報，是名非業緣是報緣。何謂非業緣非報緣？若法非業、若業不能生業、無報，是名非業緣非報緣。</p>
<p>業緣起緣，或業緣是起緣、或業緣非起緣。何謂業緣是起緣？若法業、能生業，是名業緣是起緣。何謂業緣非起緣？若業不能生業、彼非起緣，是名業緣非起緣。非業緣起緣，或非業緣是起緣、或非業緣非起緣。何謂非業緣是起緣？若法非業、若業不能生業，是名業緣是起緣。何謂非業緣非起緣，若法非業、若業不能生業生起，是名非業緣非起緣。</p>
<p>業緣異緣，或業緣是異緣、或業緣非異緣。何謂業緣是異緣？若法業、能生業、是共，是名業緣是異緣。何謂業緣非異緣？若法業、能生業、非共，是名業緣非異緣。非業緣異緣，或非業緣是異緣、或非業緣非異緣。何謂非業緣是異緣？若法非業、若業不能生業，是名非業緣是異緣。何謂非業緣非異緣？若法非業、若業不能生業非業，是名非業緣非異緣。</p>
<p>業緣相續緣，或業緣是相續緣、或業緣非相續緣。何謂業緣是相續緣？若法業、能生業是謂增長，乃至能生第三，是名業緣是相續緣。何謂業緣非相續緣？若法業、生業非增長、若增長不至生第三，是名業緣非相續緣。非業緣相續緣，或非業緣是相續緣、或非業緣非相續緣。何謂非業緣是相續緣？若法非業、若業生非業是增長、乃至生第三，是名非業緣是相續緣。何謂非業緣非相續緣？若法非業、若生業非增長、若增長不至生第三，是名非業緣非相續緣。</p>
<p>業緣增上緣，或業緣是增上緣、或業緣非增上緣。何謂業緣是增上緣？若法業、生業是增上，是名業緣是增上緣。何謂業緣非增上緣？若法業、生業非增上，是名業緣非增上緣。非業緣增上緣，或非業緣是增上緣、或非業緣非增上緣。何謂非業緣是增上緣？若法非業、若業生非業是增上，是名非業緣是增上緣。何謂非業緣非增上緣？若法業、若業生非業非增上，是名非業緣非增上緣。</p>
<p>業緣因緣，業緣是因緣。非業緣因緣，或非業緣是因緣、或非業緣非因緣。何謂非業緣是因緣？若法非業、若業生非業是因，是名非業緣是因緣。何謂非業緣非因緣？若法非業、若業生非業非因，是名非業緣非因緣。</p>
<p>業緣無間緣，或業緣是無間緣、或業緣非無間緣。何謂業緣是無間緣？若法生業、是生滅，是名業緣是無間緣。何謂業緣非無間緣？若法業生業、非生滅、若未滅，是名業緣非無間緣。非業緣是無間緣，或非業緣是無間緣、或非業緣非無間緣。何謂非業緣是無間緣？若法非業、若業生非業、是生滅，是名非業緣是無間緣。何謂非業緣非無間緣？若法非業、若業生非業、非生滅、若未滅，是名非業緣非無間緣。</p>
<p>業緣境界緣，或業緣是境界緣、或業緣非境界緣。何謂業緣是境界緣？若法業生業、有境界，是名業緣是境界緣。何謂業緣非境界緣？若法業生業、無境界，是名業緣非境界緣。非業緣境界緣，或非業緣是境界緣、或非業緣非境界緣。何謂非業緣是境界緣？若法非業、若業生非業、有境界，是名非業緣是境界緣。何謂非業緣非境界緣？若法非業、若業生非業、無境界，是名非業緣非境界緣。</p>
<p>業緣依緣，業緣是依緣，非業緣是依緣。</p>
<p>報緣是起緣，無也。非報緣起緣，或非報緣是起緣、或非報緣非起緣。何謂非報緣是起緣？若法非報、是起，是名非報緣是起緣。何謂非報緣非起緣？若法非報、非起，是名非報緣非起緣。</p>
<p>報緣是異緣，無也。非報緣異緣，或非報緣是異緣、或非報緣非異緣。何謂非報緣是異緣？若法非報、是共，是名非報緣是異緣。何謂非報緣非異緣？若法非報、非共，是名非報緣非異緣。</p>
<p>報緣是相續緣，無也。非報緣相續緣，或非報緣是相續緣、或非報緣非相續緣。何謂非報緣是相續緣？若法非報、是增長、至生第三，是名非報緣是相續緣。何謂非報緣非相續緣？若法非報、非增長、若增長不至生第三，是名非報緣非相續緣。</p>
<p>報緣是增上緣，無也。非報緣增上緣，或非報緣是增上緣、或非報緣非增上緣。何謂非報緣是增上緣？若法非報、是增上，是名非報緣是增上緣。何謂非報緣非增上緣？若法非報、非增上，是名非報緣非增上緣。</p>
<p>報緣因緣，報緣是因緣。非報緣因緣，或非報緣是因緣、或非報緣非因緣。何謂非報緣是因緣？若法非報、是因，是名非報緣是因緣。何謂非報緣非因緣？若法非報、非因，是名非報緣非因緣。</p>
<p>報緣無間緣，或報緣是無間緣、或報緣非無間緣。何謂報緣是無間緣？若法有報、是生滅，是名報緣是無間緣。何謂報緣非無間緣？若法有報、非生滅、若未滅，是名報緣非無間緣。非報緣無間緣，或非報緣是無間緣、或非報緣非無間緣。何謂非報緣是無間緣？若法非報、是生滅，是名非報緣是無間緣。何謂非報緣非無間緣？若法非報、非生滅、若未滅，是名非報緣非無間緣。</p>
<p>報緣境界緣，或報緣是境界緣、或報緣非境界緣。何謂報緣是境界緣？若法有報、有境界，是名報緣是境界緣。何謂報緣非境界緣？若法有報、無境界，是名報緣非境界緣。非報緣境界緣，或非報緣是境界緣、或非報緣非境界緣。何謂非報緣是境界緣？若法非報、有境界，是名非報緣是境界緣。何謂非報緣非境界緣？若法非報、無境界，是名非報緣非境界緣。</p>
<p>報緣依緣，報緣是依緣。非報緣是依緣，無也。</p>
<p>報緣業緣，或報緣是業緣、或報緣非業緣。何謂報緣是業緣？若法有報、是業、若業生，是名報緣是業緣。何謂報緣非業緣？若法有報、非業、若業生非業，是名報緣非業緣。非報緣業緣，或非報緣是業緣、或非報緣非業緣。何謂非報緣是業緣？若法非報、是業、若業生業，是名非報緣是業緣。何謂非報緣非業緣？若法非報、非業、若業生非業，是名非報緣非業緣。</p>
<p>起緣異緣，或起緣是異緣、或起緣非異緣。何謂起緣是異緣？若法起、是共，是名起緣是異緣。何謂起緣非異緣？若法起、非共、是名起緣非異緣。非起緣異緣，或非起緣是異緣、或非起緣非異緣。何謂非起緣是異緣？若法非起、是共，是名非起緣是異緣。何謂非起緣非異緣？若法非起、非共，是名非起緣非異緣。</p>
<p>起緣是相續緣，無也。非起緣相續緣，或非起緣是相續緣、或非起緣非相續緣。何謂非起緣是相續緣？若法非起、是增長、至生第三，是名非起緣是相續緣。何謂非起緣非相續緣？若法非增長、不至生第三，是名非起緣非相續緣。</p>
<p>起緣增上緣，或起緣是增上緣、或起緣非增上緣。何謂起緣是增上緣？若法起、是增上，是名起緣是增上緣。何謂起緣非增上緣？若法起、非增上，是名起緣非增上緣。非起緣增上緣，或非起緣是增上緣、或非起緣非增上緣。何謂非起緣是增上緣？若法非起、是增上，是名非起緣是增上緣。何謂非起緣非增上緣？若法非起、非增上，是名非起緣非增上緣。</p>
<p>起緣因緣，起緣是因緣。非起緣因緣，或非起緣是因緣、或非起緣非因緣。何謂非起緣是因緣？若法非起、是因，是名非起緣是因緣。何謂非起緣非因緣？若法非起、非因，是名非起緣非因緣。</p>
<p>起緣是無間緣，無也。非起緣無間緣，或非起緣是無間緣、或非起緣非無間緣。何謂非起緣是無間緣？若法非起、是生滅，是名非起緣是無間緣。何謂非起緣非無間緣？若法非起、非生滅、若未滅，是名非起緣非無間緣。</p>
<p>起緣境界緣，或起緣是境界緣、或起緣非境界緣。何謂起緣是境界緣？若法起、有境界，是名起緣是境界緣。何謂起緣非境界緣？若法起、無境界，是名起緣非境界緣。非起緣境界緣，或非起緣是境界緣、或非起緣非境界緣。何謂非起緣是境界緣？若法非起、有境界，是名非起緣是境界緣。何謂非起緣非境界緣？若法非起、無境界，是名非起緣非境界緣。</p>
<p>起緣是依緣，非起緣是依緣。</p>
<p>起緣業緣，或起緣是業緣、或起緣非業緣。何謂起緣是業緣？若法起、是業生業，是名起緣是業緣。何謂起緣非業緣？若法起、非業、若業生非業，是名起緣非業緣。非起緣業緣，或非起緣是業緣、或非起緣非業緣。何謂非起緣是業緣？若法非起、是業、生業，是名非起緣是業緣。何謂非起緣非業緣？若法非起、非業、若業生非業，是名非起緣非業緣。</p>
<p>起緣是報緣，無也。非起緣報緣，或非起緣是報緣、或非起緣非報緣。何謂非起緣是報緣？若法非起、有報，是名非起緣是報緣。何謂非起緣非報緣？若法非起、非報，是名非起緣非報緣。</p>
<p>異緣是相續緣，無也。非異緣相續緣，或非異緣是相續緣、或非異緣非相續緣。何謂非異緣是相續緣？若法非共、是增長、至生第三，是名非異緣是相續緣。何謂非異緣非相續緣？若法非共、非增長、若增長不至生第三，是名非異緣非相續緣。</p>
<p>異緣增上緣，或異緣是增上緣、或異緣非增上緣。何謂異緣是增上緣？若法共、是增上，是名異緣是增上緣。何謂異緣非增上緣？若法共、非增上，是名異緣非增上緣。非異緣增上緣，或非異緣是增上緣、或非異緣非增上緣。何謂非異緣是增上緣？若法非共、是增上，是名非異緣是增上緣。何謂非異緣非增上緣？若法非共、非增上，是名非異緣非增上緣。</p>
<p>異緣因緣，異緣是因緣。非異緣因緣，或非異緣是因緣、或非異緣非因緣。何謂非異緣是因緣？若法非共、是因，是名非異緣是因緣。何謂非異緣非因緣？若法非共、非因，是名非異緣非因緣。</p>
<p>異緣是無間緣，無也。非異緣無間緣，或非異緣是無間緣、或非異緣非無間緣。何謂非異緣是無間緣？若法非共、是生滅，是名非異緣是無間緣。何謂非異緣非無間緣？若法非共、非生滅、若未滅，是名非異緣非無間緣。異緣境界緣，或異緣是境界緣、或異緣非境界緣。何謂異緣是境界緣？若法共、有境界，是名異緣是境界緣。何謂異緣非境界緣？若法共、無境界，是名異緣非境界緣。非異緣境界緣，或非異緣是境界緣、或非異緣非境界緣。何謂非異緣是境界緣？若法非共、有境界，是名非異緣是境界緣。何謂非異緣非境界緣？若法非共、無境界，是名非異緣非境界緣。</p>
<p>異緣依緣，異緣即是依緣，非異緣是依緣。</p>
<p>異緣業緣，或異緣是業緣、或異緣非業緣。何謂異緣是業緣？若法共、是業、生業，是名異緣是業緣。何謂異緣非業緣？若法共、非業、若業生非業，是名異緣非業緣。非異緣業緣，或非異緣是業緣、或非異緣非業緣。何謂非異緣是業緣？若法非共、是業、生業，是名非異緣是業緣。何謂非異緣非業緣？若法非共、非業、若業生非業，是名非異緣非業緣。</p>
<p>異緣是報緣，無也。非異緣報緣，或非異緣是報緣、或非異緣非報緣。何謂非異緣是報緣？若法非共、有報，是名非異緣是報緣。何謂非異緣非報緣？若法非共、非報，是名非異緣非報緣。</p>
<p>異緣起緣，或異緣是起緣、或異緣非起緣。何謂異緣是起緣？若法共、是起，是名異緣是起緣。何謂異緣非起緣？若法共、非起，是名異緣非起緣。非異緣起緣，或非異緣是起緣、或非異緣非起緣。何謂非異緣是起緣？若法非共、是起，是名非異緣是起緣。何謂非異緣非起緣？若法非共、非起，是名非異緣非起緣。</p>
<p>相續緣是增上緣，無也。非相續緣增上緣，或非相續緣是增上緣、或非相續緣非增上緣。何謂非相續緣是增上緣？若法非增長、若增長不至生第三、是增上，是名非相續緣是增上緣。何謂非相續緣非增上緣？若法非增長、若增長不至生第三、非增上，是名非相續緣非增上緣。</p>
<p>相續緣因緣，相續緣因緣，無也。非相續緣是因緣，或非相續緣是因緣、或非相續緣非因緣。何謂非相續緣是因緣？若法非增長、若增長不至生第三、是因，是名非相續緣是因緣。何謂非相續緣非因緣？若法非增長、若增長不至生第三、非因，是名非相續緣非因緣。</p>
<p>相續緣是無間緣，無也。非相續緣無間緣，或非相續緣是無間緣、或非相續緣非無間緣。何謂非相續緣是無間緣？若法非增長、若增長不至生第三、是生滅，是名非相續緣是無間緣。何謂非相續緣非無間緣？若法非增長、若增長不至生第三、非生滅、若未滅，是名非相續緣非無間緣。</p>
<p><span class='corr'></span>相續緣境界緣，或相續緣是境界緣、或相續緣非境界緣。何謂相續緣是境界緣？若法增長至生第三、有境界，是名相續緣是境界緣。何謂相續緣非境界緣？若法增長至生第三、無境界，是名相續緣非境界緣。非相續緣境界緣，或非相續緣是境界緣、或非相續緣非境界緣。何謂非相續緣是境界緣？若法非增長、若增長不至生第三、有境界，是名非相續緣是境界緣。何謂非相續緣非境界緣？若法非增長、若增長不至生第三、無境界，是名非相續緣非境界緣。</p>
<p>相續緣是依緣，非相續緣是依緣。◎</p>

<p class='juan'>舍利弗阿毘曇論卷第二十五</p></div></div>
</div><!-- end of div[@id='body'] -->
</body></html>