<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>舍利弗阿毘曇論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='fen'>
<p class='juan'><a id='mulu13' />舍利弗阿毘曇論卷第六</p><p class="byline">姚秦罽賓三藏曇摩耶舍共曇摩崛多等譯</p>
<div class='div-pin'><a id='mulu14' />
<p class='h2'>問分七覺品第六</p><p>問曰：幾覺？答曰：七。何等七？念覺、擇法覺、喜覺、進覺、除覺、定覺、捨覺。云何念覺？學人離結使，聖心入聖道，若堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。見學人若須陀洹、斯陀含、阿那含，觀智具足，若智地若觀解脫心，即得沙門果，若須陀洹果、斯陀含果、阿那含果。無學人欲得阿羅漢，未得聖法欲得，修道觀智具足，若智地若觀解脫心，即得阿羅漢果。若實人若趣，若念、憶念、微念、順念、住、不忘、相續念、不失不奪不鈍、不鈍根念、念根念力正念，是名念覺。云何擇法覺？學人離結使乃至即得阿羅漢果。若實人若趣，若法中擇重擇究竟擇、擇法思惟覺了達自相他相共相、思持辯觀進辯慧智見解脫方便術焰光明照耀、慧眼慧根慧力無癡正見，是名擇法覺。云何進覺？學人離結使乃至即得阿羅漢果。若實人若趣，若身心發出度、堪忍不退勤力進、不離不懈不緩不惰進、進根進力正進，是名進覺。云何喜覺？學人離結使乃至即得阿羅漢果。若實人若趣，歡喜踊躍重踊躍究竟踊躍、治淨滿足心歡喜，是名喜覺。云何除覺？學人離結使乃至即得阿羅漢果。若實人若趣，若身樂心樂、身柔心柔、身輕心輕、身軟心軟、身除心除，是名除覺。云何定覺？學人離結使乃至即得阿羅漢果。若實人若趣，心住正住專住、心一向心一樂心不亂、依意心獨定、定根定力正定。是名定覺。云何捨覺？學人離結使乃至即得阿羅漢果。若實人若趣，若捨不著、心等心直不諂心不貴非受，是名捨覺。</p>
<p>七覺，幾色、幾非色？五非色，二二分或色或非色。云何五非色？念覺、擇法覺、喜覺、定覺、捨覺，是名五非色。云何二二分或色或非色？進覺、除覺，名二二分或色或非色。云何進覺色？身發出度，名進覺色。云何進覺非色？心發出度，名進覺非色。云何除覺色？身樂身柔身輕身軟身除，是名除覺色。云何除覺非色？心樂心柔心輕心軟心除，是名除覺非色。</p>
<p>七覺，幾可見、幾不可見？一切不可見。</p>
<p>七覺，幾有對、幾無對？一切無對。</p>
<p>七覺，幾聖、幾非聖？一切聖。</p>
<p>七覺，幾有漏、幾無漏？一切無漏、一切無受、一切無求、一切非當趣、一切無取、一切無勝。</p>
<p>七覺，幾受、幾非受？一切非受、一切外。</p>
<p>七覺，幾有報、幾無報？一切二分或有報或無報。云何念覺有報？念覺報法，名念覺有報。云何念覺有報？學人離結使，聖心入聖道，若堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。無學人欲得阿羅漢果，未得聖法欲得，修道。若實人若趣，若念憶念微念順念住念、住不忘相續念、不失不奪不鈍不鈍根念、念根念力正念，名念覺有報。云何念覺無報？念覺報，名念覺無報。云何念覺無報？見學人須陀洹、斯陀含、阿那含，觀智具足，若智地若觀解脫心，即得沙門果，若須陀洹果、斯陀含果、阿那含果。無學人欲得阿羅漢果，觀智具足，若智地若觀解脫心，即得阿羅漢果。若實人若趣，若念憶念微念順念、住不忘相續念、不失不奪不鈍不鈍根念、念根念力正念，是名念覺無報。擇法、進、喜、除、定、捨覺亦如是。</p>
<p>七覺，幾心、幾非心？一切非心。</p>
<p>七覺，幾心相應、幾非心相應？五心相應，二二分或心相應或非心相應。云何五心相應？念覺、擇法覺、喜覺、定覺、捨覺，名五心相應。云何二二分或心相應或非心相應？進覺、除覺，名二二分或心相應或非心相應。云何進覺心相應？進覺若心數發出度，名進覺心相應。云何進覺非心相應？進覺若非心數身發出度，是名進覺非心相應。云何除覺心相應？除覺若心數，心樂心柔心輕心軟心除，是名除覺心相應。云何除覺非心相應？除覺若非心數，身樂身柔身輕身軟身除，是名除覺非心相應。</p>
<p>七覺，幾心數、幾非心數？五心數，二二分或心數或非心數。云何五心數？念覺、擇法覺、喜覺、定覺、捨覺，是名五心數。云何二二分或心數或非心數？進覺、除覺，是名二二分或心數或非心數。云何進覺心數？進覺若緣心發出度，名進覺心數。云何進覺非心數？進覺若非緣身發出度，名進覺非心數。云何除覺心數？除覺若緣心樂心柔心輕心軟心除，是名除覺心數。云何除覺非心數？除覺若非緣身樂身柔身輕身軟身除，名除覺非心數。</p>
<p>七覺，幾緣、幾非緣？五緣，二二分或緣或非緣。云何五緣？念覺、擇法覺、喜覺、定覺、捨覺，是名五緣。云何二二分或緣或非緣？進覺、除覺，名二二分或緣或非緣。云何進覺緣。進覺若心數發出度。名進覺緣。云何進覺非緣？進覺若非心數，身發出度，名進覺非緣。云何除覺緣？除覺若心數，心樂心柔心輕心軟心除，名除覺緣。云何除覺非緣？除覺若非心數，身樂身柔身輕身軟身除，名除覺非緣。</p>
<p>七覺，幾共心、幾不共心？五共心，二二分或共心或不共心。云何五共心？念覺、擇法覺、喜覺、定覺、捨覺，名五共心。云何二二分或共心或不共心？進覺、除覺，名二二分或共心或不共心。云何進覺共心？進覺隨心轉，共心生共住共滅，心發出度，名進覺共心。云何進覺不共心？進覺若不隨心轉，不共心生不共住不共滅，身發出度，名進覺不共心。云何除覺共心？除覺若隨心轉，共心生共住共滅，身樂心樂身柔心柔身輕心輕身軟心軟身除心除，名除覺共心。云何除覺不共心？除覺若不隨心轉，不共心生不共住不共滅，身樂身柔身輕身軟身除，名除覺不共心。隨心轉不隨心轉亦如是。</p>
<p>七覺，幾業、幾非業？一切非業。</p>
<p>七覺，幾業相應、幾非業相應？五業相應，二二分或業相應或非業相應。云何五業相應？念覺、擇法覺、喜覺、定覺、捨覺，名五業相應。云何二二分或業相應或非業相應？進覺、除覺，名二二分或業相應或非業相應。云何進覺業相應？進覺思相應，心發出度，名進覺業相應。云何進覺非業相應？進覺若非思相應，身發出度，名進覺非業相應。云何除覺業相應？除覺若思相應，心樂心柔心輕心軟心除，是名除覺業相應。云何除覺非業相應？除覺若非思相應，身樂身柔身輕身軟身除，名除覺非業相應。</p>
<p>七覺，幾共業、幾非共業？一切共業、一切隨業轉。</p>
<p>七覺，幾因、幾非因？一切因。</p>
<p>七覺，幾有因、幾無因？一切有因、一切有緒、一切有緣、一切有為。</p>
<p>七覺，幾知、幾非知？一切知，如事知見。</p>
<p>七覺，幾識、幾非識？一切意識，如事識。</p>
<p>七覺。幾解。幾非解。一切解，如事知見。</p>
<p>七覺，幾了、幾非了？一切了，如事知見。</p>
<p>七覺，幾斷智知、幾非斷智知？一切非斷智知。</p>
<p>七覺，幾修、幾非修？一切修。</p>
<p>七覺，幾證、幾非證？一切證，如事知見。</p>
<p>七覺，幾善、幾非善、幾無記？一切善。</p>
<p>七覺，幾學、幾無學、幾非學非無學？一切二分或學或無學。云何念覺學？學人離結使，聖心入聖道，若堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。見學人若須陀洹、斯陀含、阿那含，若觀智具足，若智地若觀解脫心，即證沙門果，若須陀洹果、斯陀含果、阿那含果。若實人若趣，若念憶念微念順念、住不忘相續念、不失不奪不鈍不鈍根念、念根念力正念，名念覺學。云何念覺無學？無學人欲得阿羅漢果，未得聖法欲得，修道觀智具足，若智地若觀解脫心，即得阿羅漢果。若實人若趣，若念憶念微念順念、住不忘相續念、不失不奪不鈍不鈍根念、念根念力正念，名念覺無學。擇法、進、喜、除、定、捨覺亦如是。</p>
<p>七覺，幾報、幾報法、幾非報非報法？一切二分或報或報法。云何念覺報？念覺無報，名念覺報。云何念覺報？見學人若須陀洹、斯陀含、阿那含，觀智具足，若智地若觀解脫心，即得沙門果，若須陀洹果、斯陀含果、阿那含。果無學人欲得阿羅漢果。若實人若趣，若念憶念微念順念、住不忘相續念、不失不奪不鈍不鈍根念、念根念力正念，名念覺報。云何念覺報法？念覺有報，名念覺報法。云何念覺報法？學人離結使，聖心入聖道，若堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。無學人欲得阿羅漢果，未得聖法欲得，修道。若實人若趣若，念憶念微念順念、住不忘相續念、不失不奪不鈍不鈍根念、念根念力正念，名念覺報法。擇法、進、喜、除、定、捨覺亦如是。</p>
<p>七覺，幾見斷、幾思惟斷、幾非見斷非思惟斷？一切非見斷非思惟斷。</p>
<p>七覺，幾見斷因、幾思惟斷因、幾非見斷非思惟斷因？一切非見斷非思惟斷因。</p>
<p>七覺，幾欲界繫、幾色界繫、幾無色界繫、幾不繫？一切不繫。</p>
<p>七覺，幾過去、幾未來、幾現在、幾非過去非未來非現在？一切三分或過去或未來或現在。云何念覺過去？念覺若生已滅，名過去。云何念覺未來？念覺未生未出，名念覺未來。云何念覺現在？念覺生未滅，名念覺現在。擇法覺乃至捨覺亦如是。</p>
</div>
<div class='div-pin'><a id='mulu15' />
<p class='h2'>舍利弗阿毘曇論問分不善根品第七</p><p>問曰：幾不善根？答曰：三。何等三？貪不善根、恚不善根、癡不善根。云何貪不善根？悕望，名貪不善根。云何貪不善根？五欲中喜愛適意愛色欲染相續。眼識色喜愛適意愛色欲染相續、耳鼻舌身識觸喜愛適意愛色欲染相續，他欲他色他財他婦他童女他所須悕望得，若貪貪著心相應貪悕望愛心欲染重欲染究竟欲染及餘可貪法，若貪重貪究竟貪悕望愛心欲染重欲染究竟欲染，是名貪不善根。云何恚不善根？忿怒，名恚不善根。云何恚不善根？若少眾生，若多眾生傷害繫縛作種種困苦，若瞋恚、重瞋恚、究竟瞋恚、相應瞋恚、忿怒橫瞋，憎惡惱心相憎無慈、無憐愍、無利益眾生及餘所瞋恚法。若恚、重恚、究竟恚、相應瞋、忿怒橫瞋，憎惡惱心瞋恚相憎無慈、無憐愍、無利益法，名瞋恚不善根。云何癡不善根？無明是名癡不善根。云何癡不善根？不知苦集滅道，不知過去、不知未來、不知過去未來，不知內、不知外、不知內外、六觸入集滅味過患，不知如實出、不知如爾、不知業報，不知緣、善不善無記、黑白、有緣無緣、有光無光、作不作、親不親。彼法中若癡奪心應奪心、礙覆蓋暗冥，荒穢纏心，癡濁無明、無明流、無明淵、無明使，無知無見、無解無脫、無方便，及餘法中癡若癡奪心應奪心礙覆蓋闇冥乃至無知無見、無解無脫、無方便，名癡不善根。</p>
<p>三不善根，幾色、幾非色？一切非色。</p>
<p>三不善根，幾可見、幾不可見？一切不可見。</p>
<p>三不善根，幾有對、幾無對？一切無對。</p>
<p>三不善根，幾聖、幾非聖？一切非聖。</p>
<p>三不善根，幾有漏、幾無漏？一切有漏、一切有愛、一切有求、一切當求、一切有取、一切有勝。</p>
<p>三不善根，幾受、幾不受？一切不受、一切外。</p>
<p>三不善根，幾有報、幾無報？一切有報。</p>
<p>三不善根，幾心、幾非心？一切非心。</p>
<p>三不善根，幾心相應、幾非心相應？一切心相應。</p>
<p>三不善根，幾心數、幾非心數？一切心數。</p>
<p>三不善根，幾緣、幾非緣？一切緣。三不善根，幾共心、幾不共心？一切共心、一切隨心轉。</p>
<p>三不善根，幾業、幾非業？一切非業。</p>
<p>三不善根，幾業相應、幾非業相應？一切業相應。</p>
<p>三不善根，幾共業、幾不共業？一切共業、一切隨業轉。</p>
<p>三不善根，幾有因、幾無因？一切有因、一切有緒、一切有緣、一切有為。</p>
<p>三不善根，幾知、幾非知？一切知知見如事，一切識意識如事，一切解，一切了。</p>
<p>三不善根，幾斷智知、幾非斷智知？一切斷智知、一切斷。</p>
<p>三不善根，幾修、幾非修？一切非修。</p>
<p>三不善根，幾證、幾非證？一切證，知見如事。</p>
<p>三不善根，幾善、幾不善、幾無記？一切不善。</p>
<p>三不善根，幾學、幾無學、幾非學非無學？一切非學非無學。</p>
<p>三不善根，幾報、幾報法、幾非報非報法？一切報法。</p>
<p>三不善根，幾見斷、幾思惟斷、幾非見斷非思惟斷？一切二分或見斷或思惟斷。云何貪不善根見斷？貪不善根見斷因貪不善根，是名貪不善根見斷。云何貪不善根思惟斷？貪不善根思惟斷因貪不善根，名貪不善根思惟斷。恚、癡亦如是。</p>
<p>三不善根，幾欲界繫、幾色界繫、幾無色界繫？二欲界繫，一三分或欲界繫或色界繫或無色界繫。云何二欲界繫？貪不善根、恚不善根，名二欲界繫。云何一三分或欲界繫或色界繫或無色界繫？癡不善根，名一三分或欲界繫或色界繫或無色界繫。云何癡不善根欲界繫？欲漏有漏癡不善根，名欲界繫。云何癡不善根色界繫？色漏有漏癡不善根，名色界繫。云何癡不善根無色界繫？無色漏有漏癡不善根，名無色界繫。</p>
<p>三不善根，幾過去、幾未來、幾現在、幾非過去非未來非現在？一切三分或過去或未來或現在。云何貪不善根過去？貪不善根生已滅，名過去。云何貪不善根未來？貪不善根未生未出，名未來。云何貪不善根現在？貪不善根生未滅，名現在。恚、癡亦如是。</p>
</div>
<div class='div-pin'><a id='mulu16' />
<p class='h2'>舍利弗阿毘曇論問分善根品第八</p><p>問曰：幾善根？答曰：三。何等三？無貪善根、無恚善根、無癡善根。云何無貪善根？不悕望，名無貪善根。云何無貪善根？心堪忍離貪，是名無貪善根。云何無貪善根？五欲中喜愛適意愛色欲染相續，眼識色愛喜適意愛色欲染相續、耳鼻舌身識觸愛喜適意愛色欲染相續，他欲他色他財他妻女他童女他所須，不悕望得、不貪、不著心，不貪悕望、不愛不欲染、不重欲染心、究竟不欲染，及餘法不貪不重貪、究竟不貪、不悕望、不愛、不欲染、不重欲染、究竟不貪，不悕望、不愛、不欲染、不重欲染、究竟不欲染，名無貪善根。云何無恚善根？不忿怒，是名無恚善根。云何無恚善根？心堪忍離恚，名無恚善根。云何無恚善根？若少眾生，多眾生此眾生不傷害、不繫縛、不縛閉、不作種種苦，不瞋、不重瞋、究竟不瞋，心不應瞋、不忿怒、不橫瞋、不憎惡、不惱亂心、不相憎惡，憐愍利益眾生，及餘法不瞋、不恚、不重恚、究竟不恚，心不應恚、不忿怒、不橫瞋、不憎惡、不惱亂，心不瞋恚、不相憎惡憐愍利益法，是名不恚善根。云何無癡善根？離無明，名無癡善根。云何無癡善根？心堪忍離癡，名無癡善根。云何無癡善根？知苦集滅道，知過去、知未來、知過去未來，知內、知外、知內外、知六觸入集滅味過患、知如實出、知如爾、知業報、知緣、知善、不善無記、知黑白有緣無緣有光無光作不作親不親。過去法中無癡、不奪、不奪心不相應無礙無覆蓋無暗冥無荒亂無纏心，不癡不濁、明焰光照照、知見解脫方便、慧眼慧根慧力擇法正覺正見，及餘法中無癡不奪不奪心相應無礙無覆蓋無闇冥，乃至正覺正見，名無癡善根。</p>
<p>三善根，幾色、幾非色？一切非色。</p>
<p>三善根，幾可見、幾不可見？一切不可見。</p>
<p>三善根，幾有對、幾無對？一切無對。</p>
<p>三善根，幾聖、幾非聖？二非聖，一二分或聖或非聖。云何二非聖？無貪、無恚，名二非聖。云何一二分或聖或非聖？無癡善根，是名一二分或聖或非聖。云何無癡善根非聖？無癡善根有漏，名無癡善根非聖。云何無癡善根非聖？非學非無學無癡善根，是名無癡善根非聖。云何無癡善根聖？無癡善根無漏，是名無癡善根聖。云何無癡善根聖？信根相應無癡善根，名無癡善根聖。云何無癡善根聖？學人離結使，聖心入聖道，堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。見學人須陀洹、斯陀含、阿那含，觀智具足，若智地若觀解脫心，即得沙門果，須陀洹果、斯陀含果、阿那含果。無學人欲得阿羅漢，未得聖法欲得聖法，欲得修道觀智具足，若智地若觀解脫心，即得阿羅漢果。若趣若無癡，名無癡善根聖。有漏無漏、有愛無愛、有求無求、當取非當取、有取無取、有勝無勝，亦如是。</p>
<p>三善根，幾受、幾非受？一切非受、一切外。</p>
<p>三善根，幾有報、幾無報？二有報，一二分或有報或無報。云何二有報？無貪、無恚，名二有報。云何一二分或有報或無報？無癡善根，名一二分或有報或無報。云何無癡善根有報？無癡善根報法，名無癡善根有報。云何無癡善根有報？學人離結使，聖心入聖道，若堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。無學人欲得阿羅漢，未得聖法欲得，修道。若實人若趣，若無癡，名無癡善根有報。云何無癡善根無報？無癡善根報，名無癡善根無報。云何無癡善根無報？見學人須陀洹、斯陀含、阿那含，觀智具足，若智地若觀解脫心，即得沙門果，須陀洹果、斯陀含果、阿那含果。無學人欲得阿羅漢，觀智具足，若智地若觀解脫心，即得阿羅漢果。若實人若趣，無癡，名無癡善根無報。</p>
<p>三善根，幾心、幾非心？一切非心。</p>
<p>三善根，幾心相應、幾非心相應？一切心相應。</p>
<p>三善根，幾心數、幾非心數？一切心數。</p>
<p>三善根，幾緣、幾非緣？一切緣。三善根，幾共心、幾不共心？一切共心、一切隨心轉。</p>
<p>三善根，幾業、幾非業？一切非業。</p>
<p>三善根，幾業相應、幾非業相應？一切業相應。三善根，幾共業、幾非共業？一切共業、一切隨業轉。</p>
<p>三善根，幾因、幾非因？一切因。三善根，幾有因、幾無因？一切有因、一切有緒、一切有緣、一切有為。</p>
<p>三善根，幾知、幾非知？一切知，如事知見。</p>
<p>三善根，幾識、幾非識？一切識，意識如事識；一切解，一切了。</p>
<p>三善根，幾斷智知、幾非斷智知？一切非斷智知、一切非斷。</p>
<p>三善根，幾修、幾非修？一切修。三善根，幾證、幾非證？一切證，知見如事。</p>
<p>三善根，幾善、幾非善、幾無記？一切善。</p>
<p>三善根，幾學、幾無學、幾非學非無學？二非學非無學，一三分或學或無學或非學非無學。云何二非學非無學？無貪、無恚，名二非學非無學。云何一三分或學或無學或非學非無學？無癡善根，名一三分或學或無學或非學非無學。云何無癡善根學？無癡善根聖非無學，名無癡善根學。云何無癡善根學？學信根相應無癡善根，名無癡善根學。云何無癡善根學？學人離結使，聖心入聖道，若堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。見學人若須陀洹、斯陀含、阿那含，觀智具足，若智地若觀解脫心，即得沙門果，須陀洹果、斯陀含果、阿那含果。若實人若趣，無癡善根，名無癡善根學。云何無癡善根無學？無癡善根若聖非學，名無癡善根無學。云何無癡善根無學？無學信根相應無癡善根，名無癡善根無學。云何無癡善根無學？無學人欲得阿羅漢，未得聖法欲得聖法，修道觀智具足，若智地若觀解脫心，即得阿羅漢果。若實人若趣，無癡，名無癡善根無學。云何無癡善根非學非無學？無癡善根非聖無癡，名無癡善根非學非無學。</p>
<p>三善根，幾報、幾報法、幾非報非報法？二報法，一二分或報或報法。云何二報法？無貪、無恚，名二報法。云何一二分或報或報法？無癡善根，名一二分或報或報法。云何無癡善根報？無癡善根無報，名無癡善根報。云何無癡善根報？見學人須陀洹、斯陀含、阿那含，觀智具足，若智地若觀解脫心，即得沙門果，若須陀洹果、斯陀含果、阿那含果。無學人欲得阿羅漢，觀智具足，若智地若觀解脫心，即得阿羅漢果。若實人若趣，無癡，名無癡善根報。云何無癡善根報法？無癡善根有報，名無癡善根報法。云何無癡善根報法？學人離結使，聖心入聖道，堅信堅法及餘趣人，見行過患，觀涅槃寂滅，如實觀苦集滅道，未得欲得、未解欲解、未證欲證，修道離煩惱。無學人欲得阿羅漢，未得聖法欲得，修道。若實人若趣，無癡，是名無癡善根報法。</p>
<p>三善根，幾見斷、幾思惟斷、幾非見斷非思惟斷？一切非見斷非思惟斷。</p>
<p>三善根，幾見斷因、幾思惟斷因、幾非見斷非思惟斷因？一切非見斷非思惟斷因。</p>
<p>三善根，幾欲界繫、幾色界繫、幾無色界繫、幾不繫？二欲界繫，一四分或欲界繫或色界繫或無色界繫或不繫。云何二欲界繫？無貪、無恚，名二欲界繫。云何一四分或欲界繫或色界繫或無色界繫或不繫？無癡善根，名一四分或欲界繫或色界繫或無色界繫或不繫。云何無癡善根欲界繫？欲漏有漏無癡善根，名欲界繫。云何無癡善根色界繫？色漏有漏無癡善根，名色界繫。云何無癡善根無色界繫？無色漏有漏無癡善根，名無色界繫。云何無癡善根不繫？聖無漏無癡善根，名不繫。</p>
<p>三善根，幾過去、幾未來、幾現在、幾非過去非未來非現在？一切三分或過去或未來或現在。云何無貪善根過去？無貪善根生已滅，名過去。云何無貪善根未來？無貪善根未生未出，名未來。云何無貪善根現在？無貪善根生未滅，名現在。無恚、無癡亦如是。</p>
</div>
<div class='div-pin'><a id='mulu17' />
<p class='h2'>舍利弗阿毘曇論問分大品第九</p><p>問曰：幾大？答曰：四。何等四？地、水、火、風大。云何地大？二地大，內地大、外地大。云何內地大？若身內別堅受堅，骨齒爪髮毛、妍膚肌皮筋、脾腎肝肺心、腸胃大腸小腸、大腹小腹糞穢，此身及餘內受堅，名內地大。云何外地大？外非受堅，銅鐵鉛錫白鑞、金銀真珠琉璃珂貝璧玉珊瑚、錢性寶貝珠、沙石土鹹鹵石、糞掃灰土地、草木枝葉莖節，及餘外非受堅，名外地大。如是內地大、外地大，名地大。</p>
<p>云何水大？二水大，內水大、外水大。云何內水大？身內受水，膩涎癊、膽肝肪髓腦、脂[月*冊]涕唾膿血小便，及餘身內受水潤等，名內水大。云何外水大？若外水膩非受，蘇油生酥、蜜黑石蜜、乳酪酪漿、醪酒甘蔗酒蜜酒，及餘外水膩非受，名外水大。如是內水大、外水大，名水大。</p>
<p>云何火大？二火大，內火大、外火大。云何內火大？身內火受熱，若熱、能令熱、身熱內燋，若服食飲等消，及餘身內別受火，名內火大。云何外火大？外火非受熱，火熱日熱珠熱、舍熱牆熱山熱、穀氣熱草熱木熱、牛屎糞熱，及餘外火熱非受，名外火大。如是內火大、外火大，名火大。</p>
<p>云何風大？二風大，內風大、外風大。云何內風大？身受風，上風下風、依節風攣躄風骨節遊風、出息入息風，餘內別受風，名內風大。云何外風大？外風非受，東風南風西風北風、雜塵風不雜塵風、冷風熱風、黑風旋嵐風動地風，及餘外風非受，名外風大。如是內風大、外風大，名風大。</p>
<p>四大，幾色、幾非色？一切色。</p>
<p>四大，幾可見、幾不可見？一切不可見。</p>
<p>四大，幾有對、幾無對？一切有對。</p>
<p>四大，幾聖、幾非聖？一切非聖。</p>
<p>四大，幾有漏、幾無漏？一切有漏、一切有愛、一切有求、一切當取、一切有取、一切有勝。</p>
<p>四大，幾受、幾非受？一切二分或受或非受。云何地大受？地大若內，名地大受。云何地大受？地大業法煩惱所生報我分攝，名地大受。云何地大非受？外地大，名地大非受。水、火、風大亦如是。</p>
<p>四大，幾有報、幾無報？一切無報。</p>
<p>四大，幾心、幾非心？一切非心。</p>
<p>四大，幾心相應、幾非心相應？一切非心相應。</p>
<p>四大，幾心數、幾非心數？一切非心數。</p>
<p>四大，幾緣、幾非緣？一切非緣。</p>
<p>四大，幾共心、幾不共心？一切不共心、一切不隨心轉。</p>
<p>四大，幾業、幾非業？一切非業。</p>
<p>四大，幾業相應、幾非業相應？一切非業相應。</p>
<p>四大，幾共業、幾非共業？一切不共業、一切不隨業轉。</p>
<p>四大，幾因、幾非因？一切因。</p>
<p>四大，幾有因、幾無因？一切有因、一切有緒、一切有緣、一切有為。</p>
<p>四大，幾知、幾非知？一切知，如事知見。</p>
<p>四大，幾識、幾非識？一切識，如事識；一切了，如事知見。</p>
<p>四大，幾斷智知、幾非斷智知？一切非斷智知。</p>
<p>四大，幾修、幾非修？一切非修。</p>
<p>四大，幾證、幾非證？一切證，如事知見。</p>
<p>四大，幾善、幾不善、幾無記？一切無記。</p>
<p>四大，幾學、幾無學、幾非學非無學？一切非學非無學。</p>
<p>四大，幾報、幾報法、幾非報非報法？一切二分或報或非報非報法。云何地大報？地大受，名地大報。云何地大報？地大業法煩惱所生報我分攝，名地大報。云何地大非報非報法？外地大，名地大非報非報法。水、火、風大亦如是。</p>
<p>四大，幾見斷、幾思惟斷、幾非見斷非思惟斷？一切非見斷非思惟斷。</p>
<p>四大，幾見斷因、幾思惟斷因、幾非見斷非思惟斷因？一切三分或見斷因或思惟斷因或非見斷非思惟斷因。云何地大見斷因？若見斷法報地大，名地大見斷因。云何地大思惟斷因？思惟斷因法報地大，是名地大思惟斷因。云何地大非見斷非思惟斷因？善法報地大非報非報法，名地大非見斷非思惟斷因。水、火、風大亦如是。</p>
<p>四大，幾欲界繫、幾色界繫、幾無色界繫、幾不繫？一切二分或欲界繫或色界繫。云何地大欲界繫？欲漏有漏地大，名欲界繫。云何地大色界繫？色漏有漏地大，名色界繫。水、火、風大亦如是。</p>
<p>四大，幾過去、幾未來、幾現在？一切三分或過去或未來或現在。云何地大過去？地大生已滅，名過去。云何地大未來？地大未生未出，名未來。云何地大現在？地大生未滅，名現在。水、火、風大亦如是。</p>
</div>
<div class='div-pin'><a id='mulu18' />
<p class='h2'>舍利弗阿毘曇論問分優婆塞品第十</p><p>問曰：是優婆塞耶？答曰：是。誰優婆塞？是佛優婆塞。何等佛？釋迦牟尼佛。何所勳是優婆塞？謂法。何等法？離欲。何等離欲？滅盡。何等滅盡？涅槃。齊幾名為優婆塞？若人諸根男相具足，心無錯亂，不為苦所逼，欲作優婆塞，向尊上，心向彼為主，依於捨，彼喜樂，彼法輪未轉未有眾僧，口受二教：歸依佛、歸依法。受此二語已，即名優婆塞。如偈說：</p>

<div class="lg regular" style="margin-left:1em;"><div class='lg-row'>「離垢煩惱使，　證第一常寂，</div>
<div class='lg-row'>降伏稱無量，　為彼提謂說。</div>
<div class='lg-row'>歸佛及歸法，　離垢無上寶，</div>
<div class='lg-row'>未有第三寶，　教令依二寶。</div>
<div class='lg-row'>非為欲損彼，　大仙無所悋，</div>
<div class='lg-row'>此法義應爾，　大仙不毀僧。」</div>
</div><p>法輪既轉，便有聖眾，即說三語，口受三教：歸依佛、歸依法、歸依僧。受此三語已，即名優婆塞。如佛說：</p>

<div class="lg regular" style="margin-left:1em;"><div class='lg-row'>「歸依處眾多，　山巖及樹木，</div>
<div class='lg-row'>園林及神寺，　斯由苦所逼；</div>
<div class='lg-row'>此歸非安隱，　此歸非為上，</div>
<div class='lg-row'>非歸依此處，　能離一切苦。</div>
<div class='lg-row'>若歸佛法僧，　正觀四真諦，</div>
<div class='lg-row'>苦由於集生，　能滅於苦集。</div>
<div class='lg-row'>八正安隱道，　必至甘露處，</div>
<div class='lg-row'>此歸最為安，　此歸最為上，</div>
<div class='lg-row'>歸依於此處，　能離一切苦。」</div>
</div><p>問曰：優婆塞幾戒？答曰：五。何等五？盡壽不殺生，是優婆塞戒。盡壽不盜，是優婆塞戒。盡壽不邪婬，是優婆塞戒。盡壽不妄語，是優婆塞戒。盡壽不飲酒，是優婆塞戒。如是優婆塞五戒，盡壽受持不得違犯。齊幾為持戒優婆塞？若優婆塞於此五戒中常持戒，護行、近行、不缺行、不亂行、不濁行、不雜行、隨順戒行，齊是名持戒優婆塞。如偈說：</p>

<div class="lg regular" style="margin-left:1em;"><div class='lg-row'>「智人能持戒，　悕望於三樂，</div>
<div class='lg-row'>尊重得利益，　終受天上樂。</div>
<div class='lg-row'>見如是等處，　智者能離惡，</div>
<div class='lg-row'>利根持淨戒，　常得第一樂。」</div>
</div><p>云何殺生？若生眾生想，故斷眾生命。死時未到、到時未死，教令殺害斷命勿令活，彼語聞已、過彼時已、滅彼生已仆地。如此身業、口業，是眾生，故斷眾生命、當斷、不定斷，彼是殺生業。若行彼業者，是名殺生人。云何不殺生優婆塞戒？若於彼業不樂、遠離、不作、護不犯、斷根、捨不善、堪忍行善，名不殺生是優婆塞戒。如佛說：</p>

<div class="lg regular" style="margin-left:1em;"><div class='lg-row'>「不殺亦不教，　亦不勸他殺，</div>
<div class='lg-row'>諸定及驚怖，　及與大名稱，</div>
<div class='lg-row'>於一切眾生，　盡捨諸刀杖。」</div>
</div><p>云何不與取？若有人不與取，若村中若山澤，不與，盜心取他物。若共他行、若共相交劫取他物想，起盜心、悕望、愛護、作己有。如是身業、口業，取去取來，離本家、移處、壞封幟、出界，彼業是不與取。若行彼業者，名不與取人。云何不盜是優婆塞戒？於彼業不樂、遠離、不作、護戒不犯、斷根、捨不善根、堪忍行善，是名不盜優婆塞戒。如佛說：</p>

<div class="lg regular" style="margin-left:1em;"><div class='lg-row'>「不盜亦不教，　不取不持去，</div>
<div class='lg-row'>亦不勸他取，　離諸不與取。」</div>
</div><p>云何邪婬？若有邪行人，若有母護、父護、兄護、弟護、姊護、妹護、自護、法護、姓護、親里護、信要護，乃至花鬘護，若共如此宿、共行欲法；若自妻非道行，彼業是邪行。若行彼業者，是名邪行人。云何不邪婬是優婆塞戒？若於彼業不樂、遠離、不作、護戒不犯、斷根、捨不善、堪忍行善，是名不邪婬是優婆塞戒。如佛說：</p>

<div class="lg regular" style="margin-left:1em;"><div class='lg-row'>「離婬不淨行，　觀欲如火坑，</div>
<div class='lg-row'>雖未能離欲，　足不犯他妻。」</div>
</div><p>云何妄語？若有人妄語，若伴中、眾中、親里中、貴人中、國主前，若人倩人為證，如所知說。彼人不知言知、知言不知、見言不見、不見言見，若自為為他，若為財於眾中故作妄語，隱所忍、隱所欲、隱所覺、隱所想、隱心知，不見言見、見言不見、不聞言聞、聞言不聞、不覺言覺、覺言不覺、不識言識、識言不識，先欲妄語、語時知妄語、語竟知妄語。如是虛誑意，以為財故，若集聲音句言語口教，是妄語業。若行彼業者，是名妄語人。云何不妄語是優婆塞戒？於彼業不樂、遠離、不作、護戒不犯、斷根、捨不善、堪忍行善，是名不妄語是優婆塞戒。如佛說：</p>

<div class="lg regular" style="margin-left:1em;"><div class='lg-row'>「若伴若眾中，　一一不妄語，</div>
<div class='lg-row'>不說不勸教，　離一切虛妄。」</div>
</div><p>云何飲酒放逸處？若有飲酒放逸處，若酒、醪酒、甘蔗酒、蒲桃酒、蜜酒，及餘物酒，若飲酒若愛樂酒灑身乃至草葉一渧，彼業是飲酒放逸處。若行彼業者，是名飲酒放逸人。云何不飲酒不放逸是優婆塞戒？若於彼業不樂、遠離、不作、護戒不犯、斷根、捨不善根、堪忍行善，名不飲酒不放逸處是優婆塞戒。如佛說：</p>

<div class="lg regular" style="margin-left:1em;"><div class='lg-row'>「聖言當離酒，　亦勿與他酒，</div>
<div class='lg-row'>不飲不勸樂，　知此放逸處。</div>
<div class='lg-row'>知此不善門，　憍慠愚者然，</div>
<div class='lg-row'>知此處不善，　戒德自防護。</div>
<div class='lg-row'>不殺亦不盜，　實語不飲酒，</div>
<div class='lg-row'>不婬斷欲法，　不夜非時食。</div>
<div class='lg-row'>謙卑不高床，　息聽止觀樂，</div>
<div class='lg-row'>不花鬘塗香，　如是名八齋。</div>
<div class='lg-row'>隨彼時持齋，　智人隨食施，</div>
<div class='lg-row'>飲食供養僧，　不放逸貪著。</div>
<div class='lg-row'>供養於父母，　如法求財物，</div>
<div class='lg-row'>以自修家業，　得生日光天。」</div>
</div><p>五戒，幾色、幾非色？一切色。五戒，幾可見、幾不可見？一切不可見。</p>
<p>五戒，幾有對、幾無對？一切無對。五戒，幾聖、幾非聖？一切非聖。</p>
<p>五戒，幾有漏、幾無漏？一切有漏、一切有愛、一切有求、一切當取、一切有取、一切有勝。</p>
<p>五戒，幾受、幾非受？一切非受、一切外。</p>
<p>五戒，幾有報、幾無報？一切有報。</p>
<p>五戒，幾心、幾非心？一切非心。</p>
<p>五戒，幾心相應、幾非心相應？一切非心相應。</p>
<p>五戒，幾心數、幾非心數？一切非心數。</p>
<p>五戒，幾緣、幾非緣？一切非緣。</p>
<p>五戒，幾共心、幾不共心？一切不共心、一切不隨心轉。</p>
<p>五戒，幾業、幾非業？一切業。</p>
<p>五戒，幾業相應、幾非業相應？一切非業相應。</p>
<p>五戒，幾共業、幾非共業？一切不共業、一切不隨業轉。</p>
<p>五戒，幾因、幾非因？一切因。</p>
<p>五戒，幾有因、幾無因？一切有因、一切有緒、一切有緣、一切有為。</p>
<p>五戒，幾知、幾非知？一切知，如事知見。</p>
<p>五戒，幾識、幾非識？一切識，意識如事識；一切解、一切了。</p>
<p>五戒，幾斷智知、幾非斷智知？一切非斷智知。</p>
<p>五戒，幾修、幾非修？一切修。</p>
<p>五戒，幾證、幾非證？一切證，知見如事。</p>
<p>五戒，幾善、幾不善、幾無記？一切善。</p>
<p>五戒，幾學、幾無學、幾非學非無學？一切非學非無學。</p>
<p>五戒，幾報、幾報法、幾非報非報法？一切報法。</p>
<p>五戒，幾見斷、幾思惟斷、幾非見斷非思惟斷？一切非見斷非思惟斷。</p>
<p>五戒，幾見斷因、幾思惟斷因、幾非見斷非思惟斷因？一切非見斷非思惟斷因。</p>
<p>五戒，幾欲界繫、幾色界繫、幾無色界繫、幾不繫？一切欲界繫。</p>
<p>五戒，幾過去、幾未來、幾現在、幾非過去非未來非現在？一切三分或過去或未來或現在。云何不殺戒過去？不殺戒生已滅，名過去。云何不殺戒未來？不殺戒未生未出，名未來。云何不殺戒現在？不殺戒生未滅，名現在。乃至不飲酒不放逸戒亦如是。</p>
</div></div>
<p class='juan'>舍利弗阿毘曇論卷第六<span class='note-inline'>(問分第一十品竟)</span></p>
</div><!-- end of div[@id='body'] -->
</body></html>