<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛王菩薩祕密念誦儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1132
<p class='juan'><a id='mulu1' />金剛王菩薩祕密念誦儀軌一卷</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-jing'><p>我今愍念一切求等覺者。或不知此祕密瑜伽速成佛法。於三大阿僧祇劫忍諸苦行。不至無上菩提。我愍是故。於金剛頂百千頌中。略說毘盧遮那如來自性成就法身金剛界大圓鏡智流出他受用異名金剛王菩薩念誦儀軌。以三密修行大印等。能令真言行菩薩。速證如來等覺之位。獲得薩婆若智。住大普賢地。於無盡生死界。調伏一切有情。悉令安住無上菩提。而無疲倦。先應簡擇通達金剛頂瑜伽阿闍梨。求受五部灌頂。或持明灌頂。若不解簡擇者則自墜失。既遇真實阿闍梨應生如來出現之想。所有上妙世間資具悉應奉獻。何以故此最上乘法。三世諸佛所共遵承故。於此法中一一諮問。悉令曉悟曼荼羅法畫像法自灌頂法息災等五種祕密四印大印。一印五智成身三密加持祕密供養。皆須通達。若真言行菩薩。當住大菩提心。所作功德迴向等覺果故。大悲利益速得成佛。若異此者。非但不得悉地。是名謗一切佛。決定墮三惡趣。若所為所作皆為菩提利益有情。意所求願無不成就。真言者受法已。應建立道場安置尊像著新淨衣。依瑜伽法四時念誦。乃至二時必不可闕。常與適悅三摩地相應。凡初入道場禮佛長跪。以二手如開敷蓮華。此名淨器界真言印真言曰。</p>
<p class="dharani">唵囉儒播蘖多<span class='note-inline'>(入)</span>薩嚩達莫</p>
<p>不易前印誦淨三業真言。加持四處真言曰<span class='note-inline'>(所謂心額唯頂上散即是)</span>。</p>
<p class="dharani">唵娑嚩<span class='note-inline'>(二合)</span>婆嚩輸<span class='note-inline'>(輸律反)</span>鐸薩嚩達麼娑嚩<span class='note-inline'>(二合)</span>婆嚩輸度撼</p>
<p>次即結金剛起印。以二手金剛拳。檀慧互相鉤。進力以頭側相拄。欲結此印。先於二手心舌。觀五智金剛杵。以印三舉。誦此真言警覺盡虛空界一切如來真言曰。</p>
<p class="dharani">唵嚩日嚧<span class='note-inline'>(二合)</span>底瑟姹<span class='note-inline'>(二合)</span></p>
<p>每一舉誦一遍已。即觀諸佛數如恒沙滿虛空界。然後長舒二臂於頂上。金剛合掌長展二足。以身委地。禮東方不動如來。以身奉獻真言曰。</p>
<p class="dharani">唵薩嚩怛他蘖多布祖<span class='note-inline'>(引)</span>鉢娑他<span class='note-inline'>(二合)</span>曩也<span class='note-inline'>(二合)</span>答麼<span class='note-inline'>(二合)</span>南涅哩也<span class='note-inline'>(二合)</span>多夜<span class='note-inline'>(引)</span>彌薩嚩怛他蘖多嚩日囉<span class='note-inline'>(二合)</span>薩怛嚩<span class='note-inline'>(二合)</span>地瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]吽</p>
<p>作如是念。為欲承事供養一切如來故。我今獻己身。惟願一切如來哀愍故。又歛二足。以金剛合掌置於心上。以額著地。禮南方寶生如來。以身奉獻真言曰。</p>
<p class="dharani">唵薩嚩怛他蘖多布惹鼻曬迦<span class='note-inline'>(引)</span>也答麼<span class='note-inline'>(二合)</span>南涅哩也<span class='note-inline'>(二合)</span>多夜<span class='note-inline'>(引)</span>彌薩嚩怛他<span class='note-inline'>(引去)</span>蘖多嚩日囉<span class='note-inline'>(二合)</span>囉怛曩<span class='note-inline'>(二合)</span>鼻詵左娑嚩<span class='note-inline'>(二合)</span>[牟*含]怛[口*洛]<span class='note-inline'>(二合入)</span></p>
<p>作如是念。為欲供養一切如來求請灌頂。我今奉獻己身。願一切如來以金剛寶與我灌頂。又以合掌置於頂上。以口著地。禮西方無量壽如來。以身奉獻真言曰。</p>
<p class="dharani">唵薩嚩怛他蘖多布惹鉢囉<span class='note-inline'>(二合)</span>靺哆曩也怛麼<span class='note-inline'>(二合)</span>南涅哩也<span class='note-inline'>(二合)</span>多夜<span class='note-inline'>(引)</span>彌薩嚩怛他蘖多嚩日囉<span class='note-inline'>(二合)</span>達麼鉢囉<span class='note-inline'>(二合)</span>靺哩哆<span class='note-inline'>(二合)</span>也[牟*含]訖利<span class='note-inline'>(二合)</span></p>
<p>作如是念。我今為展轉供養一切如來故。奉獻己身。願一切如來為我轉金剛法輪又以金剛合掌置於心上。以頂著地。禮北方不空成就如來奉獻真言曰。</p>
<p class="dharani">唵薩嚩怛他蘖多布惹羯磨尼阿<span class='note-inline'>(引)</span>答麼<span class='note-inline'>(二合)</span>南涅哩也<span class='note-inline'>(二合)</span>多夜<span class='note-inline'>(引)</span>彌薩嚩怛他蘖多嚩日囉<span class='note-inline'>(二合)</span>羯磨俱嚕[牟*含]噁</p>
<p>作如是念。我今為供養一切如來作事業故。奉獻己身。願一切如來為我作金剛事業次以右膝著地。結金剛持印。以印置於頂上。想普禮一切如來及菩薩足。左覆右仰。大小指互相鉤。是為持印真言曰。</p>
<p class="dharani">唵嚩日囉<span class='note-inline'>(二合)</span>勿<span class='note-inline'>(微一反)</span></p>

<div class="lg regular"><div class='lg-row'>次隨喜勸請　迴向及發願</div>
<div class='lg-row'>然後半跏坐　二手金剛拳</div>
<div class='lg-row'>置於二膝上　心舌及二手</div>
<div class='lg-row'>吽字騰金光　猶如婆伽梵</div>
<div class='lg-row'>住於說法相　身處淨月輪</div>
<div class='lg-row'>如敷明鏡坐　光明遍法界</div>
<div class='lg-row'>普淨有情界　即以麼吒眼</div>
<div class='lg-row'>瞻視虛空佛　旋轉視八方</div>
<div class='lg-row'>散射金剛焰　結界及辟除</div>
<div class='lg-row'>處等金剛城</div>
</div><p>次住四無量心三摩地。於心月輪中觀羯磨金剛。以大悲心斷一切有情苦。觀羯磨輪周遍法界真言曰。</p>
<p class="dharani">唵摩訶迦嚕拏也薩頗<span class='note-inline'>(二合)</span>囉</p>
<p>次運慈心。以羯磨輪遍有情界。與無量樂真言曰。</p>
<p class="dharani">唵摩訶每底哩夜<span class='note-inline'>(三合引)</span>薩頗<span class='note-inline'>(二合)</span>羅</p>
<p>次以喜心運羯磨輪。遍有情界真言曰。</p>
<p class="dharani">唵薩嚩輸馱鉢囉<span class='note-inline'>(二合)</span>母那薩頗<span class='note-inline'>(二合)</span>囉</p>
<p>次運捨心羯磨輪遍有情界。成就大捨真言曰。</p>
<p class="dharani">唵摩呼閉訖灑<span class='note-inline'>(二合)</span>薩頗<span class='note-inline'>(二合)</span>囉</p>
<p>次結金剛合掌印二手十度右壓左互相交即成誦金剛合掌真言曰。</p>
<p class="dharani">唵嚩日㘓<span class='note-inline'>(二合)</span>惹里</p>
<p>即以此前印。便為金剛嚩誦金剛嚩真言曰。</p>
<p class="dharani">唵嚩日囉<span class='note-inline'>(二合)</span>滿馱</p>
<p>次結開心印。先於右乳上想怛囉<span class='note-inline'>(二合)</span>字。左乳上安吒字。想此二字如戶扇。以前縛印拍心上。三掣開之真言曰。</p>
<p class="dharani">唵嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒<span class='note-inline'>(半音呼之)</span></p>
<p>次當前一肘觀八葉蓮華。於其華上置噁字。放大光明如水精白色。即以金剛縛出二風。如捻取其字置心殿中真言曰。</p>
<p class="dharani">唵嚩日囉<span class='note-inline'>(二合)</span>吠舍噁</p>
<p>安其字已歷然在心。</p>
<p>次以金剛縛。並屈二空入掌。以二風各屈拄二空背。以印觸胸真言曰。</p>
<p class="dharani">唵嚩日囉<span class='note-inline'>(二合)</span>母瑟致<span class='note-inline'>(二合)</span>[牟*含]</p>
<p>以是閉心門已想其字分明住。</p>
<p>次結普賢三麼耶印。金剛縛申合二火真言曰誦一遍。</p>
<p class="dharani">唵三麼耶薩怛鑁<span class='note-inline'>(二合)</span></p>
<p>次結悅喜三麼耶印。如前縛。忍願入掌交合。地空皆合竪。以此大欲箭。射彼三乘種真言曰。</p>
<p class="dharani">唵三麼耶斛素囉多薩怛鑁<span class='note-inline'>(三合)</span></p>
<p>次結勝三世印。以二手金剛拳。檀慧背相鉤。二風各正直真言曰。</p>
<p class="dharani">唵遜婆<span class='note-inline'>(去)</span>[寧*頁]遜婆[寧*頁]吽<span class='note-inline'>(短呼下同)</span>仡哩<span class='note-inline'>(二合)</span>恨拏<span class='note-inline'>(二合)</span>仡哩<span class='note-inline'>(二合)</span>恨拏<span class='note-inline'>(二合)</span>吽仡哩<span class='note-inline'>(二合)</span>恨拏<span class='note-inline'>(二合)</span>播也吽阿<span class='note-inline'>(引)</span>曩也斛婆誐鑁嚩日囉<span class='note-inline'>(二合)</span>吽泮吒<span class='note-inline'>(半音)</span></p>
<p>以是印左旋成辟除。右旋成結界。</p>
<p>次結定印。二羽外相叉仰置齊下。以進力捻禪智真言曰。</p>
<p class="dharani">唵三摩地鉢納銘<span class='note-inline'>(二合)</span>紇唎<span class='note-inline'>(二合)</span></p>
<p>端身正坐作是思惟。一切諸法從自心起。從本已來皆無所有。入寂滅定已。即復觀虛空中無數諸佛。猶如大地滿成胡麻不可稱數。時彼諸佛各舒右手。彈指警覺告行者言。善男子汝所證者。一道清淨未證一切智海。應當憶念菩提之心。成就普賢一切行願。行者聞警覺已。自觀己身。於諸佛前一一作禮。而白佛言。云何名菩提心。諸佛告言汝觀心中字門。本性清淨如淨滿月。授與真言曰。</p>
<p class="dharani">唵質多鉢囉<span class='note-inline'>(二合)</span>底吠鄧迦嚕彌</p>
<p>行者承旨默誦一遍。即觀自心如淨滿月。爾時諸佛復作是言。善男子菩提之心體相如此。復授真言曰。</p>
<p class="dharani">唵冐地質多母怛波<span class='note-inline'>(二合)</span>娜夜彌</p>
<p>行者默誦一遍已作是思惟。菩提之心體性竪固。即於月輪上觀五智金剛杵真言曰。</p>
<p class="dharani">唵底瑟姹<span class='note-inline'>(二合)</span>嚩日囉<span class='note-inline'>(二合)</span></p>
<p>觀金剛猶如金色。放淨光明在月輪中。猶如水精內外明徹。又觀此嚩日囉<span class='note-inline'>(二合)</span>廣大周法界真言曰。</p>
<p class="dharani">唵薩頗<span class='note-inline'>(二合)</span>囉嚩日囉<span class='note-inline'>(二合)</span></p>
<p>又觀嚩日囉<span class='note-inline'>(二合)</span>漸漸却歛所在虛空中諸如來合同一體。量等己身而止真言曰。</p>
<p class="dharani">唵僧賀囉嚩日囉<span class='note-inline'>(二合)</span></p>
<p>復應作是思惟。我今此身成金剛身真言曰。</p>
<p class="dharani">唵嚩日囉<span class='note-inline'>(二合)</span>怛麼<span class='note-inline'>(二合)</span>俱撼</p>
<p>自知是五智金剛。則又變成本尊身。身有四臂。上二住端箭勢。下右手仰當心持金剛杵。下左手為金剛拳。安左腰側持金剛鈴。顰眉口微笑白色。戴五佛冠緋裙天衣。半跏坐月輪中蓮華上。即結根本印以二手金剛拳檀慧進力反相鉤即是彼印誦真言曰。</p>
<p class="dharani">吒枳吽惹</p>
<p>以印加持心額喉頂四處已。即結金剛界自在印。堅固縛申二火。屈初分相拄。舒二風附背真言曰。</p>
<p class="dharani">唵步欠</p>
<p>當以印安於頂上誦前真言。</p>
<p>次又安額真言曰。</p>
<p class="dharani">唵嚩日囉<span class='note-inline'>(二合)</span>薩怛嚩<span class='note-inline'>(二合)</span></p>
<p>次安頂右真言曰。</p>
<p class="dharani">唵嚩日囉<span class='note-inline'>(二合)</span>囉怛那<span class='note-inline'>(二合)</span></p>
<p>次安頂後真言曰。</p>
<p class="dharani">唵嚩日囉<span class='note-inline'>(二合)</span>達麼</p>
<p>次安頂左真言曰。</p>
<p class="dharani">唵嚩日囉<span class='note-inline'>(二合)</span>羯磨</p>
<p>次以金剛拳當額。分向頂後。申二風三相繞。便自地輪歷展。從兩肩下為鬘帶勢。真言曰。</p>
<p class="dharani">唵嚩日囉<span class='note-inline'>(二合)</span>麼隷避詵者[牟*含]</p>
<p>次想唵砧二字在二風面。唵右砧。左出綠色光如抽藕絲。便以綠索於心上三繞。次背臍二膝。又却至臍次腰後次心。次右左兩肩。次頸次額次頂。後便如前垂天衣勢。并誦唵砧二字。次作悅喜契金剛縛三拍真言曰。</p>
<p class="dharani">唵嚩日囉<span class='note-inline'>(二合)</span>覩使也<span class='note-inline'>(二合)</span>斛<span class='note-inline'>(引)</span></p>
<p>即觀淨月輪中觀斛字。變為本尊。便結金剛入印。縛已二空並入掌中真言曰。</p>
<p class="dharani">唵嚩日囉<span class='note-inline'>(二合)</span>薩怛嚩<span class='note-inline'>(二合)</span>惡</p>
<p>又誦此真言曰。</p>
<p class="dharani">唵嚩日囉<span class='note-inline'>(二合)</span>薩怛嚩<span class='note-inline'>(二合)</span>涅哩<span class='note-inline'>(二合)</span>捨也</p>
<p>次以四印四明召入身。以前悅喜三昧耶。二火為四攝真言曰。</p>
<p class="dharani">弱吽鑁斛</p>
<p>前所觀者為之法身。今所觀者為之智身。相合表一體故。次應以此心供養門莊嚴世界。</p>

<div class="lg regular"><div class='lg-row'>壇中觀白蓮　妙色金剛莖</div>
<div class='lg-row'>八葉具鬚蘂　眾寶自莊嚴</div>
<div class='lg-row'>常出無量光　百千眾蓮遶</div>
<div class='lg-row'>其上復觀想　大覺師子座</div>
<div class='lg-row'>寶王以挍飾　在大宮殿中</div>
<div class='lg-row'>寶柱皆行列　遍有諸幢蓋</div>
<div class='lg-row'>珠鬘等交絡　垂懸妙寶衣</div>
<div class='lg-row'>周匝香花雲　及與眾寶雲</div>
<div class='lg-row'>普雨雜華等　繽紛以嚴地</div>
<div class='lg-row'>諧韻天妙聲　而奏諸音樂</div>
<div class='lg-row'>宮中想淨妙　賢瓶與閼伽</div>
<div class='lg-row'>寶樹王開敷　照以魔尼燈</div>
<div class='lg-row'>三昧總持地　自在之婇女</div>
<div class='lg-row'>佛波羅蜜等　菩提妙嚴華</div>
<div class='lg-row'>方便作眾妓　歌詠妙法音</div>
<div class='lg-row'>以我功德力　如來加持力</div>
<div class='lg-row'>及以法界力　普供養而住</div>
</div><p>即誦大虛空庫明真言曰。</p>
<p class="dharani">唵誐誐那三婆嚩嚩日囉<span class='note-inline'>(二合)</span>斛</p>
<p>誦三遍所生善願皆得成就。</p>
<p>次於壇中師子座上月輪中。觀唵字成本尊。於本尊前安麼字。為意生金剛。右安賀<span class='note-inline'>(引)</span>為計里枳羅金剛。後安蘇為愛樂金剛。左安佉為意氣金剛。於西北隅安嚩為意生金剛女。東北隅安日囉<span class='note-inline'>(二合)</span>為計里枳黎金剛女。東南隅安薩為愛樂金剛女。西南隅安怛嚩<span class='note-inline'>(二合)</span>為意氣金剛女。東門中安弱為色菩薩。南門中安吽為聲菩薩。西門中安鑁為香菩薩。北門中安斛<span class='note-inline'>(引)</span>為味菩薩。外院西北角安素為時春菩薩。東北角安囉為時雨菩薩。東南角安多為時秋菩薩。西南角安薩怛鑁<span class='note-inline'>(三合)</span>為時冬菩薩。次於畫像心安唵字。此字兩邊安弱字成本尊。即結鉤索鎖鈴等印迎請。</p>

<div class="lg regular"><div class='lg-row'>二手金剛拳　地輪反相鉤</div>
<div class='lg-row'>二風各正直　右風屈如鉤</div>
<div class='lg-row'>結已誦真言　以右風三招</div>
<div class='lg-row'>是為金剛鉤　即誦真言曰</div>
</div><p class="dharani">唵嚩日囉<span class='note-inline'>(二合)</span>矩勢弱</p>

<div class="lg regular"><div class='lg-row'>不易此前印　二風面相合</div>
<div class='lg-row'>相蹙令如環　是為金剛索</div>
</div><p>真言曰。</p>
<p class="dharani">唵嚩日囉<span class='note-inline'>(二合)</span>跛捨吽</p>

<div class="lg regular"><div class='lg-row'>不易於索印　二風反相鉤</div>
<div class='lg-row'>是為金剛鎖　即誦真言曰</div>
</div><p class="dharani">唵嚩日囉<span class='note-inline'>(二合)</span>薩怖<span class='note-inline'>(二合)</span>吒鑁</p>

<div class="lg regular"><div class='lg-row'>不改此前印　二地及二風</div>
<div class='lg-row'>悉使面相合　是為金剛鈴</div>
</div><p>真言曰。</p>
<p class="dharani">唵嚩日囉<span class='note-inline'>(二合)</span>健吒斛</p>

<div class="lg regular"><div class='lg-row'>由結金剛鉤　即便降本尊</div>
<div class='lg-row'>由金剛索印　能引於聖者</div>
<div class='lg-row'>由金剛鎖印　便能令止住</div>
<div class='lg-row'>由結金剛鈴　能悅喜諸聖</div>
</div><p>次應獻閼伽。以金剛合掌印。平側向左。與真言俱以按其器然獻之。真言曰。</p>
<p class="dharani">唵跛囉麼素佉捨也娑攞里多曩麼帶嘌娑囉弭多曩麼弭婆誐挽耽弱吽鑁斛係鉢囉<span class='note-inline'>(二合)</span>底車句素漫惹悋曩託</p>
<p>次以左金剛拳置腰側。右金剛拳仰當心。真言曰。</p>
<p class="dharani">斛嚩日囉<span class='note-inline'>(二合)</span>薩怛鑁<span class='note-inline'>(三合)</span>索囉多薩怛鑁<span class='note-inline'>(三合)</span></p>
<p>即以金剛王印。以左拳為執弓勢。右為引箭勢。是為意生金剛印真言曰。</p>
<p class="dharani">唵嚩日囉<span class='note-inline'>(二合)</span>薩怛吠<span class='note-inline'>(二合)</span>吽</p>
<p>次以二金剛拳。右押左交臂抱胸。是為計里枳羅金剛印真言曰。</p>
<p class="dharani">唵嚩日囉<span class='note-inline'>(二合)</span>計里吉黎</p>
<p>次以左金剛拳承右肘。右拳竪之如幢相。是為愛金剛印真言曰。</p>
<p class="dharani">唵<span class='corr'>嚩</span>日囉<span class='note-inline'>(二合)</span>儗里斛</p>
<p>次以二拳各安腰側。是為意氣金剛印真言曰<span class='note-inline'>(左顧為之)</span>。</p>
<p class="dharani">唵嚩日囉<span class='note-inline'>(二合)</span>蘖迷呬儞</p>
<p>次以前挽弓勢。稍向下柔軟為之。是為意生金剛女印真言曰。</p>
<p class="dharani">弱嚩日囉<span class='note-inline'>(二合)</span>涅哩<span class='note-inline'>(二合)</span>瑟致<span class='note-inline'>(二合)</span>娑也計麼吒</p>
<p>次如前抱勢柔軟為之。是為計里金剛女印真言曰。</p>
<p class="dharani">吽嚩日囉<span class='note-inline'>(二合)</span>計里枳㘑吽</p>
<p>次如前幢印。是為愛金剛女印真言曰。</p>
<p class="dharani">鑁嚩日囉<span class='note-inline'>(二合)</span>抳薩麼<span class='note-inline'>(二合)</span>囉囉吒</p>
<p>次如前安二拳腰側。是為意氣金剛女印真言曰。</p>
<p class="dharani">斛嚩日囉<span class='note-inline'>(二合)</span>迦迷失嚩<span class='note-inline'>(二合)</span>哩怛囕<span class='note-inline'>(二合)</span></p>
<p>次以嚩上散。是為時春印真言曰。</p>
<p class="dharani">唵嚩日囉<span class='note-inline'>(二合)</span>布瑟閉<span class='note-inline'>(二合)</span></p>
<p>次二下散。是為時雨印真言曰。</p>
<p class="dharani">唵嚩日囉<span class='note-inline'>(二合)</span>度閉</p>
<p>次以縛以二空頭相捻。以安二目間。是為時秋金剛印真言曰。</p>
<p class="dharani">唵嚩日囉<span class='note-inline'>(二合)</span>路計</p>
<p>次以二塗胸。是為時冬金剛印真言曰。</p>
<p class="dharani">唵嚩日囉<span class='note-inline'>(二合)</span>巘提</p>
<p>次以前鉤。是為色印真言如前<span class='note-inline'>(已上同前唯女聲字為異)</span>。</p>
<p>次如索。是為聲印真言如前。次如前鎖。是為香印。次如前鈴。是為味印。</p>
<p>色真言曰。</p>
<p class="dharani">唵嚩日囉<span class='note-inline'>(二合)</span>央句始弱</p>
<p>聲真言曰。</p>
<p class="dharani">唵嚩日囉<span class='note-inline'>(二合)</span>跛勢吽</p>
<p>香真言曰。</p>
<p class="dharani">唵嚩日囉<span class='note-inline'>(二合)</span>商迦㘑鑁</p>
<p>味真言曰。</p>
<p class="dharani">唵嚩日囉<span class='note-inline'>(二合)</span>健[齒*來]斛</p>
<p>次如前金剛王印。以右拳向身旋轉。三四高聲誦真言。便能振動十方世界。一切佛菩薩加持行人。速與悉地真言曰。</p>
<p class="dharani">吒抧吽若</p>
<p>次以所舞拳安於心上。即能安慰十方世界真言曰。</p>
<p class="dharani">吽吒抧斛</p>
<p>次結根本印誦百字真言。或七遍或三遍或一遍。不解其印誦本真言七遍。即頂上散印百字真言曰。</p>
<p class="dharani">唵嚩日囉<span class='note-inline'>(二合一)</span>薩怛嚩<span class='note-inline'>(二合)</span>三麼耶麼努播攞也<span class='note-inline'>(二)</span>嚩日囉<span class='note-inline'>(二合)</span>薩怛嚩<span class='note-inline'>(二合)</span>底尾<span class='note-inline'>(二合)</span>努播底瑟宅<span class='note-inline'>(二合二)</span>涅哩<span class='note-inline'>(二合)</span>住<span class='note-inline'>(茶護反)</span>彌婆嚩<span class='note-inline'>(四)</span>素覩使喻<span class='note-inline'>(二合)</span>彌婆嚩<span class='note-inline'>(五)</span>阿努囉訖覩<span class='note-inline'>(二合)</span>彌婆嚩<span class='note-inline'>(六)</span>素補使喻<span class='note-inline'>(二合)</span>彌婆嚩<span class='note-inline'>(七)</span>薩嚩悉朕<span class='note-inline'>(提寢反)</span>彌鉢囉<span class='note-inline'>(二合)</span>也瑳<span class='note-inline'>(八)</span>薩嚩羯磨素者彌<span class='note-inline'>(九)</span>質多室唎<span class='note-inline'>(二合)</span>藥句嚧<span class='note-inline'>(十)</span>吽<span class='note-inline'>(十一)</span>呵呵呵呵斛<span class='note-inline'>(引十二)</span>薄誐鑁薩嚩怛他孽多嚩日囉<span class='note-inline'>(二合)</span>麼彌悶遮<span class='note-inline'>(十三)</span>嚩日唎<span class='note-inline'>(二合)</span>婆嚩<span class='note-inline'>(十四)</span>摩訶三麼也薩怛嚩<span class='note-inline'>(二合)</span>噁<span class='note-inline'>(引十五)</span></p>
<p>次以二手捧珠頂戴。然後却至心誦。加持念珠千轉真言七遍真言曰。</p>
<p class="dharani">唵嚩日囉<span class='note-inline'>(二合)</span>虞呬也<span class='note-inline'>(二合)</span>惹播三麼曳吽<span class='note-inline'>(引)</span></p>
<p>次當與瑜伽所說念誦。四種念中應以金剛念誦最為相應。或萬或千下至一百八遍。或過於萬住心定數。已後一切時中取初數為定。數限畢已。復陳內外供養。奉獻閼伽求自意願。復結三世勝印及誦本真言一遍。以印左旋一匝解所結界。復結初三磨耶印。置於頂上誦金剛解脫真言。奉送聖尊及其眷屬真言曰。</p>
<p class="dharani">唵嚩日囉<span class='note-inline'>(二合)</span>薩怛嚩<span class='note-inline'>(二合)</span>穆</p>
<p>奉送已。復結三昧耶印誦真言加持四處。灌頂被甲悅喜印等。出道場已於一切時但住大菩提心。或常持大印。即於現生得成等覺。何況諸果不成就耶。唯除不利益一切有情心。捨菩提心。餘所求善願無不剋獲。</p>

<p class='juan'>金剛王菩薩祕密念誦儀軌一卷</p></div>
</div><!-- end of div[@id='body'] -->
</body></html>