<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說一切如來名號陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1350
<div class='div-jing'>
<p class='juan'><a id='mulu1' />佛說一切如來名號陀羅尼經</p><p class="byline">西天譯經三藏朝散大夫試光祿卿明教大師臣法賢奉　詔譯</p><p>如是我聞。一時佛在摩伽陀國法野大菩提道場。初成正覺。與諸菩薩摩訶薩眾八萬人俱。復有八萬四千大梵天子亦在道場。悉皆圍繞瞻仰世尊。</p>
<p>爾時會中有菩薩摩訶薩名觀自在。從座而起偏袒右肩。右膝著地合掌向佛。而白佛言世尊。有一切如來名號陀羅尼。彼一切如來名號陀羅尼。乃是莊嚴劫賢劫星宿劫中。諸佛如來已說當說。我今承佛威力。亦為利益安樂諸眾生故樂欲宣說。唯願世尊加哀覆護。</p>
<p>爾時世尊讚觀自在菩薩摩訶薩言。善哉善哉觀自在。汝能為利益一切眾生發大悲心。如意宣說。時觀自在菩薩蒙佛許已。復白佛言世尊。若人欲誦彼陀羅尼。先當至誠誦諸佛如來名號。所謂寶師子自在如來寶雲如來。寶莊嚴藏如來師子大雲如來。雲師子如來須彌如來。師子吼如來師子利如來。梵音如來善愛如來。蓮華上如來燃燈如來。蓮華生如來遜那囉如來。持花如來持寶如來。法生如來日光如來。日照如來月光如來。無量藏如來無量莊嚴藏如來。無量光如來蓮華藏如來。天妙音如來拘枳羅音如來。如是等諸佛如來名號。若人得聞為他宣說。是人六十千劫不聞惡趣之名。何況墮於阿鼻地獄。時觀自在菩薩。說是諸佛如來名號已。即說陀羅尼曰。</p>
<p class="dharani">怛[寧*也]<span class='note-inline'>(切身下同)</span>他<span class='note-inline'>(引一)</span>拶覩囉<span class='note-inline'>(引)</span>尸<span class='note-inline'>(引)</span>帝踰<span class='note-inline'>(引)</span>惹<span class='note-inline'>(仁左切下同)</span>那設多薩賀薩囉<span class='note-inline'>(二合引)</span>尼<span class='note-inline'>(二)</span>惹咤<span class='note-inline'>(引)</span>婆<span class='note-inline'>(引)</span>囉末酤吒<span class='note-inline'>(引)</span>朗訖哩<span class='note-inline'>(二合)</span>多<span class='note-inline'>(引三)</span>馱<span class='note-inline'>(引)</span>囉尼莎<span class='note-inline'>(引)</span>賀<span class='note-inline'>(引四)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多母哩底<span class='note-inline'>(二合)</span>多<span class='note-inline'>(五)</span>馱<span class='note-inline'>(引)</span>囉尼<span class='note-inline'>(引)</span>莎<span class='note-inline'>(引)</span>賀<span class='note-inline'>(引六)</span>阿嚩路吉帝<span class='note-inline'>(引)</span>說囉<span class='note-inline'>(引)</span>野莎<span class='note-inline'>(引)</span>賀<span class='note-inline'>(引七)</span>薩哩嚩<span class='note-inline'>(二合)</span>怛他<span class='note-inline'>(引)</span>誐都<span class='note-inline'>(引)</span>烏瑟膩<span class='note-inline'>(二合)</span>沙<span class='note-inline'>(引八)</span>馱<span class='note-inline'>(引)</span>囉尼莎<span class='note-inline'>(引)</span>賀<span class='note-inline'>(引九)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多婆<span class='note-inline'>(引)</span>始多<span class='note-inline'>(十)</span>達哩摩<span class='note-inline'>(二合)</span>塞建<span class='note-inline'>(二合)</span>馱<span class='note-inline'>(十一)</span>馱<span class='note-inline'>(引)</span>囉尼<span class='note-inline'>(引)</span>莎<span class='note-inline'>(引)</span>賀<span class='note-inline'>(引十二)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多婆<span class='note-inline'>(引)</span>始多<span class='note-inline'>(十三)</span>颯鉢多<span class='note-inline'>(二合)</span>馱<span class='note-inline'>(引)</span>囉尼莎<span class='note-inline'>(引)</span>賀<span class='note-inline'>(引十四)</span>鉢訥摩<span class='note-inline'>(二合)</span>阿婆儞哥野莎<span class='note-inline'>(引)</span>賀<span class='note-inline'>(引十五)</span>阿瑟吒<span class='note-inline'>(二合)</span>摩賀<span class='note-inline'>(引)</span>跋野馱<span class='note-inline'>(引)</span>囉尼莎<span class='note-inline'>(引)</span>賀<span class='note-inline'>(引十六)</span>稅<span class='note-inline'>(引)</span>多嚩蘭拏<span class='note-inline'>(二合引)</span>野莎<span class='note-inline'>(引)</span>賀<span class='note-inline'>(引十七)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多那<span class='note-inline'>(引)</span>摩馱<span class='note-inline'>(引)</span>囉尼莎<span class='note-inline'>(引)</span>賀<span class='note-inline'>(引十八)</span>阿尸<span class='note-inline'>(引)</span>帝鉢訥摩<span class='note-inline'>(二合引)</span>設儞哥<span class='note-inline'>(引)</span>野怛他<span class='note-inline'>(引)</span>誐多馱<span class='note-inline'>(引)</span>囉尼莎<span class='note-inline'>(引)</span>賀<span class='note-inline'>(引十九)</span>鉢訥摩<span class='note-inline'>(二合)</span>賀悉多<span class='note-inline'>(二合引)</span>野莎<span class='note-inline'>(引)</span>賀<span class='note-inline'>(引二十)</span>薩哩嚩<span class='note-inline'>(二合)</span>滿怛囉<span class='note-inline'>(二合)</span>馱<span class='note-inline'>(引)</span>囉尼<span class='note-inline'>(引)</span>莎<span class='note-inline'>(引)</span>賀<span class='note-inline'>(引二十一)</span></p>
<p>爾時觀自在菩薩。說是陀羅尼已。復白佛言世尊。此一切如來名號陀羅尼。若有善男子善女人。受持讀誦思惟記念。為他人說。是人所有五無間業悉得消除。命終之後生天為王。壽八十四百千俱胝劫數。然後得轉輪王位壽六十中劫。過是劫已當得成佛。名曰蓮華藏如來應供正等正覺。</p>
<p>爾時世尊說是經已。八萬菩薩摩訶薩眾。及八萬四千大梵天子。聞佛所說皆大歡喜信受奉行。</p>

<p class='juan'>佛說一切如來名號陀羅尼經</p></div>
</div><!-- end of div[@id='body'] -->
</body></html>