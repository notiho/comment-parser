<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>七佛八菩薩所說大陀羅尼神呪經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu4' />七佛所說神呪經卷第四</p><p class="byline">晉代譯失三藏名今附東晉錄</p><p>文殊師利菩薩。我欲樂說有四弘誓。何等為四。一者覆育一切眾生。猶如橋船度人無惓。二者包含萬物猶如太虛。三者願使我身猶如藥樹。其有聞者患苦悉除。四者願我當來得成佛時。所度眾生如恒河沙。是為菩薩曠濟之心。</p>
<p>虛空藏菩薩。我欲樂說菩薩摩訶薩修行淨土清淨妙行。有四事。何等為四。一者損己利人拯濟群生。二者利衰毀譽不生憂慼。三者貞潔不婬戒行清淨如白蓮華。四者我當來世得作佛時。國土所有一切眾生。妙行成就人天無別。是為菩薩莊嚴淨土清淨妙行。</p>
<p>觀世音菩薩。復欲樂說菩薩有四攝法。何等為四。一者菩薩修行六波羅蜜。兼以化人拯濟一切。二者生慈悲心育養群生。三者自利利人彼我兼利。四者有病苦者其心憐愍如視赤子。是為菩薩四攝法攝取眾生。是為菩薩廣利眾生攝取淨土妙善功德。</p>
<p>救脫菩薩。復欲樂說有四弘誓。不與聲聞辟支佛共。何等為四。一者願使我心猶如大地。一切草木叢林萌芽。因之增長地無憎愛。二者願使我心猶如橋船。運度眾生無有疲厭。三者願使我心猶如大海。容受一切百川眾流投之不溢。四者願使我身猶如虛空。包含萬物猶如法性。是為菩薩四大弘誓。不與聲聞辟支佛共。</p>
<p>跋陀和菩薩。我欲樂說菩薩妙行有八事。何等為八。一者菩薩處於五滓世界。拔濟眾生不生疲厭。二者見諸眾生興起福事。營護佐助不生穢心。三者見人為惡敦喻訶諫令得捨離。四者有厄難者拯濟憐愍如母愛子。五者有來求者不惜身命。六者有厄難處扶持携接令得脫難。七者見邪見人憐愍敦喻令得正見。八者鞠育眾生猶如赤子。所有功德悉持施與。共用迴向無上菩提。是為菩薩八事利益無量眾生。</p>
<p>大勢至菩薩。復欲樂說菩薩有四事利益眾生心無疲惓。何等為四。一者菩薩摩訶薩。自捨己樂施與眾生。見他受苦如己無異。慈心流惻痛徹骨髓。二者菩薩摩訶薩於沒溺處設大橋船。運度眾生無有疲厭。三者菩薩摩訶薩於生死海中眾生洄澓。自手牢捉令達彼岸。四者知諸眾生往古來今猶如幻化。雖達此理度人無厭。是為菩薩四事利益拯濟群生。</p>
<p>得大勢菩薩復欲樂說。誰能於釋迦牟尼佛遺法之中作佛事者我等八人常當擁護。毘說有四事何等為四。一者憶無量苦見眾生苦如我無異。二者我等所持戒功德。悉捨施與眾生。共用迴向無上菩提。三者能忍苦事荷負一切眾生到於彼岸。四者發舉一切眾生心。猶如慈父念子無異。是為菩薩自利利人清淨妙行。</p>
<p>堅勇菩薩。復欲樂說菩薩妙行有四事。何等為四。一者願我常生無佛世界。喻如日月行閻浮提為其除冥。二者如以金錍決其眼瞙令覩光明。三者作大藥樹一切眾生得聞香者病苦消除。四者常演說法如澍法雨。萌芽生長成就果實悉發無上菩提之心。是為菩薩四大弘誓。</p>
<p>我文殊師利今欲說妙偈。</p>

<div class="lg regular"><div class='lg-row'>令此經流布　眾生無疑心</div>
<div class='lg-row'>七佛菩薩眾　所說深妙法</div>
<div class='lg-row'>諸天龍王神　言辭甚奇特</div>
<div class='lg-row'>純說妙行呪　護國及行人</div>
<div class='lg-row'>書寫讀誦者　必共千佛會</div>
</div><p>虛空藏菩薩今欲說兩偈半。</p>

<div class="lg regular"><div class='lg-row'>美歎書寫者　書寫讀誦者</div>
<div class='lg-row'>上來賢聖教　稱揚轉教人</div>
<div class='lg-row'>言辭婉約美　妙善無窮盡</div>
<div class='lg-row'>猶如大海水　深廣叵窮盡</div>
<div class='lg-row'>此人之功德　巨億過於彼</div>
</div><p>我文殊師利今欲說一偈半。</p>

<div class="lg regular"><div class='lg-row'>一切眾生類　迴彼婬鬼界</div>
<div class='lg-row'>無能覺之者　唯我能救拔</div>
<div class='lg-row'>永斷生死本　普處寂滅樂</div>
</div><p>梵天王所說一偈。</p>

<div class="lg regular"><div class='lg-row'>我常修行四無量　今來至此聞妙言</div>
<div class='lg-row'>濟拔眾生生死苦　永以無復憂惱患</div>
</div><p>兜率天王今欲說一偈半。</p>

<div class="lg regular"><div class='lg-row'>我於往昔值諸佛　得昇兜率為天王</div>
<div class='lg-row'>今以得聽一妙言　決了心瞙開慧眼</div>
<div class='lg-row'>其有眾生一經耳　不墮三塗昇梵天</div>
</div><p>他化自在天王欲說一偈半。</p>

<div class="lg regular"><div class='lg-row'>聞此閻浮提　諸大菩薩等</div>
<div class='lg-row'>演說微妙義　我心大歡喜</div>
<div class='lg-row'>永拔生死種　得昇泥洹堂</div>
</div><p>化樂天王所說二偈半。</p>

<div class="lg regular"><div class='lg-row'>我聞閻浮提　菩薩大士等</div>
<div class='lg-row'>各各說妙行　四攝及弘誓</div>
<div class='lg-row'>我聞此句已　心眼矐然開</div>
<div class='lg-row'>願使諸天眾　得此淨眼根</div>
<div class='lg-row'>永斷生死流　普得昇泥洹</div>
</div><p>焰摩天王欲說一偈如意珠。</p>

<div class="lg regular"><div class='lg-row'>我等久處於天宮　厭離三界生死苦</div>
<div class='lg-row'>何時如蛇脫故皮　永得寂滅涅槃樂</div>
</div><p>忉利天王欲說一偈半。</p>

<div class="lg regular"><div class='lg-row'>久處於生死　厭離欲淤泥</div>
<div class='lg-row'>興起大慈悲　濟拔生死苦</div>
<div class='lg-row'>永脫生死苦　得入涅槃城</div>
</div><p>提頭賴吒天王欲說四偈。</p>

<div class="lg regular"><div class='lg-row'>四大天王中　我最為第一</div>
<div class='lg-row'>我雖作天王　不脫鬼神苦</div>
<div class='lg-row'>我作鬼神王　已經五百歲</div>
<div class='lg-row'>東西常馳騁　濟度諸群生</div>
<div class='lg-row'>哀哉過去世　曾作人中王</div>
<div class='lg-row'>治化不以理　今作鬼王身</div>
<div class='lg-row'>又願諸國王　正治於國事</div>
<div class='lg-row'>莫作貪濁行　復受鬼神身</div>
</div><p>毘樓博叉天王欲說一偈半。</p>

<div class="lg regular"><div class='lg-row'>我念過去世　生於閻浮提</div>
<div class='lg-row'>豪富得自在　諂曲不端直</div>
<div class='lg-row'>今雖作鬼王　猶受鬼神苦</div>
</div><p>毘樓勒叉天王欲說三偈。</p>

<div class="lg regular"><div class='lg-row'>我今作鬼王　得離三塗苦</div>
<div class='lg-row'>涉歷四天下　救諸病苦者</div>
<div class='lg-row'>憶念過去世　曾作人中王</div>
<div class='lg-row'>放逸著五欲　今受鬼王身</div>
<div class='lg-row'>又願人中王　謹慎莫放逸</div>
<div class='lg-row'>度脫諸眾生　普得涅槃樂</div>
</div><p>毘沙門天王欲說一偈半。</p>

<div class="lg regular"><div class='lg-row'>我於往昔修菩提　為眾生故作鬼王</div>
<div class='lg-row'>眾生久處無明闇　我以金錍開其眼</div>
<div class='lg-row'>慧眼既開度生死　生死既度昇泥洹</div>
</div><p>難陀龍王欲說二偈半。</p>

<div class="lg regular"><div class='lg-row'>我現處龍宮　欲度諸龍眾</div>
<div class='lg-row'>聞諸菩薩眾　各各說妙行</div>
<div class='lg-row'>諸天龍神等　咸皆側耳聽</div>
<div class='lg-row'>天眾及龍眾　歡喜不自勝</div>
<div class='lg-row'>我及諸營從　得脫諸龍身</div>
</div><p>婆難陀龍王今欲說一偈半。</p>

<div class="lg regular"><div class='lg-row'>我處於龍宮　猶如蠶處繭</div>
<div class='lg-row'>願得智慧力　壞此無明闇</div>
<div class='lg-row'>濟拔眾厄難　超度生死流</div>
</div><p>娑伽羅龍王欲說二偈。</p>

<div class="lg regular"><div class='lg-row'>我念過去世　曾作人中王</div>
<div class='lg-row'>慳悋於寶藏　今受龍王身</div>
<div class='lg-row'>又願諸國王　慈慧普拯濟</div>
<div class='lg-row'>治化以正法　莫復受龍身</div>
</div><p>和修吉龍王欲說二偈半。</p>

<div class="lg regular"><div class='lg-row'>我雖受龍身　不受熱沙苦</div>
<div class='lg-row'>又於過去世　曾作人中王</div>
<div class='lg-row'>貪溺著世樂　今受龍王身</div>
<div class='lg-row'>又願諸國王　厭離於世樂</div>
<div class='lg-row'>如囚厭於獄　超出三界門</div>
</div><p>德叉迦龍王欲說二偈半。</p>

<div class="lg regular"><div class='lg-row'>又我於過去　曾作人中王</div>
<div class='lg-row'>妻子及奴婢　悉皆用布施</div>
<div class='lg-row'>坐以一瞋故　今受龍王身</div>
<div class='lg-row'>又願諸國王　謙敬以仁義</div>
<div class='lg-row'>莫復自豪貴　後受龍王身</div>
</div><p>阿那婆達多龍王欲說四偈。</p>

<div class="lg regular"><div class='lg-row'>我念過去世　生於閻浮提</div>
<div class='lg-row'>曾作國王女　端正無等雙</div>
<div class='lg-row'>父王甚愛重　名曰白蓮華</div>
<div class='lg-row'>嫁與隣國王　不得適其意</div>
<div class='lg-row'>瞋恚自害死　經歷三塗苦</div>
<div class='lg-row'>今受龍王身　又願諸女人</div>
<div class='lg-row'>厭惡女姿態　莫復懷妬忌</div>
<div class='lg-row'>後受毒龍苦　難得脫苦時</div>
</div><p>摩那斯龍王今欲說二偈半。</p>

<div class="lg regular"><div class='lg-row'>我處於龍宮　厭患諸龍臭</div>
<div class='lg-row'>腥臊如溷猪　處廁不覺苦</div>
<div class='lg-row'>三界諸人天　皆亦復如是</div>
<div class='lg-row'>樂在三界獄　如猪不厭廁</div>
<div class='lg-row'>哀哉甚可傷　不知求解脫</div>
</div><p>漚波羅龍王今欲說五偈半。</p>

<div class="lg regular"><div class='lg-row'>我於過去世　曾於閻浮提</div>
<div class='lg-row'>婆羅門家生　聰明甚黠慧</div>
<div class='lg-row'>時有隣國王　送女以娉我</div>
<div class='lg-row'>此女不貞良　私共外人通</div>
<div class='lg-row'>我時伺捕得　斬之於都市</div>
<div class='lg-row'>我時惡賤彼　送之歸本國</div>
<div class='lg-row'>思惟欲穢惡　出家行正道</div>
<div class='lg-row'>復遇惡知識　不值好同學</div>
<div class='lg-row'>引置諸婬女　我時惋歎恨</div>
<div class='lg-row'>持刀自刎死　經歷三塗苦</div>
<div class='lg-row'>從是受龍身　甚苦不可言</div>
</div><p>胡蘇低羅龍王今欲白二偈。</p>

<div class="lg regular"><div class='lg-row'>我於閻浮提　典主十六國</div>
<div class='lg-row'>餘國皆易化　唯此國難教</div>
<div class='lg-row'>群臣皆諂偽　貪濁多姦詭</div>
<div class='lg-row'>旱澇不平均　莫不由此事</div>
</div><p>金剛藏菩薩所說眾生有五種不信。一者疑佛二者疑法。三者疑僧。四者疑諸法不實五者所有正法生疑不信。眾生有五種信根。能得阿羅漢道。一者信佛決定正覺。二者信正法寶決定無疑。三者信比丘僧良厚福田。四者所有正行戒定智慧不生疑惑。五者見世諦事不生著心。此五信根者能拔五疑。能得寶幢三昧現身得道。</p>
<p>第一放光三昧能斷地獄有。無垢三昧能斷餓鬼有。焦惱三昧能斷畜生有。難伏三昧能斷阿修羅有。光明三昧能斷弗婆提有。焰幻三昧能斷閻浮提有。白色三昧能斷俱耶尼有。青色三昧能斷欝單曰有。黃色三昧能斷四天王有。黑色三昧能斷忉利天有。赤色三昧能斷焰摩天有。妙善三昧能斷兜率天有。德長三昧能斷化樂天有。音聲三昧能斷他化自在天有。妙善三昧能斷初禪有。得樂三昧能斷二禪有。白色三昧能斷三禪有。雷音三昧能斷四禪有。妙善三昧能斷阿那含天有。空三昧能斷空處有。無分別三昧能斷識處有。響化三昧能斷不用處有。寶積三昧能斷非想處有。此是二十五大三昧。示眾生遊居涉歷之處。賢聖厭患三乘聖眾莫不由是。法華三昧光目童子。涅槃三昧迦葉童子文殊師利童子。首楞嚴三昧蜜善童子。放光三昧妙眼童子。華嚴三昧善才童子。維摩詰三昧惟無童子。大集三昧佛寶童子。金光明三昧滅罪童子。佛藏三昧覺垢童子。華首三昧障罪根童子。金剛藏三昧慧明童子。菩薩藏三昧洪濟童子。妙達童子。善住童子。妙眼童子。善覆童子。烏奢波童子。蜜善童子。周羅童子。法住童子。阿蜜耆童子。婆醯羅童子。奢覆卑童子。頗卑都童子。此十二童子主眾生命。釋迦牟尼佛出世時。度一萬八千九十四國人。第一說法在他化自在天。第二說法在波羅㮈國。第三說法在王舍城。第四說法在竭耆國。度七千羅漢。第五說法在舍衛國。第六說法在王舍城。度女人憍曇彌。第七說法在迦惟羅衛國。度白淨王。第八說法在王舍城。三乘雜教。第九說法在摩竭提國度洴沙王。第十說法在拘尸那竭國。度百千萬億無量無邊不可稱計<span class='note-inline'>(此下建者菜生至故名閉丹本即無)</span>。</p>
<p>建者菜生萌牙陰陽亦長。除者代謝稱譯之體。滿者神祇受供無復盈。平者陽氣凝住無增減。定者鬼神交會惡氣不行。執者陰氣偏多陽氣少破者陰陽交解說破之議。危者天窓開地戶閉。成者陽氣足陰氣並故名成。收者陽氣流行陰平萌牙生故言收。開者陰性開陽氣出故名開。閉者天窓地戶喻儼然閉塞萬神不行故名閉。此五戒神名。</p>
<p>殺戒有五神　波吒羅　摩那斯　婆睺那　呼奴吒　頗羅吒</p>
<p>盜戒五神　法善　佛奴　僧喜　廣額　慈善</p>
<p>婬戒五神　貞潔　無欲　淨潔　無染　蕩滌</p>
<p>欺戒五神　美音　實語　質直　直答　和合語</p>
<p>酒戒五神　清素　不醉　不亂　無失　護戒</p>
<p>三歸九神名　歸佛有三神　波摩斯那　陀摩婆羅　那陀摩流支</p>
<p>歸法三神　法寶　呵嘖　辯慧</p>
<p>歸僧三神　僧寶　護眾　安隱</p>
<p>護僧伽藍神斯有十八人各各有別名　一名美音　二名梵音　三名天鼓　四名巧妙　五名歎美　六名廣妙　七名雷音　八名師子音　九名妙美　十名梵響　十一名人音　十二名佛奴　十三名歎德　十四名廣目　十五名妙眼　十六名徹聽　十七名徹視　十八名遍觀</p>
<p>照卑律兜是大鬼神王四天王所說大神呪經</p>
<p>赤下鬼名　富單那<span class='note-inline'>(一)</span>迦羅富單那<span class='note-inline'>(二)</span>波都耆<span class='note-inline'>(三)</span>摩訶波都耆<span class='note-inline'>(四)</span>莎呵<span class='note-inline'>(五)</span>。</p>
<p>誦呪三遍。三色縷黃赤綠作二十一結。先繫脚後繫腰却繫手。</p>
<p>白下鬼名　浮流<span class='note-inline'>(一)</span>摩訶浮流<span class='note-inline'>(二)</span>烏摩勒呵暮多<span class='note-inline'>(三)</span>毘摩呵慕多<span class='note-inline'>(四)</span>波吒羅呵暮多<span class='note-inline'>(五)</span>浮浮呵暮多<span class='note-inline'>(六)</span>莎呵<span class='note-inline'>(七)</span>。</p>
<p>呪二色縷。白黑結作十四結繫項。</p>
<p>失音鬼名　瑱浮流<span class='note-inline'>(一)</span>睺睺摩<span class='note-inline'>(二)</span>波吒羅睺睺摩<span class='note-inline'>(三)</span>波吒羅睺睺摩<span class='note-inline'>(四)</span>毘摩勒睺睺摩<span class='note-inline'>(五)</span>漢吒奴睺睺摩<span class='note-inline'>(六)</span>莎呵<span class='note-inline'>(七)</span>。</p>
<p>呪縷黃赤綠結作七結繫項。</p>
<p>讇語鬼名　卑多羅<span class='note-inline'>(一)</span>波波浮<span class='note-inline'>(二)</span>波波浮<span class='note-inline'>(三)</span>烏摩勒波波浮<span class='note-inline'>(四)</span>莎呵<span class='note-inline'>(五)</span>。</p>
<p>呪水七遍。洗面洗左耳嗽口[口*孫]之各三過。</p>
<p>蔽人目鬼名　支富羅<span class='note-inline'>(一)</span>支富破<span class='note-inline'>(二)</span>呼奴支富破<span class='note-inline'>(三)</span>波吒羅<span class='note-inline'>(四)</span>支富破<span class='note-inline'>(五)</span>莎呵<span class='note-inline'>(六)</span>。</p>
<p>呪水七遍[口*孫]目。</p>
<p>瞋鬼名　破波羅<span class='note-inline'>(一)</span>破波羅睺<span class='note-inline'>(二)</span>破波羅睺<span class='note-inline'>(三)</span>破波睺烏奴<span class='note-inline'>(四)</span>破波羅睺<span class='note-inline'>(五)</span>烏吐睺<span class='note-inline'>(六)</span>莎呵<span class='note-inline'>(七)</span>。</p>
<p>七遍呪之。</p>
<p>食吐鬼名　都睺兜睺<span class='note-inline'>(一)</span>烏奴破兜睺烏奴破<span class='note-inline'>(二)</span>兜睺烏奴破<span class='note-inline'>(三)</span>莎呵<span class='note-inline'>(四)</span>。</p>
<p>一七遍呪。</p>
<p>罷聚鬼名　阿那波那兜<span class='note-inline'>(一)</span>阿那波那兜<span class='note-inline'>(二)</span>毘摩波那兜<span class='note-inline'>(三)</span>莎呵<span class='note-inline'>(四)</span>。</p>
<p>一七遍呪。</p>
<p>障善根鬼名　浮流浮流<span class='note-inline'>(一)</span>睺睺摩浮流<span class='note-inline'>(二)</span>阿那毘那睺睺摩浮流<span class='note-inline'>(三)</span>支兜那毘摩睺睺那浮流<span class='note-inline'>(四)</span>阿那毘摩睺睺浮流<span class='note-inline'>(五)</span>莎呵<span class='note-inline'>(六)</span>。</p>
<p>七遍呪水[口*孫]之亦七遍。</p>
<p>焦渴鬼名　波波睺<span class='note-inline'>(一)</span>浮奴多波波睺<span class='note-inline'>(二)</span>阿那毘那呼奴多波波睺<span class='note-inline'>(三)</span>浮律多波波睺<span class='note-inline'>(四)</span>莎呵<span class='note-inline'>(五)</span>。</p>
<p>呪二十一遍。五色縷青黃赤白黑。結作三七結痛處繫。</p>
<p>眼上。白淣鬼名　阿富那<span class='note-inline'>(一)</span>破多奴阿富那<span class='note-inline'>(二)</span>毘摩破多奴阿富那<span class='note-inline'>(三)</span>浮婆阿富那<span class='note-inline'>(四)</span>莎呵<span class='note-inline'>(五)</span>。</p>
<p>呪三七遍。呪欝金青黛水。常使病人向東方。日月淨明德佛懺悔洗目至七日。</p>
<p>不禁鬼名　修修羅<span class='note-inline'>(一)</span>波波摩睺修修羅<span class='note-inline'>(二)</span>阿那波那修修羅<span class='note-inline'>(三)</span>毘摩呵那修修羅<span class='note-inline'>(四)</span>莎呵<span class='note-inline'>(五)</span>。</p>
<p>用水三升。雞子黃許鹽和三遍呪。常使病人向北方。禮德內豐嚴王佛三禮。然後服之一升餘者印以修修羅字。</p>
<p>矬鬼名　胡兜羅<span class='note-inline'>(一)</span>阿尼那胡兜羅<span class='note-inline'>(二)</span>阿波浮胡兜羅<span class='note-inline'>(三)</span>阿波置胡兜羅<span class='note-inline'>(四)</span>阿波波呼那胡兜羅<span class='note-inline'>(五)</span>耶無多胡兜羅<span class='note-inline'>(六)</span>莎呵<span class='note-inline'>(七)</span>。</p>
<p>須七色縷。結作二十一結。先繫項次繫兩手復繫腰繫腕。</p>
<p>直下鬼名　舍波帝<span class='note-inline'>(一)</span>阿波睺睺舍波帝<span class='note-inline'>(二)</span>毘摩睺睺奢波帝<span class='note-inline'>(三)</span>浮律多睺睺奢波帝<span class='note-inline'>(四)</span>阿摩奴睺睺奢波帝<span class='note-inline'>(五)</span>莎呵<span class='note-inline'>(六)</span>。</p>
<p>須五色疊縷青黃赤白紫。結作三七二十一結。繫脚次繫腰復繫手復繫項。</p>
<p>惡瘡鬼名　破波羅<span class='note-inline'>(一)</span>睺睺奴破波羅<span class='note-inline'>(二)</span>烏吐浮律多破波羅<span class='note-inline'>(三)</span>阿奢兜破波羅<span class='note-inline'>(四)</span>阿奢呼浮兜破波羅<span class='note-inline'>(五)</span>莎訶<span class='note-inline'>(六)</span>。</p>
<p>呪五升水三遍。著半雞子黃許鹽。樑上塵釜底黑塵墨各一掌許。煮七迴三遍呪。煮竟亦三遍呪。於日初出時七遍洗瘡七遍呪。</p>
<p>不得下食鬼名　胡魔兜<span class='note-inline'>(一)</span>烏奢睺睺胡摩兜<span class='note-inline'>(二)</span>阿㝹羯卑胡摩兜<span class='note-inline'>(三)</span>破波羅胡摩兜<span class='note-inline'>(四)</span>莎呵<span class='note-inline'>(五)</span>。</p>
<p>呪水七遍與病人飲之。</p>
<p>腰脚痛鬼名　呼盧兜<span class='note-inline'>(一)</span>波吒羅呼盧兜<span class='note-inline'>(二)</span>毘摩羅呼盧兜<span class='note-inline'>(三)</span>彌梨耆梨卑呼盧兜<span class='note-inline'>(四)</span>莎呵<span class='note-inline'>(五)</span>。</p>
<p>呪三色縷青黃綠。結作七結繫脚腕。</p>
<p>次繫脾後繫腰。</p>
<p>頭痛鬼名　胡摩兜摩訶迦吒羅<span class='note-inline'>(一)</span>毘摩迦吒羅<span class='note-inline'>(二)</span>莎呵<span class='note-inline'>(三)</span>。</p>
<p>七遍呪楊枝打二七下。</p>
<p>闇鈍鬼名　呼吒吒<span class='note-inline'>(一)</span>浮律置呼吒吒<span class='note-inline'>(二)</span>阿支拏呼吒吒<span class='note-inline'>(三)</span>浮律置支呼吒吒<span class='note-inline'>(四)</span>伊呼破羅支呼吒吒<span class='note-inline'>(五)</span>和蜜兜伊呼支破羅<span class='note-inline'>(六)</span>莎呵<span class='note-inline'>(七)</span>。</p>
<p>三七遍呪七日日三遍呪。</p>
<p>耳痛鬼名　毘膩波<span class='note-inline'>(一)</span>阿制置毘膩波<span class='note-inline'>(二)</span>呼膩置毘膩波<span class='note-inline'>(三)</span>伊呼支膩置毘膩波<span class='note-inline'>(四)</span>耆摩膩置毘膩波<span class='note-inline'>(五)</span>莎呵<span class='note-inline'>(六)</span>。</p>
<p>於月生一日。設使左耳痛南向坐。右耳痛北向坐。向東向門病人門內坐。呪師門外坐。水亦門外呪二七遍三[口*孫]之。</p>
<p>淋鬼名　破波羅<span class='note-inline'>(一)</span>浮梨浮梨置破波羅<span class='note-inline'>(二)</span>車慕那破波羅<span class='note-inline'>(三)</span>呼呼羅車波羅<span class='note-inline'>(四)</span>迦波置車波羅<span class='note-inline'>(五)</span>莎呵<span class='note-inline'>(六)</span>。</p>
<p>五七遍呪水。以葦桶柱陰上。以水從桶中七遍呪水。一唾之末後以一掬水望面灑之。</p>
<p>小便不通鬼名　烏都羅<span class='note-inline'>(一)</span>呼若耆梨吒烏都羅<span class='note-inline'>(二)</span>呵若時律吒烏都羅呵拏時律吒烏都羅<span class='note-inline'>(三)</span>莎呵<span class='note-inline'>(四)</span>。</p>
<p>取釜下炊湯二升半。雞子黃許白蜜和。與病人服之正南而坐。念日月燈明王佛。作四拜禮七過吸半雞子已唾之。</p>
<p>卒得心腹痛鬼名　蜜耆羅<span class='note-inline'>(一)</span>阿吒膩吒蜜耆羅<span class='note-inline'>(二)</span>支波副尼耆羅<span class='note-inline'>(三)</span>呼呼那尼耆羅<span class='note-inline'>(四)</span>阿不梨知那知尼耆羅<span class='note-inline'>(五)</span>支波置尼耆羅<span class='note-inline'>(六)</span>莎呵<span class='note-inline'>(七)</span>。</p>
<p>呪水三七遍。先唾之三過餘者三吸。</p>
<p>瘧病鬼名　須蜜多<span class='note-inline'>(一)</span>阿膩吒<span class='note-inline'>(二)</span>迦知膩吒<span class='note-inline'>(三)</span>烏呼那須蜜多<span class='note-inline'>(四)</span>支波呼睺須蜜多<span class='note-inline'>(五)</span>伊知膩吒須蜜多<span class='note-inline'>(六)</span>莎呵<span class='note-inline'>(七)</span>。</p>
<p>須五色縷呪作七結。痛從頭下先繫項繫脚繫手。設之大急呪水三遍[口*孫]之。</p>
<p>匿病鬼名　究水水羅<span class='note-inline'>(一)</span>阿知那知水水羅<span class='note-inline'>(二)</span>嗚呼吒水水羅<span class='note-inline'>(三)</span>阿知拏知水水羅<span class='note-inline'>(四)</span>莎呵<span class='note-inline'>(五)</span>。</p>
<p>須一斤艾一㪷水。煮取三升呪三遍。病人東向坐服之。日服一升三日服。</p>
<p>黃病鬼名　呼都盧<span class='note-inline'>(一)</span>阿知那知支波破<span class='note-inline'>(二)</span>阿那耆支波破<span class='note-inline'>(三)</span>呼梨吒支那吒支波破<span class='note-inline'>(四)</span>伊耆那知支波破<span class='note-inline'>(五)</span>莎呵<span class='note-inline'>(六)</span>。</p>
<p>三七枚瓜蔕二七枚杏子。一斗水煎得三升。呪七遍日取一升。目中著一繭鼻中二繭餘者服之。三日服之黃白綖結作七結。先繫頭次繫兩耳繫項繫兩肘後繫手七遍呪。</p>
<p>食人腦髓及心肝鬼名　句羅帝<span class='note-inline'>(一)</span>阿吒拏支知<span class='note-inline'>(二)</span>阿若耆遮知<span class='note-inline'>(三)</span>阿奢涅遮知<span class='note-inline'>(四)</span>阿奴多遮知<span class='note-inline'>(五)</span>若不那帝遮知<span class='note-inline'>(六)</span>阿多尼遮知<span class='note-inline'>(七)</span>阿睺睺睺睺遮知<span class='note-inline'>(八)</span>阿副副副副遮知<span class='note-inline'>(九)</span>莎呵<span class='note-inline'>(十)</span>。</p>
<p>三斛熱湯一升白粉和之洗浴。一杯飲之呪三七遍。日用一斛五升先從頭淋之吉。</p>
<p>卒得旋風頭眩腦轉鬼名　美音呪<span class='note-inline'>(一)</span>名阿睺耆那<span class='note-inline'>(二)</span>不不不睺耆那<span class='note-inline'>(三)</span>阿若若若不耆那<span class='note-inline'>(四)</span>莎呵<span class='note-inline'>(五)</span>。</p>
<p>呪水二十一遍三[口*孫]之。</p>
<p>嗜酒鬼名　阿羅兜<span class='note-inline'>(一)</span>烏那呵烏那呵<span class='note-inline'>(二)</span>呼律多呼律多<span class='note-inline'>(三)</span>若不呵若不呵<span class='note-inline'>(四)</span>舍摩呵舍摩呵<span class='note-inline'>(五)</span>莎呵<span class='note-inline'>(六)</span>。</p>
<p>若十四日十五日。取七井水三粒鹽。呪三遍三淋頂三唾耳鼻。餘水飲之此人北向坐七枚楊枝。東西南北安置瓮上呪竟。以此水四方洒之三[口*孫]面三過飲。</p>
<p>不嗜食鬼名　安多睺<span class='note-inline'>(一)</span>[泳-永+頗]捺卑[泳-永+頗]捺卑安多睺<span class='note-inline'>(二)</span>嗚睺睺睺安多睺<span class='note-inline'>(三)</span>波羅和兜若安多睺<span class='note-inline'>(四)</span>遮捺迦知安多睺<span class='note-inline'>(五)</span>阿若羅知安多睺<span class='note-inline'>(六)</span>莎呵<span class='note-inline'>(七)</span>。</p>
<p>縷二色白黑。呪作十四結七遍呪水。與使飲。</p>
<p>食少而吐多鬼名　耆多睺<span class='note-inline'>(一)</span>阿若摩若多捺知<span class='note-inline'>(二)</span>跋羅知那知<span class='note-inline'>(三)</span>啝若知那知<span class='note-inline'>(四)</span>阿若奴摩知那知<span class='note-inline'>(五)</span>阿嗜那知<span class='note-inline'>(六)</span>莎呵<span class='note-inline'>(七)</span>。</p>
<p>呪水七遍[口*孫]面三過。殘水飲之作麻繩。常於朝時以用絞項。使病人面東向坐。一日不差乃至七日。</p>
<p>聾鬼名　胡樓兜<span class='note-inline'>(一)</span>睺睺睺睺胡樓兜<span class='note-inline'>(二)</span>阿呵呵那胡樓兜<span class='note-inline'>(三)</span>阿若若若若胡樓兜<span class='note-inline'>(四)</span>阿吒吒胡樓兜<span class='note-inline'>(五)</span>莎呵<span class='note-inline'>(六)</span>。</p>
<p>須三升小豆一斗水。煎得三升。蜜安半升酥煎得二升。接取清七七遍呪。呪於晨朝時滋其頭安綿揭耳七遍一一稱鬼名。</p>
<p>健睡鬼名　浮流兜<span class='note-inline'>(一)</span>阿吒膩知浮流兜<span class='note-inline'>(二)</span>睺睺睺睺若浮流兜<span class='note-inline'>(三)</span>蘇摩帝浮流兜<span class='note-inline'>(四)</span>呼呼呼呼吒那浮流兜<span class='note-inline'>(五)</span>莎呵<span class='note-inline'>(六)</span>。</p>
<p>三遍呪水唾病人面。</p>
<p>支兜那是土公鬼名　副梨副梨支兜那<span class='note-inline'>(一)</span>阿呵呵那支兜那<span class='note-inline'>(二)</span>胡律兜支兜那<span class='note-inline'>(三)</span>呼呼呼呼阿若支兜那<span class='note-inline'>(四)</span>莎門<span class='note-inline'>(五)</span>。</p>
<p>病人東向坐三。遍呪一瓫水七枚楊枝。東西南北安置瓫上。呪竟以此水四方灑之。三[口*孫]面三過飲。</p>
<p>疰鬼凡有二十五種　破梨吒<span class='note-inline'>(一)</span>破破破破梨吒<span class='note-inline'>(二)</span>阿鵄鵄鵄鵄破梨吒<span class='note-inline'>(三)</span>迦梨吒支休那破梨吒<span class='note-inline'>(四)</span>莎呵<span class='note-inline'>(五)</span>。</p>
<p>呪水七遍唾之。五色綖結作七結繫項。</p>
<p>一切毒蛇鬼名　阿那耆<span class='note-inline'>(一)</span>若帝囊阿那耆<span class='note-inline'>(二)</span>机梨帝囊阿那耆<span class='note-inline'>(三)</span>阿若帝那阿那耆<span class='note-inline'>(四)</span>莎呵<span class='note-inline'>(五)</span>。</p>
<p>呪水二七遍。唾五情根及以唾瘡并洗瘡三遍。</p>
<p>蟽賴鬼名　摩卑<span class='note-inline'>(一)</span>陀羅那帝摩卑<span class='note-inline'>(二)</span>奢若陀摩卑<span class='note-inline'>(三)</span>阿不梨多陀捺卑<span class='note-inline'>(四)</span>莎呵<span class='note-inline'>(五)</span>。</p>
<p>呪水七遍。唾五情根并以洗瘡。</p>
<p>蝦蟇毒鬼名　波奢尼<span class='note-inline'>(一)</span>烏睺流兜修波奢尼<span class='note-inline'>(二)</span>若波晝波舍尼<span class='note-inline'>(三)</span>阿若梨知波舍尼<span class='note-inline'>(四)</span>莎呵<span class='note-inline'>(五)</span>。</p>
<p>呪水三遍唾五情根并洗瘡餘水飲之吉。</p>
<p>霤鬼名　破知那<span class='note-inline'>(一)</span>流流兜破知那<span class='note-inline'>(二)</span>車那兜車那兜破知那<span class='note-inline'>(三)</span>阿摩耆兜破知那<span class='note-inline'>(四)</span>阿呼梨兜破知那<span class='note-inline'>(五)</span>莎呵<span class='note-inline'>(六)</span>。</p>
<p>三升水一掌白粉和之。七遍呪吸三口餘者洗瘡水至三日用。</p>
<p>厭蠱鬼名　睺睺<span class='note-inline'>(一)</span>奴吒㝹睺睺<span class='note-inline'>(二)</span>尼多那睺睺<span class='note-inline'>(三)</span>阿若兜睺睺<span class='note-inline'>(四)</span>阿吒㝹睺睺<span class='note-inline'>(五)</span>毘律多睺睺<span class='note-inline'>(六)</span>奴吒㝹睺睺<span class='note-inline'>(七)</span>莎呵<span class='note-inline'>(八)</span>。</p>
<p>三升水銅瓫盛。以白練副上。以七枚楊枝縱橫安上。呪三七遍用竟棄之廁中。</p>
<p>鼠漏鬼名　遮吒尼<span class='note-inline'>(一)</span>波賴帝遮吒尼<span class='note-inline'>(二)</span>阿若帝遮吒尼<span class='note-inline'>(三)</span>摩賴帝遮吒尼<span class='note-inline'>(四)</span>阿摩賴帝遮吒尼<span class='note-inline'>(五)</span>莎呵<span class='note-inline'>(六)</span>。</p>
<p>用三束葱白五寸縷束之。一升椒一斗水煎得一升。呪三七遍接取一升飲餘者洗瘡。</p>
<p>赤眼鬼名　烏奴多<span class='note-inline'>(一)</span>阿若兜㝹奴吒烏奴多<span class='note-inline'>(二)</span>牟律帝那烏奴多<span class='note-inline'>(三)</span>若晝㝹多烏奴多<span class='note-inline'>(四)</span>耆摩帝烏奴多<span class='note-inline'>(五)</span>莎呵<span class='note-inline'>(六)</span>。</p>
<p>取三升麴一斗水。煎得三升接取二升。呪二七遍日取一繭用唾之。亦洗眼二七日。</p>
<p>齆鼻鬼名　遮波晝<span class='note-inline'>(一)</span>阿若兜遮波晝<span class='note-inline'>(二)</span>浮律多尼遮波晝<span class='note-inline'>(三)</span>浮波律多尼遮波晝<span class='note-inline'>(四)</span>阿若多尼遮波晝<span class='note-inline'>(五)</span>波律多尼遮波晝<span class='note-inline'>(六)</span>莎呵<span class='note-inline'>(七)</span>。</p>
<p>一升苦酒二升水。煎得二升呪三七遍。日用二繭灌鼻三十一日用。</p>
<p>腋臭鬼名　若多奴知<span class='note-inline'>(一)</span>睺睺睺睺多奴知<span class='note-inline'>(二)</span>浮流流流流流多奴知<span class='note-inline'>(三)</span>摩賴帝多奴知<span class='note-inline'>(四)</span>阿那那那多奴知<span class='note-inline'>(五)</span>莎呵<span class='note-inline'>(六)</span>。</p>
<p>石灰三升苦酒三升。槃上和之呪三七遍。搏之男先安左腋女先安右腋下。</p>
<p>毘樓勒叉天王所說呪水腫鬼名　胡樓兜寧<span class='note-inline'>(一)</span>妃律妃帝胡樓兜寧<span class='note-inline'>(二)</span>阿睺睺睺睺胡樓兜寧<span class='note-inline'>(三)</span>若呼胡樓兜寧<span class='note-inline'>(四)</span>波晝寧胡樓兜寧<span class='note-inline'>(五)</span>莎呵<span class='note-inline'>(六)</span>。</p>
<p>用三斛水三升鹽。煎得一斛五升。呪三十五遍封以鬼名日服一升。</p>
<p>頹鬼名　波置樓<span class='note-inline'>(一)</span>阿尼兜樓吒波置樓<span class='note-inline'>(二)</span>若無吒波置樓<span class='note-inline'>(三)</span>阿奴梨吒㝹波置樓<span class='note-inline'>(四)</span>阿若梨吒奴波置樓<span class='note-inline'>(五)</span>莎呵<span class='note-inline'>(六)</span>。</p>
<p>用八升水小豆二升一升鹽。呪二十一遍煎得五升。接取清日服二繭餘下稠者用作餅大如掌用上向斑之。</p>
<p>清盲鬼名　鳩槃茶阿若兜<span class='note-inline'>(一)</span>副梨帝阿若兜<span class='note-inline'>(二)</span>耆蜜帝阿若兜<span class='note-inline'>(三)</span>摩賴帝阿若兜<span class='note-inline'>(四)</span>阿路帝阿若兜<span class='note-inline'>(五)</span>慢耆帝阿若兜<span class='note-inline'>(六)</span>莎呵<span class='note-inline'>(七)</span>。</p>
<p>用胡椒安石榴子細辛人蔘薑末小豆麻子。各一銖末。和石蜜漿。若蒲桃漿日呪七遍。乃至七日用作餅大如錢許。用搭眼上以水從顙後[口*孫]之。</p>
<p>疥虫鬼名　休由<span class='note-inline'>(一)</span>波帝那休由<span class='note-inline'>(二)</span>耆摩帝那休由<span class='note-inline'>(三)</span>阿若頓那休由<span class='note-inline'>(四)</span>牟律帝那休由<span class='note-inline'>(五)</span>莎呵<span class='note-inline'>(六)</span>。</p>
<p>用一斛水著五升鹽。呪二七遍煮七遍用洗瘡。</p>
<p>壁蝨鬼名　睺牟樓帝<span class='note-inline'>(一)</span>毘摩多睺牟樓帝<span class='note-inline'>(二)</span>阿若兜尼睺牟樓帝<span class='note-inline'>(三)</span>浮律多尼睺牟樓帝<span class='note-inline'>(四)</span>莎呵<span class='note-inline'>(五)</span>。</p>
<p>用三斛水三斗艾。煮七遍呪二七遍。灑四壁及以屋間。</p>
<p>鼠鬼名　不利兜<span class='note-inline'>(一)</span>呪呪呪呪不利兜<span class='note-inline'>(二)</span>妃妃妃妃不利兜<span class='note-inline'>(三)</span>守守守守不利兜<span class='note-inline'>(四)</span>牛牛牛牛不利兜<span class='note-inline'>(五)</span>餓餓餓餓不利兜<span class='note-inline'>(六)</span>莎呵<span class='note-inline'>(七)</span>。</p>
<p>呪灰七遍當孔前。呪水七遍寫孔中。乃至三日。</p>
<p>狗鬼名　支鼻帝<span class='note-inline'>(一)</span>烏奢支鼻帝<span class='note-inline'>(二)</span>具吒睺支鼻帝<span class='note-inline'>(三)</span>那蜜若支鼻帝<span class='note-inline'>(四)</span>烏吒呼支鼻帝<span class='note-inline'>(五)</span>莎呵<span class='note-inline'>(六)</span>。</p>
<p>黃腫鬼名　耶牟烏都<span class='note-inline'>(一)</span>婆副波烏都<span class='note-inline'>(二)</span>具耆彌烏都<span class='note-inline'>(三)</span>耶牟[泳-永+多]烏都<span class='note-inline'>(四)</span>阿非破羅帝烏都<span class='note-inline'>(五)</span>莎呵<span class='note-inline'>(六)</span>。</p>
<p>以三升欝金水七遍呪飲之。</p>
<p>赤腫鬼名　阿兜那<span class='note-inline'>(一)</span>蘇區都阿兜那<span class='note-inline'>(二)</span>閻摩卑阿兜那<span class='note-inline'>(三)</span>若富摩阿兜那<span class='note-inline'>(四)</span>究吒㝹阿兜那<span class='note-inline'>(五)</span>莎呵<span class='note-inline'>(六)</span>。</p>
<p>取方赤罽二七遍呪赤處搭之。</p>
<p>白腫鬼名　耆蜜卑<span class='note-inline'>(一)</span>波羅帝耆蜜卑<span class='note-inline'>(二)</span>具殊呵帝耆蜜卑<span class='note-inline'>(三)</span>烏啄若耆蜜卑<span class='note-inline'>(四)</span>呼娑兜耆蜜卑<span class='note-inline'>(五)</span>莎呵<span class='note-inline'>(六)</span>。</p>
<p>一升水半雞子許白粉呪三七遍乃至七日。</p>
<p>丁腫鬼名　卑低<span class='note-inline'>(一)</span>呵柔卑柔卑低<span class='note-inline'>(二)</span>呵蜜耆牟卑胝<span class='note-inline'>(三)</span>握瘦呼丘卑低<span class='note-inline'>(四)</span>具耆呵蜜卑低<span class='note-inline'>(五)</span>莎呵<span class='note-inline'>(六)</span>。</p>
<p>誦此呪鬼箭拔出一呪三七二十一遍日三呪。</p>
<p>匿齒鬼名　胡殊兜<span class='note-inline'>(一)</span>烏啄那胡殊兜<span class='note-inline'>(二)</span>耶蜜卑胡殊兜<span class='note-inline'>(三)</span>莎呵<span class='note-inline'>(四)</span>。</p>
<p>取井花水呪七遍。三唅[口*孫]地。歲月久者。著麝香唅水[口*孫]地竟以麝香塗之。</p>
<p>猫鬼方道[木*厭]蠱毒藥和東畢閻牟丁蘇安日鬼觸樓畢受虛牽斗卯移伐鬼　引猫微芭糟毒扶殊呵毘畢帝呪水奢蜜不烏吒由耆暮帝奢波吒莎呵。</p>
<p>三遍呪水[口*孫]之大吉。</p>
<p>頻婆索盧鳩槃茶王字　呼羅都波羅帝<span class='note-inline'>(一)</span>烏蘇多奢富殊<span class='note-inline'>(二)</span>具耆呵具呼那支富殊<span class='note-inline'>(三)</span>莎呵<span class='note-inline'>(四)</span>。</p>
<p>是呪能令鳩槃茶王及其兵眾碎如微塵。諸有卒得熱渴心痛及其頭痛手脚煩熱疼痛。得聞是呪尋得清涼。呪水三遍以[口*孫]痛處。</p>
<p>毘沙門父字婆難陀母字蘇富。</p>
<p>提頭賴吒父字難陀母字蜜耆盧。</p>
<p>博叉天王父字婆伽羅母字漚季卑。</p>
<p>毘樓勒叉父字和修吉母字漚波帝。</p>
<p>鬼子母夫字德叉迦鬼子母大兒字唯奢叉中者字散脂大將小者字摩尼拔陀耆首那拔陀女字功德天。</p>
<p>癭鬼名　收波彌誰波羅帝那<span class='note-inline'>(一)</span>收波彌讎波羅帝那<span class='note-inline'>(二)</span>烏晝若收波彌讎波羅帝那<span class='note-inline'>(三)</span>莎呵<span class='note-inline'>(四)</span>。</p>
<p>須黑石蜜漿呪七遍二遍一吸一彈指。</p>
<p>舐膿鬼名　阿富具梨帝<span class='note-inline'>(一)</span>具具梨帝<span class='note-inline'>(二)</span>具梨帝<span class='note-inline'>(三)</span>莎呵<span class='note-inline'>(四)</span>。</p>
<p>喉痺鬼名　阿富車<span class='note-inline'>(一)</span>阿蜜阿富車<span class='note-inline'>(二)</span>阿蜜阿富車<span class='note-inline'>(三)</span>阿蜜阿富車<span class='note-inline'>(四)</span>莎呵<span class='note-inline'>(五)</span>。</p>
<p>我鬼子母字那蜜卑。今當說神呪擁護眾生。除其邪見令得正見。費損家財設餚饍餧此世間魍魎鬼不如祀狗用備守。我今為汝說正真。但用華香酥乳麋致意恭敬下天神。令其所求悉皆得。</p>
<p class="dharani">敷宿波敷宿波<span class='note-inline'>(一)</span>阿注波阿注波<span class='note-inline'>(二)</span>究吒波究吒波<span class='note-inline'>(三)</span>莎訶<span class='note-inline'>(四)</span></p>
<p>鬼子母所說神呪。能令眾生拔邪救濟危厄。盜賊王難無不解脫。所求男女皆悉端正。婚娶產生怨家債主。悉得解脫無不安隱。</p>
<p class="dharani">拂至兜<span class='note-inline'>(一)</span>波羅帝囊拂至兜<span class='note-inline'>(二)</span>烏晝拂至兜<span class='note-inline'>(三)</span>莎呵<span class='note-inline'>(四)</span></p>
<p>能令諸鼠散走他方悉滅無餘三過唾刀唅灰作緋紫字。</p>
<p>大毘樓勒叉天王所說神呪。</p>
<p class="dharani">賓頭樓守<span class='note-inline'>(一)</span>賓頭樓守<span class='note-inline'>(二)</span>摩訶賓頭樓守<span class='note-inline'>(三)</span></p>

<p class='juan'>七佛所說神呪經卷第四</p></div>
</div><!-- end of div[@id='body'] -->
</body></html>