<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>六字大陀羅尼呪經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1046
<p class='juan'><a id='mulu1' />六字大陀羅尼呪經</p><p class="byline">失譯人名今附梁錄</p>
<div class='div-jing'><p>如是我聞。一時婆伽婆。住王舍城耆闍崛山中。與大比丘眾五百人俱。爾時長老阿難。為旃陀梨女呪術所收爾時長老阿難。白佛言世尊。我今強為他收去。婆伽婆我今強為他收去修伽陀。</p>
<p>爾時婆伽婆告長老阿難言。汝來阿難汝莫驚怖。阿難汝當受持六字大陀羅尼呪。為令四眾利益安隱安樂吉祥行故。而說呪曰。</p>
<p class="dharani">斯<span class='note-inline'>(須何反)</span>地<span class='note-inline'>(除隷反)</span>梯<span class='note-inline'>(吐稽反)</span>曇<span class='note-inline'>(徒紺反)</span>安<span class='note-inline'>(於軻反)</span>茶<span class='note-inline'>(徒嫁反)</span>隸般茶<span class='note-inline'>(徒嫁反)</span>隸葛羅馳<span class='note-inline'>(除寄反)</span>稽由隷　薩帝　婆帝　耶[賒-示+米]婆帝　底闍婆帝　頻頭摩帝</p>
<p>阿難是呪。能令宿食不消尋得消化。能除吐下等病。能除風病。熱病冷病雜病。能滅一切諸邪呪術。能滅起屍。能滅一切形像厭蠱。阿難若有人知此神呪姓名者。彼則不怖畏王難。不怖畏怨敵難不怖畏賊難。不怖畏火難不怖畏水難。若於城邑聚落及在曠野悉無所畏。亦不為他人伺求其過無過可說。若食毒藥毒不能害轉為利益。</p>
<p>阿難此六字大陀羅尼呪乃是七三藐三佛陀所說。亦是梵王娑婆主說。釋提桓因四大天王所說。亦皆隨喜破諸呪術消伏起屍。一切形像厭蠱皆悉破壞斷滅。長老阿難聞佛所說歡喜奉行。</p>

<p class='juan'>六字大陀羅尼呪經</p></div>
</div><!-- end of div[@id='body'] -->
</body></html>