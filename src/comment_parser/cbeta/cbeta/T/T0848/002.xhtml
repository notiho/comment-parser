<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大毘盧遮那成佛神變加持經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu4' />大毘盧遮那成佛神變加持經卷第二<p class="byline">大唐天竺三藏善無畏共沙門一行譯</p>入漫茶羅具緣真言品第二之餘</p><p>爾時毘盧遮那世尊與一切諸佛同共集會，各各宣說一切聲聞、緣覺、菩薩三昧道。時佛入於一切如來一體速疾力三昧，於是世尊復告執金剛菩薩言：</p>

<div class="lg regular" style="margin-left:1em;"><div class='lg-row'>「我昔坐道場，　降伏於四魔，</div>
<div class='lg-row'>以大勤勇聲，　除眾生怖畏，</div>
<div class='lg-row'>是時梵天等，　心喜共稱說，</div>
<div class='lg-row'>由此諸世間，　號名大勤勇。</div>
<div class='lg-row'>我覺本不生，　出過語言道，</div>
<div class='lg-row'>諸過得解脫，　遠離於因緣，</div>
<div class='lg-row'>知空等虛空，　如實相智生，</div>
<div class='lg-row'>已離一切暗，　第一實無垢。</div>
<div class='lg-row'>諸趣唯想名，　佛相亦復然，</div>
<div class='lg-row'>此第一實際，　以加持力故，</div>
<div class='lg-row'>為度於世間，　而以文字說。」</div>
</div><p>爾時執金剛具德者得未曾有開敷眼，頂禮一切智而說偈言：</p>

<div class="lg regular" style="margin-left:1em;"><div class='lg-row'>「諸佛甚希有，　權智不思議，</div>
<div class='lg-row'>離一切戲論，　諸佛自然智，</div>
<div class='lg-row'>而為世間說，　滿足眾希願，</div>
<div class='lg-row'>真言相如是，　常依於二諦。</div>
<div class='lg-row'>若有諸眾生，　知此法教者，</div>
<div class='lg-row'>世人應供養，　猶如敬制底。」</div>
</div><p>時執金剛說此偈已，諦觀毘盧遮那目不暫瞬，默然而住。於是世尊復告執金剛祕密主言：「復次祕密主！一生補處菩薩住佛地三昧道，離於造作，知世間相住於業地，堅住佛地。復次祕密主！八地自在菩薩三昧道，不得一切諸法，離於有生，知一切幻化，是故世稱觀自在者。復次祕密主！聲聞眾住有緣地識生，滅除二邊，極觀察智，得不隨順修行因，是名聲聞三昧道。祕密主！緣覺觀察因果，住無言說法，不轉無言說，於一切法證極滅語言三昧，是名緣覺三昧道。祕密主！世間因果及業，若生若滅，繫屬他主，空三昧生，是名世間三昧道。」爾時世尊而說偈言：</p>

<div class="lg regular" style="margin-left:1em;"><div class='lg-row'>「祕密主當知，　此等三昧道，</div>
<div class='lg-row'>若住佛世尊，　菩薩救世者，</div>
<div class='lg-row'>緣覺聲聞說，　摧害於諸過；</div>
<div class='lg-row'>若諸天世間，　真言法教道，</div>
<div class='lg-row'>如是勤勇者，　為利眾生故。」</div>
</div><p>復次世尊告執金剛祕密主言：「祕密主！汝當諦聽諸真言相。」金剛手言：「唯然。世尊！願樂欲聞。」爾時世尊復說頌曰：</p>

<div class="lg regular" style="margin-left:1em;"><div class='lg-row'>「等正覺真言，　言名成立相，</div>
<div class='lg-row'>如因陀羅宗，　諸義利成就。</div>
<div class='lg-row'>有增加法句，　本名行相應，</div>
<div class='lg-row'>若唵字[合*牛]字，　及與潑磔迦，</div>
<div class='lg-row'>或頡唎嫓等，　是佛頂名號。</div>
<div class='lg-row'>若揭㗚佷拏，　佉陀耶畔闍，</div>
<div class='lg-row'>訶娜摩囉也，　鉢吒也等類，</div>
<div class='lg-row'>是奉教使者，　諸忿怒真言。</div>
<div class='lg-row'>若有納麼字，　及莎縛訶等，</div>
<div class='lg-row'>是修三摩地，　寂行者標相。</div>
<div class='lg-row'>若有扇多字，　微戍陀字等，</div>
<div class='lg-row'>當知能滿足，　一切所希願。</div>
<div class='lg-row'>此正覺佛子，　救世者真言，</div>
<div class='lg-row'>若聲聞所說，　一一句安布，</div>
<div class='lg-row'>是中辟支佛，　復有少差別，</div>
<div class='lg-row'>謂三昧分異，　淨除於業生。」</div>
</div><p>「復次祕密主！此真言相非一切諸佛所作，不令他作亦不隨喜。何以故？以是諸法法如是故。若諸如來出現、若諸如來不出，諸法法爾如是住。謂諸真言，真言法爾故。祕密主！成等正覺一切知者、一切見者出興于世，而自此法說種種道，隨種種樂欲、種種諸眾生心，以種種句、種種文、種種隨方語言、種種諸趣音聲而以加持說真言道。祕密主！云何如來真言道？謂加持此書寫文字。祕密主！如來無量百千俱胝那庾多劫，積集修行真實諦語，四聖諦、四念處、四神足、十如來力、六波羅蜜、七菩提寶、四梵住、十八佛不共法。祕密主！以要言之，諸如來一切智智。一切如來自福智力、自願智力、一切法界加持力，隨順眾生，如其種類開示真言教法。云何真言教法？謂阿字門，一切諸法本不生故。迦字門，一切諸法離作業故。佉字門，一切諸法等虛空不可得故。哦字門，一切諸法一切行不可得故。伽<span class='note-inline'>(重聲)</span>字門，一切諸法一合不可得故。遮字門，一切諸法離一切遷變故。車字門，一切諸法影像不可得故。若字門，一切諸法生不可得故。社字門，一切諸法戰敵不可得故。吒字門，一切諸法慢不可得故。咤字門，一切諸法長養不可得故。拏字門，一切諸法怨對不可得故。荼<span class='note-inline'>(重聲)</span>字門，一切諸法執持不可得故。多字門，一切諸法如如不可得故。他字門，一切諸法住處不可得故。娜字門，一切諸法施不可得故。馱<span class='note-inline'>(重聲)</span>字門，一切諸法法界不可得故。波字門，一切諸法第一義諦不可得故。頗字門，一切諸法不堅如聚沫故。麼字門，一切諸法縛不可得故。婆字門，一切諸法一切有不可得故。野字門，一切諸法一切乘不可得故。囉字門，一切諸法離一切諸塵染故。邏字門，一切諸法一切相不可得故。縛字門，一切諸法語言道斷故。奢字門，一切諸法本性寂故。沙字門，一切諸法性鈍故。娑字門，一切諸法一切諦不可得故。訶字門，一切諸法因不可得故。祕密主！仰若拏那麼，於一切三昧自在速能成辨諸事，所為義利皆悉成就。」爾時世尊而說偈言：</p>

<div class="lg regular" style="margin-left:1em;"><div class='lg-row'>「真言三昧門，　圓滿一切願，</div>
<div class='lg-row'>所謂諸如來，　不可思議果。</div>
<div class='lg-row'>具足眾勝願，　真言決定義，</div>
<div class='lg-row'>超越於三世，　無垢同虛空，</div>
<div class='lg-row'>住不思議心，　起作諸事業，</div>
<div class='lg-row'>到修行地者，　授不思議果，</div>
<div class='lg-row'>是第一真實，　諸佛所開示，</div>
<div class='lg-row'>若知此法教，　當得諸悉地。</div>
<div class='lg-row'>最勝真實聲，　真言真言相，</div>
<div class='lg-row'>行者諦思惟，　當得不壞句。」</div>
</div><p>爾時執金剛祕密主白佛言：「希有世尊！佛說不思議真言相道法，不共一切聲聞緣覺，亦非普為一切眾生。若信此真言道者，諸功德法皆當滿足。唯願世尊次說漫荼羅所須次第。」如是說已，世尊復告金剛手而說偈言：</p>

<div class="lg regular" style="margin-left:1em;"><div class='lg-row'>「持真言行者，　供養諸聖尊，</div>
<div class='lg-row'>當奉悅意花，　潔白黃朱色，</div>
<div class='lg-row'>鉢頭摩青蓮、　龍花奔那伽、</div>
<div class='lg-row'>計薩囉末利、　得蘗藍瞻蔔、</div>
<div class='lg-row'>無憂底羅劍、　鉢吒羅娑羅，</div>
<div class='lg-row'>是等鮮妙華，　吉祥眾所樂，</div>
<div class='lg-row'>採集以為鬘，　敬心而供養。</div>
<div class='lg-row'>栴檀及青木、　苜蓿香欝金，</div>
<div class='lg-row'>及餘妙塗香，　盡持以奉獻。</div>
<div class='lg-row'>沈水及松香，　嚩藍與龍腦，</div>
<div class='lg-row'>白檀膠香等，　失利婆塞迦，</div>
<div class='lg-row'>及餘焚香類，　芬馥世稱美，</div>
<div class='lg-row'>應當隨法教，　而奉於聖尊。</div>
<div class='lg-row'>復次大眾生，　依教獻諸食，</div>
<div class='lg-row'>奉乳糜酪飯，　歡喜漫荼迦，</div>
<div class='lg-row'>百葉甘美餅，　淨妙粆糖餅，</div>
<div class='lg-row'>布利迦間究，　及末塗失囉，</div>
<div class='lg-row'>嫓諾迦無憂，　播鉢吒食等，</div>
<div class='lg-row'>如是諸餚饍，　種種珍妙果，</div>
<div class='lg-row'>蹇荼與石蜜，　糖蜜生熟酥，</div>
<div class='lg-row'>種種諸漿飲，　乳酪淨牛味。</div>
<div class='lg-row'>又奉諸燈燭，　異類新淨器，</div>
<div class='lg-row'>盛滿妙香油，　布列為照明。</div>
<div class='lg-row'>四方繒憣蓋，　種種色相間，</div>
<div class='lg-row'>門標異形類，　并懸以鈴鐸，</div>
<div class='lg-row'>或以心供養，　一切皆作之。</div>
<div class='lg-row'>持真言行者，　存意勿遺忘，</div>
<div class='lg-row'>次具迦羅奢，　或六或十八，</div>
<div class='lg-row'>備足諸寶藥，　盛滿眾香水。</div>
<div class='lg-row'>枝條上垂布，　間插華果實，</div>
<div class='lg-row'>塗香等嚴飾，　結護而作淨，</div>
<div class='lg-row'>繫頸以妙衣，　瓶數或增廣。</div>
<div class='lg-row'>上首諸尊等，　各各奉兼服，</div>
<div class='lg-row'>諸餘大有情，　一一皆獻之。</div>
<div class='lg-row'>如是修供養，　次引應度者，</div>
<div class='lg-row'>灑之以淨水，　授與塗香華，</div>
<div class='lg-row'>令發菩提心，　憶念諸如來，</div>
<div class='lg-row'>一切皆當得，　生於淨佛家。</div>
<div class='lg-row'>結法界生印，　及與法輪印，</div>
<div class='lg-row'>金剛有情等，　而用作加護。</div>
<div class='lg-row'>次應當自結，　諸佛三昧耶，</div>
<div class='lg-row'>三轉加淨衣，　如真言法教，</div>
<div class='lg-row'>而用覆其首，　深起悲念心，</div>
<div class='lg-row'>三誦三昧耶，　頂戴以囉字，</div>
<div class='lg-row'>嚴以大空點，　周匝開焰鬘。</div>
<div class='lg-row'>字門生白光，　流出如滿月，</div>
<div class='lg-row'>現對諸救世，　而散於淨華，</div>
<div class='lg-row'>隨其所至處，　行人而尊奉。</div>
<div class='lg-row'>漫荼羅初門，　大龍廂衛處，</div>
<div class='lg-row'>於二門中間，　安立於學人，</div>
<div class='lg-row'>住彼隨法教，　而作眾事業，</div>
<div class='lg-row'>如是令弟子，　遠離於諸過，</div>
<div class='lg-row'>作寂然護摩。　護摩依法住，</div>
<div class='lg-row'>初自中胎藏，　至第二之外，</div>
<div class='lg-row'>於漫茶羅中，　作無疑慮心，</div>
<div class='lg-row'>如其自肘量，　陷作光明壇，</div>
<div class='lg-row'>四節為周界，　中表金剛印，</div>
<div class='lg-row'>師位之右方，　護摩具支分，</div>
<div class='lg-row'>學人住其左，　蹲踞增敬心。</div>
<div class='lg-row'>自敷吉祥草，　藉地以安坐，</div>
<div class='lg-row'>或布眾綵色，　彤輝極嚴麗，</div>
<div class='lg-row'>一切繢事成，　是略護摩處，</div>
<div class='lg-row'>周匝布祥茅，　端坐互相加，</div>
<div class='lg-row'>右旋皆廣厚，　遍灑以香水，</div>
<div class='lg-row'>思惟火光尊，　哀愍一切故，</div>
<div class='lg-row'>應當持滿器，　而以供養之。</div>
<div class='lg-row'>爾時善住者，　當說是真語：</div>
</div><p class="dharani">「『南麼三曼多勃馱喃<span class='note-inline'>(一)</span>　惡揭娜<span class='note-inline'>(二合)</span>曳<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>』</p>

<div class="lg regular" style="margin-left:1em;"><div class='lg-row'>「復以三昧手，　次持諸弟子，</div>
<div class='lg-row'>慧手大空指，　略奉持護摩。</div>
<div class='lg-row'>每獻輒誠誦，　各別至三七，</div>
<div class='lg-row'>當住慈愍心，　依法真實言：</div>
</div><p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去)</span>摩訶<span class='note-inline'>(引)</span>扇底<span class='note-inline'>(丁以反，下同)</span>蘗多<span class='note-inline'>(二)</span>　扇底羯囉<span class='note-inline'>(三)</span>　鉢囉<span class='note-inline'>(二合)</span>睒摩達磨儞<span class='note-inline'>(入)</span>若<span class='note-inline'>(引)</span>多<span class='note-inline'>(四)</span>　阿婆<span class='note-inline'>(去)</span>嚩薩嚩<span class='note-inline'>(二合)</span>婆<span class='note-inline'>(引)</span>嚩<span class='note-inline'>(五)</span>　達麼娑麼多<span class='note-inline'>(引)</span>鉢囉<span class='note-inline'>(二合)</span>鉢多<span class='note-inline'>(二合)</span><span class='note-inline'>(六)</span>　莎訶<span class='note-inline'>(七)</span>』</p>

<div class="lg regular" style="margin-left:0em;"><div class='lg-row'>「行者護摩竟，　應教令儭施，</div>
<div class='lg-row'>金銀眾珍寶，　象馬及車乘，</div>
<div class='lg-row'>牛羊上衣服，　或復餘資財。</div>
<div class='lg-row'>弟子當至誠，　恭敬起慇重，</div>
<div class='lg-row'>深心自忻慶，　而奉於所尊。</div>
<div class='lg-row'>以修行淨捨，　令彼歡喜故，</div>
<div class='lg-row'>已為作加護，　應召而告言：</div>
<div class='lg-row'>『今此勝福田，　一切佛所說，</div>
<div class='lg-row'>為欲廣饒益，　一切諸有情。</div>
<div class='lg-row'>奉施一切僧，　當獲於大果，</div>
<div class='lg-row'>無盡大資財，　世說常隨生。</div>
<div class='lg-row'>以供養僧者，　施具德之人，</div>
<div class='lg-row'>是故世尊說，　應當發歡喜，</div>
<div class='lg-row'>隨力辦餚膳，　而施現前僧。』」</div>
</div><p>爾時毘盧遮那世尊復告執金剛祕密主而說偈言：</p>

<div class="lg regular" style="margin-left:0em;"><div class='lg-row'>「汝摩訶薩埵，　一心應諦聽；</div>
<div class='lg-row'>當廣說灌頂，　古佛所開示。</div>
<div class='lg-row'>師作第二壇，　對中漫荼羅，</div>
<div class='lg-row'>圖畫於外界，　相距二肘量，</div>
<div class='lg-row'>四方正均等，　內向開一門，</div>
<div class='lg-row'>安四執金剛，　居其四維外，</div>
<div class='lg-row'>謂住無戲論，　及虛空無垢。</div>
<div class='lg-row'>無垢眼金剛，　被雜色衣等，</div>
<div class='lg-row'>內心大蓮華，　八葉及鬚蘂，</div>
<div class='lg-row'>於四方葉中，　四伴侶菩薩，</div>
<div class='lg-row'>由彼大有情，　往昔願力故。</div>
<div class='lg-row'>云何名為四？　謂總持自在，</div>
<div class='lg-row'>念持利益心，　悲者菩薩等。</div>
<div class='lg-row'>所餘諸四葉，　作四奉教者，</div>
<div class='lg-row'>雜色衣滿願，　無礙及解脫。</div>
<div class='lg-row'>中央示法界，　不可思議色，</div>
<div class='lg-row'>四寶所成瓶，　盛滿眾藥寶。</div>
<div class='lg-row'>普賢慈氏尊，　及與除蓋障，</div>
<div class='lg-row'>除一切惡趣，　而以作加持。</div>
<div class='lg-row'>彼於灌頂時，　當置妙蓮上，</div>
<div class='lg-row'>獻以塗香華，　燈明及閼伽，</div>
<div class='lg-row'>上蔭幢幡蓋，　奉攝意音樂，</div>
<div class='lg-row'>吉慶伽陀等，　廣多美妙言。</div>
<div class='lg-row'>如是而供養，　令得歡喜已，</div>
<div class='lg-row'>親對諸如來，　而自灌其頂。</div>
<div class='lg-row'>復當供養彼，　妙善諸香華，</div>
<div class='lg-row'>次應執金篦，　在於彼前住，</div>
<div class='lg-row'>慰喻令歡喜，　說如是伽他：</div>
<div class='lg-row'>『佛子佛為汝，　決除無智膜，</div>
<div class='lg-row'>猶如世醫王，　善用以金籌。』</div>
<div class='lg-row'>持真言行者，　復當執明鏡，</div>
<div class='lg-row'>為顯無相法，　說是妙伽他：</div>
<div class='lg-row'>『諸法無形像，　清澄無垢濁，</div>
<div class='lg-row'>無執離言說，　但從因業起。</div>
<div class='lg-row'>如是知此法，　自性無染污，</div>
<div class='lg-row'>為世無比利，　汝從佛心生。』</div>
<div class='lg-row'>次當授法輪，　置以二足間，</div>
<div class='lg-row'>慧手傳法螺，　復說如是偈：</div>
<div class='lg-row'>『汝自於今日，　轉於救世輪，</div>
<div class='lg-row'>其聲普周遍，　吹無上法螺。</div>
<div class='lg-row'>勿生於異慧，　當離疑悔心，</div>
<div class='lg-row'>開示於世間，　勝行真言道。</div>
<div class='lg-row'>常作如是願，　宣唱佛恩德，</div>
<div class='lg-row'>一切持金剛，　皆當護念汝。』</div>
<div class='lg-row'>次當於弟子，　而起悲念心，</div>
<div class='lg-row'>行者應入中，　示三昧耶偈：</div>
<div class='lg-row'>『佛子汝從今，　不惜身命故，</div>
<div class='lg-row'>常不應捨法、　捨離菩提心、</div>
<div class='lg-row'>慳悋一切法、　不利眾生行。</div>
<div class='lg-row'>佛說三昧耶，　汝善住戒者，</div>
<div class='lg-row'>如護自身命，　護戒亦如是。</div>
<div class='lg-row'>應至誠恭敬，　稽首聖尊足，</div>
<div class='lg-row'>所作隨教行，　勿生疑慮心。』」</div>
</div><p>爾時金剛手白佛言：「世尊！若有諸善男子善女人入此大悲藏生大漫荼羅王三昧耶者，彼獲幾所福德聚？」如是說已，佛告金剛手言：「祕密主！從初發心乃至成如來所有福德聚，是善男子善女人福德聚與彼正等。祕密主！以此法門當如是知，彼善男子善女人從如來口生、佛心之子，若是善男子善女人所在方所，即為有佛施作佛事。是故祕密主！若樂欲供養佛者，當供養此善男子善女人；若樂欲見佛，即當觀彼。」時金剛手等上首執金剛及普賢等上首諸菩薩同聲說言：「世尊！我等從今以後，應當恭敬供養是善男子善女人。何以故？世尊！彼善男子善女人同見佛世尊故。」</p>
<p>爾時毘盧遮那世尊復觀一切眾會，告執金剛祕密主等諸持金剛者及大眾言：「善男子！有如來出世，無量廣長語輪相，如巧色摩尼能滿一切願、積集無量福德、住不可害行，三世無比力真言句。」如是言已，金剛手祕密主等諸執金剛及大會眾同聲說言：「世尊！今正是時。善逝！今正是時。」</p>
<p>爾時毘盧遮那世尊住於滿一切願出廣長舌相遍覆一切佛剎清淨法幢高峯觀三昧。時佛從定起，爾時發遍一切如來法界哀愍無餘眾生界聲，說此大力大護明妃曰：</p>
<p class="dharani">「南麼薩婆怛他<span class='note-inline'>(引)</span>蘖帝弊<span class='note-inline'>(毘也反，下同)</span><span class='note-inline'>(一)</span>　薩婆佩野微蘖帝弊<span class='note-inline'>(二)</span>　微濕嚩<span class='note-inline'>(二合)</span>目契弊<span class='note-inline'>(三)</span>　薩婆他<span class='note-inline'>(引)</span>唅<span class='note-inline'>(四)</span>　羅吃沙<span class='note-inline'>(上二合)</span>摩訶沬麗<span class='note-inline'>(五)</span>　薩婆怛他<span class='note-inline'>(引)</span>蘖多<span class='note-inline'>(六)</span>　奔昵也<span class='note-inline'>(二合)</span>儞<span class='note-inline'>(入)</span>闍<span class='note-inline'>(引)</span>帝<span class='note-inline'>(七)</span>　[合*牛][合*牛]<span class='note-inline'>(八)</span>　怛囉<span class='note-inline'>(二合引)</span>磔怛囉<span class='note-inline'>(二合引)</span>磔<span class='note-inline'>(九)</span>　阿鉢囉<span class='note-inline'>(二合)</span>底<span class='note-inline'>(丁以反)</span>訶諦<span class='note-inline'>(十)</span>　莎訶<span class='note-inline'>(十一)</span>」</p>
<p>時一切如來及佛子眾說此明已，即時普遍佛剎六種震動，一切菩薩得未曾有開敷眼，於諸佛前以悅意言音而說偈言：</p>

<div class="lg regular" style="margin-left:1em;"><div class='lg-row'>「諸佛甚奇特，　說此大力護，</div>
<div class='lg-row'>一切佛護持，　城池皆固密。</div>
<div class='lg-row'>由彼護心住，　所有為障者，</div>
<div class='lg-row'>毘那夜迦等，　惡形諸羅剎，</div>
<div class='lg-row'>一切皆退散，　念真言力故。」</div>
</div><p>時薄伽梵廣大法界加持，即於是時住法界胎藏三昧。從此定起，說入佛三昧耶持明曰：</p>
<p class="dharani">「南麼三曼多勃馱喃<span class='note-inline'>(一)</span>　阿三迷<span class='note-inline'>(二)</span>　咀[口*履]<span class='note-inline'>(二合)</span>三迷<span class='note-inline'>(三)</span>　三麼曳<span class='note-inline'>(四)</span>　莎訶<span class='note-inline'>(五)</span>」</p>
<p>即於爾時，於一切佛剎一切菩薩眾會之中說此入三昧耶明已，諸佛子等同聞是者，於一切法而不違越。</p>
<p>時薄伽梵復說法界生真言曰：</p>
<p class="dharani">「南麼三曼多勃馱喃<span class='note-inline'>(一)</span>　達摩馱睹<span class='note-inline'>(二)</span>　薩嚩<span class='note-inline'>(二合)</span>婆嚩句痕<span class='note-inline'>(三)</span>」</p>
<p>金剛薩埵加持真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　伐折囉<span class='note-inline'>(二合)</span>咀麼<span class='note-inline'>(二合)</span>句痕<span class='note-inline'>(二)</span>」</p>
<p>金剛鎧真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　伐折羅<span class='note-inline'>(二合)</span>迦嚩遮[合*牛]<span class='note-inline'>(二)</span>」</p>
<p>如來眼又觀真言曰：</p>
<p class="dharani">「南麼三曼多勃馱喃<span class='note-inline'>(一)</span>　怛他<span class='note-inline'>(引)</span>揭多斫吃芻<span class='note-inline'>(二合)</span><span class='note-inline'>(二)</span>　尾也<span class='note-inline'>(二合)</span>嚩路迦也<span class='note-inline'>(三)</span>　莎訶<span class='note-inline'>(四)</span>」</p>
<p>塗香真言曰：</p>
<p class="dharani">「南麼三曼多勃馱喃<span class='note-inline'>(一)</span>　微輸<span class='note-inline'>(上)</span>馱健杜<span class='note-inline'>(引)</span>納婆<span class='note-inline'>(二合)</span>嚩<span class='note-inline'>(二)</span>　莎訶<span class='note-inline'>(三)</span>」</p>
<p>華真言曰：</p>
<p class="dharani">「南麼三曼多勃馱喃<span class='note-inline'>(一)</span>　摩訶<span class='note-inline'>(引)</span>妹咀[口*履]也<span class='note-inline'>(二合)</span><span class='note-inline'>(二)</span>　毘庾<span class='note-inline'>(二合)</span>蘖帝<span class='note-inline'>(三)</span>　莎訶<span class='note-inline'>(四)</span>」</p>
<p>燒香真言曰：</p>
<p class="dharani">「南麼三曼多勃馱喃<span class='note-inline'>(一)</span>　達摩馱睹弩蘖帝<span class='note-inline'>(二)</span>　莎訶<span class='note-inline'>(三)</span>」</p>
<p>飲食真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿囉囉<span class='note-inline'>(二)</span>　迦羅羅<span class='note-inline'>(三)</span>　沫隣捺娜弭<span class='note-inline'>(四)</span>　沫隣捺泥<span class='note-inline'>(五)</span>　摩訶<span class='note-inline'>(引)</span>沫[喱-里+復]<span class='note-inline'>(六)</span>　莎訶<span class='note-inline'>(七)</span>」</p>
<p>燈真言曰：</p>
<p class="dharani">「南麼三曼多勃馱喃<span class='note-inline'>(一)</span>　怛他<span class='note-inline'>(引)</span>揭多<span class='note-inline'>(引)</span>喇旨<span class='note-inline'>(二合)</span><span class='note-inline'>(二)</span>　薩叵<span class='note-inline'>(二合)</span>囉儜嚩婆<span class='note-inline'>(去)</span>娑娜<span class='note-inline'>(三)</span>　伽伽猱陀哩耶<span class='note-inline'>(二合)</span><span class='note-inline'>(四)</span>　莎訶<span class='note-inline'>(五)</span>」</p>
<p>閼伽真言曰：</p>
<p class="dharani">「南麼三曼多勃馱喃<span class='note-inline'>(一)</span>　伽伽<span class='note-inline'>(上)</span>娜三摩<span class='note-inline'>(引)</span>三摩<span class='note-inline'>(二)</span>　莎訶<span class='note-inline'>(三)</span>」</p>
<p>如來頂相真言曰：</p>
<p class="dharani">「南麼三曼多勃馱喃<span class='note-inline'>(一)</span>　伽伽娜難多薩發<span class='note-inline'>(二合)</span>囉儜<span class='note-inline'>(上)</span><span class='note-inline'>(二)</span>　微輸<span class='note-inline'>(上)</span>馱達摩儞<span class='note-inline'>(入)</span>闍<span class='note-inline'>(引)</span>多<span class='note-inline'>(三)</span>　莎訶<span class='note-inline'>(四)</span>」</p>
<p>如來甲真言曰：</p>
<p class="dharani">「南麼三曼多勃馱喃<span class='note-inline'>(一)</span>　伐折囉<span class='note-inline'>(二合)</span>入嚩<span class='note-inline'>(二合引)</span>羅<span class='note-inline'>(二)</span>　微薩普<span class='note-inline'>(二合)</span>囉[合*牛]<span class='note-inline'>(三)</span>」</p>
<p>如來圓光真言曰：</p>
<p class="dharani">「南麼三曼多勃馱喃<span class='note-inline'>(一)</span>　入嚩<span class='note-inline'>(二合引)</span>羅<span class='note-inline'>(引)</span>摩履儞<span class='note-inline'>(二)</span>　怛他<span class='note-inline'>(引)</span>蘖多<span class='note-inline'>(引)</span>㗚旨<span class='note-inline'>(二合)</span><span class='note-inline'>(三)</span>　莎訶<span class='note-inline'>(四)</span>」</p>
<p>如來舌相真言曰：</p>
<p class="dharani">「南麼三曼多勃馱喃<span class='note-inline'>(一)</span>　摩訶<span class='note-inline'>(引)</span>摩訶<span class='note-inline'>(二)</span>　怛他蘖多爾訶嚩<span class='note-inline'>(二合)</span><span class='note-inline'>(三)</span>　薩底也<span class='note-inline'>(二合)</span>達磨鉢囉<span class='note-inline'>(二合)</span>底<span class='note-inline'>(丁以反)</span>瑟恥<span class='note-inline'>(二合)</span>多<span class='note-inline'>(四)</span>　莎訶<span class='note-inline'>(五)</span>」</p>
</div>
<div class='div-pin'><a id='mulu5' />
<p class='h1'>息障品第三</p><p>爾時金剛手又復請問毘盧遮那世尊，而說偈言：</p>

<div class="lg regular" style="margin-left:0em;"><div class='lg-row'>「云何道場時，　淨除諸障者，</div>
<div class='lg-row'>修真言行人，　無能為惱害？</div>
<div class='lg-row'>云何持真言？　云何彼成果？」</div>
<div class='lg-row'>如是發問已，　大日尊歎言：</div>
<div class='lg-row'>「善哉摩訶薩，　快說如是語，</div>
<div class='lg-row'>隨汝心所問，　今當悉開示。</div>
<div class='lg-row'>障者自心生，　隨順昔慳悋，</div>
<div class='lg-row'>為除彼因故，　念此菩提心。</div>
<div class='lg-row'>善除妄分別，　從心思所生，</div>
<div class='lg-row'>憶念菩提心，　行者離諸過。</div>
<div class='lg-row'>常當意思惟，　不動摩訶薩，</div>
<div class='lg-row'>而結彼密印，　能除諸障礙。</div>
<div class='lg-row'>祕密主復聽，　繫除散亂風，</div>
<div class='lg-row'>阿字為我體，　心持阿字門，</div>
<div class='lg-row'>健陀以塗地，　而作大空點，</div>
<div class='lg-row'>依於嚩庾方，　闔以捨囉梵，</div>
<div class='lg-row'>思念於彼器，　大心彌盧山，</div>
<div class='lg-row'>時時在其上。　阿字大空點，</div>
<div class='lg-row'>先佛所宣說，　能縛於大風。</div>
<div class='lg-row'>大有情諦聽，　行者防駛雨，</div>
<div class='lg-row'>思惟囉字門，　大力火光色，</div>
<div class='lg-row'>威猛熾焰鬘，　忿怒持遏伽，</div>
<div class='lg-row'>隨所起方分，　治地興蔭雲，</div>
<div class='lg-row'>斷以慧刀印，　昏蔽尋消散。</div>
<div class='lg-row'>行者無畏心，　或作葪羅劍，</div>
<div class='lg-row'>以是金剛橛，　一切同金剛。</div>
<div class='lg-row'>復次今當說，　息一切諸障，</div>
<div class='lg-row'>念真言大猛，　不動大力者，</div>
<div class='lg-row'>住本漫荼羅，　行者或居中，</div>
<div class='lg-row'>而觀彼形像，　頂戴三昧足，</div>
<div class='lg-row'>彼障當淨除，　息滅而不生。</div>
<div class='lg-row'>或以羅邇迦，　微妙共和合，</div>
<div class='lg-row'>行者造形像，　而以塗其身，</div>
<div class='lg-row'>彼諸執著者，　由斯對治故，</div>
<div class='lg-row'>彼諸根熾然，　勿生疑惑心；</div>
<div class='lg-row'>乃至釋梵尊，　不順我教故，</div>
<div class='lg-row'>尚當為所焚，　況復餘眾生。」</div>
</div><p>爾時金剛手白佛言：「世尊！如我解佛所說義，我亦如是知諸聖尊住本漫荼羅位令有威神，由彼如是住故。如來教勅無能隱蔽。何以故？世尊即一切諸真言三昧耶，所謂住於自種性故。是故真言門修菩薩行諸菩薩，亦當住於本位作諸事業。」「又祕密主！若說諸色彼諸聖尊漫荼羅位、諸尊形相，當知亦爾，是則先佛所說。祕密主！於未來世劣慧無信眾生，聞如是說，不能信受，以無慧故而增疑惑。彼唯如聞堅住而不修行，自損損他作如是言：『彼諸外道有如是法，非佛所說。』彼無智人當作如是信解。」爾時世尊而說偈言：</p>

<div class="lg regular" style="margin-left:1em;"><div class='lg-row'>「一切智世尊，　諸法得自在，</div>
<div class='lg-row'>如其所通達，　方便度眾生。</div>
<div class='lg-row'>是諸先佛說，　利益求法者，</div>
<div class='lg-row'>彼愚夫不知，　諸佛之法相。</div>
<div class='lg-row'>我說一切法，　所有相皆空，</div>
<div class='lg-row'>常當住真言，　善決定作業。」</div>
</div></div>
<div class='div-pin'><a id='mulu6' />
<p class='h1'>普通真言藏品第四</p><p>爾時諸執金剛祕密主為上首，諸菩薩眾普賢為上首，稽首毘盧遮那佛，各各言音請白世尊：「樂欲於此大悲藏生大漫荼羅王，如所通達法界清淨門演說真言法句。」</p>
<p>爾時世尊無壞法爾加持而告諸執金剛及菩薩言：「善男子！當說如所通達法界，淨除眾生界真實語句。」時普賢菩薩即時住於佛境界莊嚴三昧，說無閡力真言曰：</p>
<p class="dharani">「南麼三曼多勃馱喃<span class='note-inline'>(一)</span>　三麼多<span class='note-inline'>(引)</span>奴揭多<span class='note-inline'>(二)</span>　嚩囉闍達摩[嗨-每+(臼/工)]闍多<span class='note-inline'>(三)</span>　摩訶<span class='note-inline'>(引)</span>摩訶<span class='note-inline'>(四)</span>　莎訶<span class='note-inline'>(五)</span>」</p>
<p>時彌勒菩薩住發生普遍大慈三昧，說自心真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿爾單若耶<span class='note-inline'>(二)</span>　薩婆薩埵<span class='note-inline'>(引)</span>捨耶弩蘖多<span class='note-inline'>(三)</span>　莎訶<span class='note-inline'>(四)</span>」</p>
<p>爾時虛空藏菩薩入清淨境界三昧，說自心真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(去)</span>迦<span class='note-inline'>(引)</span>奢三麼多<span class='note-inline'>(引)</span>弩蘖多<span class='note-inline'>(二)</span>　微質怛囒<span class='note-inline'>(引)</span>嚩囉達囉<span class='note-inline'>(三)</span>　莎訶<span class='note-inline'>(四)</span>」</p>
<p>爾時除一切蓋障菩薩入悲力三昧，說真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(去)</span>薩埵係多<span class='note-inline'>(引)</span>毘庾<span class='note-inline'>(二合)</span>蘖多<span class='note-inline'>(二)</span>　怛㘕<span class='note-inline'>(二合)</span>怛㘕<span class='note-inline'>(二合)</span>㘕㘕<span class='note-inline'>(三)</span>　莎訶<span class='note-inline'>(四)</span>」</p>
<p>爾時觀世自在菩薩入於普觀三昧，說自心及眷屬真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩婆怛他<span class='note-inline'>(上)</span>蘖多<span class='note-inline'>(上)</span>嚩盧吉多<span class='note-inline'>(二)</span>　羯嚕儜麼也<span class='note-inline'>(三)</span>　囉囉[合*牛]若<span class='note-inline'>(短聲)</span><span class='note-inline'>(四)</span>　莎訶<span class='note-inline'>(五)</span>」</p>
<p>得大勢真言曰：</p>
<p class="dharani">「南麼三曼多勃馱喃<span class='note-inline'>(一)</span>　髯髯索<span class='note-inline'>(二)</span>　莎<span class='note-inline'>(二合)</span>訶<span class='note-inline'>(三)</span>」</p>
<p>多羅尊真言曰：</p>
<p class="dharani">「南麼三曼多勃馱喃<span class='note-inline'>(一)</span>　羯嚕呶嗢婆<span class='note-inline'>(二合上)</span>吠<span class='note-inline'>(平)</span><span class='note-inline'>(二)</span>　哆囇哆[口*履]抳<span class='note-inline'>(三)</span>　莎訶<span class='note-inline'>(四)</span>」</p>
<p>大毘俱胝真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩婆陪也怛囉<span class='note-inline'>(二合引)</span>散儞<span class='note-inline'>(平)</span><span class='note-inline'>(二)</span>　[合*牛]薩破<span class='note-inline'>(二合)</span>吒也<span class='note-inline'>(三)</span>　莎訶<span class='note-inline'>(四)</span>」</p>
<p>白處尊真言曰：</p>
<p class="dharani">「南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘖多微灑也<span class='note-inline'>(二)</span>　三婆<span class='note-inline'>(去)</span>吠<span class='note-inline'>(平)</span><span class='note-inline'>(三)</span>　鉢曇摩<span class='note-inline'>(二合)</span>摩履儞<span class='note-inline'>(平)</span><span class='note-inline'>(四)</span>　莎訶<span class='note-inline'>(五)</span>」</p>
<p>何耶揭㗚嚩真言曰：</p>
<p class="dharani">「南麼三曼多勃馱喃<span class='note-inline'>(一)</span>　[合*牛]佉<span class='note-inline'>(引)</span>陀畔闍<span class='note-inline'>(二)</span>　薩破<span class='note-inline'>(二合)</span>吒也<span class='note-inline'>(三)</span>　莎訶<span class='note-inline'>(四)</span>」</p>
<p>時地藏菩薩住金剛不可壞行境界三昧，說真言曰：</p>
<p class="dharani">「南麼三曼多勃馱喃<span class='note-inline'>(一)</span>　訶訶訶<span class='note-inline'>(二)</span>　素<span class='note-inline'>(上)</span>怛弩<span class='note-inline'>(三)</span>　莎訶<span class='note-inline'>(四)</span>」</p>
<p>時文殊師利童子住佛加持神力三昧，說自心真言曰：</p>
<p class="dharani">「南麼三曼多勃馱喃<span class='note-inline'>(一)</span>　係係俱摩囉迦<span class='note-inline'>(二)</span>　微目吃底<span class='note-inline'>(丁以反二合)</span>鉢他悉體<span class='note-inline'>(他以反)</span>多<span class='note-inline'>(三)</span>　薩麼<span class='note-inline'>(二合)</span>囉薩麼<span class='note-inline'>(二合)</span>囉<span class='note-inline'>(四)</span>　鉢囉<span class='note-inline'>(二合)</span>底<span class='note-inline'>(丁以反)</span>然<span class='note-inline'>(五)</span>　莎訶<span class='note-inline'>(六)</span>」</p>
<p>爾時金剛手住大金剛無勝三昧，說自心及眷屬真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　戰拏麼訶<span class='note-inline'>(引)</span>[口*路]瑟赧<span class='note-inline'>(平)</span><span class='note-inline'>(二)</span>　[合*牛]」</p>
<p>忙莽計真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　怛[口*履]<span class='note-inline'>(二合)</span>吒<span class='note-inline'>(輕)</span>怛[口*履]<span class='note-inline'>(二合)</span>吒<span class='note-inline'>(輕)</span><span class='note-inline'>(二)</span>　若衍底<span class='note-inline'>(丁以反)</span><span class='note-inline'>(三)</span>　莎訶<span class='note-inline'>(四)</span>」</p>
<p>金剛鎖真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　滿陀滿陀也<span class='note-inline'>(二)</span>　暮吒暮吒也<span class='note-inline'>(二)</span>　伐折路<span class='note-inline'>(二合)</span>嗢婆<span class='note-inline'>(去二合)</span>吠<span class='note-inline'>(三)</span>　薩嚩怛囉<span class='note-inline'>(引二合)</span>鉢囉<span class='note-inline'>(引二合)</span>底<span class='note-inline'>(丁以反)</span>訶諦<span class='note-inline'>(四)</span>　莎訶<span class='note-inline'>(五)</span>」</p>
<p>金剛月黶真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　頡唎<span class='note-inline'>(二合)</span>吽發吒<span class='note-inline'>(輕)</span><span class='note-inline'>(二)</span>　莎訶<span class='note-inline'>(三)</span>」</p>
<p>金剛針真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　薩婆達麼儞<span class='note-inline'>(入)</span>唎吠<span class='note-inline'>(平二合)</span>達儞<span class='note-inline'>(平)</span><span class='note-inline'>(二)</span>　伐折囉<span class='note-inline'>(二合)</span>素旨嚩<span class='note-inline'>(入)</span>囉泥<span class='note-inline'>(三)</span>　莎訶<span class='note-inline'>(四)</span>」</p>
<p>一切持金剛真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　[合*牛][合*牛][合*牛]<span class='note-inline'>(二)</span>　發吒<span class='note-inline'>(輕)</span>發吒<span class='note-inline'>(輕)</span>發吒髯髯<span class='note-inline'>(三)</span>　莎訶<span class='note-inline'>(四)</span>」</p>
<p>一切諸奉教者真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　係係緊質囉<span class='note-inline'>(引)</span>也徙<span class='note-inline'>(二)</span>　釳㗚<span class='note-inline'>(二合)</span>佷儜<span class='note-inline'>(二合)</span>釳㗚<span class='note-inline'>(二合)</span>佷儜<span class='note-inline'>(二合)</span><span class='note-inline'>(三)</span>　佉娜佉娜<span class='note-inline'>(四)</span>　鉢[口*履]布囉也<span class='note-inline'>(五)</span>　薩嚩<span class='note-inline'>(二合)</span>鉢囉<span class='note-inline'>(二合)</span>底<span class='note-inline'>(丁以反)</span>然<span class='note-inline'>(六)</span>　莎訶<span class='note-inline'>(七)</span>」</p>
<p>時釋迦牟尼世尊入於寶處三昧，說自心及眷屬真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩婆吃麗<span class='note-inline'>(二合)</span>奢[嗨-每+(臼/工)]<span class='note-inline'>(入)</span>素捺那<span class='note-inline'>(二)</span>　薩婆達摩嚩始多<span class='note-inline'>(引)</span>鉢囉<span class='note-inline'>(二合)</span>鉢多<span class='note-inline'>(三)</span>　伽伽娜三摩<span class='note-inline'>(引)</span>三麼<span class='note-inline'>(四)</span>　莎訶<span class='note-inline'>(五)</span>」</p>
<p>毫相真言曰：</p>
<p class="dharani">「南麼三曼多勃馱喃<span class='note-inline'>(一)</span>　嚩囉泥<span class='note-inline'>(去)</span><span class='note-inline'>(二)</span>　嚩囉鉢囉<span class='note-inline'>(二合引)</span>鉢帝[合*牛]<span class='note-inline'>(三)</span>」</p>
<p>一切諸佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　鑁鑁鑁<span class='note-inline'>(二)</span>　[合*牛][合*牛]發吒<span class='note-inline'>(輕)</span><span class='note-inline'>(三)</span>　莎訶<span class='note-inline'>(四)</span>」</p>
<p>無能勝真言曰：</p>
<p class="dharani">「南麼三曼多勃馱喃<span class='note-inline'>(一)</span>　地<span class='note-inline'>(入)</span>[口*陵]<span class='note-inline'>(二合)</span>地<span class='note-inline'>(入)</span>[口*陵]<span class='note-inline'>(二合)</span><span class='note-inline'>(二)</span>　[口*陵][口*陵]<span class='note-inline'>(三)</span>　馹[口*陵]<span class='note-inline'>(二合)</span>馹[口*陵]<span class='note-inline'>(二合)</span><span class='note-inline'>(四)</span>　莎訶<span class='note-inline'>(五)</span>」</p>
<p>無能勝妃真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(上)</span>鉢囉<span class='note-inline'>(引)</span>爾帝<span class='note-inline'>(二)</span>　若行底<span class='note-inline'>(丁以反)</span>怛抳帝<span class='note-inline'>(三)</span>　莎訶<span class='note-inline'>(四)</span>」</p>
<p>地神真言曰：</p>
<p class="dharani">「南麼三曼多勃馱喃<span class='note-inline'>(一)</span>　鉢㗚<span class='note-inline'>(二合)</span>體<span class='note-inline'>(他以)</span>梅<span class='note-inline'>(無蓋反)</span>曳<span class='note-inline'>(平二合)</span><span class='note-inline'>(二)</span>　莎訶<span class='note-inline'>(三)</span>」</p>
<p>毘紐天真言曰：</p>
<p class="dharani">「南麼三曼多勃馱喃<span class='note-inline'>(一)</span>　微瑟儜<span class='note-inline'>(二合)</span>吠<span class='note-inline'>(二)</span>　莎訶」</p>
<p>嚕捺囉真言曰：</p>
<p class="dharani">「南麼三曼多勃馱喃<span class='note-inline'>(一)</span>　嚕捺囉<span class='note-inline'>(引二合)</span>也<span class='note-inline'>(二)</span>　莎訶<span class='note-inline'>(三)</span>」</p>
<p>風神真言曰：</p>
<p class="dharani">「南麼三曼多勃馱喃<span class='note-inline'>(一)</span>　嚩<span class='note-inline'>(引)</span>也吠<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>」</p>
<p>美音天真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩囉娑嚩<span class='note-inline'>(二合)</span>底<span class='note-inline'>(丁以反)</span>曳<span class='note-inline'>(二合)</span><span class='note-inline'>(二)</span>　莎訶<span class='note-inline'>(三)</span>」</p>
<p>禰哩底真言曰：</p>
<p class="dharani">「南麼三曼多勃馱喃<span class='note-inline'>(一)</span>　[口*邏]<span class='note-inline'>(引)</span>吃灑<span class='note-inline'>(二合)</span>娑<span class='note-inline'>(去)</span>地鉢多曳<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>」</p>
<p>閻魔真言曰：</p>
<p class="dharani">「南麼三曼多勃馱喃<span class='note-inline'>(一)</span>　梅<span class='note-inline'>(無蓋反)</span>嚩娑<span class='note-inline'>(上)</span>嚩<span class='note-inline'>(三合)</span>哆也<span class='note-inline'>(二)</span>　莎訶<span class='note-inline'>(三)</span>」</p>
<p>死王真言曰：</p>
<p class="dharani">「南麼三曼多勃馱喃<span class='note-inline'>(一)</span>　沒㗚<span class='note-inline'>(二合)</span>怛也<span class='note-inline'>(二合)</span>吠<span class='note-inline'>(平)</span><span class='note-inline'>(二)</span>　娑訶<span class='note-inline'>(三)</span>」</p>
<p>黑夜神真言曰：</p>
<p class="dharani">「南麼三曼多勃馱喃<span class='note-inline'>(一)</span>　迦<span class='note-inline'>(引)</span>囉囉<span class='note-inline'>(引)</span>怛唎<span class='note-inline'>(二合)</span>曳<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>」</p>
<p>七母等真言曰：</p>
<p class="dharani">「南麼三曼多勃馱喃<span class='note-inline'>(一)</span>　忙怛[口*履]<span class='note-inline'>(二合)</span>弊<span class='note-inline'>(毘也反)</span><span class='note-inline'>(二)</span>　莎訶<span class='note-inline'>(三)</span>」</p>
<p>釋提桓因真言曰：</p>
<p class="dharani">「南麼三曼多勃馱喃<span class='note-inline'>(一)</span>　鑠吃囉<span class='note-inline'>(引二合)</span>也<span class='note-inline'>(二)</span>　莎訶<span class='note-inline'>(三)</span>」</p>
<p>嚩嚕拏龍王真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(去)</span>半鉢哆曳<span class='note-inline'>(平)</span><span class='note-inline'>(二)</span>　娑訶<span class='note-inline'>(三)</span>」</p>
<p>梵天真言曰：</p>
<p class="dharani">「南麼三曼多勃馱喃<span class='note-inline'>(一)</span>　鉢囉<span class='note-inline'>(二合)</span>闍<span class='note-inline'>(引)</span>鉢多曳<span class='note-inline'>(平)</span><span class='note-inline'>(二)</span>　娑訶」</p>
<p>日天真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(去)</span>儞怛夜<span class='note-inline'>(二合)</span>耶<span class='note-inline'>(二)</span>　娑訶<span class='note-inline'>(三)</span>」</p>
<p>月天真言曰：</p>
<p class="dharani">「南麼三曼多勃馱喃<span class='note-inline'>(一)</span>　戰捺羅<span class='note-inline'>(引二合)</span>也<span class='note-inline'>(二)</span>　娑訶<span class='note-inline'>(三)</span>」</p>
<p>諸龍真言曰：</p>
<p class="dharani">「南麼三曼多勃馱喃<span class='note-inline'>(一)</span>　謎伽<span class='note-inline'>(上)</span>設濘曳<span class='note-inline'>(平)</span><span class='note-inline'>(二)</span>　娑訶<span class='note-inline'>(三)</span>」</p>
<p>難陀跋難陀真言曰：</p>
<p class="dharani">「南麼三曼多勃馱喃<span class='note-inline'>(一)</span>　難徒鉢難捺瑜<span class='note-inline'>(二)</span>　娑訶<span class='note-inline'>(三)</span>」</p>
<p>時毘盧遮那世尊樂欲說自教跡不空悉地一切佛菩薩母虛空眼明妃真言曰：</p>
<p class="dharani">「南麼三曼多勃馱喃<span class='note-inline'>(一)</span>　伽伽<span class='note-inline'>(上)</span>那嚩囉落吃灑<span class='note-inline'>(二合)</span>嬭<span class='note-inline'>(平)</span><span class='note-inline'>(二)</span>　伽伽那糝迷<span class='note-inline'>(三)</span>　薩婆覩嗢蘖<span class='note-inline'>(二合)</span>多<span class='note-inline'>(引)</span><span class='note-inline'>(四)</span>　避娑<span class='note-inline'>(去)</span>囉三婆吠<span class='note-inline'>(平)</span><span class='note-inline'>(五)</span>　入縛<span class='note-inline'>(二合)</span>羅那<span class='note-inline'>(引)</span>謨阿<span class='note-inline'>(上)</span>目伽<span class='note-inline'>(引)</span>難<span class='note-inline'>(去)</span><span class='note-inline'>(六)</span>　娑訶」</p>
<p>復次薄伽梵為息一切障故，住於火生三昧，說此大摧障聖者不動主真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　戰拏摩訶[口*路]灑儜<span class='note-inline'>(上)</span><span class='note-inline'>(二)</span>　薩破<span class='note-inline'>(二合)</span>吒也<span class='note-inline'>(三)</span>　[合*牛]怛囉<span class='note-inline'>(二合)</span>迦<span class='note-inline'>(四)</span>　悍<span class='note-inline'>(引)</span>漫<span class='note-inline'>(引)</span><span class='note-inline'>(五)</span>」</p>
<p>復次降三世真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　訶訶訶<span class='note-inline'>(二)</span>　微薩麼<span class='note-inline'>(二合)</span>曳<span class='note-inline'>(平)</span><span class='note-inline'>(三)</span>　薩婆怛他<span class='note-inline'>(引)</span>揭多微灑也三婆嚩<span class='note-inline'>(四)</span>　怛囇<span class='note-inline'>(二合)</span>路枳也<span class='note-inline'>(二合)</span>微若也<span class='note-inline'>(五)</span>　[合*牛]若<span class='note-inline'>(急呼)</span><span class='note-inline'>(六)</span>　莎訶<span class='note-inline'>(七)</span>」</p>
<p>諸聲聞真言曰：</p>
<p class="dharani">「南麼三曼多勃馱喃<span class='note-inline'>(一)</span>　係睹鉢羅<span class='note-inline'>(二合)</span>底<span class='note-inline'>(丁以反)</span>也<span class='note-inline'>(二)</span>　微蘖多羯麼涅<span class='note-inline'>(入)</span>闍多<span class='note-inline'>(三)</span>　[合*牛]<span class='note-inline'>(四)</span>」</p>
<p>諸緣覺真言曰：</p>
<p class="dharani">「南麼三曼多勃馱喃<span class='note-inline'>(一)</span>　嚩<span class='note-inline'>(二)</span>」</p>
<p>普一切佛菩薩心真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩婆勃馱菩提薩埵<span class='note-inline'>(二)</span>　訶㗚捺耶<span class='note-inline'>(三)</span>　甯夜<span class='note-inline'>(二合)</span>吠奢儞<span class='note-inline'>(平)</span><span class='note-inline'>(四)</span>　娜麼薩婆尾泥<span class='note-inline'>(去)</span><span class='note-inline'>(五)</span>　莎訶<span class='note-inline'>(六)</span>」</p>
<p>普世天等諸心真言曰：</p>
<p class="dharani">「南麼三曼多勃馱喃<span class='note-inline'>(一)</span>　路迦<span class='note-inline'>(引)</span>路迦羯囉<span class='note-inline'>(引)</span>也<span class='note-inline'>(二)</span>　薩婆提婆那伽藥吃沙<span class='note-inline'>(二合)</span>健達婆阿<span class='note-inline'>(上)</span>蘇囉蘖嚕荼緊捺囉摩護囉伽<span class='note-inline'>(上)</span>儞<span class='note-inline'>(三)</span>　訶㗚<span class='note-inline'>(二合)</span>捺耶<span class='note-inline'>(四)</span>　甯夜<span class='note-inline'>(二合)</span>羯[口*履]灑<span class='note-inline'>(二合)</span>也<span class='note-inline'>(五)</span>　微質怛囉<span class='note-inline'>(二合)</span>蘖底<span class='note-inline'>(丁以反)</span><span class='note-inline'>(六)</span>　莎訶<span class='note-inline'>(七)</span>」</p>
<p>一切諸佛真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩婆他<span class='note-inline'>(二)</span>　微麼底<span class='note-inline'>(三)</span>　微枳囉儜<span class='note-inline'>(上)</span><span class='note-inline'>(四)</span>　達摩馱啫[嗨-每+(臼/工)]<span class='note-inline'>(入)</span>闍多<span class='note-inline'>(五)</span>　參參訶<span class='note-inline'>(六)</span>　莎訶<span class='note-inline'>(七)</span>」</p>
<p>不可越守護門者真言曰：</p>
<p class="dharani">「南麼三曼多勃馱喃<span class='note-inline'>(一)</span>　訥囉馱<span class='note-inline'>(二合)</span>[口*履]沙<span class='note-inline'>(二合)</span><span class='note-inline'>(二)</span>　摩訶<span class='note-inline'>(引)</span>路灑儜<span class='note-inline'>(上)</span><span class='note-inline'>(三)</span>　佉娜也薩鑁<span class='note-inline'>(引平)</span>怛他<span class='note-inline'>(引)</span>蘖多<span class='note-inline'>(引)</span>然矩嚕<span class='note-inline'>(四)</span>　莎訶<span class='note-inline'>(五)</span>」</p>
<p>相向守護門者真言曰：</p>
<p class="dharani">「南麼三曼多勃馱喃<span class='note-inline'>(一)</span>　係摩訶鉢囉<span class='note-inline'>(二合)</span>戰拏<span class='note-inline'>(二)</span>　阿毘目佉<span class='note-inline'>(三)</span>　蘖㗚<span class='note-inline'>(二合)</span>訶拏<span class='note-inline'>(二合)</span>佉娜耶<span class='note-inline'>(四)</span>　緊質囉<span class='note-inline'>(引)</span>也徙<span class='note-inline'>(五)</span>　三麼耶麼弩娑麼<span class='note-inline'>(二合)</span>囉<span class='note-inline'>(六)</span>　莎訶<span class='note-inline'>(七)</span>」</p>
<p>結大界真言曰：</p>
<p class="dharani">「南麼三曼多勃馱喃<span class='note-inline'>(一)</span>　薩婆怛羅<span class='note-inline'>(二合引)</span>弩蘖帝<span class='note-inline'>(二)</span>　滿馱也徙瞞<span class='note-inline'>(引)</span><span class='note-inline'>(三)</span>　摩訶三摩耶[嗨-每+(臼/工)]<span class='note-inline'>(入)</span>闍<span class='note-inline'>(去)</span>帝<span class='note-inline'>(四)</span>　娑麼<span class='note-inline'>(二合)</span>囉嬭<span class='note-inline'>(五)</span>　阿鉢囉<span class='note-inline'>(二合)</span>底<span class='note-inline'>(丁以反)</span>訶諦<span class='note-inline'>(六)</span>　馱迦馱迦<span class='note-inline'>(七)</span>　折囉折囉<span class='note-inline'>(八)</span>　滿馱滿馱<span class='note-inline'>(九)</span>　捺奢儞羶<span class='note-inline'>(十)</span>　薩婆怛他<span class='note-inline'>(引)</span>蘖多<span class='note-inline'>(引)</span>弩壤帝<span class='note-inline'>(十一)</span>　鉢囉<span class='note-inline'>(二合)</span>嚩囉達嚨臘馱微若曳<span class='note-inline'>(平)</span><span class='note-inline'>(十二)</span>　薄伽<span class='note-inline'>(上)</span>嚩底<span class='note-inline'>(十三)</span>　微矩[口*履]微矩麗<span class='note-inline'>(十四)</span>　麗魯補[口*履]<span class='note-inline'>(十五)</span>　莎訶<span class='note-inline'>(十六)</span>」</p>
<p>菩提真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(上)</span>」</p>
<p>行真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(去)</span>」</p>
<p>成菩提真言曰：</p>
<p class="dharani">「南麼三曼多勃馱喃<span class='note-inline'>(一)</span>　暗」</p>
<p>涅槃真言曰：</p>
<p class="dharani">「南麼三曼多勃馱喃<span class='note-inline'>(一)</span>　噁」</p>
<p>降三世真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　訶<span class='note-inline'>(去)</span>」</p>
<p>不動尊真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　悍」</p>
<p>除蓋障真言曰：</p>
<p class="dharani">「南麼三曼多勃馱喃<span class='note-inline'>(一)</span>　阿<span class='note-inline'>(去急呼)</span>」</p>
<p>觀自在真言曰：</p>
<p class="dharani">「南麼三曼多勃馱喃<span class='note-inline'>(一)</span>　娑<span class='note-inline'>(上)</span>」</p>
<p>金剛手真言曰：</p>
<p class="dharani">「南麼三曼多伐折囉<span class='note-inline'>(二合)</span>赧<span class='note-inline'>(一)</span>　嚩<span class='note-inline'>(急呼)</span>」</p>
<p>妙吉祥真言曰：</p>
<p class="dharani">「南麼三曼多勃馱喃瞞」</p>
<p>虛空眼真言曰：</p>
<p class="dharani">「南麼三曼多勃馱喃<span class='note-inline'>(一)</span>　嚴<span class='note-inline'>(輕呼)</span>」</p>
<p>法界真言曰：</p>
<p class="dharani">「南麼三曼多勃馱喃<span class='note-inline'>(一)</span>　㘕」</p>
<p>大勤勇真言曰：</p>
<p class="dharani">「南麼三曼多勃馱喃<span class='note-inline'>(一)</span>　欠<span class='note-inline'>(平)</span>」</p>
<p>水自在真言曰：</p>
<p class="dharani">「南麼三曼多勃馱喃<span class='note-inline'>(一)</span>　髯」</p>
<p>多羅尊真言曰：</p>
<p class="dharani">「南麼三曼多勃馱喃<span class='note-inline'>(一)</span>　耽」</p>
<p>毘俱胝真言曰：</p>
<p class="dharani">「南麼三曼多勃馱喃<span class='note-inline'>(一)</span>　勃[口*履]<span class='note-inline'>(二合)</span>」</p>
<p>得大勢真言曰：</p>
<p class="dharani">「南麼三曼多勃馱喃<span class='note-inline'>(一)</span>　參」</p>
<p>白處尊真言曰：</p>
<p class="dharani">「南麼三曼多勃馱喃<span class='note-inline'>(一)</span>　半」</p>
<p>何耶揭哩婆真言曰：</p>
<p class="dharani">「南麼三曼多勃馱喃<span class='note-inline'>(一)</span>　含」</p>
<p>耶輸陀羅真言曰：</p>
<p class="dharani">「南麼三曼多勃馱喃<span class='note-inline'>(一)</span>　閻」</p>
<p>寶掌真言曰：</p>
<p class="dharani">「南麼三曼多勃馱喃<span class='note-inline'>(一)</span>　參」</p>
<p>光網真言曰：</p>
<p class="dharani">「南麼三曼多勃馱喃<span class='note-inline'>(一)</span>　髯」</p>
<p>釋迦牟尼真言曰：</p>
<p class="dharani">「南麼三曼多勃馱喃<span class='note-inline'>(一)</span>　婆<span class='note-inline'>(上)</span>」</p>
<p>三佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　[合*牛]吒㘕<span class='note-inline'>(二合)</span>」</p>
<p>白傘佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　㘕」</p>
<p>勝佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　苫」</p>
<p>最勝佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　賜」</p>
<p>火聚佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　怛[啊-可+(嶙-山)]<span class='note-inline'>(二合)</span>」</p>
<p>除障佛頂真言曰：</p>
<p class="dharani">「南麼三曼多勃馱喃<span class='note-inline'>(一)</span>　訶啉<span class='note-inline'>(二合)</span>」</p>
<p>世明妃真言曰：</p>
<p class="dharani">「南麼三曼多勃馱喃<span class='note-inline'>(一)</span>　耽含半含閻」</p>
<p>無能勝真言曰：</p>
<p class="dharani">「南麼三曼多勃馱喃<span class='note-inline'>(一)</span>　[合*牛]」</p>
<p>地神真言曰：</p>
<p class="dharani">「南麼三曼多勃馱喃<span class='note-inline'>(一)</span>　微」</p>
<p>髻設尼真言曰：</p>
<p class="dharani">「南麼三曼多勃馱喃<span class='note-inline'>(一)</span>　枳履」</p>
<p>鄔波髻設尼真言曰：</p>
<p class="dharani">「南麼三曼多勃馱喃<span class='note-inline'>(一)</span>　儞履」</p>
<p>質多童子真言曰：</p>
<p class="dharani">「南麼三曼多勃馱喃<span class='note-inline'>(一)</span>　弭履」</p>
<p>財慧童子真言曰：</p>
<p class="dharani">「南麼三曼多勃馱喃<span class='note-inline'>(一)</span>　係履」</p>
<p>除疑怪真言曰：</p>
<p class="dharani">「南麼三曼多勃馱喃<span class='note-inline'>(一)</span>　訶娑難」</p>
<p>施一切眾生無畏真言曰：</p>
<p class="dharani">「南麼三曼多勃馱喃<span class='note-inline'>(一)</span>　囉娑難」</p>
<p>除一切惡趣真言曰：</p>
<p class="dharani">「南麼三曼多勃馱喃<span class='note-inline'>(一)</span>　特懵<span class='note-inline'>(二合)</span>娑難」</p>
<p>哀愍慧真言曰：</p>
<p class="dharani">「南麼三曼多勃馱喃<span class='note-inline'>(一)</span>　微訶娑難」</p>
<p>大慈生真言曰：</p>
<p class="dharani">「南麼三曼多勃馱喃<span class='note-inline'>(一)</span>　諂<span class='note-inline'>(勅減反)</span>」</p>
<p>大悲纏真言曰：</p>
<p class="dharani">「南麼三曼多勃馱喃<span class='note-inline'>(一)</span>　閻」</p>
<p>除一切熱惱真言曰：</p>
<p class="dharani">「南麼三曼多勃馱喃<span class='note-inline'>(一)</span>　縊」</p>
<p>不思議慧真言曰：</p>
<p class="dharani">「南麼三曼多勃馱喃<span class='note-inline'>(一)</span>　污」</p>
<p>寶處真言曰：</p>
<p class="dharani">「南麼三曼多勃馱喃<span class='note-inline'>(一)</span>　難<span class='note-inline'>(上)</span>」</p>
<p>寶手真言曰：</p>
<p class="dharani">「南麼三曼多勃馱喃<span class='note-inline'>(一)</span>　衫」</p>
<p>持地真言曰：</p>
<p class="dharani">「南麼三曼多勃馱喃<span class='note-inline'>(一)</span>　噞」</p>
<p>復次真言曰：</p>
<p class="dharani">「南麼三曼多勃馱喃<span class='note-inline'>(一)</span>　髯<span class='note-inline'>(輕呼鼻聲)</span>」</p>
<p>寶印手真言曰：</p>
<p class="dharani">「南麼三曼多勃馱喃<span class='note-inline'>(一)</span>　泛<span class='note-inline'>(普含反)</span>」</p>
<p>堅內意真言曰：</p>
<p class="dharani">「南麼三曼多勃馱喃<span class='note-inline'>(一)</span>　赧」</p>
<p>虛空無垢真言曰：</p>
<p class="dharani">「南麼三曼多勃馱喃<span class='note-inline'>(一)</span>　含」</p>
<p>虛空慧真言曰：</p>
<p class="dharani">「南麼三曼多勃馱喃<span class='note-inline'>(一)</span>　[口*鄰]」</p>
<p>清淨慧真言曰：</p>
<p class="dharani">「南麼三曼多勃馱喃<span class='note-inline'>(一)</span>　蘖丹<span class='note-inline'>(都痕反)</span>」</p>
<p>行慧真言曰：</p>
<p class="dharani">「南麼三曼多勃馱喃<span class='note-inline'>(一)</span>　地㘕」</p>
<p>安慧真言曰：</p>
<p class="dharani">「南麼三曼多勃馱喃<span class='note-inline'>(一)</span>　[合*牛]」</p>
<p>諸奉教者真言曰：</p>
<p class="dharani">「南麼三曼多勃馱喃<span class='note-inline'>(一)</span>　地室唎<span class='note-inline'>(二合)</span>唅沒㘕<span class='note-inline'>(二合)</span>」</p>
<p>菩薩所說真言曰：</p>
<p class="dharani">「南麼三曼多勃馱喃<span class='note-inline'>(一)</span>　吃沙<span class='note-inline'>(二合)</span>拏囉閻劍」</p>
<p>淨居天真言曰：</p>
<p class="dharani">「南麼三曼多勃馱喃<span class='note-inline'>(一)</span>　滿弩<span class='note-inline'>(輕)</span>囉麼<span class='note-inline'>(二)</span>　達摩三婆<span class='note-inline'>(去)</span>嚩微<span class='note-inline'>(三)</span>　婆<span class='note-inline'>(上)</span>嚩迦那<span class='note-inline'>(四)</span>　三三<span class='note-inline'>(五)</span>　莎訶」</p>
<p>羅剎娑真言曰：</p>
<p class="dharani">「南麼三曼多勃馱喃<span class='note-inline'>(一)</span>　吃㘕<span class='note-inline'>(二合)</span>計[口*履]」</p>
<p>諸茶吉尼真言曰：</p>
<p class="dharani">「南麼三曼多勃馱喃<span class='note-inline'>(一)</span>　訶<span class='note-inline'>(去)</span>唎<span class='note-inline'>(二合)</span>訶<span class='note-inline'>(上)</span>」</p>
<p>諸藥叉女真言曰：</p>
<p class="dharani">「南麼三曼多勃馱喃<span class='note-inline'>(一)</span>　藥吃叉<span class='note-inline'>(二合)</span>尾儞夜<span class='note-inline'>(二合)</span>達[口*履]」</p>
<p>諸毘舍遮真言曰：</p>
<p class="dharani">「南麼三曼多勃馱喃<span class='note-inline'>(一)</span>　比旨比旨」</p>
<p>諸部多真言曰：</p>
<p class="dharani">「南麼三曼多勃馱喃<span class='note-inline'>(一)</span>　喁縊喁伊<span class='note-inline'>(上)</span>懵散寧<span class='note-inline'>(去)</span>」</p>
<p>諸阿修羅真言曰：</p>
<p class="dharani">「南麼三曼多勃馱喃<span class='note-inline'>(一)</span>　囉吒<span class='note-inline'>(知姦反)</span>囉吒<span class='note-inline'>(同上)</span>特懵耽沒囉<span class='note-inline'>(二合)</span>波囉<span class='note-inline'>(二合)</span>」</p>
<p>諸摩睺羅伽真言曰：</p>
<p class="dharani">「南麼三曼多勃馱喃<span class='note-inline'>(一)</span>　蘖囉藍蘖羅藍」</p>
<p>諸緊那羅真言曰：</p>
<p class="dharani">「南麼三曼多勃馱喃<span class='note-inline'>(一)</span>　訶<span class='note-inline'>(上)</span>散難微訶<span class='note-inline'>(上)</span>散難」</p>
<p>諸人真言曰：</p>
<p class="dharani">「南麼三曼多勃馱喃<span class='note-inline'>(一)</span>　壹車<span class='note-inline'>(去)</span>鉢㘕<span class='note-inline'>(二)</span>　麼弩<span class='note-inline'>(輕)</span>麼曳迷<span class='note-inline'>(三)</span>　莎訶」</p>
<p>「祕密主！是等一切真言我已宣說。是中一切真言之心，汝當諦聽，所謂阿字門。念此一切諸真言心最為無上，是一切真言所住，於此真言而得決定。」</p>
</div>
<p class='juan'>大毘盧遮那成佛神變加持經卷第二</p>
</div><!-- end of div[@id='body'] -->
</body></html>