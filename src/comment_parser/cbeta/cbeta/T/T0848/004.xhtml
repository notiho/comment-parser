<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大毘盧遮那成佛神變加持經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu12' />大毘盧遮那成佛神變加持經卷第四</p><p class="byline">大唐天竺三藏善無畏共沙門一行譯</p>
<div class='div-pin'><a id='mulu13' />
<p class='h1'>密印品第九</p><p>爾時薄伽梵毘盧遮那觀察諸大眾會，告執金剛祕密主言：「祕密主！有同如來莊嚴具、同法界趣幖幟，菩薩由是嚴身故，處生死中巡歷諸趣，於一切如來大會以此大菩提幢而幖幟之，諸天、龍、夜叉、乾達婆、阿蘇囉、揭嚕茶、緊那囉、摩睺羅伽、人非人等敬而遶之受教而行。汝今諦聽，極善思念，吾當演說。」如是說已，金剛手白言：「世尊！今正是時。世尊！今正是時。」</p>
<p>爾時薄伽梵即便住於身無害力三昧。住斯定故，說一切如來入三昧耶遍一切無能障礙力無等三昧力明妃曰：</p>
<p class="dharani">「南麼三曼多勃馱喃<span class='note-inline'>(一)</span>　阿三迷<span class='note-inline'>(二)</span>　呾履<span class='note-inline'>(二合)</span>三迷<span class='note-inline'>(三)</span>　三麼曳<span class='note-inline'>(四)</span>　莎訶<span class='note-inline'>(五)</span></p>
<p>「祕密主！如是明妃示現一切如來地，不越三法道界圓滿地波羅蜜。是密印相，當用定慧手作空心合掌，以定慧二虛空輪並合而建立之。頌曰：</p>

<div class="lg regular" style="margin-left:2em;"><div class='lg-row'>「『此一切諸佛，　救世之大印，</div>
<div class='lg-row'>正覺三昧耶，　於此印而住。』</div>
</div><p>「又以定慧手為拳，虛空輪入於掌中，而舒風輪，是為淨法界印。真言曰：</p>
<p class="dharani">「『南麼三曼多勃陀喃<span class='note-inline'>(一)</span>　達摩馱睹<span class='note-inline'>(二)</span>　薩嚩<span class='note-inline'>(二合)</span>婆嚩句痕<span class='note-inline'>(三)</span>』</p>
<p>「復以定慧手，五輪皆等，迭翻相鉤，二虛空輪，首俱相向。頌曰：</p>

<div class="lg regular" style="margin-left:2em;"><div class='lg-row'>「『是名為勝願，　吉祥法輪印，</div>
<div class='lg-row'>世依救世者，　悉皆轉此輪。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　伐折囉<span class='note-inline'>(引二合)</span>呾麼<span class='note-inline'>(二合)</span>句痕<span class='note-inline'>(二)</span>』</p>
<p>「復舒定慧二手作歸命合掌，風輪相捻，以二空輪加於上，形如朅伽。頌曰：</p>

<div class="lg regular" style="margin-left:2em;"><div class='lg-row'>「『此大慧刀印，　一切佛所說，</div>
<div class='lg-row'>能斷於諸見，　謂俱生身見。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　摩訶朅伽微囉闍<span class='note-inline'>(二)</span>　達麼珊捺囉奢<span class='note-inline'>(二合)</span>迦娑訶闍<span class='note-inline'>(三)</span>　薩迦耶捺㗚<span class='note-inline'>(二合)</span>瑟致<span class='note-inline'>(上二合)</span>掣<span class='note-inline'>(叱曳反)</span>諾<span class='note-inline'>(入)</span>迦<span class='note-inline'>(四)</span>　怛他<span class='note-inline'>(引)</span>蘖多<span class='note-inline'>(引)</span>地目訖底<span class='note-inline'>(丁以反二合)</span>儞<span class='note-inline'>(入)</span>社多<span class='note-inline'>(五)</span>　微囉<span class='note-inline'>(引)</span>伽達摩儞<span class='note-inline'>(入)</span>社多[合*牛]<span class='note-inline'>(六)</span>』</p>
<p>「復以定慧二手作虛心合掌，屈二風輪，以二空輪絞之，形如商佉。頌曰：</p>

<div class="lg regular" style="margin-left:2em;"><div class='lg-row'>「『此名為勝願，　吉祥法螺印，</div>
<div class='lg-row'>諸佛世之師，　菩薩救世者，</div>
<div class='lg-row'>皆說無垢法，　至寂靜涅槃。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　暗』</p>
<p>「復以定慧手相合普舒散之，猶如健吒，二地輪二空輪相持，令火風輪和合。頌曰：</p>

<div class="lg regular" style="margin-left:2em;"><div class='lg-row'>「『吉祥願蓮華，　諸佛救世者，</div>
<div class='lg-row'>不壞金剛座，　覺悟名為佛，</div>
<div class='lg-row'>菩提與佛子，　悉皆從是生。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去急呼)</span>』</p>
<p>「復以定慧手，五輪外向為拳，建立火輪。舒二風輪屈為鉤形，在傍持之。虛空地輪並而直上，水輪交合如拔折囉。頌曰：</p>

<div class="lg regular" style="margin-left:2em;"><div class='lg-row'>「『金剛大慧印，　能壞無智城，</div>
<div class='lg-row'>曉寤睡眠者，　天人不能壞。』</div>
</div><p>「真言曰：</p>
<p class="dharani">「『南麼三曼多伐折羅<span class='note-inline'>(二合)</span>赧<span class='note-inline'>(一)</span>　[合*牛]』</p>
<p>「復以定慧手，五輪內向為拳，建立火輪。以二風輪置傍，屈二虛空相並。頌曰：</p>

<div class="lg regular" style="margin-left:2em;"><div class='lg-row'>「『此印摩訶印，　所謂如來頂，</div>
<div class='lg-row'>適纔結作之，　即同於世尊。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　[合*牛][合*牛]』</p>
<p>「復以智慧手為拳，置於眉間。頌曰：</p>

<div class="lg regular" style="margin-left:2em;"><div class='lg-row'>「『此名毫相藏，　佛常滿願印，</div>
<div class='lg-row'>以纔作此故，　即同仁中勝。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去急呼)</span>痕若<span class='note-inline'>(急呼)</span>』</p>
<p>「住瑜伽座，持鉢相應，以定慧手俱在臍間，是名釋迦牟尼大鉢印。</p>
<p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　婆<span class='note-inline'>(上急呼)</span>』</p>
<p>「復次以智慧手，上向而作施無畏形。頌曰：</p>

<div class="lg regular" style="margin-left:2em;"><div class='lg-row'>「『能施與一切，　眾生類無畏，</div>
<div class='lg-row'>若結此大印，　名施無畏者。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　薩婆他<span class='note-inline'>(二)</span>　爾娜爾娜<span class='note-inline'>(三)</span>　佩也那奢娜<span class='note-inline'>(四)</span>　莎訶<span class='note-inline'>(五)</span>』</p>
<p>「復次以智慧手，下垂作施願形。頌曰：</p>

<div class="lg regular" style="margin-left:2em;"><div class='lg-row'>「『如是與願印，　世依之所說，</div>
<div class='lg-row'>適纔結此者，　諸佛滿其願。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　嚩囉娜伐折囉<span class='note-inline'>(二合引)</span>怛麼<span class='note-inline'>(二合)</span>迦<span class='note-inline'>(二)</span>　莎訶』</p>
<p>「復以智慧手為拳，而舒風輪，以毘俱胝形住於等引。頌曰：</p>

<div class="lg regular" style="margin-left:2em;"><div class='lg-row'>「『以如是大印，　諸佛救世尊，</div>
<div class='lg-row'>恐怖諸障者，　隨意成悉地。</div>
<div class='lg-row'>由結是印故，　大惡魔軍眾，</div>
<div class='lg-row'>及餘諸障者，　馳散無所礙。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　麼訶<span class='note-inline'>(引)</span>沫羅嚩底<span class='note-inline'>(丁以反)</span><span class='note-inline'>(二)</span>　捺奢嚩路嗢婆<span class='note-inline'>(二合)</span>吠<span class='note-inline'>(平)</span><span class='note-inline'>(三)</span>　摩訶<span class='note-inline'>(引)</span>昧怛[口*履]也<span class='note-inline'>(三合)</span>毘庾<span class='note-inline'>(二合)</span>嗢蘗<span class='note-inline'>(二合)</span>底<span class='note-inline'>(丁以反)</span><span class='note-inline'>(四)</span>　莎訶』</p>
<p>「復次以智慧手為拳，而舒火輪水輪，以虛空輪而在其下。頌曰：</p>

<div class="lg regular" style="margin-left:2em;"><div class='lg-row'>「『此名一切佛，　世依悲生眼，</div>
<div class='lg-row'>想置於眼界，　智者成佛眼。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　伽伽那嚩囉洛吃灑<span class='note-inline'>(二合)</span>儜<span class='note-inline'>(上)</span><span class='note-inline'>(二)</span>　迦嚕儜麼那<span class='note-inline'>(三)</span>　怛他<span class='note-inline'>(引)</span>蘗多斫吃芻<span class='note-inline'>(二合)</span><span class='note-inline'>(四)</span>　莎訶』</p>
<p>「復次以定摩手，五輪內向為拳，而舒風輪，圓屈相合。頌曰：</p>

<div class="lg regular" style="margin-left:2em;"><div class='lg-row'>「『此勝願索印，　壞諸造惡者，</div>
<div class='lg-row'>真言者結之，　能縛諸不善。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係係摩訶<span class='note-inline'>(引)</span>播奢<span class='note-inline'>(二)</span>　鉢羅<span class='note-inline'>(二合)</span>娑嘮那[口*履]也<span class='note-inline'>(二合)</span><span class='note-inline'>(三)</span>　薩埵馱睹<span class='note-inline'>(四)</span>　微模訶迦<span class='note-inline'>(五)</span>　怛他<span class='note-inline'>(引)</span>蘖多<span class='note-inline'>(引)</span>地目吃底<span class='note-inline'>(丁以反二合)</span>儞<span class='note-inline'>(入)</span>社多<span class='note-inline'>(六)</span>　莎訶<span class='note-inline'>(七)</span>』</p>
<p>「復次以定慧手一合為拳，舒智慧手，風輪屈第三節，猶如環相。頌曰：</p>

<div class="lg regular" style="margin-left:2em;"><div class='lg-row'>「『如是名鉤印，　諸佛救世者，</div>
<div class='lg-row'>招集於一切，　住於十地位，</div>
<div class='lg-row'>菩提大心者，　及惡思眾生。』</div>
</div><p>「真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去急呼)</span>薩婆怛囉<span class='note-inline'>(引二合)</span>鉢囉<span class='note-inline'>(二合)</span>底<span class='note-inline'>(丁以反)</span>訶諦<span class='note-inline'>(二)</span>　怛他<span class='note-inline'>(引)</span>蘖黨矩奢<span class='note-inline'>(三)</span>　菩提浙[口*履]耶<span class='note-inline'>(二合)</span>鉢[口*履]布邏迦<span class='note-inline'>(四)</span>　莎訶<span class='note-inline'>(五)</span>』</p>
<p>「即此鉤印，舒其火輪而少屈之，是謂如來心印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　壤怒嗢婆<span class='note-inline'>(二合)</span>嚩<span class='note-inline'>(二)</span>　莎訶<span class='note-inline'>(三)</span>』</p>
<p>「復以此印舒其水輪而竪立之，名如來臍印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿沒㗚<span class='note-inline'>(二合)</span>覩嗢婆<span class='note-inline'>(二合)</span>嚩<span class='note-inline'>(二)</span>　莎訶』</p>
<p>「即以此印直舒水輪，餘亦竪之，名如來腰印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘗多三婆嚩<span class='note-inline'>(二)</span>　莎訶』</p>
<p>「復以定慧手作空心合掌，以二風輪屈入於內，二水輪亦然，其二地輪令少屈，而伸火輪，此是如來藏印。彼真言曰：</p>
<p class="dharani">「『南麼薩婆怛他<span class='note-inline'>(引)</span>蘗帝弊<span class='note-inline'>(毘也反)</span><span class='note-inline'>(一)</span>　㘕㘕[口*落][口*落]<span class='note-inline'>(二)</span>　莎嚩<span class='note-inline'>(二合)</span>訶』</p>
<p>「即以此印散其水輪向上置之，名大界印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　麗魯補[口*履]微矩麗<span class='note-inline'>(二)</span>　莎訶<span class='note-inline'>(三)</span>』</p>
<p>「即以此印，其二火輪鉤屈相合，散舒風輪，名無堪忍大護印。彼真言曰：</p>
<p class="dharani">「『南麼薩婆怛他<span class='note-inline'>(引)</span>蘗帝弊<span class='note-inline'>(毘也反，下同)</span><span class='note-inline'>(一)</span>　薩婆佩也微蘗帝弊<span class='note-inline'>(二)</span>　微濕嚩目契弊<span class='note-inline'>(三)</span>　薩婆他<span class='note-inline'>(引)</span><span class='note-inline'>(四)</span>　唅欠<span class='note-inline'>(五)</span>　囉訖灑<span class='note-inline'>(二合)</span>摩訶<span class='note-inline'>(引)</span>沫麗<span class='note-inline'>(六)</span>　薩婆怛他<span class='note-inline'>(引)</span>蘗多本抳也<span class='note-inline'>(二合)</span>儜<span class='note-inline'>(入)</span>社帝<span class='note-inline'>(七)</span>　[合*牛][合*牛]<span class='note-inline'>(八)</span>　怛囉<span class='note-inline'>(引二合)</span>吒<span class='note-inline'>(輕)</span>怛囉吒<span class='note-inline'>(同上)</span><span class='note-inline'>(九)</span>　阿鉢囉<span class='note-inline'>(二合)</span>底<span class='note-inline'>(丁以反)</span>訶諦<span class='note-inline'>(十)</span>　莎訶<span class='note-inline'>(十一)</span>』</p>
<p>「復以風輪而散舒之，空輪並入其中，名普光印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　入嚩<span class='note-inline'>(引二合)</span>囉<span class='note-inline'>(引)</span>摩履儞<span class='note-inline'>(平)</span><span class='note-inline'>(二)</span>　怛他<span class='note-inline'>(引)</span>蘗多㗚旨<span class='note-inline'>(二合)</span><span class='note-inline'>(三)</span>　莎訶<span class='note-inline'>(四)</span>』</p>
<p>「又以定慧手作空心合掌，以二風輪持火輪側，名如來甲印。</p>
<p>「屈二水輪，二空輪合入掌中押二水輪甲上，是如來舌相印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘗多爾訶嚩<span class='note-inline'>(二合二)</span>　薩底也<span class='note-inline'>(二)</span>　合達摩鉢囉<span class='note-inline'>(二合)</span>瑟恥<span class='note-inline'>(二合)</span>多<span class='note-inline'>(三)</span>　莎訶<span class='note-inline'>(四)</span>』</p>
<p>「以此印，令風水輪屈而相捻，空輪向上而少屈之，火輪正直相合，地輪亦如是，名如來語門印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘗多摩訶<span class='note-inline'>(引)</span>嚩<span class='note-inline'>(無各反)</span>吃怛囉<span class='note-inline'>(三合)</span><span class='note-inline'>(二)</span>　微濕嚩<span class='note-inline'>(二合)</span>壤<span class='note-inline'>(引)</span>曩摩護娜也<span class='note-inline'>(三)</span>　莎訶<span class='note-inline'>(四)</span>』</p>
<p>「如前印，以二風輪屈入掌中向上，名如來牙印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘗多能<span class='note-inline'>(去)</span>瑟吒羅<span class='note-inline'>(三合)</span><span class='note-inline'>(二)</span>　囉娑囉娑<span class='note-inline'>(引)</span>釳囉<span class='note-inline'>(二合)</span><span class='note-inline'>(三)</span>　參鉢囉<span class='note-inline'>(引二合)</span>博迦<span class='note-inline'>(四)</span>　薩婆怛他<span class='note-inline'>(引)</span>蘗多<span class='note-inline'>(五)</span>　微灑也參婆<span class='note-inline'>(上)</span>嚩<span class='note-inline'>(六)</span>　莎訶<span class='note-inline'>(七)</span>』</p>
<p>「又如前印相，以二風輪向上置之，屈第三節，名如來辯說印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿振底也<span class='note-inline'>(二合)</span>娜部<span class='note-inline'>(二合)</span>多<span class='note-inline'>(二)</span>　[口*路]波嚩<span class='note-inline'>(引)</span>三摩哆<span class='note-inline'>(上)</span>鉢囉<span class='note-inline'>(引二合)</span>鉢多<span class='note-inline'>(二合)</span><span class='note-inline'>(三)</span>　微輸<span class='note-inline'>(上)</span>馱娑嚩<span class='note-inline'>(二合)</span>囉<span class='note-inline'>(四)</span>　莎訶』</p>
<p>「復次以定慧手和合一相作空心合掌，二地輪空輪屈入相合，此是如來持十力印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　捺奢麼浪伽<span class='note-inline'>(輕)</span>達囉<span class='note-inline'>(二)</span>　[合*牛]參髯<span class='note-inline'>(三)</span>　莎訶<span class='note-inline'>(四)</span>』</p>
<p>「又如前印，以二空輪風輪屈上節相合，是如來念處印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘗多娑麼㗚<span class='note-inline'>(三合)</span>底<span class='note-inline'>(二)</span>　薩埵係哆弊<span class='note-inline'>(毘庾反)</span>嗢蘗多<span class='note-inline'>(三)</span>　伽伽那糝忙<span class='note-inline'>(引)</span>糝麼<span class='note-inline'>(四)</span>　莎訶<span class='note-inline'>(四)</span>』</p>
<p>「又如前印，以二空輪在水輪上，名一切法平等開悟印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　薩婆達摩三麼哆鉢囉<span class='note-inline'>(引二合)</span>鉢多<span class='note-inline'>(二合)</span><span class='note-inline'>(二)</span>　怛他<span class='note-inline'>(引)</span>蘗哆弩蘗多<span class='note-inline'>(三)</span>　莎訶<span class='note-inline'>(四)</span>』</p>
<p>「復以定慧手合為一，以二風輪加火輪上，餘如前，是普賢如意珠印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　參麼哆弩蘗多<span class='note-inline'>(二)</span>　微囉若達摩儞<span class='note-inline'>(入)</span>社多<span class='note-inline'>(三)</span>　摩訶<span class='note-inline'>(引)</span>摩訶<span class='note-inline'>(四)</span>　莎訶<span class='note-inline'>(五)</span>』</p>
<p>「即此虛心合掌，以二風輪屈在二火輪下，餘如前，是慈氏印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿爾單若也<span class='note-inline'>(二)</span>　薩婆薩埵<span class='note-inline'>(引)</span>奢夜弩蘗多<span class='note-inline'>(三)</span>　莎訶<span class='note-inline'>(四)</span>』</p>
<p>「又如前印，以二虛空輪入中，名虛空藏印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去)</span>迦<span class='note-inline'>(引)</span>奢參麼哆弩蘗多<span class='note-inline'>(二)</span>　微質怛㘕<span class='note-inline'>(二合)</span>嚩囉達囉<span class='note-inline'>(三)</span>　莎訶<span class='note-inline'>(四)</span>』</p>
<p>「又如前印，以二水輪二地輪屈入掌中，二風輪火輪相合，是除一切蓋障印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去急呼)</span>薩埵係哆弊<span class='note-inline'>(毘庾反)</span>嗢蘗多<span class='note-inline'>(二)</span>　怛㘕<span class='note-inline'>(二)</span>　<span class='note-inline'>(合)</span><span class='note-inline'>(三)</span>　㘕㘕<span class='note-inline'>(四)</span>　莎訶<span class='note-inline'>(五)</span>』</p>
<p>「如前以定慧手相合，散舒五輪猶如鈴鐸，以虛空地輪和合相持作蓮華形，是觀自在印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　薩婆怛他<span class='note-inline'>(引)</span>蘗哆嚩路吉多<span class='note-inline'>(二)</span>　羯嚕儜麼也<span class='note-inline'>(三)</span>　囉囉囉[合*牛]若<span class='note-inline'>(四)</span>　莎訶<span class='note-inline'>(五)</span>』</p>
<p>「如前以定慧手作空心合掌，猶如未開敷蓮，是得大勢印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　髯髯娑<span class='note-inline'>(急呼)</span><span class='note-inline'>(二)</span>　莎訶<span class='note-inline'>(三)</span>』</p>
<p>「如前以定慧手，五輪內向為拳，舉二風輪猶如針鋒，二虛空輪加之，是多羅尊印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　哆囇哆[口*履]抳<span class='note-inline'>(二)</span>　羯嚕拏嗢婆<span class='note-inline'>(上二合)</span>吠<span class='note-inline'>(平)</span><span class='note-inline'>(三)</span>　莎訶<span class='note-inline'>(四)</span>』</p>
<p>「如前印，舉二風輪參差相押，是毘俱胝印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　薩婆佩也怛囉<span class='note-inline'>(引二合)</span>散儞<span class='note-inline'>(入)</span><span class='note-inline'>(二)</span>　[合*牛]娑破<span class='note-inline'>(二合)</span>吒也<span class='note-inline'>(三)</span>　莎訶<span class='note-inline'>(四)</span>』</p>
<p>「如前，以定慧手空心合掌，水輪空輪皆入於中，是白處尊印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　怛他<span class='note-inline'>(引)</span>蘗多微灑也三婆<span class='note-inline'>(上)</span>吠<span class='note-inline'>(平)</span><span class='note-inline'>(二)</span>　鉢曇摩<span class='note-inline'>(二合)</span>忙[口*履]儞<span class='note-inline'>(入)</span><span class='note-inline'>(三)</span>　莎訶<span class='note-inline'>(四)</span>』</p>
<p>「如前印，屈二風輪置虛空輪下，相去猶如穬麥，是何耶揭哩嚩印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　佉娜也畔若娑破<span class='note-inline'>(二合)</span>吒也<span class='note-inline'>(二)</span>　莎訶<span class='note-inline'>(三)</span>』</p>
<p>「同前印，申二水輪風輪，餘如拳，是地藏菩薩印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　訶訶訶<span class='note-inline'>(二)</span>　蘇<span class='note-inline'>(上)</span>怛弩<span class='note-inline'>(三)</span>　莎訶<span class='note-inline'>(四)</span>』</p>
<p>「復以定慧手作空中合掌，火輪水輪交結相持，以二風輪置二虛空輪上猶如鉤形，餘如前，是聖者文殊師利印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係係矩忙囉<span class='note-inline'>(二)</span>　微目吃底<span class='note-inline'>(二合)</span>鉢他悉體<span class='note-inline'>(他以反二合)</span>多<span class='note-inline'>(三)</span>　娑麼<span class='note-inline'>(二合)</span>囉娑麼<span class='note-inline'>(二合)</span>囉<span class='note-inline'>(四)</span>　鉢囉<span class='note-inline'>(二合)</span>底然<span class='note-inline'>(五)</span>　莎訶<span class='note-inline'>(六)</span>』</p>
<p>「以三昧手為拳，而舉風輪猶如鉤形，是光網鉤印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係係矩忙<span class='note-inline'>(引)</span>囉<span class='note-inline'>(二)</span>　忙<span class='note-inline'>(引)</span>耶蘗多娑嚩<span class='note-inline'>(二合)</span>婆<span class='note-inline'>(去)</span>嚩悉體<span class='note-inline'>(他以反二合)</span>多<span class='note-inline'>(三)</span>　莎訶<span class='note-inline'>(四)</span>』</p>
<p>「即如前印，一切輪相皆少屈之，是無垢光印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係矩忙<span class='note-inline'>(引)</span>囉<span class='note-inline'>(二)</span>　微質怛囉<span class='note-inline'>(二合)</span>蘗底矩忙<span class='note-inline'>(引)</span>囉<span class='note-inline'>(三)</span>　麼弩娑麼<span class='note-inline'>(二合)</span>囉<span class='note-inline'>(四)</span>　莎訶<span class='note-inline'>(五)</span>』</p>
<p>「如前，以智慧手為拳，其風火輪相合為一舒之，是繼室尼刀印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係係矩忙<span class='note-inline'>(引)</span>[口*履]計<span class='note-inline'>(二)</span>　娜耶壤難娑摩<span class='note-inline'>(二合)</span>囉<span class='note-inline'>(三)</span>　鉢囉<span class='note-inline'>(二合)</span>底然<span class='note-inline'>(四)</span>　莎訶<span class='note-inline'>(五)</span>』</p>
<p>「如前，以智慧手為拳，而申火輪猶如戟形，是優波髻室尼戟印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　頻<span class='note-inline'>(去)</span>娜夜壤難<span class='note-inline'>(二)</span>　係矩忙<span class='note-inline'>(引)</span>[口*履]計<span class='note-inline'>(三)</span>　莎訶<span class='note-inline'>(四)</span>』</p>
<p>「如前，以三昧手為拳，而舒水輪地輪，是地慧幢印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係娑麼<span class='note-inline'>(二合)</span>囉壤那計覩<span class='note-inline'>(二)</span>　莎訶<span class='note-inline'>(三)</span>』</p>
<p>「以慧手為拳，而舒風輪猶如鉤形，是請召童子印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去)</span>羯囉灑<span class='note-inline'>(二合)</span>也薩鑁<span class='note-inline'>(引)</span><span class='note-inline'>(二)</span>　矩嚕阿<span class='note-inline'>(去)</span>然<span class='note-inline'>(三)</span>　矩忙<span class='note-inline'>(引)</span>囉寫<span class='note-inline'>(四)</span>　莎訶<span class='note-inline'>(五)</span>』</p>
<p>「如前以定慧手為拳，舒二風輪屈節相合，是諸奉教者印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿<span class='note-inline'>(去急呼)</span>微娑麼<span class='note-inline'>(二合)</span>也儜曳<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>』</p>
<p>「如前，以定慧手為拳而舒火輪，屈第三節，是除疑怪金剛印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　微麼底掣<span class='note-inline'>(鵄曳反)</span>諾迦<span class='note-inline'>(二)</span>　莎訶<span class='note-inline'>(三)</span>』</p>
<p>「舉毘鉢舍那臂，作施無畏手，是施無畏者印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿佩延娜娜<span class='note-inline'>(二)</span>　莎訶<span class='note-inline'>(三)</span>』</p>
<p>「如前，舒智手而上舉之，是除惡趣印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　阿弊<span class='note-inline'>(毘庾反)</span>達囉儜<span class='note-inline'>(上)</span>薩埵馱敦<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以慧手掩心，是救護慧印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係摩訶<span class='note-inline'>(引)</span>摩訶<span class='note-inline'>(二)</span>　娑麼<span class='note-inline'>(二合)</span>囉鉢囉<span class='note-inline'>(二合)</span>底然<span class='note-inline'>(三)</span>　莎訶<span class='note-inline'>(四)</span>』</p>
<p>「如前，以慧手作持華狀，是大慈生印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　娑嚩<span class='note-inline'>(二合)</span>制妬嗢蘗<span class='note-inline'>(二合)</span>多<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以慧手覆心，稍屈火輪，是悲念者印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　羯嚕儜沒麗<span class='note-inline'>(二合)</span>眤多<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以慧手作施願相，是除一切熱惱印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係嚩囉娜<span class='note-inline'>(二)</span>　嚩囉鉢囉<span class='note-inline'>(二合引)</span>鉢多<span class='note-inline'>(二合)</span><span class='note-inline'>(三)</span>　莎訶<span class='note-inline'>(四)</span>』</p>
<p>「如前，以智慧手如執持真多摩尼寶形，是不思議慧印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　薩摩舍鉢[口*履]布囉<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以定慧手為拳，令二火輪開敷，是地藏旗印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　訶訶訶微娑麼<span class='note-inline'>(二合)</span>曳<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>』</p>
<p>「慧手為拳而舒三輪，是寶處印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　係摩訶<span class='note-inline'>(引)</span>摩訶<span class='note-inline'>(二)</span>　莎訶<span class='note-inline'>(三)</span>』</p>
<p>「以此慧手舒其水輪，是寶手菩薩印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　囉怛怒<span class='note-inline'>(二合)</span>嗢婆<span class='note-inline'>(上)</span>嚩<span class='note-inline'>(二)</span>　莎訶<span class='note-inline'>(三)</span>』</p>
<p>「以定慧手作返相叉合掌，定手空輪、慧手地輪相交，般若於三昧亦復如是，餘如跋折羅狀，是持地印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　達囉尼<span class='note-inline'>(尼仁反)</span>達囉<span class='note-inline'>(二)</span>　莎訶<span class='note-inline'>(三)</span>』</p>
<p>「如前，作五股金剛戟形，是寶印手印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　囉怛娜<span class='note-inline'>(二合)</span>儞<span class='note-inline'>(入)</span>喇爾<span class='note-inline'>(二合)</span>多<span class='note-inline'>(二)</span>　莎訶<span class='note-inline'>(三)</span>』</p>
<p>「即以此印令一切輪相合，是發堅固意印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　伐折囉<span class='note-inline'>(二合)</span>三婆嚩<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以定慧二手作刀，是虛空無垢菩薩印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　伽伽娜<span class='note-inline'>(引)</span>難多愚者囉莎訶』</p>
<p>「如前，輪印，是虛空慧印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　斫吃囉<span class='note-inline'>(二合)</span>嚩<span class='note-inline'>(入)</span>喇底<span class='note-inline'>(丁以反二合)</span><span class='note-inline'>(二)</span>　莎訶<span class='note-inline'>(三)</span>』</p>
<p>「如前，商佉印，是清淨慧印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　達磨三婆嚩<span class='note-inline'>(二)</span>　莎訶<span class='note-inline'>(三)</span>』</p>
<p>「如前，蓮華印，是行慧印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　鉢曇摩<span class='note-inline'>(二合)</span>囉<span class='note-inline'>(上)</span>耶<span class='note-inline'>(二)</span>　莎訶<span class='note-inline'>(三)</span>』</p>
<p>「同前，青蓮華印而稍開敷，是安住慧印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　壤弩嗢婆<span class='note-inline'>(二合)</span>嚩<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以二手相合，而屈水輪相交入於掌中，二火輪地輪向上相持，而舒風輪屈第三節令不相著猶如穬麥，是執金剛印。彼真言曰：</p>
<p class="dharani">「『南麼三曼多伐折囉赧<span class='note-inline'>(一)</span>　戰拏摩訶<span class='note-inline'>(引)</span>[口*路]灑拏[合*牛]<span class='note-inline'>(二)</span>』</p>
<p>「如前印，以二空輪地輪屈入掌中，是忙莽雞印。彼真言曰：</p>
<p class="dharani">「『南麼三曼多伐折囉赧<span class='note-inline'>(一)</span>　怛㗚<span class='note-inline'>(二合)</span>吒<span class='note-inline'>(輕)</span>怛㗚吒<span class='note-inline'>(同上)</span><span class='note-inline'>(二)</span>　若衍底<span class='note-inline'>(丁以反)</span>莎訶<span class='note-inline'>(二)</span>』</p>
<p>「如前，以定慧手諸輪返叉，相糺向於自體而旋轉之，般若空輪加三昧虛輪，是金剛鎖印。彼真言曰：</p>
<p class="dharani">「『南麼三曼多伐折囉赧<span class='note-inline'>(一)</span>　[合*牛]滿馱滿馱<span class='note-inline'>(二)</span>　慕吒耶慕吒耶<span class='note-inline'>(三)</span>　伐折[口*路]嗢婆<span class='note-inline'>(二合)</span>吠<span class='note-inline'>(平)</span><span class='note-inline'>(四)</span>　薩婆怛囉<span class='note-inline'>(引二合)</span>鉢囉<span class='note-inline'>(二合)</span>底<span class='note-inline'>(丁以反)</span>訶帝<span class='note-inline'>(五)</span>　莎訶<span class='note-inline'>(六)</span>』</p>
<p>「以此金剛鎖印，少屈虛空輪以持風輪而不相至，是忿怒月黶印。彼真言曰：</p>
<p class="dharani">「『南麼三曼多伐折囉<span class='note-inline'>(二合)</span>赧<span class='note-inline'>(一)</span>　曷唎<span class='note-inline'>(二合急呼)</span>[合*牛]發吒<span class='note-inline'>(輕二)</span>　莎訶<span class='note-inline'>(三)</span>』</p>
<p>「如前，以定慧手為拳，建立二風輪而以相持，是金剛針印。彼真言曰：</p>
<p class="dharani">「『南麼三曼多伐折囉<span class='note-inline'>(二合)</span>赧<span class='note-inline'>(一)</span>　薩婆達磨儞<span class='note-inline'>(入)</span>吠達儞<span class='note-inline'>(二)</span>　伐折囉<span class='note-inline'>(引二合)</span>素旨嚩囉泥<span class='note-inline'>(三)</span>　莎訶<span class='note-inline'>(四)</span>』</p>
<p>「如前，以定慧手為拳而置於心，是金剛拳印。彼真言曰：</p>
<p class="dharani">「『南麼三曼多伐折囉<span class='note-inline'>(二合)</span>赧<span class='note-inline'>(一)</span>　薩破<span class='note-inline'>(二合)</span>吒也伐折囉<span class='note-inline'>(二合)</span>三婆吠<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>』</p>
<p>「以三昧手為拳，舉翼開敷，智慧手亦作拳，而舒風輪如忿怒相擬形，是無能勝印。彼真言曰：</p>
<p class="dharani">「『南麼三曼多伐折囉<span class='note-inline'>(二合)</span>赧<span class='note-inline'>(一)</span>　訥達[口*履]沙<span class='note-inline'>(二合)</span>摩訶<span class='note-inline'>(引)</span>嚧灑拏<span class='note-inline'>(二)</span>　佉<span class='note-inline'>(引)</span>捺耶薩鑁<span class='note-inline'>(引)</span>怛他<span class='note-inline'>(引)</span>蘗單然矩嚕<span class='note-inline'>(三)</span>　莎訶<span class='note-inline'>(四)</span>』</p>
<p>「以定慧手為拳，作相擊勢持之，是阿毘目佉印。彼真言曰：</p>
<p class="dharani">「『南麼三曼多伐折囉<span class='note-inline'>(二合)</span>赧<span class='note-inline'>(一)</span>　係阿毘目佉摩訶鉢囉<span class='note-inline'>(二合)</span>戰拏<span class='note-inline'>(二)</span>　佉<span class='note-inline'>(引)</span>娜也緊旨囉<span class='note-inline'>(引)</span>也徙<span class='note-inline'>(三)</span>　三麼耶麼弩薩麼囉<span class='note-inline'>(二合)</span>囉<span class='note-inline'>(四)</span>　莎訶<span class='note-inline'>(五)</span>』</p>
<p>「如前，持鉢相，是釋迦鉢印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　薩嚩訖麗<span class='note-inline'>(二合)</span>奢儞<span class='note-inline'>(入)</span>素捺耶<span class='note-inline'>(二)</span>　薩婆達摩嚩始多<span class='note-inline'>(引)</span>鉢囉<span class='note-inline'>(二合)</span>鉢多<span class='note-inline'>(三)</span>　伽伽那三迷<span class='note-inline'>(四)</span>　莎訶<span class='note-inline'>(五)</span>』</p>
<p>「釋迦毫相印。如上，又以慧手指峯聚置頂上，是一切佛頂印。彼真言曰：</p>
<p class="dharani">「『南麼三曼多勃馱喃<span class='note-inline'>(一)</span>　鑁鑁<span class='note-inline'>(二)</span>　[合*牛][合*牛][合*牛]<span class='note-inline'>(三)</span>　發吒<span class='note-inline'>(輕)</span><span class='note-inline'>(四)</span>　莎訶<span class='note-inline'>(五)</span>』</p>
<p>「以三昧手為拳舒火風輪，而以虛空加地水輪上，其智慧手申風火輪入三昧掌中，亦以虛空加地水輪上如在刀鞘，是不動尊印。</p>
<p>「如前，金剛慧印，是降三世印。</p>
<p>「如前，以定慧手合為一相，其地水輪皆向下，而申火輪二峯相連，屈二風輪置於第三節上，並虛空輪如三目形。是如來頂印佛菩薩母。</p>
<p>「復以三昧手覆而舒之，慧手為拳而舉風輪猶如蓋形，是白傘佛頂印。</p>
<p>「如前，刀印，是勝佛頂印。</p>
<p>「如前，輪印，是最勝佛頂印。</p>
<p>「如前，鉤印，慧手為拳舉其風輪而少屈之，是除業佛頂印。</p>
<p>「如前，佛頂印，是火聚佛頂印。</p>
<p>「如前，蓮華印，是發生佛頂印。</p>
<p>「如前，商佉印，是無量音聲佛頂印。</p>
<p>「以智慧手為拳置在眉間，是真多摩尼毫相印。</p>
<p>「如前，佛頂印，是佛眼印。復有少異，所謂金剛標相。</p>
<p>「智慧手在心，如執蓮華像，直申奢摩他臂，五輪上舒而外向距之，是無能勝印。</p>
<p>「定慧手向內為拳，二虛空輪上向屈之如口，是無能勝明妃印。</p>
<p>「以智慧手承頰，是自在天印。</p>
<p>「即以此印令風火輪差戾申之，是普華天子印。</p>
<p>「同前印，以虛空輪在於掌中，是光鬘天子印。</p>
<p>「同前印，以虛空風輪作持華相，是滿意天子印。</p>
<p>「以智慧手虛空水輪相加，其風火輪地輪皆散舒之以掩其耳，是遍音聲天印。</p>
<p>「定慧相合，二虛空輪圓屈，其餘四輪亦如是，是名地神印。</p>
<p>「如前，以智慧手作施無畏相，以空輪在於掌中，是請召火天印。</p>
<p>「即以施無畏形，以虛空輪持水輪第二節，是一切諸仙印。隨其次第，相應用之。</p>
<p>「如前以定慧手相合，風輪地輪入於掌中，餘皆上向，是焰摩但茶印。</p>
<p>「慧手向下猶如健吒，是焰摩妃鐸印。</p>
<p>「以三昧手為拳，舒風火輪，是暗夜天印。</p>
<p>「即以此印又屈風輪，是嚕達羅戟印。</p>
<p>「如前印，作持蓮華形，是梵天明妃印。</p>
<p>「如前印，屈其風輪加火輪背第三節，是嬌末離爍底印。</p>
<p>「即以此印，令風輪加虛空上，是那羅延后輪印。</p>
<p>「三昧手為拳，令虛空輪直上，是焰魔七母鎚印。</p>
<p>「仰其定手如持劫鉢羅相，是遮文茶印。</p>
<p>「如前，朅伽印，是涅哩底刀印。</p>
<p>「如前，輪印，以三昧手為之，是那羅延輪印。</p>
<p>「以轉定慧手左右相加，是難徒拔難陀二雲印。</p>
<p>「如前，申三昧手，虛空地輪相加，是商羯羅三戟印。</p>
<p>「如前，伸三昧手，虛空地輪相持，是商羯羅后印。</p>
<p>「即以此印直舒三輪，是商羯羅妃印。</p>
<p>「以三昧手作蓮華相，是梵天印。</p>
<p>「因作潔白觀，是月天印。</p>
<p>「以定慧手顯現合掌，屈虛空輪置水輪側，是日天輿輅印。</p>
<p>「合般若三昧手，地輪風輪內向，其水火輪相持如弓，是社耶毘社耶印。</p>
<p>「如前，幢印，是風天印。</p>
<p>「仰三昧手在於臍輪，智慧手空風相持，向身運動如奏音樂，是妙音天費拏印。</p>
<p>「如前，羂索印，是諸龍印。</p>
<p>「如前，妙音天印，而屈風輪交空輪上，是一切阿脩羅印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　蘖囉邏延<span class='note-inline'>(二)</span>　莎訶<span class='note-inline'>(三)</span>』</p>
<p>「內向為拳而舒水輪，是乾闥婆印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　微輸馱薩嚩<span class='note-inline'>(二合)</span>囉嚩<span class='note-inline'>(引)</span>係儞<span class='note-inline'>(平)</span><span class='note-inline'>(二)</span>　莎訶<span class='note-inline'>(三)</span>』</p>
<p>「即以此印而屈風輪，是一切藥叉印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　藥乞釵<span class='note-inline'>(二合)</span>濕嚩<span class='note-inline'>(二合)</span>囉<span class='note-inline'>(二合)</span>莎訶<span class='note-inline'>(三)</span>』</p>
<p>「又以此印，虛空輪地輪相持而申火風，是藥叉女印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　藥乞叉<span class='note-inline'>(二合)</span>尾儞耶<span class='note-inline'>(二合)</span>達[口*履]<span class='note-inline'>(二)</span>　莎訶<span class='note-inline'>(三)</span>』</p>
<p>「內向為拳而舒火輪，是諸毘舍遮印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　比舍<span class='note-inline'>(引)</span>遮蘖底<span class='note-inline'>(丁以反)</span><span class='note-inline'>(二)</span>　莎訶<span class='note-inline'>(三)</span>』</p>
<p>「改屈火輪，是諸毘舍支印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　比旨比旨<span class='note-inline'>(二)</span>　莎訶<span class='note-inline'>(三)</span>』</p>
<p>「如前，以定慧手相合，並虛空輪而建立之，是一切執曜印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　蘖囉<span class='note-inline'>(二合)</span>醯濕靺<span class='note-inline'>(二合)</span>[口*履]耶<span class='note-inline'>(二合)</span>鉢囉<span class='note-inline'>(引二合)</span>鉢多<span class='note-inline'>(二合)</span><span class='note-inline'>(二)</span>　孺底<span class='note-inline'>(丁以反)</span>麼耶<span class='note-inline'>(三)</span>　莎訶<span class='note-inline'>(四)</span>』</p>
<p>「復以此印，虛空火輪相交，是一切宿印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　娜吃灑<span class='note-inline'>(二合)</span>怛囉<span class='note-inline'>(二合)</span><span class='note-inline'>(二)</span>　儞<span class='note-inline'>(入)</span>囊捺儞<span class='note-inline'>(平)</span>曳<span class='note-inline'>(三)</span>　莎訶<span class='note-inline'>(四)</span>』</p>
<p>「即以此印，屈二水輪入於掌中，是諸羅剎娑印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　囉<span class='note-inline'>(引)</span>吃灑<span class='note-inline'>(二合)</span>娑<span class='note-inline'>(引)</span>地鉢多曳<span class='note-inline'>(二)</span>　莎訶<span class='note-inline'>(三)</span>』</p>
<p>「申三昧手以覆面門，爾賀嚩觸之，是諸荼吉尼印。真言曰：</p>
<p class="dharani">「『南麼三曼多勃馱喃<span class='note-inline'>(一)</span>　頡[口*履]<span class='note-inline'>(二合)</span>莎訶<span class='note-inline'>(急呼)</span><span class='note-inline'>(二)</span>』</p>
<p>「祕密主！如是上首諸如來印，從如來信解生，即同菩薩之幖幟，其數無量。又祕密主！乃至身分舉動住止，應知皆是密印；舌相所轉眾多言說，應知皆是真言。是故祕密主！真言門修菩薩行諸菩薩已發菩提心，應當住如來地，畫漫荼羅。若異此者，同謗諸佛菩薩，越三昧耶，決定墮於惡趣。」</p>
</div>
<p class='juan'>大毘盧遮那成佛神變加持經卷第四</p>
</div><!-- end of div[@id='body'] -->
</body></html>