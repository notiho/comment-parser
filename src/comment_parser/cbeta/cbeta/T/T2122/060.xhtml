<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>法苑珠林</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1198' />法苑珠林卷第六十</p><p class="byline">西明寺沙門釋道世撰</p>
<div class='div-other'><a id='mulu1199' />
<p class='h1'>◎呪術篇第六十八<span class='note-inline'>(此有七部)</span></p>
<ul class="">
<li>述意部</li>

<li>懺悔部</li>

<li>彌陀部</li>

<li>彌勒部</li>

<li>觀音部</li>

<li>滅罪部</li>

<li>雜呪部</li>
</ul>
<div class='div-other'><a id='mulu1200' />
<p class='h2'>述意部第一</p><p>夫神呪之為用也。拔曚昧之信心。啟正真之明慧。裂重空之巨障。滅積劫之深痾。業既謝遣黑法潛形。所以累聖式陳。眾靈攸仰。故波旬奉呪於白樹。梵王顯儀於赤畿。七佛揚道於時緣。菩薩陳誠於法會。廣羅經誥羌難備焉。然陀羅尼者。西梵天音。東華人譯則云持也。誦持善不失。持惡不生。據斯以言。彌綸一化依法施行功用立驗。或碎石拔木。或移痛滅痾。隨聲發而苦除。逐音颺而事舉。或召集神鬼。或駕御虬龍。興雲布而膏雨垂。呼策志而禎瑞集。感應不窮。其來久矣。</p>
</div>
<div class='div-other'><a id='mulu1201' />
<p class='h2'>懺悔部第二</p><p>述曰。夫呪是三世諸佛所說。若能至心受持。無不靈驗。比見道俗。雖有誦持無多功効。自無志誠謗言無徵。或有文字譌㬱。或有音韻不典。或飲噉酒肉。或雜食葷辛。或室宇污穢。或浪談俗語。或衣服不淨。或處所不嚴。致令鬼神得便。翻受其殃。若欲懺悔先立道場。懸繒幡蓋燒眾名香。四門護淨禁止雜人。隨其出入每須澡浴。多覓和香口內常含。至誠殷重自責己躬。愧謝十方一切賢聖。然後普為四生六趣。心心相續剎那匪懈。如是懇已定驗不疑。故菩薩善戒經云。菩薩為破眾生種種惡故受持神呪。故有五法不得為。一不食肉。二不飲酒。三不食五辛。四不婬。五不淨之家不在中食。菩薩具足如是五法。能大利益無量眾生。諸惡鬼神諸惡毒病無不能治。</p>

<div class='div-other'><a id='mulu1202' />
<p class='h3'>千轉陀羅尼神呪</p><p class="byline">釋迦牟尼佛說</p><p>此呪出於西梵由來盛傳。至隋大業初。東都雒陽翻經館笈多三藏。譯出此呪以惠遣學士。釋彥琮法師即傳譯之領袖也。初獲此本通布華夷。時有長安延興寺玄琬律師弘法寺靜琳法師等。並是道光日下德振通賢。創獲流布洗蕩瑕累。即於別院仍建道場。每至肇春為受戒沙彌及餘道俗相續不絕。靈相重疊。至今五十餘年。時漸譌㬱。恐後人不知本末。故委具述之。然大集諸經及陀羅尼集十卷。廣明雜呪。不煩具錄。今且逐要時濟所須。意存滅罪除障。出四十餘首。除病濟貧護生延命雜術之徒。亦略述二十餘。或此處無文西域有本。三藏口傳。要用呪者。亦翻出三五。傳之流行。餘之不盡者冀尋大本。佛說呪曰。</p>
<p class="dharani">南慕遏羅<span class='note-inline'>(去聲)</span>怛<span class='note-inline'>(入聲)</span>那<span class='note-inline'>(奴箇反)</span>怛邏耶<span class='note-inline'>(羊多反)</span>夜<span class='note-inline'>(羊箇反)</span>南麼阿<span class='note-inline'>(長聲)</span>羅耶阿<span class='note-inline'>(短聲)</span>吠盧吉低濕吠邏夜菩提<span class='note-inline'>(上聲)</span>薩哆皤<span class='note-inline'>(平聲)</span>邪<span class='note-inline'>(羊可反)</span>摩訶薩埵婆邪摩訶迦嚕膩<span class='note-inline'>(拏儞反)</span>迦夜<span class='note-inline'>(羊可反)</span>怛馱<span class='note-inline'>(地可反)</span>誓曳<span class='note-inline'>(去聲)</span>誓曳誓夜<span class='note-inline'>(羊可反)</span>婆<span class='note-inline'>(長聲)</span>醯<span class='note-inline'>(許棄反)</span>儞<span class='note-inline'>(奴棄反)</span>誓揄怛[日*梨]迦<span class='note-inline'>(去聲)</span>邏迦邏<span class='note-inline'>(去聲)</span>磨<span class='note-inline'>(去聲)</span>邏磨邏哆<span class='note-inline'>(都箇反)</span>邏哆邏遮<span class='note-inline'>(章可反)</span>邏遮邏鉢邏<span class='note-inline'>(去聲)</span>遮羅鉢邏遮羅器拏<span class='note-inline'>(去聲)</span>器拏薩婆<span class='note-inline'>(去聲)</span>羯磨吠邏拏<span class='note-inline'>(平聲)</span>儞迷婆伽伏底<span class='note-inline'>(都儞反)</span>索訶<span class='note-inline'>(去聲)</span>薩囉吠囉低薩婆<span class='note-inline'>(去聲)</span>勃陀<span class='note-inline'>(長聲)</span>吠盧吉低隻芻<span class='note-inline'>(欹數反)</span>秫<span class='note-inline'>(始出反)</span>嚧怛邏揭<span class='note-inline'>(渠謁反)</span>邏拏<span class='note-inline'>(去聲)</span>寔哈<span class='note-inline'>(呼閤反)</span>婆<span class='note-inline'>(輕長反)</span>迦夜沫奴比<span class='note-inline'>(扶必反)</span>闍夜那比　輸達儞　素嚕素嚕　鉢邏鉢邏　素嚕素嚕薩婆勃陀頞地瑟恥<span class='note-inline'>(上寄反)</span>那馺<span class='note-inline'>(蘇閤反)</span>婆訶達磨陀<span class='note-inline'>(長聲)</span>石揭唎鞞馺婆訶阿羅婆<span class='note-inline'>(重聲)</span>婆<span class='note-inline'>(去聲)</span>馺婆<span class='note-inline'>(輕聲)</span>婆<span class='note-inline'>(重聲)</span>婆<span class='note-inline'>(去聲)</span>薩婆達摩婆<span class='note-inline'>(去聲)</span>蒱達儞　馺婆訶</p>
<p>此呪功能。千劫聚集業障一時誦已皆盡去盡。便獲千佛所集善根。當得背於千劫流轉中生老病死邊際。轉此生已見千轉輪王。欲生清淨佛國者。晝三夜三。一一時中各誦二十一遍。至二十一日。如其所欲即得如意。我見金色佛像菩薩形像。即是先相。命終已後便生菩薩大集會中。</p>
</div></div>
<div class='div-other'><a id='mulu1203' />
<p class='h2'>彌陀部第三</p><p>此阿彌陀呪若欲誦者。諸口傍字皆依本音轉。言之無口者依字讀。仍須師授之。聲韻合梵輕重得法。依之修行剋有靈驗。</p>
<p class="dharani">◎那<span class='note-inline'>(上)</span>謨菩<span class='note-inline'>(上)</span>陀夜<span class='note-inline'>(藥可反以下同)</span>那<span class='note-inline'>(上)</span>謨馱<span class='note-inline'>(上)</span>囉<span class='note-inline'>(上)</span>摩<span class='note-inline'>(上)</span>夜<span class='note-inline'>(上)</span>那<span class='note-inline'>(上)</span>謨僧伽夜那<span class='note-inline'>(上)</span>磨<span class='note-inline'>(上)</span>阿弭多婆<span class='note-inline'>(上)</span>夜跢<span class='note-inline'>(丁可反)</span>他伽<span class='note-inline'>(上)</span>多夜阿<span class='note-inline'>(上)</span>囉訶<span class='note-inline'>(上)</span>羝<span class='note-inline'>(上)</span>三藐三菩<span class='note-inline'>(上)</span>陀夜跢姪他<span class='note-inline'>(地也反下同)</span>阿<span class='note-inline'>(上)</span>弭唎羝阿<span class='note-inline'>(上)</span>弭唎都婆鼙<span class='note-inline'>(善迷反以下同)</span>阿<span class='note-inline'>(上)</span>弭唎跢三婆<span class='note-inline'>(上)</span>鼙阿<span class='note-inline'>(上)</span>弭唎跢鼻<span class='note-inline'>(菩弭反)</span>迦<span class='note-inline'>(上)</span>囒羝伽弭儞<span class='note-inline'>(五)</span>伽<span class='note-inline'>(上)</span>伽<span class='note-inline'>(上)</span>那稽<span class='note-inline'>(居移反)</span>唎底<span class='note-inline'>(都儞反)</span>迦<span class='note-inline'>(上)</span>唎<span class='note-inline'>(六)</span>裟<span class='note-inline'>(上)</span>囉<span class='note-inline'>(上)</span>皤<span class='note-inline'>(薄可反)</span>皤波跛叉<span class='note-inline'>(楚我反)</span>焰迦<span class='note-inline'>(上)</span>唎<span class='note-inline'>(一切惡業盡也)</span>娑婆訶<span class='note-inline'>(公可反)</span></p>
<p>此之神呪先已流行。功能利益不可說盡。於晨朝時用楊枝淨口散華燒香。佛像前胡跪合掌。口誦七遍。若二七三七遍。滅四重五逆等罪。現身不為諸橫所惱。命終生無量壽國。又此呪能轉女身令成男子。今別勘梵本。并問真婆羅門僧等。此呪威力不可思議。但旦暮午時各誦一百遍。能滅四重五逆。拔一切罪根得生西方。若能精誠滿二十萬遍。則菩提芽生得不退轉。誦滿三十萬遍。則面見阿彌陀佛。決定得生安樂淨土。又陀羅尼雜集經云。爾時世尊告諸比丘。今當為汝演說。西方安樂世界今現有佛號阿彌陀。若有四眾能正受持彼佛名號。以此功德臨欲終時。阿彌陀佛即與大眾。往此人所令其得見。見已尋生慶悅倍增功德。以是因緣。所生之處永離胞胎穢欲之形。純處鮮妙寶蓮華中。自然化生具大神通。十方河沙諸佛。皆共讚彼安樂世界。所有佛法不可思議。神通現化種種方便不可思議。若有能信如是之事。當知是人不可思議。所得業報亦不可思議。其國號曰清泰。聖王所住。其城縱廣十千由旬。於中充滿剎利之種。阿彌陀佛父名月上轉輪聖王。其母名曰殊勝妙顏。子名月明。奉事弟子名無垢稱。智慧弟子。名曰慧光。神足精勤。名曰大化。爾時魔王。名曰無勝。有提婆達多。名曰勝寂。阿彌陀佛與大比丘六萬人俱。若有受持彼佛名號。堅固其心憶念不忘。十日十夜除捨散亂。精勤修集念佛三昧。受持讀誦此鼓音聲王大陀羅尼。十日十夜六時專念。五體投地禮敬彼佛。堅固正念悉除散亂。若能令心念念不絕。十日之中必得見彼阿彌陀佛。并見十方世界如來及所住處。唯除重障鈍根之人。於今少時所不能覩。一切諸善皆悉迴向願得往生安樂世界。垂終之日。阿彌陀佛與諸大眾現其人前。安慰稱善。是人即時甚生慶悅。以是因緣。如其所願尋得往生。佛告諸比丘。何等名為鼓音聲王大陀羅尼。吾今當說。汝等善聽。唯然受教。於時世尊即說呪曰。</p>
<p class="dharani">多伏咃<span class='note-inline'>(一)</span>婆離<span class='note-inline'>(二)</span>阿婆離<span class='note-inline'>(三)</span>娑摩婆羅<span class='note-inline'>(四)</span>尼地奢<span class='note-inline'>(五)</span>昵闍多禰<span class='note-inline'>(六)</span>昵筏耶<span class='note-inline'>(七)</span>昵筏仚<span class='note-inline'>(八)</span>闍羅婆羅車馱禰<span class='note-inline'>(九)</span>宿佉波啼昵地奢<span class='note-inline'>(十)</span>阿彌多由婆離<span class='note-inline'>(十一)</span>阿彌多蛇波波羅<span class='note-inline'>(十二)</span>娑陀禰<span class='note-inline'>(十三)</span>涅浮提<span class='note-inline'>(十四)</span>阿迦舍昵浮陀<span class='note-inline'>(十五)</span>阿迦舍昵提奢<span class='note-inline'>(十六)</span>阿迦舍昵闍帝<span class='note-inline'>(十七)</span>阿迦舍久舍離<span class='note-inline'>(十八)</span>阿迦舍達奢尼<span class='note-inline'>(十九)</span>阿迦舍提咃禰<span class='note-inline'>(二十)</span>留波昵提奢<span class='note-inline'>(二十一)</span>遮埵唎達摩波羅婆陀禰<span class='note-inline'>(二十二)</span>遮埵唎阿利蛇娑帝蛇波羅娑陀禰<span class='note-inline'>(二十三)</span>遮埵唎末伽婆那波羅娑陀禰<span class='note-inline'>(二十四)</span>婆羅毘梨耶波羅娑陀禰<span class='note-inline'>(二十五)</span>達摩呻他禰<span class='note-inline'>(二十六)</span>久舍離<span class='note-inline'>(二十七)</span>久舍羅昵提奢<span class='note-inline'>(二十八)</span>久舍羅波羅啼咃禰<span class='note-inline'>(二十九)</span>佛陀久舍離<span class='note-inline'>(三十)</span>毘佛陀波羅波斯<span class='note-inline'>(三十一)</span>達摩迦羅禰<span class='note-inline'>(三十二)</span>昵專啼<span class='note-inline'>(三十三)</span>昵浮提<span class='note-inline'>(三十四)</span>毘摩離<span class='note-inline'>(三十五)</span>毘羅闍<span class='note-inline'>(三十六)</span>羅闍<span class='note-inline'>(三十七)</span>羅斯<span class='note-inline'>(三十八)</span>羅娑岥<span class='note-inline'>(三十九)</span>羅婆伽羅婆離<span class='note-inline'>(四十)</span>羅娑伽羅阿地咃禰<span class='note-inline'>(四十一)</span>久舍離<span class='note-inline'>(四十二)</span>波羅啼久舍離<span class='note-inline'>(四十三)</span>毘久舍離<span class='note-inline'>(四十四)</span>咃啼<span class='note-inline'>(四十五)</span>修陀多至啼<span class='note-inline'>(四十六)</span>修波羅舍多至啼<span class='note-inline'>(四十七)</span>修波羅啼癡啼<span class='note-inline'>(四十八)</span>修離<span class='note-inline'>(四十九)</span>修目仚<span class='note-inline'>(五十)</span>達咩<span class='note-inline'>(五十一)</span>達達咩<span class='note-inline'>(五十二)</span>離婆<span class='note-inline'>(五十三)</span>遮婆離<span class='note-inline'>(五十四)</span>阿㝹舍婆離<span class='note-inline'>(五十五)</span>佛陀迦舍昵裘禰<span class='note-inline'>(五十六)</span>佛陀迦舍裘禰<span class='note-inline'>(五十七)</span>娑婆訶<span class='note-inline'>(五十八)</span></p>
<p>此是阿彌陀鼓音聲王大陀羅尼。若有比丘比丘尼清信士女。常應至誠受持讀誦如說修行。行此持法。當處閑寂洗浴其身著新淨衣飲食白素不噉酒肉及以五辛。當修梵行。以好香華供養阿彌陀如來及佛道場大菩薩眾。常應如是專心繫念發願求生安樂世界。精勤不怠。如其所願必得往生。</p>
</div>
<div class='div-other'><a id='mulu1204' />
<p class='h2'>彌勒部第四</p><p>七佛所說神呪經云。爾時文殊師利菩薩所說陀羅尼。名閻摩兜<span class='note-inline'>(晉言解眾生繫縛)</span>現在病苦悉得消除。能却障道拔三毒箭。九十八使漸漸消除。滅度三有流。現身得道。即說呪曰。</p>
<p class="dharani">支不多奈帝　閻浮支奈帝　蘇車不支奈帝　杌耆不支奈帝　烏蘇多支奈帝　娑遮不支奈帝　閻摩賴長支奈帝　阿恕婆賴長支奈帝　恕波帝支奈帝莎訶</p>
<p>誦此呪三遍。縷五色結作二結繫項。此陀羅尼。四十二億諸佛所說。若諸行人能書寫讀誦此呪者。現世當為千佛所護。此人命終以後不墮惡道。當生兜率天上面覩彌勒。又有眾生能修行此呪者。斷食七日純服牛乳。中時一食更無雜食。一日夜六時懺悔。先所作億千姟劫所有重罪。一時都盡。得見千佛手摩其頭即與授記。宿罪殃惡悉滅無餘。</p>

<div class='div-other'><a id='mulu1205' />
<p class='h3'>願見彌勒佛呪<span class='note-inline'>(西國三藏口授得之)</span></p><p class="dharani">南無彌帝隷耶夜　菩提薩埵夜　哆[女*絰]他　彌帝隸彌帝隸　彌哆囉摩那栖　彌哆囉　三皤鞞　彌哆嚕皤鞞　莎婆訶</p>
</div></div>
<div class='div-other'><a id='mulu1206' />
<p class='h2'>觀音部第五</p>
<div class='div-other'><a id='mulu1207' />
<p class='h3'>觀世音隨心呪</p><p class="dharani">南無曷囉[口*怛]那　怛囉夜　南無阿利耶　嘙盧吉帝　濕嘙囉耶　菩提薩埵耶　摩訶菩提　薩埵耶　摩訶迦嚧膩迦耶　怛[女*絰]他　多利多利　咄多利　咄咄多利咄利　薩婆訶</p>
</div>
<div class='div-other'><a id='mulu1208' />
<p class='h3'>請觀世音大勢至菩薩呪法</p><p>陀羅尼呪經云。佛在舍衛國。時有夜叉五頭。面黑如墨。而有五眼。拘牙上出。吸人精氣。眼赤如血兩耳出膿。鼻中流血。舌噤無聲。食化麁澁六識閉塞。為鬼所致人民被害。以命投佛。遂令請觀世音菩薩除去毒害。一名請觀世音菩薩消伏毒害陀羅尼呪經。此乃南宋時外國舶主竺難提譯出。經云。一切眾生有三毒畏。死畏病畏破梵行畏。作十惡業牢獄繫閉水火鬼神所逼惱畏。皆當歸依觀世音菩薩。是故娑婆世界皆號為施無畏者。有灌頂章句陀羅尼神呪。畢定吉祥。聞者獲益。若欲誦者。持齋奉戒不往女人穢念室處。唯專念十方諸佛及七佛觀世音菩薩。一心誦持。現身得見觀世音菩薩。諸願成就。後生佛前。長與苦別。或於三七日七七日。初立道場應六齋日。建首莊嚴香泥塗地。懸諸幡蓋安佛南向。觀世音像別置東向。日別楊枝淨水燒香散華。行者當十人已還作之。恐多嬈亂。應西向席地。地若卑濕安低脚床。當脫淨衣左右出入洗浴竟著淨衣服。當日日盡力供養。若不辦者。初日不可無施。既安畢已各執香鑪。一心一意向彼西方。五體投地使明了音聲者唱。請十方七佛觀音大勢至菩薩等。我今已具楊枝淨水。惟願大慈哀愍攝受。願救我厄。放大光明滅除癡闇。來至我所施我大樂。我今稽首歸依奉請<span class='note-inline'>(如是三說)</span>後復一心清淨其意。專念西方觀音大勢至。誦呪七遍云。</p>
<p class="dharani">多[口*絰]陀　烏呼膩　摸呼膩　閻婆膩　耽婆膩　安荼詈　般荼詈　首埤帝　般荼囉　婆私膩　多咥他　寐梨　鞮首梨　迦波梨　佉鞮端耆　旃陀梨　摩登耆勒叉勒叉　薩婆薩埵　薩婆邪啤　娑訶</p>
<p class="dharani">多荼咃　伽帝伽帝　膩伽帝　修留修留毘　勒叉勒叉　薩婆薩埵　薩婆婆耶啤　沙呵</p>
<p>若能潔淨身心善誦此呪。感得觀音大勢。大慈大悲游戲神通。來於五道。常以善習普救一切。離生死苦得安樂處。脫諸煩惱到涅槃岸。</p>
<p>第二更稱三寶名字。誦破惡業障罪呪云。</p>
<p>南無佛陀　南無達摩　南無僧伽　南無觀世音　菩提薩埵　摩訶菩提薩埵</p>
<p>大慈大悲惟願愍我救護苦惱。亦救一切怖畏眾生令得大護。</p>
<p class="dharani">多[口*姪]咃　阿呼膩　摸呼膩　閻浮膩　耽婆膩　阿婆熙<span class='note-inline'>(虛祇反)</span>　摸呼膩　分荼梨　般荼梨　輪鞞帝　婆私膩　休樓休樓　分荼梨　兜樓兜樓　般荼梨周樓周樓　般荼梨　豆富豆富　般荼囉　婆私膩　矧墀<span class='note-inline'>(直資反)</span>跈墀<span class='note-inline'>(乃軫反)</span>膩跈墀　薩婆訶婆耶羯多　薩婆常婆娑陀　阿婆耶　卑離陀閉殿娑訶</p>
<p>佛言。若四部弟子受持觀世音菩薩名。誦此神呪一遍至七七遍。身心安隱。一切業障如火燒薪永盡無餘。乃至三毒亦得消伏。如經廣說。</p>
<p>第三更稱三寶名誦六字章句呪云。</p>
<p class="dharani">多[口*姪]咃　安陀詈　般質雌　難多詈　婆伽詈　阿盧禰　薄鳩詈　莫鳩隷　兜毘隷　娑訶</p>
<p>佛言。若四部弟子受諸苦惱。一日至十日。一月至五月。淨心係念歸依三寶。三稱觀世音名誦持此呪。一切禍對無不遠離解脫眾惱。今世受樂後生見佛。此呪乃是十方三世諸佛所說。常為諸佛諸大菩薩之所護持。若有聞者如說修行。罪垢消滅。現身得見八十億佛。皆來授手。即得無忘旋陀羅尼。若有宿罪及現造惡極重業者。夢中得見觀世音菩薩。如大猛風吹於重雲。得離罪業生諸佛前。</p>
<p>第四更為說灌頂吉祥陀羅尼呪云。</p>
<p class="dharani">多[口*姪]咃　烏耽毘詈　兜毘詈　耽埤　波羅耽埤　捺吒　修柰吒　枳拔吒　牟那邪　三摩邪檀提　膩羅　枳尸　婆羅鳩卑　烏詈　攘瞿詈娑訶</p>
<p>若有男子女人。聞是經呪。受持書寫讀誦解說。即超越無量阿僧祇劫生死之罪。消伏毒害不與禍對。乃至具足善根生淨佛國。案西域傳。南海之濱有山寺。觀世音菩薩常止其中。隨有念者隨應如響無不感赴。若至山寺斷食七日。即見聖者親為說法。良以斷食心猛故使感見通明。如上行法斷食亦爾◎。</p>
</div></div>
<div class='div-other'><a id='mulu1209' />
<p class='h2'>◎滅罪部第六</p><p>東方最勝燈王如來經云。東方去此百千億佛剎過已。有一佛剎。名無邊華世界。彼世界中。有一佛名最勝燈王如來。現在逍遙說法。遣二菩薩來此娑婆世界。一名大光菩薩。二名甘露光菩薩。佛言。汝等二菩薩往向娑婆世界。彼有一佛名釋迦牟尼。將此陀羅尼章句說。為諸眾生故。安樂故。功德故。增益故。名聞故。生力故。隨所意行故。所受樂故。不擾亂故。不殺眾生故。為擁護故。而說呪曰。</p>
<p class="dharani">多<span class='note-inline'>(上)</span>絰<span class='note-inline'>(地也反)</span>他優波差泥　覩差泥　羅叉㝹瞿　波多<span class='note-inline'>(上)</span>曳波囉闍婆隷闍<span class='note-inline'>(上)</span>婆<span class='note-inline'>(上)</span>隷闍婆隷摩<span class='note-inline'>(上)</span>訶闍婆隷　闍婆楞伽帝　闍婆隷闍婆梨尼　摩訶闍婆梨尼</p>
<p class="dharani">闍婆囉木仚娑利　摩娑利　阿迦　<span class='note-inline'>(上)</span>隷摩迦<span class='note-inline'>(上)</span>隸阿<span class='note-inline'>(上)</span>仚<span class='note-inline'>(音溪)</span>摩<span class='note-inline'>(上)</span>仚那<span class='note-inline'>(上)</span>仚娑<span class='note-inline'>(上)</span>婆隷　摩訶娑婆隷　三婆離　郁句　目句　三摩帝　摩訶三摩帝帝　三摩帝　摩訶三摩帝　摩訶闍婆隷　娑曳　娑羅彌　目句奢彌　摩訶奢彌　三摩弟　摩訶三摩弟　三目避　毘目避　阿囉細　摩訶阿羅細　摩那<span class='note-inline'>(上)</span>細　摩那細　摩那細啼卑底　莎婆訶</p>
<p>爾時彼二菩薩受持此陀羅尼已。譬如壯士屈申臂頃。至釋迦牟尼所。恭敬禮已。具申來意作是言。或被諸鬼神惱害。或被諸雜毒虫害。或蠱道病。或有死屍病。或有熱病自餘種種擾亂鬼病。而最勝燈王如來遣我等將此陀羅尼呪來。為諸眾生作利益故。而說前呪。爾時佛告阿難言。汝持此呪為他解說宣通流布。佛出世難值。此呪復甚難聞。若有人能受持此陀羅尼者。火不能燒。刀仗不傷。諸毒不害。縣官不殺。梵天不恚。彼人七世常知宿命。此呪過去七十七億諸佛所說。若有人毀謗此呪者。即是毀謗彼等諸佛。若有鬼神不敬重此呪者。或與我奪某甲威力者。或已呪奪不還者。彼鬼神頭破作七分。</p>
<p>爾時釋迦牟尼佛告諸比丘。我今亦說陀羅尼章句。為利益眾生故。增長功德故。增長威德故。增長色故。增長名聞故。增長力故。隨意受樂故。隨行受安樂故。不擾亂故。不殺害故。守護故。而說呪曰。</p>
<p class="dharani">多<span class='note-inline'>(上)</span>[口*姪]他阿知<span class='note-inline'>(上)</span>跋知<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>俱<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>迦<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>吒羅　跋泥　恀羅跂泥　覩多羅<span class='note-inline'>(上)</span>曳阿羅<span class='note-inline'>(上)</span>婆枳　吒　枳吒荼枳羅婁迷呼盧迷娑<span class='note-inline'>(上)</span>隸摩訶娑隸差迷　摩訶差迷梨隷　嗘隷　[日*旨]隷嗘<span class='note-inline'>(虛爾反)</span>隸　寐隸　伊隸<span class='note-inline'>(上)</span>尸隸尸隷　尸尸利尸羅跋知<span class='note-inline'>(上)</span>阿<span class='note-inline'>(上)</span>滯婆<span class='note-inline'>(上)</span>滯那<span class='note-inline'>(上)</span>滯俱<span class='note-inline'>(上)</span>那滯頗那<span class='note-inline'>(上)</span>跋帝波<span class='note-inline'>(上)</span>那跋帝<span class='note-inline'>(上)</span>阿迦細摩迦細迦細迦娑<span class='note-inline'>(上)</span>迦細頗細頗娑<span class='note-inline'>(上)</span>頗細摩訶頗娑<span class='note-inline'>(上)</span>頗細伊<span class='note-inline'>(上)</span>泥寐泥多恀多恀波多恀多婆多恀莎婆訶</p>
<p>爾時佛告阿難。汝持此呪為他解說宣通流布。佛告阿難。聞此陀羅尼復倍甚難。若有人能受此呪。復倍為難。若有人能受持讀誦。能為他人宣通解說。彼人能知未來二十一世之事。此陀羅尼過去九十九億諸佛所說。若有人毀謗不信行者。彼人則為毀謗過去諸佛。若有人受持此呪。結戒守護作法。尚能令彼枯樹生枝柯華葉果子。何況有識眾生受持此呪而不差者。無是處耶。歸命一切諸佛。願我成就此呪。莎婆訶。</p>
<p>爾時世尊復說呪曰。</p>
<p class="dharani">多<span class='note-inline'>(上)</span>姪他　阿嘖<span class='note-inline'>(悼階反)</span>婆嘖　吒稽吒囉稽　吒嚧末底　覩嚧末底　兜隷　覩羅兜隷婆隷娑<span class='note-inline'>(上)</span>隷　覩隷　度隷　度度隷蘇<span class='note-inline'>(上)</span>隷婆　哂哂婆哂利　溪利　畢利　底利　莎婆訶</p>
<p>爾時世尊告阿難言。若有人受持此呪為他宣通。彼人得知二十八世之事。此陀羅尼過去殑伽河沙諸佛所說。若有人毀謗此呪。則是毀謗彼等諸佛。則為捨彼諸佛。一切諸天龍鬼神縣官劫賊諸毒蠱等。皆不能害。一切諸惡疾病亦不能害。唯除宿殃所造業報<span class='note-inline'>(略說功德廣說在經)</span>。</p>

<div class='div-other'><a id='mulu1210' />
<p class='h3'>大方等經七佛說滅罪呪</p><p class="dharani">離婆離婆帝　仇呵仇呵帝　陀羅離帝　尼呵羅帝　毘摩離帝莎訶</p>
<p>右此二呪。諸佛共說功能利益滅罪除障備在經文。不具說。</p>
<p>新翻大般若經第五百七十一第六分云。</p>
<p>爾時最勝天王復白佛言。諸菩薩摩訶薩行般若波羅蜜多。修何等行護持正法。佛告最勝。天王當知。若菩薩摩訶薩行深般若波羅蜜多。行不違言。尊重師長隨順正法。調柔志性純質諸根寂靜。遠離一切惡不善行。修習善根名護正法。天王當知。若諸菩薩摩訶薩行深般若波羅蜜多。修身語意三業慈悲。不拘利譽持戒清淨。遠離諸見。名護正法。天王當知。若菩薩摩訶薩行深般若波羅蜜多。心不隨愛恚怖癡行。名護正行。修習慚愧。名護正法。說法修行皆如所聞。名護正法。天王當知。三世諸佛為護正法說陀羅尼。擁護天王及人王等。令護正法久住世間。與諸有情作大饒益。陀羅尼曰。</p>
<p class="dharani">呾姪他　阿虎洛　尼洛罰底<span class='note-inline'>(丁履反下同)</span>虎剌挐莎<span class='note-inline'>(去聲呼下同)</span>窶荼者遮者遮　折<span class='note-inline'>(支熱反)</span>尼　阿奔<span class='note-inline'>(音聲呼)</span>若剎多剎多剎延多剎也莎訶陵末尼羯洛　鄔魯　鄔魯罰底迦　邏跋底迦　阿鞞奢底尼　莎剌尼杜闍　杜闍末底　阿罰始尼罰尸罰多罰多奴娑理尼　部多奴悉沒栗底　提罰多奴　悉沒栗底　莎訶</p>
<p>天王當知。此大神呪能令一切人非人等皆得安樂。此大神呪三世諸佛為護正法。及護一切人非人等令得安樂。以方便力而當說之。是故天王及人王等。為護正法久住世故。自身眷屬得安樂故。國土有情無災難故。各應精勤至誠誦念。如是則令怨敵災難魔事法障皆悉銷滅。由斯正法久住世間。與諸有情作大饒益。云云。</p>
<p>五百七十八第一般若理趣分云云。爾時如來即說神呪。</p>
<p class="dharani">納慕薄伽筏帝<span class='note-inline'>(一)</span>鉢剌壤波羅預多曳<span class='note-inline'>(二)</span>薄底<span class='note-inline'>(丁履反)</span>筏攃<span class='note-inline'>(七男反)</span>羅曳<span class='note-inline'>(三)</span>罨跛履弭多窶拏曳<span class='note-inline'>(四)</span>薩縛呾他揭多跛履布視多曳<span class='note-inline'>(五)</span>薩縛呾他揭多奴壤多壤多邲壤多曳<span class='note-inline'>(六)</span>怛姪他<span class='note-inline'>(七)</span>鉢剌[口*兮]<span class='note-inline'>(一第反下同)</span>鉢剌[口*兮]<span class='note-inline'>(八)</span>莫訶鉢剌[口*兮]<span class='note-inline'>(九)</span>鉢剌壤婆娑羯囇<span class='note-inline'>(十)</span>鉢剌壤路迦羯囇<span class='note-inline'>(十一)</span>案馱迦囉毘談末埿<span class='note-inline'>(十二)</span>悉遞<span class='note-inline'>(十三)</span>蘇悉遞<span class='note-inline'>(十四)</span>悉殿都漫薄伽筏底<span class='note-inline'>(十五)</span>薩防伽孫達囇<span class='note-inline'>(十六)</span>薄底筏攃囇<span class='note-inline'>(十七)</span>鉢剌娑履多喝悉帝<span class='note-inline'>(十八)</span>參磨涇嚩娑羯囇<span class='note-inline'>(十九)</span>勃陀勃[口*陀]<span class='note-inline'>(二十)</span>悉[口*陀]悉[口*陀]<span class='note-inline'>(二十一)</span>劍波劍波<span class='note-inline'>(二十二)</span>浙羅浙羅<span class='note-inline'>(二十三)</span>曷邏嚩邏嚩<span class='note-inline'>(二十四)</span>阿揭車阿揭車<span class='note-inline'>(二十五)</span>薄伽筏底<span class='note-inline'>(二十六)</span>麼毘濫婆<span class='note-inline'>(二十七)</span>莎訶<span class='note-inline'>(二十八)</span></p>
<p>如是神呪三世諸佛皆共宣說。同所護念。能受持者一切障滅。隨心所欲無不成辦。疾證無上。正等菩提。爾時如來復說神呪。</p>
<p class="dharani">納慕薄伽筏帝<span class='note-inline'>(一)</span>鉢剌壤波囉弭多曳<span class='note-inline'>(二)</span>怛姪他<span class='note-inline'>(三)</span>牟尼達謎<span class='note-inline'>(四)</span>僧揭洛訶達謎<span class='note-inline'>(五)</span>遏奴揭洛訶達謎<span class='note-inline'>(六)</span>毘目底達謎<span class='note-inline'>(七)</span>薩馱奴揭洛訶達謎<span class='note-inline'>(八)</span>吠室洛末拏達謎<span class='note-inline'>(九)</span>參漫多奴跛履筏剌呾那達謎<span class='note-inline'>(十)</span>窶拏僧揭洛訶達謎<span class='note-inline'>(十一)</span>薩縛迦羅跛履波剌那達謎<span class='note-inline'>(十二)</span>莎訶<span class='note-inline'>(十三)</span></p>
<p>如是神呪是諸佛母。能誦持者一切罪滅。常見諸佛得宿住智。疾證無上正等菩提。爾時如來復說神呪。</p>
<p class="dharani">納慕薄伽筏帝<span class='note-inline'>(一)</span>鉢剌壤波囉弭多曳<span class='note-inline'>(二)</span>怛姪他<span class='note-inline'>(三)</span>室麗曳<span class='note-inline'>(四)</span>室麗曳<span class='note-inline'>(五)</span>室麗曳<span class='note-inline'>(六)</span>室麗曳細<span class='note-inline'>(七)</span>莎訶<span class='note-inline'>(八)</span></p>
<p>如是神呪具大威力。能受持者業障消除。所聞正法總持不忘。疾得無上正等菩提。</p>
<p>此下三呪。西京興善寺大唐翻經僧玄摸法師。於波頗三藏及餘大德婆羅門所。口決正得。諸經先無正本。舊依婆羅門所翻得。為文訛略不依正梵。故更譯之。雖有<span class='corr'>增</span>減不勞致惑。</p>
</div>
<div class='div-other'><a id='mulu1211' /><p>第一大般若呪云。</p>
<p class="dharani">南無薄伽嘙帝　摩訶鉢囉慎若波羅蜜多裔頞鉢　唎蜜多　瞿邪裔薩嘙怛他伽多鉢　唎脯唎多裔　薩嘙怛他伽多慎若多毘慎若多裔　但姪他<span class='note-inline'>(地夜反)</span>鉢囉慎喏<span class='note-inline'>(而制反)</span>摩訶鉢囉慎喏　鉢囉慎若婆塞羯㘑鉢囉慎若盧迦羯㘑　頞鉢囉慎若南毘陀沬埿悉提　蘇悉提　悉佃都曼薄伽嘙底　薩囉[央*鳥]<span class='note-inline'>(鳥剛反)</span>伽孫達㘑薄底薄㗫㘑鉢囉娑唎多曷薩帝　三摩涅囉薩那羯㘑　怛姪他　[索-十+(木-(企-止)+(ㄙ*ㄙ))]姪[索-十+(木-(企-止)+(ㄙ*ㄙ))]姪　悉姪悉姪　劍波劍波折羅折羅囉婆囉婆阿揭車阿揭車薄伽婆底磨毘藍嘙　蘇嘙訶</p>
<p>此呪功德諸經具說。受法別傳呪。句二十七。字六十二。今譯得一百七十一字字有加減不須驚怪。西方大德具正斯文。受持此呪者。須造一軀般若母像。當取無子楮木作像端坐種種莊嚴展右手。用齋日造像匠。須持八戒齋法。彩色中不得用膠。只得用胡桃油熏陸香及乳汁等。欲持此呪者。香泥塗地。須新瓦瓶八口。須時華散著道場所。并插著瓶。瓶中著八種漿。石榴葡萄乳汁酪蜜石蜜甘蔗等漿。并作種種素食。分作八分。燒種種名香供養形像。并然八支蘇燈。其誦呪人著淨潔衣持戒。七日以前。日夕燒香禮拜。誦呪滿一萬遍。過七日後一日斷食。於此日夜誦呪滿八千遍。下前飲食。行此法時於夢中見般若母像。隨願皆得成就。</p>
</div>
<div class='div-other'><a id='mulu1212' />
<p class='h3'>第二滅罪招福呪</p><p class="dharani">娜謨曷囉<span class='note-inline'>(上)</span>跢娜<span class='note-inline'>(一)</span>怛囉<span class='note-inline'>(上)</span>耶<span class='note-inline'>(余者反)</span>夜<span class='note-inline'>(戈可反下同二)</span>娜麼<span class='note-inline'>(莫我反)</span>腎穰<span class='note-inline'>(如何反)</span>娜娑伽<span class='note-inline'>(上)</span>囉<span class='note-inline'>(上)</span>裴嚧者那<span class='note-inline'>(三)</span>怛他揭多夜<span class='note-inline'>(四)</span>娜麼阿唎耶跋盧枳羝<span class='note-inline'>(五)</span>鑠筏囉夜<span class='note-inline'>(六)</span>菩提<span class='note-inline'>(徒儞反)</span>薩跢婆夜<span class='note-inline'>(七)</span>莫訶薩跢婆夜<span class='note-inline'>(八)</span>莫訶迦嚕嬭<span class='note-inline'>(奴綺反)</span>迦夜<span class='note-inline'>(九)</span>那麼薩囉<span class='note-inline'>(上)</span>皤<span class='note-inline'>(符可反)</span>怛他揭羝驃<span class='note-inline'>(比胡反十)</span>曷囉<span class='note-inline'>(上)</span>囉喝馱<span class='note-inline'>(上)</span>敝<span class='note-inline'>(比可反十一)</span>三藐三菩<span class='note-inline'>(上)</span>提驃<span class='note-inline'>(比胡反十二)</span>跢姪他<span class='note-inline'>(十三)</span>烏吽<span class='note-inline'>(十四)</span>馱<span class='note-inline'>(上)</span>囉馱囉<span class='note-inline'>(十五)</span>提<span class='note-inline'>(徒爾反)</span>唎提唎<span class='note-inline'>(十六)</span>杜嚕杜嚕<span class='note-inline'>(十七)</span>伊䶩皤䶩<span class='note-inline'>(十八)</span>者黎者黎<span class='note-inline'>(十九)</span>鉢囉<span class='note-inline'>(上)</span>者黎鉢囉者黎<span class='note-inline'>(二十)</span>矩蘇迷<span class='note-inline'>(二十一)</span>矩蘇<span class='note-inline'>(上)</span>麼跋嚟<span class='note-inline'>(二十二)</span>伊離<span class='note-inline'>(上)</span>弭離<span class='note-inline'>(上二十三)</span>只離只知<span class='note-inline'>(上二十四)</span>闍羅<span class='note-inline'>(上)</span>麼跋捺夜<span class='note-inline'>(二十五)</span>鉢囉<span class='note-inline'>(上)</span>未輸馱<span class='note-inline'>(上)</span>薩跢皤<span class='note-inline'>(二十六)</span>莫訶迦嚕嬭迦<span class='note-inline'>(二十七)</span>莎婆訶<span class='note-inline'>(二十八)</span></p>
<p>若善男子善女人。能有讀誦此呪。晝夜精勤勿令忘失。於晨朝時先淨澡浴。若不澡浴當淨嗽口澡洗手面善持此呪。現身即得十種果報。一者身當無病。二者常為十方諸佛憶念。三者一切財物衣服飲食。自然充足常無乏少。四者破一切怨敵。五者能使一切有情者皆生慈心。六者一切蠱毒熱病不能侵害。七者一切刀杖不能為害。八者一切水難不能為溺。九者一切火難不能燒害。十者不受一切橫死。復得四種果報。一者臨命終時得見十方無量諸佛。二者永不墮地獄。三者不為一切禽獸所噉。四者命終之後生無量壽國。若有在家出家犯四重五逆。必能依法潔淨身心。讀誦此呪一遍乃至多遍。一切根本重罪悉得除滅。除不至心。</p>
</div>
<div class='div-other'><a id='mulu1213' />
<p class='h3'>第三禮佛滅罪呪亦名佛母呪</p><p class="dharani">娜<span class='note-inline'>(上)</span>謨<span class='note-inline'>(上)</span>達奢<span class='note-inline'>(書何反)</span>那[合*牛]<span class='note-inline'>(一)</span>菩陀俱致那[合*牛]<span class='note-inline'>(二)</span>烏[合*牛]<span class='note-inline'>(三)</span>戶嚕戶嚕<span class='note-inline'>(四)</span>悉馱嚧者儞<span class='note-inline'>(五)</span>娑<span class='note-inline'>(上)</span>囉<span class='note-inline'>(上)</span>婆囉<span class='note-inline'>(上)</span>他<span class='note-inline'>(六)</span>娑達儞<span class='note-inline'>(七)</span>娑<span class='note-inline'>(上)</span>婆訶<span class='note-inline'>(八)</span></p>
<p>此呪十俱胝諸佛所說<span class='note-inline'>(一俱胝百億也)</span>。</p>
<p>我今亦為憐愍一切眾生持此呪者。能令一切瞋惡眾生皆悉歡喜。若能日日三時誦呪禮拜者。勝禮千萬俱胝諸佛功德。命終之後得生西方無量壽佛國。前翻本云。臨命終時得諸佛來迎。未來賢劫千佛。一一皆得親承供養。但有人能常誦此呪者。最是不可思議。</p>
</div></div>
<div class='div-other'><a id='mulu1214' />
<p class='h2'>雜呪部第七</p>
<div class='div-other'><a id='mulu1215' />
<p class='h3'>佛說護諸童子陀羅尼呪經<span class='note-inline'>(已下並出陀羅尼雜集經錄)</span></p><p class="byline">後魏三藏菩提流支譯</p><p>爾時如來初成正覺。有一大梵天王。來詣佛所敬禮佛足。而作是言。</p>

<div class="lg regular"><div class='lg-row'>南無佛陀耶　南無達摩耶</div>
<div class='lg-row'>南無僧伽耶　我禮佛世尊</div>
<div class='lg-row'>照世大法王　在於閻浮提</div>
<div class='lg-row'>最初說神呪　甘露淨勝法</div>
<div class='lg-row'>及禮無著僧　已禮牟尼足</div>
<div class='lg-row'>即時說偈言　世尊諸如來</div>
<div class='lg-row'>聲聞及辟支　諸仙護世王</div>
<div class='lg-row'>大力龍天神　如是等諸眾</div>
<div class='lg-row'>皆於人中生　有夜叉羅剎</div>
<div class='lg-row'>常喜㗖人胎　非人王境界</div>
<div class='lg-row'>強力所不制　能令人無子</div>
<div class='lg-row'>傷害於胞胎　男女交會時</div>
<div class='lg-row'>使其意迷亂　懷妊不成就</div>
<div class='lg-row'>或歌羅安浮　無子以傷胎</div>
<div class='lg-row'>及生時奪命　皆是諸惡鬼</div>
<div class='lg-row'>為其作嬈害　我今說彼名</div>
<div class='lg-row'>願佛聽我說</div>
</div><p>第一名彌酬迦　第二名彌伽王　第三名騫陀　第四名阿波悉摩羅　第五名牟致迦　第六名摩致迦　第七名闍彌迦　第八名迦彌尼　第九名梨婆坻　第十名富多那　第十一名曼多難提　第十二名舍究尼　第十三名揵吒波尼　第十四名目佉曼荼　第十五名藍婆</p>
<p>此十五鬼神。常游行世間為嬰孩小兒而作於恐怖。我今當說此諸鬼神恐怖形相。以此形相令諸小兒並生驚畏。</p>
<p>彌酬迦者。其形如牛。</p>
<p>彌伽王者。其形如師子。</p>
<p>騫陀者。其形如鳩摩羅天。</p>
<p>阿波悉摩羅者。其形如野狐。</p>
<p>牟致迦者。其形如獼猴。</p>
<p>摩致迦者。其形如羅剎女。</p>
<p>闍彌迦者。其形如馬。</p>
<p>迦彌尼者。其形如婦女。</p>
<p>黎婆坻者。其形如狗。</p>
<p>富多那者。其形如猪。</p>
<p>曼多難提者。其形如猫兒。</p>
<p>舍究尼者。其形如烏。</p>
<p>揵吒波尼者。其形如雞。</p>
<p>目佉曼荼者。其形如薰狐。</p>
<p>藍婆者。其形如蛇。</p>
<p>此十五鬼神著諸小兒令其驚怖。我今當復說諸小兒怖畏之相。</p>
<p>彌酬迦鬼著者。令小兒眼睛迴轉。</p>
<p>彌迦王鬼著者。令小兒數數歐吐。</p>
<p>騫陀鬼著者。令小兒其兩肩動。</p>
<p>阿婆悉魔羅鬼著者。令小兒口中沫出。</p>
<p>牟致迦鬼著者。令小兒把拳不展。</p>
<p>摩致迦鬼著者。令小兒自齧其舌。</p>
<p>闍彌迦鬼著者。令小兒喜啼喜笑。</p>
<p>迦彌尼鬼著者。令小兒樂著女人。</p>
<p>黎婆坻鬼著者。令小兒現種種雜相。</p>
<p>富多那鬼著者。令小兒眠中驚怖啼哭。</p>
<p>曼多難提鬼著者。令小兒喜啼喜笑。</p>
<p>舍究尼鬼著者。令小兒不肯飲乳。</p>
<p>揵吒波尼鬼著者。令小兒咽喉聲塞。</p>
<p>目佉曼荼鬼著者。令小兒時氣熱病下痢。</p>
<p>藍婆鬼著者。令小兒數噫數噦。</p>
<p>此十五鬼神。以如是等形怖諸小兒及其小兒驚怖之相。我皆已說。復有大鬼神王名旃檀乾闥婆。於諸鬼神最為上首。當以五色線誦此陀羅尼。一遍一結。作一百八結。并書其神鬼名字。使人齎此書線。語彼使言。汝今疾去。行速如風。到於四方。隨彼十五鬼神所住之處。與旃檀乾闥婆大鬼神王。令以五縛縛彼鬼神。兼以種種美味飲食香華燈明及以乳粥供養神王。</p>
<p>爾時大梵天王復白佛言。世尊。若有女人不生男女。或在胎中失壞墮落。或生已奪命。此諸女等欲求子息保命長壽者。常當繫念修行善法。於月八日十五日受持八戒。清淨洗浴著新淨衣。禮十方佛。至於中夜以少芥子置己頂上。誦我所說陀羅尼呪者。令此女人即得如願。所生童子安隱無患。盡其形壽命不中夭。若有鬼神不順我呪者。我當令其頭破為七分。如阿梨樹枝。即說護諸童子陀羅尼呪曰。</p>
<p class="dharani">噠[口*姪]咃　阿伽囉　伽泥　那伽伽泥　娑樓隷　祇隷　伽婆隷　鉢隷　不隷　羅收禰　脩羅俾　遮羅俾　婆陀尼　波囉阿曷利沙尼那易　彌那易　蘇婆訶</p>
<p>世尊。我今說此陀羅尼呪。護諸童子令得安隱獲其長壽故。</p>
<p>爾時世尊一切種智即說呪曰。</p>
<p class="dharani">噠[口*姪]咃　菩陀菩陀菩陀　㝹摩帝　菩提菩提　摩隷　式叉夜娑舍利　娑達禰　娑羅地　頭隷頭頭隷波臘多頭隷　舍摩膩　扠鞞扠隷　波臘帝扠藍舍彌帝　槃他槃絺　波呵膩　祇摩膩　陀波膩　蘇婆訶　膩婆羅膩　蘇婆訶</p>
<p>世十五鬼神常食血肉。以此陀羅尼呪力故。悉皆遠離不生惡心。令諸童子離於恐怖安隱無患。處胎初生無諸患難。誦此呪者。或於城邑聚落。隨其住處亦能令彼嬰孩小兒長得安隱。終保年壽。南無佛陀。成就此呪護諸童子。不為諸惡鬼神之所嬈害。一切諸難一切恐怖悉皆遠離。蘇婆訶。時此梵天聞說此呪歡喜奉行。</p>
</div>
<div class='div-other'><a id='mulu1216' />
<p class='h3'>陀羅尼集經</p><p>佛說止女人患血至因陀羅尼呪曰。</p>
<p class="dharani">那摸薩利婆　伏陀侽　鼻悉侈[口*梨]拏　哆地夜　他　至利[口*彌]注路[口*彌]　禰㒧跛禰㒧　莎婆訶　帝使仛兜　路地嚂　婆帝劍　裨帝劍絁㒧沙咩劍娑禰婆帝劍　薩利婆伏陀侽　坻祇那　帝使仛兜　路地濫　磨娑羅婆兜　末伽羅兜　摩婆呵兜　莎婆呵</p>
<p>若行此法。須用緋線為繩呪七遍作七結繫腰。血即止。治宣下血。</p>
</div>
<div class='div-other'><a id='mulu1217' />
<p class='h3'>佛說婦人產難陀羅尼呪</p><p class="dharani">目多修利夜　赦尸伽羅　悉侈　囉睺失旃陀羅　波羅目至也兜目多薩婆婆婆　佛圖那梨伽羅　波羅目遮也兜　多[口*絰]他　阿吒毘莎呵　婆吒莎呵　阿吒婆　婆吒毘　莎呵　慕遮因地利夜　伽多嬭　毘舍厲夜　婆婆兜舍利夜　移遮舍　阿餘摩夜　伊咩遮摩怒妙　舍盧夜　薩鞞舍盧　波羅目遮兜　莎訶</p>
<p>行此呪法者。呪油七遍塗產生所。兒即易出。</p>
</div>
<div class='div-other'><a id='mulu1218' />
<p class='h3'>佛說除災患諸邪惱毒呪</p><p class="dharani">㖶[金*(离-禸+ㄆ)]摩夜輸盧多咩　迦悉底　三摩夜婆伽[金*(离-禸+ㄆ)]　舍羅婆悉劍　鼻呵囉坻悉摩　拔多婆禰　阿那他比荼　達拖囉咩　多多羅婆伽[金*(离-禸+ㄆ)]　此閦喃曼多羅耶坻悉摩　污其履奚拏多婆摩難大伊　楞沙荼叉梨劍　似淡陀羅夜　婆遮夜　伽羅呵夜鉢利夜不那　鉢梨於遮仳悉侈梨拏　三婆羅　迦舍耶　多地夜他睒鞞㒧啖鞞㒧　吒吒支　吒吒支　莎婆訶</p>
<p>行此法用者。須黑羊毛繩呪七遍繫左臂。若無羊毛用皂線亦得。若患熱病三四日。呪黑線繫左臂。若患頭痛。誦呪七遍。以手摩之。若患耳聾。呪木七遍塞之。若牙痛呪楊枝七遍嚼之。若患腹痛呪鹽湯七遍服之。若患產難呪黑線七遍繫其咽。兒即易生。若患宿食不消以手呪摩。即便吐下。若患餘災難即能護身。不畏水火刀兵毒獸。一切諸惡悉不能害。除不用心不慎口味。穢惡不淨者。即無神驗。</p>
</div>
<div class='div-other'><a id='mulu1219' />
<p class='h3'>佛說多聞強記陀羅尼呪</p><p class="dharani">浮多弗嘙　摩難肇　頞帝收嚧　那摩仳扷　達[口*邏]囉　闍婆浮嘙　娑伊曼　仳扷波羅頭使迦梨使多　地夜地悉地　那薩坻　頞三坻　迦致鼻迦致　不祚捭夜羅坻　阿伽坻三摩奚坻　悉地三摩比坻</p>
<p>佛告阿難。若行此法。汝取婆囉彌支多翅<span class='note-inline'>(白呵梨勒)</span>畢鉢梨三物。合清晨呪滿一千遍。以蘇蜜和服。即得一聞受持。</p>
</div>
<div class='div-other'><a id='mulu1220' />
<p class='h3'>觀世音菩薩行道求願陀羅尼呪</p><p class="dharani">南無羅多那　哆羅耶耶　南無阿利耶　婆盧吉底　奢婆羅耶　菩提薩埵耶　摩訶菩提薩埵耶　摩訶薩捶耶　摩訶迦留尼迦　多[口*絰]他　烏蘇咩沙陀耶　蘇彌婆帝婆陀耶　守吉利娑陀耶　守鞞娑陀耶　伊斯彌斯悉纏泥波羅耶唓　悉婆訶</p>
<p>此行之法。於觀世音像。以香泥塗地。香華供養。日夜六時誦之。於一時中誦滿百二十遍。隨其所求觀世音菩薩。以其行人應現其身令其得見。所求得皆如願本心。</p>
</div>
<div class='div-other'><a id='mulu1221' />
<p class='h3'>乞雨陀羅尼呪</p><p>大雲經云。爾時世尊神通力故。起四黑雲。甘雨俱遍興三種雲。謂下中上發甘雨聲如天伎樂。一切眾生之所樂聞。爾時世尊。即說呪曰。</p>
<p class="dharani">羯帝　波利羯帝　僧羯帝　波羅僧羯帝　波羅卑　羅延帝　三波羅卑羅延坻　娑羅娑羅波娑羅波娑羅　摩閔闍摩閔闍遮羅坻遮羅坻　波遮羅抵波遮羅坻　波遮羅坻　三波羅遮羅坻　比提嘻梨嘻梨　薩隷醯　薩隷醯　富嚧富嚧　莎訶</p>
<p>若有諸龍聞是呪已不降甘雨者。頭破作七分。</p>
</div>
<div class='div-other'><a id='mulu1222' />
<p class='h3'>止齒痛陀羅尼呪</p><p>南無佛。南無法。南無比丘僧。南無舍利弗。兜樓。摩訶目連比丘。南無賢者覺意名聞遍十方。北方揵陀摩訶衍山。彼有蟲王。名羞休無得。在其牙齒。彼當遣使者。莫敢食其牙齒及在牙根牙中牙邊。蟲若不速下器中頭破作七分。如鳩羅勒繕。梵天勸助是呪。南無佛今我所呪即從如願。若行此法以淨水含呪一遍。便吐器中即止。</p>
</div>
<div class='div-other'><a id='mulu1223' />
<p class='h3'>呪穀子種之令無螽蝗災起陀羅尼呪</p><p class="dharani">多擲咃　婆羅跋題　那蛇婆提</p>
<p>若欲種時。取種子一升。呪二十一遍。以投著大種子。中種之終。不被蟲食。無有災蟥。</p>
</div>
<div class='div-other'><a id='mulu1224' />
<p class='h3'>呪田土陀羅尼</p><p class="dharani">南無佛陀蛇　南無達摩蛇　南無僧伽蛇　南無彌留竭脾　菩提薩埵怛提咃耽婆佛耆　比律咤佛耆　具其梨比律咤佛耆　彌樓闍婆　竭[喱-里+(豆*寸)]波佛耆呼夢阿泥婆佛耆　摩羅阿跋多佛尼夢浮佛耆</p>
<p>若恐田苗不好者。以此陀羅尼呪土一斛。滿二十一遍。以土散穀上。并令諸惡鬼不得吸此穀精稼。食此穀者頭破作七分。能除一切災蝗諸惡不起。</p>
</div>
<div class='div-other'><a id='mulu1225' />
<p class='h3'>呪蛇蠍毒陀羅尼</p><p class="dharani">南無勒那奄婆羅等拏　多擲咃　休婁浮泥婁浮　呵梨呵梨呵　莎訶　南無居力拏移奄勒那　多擲咃　因縷利　頻縷利浮　莎訶</p>
<p>以此陀羅尼呪之三七呪一七遍。與水一口。呪三遍與水三口。即愈。</p>
</div>
<div class='div-other'><a id='mulu1226' />
<p class='h3'>療百病諸毒陀羅尼呪</p><p class="dharani">南無觀世音菩薩　怛提咃　阿羅尼　多羅尼　薩筏豆咤　筏羅尼　薩筏達咤　般宕彌　邪筏陀梨　南沒遮彌悉但兜　曼咃波陀　莎訶</p>
<p>行此法者。當用白縷誦一遍結一結。誦七遍結七結。若有病苦者繫著咽下。百病諸毒悉得除愈。</p>
</div>
<div class='div-other'><a id='mulu1227' />
<p class='h3'>觀世音菩薩說滅罪得願陀羅尼呪</p><p class="dharani">南無勒囊利蛇蛇　南無阿利蛇　婆路吉坻舍伏羅蛇　菩提薩埵蛇　摩訶薩埵蛇　多擲哆　兜流兜流　阿思　摩思摩利尼　氏波摩利　豆豆脾　那慕那慕　莎呵</p>
<p>若行此法。於觀世音菩薩像前。燒好沈水香至心懺悔。於六時中禮誦行道。時時中各誦三遍。能滅無始已來一切罪業獲大功德不可思議。欲求所願如願必得。</p>
</div>
<div class='div-other'><a id='mulu1228' />
<p class='h3'>觀世音菩薩說除卒得腹痛陀羅尼呪</p><p class="dharani">南無勒囊利蛇蛇　南無阿利蛇　婆路吉坻　舍伏羅蛇　菩提薩埵蛇　摩訶薩埵蛇　多擲哆　究之究之　羅之羅之　阿那三婆陀尼移　莎訶</p>
<p>若人卒得腹痛病困。宜急呪鹽水三遍。令腹痛者飲之。其痛即差。</p>
</div>
<div class='div-other'><a id='mulu1229' />
<p class='h3'>觀世音菩薩說除中毒乃至已死陀羅尼呪</p><p class="dharani">南無勒囊利蛇蛇　南無阿利蛇　婆路吉坻　舍伏羅蛇　菩提薩埵蛇　摩訶薩埵蛇　多擲哆　莎梨　莎梨　毘莎梨毘莎梨　薩婆毘沙那舍尼　莎訶</p>
<p>若人被諸雜毒中毒欲死。若已死者。急以此呪。呪於耳中。即差。縱暴死還蘇。</p>
</div>
<div class='div-other'><a id='mulu1230' />
<p class='h3'>觀世音菩薩說除種種癩病乃至傷破陀羅尼呪</p><p class="dharani">南無勒囊利蛇蛇　南無阿梨蛇　婆路吉坻　舍伏羅蛇　菩提薩埵蛇　摩訶薩埵蛇　多擲哆　修目企　毘目企　休流　休流　修目流　比修目流　輸那濘　毘輸那濘　摩思多婆兜摩首羅兜　摩當坻　婆波坻　多婆首　沙兜　莎訶</p>
<p>若人癩病。若白癩。若赤癩。至誠懺悔行道常誦即瘥。若狂嚙齒。若身瘡病。若被刀箭傷瘡破壞。以此神呪。呪土塗上。即差。</p>
</div>
<div class='div-other'><a id='mulu1231' />
<p class='h3'>觀世音菩薩說呪五種色菖蒱服得聞持不忘陀羅尼呪</p><p class="dharani">南無勒囊利蛇蛇　南無阿利蛇　婆路吉坻　舍伏羅蛇　菩提薩埵蛇　摩訶薩埵蛇　多擲哆　虔踟富那離　波羅婆離　莎訶</p>
<p>於觀世音菩薩像前。燒上沈水香。至誠呪白菖蒱根。滿八百遍服之得聞持不忘。自外黑赤青黃四種菖蒱亦有別呪。文煩不述。</p>
</div>
<div class='div-other'><a id='mulu1232' />
<p class='h3'>療腋臭鬼呪</p><p class="dharani">若多奴知<span class='note-inline'>(一)</span>睺睺睺睺多奴知<span class='note-inline'>(二)</span>浮流流流流多奴知<span class='note-inline'>(三)</span>摩賴帝多奴知<span class='note-inline'>(四)</span>阿那那那多奴知<span class='note-inline'>(五)</span>莎訶<span class='note-inline'>(六)</span></p>
<p>若行此法。用石灰三升苦酒三升。槃上和呪三七遍。團之更互替易。男安左腋下。女安右腋下。即差。</p>
</div>
<div class='div-other'><a id='mulu1233' />
<p class='h3'>療瘧病鬼呪</p><p class="dharani">須蜜多<span class='note-inline'>(一)</span>阿膩吒<span class='note-inline'>(二)</span>迦知膩吒<span class='note-inline'>(三)</span>烏呼那須蜜多<span class='note-inline'>(四)</span>支波呼睺須蜜多<span class='note-inline'>(五)</span>伊知膩吒吒須蜜多<span class='note-inline'>(六)</span>莎訶</p>
<p>若行此法。須五色縷線呪作七結。若痛從頭下先繫頂繫脚手。令火急之。呪水三遍[口*孫]之。即差。</p>
</div>
<div class='div-other'><a id='mulu1234' />
<p class='h3'>療不得下食鬼呪</p><p class="dharani">胡摩兜<span class='note-inline'>(一)</span>烏奢睺睺胡摩兜阿㝹<span class='note-inline'>(二)</span>羯卑胡摩兜羯卑胡摩兜<span class='note-inline'>(三)</span>破波羅胡摩兜<span class='note-inline'>(四)</span>莎訶<span class='note-inline'>(五)</span></p>
<p>須呪水七遍。與病人飲之。無過三五度。即差。</p>
</div>
<div class='div-other'><a id='mulu1235' />
<p class='h3'>佛說神水呪療一切病經</p><p>南無佛　南無法　南無比丘僧　南無過去七佛　南無諸佛　南無諸佛弟子　南無諸賢聖師　南無諸賢聖弟子<span class='note-inline'>(兼誦七佛)</span>　第一維衛佛　第二式棄佛　第三隨葉佛　第四拘留秦佛　第五拘那含牟尼佛第六迦葉佛　第七釋迦牟尼佛</p>
<p>此是佛說神呪。隨呪井池河泉。呪之三遍。飲者百病皆除。</p>
</div>
<div class='div-other'><a id='mulu1236' />
<p class='h3'>觀世音菩薩說隨願陀羅尼呪</p><p class="dharani">南無觀世音菩薩　坦提咃呿羅婆多呿羅婆多　伽呵婆多　伽婆多　伽筏多　莎訶</p>
<p>行此法者。應須潔淨三業在於淨處佛堂塔院專精禮拜繞塔誦是陀羅尼。滿一萬二千遍。當見觀世音菩薩。一切所願隨意皆得也。</p>
</div>
<div class='div-other'><a id='mulu1237' />
<p class='h3'>佛說呪泥塗兵陀羅尼</p><p class="dharani">多擲哆　伊利富利持利富倫提　阿味哹　摩味哹　婆味哹　比至味哹　比思坻哹　摩叱提哹　烏思羅婆味哹　莎訶</p>
<p>若有人欲入賊中。呪泥三遍以塗其身。若塗幢麾幡鼓角伎樂。必能得勝。若為毒蟲所嚙。若有被毒。若身有腫處。以呪泥塗之。用青黛規院其上。即差。</p>
<p>頌曰。</p>

<div class="lg regular"><div class='lg-row'>沈痾誠已久　痼病實難痊</div>
<div class='lg-row'>四魔恒相嬈　六賊競來牽</div>
<div class='lg-row'>困厄無人救　惟忻大慈憐</div>
<div class='lg-row'>遙愍愚心網　振錫遠乘煙</div>
<div class='lg-row'>授茲甘露藥　邪道莫能先</div>
<div class='lg-row'>消災除業累　拔濟苦相煎</div>
<div class='lg-row'>恩流振玄教　並利該大千</div>
<div class='lg-row'>自非神呪力　何能益延年</div>
</div></div>
<p class='juan'>法苑珠林卷第六十</p>
<div class='div-w'><p class="dharani">◎那<span class='note-inline'>(上聲下同)</span>謨菩<span class='note-inline'>(上聲下同)</span>陀夜<span class='note-inline'>(藥可切下同)</span>那謨馱<span class='note-inline'>(上聲)</span>囉<span class='note-inline'>(上聲下同)</span>摩<span class='note-inline'>(上聲)</span>夜那謨僧伽夜那摩阿弭多婆<span class='note-inline'>(上聲)</span>夜跢<span class='note-inline'>(丁同切下同)</span>他伽<span class='note-inline'>(上聲下同)</span>多夜阿<span class='note-inline'>(上聲下同)</span>囉訶<span class='note-inline'>(上聲)</span>羝<span class='note-inline'>(上聲)</span>三藐三菩陀夜跢姪他<span class='note-inline'>(地也切下同)</span>阿弭唎羝阿弭唎都婆鼙<span class='note-inline'>(菩迷切下同)</span>阿弭唎哆三婆鼙阿弭唎哆鼻<span class='note-inline'>(菩迷切)</span>迦<span class='note-inline'>(上聲)</span>囒羝伽弭儞伽伽那稽<span class='note-inline'>(居移切)</span>唎夜迦<span class='note-inline'>(上聲下同)</span>唎婆<span class='note-inline'>(上聲)</span>囉皤<span class='note-inline'>(薄何切)</span>皤波跛叉<span class='note-inline'>(楚我切)</span>焰迦唎<span class='note-inline'>(一切惡業盡也)</span>娑婆訶<span class='note-inline'>(公可反)</span></p>
<p class="dharani">◎多<span class='note-inline'>(上聲)</span>姪他阿知<span class='note-inline'>(上聲下同)</span>跋知那<span class='note-inline'>(上聲下同)</span>知俱<span class='note-inline'>(上聲下同)</span>那知迦<span class='note-inline'>(上聲下同)</span>那知吒羅跋泥恀羅跋泥都多羅<span class='note-inline'>(上聲下聲)</span>曳阿羅婆枳吒<span class='note-inline'>(上聲)</span>枳吒荼枳羅婁迷　呼盧迷娑<span class='note-inline'>(上聲下同)</span>隸摩訶娑隷差迷帝訶差迷　梨隸婁梨隷嗘隷　脂隷嗘<span class='note-inline'>(虛爾切)</span>隷寐隷伊隷<span class='note-inline'>(上聲)</span>尸隷尸隷尸尸利尸羅跋知阿<span class='note-inline'>(上聲)</span>滯婆<span class='note-inline'>(上聲)</span>滯那滯俱那滯頗那跋帝波<span class='note-inline'>(上聲)</span>那跋帝<span class='note-inline'>(上聲)</span>阿迦細摩迦細迦細迦娑迦細頗細頗娑頗細摩訶頗娑頗細伊<span class='note-inline'>(上聲)</span>泥寐泥多恀多恀波多恀多婆多恀莎婆訶</p>
</div></div></div>
</div><!-- end of div[@id='body'] -->
</body></html>