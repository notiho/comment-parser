<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大聖歡喜雙身大自在天毘那夜迦王歸依念誦供養法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-jing'>No. 1270
<p class='juan'><a id='mulu1' />大聖歡喜雙身大自在天毘那夜迦王歸依念誦供養法</p><p class="byline">三藏沙門善無畏譯</p><p>大聖自在天。是摩醯首羅大自在天王。烏摩女為婦。所生有三千子。其左千五百。毘那夜迦王為第一。行諸惡事。領十萬七千諸毘那夜迦類。右千五百扇那夜迦持善天為第一。修一切善利。領十七萬八千諸福伎善持眾。此扇那夜迦王。則觀音之化身也。為調和彼毘那夜迦王惡行同生一類成兄弟夫婦。示現相抱同體之形。其本因緣具在大明呪賊經。今為諸行者。略說壇法念誦供養等次第。若不知此法之者。於餘尊法難得成就。復多障礙。故先可修此道。若有善士善女等。欲供養此天求福利者。取香木樹造其形像。夫婦令相抱立之。身長五寸象頭人身。身著天衣及腰裳夫鼻[月*戾]下。婦鼻[月*戾]上。四葉為座。造像已了。不得換價。在室房中勿置佛堂。大身呪曰。</p>
<p class="dharani">南無毘那臾迦舍<span class='note-inline'>(一)</span>訶室胝謨伽沙<span class='note-inline'>(二)</span>怛姪他<span class='note-inline'>(三)</span>唵陀曳訶陀曳訶<span class='note-inline'>(四)</span>毘那臾訶<span class='note-inline'>(五)</span>毘那臾訶<span class='note-inline'>(六)</span>陀羅臾訶<span class='note-inline'>(七)</span>破哩陀羅臾訶<span class='note-inline'>(八)</span>商伽羯室胝<span class='note-inline'>(九)</span>商伽羯室多<span class='note-inline'>(十)</span>扇胝伽羅<span class='note-inline'>(十一)</span>娑婆訶<span class='note-inline'>(十二)</span></p>
<p>此大身呪用息災愛敬之法。</p>
<p>心中呪曰。</p>
<p class="dharani">唵枳里虐</p>
<p>是呪用增益福聚之法。</p>
<p>心中心呪曰。</p>
<p class="dharani">唵虐虐[合*牛]泮吒</p>
<p>是呪用降怨調伏之法。</p>
<p>身呪印　二手小指無名指內相叉。二中指二頭指相重交竪。二大指竝直竪。是名根本印。以此印印心額喉頂。成護身法。</p>
<p>心中呪印　右小指無名指把。中指頭指相重橫竪。大母指同直竪　即前身印之片印耳。以此印護淨供具竝沐浴油。</p>
<p>心中心呪印　二手作金剛縛。相雙當額。誦呪擲之惡人怨賊等。必凌伏也。</p>
<p>第一壇法　作二肘圓壇。以瞿摩夷和黃土埿塗作之。而備二供。所謂遏伽水塗香時花燒香<span class='note-inline'>(安悉薰陸)</span>蘿葡團丸。清淨蘇密。時節菓子。乳糜餚饍。供具各儲二供。置壇左右。別銅鋺貯清胡麻油一升。誦大身呪護淨一百八遍。然後煖油。並沐浴尊像。</p>
<p>呪水呪曰。</p>
<p class="dharani">唵阿那婆折哩婆隷那訶<span class='note-inline'>(誦七遍令沐浴)</span></p>
<p>第二念誦供養法　佛母心印　二手內縛當頞。二大指竝各著頭指。呪曰。</p>
<p class="dharani">唵時那爾伽娑婆訶<span class='note-inline'>(三遍)</span></p>
<p>次蓮華母心印　如前佛母。但出右頭指來去。呪曰。</p>
<p class="dharani">唵阿嚕里伽娑婆訶<span class='note-inline'>(三遍)</span></p>
<p>次金剛母心印　印與前同。以左頭指來去。呪曰。</p>
<p class="dharani">唵跋折羅地利迦娑婆訶<span class='note-inline'>(三遍)</span></p>
<p>次被甲印　左手作拳按腰。右手同拳印五處。額左右肩心喉也。呪曰。</p>
<p class="dharani">唵僕入縛羅吽</p>
<p>次護淨香水印　用跋折羅印呪。</p>
<p class="dharani">唵枳里枳里跋折羅吽泮吒<span class='note-inline'>(七遍)</span></p>
<p>次以片根本印護淨壇中供具<span class='note-inline'>(誦大身呪三遍)</span>。</p>
<p>次對尊像稽首懺悔。隨喜勸請。</p>
<p>次發念觀。此聖尊自在天。即摩訶毘廬遮那如來。為饒益無福眾生。權化示現此像。發此念觀歸依供養之者。必得無量福聚。</p>
<p>次結地界　以根本印觸地。誦心中呪<span class='note-inline'>(三遍迎之)</span>。</p>
<p>次結界四方界以前印呪任意。周匝四堺即成。</p>
<p>次以淨土變印呪護淨土。七處<span class='note-inline'>(七處在末可見之)</span>。</p>
<p>次送車輅印　二手內又。即作開掌。二頭指直申頭相柱。以二大指撥二中指頭。呪曰。</p>
<p class="dharani">唵覩嚕覩嚕吽<span class='note-inline'>(三遍)</span></p>
<p>次召請印　如前根本契。但以大指來去。呪曰。</p>
<p class="dharani">唵波伽羅主那泥波多耶<span class='note-inline'>(七遍)</span></p>
<p>次作四葉坐　二手合掌。二頭指竝。二無名指二小指相附。左右中指無名指。各相著竪開。即成四葉坐。呪誦心中呪。即想聖者來坐此座。</p>
<p>次結空界　印呪如前以契轉上。三匝即成。</p>
<p>次結火炎印　以左手密掩右手背。相重直竪二大指。相去二寸許。即成呪曰。</p>
<p class="dharani">唵阿三莽枳尼[合*牛]<span class='note-inline'>(三遍)</span></p>
<p>次寂心澄念作供養法　金剛合掌誦呪。</p>
<p class="dharani">唵惡娑婆訶<span class='note-inline'>(十八遍)</span></p>
<p>次以尊像入著煖油鋺中。自遏伽水始。一一依次第作手印。取擎頂禮供養之。其手印二手作拳相雙。其上置供器。以慎誠心作意奉供　遏迦呪曰。</p>
<p class="dharani">唵[合*牛]拏里孃耶夜娑婆訶</p>
<p>塗花燒香種種供具等印。皆一同也。呪曰。</p>
<p class="dharani">唵吽納里孃耶夜娑婆訶<span class='note-inline'>(各誦三遍)</span></p>
<p>但獻酒印呪獻遏伽水。</p>
<p>次作摩尼供印　兩手金剛合掌。二頭指如寶形。竪二大指即成。呪曰。</p>
<p class="dharani">南謨阿莫伽部若摩尼鉢頭摩婆悉利怛他伽多毘盧吉帝三曼多波羅沙羅[合*牛]<span class='note-inline'>(三遍)</span></p>
<p>即成遍滿法界廣大供具。</p>
<p>次唱四智讚　金剛合掌。當額並左右。周轉印。</p>
<p>次唱聖者讚嘆呪三遍。印同前。</p>
<p class="dharani">唵伽多波胝扇提娑婆悉胝摩訶伽多波胝娑婆訶</p>
<p>次作根本印。誦大身呪七遍。印身五處。禮大毘廬遮那如來<span class='note-inline'>(七遍)</span>。</p>
<p>次禮伽多鉢胝帝婆羅若<span class='note-inline'>(七遍)</span>。</p>
<p>次念誦。以匙酌油。灌其像身。一日之中七百遍灌之。平旦四百遍。日中三百遍。正灌油之時。至心慎肅勿生他念。每一百八遍終。讚嘆供養。數數發願陳所念之事。若三日乃至七日。一切善願隨意成就一切。惡事悉皆消滅。是自在天處他化自在天。降遊下界。風輪之纏淪其身故。用酒藥蘿蔔及油等之物。常持齋故暮時不受供養矣。其所獻之食呪師自食。色力福壽共得增益。</p>
<p>第三結鼻頓合法　若三日乃至七日。作法供養聖尊。於念願事無感應者。更燒香發願啟白所念之由。取白線誦大身呪一百八遍。呪其縒線結一百八節。截於二分結二天鼻端。其印用商佉印。二手金剛合掌。左右頭指與大指各共相捻即成。結鼻之後。三日夜間。不得行他處及與他人共語。</p>
<p>第四調和法　其象頭人身瘻。有六辟牙折。絲鼻上。左手把刀。次手把菓盤。下手把輪。右上手把棒。次手把索。下手把牙。若有忿怒之時。此像之前作小圓壇。設餚饍飲供酒藥蘿蔔歡喜團等迎請。二手合掌屈二頭指。捻大母指頭。呪曰。</p>
<p class="dharani">[合*牛][合*牛]遮都盧破羅末陀儞曳娑婆訶<span class='note-inline'>(七遍)</span></p>
<p>每遍頭指來去。即以至誠心禮拜懺悔。以一一供具奉獻讚嘆。誦大自在天呪滿一千八遍。其印相。二小指二無名指叉掌內。竪二中指頭相著。二頭指各附中指背第一節。呪曰。</p>
<p class="dharani">唵毘多羅薩儞破賴摩羅他尼只多尼只多尼毘多尼毘多尼娑婆訶</p>
<p>供養已了陳所念事。取出壇中供具初夜之分。外作水壇。以其供等和清水散水壇。及擲灑諸方。呪曰。</p>
<p class="dharani">阿藹捨伽舍鉢車</p>
<p>第五成<span class='corr'>辦</span>一切事業法　若求曷闍等愛念者。燒却布羅香。三日夜。設壇供等誦婆伽羅拏呪。日日三時時別千遍。印法。左右小指無名指。相叉入掌內。二中指直竪頭相合開莫著。二頭二大指押無名指。印七處。謂二膊咽下眉間髮際頂頭後。呪曰。</p>
<p class="dharani">唵毘那臾伽扇那夜提婆伽羅拏耶娑婆訶</p>
<p>若欲降伏惡人者。自脚足下書其名字。一日夜不飲食。作禁縛印。誦阿毘遮呪。時別一千遍。印相二手合掌伏之。二中指直申頭相合。以二名指屈。二中指二小指申頭相合。以二大指按二中指上。以二頭指各屈大指上。大指上其大指頭指頭各動。用唵伽那波胝阿毘姤盧舍娑婆訶。</p>
<p>若欲停口舌者。取井花水。誦大身呪一百遍。呪水散擲彼方。口舌必止。凡諸念求事。皆以身呪心中等三呪隨意修念焉。世間事業無不成<span class='corr'>辦</span>是為世法要道也。人倫祕術無功頓法豈過於此哉。我今搜求祕教奧藏傳於末後。願也有心之哲。宜試慎勿妄傳矣。</p>

<p class='juan'>大聖歡喜自在天法</p></div>
<div class='div-w'><p>享和二壬戌年夏五月得洛陽智積院慈順僧正挍本對挍小池坊寶庫之本上木</p>
<p>　　　　　　　豐山寓居沙門快道誌</p>
</div>
</div><!-- end of div[@id='body'] -->
</body></html>