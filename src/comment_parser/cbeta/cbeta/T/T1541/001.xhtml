<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>眾事分阿毘曇論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1541 [No. 1542]
<div class='div-pin'>
<p class='juan'><a id='mulu1' />眾事分阿毘曇論卷第一</p><p class="byline">尊者世友造</p><p class="byline">宋天竺三藏求那跋陀羅共菩提耶舍譯</p><a id='mulu2' />
<p class='h1'>五法品第一五法</p><p>問：云何五？答：謂色、心、心法、心不相應行、無為。云何色？謂四大及四大造色。云何四大？謂地界、水火風界。云何造色？謂眼根、耳鼻舌身根、色聲香味觸入少分及無作色。是名色法。云何心？謂意及六識。云何六？謂眼識、耳鼻舌身意識。是名心法。云何心法？謂若法心相應，謂受、想、思、觸、憶、欲、解脫、念、定、慧、信、精進、覺、觀、放逸、不放逸、善根、不善根、無記根，一切結、縛、使、煩惱上煩惱、纏，若智、若見、若無間等，此及餘心相應共起者，是名心法法。云何心不相應行？謂若法不與心相應，謂諸得無想定、滅盡定、無想天、命根、種類、處得、事得、入得、生、老、住、無常、名身、句身、味身，此及餘不與心相應共起者，是名心不相應行法。</p>
<p>云何無為？謂三無為：虛空、數滅、非數滅。是名無為法。</p>
<p>云何地界？謂堅。云何水界？謂濕潤。云何火界？謂溫暖。云何風界？謂飄動。</p>
<p>云何眼根？謂眼識所依淨色。云何耳根？謂耳識所依淨色。云何鼻根？謂鼻識所依淨色。云何舌根？謂舌識所依淨色。云何身根？謂身識所依淨色。</p>
<p>云何色？謂色若好、若醜、若中間，彼二識識，先眼識、後意識，是名為色。云何聲？聲有二種，謂因受四大起、因不受四大起。彼二識識，先耳識、後意識，是名為聲。云何香？謂香若好、若惡、若中間，彼二識識，先鼻識、後意識，是名為香。云何味？謂味若可喜、若不可喜、若中間，彼二識識，先舌識、後意識，是名為味。云何觸入少分？謂澁、滑、輕、重、冷、飢、渴，彼二識識，先身識、後意識，是名觸入少分。</p>
<p>云何無作色？謂法入所攝色，彼一識識，謂意識，是名無作色。</p>
<p>云何眼識？謂依眼根行於色。云何耳識？謂依耳根行於聲。云何鼻識？謂依鼻根行於香。云何舌識？謂依舌根行於味。云何身識？謂依身根行於觸。云何意識？謂依意根行於法。</p>
<p>云何受？有三受，謂苦受、樂受、不苦不樂受。云何想？有三想，謂少想、多想、無量想。云何思？心所造作，三種業生，謂善、不善、無記。云何觸？謂三事和合生三種觸，謂苦觸、樂觸、不苦不樂觸。云何憶？謂心發悟，有三種：學、無學、非學非無學。云何欲？謂心欲作。云何解脫？謂心解、已解、當解。云何念？謂心不忘。云何定？謂一心。云何慧？謂於法決斷。云何信？謂心淨。云何精進？謂心堪能勇猛。云何覺？謂心麁。云何觀？謂心細。云何放逸？謂不修善法。云何不放逸？謂修善法。云何善根？有三善根，謂無貪、無恚、無癡。云何不善根？有三不善根，謂貪、恚、癡。云何無記根？有四無記根，謂無記愛、無記見、無記慢、無記無明。云何結？有九結，謂愛結、恚結、慢結、無明結、見結、他取結、疑結、嫉結、慳結。云何愛結？謂三界貪。云何恚結？謂於眾生相違。云何慢結？有七慢，謂慢、增慢、慢慢、我慢、增上慢、不如慢、邪慢。云何慢？於卑謂勝、於勝謂相似，於彼起輕心、自舉自高，是名慢。云何增慢？於等謂勝、於勝謂等，於彼起輕心、自舉自高，是名增慢。云何慢慢？於勝謂勝，於彼起輕心、自舉自高，是名慢慢。云何我慢？於五受陰計我、我所有，於彼起輕心、自舉自高，是名我慢。云何增上慢？未得勝法謂得、未到謂到、未觸謂觸、未證謂證，於彼起輕心、自舉自高，是名增上慢。云何不如慢？於彼極勝謂小不如，於彼起輕心、自舉自高，是名不如慢。云何邪慢？非德謂德，於彼起輕心、自舉自高，是名邪慢。如是七慢，名慢結。云何無明結？謂三界無知。云何見結？有三見，謂身見、邊見、邪見。云何身見？謂五受陰，見我、我所有，於彼起欲、起忍、起見，是名身見。云何邊見？謂五受陰，或見常、或見斷、於彼起欲、起忍、起見，是名邊見。云何邪見？謂謗因果，於彼起欲、起忍、起見，是名邪見。如是三見，名見結。云何他取結？有二見，謂見取、戒取。云何見取？謂五受陰第一勝妙，於彼起欲、起忍、起見，是名見取。云何戒取？謂五受陰清淨解脫出要，於彼起欲、起忍、起見，是名戒取。如是二見，名他取結。云何疑結？謂惑諦不了。云何嫉結？謂心瞋增廣。云何慳結？謂心堅著。是名九結。</p>
<p>云何縛？謂結即是縛。復有三縛，謂貪欲縛、瞋恚縛、愚癡縛。</p>
<p>云何使？有七使，謂貪欲使、瞋恚使、有愛使、慢使、無明使、見使、疑使。云何貪欲使？有五種，謂欲界繫見苦所斷貪，欲界繫見集滅道、修道所斷貪，如是五種，名貪欲使。云何瞋恚使？有五種，謂欲界繫見苦所斷瞋，欲界繫見集滅道、修道所斷瞋，如是五種，名瞋恚使。云何有愛使？有十種，謂色界繫五種、無色界繫五種。云何色界繫五種？謂色界繫見苦所斷愛，色界繫見集滅道、修道所斷愛。如色界繫五種，無色界繫亦如是。如是十種，名有愛使。云何慢使？有十五種，謂欲界繫五種、色界繫五種、無色界繫五種。云何欲界繫五種？謂欲界繫見苦所斷慢，欲界繫見集滅道、修道所斷慢。如欲界繫五種，色、無色界繫亦如是。如是十五種，名慢使。云何無明使？有十五種，謂欲界繫五種、色界繫五種、無色界繫五種。云何欲界繫五種？謂欲界繫見苦所斷無明，欲界繫見集滅道、修道所斷無明。如欲界繫五種，色、無色界繫亦如是。如是十五種，名無明使。云何見使？有三十六種，謂欲界繫十二種、色界繫十二種、無色界繫十二種。云何欲界繫十二種？謂欲界繫見苦所斷身見、邊見、邪見、見取、戒取，欲界繫見集所斷邪見、見取，欲界繫見滅所斷邪見、見取，欲界繫見道所斷邪見、見取、戒取。如欲界繫十二種，色、無色界繫亦如是。如是三十六種，名見使。云何疑使？有十二種，謂欲界繫四種、色界繫四種、無色界繫四種。云何欲界繫四種？謂欲界繫見苦所斷疑，欲界繫見集滅道所斷疑。如欲界繫四種，色、無色界繫亦如是。如是十二種，名疑使。</p>
<p>云何煩惱上煩惱？所謂煩惱即是上煩惱。復有上煩惱非煩惱，謂除煩惱，若餘染污行陰。云何纏？有八纏，謂睡、眠、掉、悔、慳、嫉、無慚、無愧<span class='note-inline'>(於十纏中無忿覆也)</span>。</p>
<p>云何智？有十智，謂法智、比智、知他心智、等智、苦智、集智、滅智、道智、盡智、無生智。</p>
<p>云何法智？謂知欲界繫行苦無漏智、知欲界繫行因無漏智、知欲界繫行滅無漏智、知斷欲界繫行道無漏智。復次法智亦緣法智地無漏智。是名法智。</p>
<p>云何比智？謂知色無色界繫行苦無漏智、知色無色界繫行因無漏智、知色無色界繫行滅無漏智、知斷色無色界繫行道無漏智。復次比智亦緣比智地無漏智。是名比智。</p>
<p>云何知他心智？謂若智修果修得不失，知欲界色界他眾生現在心心法，亦知無漏心心法，是名知他心智。</p>
<p>云何等智？謂有漏慧，是名等智。</p>
<p>云何苦智？謂無漏智，思惟五受陰無常、苦、空、非我，是名苦智。</p>
<p>云何集智？謂無漏智，思惟有漏因因、集、有、緣，是名集智。</p>
<p>云何滅智？謂無漏智，思惟滅滅、止、妙、離，是名滅智。</p>
<p>云何道智？謂無漏智，思惟道道、如、跡、乘，是名道智。</p>
<p>云何盡智？謂我已知苦、我已斷集、我已證滅、我已修道，於彼起智、見、明、覺、慧無間等，是名盡智。</p>
<p>云何無生智？謂我已知苦，不復當知；我已斷集，不復當斷；我已證滅，不復當證；我已修道，不復當修，於彼起智、見、明、覺、慧無間等，是名無生智。</p>
<p>復次我欲漏已盡，是名盡智；不復當生，是名無生智。我有漏、無明漏已盡，是名盡智；不復當生，是名無生智。</p>
<p>云何見？謂智即是見。或有見非智，所謂八無間忍，謂苦法忍、苦比忍、集法忍、集比忍、滅法忍、滅比忍、道法忍、道比忍。是名見。若智若見，即是無間等。云何得？謂得法。云何無想定？謂遍淨天離欲、上地未離欲，作出要想思惟先方便，心及心法滅，是名無想定。云何滅盡定？謂無所有處離欲、上地未離欲，作止息想先方便，心及心法滅，是名滅盡定。云何無想天？謂眾生生無想天，心及心法滅，是名無想天。云何命根？謂三界壽。云何種類？謂眾生種類。云何處得？謂得方處。云何事得？謂得陰。云何入得？謂得內外入。云何生？謂轉陰。云何老？謂陰熟。云何住？謂行起未壞。云何無常？謂行起壞。云何名身？謂增語。云何句身？謂字滿。云何味身？謂字身說味身。云何虛空？謂虛空無滿，容受諸色，來去無礙。云何數滅？謂數滅滅是解脫。云何非數滅？謂非數滅滅非解脫。</p>
</div>
<div class='div-pin'><a id='mulu3' />
<p class='h1'>眾事分阿毘曇論分別智品第二</p><p>十智，云何十？謂法智、比智、知他心智、等智、苦智、集智、滅智、道智、盡智、無生智。</p>
<p>云何法智緣？謂法智欲界繫行緣及無漏緣。云何比智緣？謂比智色無色界繫行緣及無漏緣。云何知他心智緣？謂知他心智欲界色界繫現在他心心法緣及無漏緣。云何等智緣？謂等智一切法緣。云何苦智緣？謂苦智五受陰緣。云何集智緣？謂集智有漏因緣。云何滅智緣？謂滅智數滅緣。云何道智緣？謂道智學法無學法緣。云何盡智緣？謂盡智一切有為法緣及數滅緣。云何無生智緣？謂無生智一切有為法緣及數滅緣。</p>
<p>問：以何等故，法智欲界繫行緣及無漏緣？答：謂法智知欲界繫行苦、知欲界繫行因、知欲界繫行滅、知斷欲界繫行道，是故說法智欲界繫行緣及無漏緣。</p>
<p>以何等故，比智色無色界繫行緣及無漏緣？謂比智知色無色界繫行苦、知色無色界繫行因、知色無色界繫行滅、知斷色無色界繫行道，是故比智色無色界繫行緣及無漏緣。</p>
<p>以何等故，知他心智欲界色界繫現在他心心法及無漏緣？謂知他心智知欲界色界現在他心心法及無漏緣，是故知他心智欲界色界繫現在他心心法及無漏緣。</p>
<p>以何等故，等智一切法緣？謂等智知一切法巧便、不巧便、非巧便非不巧便，是故等智一切法緣。</p>
<p>以何等故，苦智五受陰緣？謂苦智知五受陰無常、苦、空、非我，是故苦智五受陰緣。</p>
<p>以何等故，集智有漏因緣？謂集智知有漏因因、集、有、緣，是故集智有漏因緣。</p>
<p>以何等故，滅智數滅緣？謂滅智知數滅滅、止、妙、離，是故滅智數滅緣。</p>
<p>以何等故，道智學無學法緣？謂道智知道道、如、跡、乘，是故道智學無學法緣。</p>
<p>以何等故，盡智一切有為法及數滅緣？謂盡智知我已知苦、已斷集、已證滅、已修道，是故盡智一切有為法及數滅緣。</p>
<p>以何等故，無生智一切有為法及數滅緣？謂無生智知我已知苦不復當知、已斷集不復當斷、已證滅不復當證、已修道不復當修，是故無生智一切有為法及數滅緣。</p>
<p>問：法智是幾智、幾智少分？答法智即法智，七智少分，謂知他心智、苦智、集智、滅智、道智、盡智、無生智。</p>
<p>問：比智是幾智、幾智少分？答：比智即比智，七智少分，謂知他心智、苦智、集智、滅智、道智、盡智、無生智。</p>
<p>問：知他心智是幾智、幾智少分？答：知他心智即知他心智，四智少分，謂法智、比智、等智、道智。</p>
<p>問：等智是幾智、幾智少分？答：等智即等智，一智少分，謂知他心智。</p>
<p>問：苦智是幾智、幾智少分？答：苦智即苦智，四智少分，謂法智、比智、盡智、無生智。如苦智，集智、滅智亦如是。</p>
<p>問：道智是幾智、幾智少分？答：道智即道智，五智少分，謂法智、比智、知他心智、盡智、無生智。</p>
<p>問：盡智是幾智、幾智少分？答：盡智即盡智，六智少分，謂法智、比智、苦集滅道智。如盡智，無生智亦如是。</p>
<p>云何法智即法智？謂法智知欲界繫行苦、知欲界繫行因、知欲界繫行滅、知斷欲界繫行道，是故法智即法智。</p>
<p>云何法智知他心智？謂法智知他斷欲界繫行道無漏心心法，是故法智知他心智。</p>
<p>云何法智苦智？謂法智知欲界繫五受陰無常、苦、空、非我，是故法智苦智。</p>
<p>云何法智集智？謂法智知欲界繫行因因、集、有、緣，是故法智集智。</p>
<p>云何法智滅智？謂法智知欲界繫行滅滅、止、妙、離，是故法智滅智。</p>
<p>云何法智道智？謂法智知斷欲界繫行道道、如、跡、乘，是故法智道智。</p>
<p>云何法智盡智？謂法智知我已知欲界繫行苦、知我已斷欲界繫行集、知我已證欲界繫行滅、知我已修斷欲界繫行道，是故法智盡智。</p>
<p>云何法智無生智？謂法智知我已知欲界繫行苦不復當知、知我已斷欲界繫行集不復當斷、知我已證欲界繫行滅不復當證、知我已修斷欲界繫行道不復當修，是故法智無生智。</p>
<p>云何比智即比智？謂比智知色無色界繫行苦、知色無色界繫行因、知色無色界繫行滅、知斷色無色界繫行道，是故比智即比智。</p>
<p>云何比智知他心智？謂比智知他斷色無色界繫行道無漏心心法，是故比智知他心智。</p>
<p>云何比智苦智？謂比智知色無色界繫五受陰無常、苦、空、非我，是故比智苦智。</p>
<p>云何比智集智？謂比智知色無色界繫行因因、集、有、緣，是故比智集智。</p>
<p>云何比智滅智？謂比智知色無色界繫行滅滅、止、妙、離，是故比智滅智。</p>
<p>云何比智道智？謂比智知斷色無色界繫行道道、如、跡、乘，是故比智道智。</p>
<p>云何比智盡智？謂比智知我已知色無色界繫行苦、知我已斷色無色界繫行集、知我已證色無色界繫行滅、知我已修斷色無色界繫行道，是故比智盡智。</p>
<p>云何比智無生智？謂比智知我已知色無色界繫行苦不復當知、知我已斷色無色界繫行集不復當斷、知我已證色無色界繫行滅不復當證、知我已修斷色無色界繫行道不復當修，是故比智無生智。</p>
<p>云何知他心智即知他心智？謂知他心智知他欲界色界繫現在心心法及無漏心心法，是故知他心智即知他心智。</p>
<p>云何知他心智法智？謂知他心智知他斷欲界繫行道無漏心心法，是故知他心智法智。</p>
<p>云何知他心智比智？謂知他心智知他斷色無色界繫行道無漏心心法，是故知他心智比智。</p>
<p>云何知他心智等智？謂知他心智知他有漏心心法，是故知他心智等智。</p>
<p>云何知他心智道智？謂知他心智知他無漏心心法，是故知他心智道智。</p>
<p>云何等智即等智，謂等智知一切法巧便、不巧便、非巧便非不巧便，是故等智即等智。</p>
<p>云何等智知他心智？謂等智知他有漏心心法，是故等智知他心智。</p>
<p>云何苦智即苦智？謂苦智知五受陰無常、苦、空、非我，是故苦智即苦智。</p>
<p>云何苦智法智？謂苦智知欲界繫五受陰無常、苦、空、非我，是故苦智法智。</p>
<p>云何苦智比智？謂苦智知色無色界繫五受陰無常、苦、空、非我，是故苦智比智。</p>
<p>云何苦智盡智？謂苦智知我已知苦，是故苦智盡智。</p>
<p>云何苦智無生智？謂苦智知我已知苦不復當知，是故苦智無生智。</p>
<p>云何集智即集智？謂集智知有漏因因、集、有、緣，是故集智即集智。</p>
<p>云何集智法智？謂集智知欲界繫行因因、集、有、緣，是故集智法智。</p>
<p>云何集智比智？謂集智知色無色界繫行因因、集、有、緣，是故集智比智。</p>
<p>云何集智盡智？謂集智知我已斷集，是故集智盡智。</p>
<p>云何集智無生智？謂集智知我已斷集不復當斷，是故集智無生智。</p>
<p>云何滅智即滅智？謂滅智知滅滅、止、妙、離，是故滅智即滅智。</p>
<p>云何滅智法智？謂滅智知欲界繫行滅滅、止、妙、離，是故滅智法智。</p>
<p>云何滅智比智？謂滅智知色無色界繫行滅滅、止、妙、離，是故滅智比智。</p>
<p>云何滅智盡智？謂滅智知我已證滅，是故滅智盡智。</p>
<p>云何滅智無生智？謂滅智知我已證滅不復當證，是故滅智無生智。</p>
<p>云何道智即道智？謂道智知道道、如、跡、乘，是故道智即道智。</p>
<p>云何道智法智？謂道智知斷欲界繫行道道、如、跡、乘，是故道智法智。</p>
<p>云何道智比智？謂道智知斷色無色界繫行道道、如、跡、乘，是故道智比智。</p>
<p>云何道智知他心智？謂道智知他無漏心心法，是故道智知他心智。</p>
<p>云何道智盡智？謂道智知我已修道，是故道智盡智。</p>
<p>云何道智無生智？謂道智知我已修道不復當修，是故道智無生智。</p>
<p>云何盡智即盡智？謂盡智知我已知苦、我已斷集、我已證滅、我已修道，是故盡智即盡智。</p>
<p>云何盡智法智？謂盡智知我已知欲界繫行苦、我已斷欲界繫行集、我已證欲界繫行滅、我已修斷欲界繫行道，是故盡智法智。</p>
<p>云何盡智比智？謂盡智知我已知色無色界繫行苦、我已斷色無色界繫行集、我已證色無色界繫行滅、我已修斷色無色界繫行道，是故盡智比智。</p>
<p>云何盡智苦智？謂盡智知我已知苦，是故盡智苦智。</p>
<p>云何盡智集智？謂盡智知我已斷集，是故盡智集智。</p>
<p>云何盡智滅智？謂盡智知我已證滅，是故盡智滅智。</p>
<p>云何盡智道智？謂盡智知我已修道，是故盡智道智。</p>
<p>云何無生智即無生智？謂無生智知我已知苦不復當知、我已斷集不復當斷、我已證滅不復當證、我已修道不復當修，是故無生智即無生智。</p>
<p>云何無生智法智？謂無生智知我已知欲界繫行苦不復當知、我已斷欲界繫行集不復當斷、我已證欲界繫行滅不復當證、我已修斷欲界繫行道不復當修，是故無生智法智。</p>
<p>云何無生智比智？謂無生智知我已知色無色界繫行苦不復當知、我已斷色無色界繫行集不復當斷、我已證色無色界繫行滅不復當證、我已修斷色無色界繫行道不復當修，是故無生智比智。</p>
<p>云何無生智苦智？謂無生智知我已知苦不復當知，是故無生智苦智。</p>
<p>云何無生智集智？謂無生智知我已斷集不復當斷，是故無生智集智。</p>
<p>云何無生智滅智？謂無生智知我已證滅不復當證，是故無生智滅智。</p>
<p>云何無生智道智？謂無生智知我已修道不復當修，是故無生智道智。</p>
<p>問：此十智，幾有漏、幾無漏？答：一有漏，八無漏，一當分別。知他心智，或有漏、或無漏。云何有漏？謂知他心智知他有漏心心法。云何無漏？謂知他心智知他無漏心心法。</p>
<p>問：此十智，幾有漏緣、幾無漏緣？答：二有漏緣，謂苦智、集智；二無漏緣，謂滅智、道智；六當分別。法智，或有漏緣、或無漏緣。云何有漏緣？謂法智苦緣、集緣。云何無漏緣？謂法智滅緣、道緣。如法智，比智、盡智、無生智亦如是。知他心智，或有漏緣、或無漏緣。云何有漏緣？謂知他心智知他有漏心心法。云何無漏緣？謂知他心智知他無漏心心法。等智，或有漏緣、或無漏緣。云何有漏緣？謂等智苦緣、集緣。云何無漏緣？謂等智滅緣、道緣及虛空、非數滅緣。問：此十智，幾有為、幾無為？答：謂十智一切是有為，無無為。</p>
<p>問：此十智，幾有為緣、幾無為緣？答：四有為緣，謂知他心智、苦智、集智、道智；一無為緣，謂滅智；五當分別。法智，或有為緣、或無為緣。云何有為緣？謂法智苦緣、集緣、道緣。云何無為緣？謂法智滅緣。如法智，比智、盡智、無生智亦如是。等智，或有為緣、或無為緣。云何有為緣？謂等智苦緣、集緣、道緣。云何無為緣？謂等智二種滅緣及虛空緣。</p>

<p class='juan'>眾事分阿毘曇論卷第一</p></div>
</div><!-- end of div[@id='body'] -->
</body></html>