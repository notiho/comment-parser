<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說出生無邊門陀羅尼儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1010
<p class='juan'><a id='mulu1' />佛說出生無邊門陀羅尼儀軌</p><p class="byline">不空三藏譯</p>
<div class='div-jing'><p>真言如經。</p>

<div class="lg regular"><div class='lg-row'>修行此出生　無邊門總持</div>
<div class='lg-row'>轉目三種業　依三祕密門</div>
<div class='lg-row'>所謂三金剛　身印語真言</div>
<div class='lg-row'>心住三摩地　由入三平等</div>
<div class='lg-row'>善住瑜伽故　自身同本尊</div>
<div class='lg-row'>在凡成正覺　斯法最深祕</div>
<div class='lg-row'>大日經王說　一生補處等</div>
<div class='lg-row'>尚非其境界　況餘劣慧人</div>
<div class='lg-row'>如獲輪王珠　祕持不妄說</div>
<div class='lg-row'>是尊即羯摩　波羅蜜菩薩</div>
<div class='lg-row'>由住出生故　示少年女形</div>
<div class='lg-row'>顯明大慈母　諸佛住是智</div>
<div class='lg-row'>能普現色身　處大菩提心</div>
<div class='lg-row'>跏趺蓮臺上　大印威儀等</div>
<div class='lg-row'>同不空成就　如來之相狀</div>
<div class='lg-row'>定羽金剛拳　當心持蓮華</div>
<div class='lg-row'>置般若梵夾　慧羽說法相</div>
<div class='lg-row'>揚掌申五輪　忍峯現羯磨</div>
<div class='lg-row'>十字金剛輪　首冠五如來</div>
<div class='lg-row'>遍身草綠色　復於身支分</div>
<div class='lg-row'>安布八字門</div>
</div>
<div class="lg regular"><div class='lg-row'>pa　字住於心　la　字成毫相</div>
跛　攞　<div class='lg-row'>va　字置舌端　ja　字置於頭</div>
嚩　惹　<div class='lg-row'>碧色成頂相　ka　字置慧掌</div>
迦　<div class='lg-row'>緣色成羯摩　十二緣行輪</div>
<div class='lg-row'>dha　黃置定掌　成華般若夾</div>
馱　<div class='lg-row'>śa　字安觀足　kṣa　置止足</div>
奢　乞叉　<div class='lg-row'>五字皆皓素　如雪乳鵝月</div>
<div class='lg-row'>是字成輪相　三摩耶密印</div>
<div class='lg-row'>加持頂印是　初後次第法</div>
<div class='lg-row'>同諸部儀軌　八十俱胝佛</div>
<div class='lg-row'>圍遶是尊住　復有八菩薩</div>
<div class='lg-row'>安住於八方　及以八藥叉</div>
<div class='lg-row'>四攝八供養　次第而布列</div>
<div class='lg-row'>成祕曼荼羅　誦持真言經</div>
<div class='lg-row'>所成如本教　修行諸儀則</div>
<div class='lg-row'>結集決擇竟</div>
</div></div>
<p class='juan'>出生無邊門陀羅尼儀軌</p>
<div class='div-w'><p>pa<span class='note-inline'>(勝義)</span>la<span class='note-inline'>(無相隨形好故是則法身)</span>va<span class='note-inline'>(愚夫法聖人法無二)</span>ja<span class='note-inline'>(無生無滅)</span>ka<span class='note-inline'>(非業異熟)</span>dha<span class='note-inline'>(陀羅尼法要空無相無願隨入法界)</span>śa<span class='note-inline'>(非奢摩他毘鉢舍那一切法隨入真如)</span>kṣa<span class='note-inline'>(一切法剎那無盡無壤無身本寂故隨入一切法涅槃)</span></p>
<p>元祿十六年正月二十九日以淨嚴上人之本再校了　　　　　　　　　尊教</p>
</div>
</div><!-- end of div[@id='body'] -->
</body></html>