<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大摩里支菩薩經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu6' />佛說大摩里支菩薩經卷第六</p><p class="byline">西天譯經三藏朝散大夫試鴻臚少卿明教大師臣天息災奉　詔譯</p><p>復次發遣賢聖誦此真言。</p>
<p class="dharani">唵<span class='note-inline'>(引)</span>訖里<span class='note-inline'>(二合)</span>覩<span class='note-inline'>(引)</span>嚩<span class='note-inline'>(入)</span>薩里嚩<span class='note-inline'>(二合)</span>薩怛嚩<span class='note-inline'>(二合引)</span>囉他<span class='note-inline'>(二合)</span>悉地那怛嚩<span class='note-inline'>(二合引)</span>野他<span class='note-inline'>(引)</span>努誐<span class='note-inline'>(引)</span>誐蹉特嚩<span class='note-inline'>(二合)</span>沒馱尾沙焰布曩囉<span class='note-inline'>(引)</span>誐摩曩<span class='note-inline'>(引)</span>野左</p>
<p>誦此真言時。作發遣根本印。以二手於頂上。作散印相及誦此真言。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>目</p>
<p>誦真言已。阿闍梨即隨意而行。復誦百字真言。為自擁護身口意業真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>薩怛嚩<span class='note-inline'>(二合)</span>三摩野摩努播<span class='note-inline'>(引)</span>羅野嚩日囉<span class='note-inline'>(二合)</span>薩怛嚩<span class='note-inline'>(二合)</span>怛吠<span class='note-inline'>(二合)</span>努波底瑟姹<span class='note-inline'>(二合)</span>涅里<span class='note-inline'>(二合)</span>跓<span class='note-inline'>(引)</span>彌<span class='note-inline'>(引)</span>婆嚩酥覩<span class='note-inline'>(引)</span>瑟喻<span class='note-inline'>(二合)</span>彌<span class='note-inline'>(引)</span>婆嚩阿努囉訖覩<span class='note-inline'>(二合)</span>彌<span class='note-inline'>(引)</span>婆嚩酥布瑟喻<span class='note-inline'>(二合引)</span>彌<span class='note-inline'>(引)</span>婆嚩薩里嚩<span class='note-inline'>(二合)</span>悉[亭*心]<span class='note-inline'>(切身)</span>彌<span class='note-inline'>(引)</span>鉢囉<span class='note-inline'>(二合)</span>野蹉薩里嚩<span class='note-inline'>(二合)</span>羯里摩<span class='note-inline'>(二合)</span>酥左彌<span class='note-inline'>(引)</span>唧多室里<span class='note-inline'>(二合引)</span>焰俱魯吽賀賀賀賀斛<span class='note-inline'>(引)</span>婆誐鑁薩里嚩<span class='note-inline'>(二合)</span>怛他<span class='note-inline'>(引)</span>誐多嚩日囉<span class='note-inline'>(二合)</span>摩<span class='note-inline'>(引)</span>彌<span class='note-inline'>(引)</span>捫左嚩日里<span class='note-inline'>(二合)</span>婆嚩摩賀<span class='note-inline'>(引)</span>三摩野薩怛嚩<span class='note-inline'>(二合)</span>惡</p>
<p>依如是儀軌。志誠持誦。如見祥瑞即別作其法。如為息災用樺皮或匹帛。書前所說如意寶輪。阿闍梨須自了知真言儀軌輪內四門。若為女用牛黃書。若為男用供俱摩香書。輪法既成。復想輪上諸位賢聖。滿手持甘露瓶與自灌頂。各本賢聖真言誦阿喻多。如是自他俱得災息。若女人欲求子者。於前如意寶輪上。與真言同書此女人名。阿闍梨結根本印。想妙吉祥入女人身中。即得滅罪。感福相子而來受生。無諸患難。</p>
<p>復次增益法者。用供俱摩香。於樺皮上書如意寶輪真言及自己名。即自頂戴。然後面北。想自心中有賢聖眾。深黃色俱執寶瓶。滿盛珍寶降入道場即加持中指而得增益為大財。主若作敬愛。法亦用此輪以赤檀牛黃燕脂無優樹花無名藥。用血相和書敬愛真言於樺皮上。用黃䗶作彼人形。以樺皮輪安彼人心中。用酥蜜紅花供養。復作觀想。想箭如無優樹花攢射彼心。面向水天位誦本真言阿喻多數。至夜半加持無名指。即得敬愛成就。</p>
<p>若作降伏法。儀則如前。於輪上書降伏真言。即自觀想真言輪仰面。降伏彼人以羂索鉤牽。作觀想已即誦真言。所欲降者皆來降伏。</p>
<p>復次五逆之人欲令調伏法。用毒藥芥子阿里迦木汁合和。於日中時面南。以人骨為筆於死屍衣上。書前如意輪真言。及書前敬愛真言。更添烏字[口*癹]字加持頭指。復用人骨粖燒人灰淨土五逆人足下土。同合和為彼人形。以真言輪置彼形心中。用佉禰囉木火炙其形。誦前降伏真言阿喻多數。彼人即得重病。若以彼形藏在神廟中及屍多林內。復得熱病等。此法依用調伏最上。</p>
<p>復次令彼互相憎嫉法。用水牛血馬血[寧*心]<span class='note-inline'>(切身)</span>摩木猫兒血鼠血合和。於死屍衣上書前真言輪。復取燒人灰河兩岸土及彼人足下土合和。各作彼人之形。其面西向。以真言輪置在心中。然用水牛毛馬毛緊縛彼形。復以三種毒藥塗之。作法者想彼二人。一乘水牛一乘馬互相馳殺。如是想已。用佉禰囉木火炙彼形。誦真言阿喻多數。以彼形藏在舍下或屍多林中。即彼二人互為冤酬。用此儀法欲界天等。尚得如斯何況凡人。</p>
<p>復次禁縛凶惡之法。用毒藥芥子雌黃黃薑汁赤土同和。於樺皮上書禁縛真言輪。以輪安一椀中。用灰覆滿。復用一椀蓋之藏在密處。誦真言阿喻多數。彼人即得禁縛。</p>
<p>復次發遣冤家法。用赤色毒藥[寧*心]<span class='note-inline'>(切身)</span>摩木汁。合和為墨。以烏翅為筆。於死屍衣上或波羅舍木葉等。書發遣真言作如意輪。即自誦真言阿喻多數。以輪繫烏項上。於西北方放之。或南方亦得。經剎那中間冤家自退。</p>
<p>復次破壞冤家法。用毒藥鹽芥子及自指上血。合和一處以人骨為筆。於死屍衣上或髑髏上書真言輪。復用燒人灰及骨粖淨土冤家足下土并毒藥。合和為泥作冤家形。以真言輪置彼形心中。就日中時。用佉禰囉木火炙其形。即自面南想。頭指上有三猪頭黑色。仍誦真言阿喻多數。復想冤形於自面前破碎無數。有百千鷲鳥及烏鵄等食彼冤家。如是想已以形。藏冤家舍下或屍多林中。於三日內冤家命終。</p>
<p>復次求降雨之法。如前儀則先觀想毘盧遮那佛。次想如意寶輪上一切賢聖。手持甘露瓶如奉師勅。盡日呪龍。即入三昧龍即降雨。</p>
<p>復次求降雨法。用供俱摩香白檀青黛。於樺皮上書真言輪。復取打瓦輪上土作龍形。以青線繫真言輪於龍項上。用乳汁一椀安龍在內。復用一椀合之。以金剛印印彼。仍誦真言阿喻多數。即送龍於龍堂內其雨大降。</p>
<p>復次求降雨法。用毒藥等。於死屍衣上或破瓦瓶上。書真言輪。於輪心書[口*癹]吒二字。輪東輻上畫阿難多大龍王。南輻上畫嚩酥枳龍王。西輻上畫德叉迦龍王。北輻上畫羯句吒迦龍王。東南輻上畫商佉羅龍王。西南輻上畫大蓮華龍王西北輻上畫蓮華龍王。東北輻上畫俱里迦龍王。於輪輞上畫一切降雨龍。及書降雨真言。如是復作觀想。想佉禰囉木火中有摩里支菩薩。作忿怒相。想已即誦真言阿喻多數。速降大雨。若雨不止。用金粖雌黃及黃薑合和。於瓦椀上書真言。以灰滿覆其椀。用黃線繫於椀上。以黃花供養。即誦真言阿喻多數。其雨速止。</p>
<p>復次禁冤家法。用毒藥等於死屍衣上。書摩細菩薩真言及根本真言。藏在密處。即誦真言阿喻多數。隨意經行。一切冤家自然禁止。</p>
<p>復次禁止冤兵不令侵境法。若國王信重佛法恭敬阿闍梨。作此壇法決定不侵。用雌黃黃薑汁。於死屍衣上。書摩細菩薩真言及逆主名。為如意寶輪。取河兩岸土十字道中土或山上土燒人灰。同和為泥作冤兵主形。用真言輪置彼形心中。復用泥作一猪形。猪口之內含冤兵主足。身體半垂。都安在一椀中。復用一椀合之。將往冤兵之界地內埋藏以佉禰囉木橛長八指。釘冤形之上。用飲食酒肉出生祭祀。時阿闍梨懸摩里支㡧像。於㡧後面隨意書真言。安在幢幡上。發忿怒相如金剛明王。即誦真言阿喻多數。乘象車往彼軍前。冤兵如索繫手足。無所施勇怖而自退。</p>
<p>復次息災法。先隨意出生食一切處供養。然自心作觀想。想前如意寶輪一切賢聖擁護世人。即依法請召已。用甘露水供養。即誦此真言。</p>
<p class="dharani">唵<span class='note-inline'>(引)</span>佉佉佉呬佉呬誐里<span class='note-inline'>(二合)</span>恨曩<span class='note-inline'>(二合)</span>誐里<span class='note-inline'>(二合)</span>恨赧<span class='note-inline'>(二合)</span>覩薩里嚩<span class='note-inline'>(二合)</span>部帝迦嚩隷摩摩扇帝孕<span class='note-inline'>(二合)</span>俱里嚩<span class='note-inline'>(二合)</span>覩娑嚩<span class='note-inline'>(二合引)</span>賀</p>
<p>誦此真言已。自他俱得息災。</p>
<p>復次久雨不止祈晴之法。令持誦者而作觀想。想摩里支菩薩作黑煙色。腹大面惡忿怒瞻顧。復想真言輪在菩薩。心間。如大劫火樹木乾枯。如是想已即出舌舐食。眴息之間天自晴朗。</p>
<p>復次禁縛法。用雌黃黃薑汁赤土。和合一處。於銅器內畫彼人形。復於心上書禁縛真言輪。於隱密之處安置水中。以黃色花而為供養即誦真言。所有來者往者冤惡之人皆能禁縛。</p>
<p>復次令冤家心得迷亂法。如前如意輪上。書迷亂真言等。用人小便處土及蔓多羅木汁和合。為冤家形。以真言輪置彼形心中。用屍多林火炙彼形。誦真言阿喻多數。即藏彼形於冤家舍下。速得迷亂。或以蔓多羅子入於肉內。安在水中浸七日。取出與冤家喫。或將和酒或用燒香俱得迷亂。若要却除迷亂。用乳汁洗浴自身。誦真言阿喻多數。即得息災還復如故。</p>
<p>復次若有女人夫所耽著。欲令嫌棄法。用[寧*心]<span class='note-inline'>(切身)</span>摩花汁。如無此花汁用毒藥自指頭上血。同合和。於死屍衣上書真言及其夫名如前作。輪用悉祖木汁搵。過以棗木火。炙即誦真言阿喻多數。以真言輪埋於門下。其夫即生憎嫌而無耽著。</p>
<p>復次女人欲令人愛敬法。用牛黃吉祥樹葉汁及人血。於樺皮上同書真言輪及書自名。誦真言阿喻多數。加持彼輪戴在頸上。即得人所敬愛。</p>
<p>如是摩里支菩薩真言等。若阿闍梨依法受持。恒時持誦所求之事無不成就。所謂聖劍眼藥革屣丸藥。降伏夜叉女天女龍女。阿修羅女緊曩羅女等。悉皆隨順敬愛和合。彼持明者以真言威德。如摩里支菩薩神通威力。所有天龍夜叉乾闥婆。羯吒布單曩毘舍左。羅叉母鬼拏枳儞鬼。烏娑多囉迦餓鬼身鬼。迷鬼大曜吠多拏唧左迦。及僕從諸惡鬼等懷惡心者。彼持明者影尚不能侵。何況害其身。是故持明阿闍利。能獲清淨大福。能增長廣大吉祥。能消除一切重罪。能成就本尊三昧。當證毘盧法身。摩里支經汝等宜應信受讀誦。</p>
<p>復次息災增益等法。起首之時各有時分。作息災之法用早辰。增益之法亦用早辰。降伏之法用日中。敬愛之法用夜半。如是四法色相各異。息災之法所用器物及持明者衣服並用白色。增益之法所用器物及阿闍利衣服並用黃色。敬愛之法所用器物及阿闍利衣服並用紅色。降伏之法所用器物及阿闍利衣服並用黑色。如前所說如意寶輪書寫真言應用作法。有二十二種。求一切事皆悉真實無不成就。彼阿闍利依此軌儀通達祕密。此真言王殊勝第一。</p>

<div class="lg regular"><div class='lg-row'>正心歸命禮　摩里支菩薩</div>
<div class='lg-row'>毘盧遮那佛　所說成就法</div>
<div class='lg-row'>依此勝軌儀　慈悲復為說</div>
<div class='lg-row'>我等如得聞　永離諸嶮難</div>
</div><p>復次若有於曼拏羅。得受灌頂弟子。乘自師勅持本三昧。發清淨心求無上道。救度一切眾生者。而作是法先誦此真言。</p>
<p class="dharani">唵<span class='note-inline'>(引)</span>吽[口*癹]吒</p>
<p>誦真言已。手作忿怒拳。安心上頸上額上頂上。即以水漱口入賢聖堂展摩里支菩薩㡧。誦辟魔真言加持香水。真言曰。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>吽薩里嚩<span class='note-inline'>(二合)</span>尾近喃<span class='note-inline'>(二合引)</span>努蹉<span class='note-inline'>(引)</span>那野娑嚩<span class='note-inline'>(二合引)</span>賀</p>
<p>誦真言已即作觀想。想自心中有阿字變成月輪。有盎字變成日輪。其日月相如融金之色。復出羯磨光明其光變成正等正覺天人師。即自作禮獻諸供養而誦真言。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>婆訖旦<span class='note-inline'>(二合)</span>鉢囉<span class='note-inline'>(二合)</span>底蹉娑嚩<span class='note-inline'>(二合引)</span>賀<span class='note-inline'>(引)</span></p>
<p>誦此真言獻佛飲食。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>補瑟半<span class='note-inline'>(二合)</span>鉢囉<span class='note-inline'>(二合)</span>底蹉娑嚩<span class='note-inline'>(二合引)</span>賀</p>
<p>誦此真言獻華佛。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>度半鉢囉<span class='note-inline'>(二合)</span>底蹉娑嚩<span class='note-inline'>(二合引)</span>賀<span class='note-inline'>(引)</span></p>
<p>誦此真言獻佛香。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>禰半鉢囉<span class='note-inline'>(二合)</span>底蹉娑嚩<span class='note-inline'>(二合引)</span>賀<span class='note-inline'>(引)</span></p>
<p>誦此真言獻佛燈。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>巘馱鉢囉<span class='note-inline'>(二合)</span>底蹉娑嚩<span class='note-inline'>(二合引)</span>賀<span class='note-inline'>(引)</span></p>
<p>誦此真言獻佛塗香。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>誦此真言加持閼伽水。如是一一供獻。若無力辦此飲食等供養者。即觀想飲食等一一供獻。如是歸依佛法僧三寶真淨福田。悔懺一切罪障已。所有隨喜諸善功德發願迴向曰。</p>

<div class="lg regular"><div class='lg-row'>我發菩提心　所作諸功德</div>
<div class='lg-row'>迴向於真如　周遍於法界</div>
<div class='lg-row'>一切諸眾生　同霑於利樂</div>
<div class='lg-row'>普發無上心　俱成正等覺</div>
</div><p>如是誦偈三遍已。即入三昧思惟。一切諸法而無有我。作是觀已即誦無我真言。</p>
<p class="dharani">唵<span class='note-inline'>(引)</span>輸儞也<span class='note-inline'>(二合)</span>多<span class='note-inline'>(引)</span>惹拏<span class='note-inline'>(二合)</span>曩嚩日囉<span class='note-inline'>(二合引)</span>娑嚩<span class='note-inline'>(二合)</span>婆<span class='note-inline'>(引)</span>嚩<span class='note-inline'>(引)</span>怛摩<span class='note-inline'>(二合)</span>俱憾</p>
<p>誦真言已復入三昧。觀微妙字如幻如化無其實性。次觀三界六道九有四生。色等五塵內外四大。唯從緣生都無實體。一切性空不離識故。如是觀已所有過現業障悉皆除滅。即誦三業清淨真言。</p>
<p class="dharani">唵<span class='note-inline'>(引)</span>娑嚩<span class='note-inline'>(二合)</span>婆<span class='note-inline'>(引)</span>嚩秫馱<span class='note-inline'>(引)</span>薩里嚩<span class='note-inline'>(二合)</span>達里摩<span class='note-inline'>(二合)</span>娑嚩<span class='note-inline'>(二合)</span>婆<span class='note-inline'>(引)</span>嚩秫度<span class='note-inline'>(引)</span>憾</p>
<p>誦此真言三遍。即入三昧。復想如意寶輪上唵字。變成毘盧遮那佛。於蓮華藏師子座上。作金剛結跏趺坐。身作金色結毘盧印為入定相。髮髻頭冠具一切莊嚴。彼佛心上有其月輪。輪有第五第六微妙梵字。具第一第二音體如法界。復於微妙字上。有其日月如檀金色。一切如來受持此字。復能變化成五股金剛杵。名如來族。彼金剛杵以神通力。入毘盧遮那身中。而自宣說曼拏羅法。此壇四方作四門。樓下有八柱。真珠瓔珞以為莊嚴。於壇四角安其寶月。月有半金剛。曼拏羅中安八重金剛杵。一一殊妙。復以金剛周圍一匝。放大光明如天秋月。即誦安菩薩真言。</p>
<p class="dharani">唵<span class='note-inline'>(引)</span>阿里迦<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>於東方安此菩薩。身作紅色如童女相。著青天衣一切莊嚴。手持針線縫冤家口眼。復誦安菩薩真言。</p>
<p class="dharani">唵<span class='note-inline'>(引)</span>摩里迦<span class='note-inline'>(二合)</span>摩細娑嚩<span class='note-inline'>(二合引)</span>賀<span class='note-inline'>(引)</span></p>
<p>於南方安此菩薩。身作金色如童女相。著青天衣一切莊嚴。左手持無憂樹枝。右手持針線。復誦安菩薩真言。</p>
<p class="dharani">唵<span class='note-inline'>(引)</span>桉多里馱<span class='note-inline'>(二合引)</span>曩摩細娑嚩<span class='note-inline'>(二合引)</span>賀</p>
<p>於西方安此菩薩。身作黃色如童女相。著青天衣一切莊嚴。右手持無憂樹枝。左手執羂索。復誦安菩薩真言。</p>
<p class="dharani">唵<span class='note-inline'>(引)</span>帝<span class='note-inline'>(引)</span>祖摩細娑嚩<span class='note-inline'>(二合引)</span>賀</p>
<p>於北方安此菩薩。身如日初出之色如童女相著青天衣一切莊嚴。手執弓箭。此四菩薩如是安住。</p>

<p class='juan'>佛說大摩里支菩薩經卷第六</p></div>
</div><!-- end of div[@id='body'] -->
</body></html>