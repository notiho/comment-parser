<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大摩里支菩薩經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu2' />佛說大摩里支菩薩經卷第二</p><p class="byline">西天譯經三藏朝散大夫試鴻臚少卿明教大師臣天息災奉　詔譯</p><p>復次別明護摩之法。於摩里支菩薩前。掘護摩爐深一肘。作四方相。脣緣闊四指。上作金剛杵。一周如蓮華。相爐中安金剛杖。阿闍梨即以衢摩夷塗壇。散花供養。復自洗浴著白衣。戴冠及諸莊嚴。手持鈴杵發勇猛心。加持護摩爐。若遣諸摩。用佉禰囉木橛四箇。釘爐四角。於爐四邊布吉祥草。阿闍梨東邊面西坐吉祥草座。結印誦真言一百遍。加持使用之物。安置右邊。用淨水椀安在左邊。當前安閼伽鉢。以香水雜花安在鉢中。用蜜酪搵尼俱律陀樹木憂曇鉢樹木為柴。入於爐中。即鑽木出火作於護摩。觀想爐中生一阿字。阿字化成月輪。輪上復有火天。即誦真言召請火天。真言曰。</p>
<p class="dharani">唵<span class='note-inline'>(引)</span>[目*壹]呬也<span class='note-inline'>(二合引)</span>呬摩賀<span class='note-inline'>(引)</span>部多禰<span class='note-inline'>(引)</span>嚩乙里<span class='note-inline'>(二合)</span>史尾惹散多摩誐里<span class='note-inline'>(二合)</span>呬怛縛<span class='note-inline'>(二合)</span>阿<span class='note-inline'>(引)</span>護帝摩<span class='note-inline'>(引)</span>賀囉摩始[牟*含]<span class='note-inline'>(二合)</span>散儞賀覩<span class='note-inline'>(引)</span>婆嚩唵<span class='note-inline'>(引)</span>阿誐曩<span class='note-inline'>(二合)</span>曳禰波也<span class='note-inline'>(二合)</span>禰波也<span class='note-inline'>(二合引)</span>尾舍摩賀<span class='note-inline'>(引)</span>室里<span class='note-inline'>(二合)</span>曳賀尾也<span class='note-inline'>(二合)</span>迦尾也<span class='note-inline'>(二合)</span>嚩<span class='note-inline'>(引)</span>賀曩<span class='note-inline'>(引)</span>野娑嚩<span class='note-inline'>(二合引)</span>賀</p>
<p>誦真言已。復想火天坐月輪上。四臂三眼三面。光明如火清淨如月。身出甘露手執器仗。及軍持數珠蓮華鬘。左手作施願。即獻閼伽水及獻五種供養。即作護摩三遍。以水灑淨。</p>
<p>次作息災法。復觀想摩里支菩薩亦月輪中坐身如秋月之色。面圓如月作童女相。眼如白優鉢羅花。身著白衣種種莊嚴。善相圓滿光焰如火。為息災故持甘露瓶。常流甘露為熱惱眾生以甘露濟度。作此觀已。即於摩里支菩薩前獻護摩。以牛骨及毛并努里嚩草。用乳酪蜜搵。作護摩八千。即出一切鬼神等食。作五種供養。所獻之食用乳酪蜜乳粥脂麻粆糖。同作團食獻鬼神。用乳汁獻龍神。用酪獻阿修羅。乳粥獻天人。用酥獻諸魔。用酥煎食獻毘舍左。用菉豆粥獻部多。用酒肉食獻夜叉。各以真言加持七遍。真言曰。</p>
<p class="dharani">唵<span class='note-inline'>(引)</span>佉佉<span class='note-inline'>(引)</span>佉<span class='note-inline'>(引)</span>呬佉<span class='note-inline'>(引)</span>呬誐里<span class='note-inline'>(二合)</span>恨曩<span class='note-inline'>(二合)</span>誐里<span class='note-inline'>(二合)</span>恨曩<span class='note-inline'>(二合)</span>誐里<span class='note-inline'>(二合)</span>恨曩<span class='note-inline'>(二合引)</span>努薩里嚩<span class='note-inline'>(二合)</span>部帝迦<span class='note-inline'>(引)</span>末陵娑嚩<span class='note-inline'>(二合)</span>賀</p>
<p>誦此真言已。入賢聖堂誦菩薩心真言八百遍。以閼伽瓶水向安牛馬處。灑淨所有畜類及家宅之難。皆得止息。如是一日三時誦真言。及作護摩至七日滿。決定災息。菩薩心真言曰。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支娑嚩<span class='note-inline'>(二合引)</span>賀</p>
<p>誦此真言已。復結心印。以二手作合掌。拳其中指。令大指入中指間。結跏趺坐作此印法。最上微妙能成一切事。所有象馬牛羊等。及其人口皆得息災安樂長壽。</p>
<p>復次說護摩爐相。若息災爐作圓相。如蓮花中間。作四方界道。上作金剛鬘。如是作已。用波羅闍木尼俱律陀樹木及馬鞭草酪。同作護摩。復觀想滅罪火天其災自息。</p>
<p>復次增益爐者。其爐作四方相。界道四指闊。上以金剛鬘莊嚴。中間作蓮花。上安輪寶。四角安紐摩杵器仗。用阿里迦木優曇鉢木。及俱沒那花優鉢羅花白蓮華。以蜜酪酥搵過作護摩。復觀想火天如黃金色身相圓滿。復次敬愛爐者。作三角如菩提樹葉。於爐中安蓮花。亦如菩提葉上。安三股金剛杵周迴界道。以金剛鉤鬘莊飾。用菩提樹木脂麻鹽芥子。染赤檀色。其諸花鬘等及阿闍梨僧衣。並作紅色。觀想火天如曼度迦花色。此花紅色名迦目迦火天。</p>
<p>復次降伏爐者作半月相。周迴界道亦金剛鬘莊嚴。爐中安忿怒金剛杵。用燒屍殘柴人肉人骨粖。以人脂搵過。用屠家火同作護摩。觀想火天身著皂衣。面惡口出利牙作大惡相。如劫火洞燃名忿怒火天。如是之法是大摩里支說。依法而作決定成就。</p>
<p>復次大曼拏羅成就法行。毘盧遮那及一切佛同所宣說。若最上曼拏羅作四方相。每方作一門樓。皆以瓔珞莊飾。安置八柱。於曼拏羅角。安金剛杵寶。如其明月。中間安八角輪。輪上安金剛杵。遶輪安金剛鬘。光焰如月。復於八方安八寶瓶。入五大藥五穀五寶令滿。各以素帛二幅蓋瓶上。用白檀塗瓶。以花鬘莊飾。獻種種食燃燈供養。其第一瓶入五大藥五穀五寶。以白赤黃綠青五色絹蓋之。於曼拏羅上以幔幕嚴飾。羅列幢幡及諸花香。令弟子入曼拏羅中。以衣蓋頭面。用白檀塗身即受灌頂。臨受灌頂時。頭戴天冠種種莊嚴。而為得法弟子。前一切使用之物。先以此真言加持。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>娑嚩<span class='note-inline'>(二合引)</span>賀</p>
<p>於曼拏羅中間。安摩里支菩薩。深黃色亦如赤金色。身光如日頂戴寶塔。體著青衣偏袒青天衣種種莊嚴。身有六臂三面三眼乘猪。左手執弓。無憂樹枝及線。右手執金剛杵針箭。</p>
<p>東方安阿里迦<span class='note-inline'>(二合)</span>摩細菩薩誦此真言。</p>
<p class="dharani">唵<span class='note-inline'>(引)</span>阿里迦<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>此菩薩作童女相。二臂一切莊嚴。身如日初出之色。偏袒青天衣。手執針線縫冤家口眼。</p>
<p>南方安摩里迦<span class='note-inline'>(二合)</span>摩細菩薩誦此真言。</p>
<p class="dharani">唵<span class='note-inline'>(引)</span>摩里迦<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>此菩薩亦童女相。二臂一切莊嚴。身作金色亦著青天衣。攀無憂樹枝一手執針線。</p>
<p>西方安桉多里馱<span class='note-inline'>(二合引)</span>曩摩細菩薩誦此真言。</p>
<p class="dharani">唵<span class='note-inline'>(引)</span>桉多哩馱<span class='note-inline'>(二合引)</span>曩摩細娑嚩<span class='note-inline'>(二合引)</span>賀</p>
<p>此菩薩亦現童女相。二臂一切莊嚴。身有熾焰亦著青天衣乘猪。手執羂索及無憂樹枝。</p>
<p>北方安帝祖摩細菩薩。誦此真言。</p>
<p class="dharani">唵<span class='note-inline'>(引)</span>帝祖摩細娑嚩<span class='note-inline'>(二合引)</span>賀</p>
<p>此菩薩亦現童女相。二臂一切莊嚴。亦著青天衣手執弓箭。</p>
<p>東南方安烏那野摩細菩薩誦此真言。</p>
<p class="dharani">唵<span class='note-inline'>(引)</span>烏那野摩細娑嚩<span class='note-inline'>(二合引)</span>賀</p>
<p>西南方安虞羅摩<span class='note-inline'>(二合)</span>摩細菩薩誦此真言。</p>
<p class="dharani">唵<span class='note-inline'>(引)</span>虞羅摩<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>西北方安嚩曩摩細菩薩誦此真言。</p>
<p class="dharani">唵<span class='note-inline'>(引)</span>嚩曩摩細娑嚩<span class='note-inline'>(二合引)</span>賀</p>
<p>東北方安支嚩囉摩細菩薩誦此真言。</p>
<p class="dharani">唵<span class='note-inline'>(引)</span>支嚩囉摩細娑嚩<span class='note-inline'>(二合引)</span>賀</p>
<p>如是菩薩各有三面三目內一猪面。皆現童女相具大勢力。各有群猪隨往。若阿闍梨粉壇畫㡧及作觀想。並依此儀。能滅一切罪增長富貴吉祥。若恒持誦一切所求無不成就。</p>
<p>復有成就法所謂息災增益敬愛降伏。此四種法通用最上心真言。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>娑嚩<span class='note-inline'>(二合引)</span>賀</p>
<p>復有真言即唵<span class='note-inline'>(引)</span>[牟*含]二字。此二道真言。於前四種法皆得通用。</p>
<p>又降伏法者。用前心真言等及賀里<span class='note-inline'>(二合)</span>吽字。阿闍梨作觀想。安此三字真言在降伏人心上。復想彼人坐風輪上。以自手執羂索鉤鉤牽彼人。如是觀已可一百由旬。內或男或女為冤之者皆來降伏。</p>
<p>若欲降伏逆命等者。用鹽作彼人形入火作護摩。一日三時作至七日內。必見靈驗即得降伏。</p>
<p>若欲息災。用馬鞭草搵酥作護摩。不唯災息兼得長壽。</p>
<p>若欲大人敬愛。用烏曇鉢木菩提樹木尼俱陀樹木鉢羅舍木。濕用以三甜食搵無憂樹花。同作護摩百千。即得國王等敬愛。七日之內復用靈驗殊勝之事。</p>
<p>復有成就法。用多年爛黃牛角及猪左耳血。同合眼藥。遇月蝕之日誦此真言加持其藥。真言曰。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>桉多里馱<span class='note-inline'>(二合引)</span>曩摩細娑嚩<span class='note-inline'>(二合引)</span>賀</p>
<p>至月蝕退時住誦真言。藥法即成。以藥點眼得隱身通。或用黑猫身上垢膩。名為清淨眼藥。復用三金同作丸。如遇月蝕之日。以藥含在口中。誦前真言至月蝕退時即止。以藥呪之力亦得隱身通。眾人不能見不能捉。不能禁縛不能劫盜。亦不驚怖不被火燒。一切冤家不得其便。復誦此真言。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>桉多里馱<span class='note-inline'>(二合)</span>曩摩細娑嚩<span class='note-inline'>(二合引)</span>賀</p>
<p>此真言通一切處用皆得成就。</p>
<p>復說護摩爐相。爐高一肘量。四方界道闊四指。金剛鬘安緣道。爐中間安蓮花。於蓮花上安金剛杵如蓮花相。於爐四邊布吉祥草。右邊安一切使用之物。左邊安淨水瓶鉢。誦此真言加持淨水。真言曰。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>[口*癹]吒娑嚩<span class='note-inline'>(二合引)</span>賀</p>
<p>加持水已用水灑淨。發遣一切諸魔。即時召請火天誦此真言。</p>
<p class="dharani">唵<span class='note-inline'>(引)</span>[目*壹]呬也<span class='note-inline'>(二合引)</span>呬摩賀<span class='note-inline'>(引)</span>部多禰<span class='note-inline'>(引)</span>嚩乙里<span class='note-inline'>(二合)</span>史尾惹散多摩誐哩<span class='note-inline'>(二合)</span>呬怛嚩<span class='note-inline'>(二合引)</span>阿護帝摩<span class='note-inline'>(引)</span>賀<span class='note-inline'>(引)</span>囉摩室彌<span class='note-inline'>(二合)</span>散儞呬覩<span class='note-inline'>(引)</span>婆嚩唵<span class='note-inline'>(引)</span>阿誐曩<span class='note-inline'>(二合)</span>曳<span class='note-inline'>(引)</span>禰波也<span class='note-inline'>(二合)</span>禰波也<span class='note-inline'>(二合引)</span>尾娑摩賀<span class='note-inline'>(引)</span>室里<span class='note-inline'>(二合)</span>曳<span class='note-inline'>(引)</span>賀尾也<span class='note-inline'>(二合)</span>迦尾也<span class='note-inline'>(二合)</span>嚩<span class='note-inline'>(引)</span>賀曩<span class='note-inline'>(引)</span>野娑嚩<span class='note-inline'>(二合引)</span>賀</p>
<p>誦此真言。召請火天入護摩爐。火天在日輪上。三眼四臂手作施願。持淨瓶蓮花鬘杖數珠。身黃赤色髮豎立。熾焰如一聚火。擲護摩三遍獻火天。能滅一切罪。然後阿闍梨。觀想囉字成日。觀想阿字成月。皆有熾焰如彼火聚。於彼日上安摩里支菩薩想已。即作護摩三遍。獻於菩薩。若求息災須自洗浴著白衣。若求增益著黃衣。若欲敬愛降伏著赤檀衣。如是阿闍梨覺悟依法。</p>
<p>若以酪蜜酥搵蓮華。作護摩一落叉。求尊貴之位決定得成。或於菩薩㡧前。以蓮華作護摩一落叉。得見摩里支菩薩本相。得大富貴成就最上快樂。或以俱母那花優鉢羅花作護摩一落叉。亦得見彼菩薩所求成就。</p>
<p>復有成就法誦此真言。</p>
<p class="dharani">唵<span class='note-inline'>(引)</span>晚多隷嚩那<span class='note-inline'>(引)</span>隷嚩囉<span class='note-inline'>(引)</span>隷嚩囉<span class='note-inline'>(引)</span>賀目契薩里嚩<span class='note-inline'>(二合)</span>努瑟吒<span class='note-inline'>(二合引)</span>喃<span class='note-inline'>(引)</span>目佉作芻滿馱彌娑嚩<span class='note-inline'>(二合引)</span>賀</p>
<p>誦真言七遍加持衣服。復作佉禰囉木橛長四指。戴在耳上。於路行時若見賊寇惡難。禁縛彼等令心迷惑不為侵害。或以雌黃黃薑赤土合為顏色。於銅器中畫惡人形相。復於羯摩杵下書彼名。安置水中必見靈驗。於路上往來所有惡人。必自禁止不能為惡。</p>
<p>復有成就法。用牛黃及自身血。於銅器中畫人形相。復於心上書心真言及彼人名。即以銅器安置水中。誦心真言仍觀想彼人坐風輪上。以羂索鉤牽彼人。雖在一千由旬之外。其人或男或女而速自來即得降伏。</p>
<p>復有成就法。若有曾受灌頂孝敬阿闍梨。於真言行得成就者。作其觀想。想彼暗[牟*含]<span class='note-inline'>(引)</span>探<span class='note-inline'>(引)</span>[牟*含]四字安在四方。漸次化成四大山。其山各廣一千由旬。色如大青寶。山中間有一月輪。輪上有一[牟*含]字。其字變成自身如摩里支形相。於月輪中乘猪車而立。身作金色六臂殊妙。三面各三眼一面作猪相。頂戴寶塔著黑衣及青天衣。右手持金剛杵。有大光明及箭針。左手持弓線及無憂樹枝。若夜作觀想月輪。晝作觀想日輪誦此真言。</p>
<p class="dharani">桉多里馱<span class='note-inline'>(二合引)</span>曩摩細娑嚩<span class='note-inline'>(二合引)</span>賀</p>
<p>誦已言曰。眾生不能見我。於其後時登涉道路。而得眾人不見。不能捉不能禁縛。不能劫盜不被輕欺。無其驚怖火不可燒。一切冤家皆不得便。</p>
<p>復有成就法。用石黃藥酥魯多藥多誐囉比根。採此藥根時。阿闍梨須裸形露頭。遇月蝕時或日蝕時修合為丸。然後想此藥如同日月。即含口中默然而住。晝夜不見隱身第一。</p>
<p>復有成就法。恒誦唵<span class='note-inline'>(引)</span>[牟*含]二字。此真言妙中極妙密中深密。於諸真言殊勝第一。若恒持誦所欲皆得。如來菩提即得成佛。</p>
<p>復有成就法。觀想月輪之中有摩里支菩薩。坐身紫金色放金色光。著青衣及青天衣種種莊嚴。六臂三面各有三眼。頂戴寶塔。正面黃金色微笑。左面黑色出舌顰眉。作大醜惡相令人怕怖。右面如同秋月圓滿清淨。左手執弓線及無憂樹枝。右手執箭針金剛杵。若能如是觀想。佛言所作不虛。一切所欲無不成就。</p>
<p>復有大曼拏羅成就法。以五色粉粉大曼拏羅。於曼拏羅外作四方安四門樓。復於門上以花鬘瓔珞莊嚴。各燃八燈。壇四方四遇各安一閼伽瓶。各以青帛二幅蓋之。周迴用白檀花鬘。上以幔幕莊飾。於曼拏羅中間安八葉蓮華。於蓮華中間安[牟*含]字及摩里支菩薩。即誦此真言。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>娑嚩<span class='note-inline'>(二合引)</span>賀</p>
<p>東方安阿里迦<span class='note-inline'>(二合)</span>摩細菩薩誦此真言。</p>
<p class="dharani">唵<span class='note-inline'>(引)</span>摩里迦<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>南方安摩里迦<span class='note-inline'>(二合)</span>摩細菩薩誦此真言。</p>
<p class="dharani">唵<span class='note-inline'>(引)</span>摩里迦<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>西方安桉多里馱<span class='note-inline'>(二合引)</span>曩摩細菩薩誦此真言曰。</p>
<p class="dharani">唵<span class='note-inline'>(引)</span>桉多里馱<span class='note-inline'>(二合引)</span>曩摩細娑嚩<span class='note-inline'>(二合引)</span>賀</p>
<p>北方安帝祖摩細菩薩誦此真言。</p>
<p class="dharani">唵<span class='note-inline'>(引)</span>帝祖摩細娑嚩<span class='note-inline'>(二合引)</span>賀</p>
<p>東南方安波那訖囉摩細菩薩誦此真言。</p>
<p class="dharani">唵<span class='note-inline'>(引)</span>波那<span class='note-inline'>(引)</span>訖囉<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>西南方安烏那野摩細菩薩誦此真言。</p>
<p class="dharani">唵<span class='note-inline'>(引)</span>烏那野摩細娑嚩<span class='note-inline'>(二合引)</span>賀</p>
<p>西北方安嚩曩摩細菩薩誦此真言。</p>
<p class="dharani">唵<span class='note-inline'>(引)</span>嚩曩摩細娑嚩<span class='note-inline'>(二合引)</span>賀</p>
<p>東北方安支嚩囉摩細菩薩誦此真言。</p>
<p class="dharani">唵<span class='note-inline'>(引)</span>支嚩囉摩細娑嚩<span class='note-inline'>(二合引)</span>賀</p>
<p>上方安摩賀支嚩囉摩細菩薩誦此真言。</p>
<p class="dharani">唵<span class='note-inline'>(引)</span>摩賀<span class='note-inline'>(引)</span>支嚩囉摩細娑嚩<span class='note-inline'>(二合引)</span>賀</p>
<p>下方安波囉訖囉摩細菩薩誦此真言。</p>
<p class="dharani">唵<span class='note-inline'>(引)</span>波囉<span class='note-inline'>(引)</span>訖囉<span class='note-inline'>(二合)</span>摩細娑嚩<span class='note-inline'>(二合引)</span>賀</p>
<p>如是曼拏羅中。依位安排賢聖。獻種種供養。能施一切所欲之事。若有受此曼拏羅灌頂。弟子如前法則。畫此㡧像持誦供養。彼人不久速得成就。</p>
<p>復有成就法。觀想虛空中日。於日中有寶塔。塔內有一[牟*含]字。[牟*含]字變成自身作童女相。身色如金光。似初出之日亦如聚火。脣如曼度迦花色。偏袒赤天衣。以腕釧耳鐶及寶帶等種種莊嚴。頂戴毘盧遮那佛。及戴無憂花鬘。八臂三面各三眼。左手持索弓無憂樹枝線。右手執金剛杵針箭鉤。正面善相微笑作黃白色。眼目修廣清淨端正作大勇猛相。左為猪面容作瞋怒亦甚醜惡。色如大青寶光如十二日輪。顰眉出舌令人怕怖。右面深赤色。如最上蓮華寶。熾焰如火。於日宮後面出無憂樹。樹枝有花。於此樹下有毘盧遮那佛。四菩薩圍繞。彼佛頂戴寶冠。善相圓滿作黃金色。結毘盧大印乘猪車。立如舞勢亦作童女相。足下有風輪。輪上有賀字。變成羅睺大曜。如蝕日月相。晝想日夜想月。作前觀想復誦真言曰。</p>
<p class="dharani">唵<span class='note-inline'>(引)</span>摩<span class='note-inline'>(引)</span>里支<span class='note-inline'>(引)</span>娑嚩<span class='note-inline'>(二合引)</span>賀</p>
<p>此真言於其正面。變成大力菩薩。四臂猪面著赤天衣一切莊嚴。以大力鉤牽。拽冤家而降伏之。復誦真言曰。</p>
<p class="dharani">唵<span class='note-inline'>(引)</span>晚多<span class='note-inline'>(引)</span>隷嚩那<span class='note-inline'>(引)</span>隷嚩囉<span class='note-inline'>(引)</span>隷嚩囉<span class='note-inline'>(引)</span>賀目契娑嚩<span class='note-inline'>(二合引)</span>賀</p>
<p>此真言菩薩乘其風輪。或男或女隨意所欲皆能降伏。安彼東方復誦真言曰。</p>
<p class="dharani">唵<span class='note-inline'>(引)</span>晚多<span class='note-inline'>(引)</span>隷嚩那<span class='note-inline'>(引)</span>隷嚩囉<span class='note-inline'>(引)</span>賀目契薩里嚩<span class='note-inline'>(二合)</span>努瑟吒<span class='note-inline'>(二合)</span>鉢囉<span class='note-inline'>(二合)</span>努瑟吒<span class='note-inline'>(二合)</span>喃<span class='note-inline'>(引)</span>目欠滿馱<span class='note-inline'>(引)</span>彌娑嚩<span class='note-inline'>(二合引)</span>賀</p>
<p>此真言菩薩四臂金色著赤天衣。手持無憂花針線縫冤家口眼。安彼南方真言曰。</p>
<p class="dharani">唵<span class='note-inline'>(引)</span>晚多<span class='note-inline'>(引)</span>隷嚩那<span class='note-inline'>(引)</span>隷嚩囉<span class='note-inline'>(引)</span>隷嚩囉<span class='note-inline'>(引)</span>賀目契薩里嚩<span class='note-inline'>(二合)</span>努瑟吒<span class='note-inline'>(二合)</span>鉢囉<span class='note-inline'>(二合)</span>努瑟吒<span class='note-inline'>(二合)</span>喃<span class='note-inline'>(引)</span>娑旦<span class='note-inline'>(二合)</span>婆野娑嚩<span class='note-inline'>(二合引)</span>賀</p>
<p>此真言菩薩四臂童女相著赤天衣。手執金剛索無憂樹枝及針。頂戴無憂花鬘降伏冤家。安西方真言曰。</p>
<p class="dharani">唵<span class='note-inline'>(引)</span>晚多<span class='note-inline'>(引)</span>隷嚩那<span class='note-inline'>(引)</span>隷嚩囉<span class='note-inline'>(引)</span>隷嚩囉<span class='note-inline'>(引)</span>賀目契薩里嚩<span class='note-inline'>(二合)</span>薩怛鑁<span class='note-inline'>(二合引)</span>彌<span class='note-inline'>(引)</span>嚩舍摩<span class='note-inline'>(引)</span>曩野娑嚩<span class='note-inline'>(二合引)</span>賀</p>
<p>此真言菩薩四臂著赤天衣種種莊嚴。如初出日色熾焰如迦摩那火。左手執弓無憂樹枝。右手執箭金剛杵。身有無畏大力如劫火相。敬愛一切眾生。安彼北方。次下明起壇之法。</p>

<p class='juan'>佛說大摩里支菩薩經卷第二</p></div>
</div><!-- end of div[@id='body'] -->
</body></html>