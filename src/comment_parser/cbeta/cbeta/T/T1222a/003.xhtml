<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>聖迦抳忿怒金剛童子菩薩成就儀軌經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu3' />聖迦<span class='corr'>抳</span>忿怒金剛童子菩薩成就儀軌經卷下</p><p class="byline">大興善寺三藏沙門大廣智不空奉　詔譯</p><p>我今說聖迦抳忿怒金剛童子縛撲印法。先以瞿摩夷塗一圓壇一肘量。取七八歲童男或童女著新淨衣。先令潔淨三日或七日。立於壇中燒安悉香。先加持香七遍然後燒之。又更取花加持七遍。置童子掌中令掩面。然後行者結契誦真言。行者面向東。童子面向西。其印相以二手內相叉作拳。二小指相鉤。以二大指並竪。捻如鉤鎖形。安於額牢握。彼童男童女即語。以二大指向外撥。童子即却後遠行。二大指向身招。童子即向前來即成鉤召。以印左右揮。其童子即隨印左右撲。舉印向上童子即立。問其吉凶三世之事一一皆實。所作一切事業速疾成就。</p>
<p>爾時金剛手菩薩以偈頌曰。</p>

<div class="lg regular"><div class='lg-row'>此金剛童子　從我三昧生</div>
<div class='lg-row'>成辦一切事　忿怒王大力</div>
<div class='lg-row'>即我金剛手　調伏難調者</div>
<div class='lg-row'>能滅除諸罪　暴惡諸藥叉</div>
<div class='lg-row'>及諸羅剎眾　惱害修行者</div>
<div class='lg-row'>令彼速除滅　忿怒大威德</div>
<div class='lg-row'>悉除不應疑　梵王及帝釋</div>
<div class='lg-row'>水天諸天王　及餘威德者</div>
<div class='lg-row'>剎那令滅壞　修羅王眷屬</div>
<div class='lg-row'>自在那羅延　龍王三界尊</div>
<div class='lg-row'>威猛無能制　受持者應當</div>
<div class='lg-row'>入忿怒王定　威德加金剛</div>
<div class='lg-row'>能伏難調者　悉皆令順伏</div>
</div><p>又法取蓮華或有香氣花護摩。所求皆得。</p>
<p>又法結印誦吽字真言。即得山岳摧倒。亦能枯竭河水。亦能破阿修羅關鍵。此聖迦抳忿怒金剛童子。有無量威德大神通力。</p>
<p>爾時金剛手菩薩告大眾言。此忿怒王善能調伏難調者。為調伏故示諸方便。從於三昧生此菩薩。適纔憶念。一切鬼魅悉皆馳走。一切惡心眾生皆當損壞。一切災禍悉皆除滅。若有人受持此金剛童子菩薩真言者。自然成受三昧耶戒。若求悉地悉得成就無能沮壞。一切世間人天常應供養。不墮諸惡趣速證菩薩地成無上菩提。所說漫荼羅忿怒王大威德者。若有修行應入此漫茶羅受灌頂。此曼茶羅名為聖迦抳忿怒金剛童子壇。爾時金剛手祕密主。說聖迦抳金剛童子修行法。有纔誦一遍。則能除一切災禍。能禁制象馬水牛虎狼師子惡龍等。加持土塊擲彼身上。則不能為害。被日月五星逼近本命宿者。若能常念誦不招災禍。若除他人災者。以白芥子和乳。稱彼人名護摩。則得息災。</p>
<p>又法彼羅剎鬼所持。纔憶念誦真言。即得解脫。</p>
<p>又法若為怨家所逼害。當念誦真言。怨家即慈心相向不能為害。</p>
<p>又法若有鬪諍言訟。取蘇摩那花護摩七夜。每夜誦真言一百八遍。一擲火中。鬪諍言訟即得消滅。</p>
<p>爾時金剛手祕密主菩薩。加持聖迦抳忿怒金剛童子。若說漫茶羅。當分地拼線。阿闍梨應淨其地以五色線拼壇。其壇八肘或十二肘或十六肘。如先所說壇儀軌。則四方四門。於中央畫蘇嚕蘇嚕大忿怒王金剛。於東邊畫金剛手明王手持金剛杵。金剛手明王右邊畫金剛於中金剛鉤明妃。左邊畫大抱誐縛底明妃。南邊畫步擲金剛大恐怖眼等。右邊畫難覩十大忿怒金剛。亦云菩薩。所謂難覩忿怒金剛。水中忿怒金剛。降伏阿波羅羅忿怒金剛。摧天忿怒金剛。恐怖天忿怒金剛。須彌忿怒金剛。頂行忿怒金剛。寶峯忿怒金剛。降三世忿怒金剛。光明熾盛忿怒金剛。北邊青棒等十金剛。所謂青棒金剛。謨持迦羅金剛。劫比羅金剛。大笑金剛。勇健步金剛。舉足步金剛。魔醯首羅步金剛。一霹靂金剛。摧伏金剛。大棒金剛。西邊畫難勝等八大金剛。所謂難勝金剛忿怒金剛難持金剛。恐怖金剛。極忿怒金剛。三世金剛。成就金剛大忿怒金剛。若欲於他怨敵惡人得勝者。於壇內四門。各各門右邊畫金剛恐怖忿怒菩薩。左邊畫軍吒利金剛。於外四門。右邊畫霹靂忿怒金剛。左邊畫金剛鎖忿怒金剛。於二忿怒金剛首。應畫天阿修羅諸龍及諸魔。作恐怖受降伏勢。於壇外界道畫諸天眾。以塗香時花燒香飲食燈明置壇四邊。供養一切諸菩薩金剛真言明主。各各聖者皆以本真言迎請。迎請已獻閼迦供養。結印通誦諸聖者真言。各各呈本三昧耶印。然後引弟子入壇擲花。隨花著處聖者。便授與本尊真言。即應灌頂。於此大忿怒漫荼羅。所求勝願及破他敵則得滿足。由入此漫荼羅。一切疾病鬼魅一切障難悉皆消滅。於此壇亦能成就一切藥物安怛但那。入阿修羅宮悉皆成就。</p>
<p>爾時金剛祕密主見未來一切有情。為利益安樂故。略說成<span class='corr'>辦</span>一切漫茶羅。以少財寶以少時分。須臾日月持誦者。但清淨住戒。兼助伴清淨修行。或於白月一日或二日。或五日或六日或八日或十四日。或於滿月十五日。取如是等日起首修曼茶羅。或於城內或於城外。或寺中或村邑聚落。於東北方花菓茂盛。樹木叢林名花軟草寂靜處。於神通月建立曼荼羅。如瞿呬耶經所說。治地淨地兼分位已。應畫聖迦抳忿怒金剛童子曼荼羅。此曼茶羅能成就一切事有大威德。若修行者具諸律儀。依蘇悉地教主及依最勝經。若求成就不久當得。所有鬼魅作障礙者。修行者纔憶念誦持。以聖金剛童子威德。及餘九執聖凡種種相貌。纔稱彼名四散馳走。若見此曼荼羅得灌頂已。則得三昧耶戒。然後從師受得真言印契儀軌。克獲成就如前所說金剛明王經中法。若有勤勇者成就無疑。</p>
<p>我已曾說十種金剛女使者成就法。并六十四種小金剛使者法。求成就時亦依前經中儀則。</p>
<p>爾時金剛手祕密主在大眾中坐。告諸大眾言。於當來世末法之時。有諸有情修行此教者。有懈怠嬾惰不具真言律儀者。或惡龍損害雷震作聲。或有迅疾諸魔變現種種身形。惱亂持誦者。及諸布單那鬼吸人精氣鬼。并於天趣之中。犯羅剎及諸母天眾等。或在須彌山及諸寶山莊嚴之處。山峯河側巖窟林野。大江池沼大樹大海。大河之間雲霧陂澤。悅意花菓樹下。及興雲降雨山處故園故廟。鳩盤荼鬼及諸使者一切鬼神。多依如上諸處而住。欲作障難伺求人過。若持誦者不依軌法。即為彼魔之所得便。為如是等種種有情故說斯法。令持誦者不為眾魔之所得便。我金剛手菩薩為愍念有情。示現真言王忿怒形。由此真言威力。一切藥叉羅剎天眾。見我者皆大怖畏。於一切求成就法中。一切真言忿怒使者眾中。我為最勝王。金剛手菩薩。哀愍難調於諸有情作障難者。為調伏彼故說是真言。於三昧中示現此形從額流出。是故一切真言。無比大威德大忿怒。大怖畏大名稱。為護王及正法故。我祕密主說聖迦抳金剛童子法。於此教中常作息災增益敬愛等法。若有於佛教中起邪見。起瞋毒心滅正法者。應作猛利心作降伏法。若彼降伏受諸苦惱欲令除者。應用乳木作護摩。即得息災。我今又說求悉地時能成辦諸事印加持所成就物真言曰。</p>
<p class="dharani">oṃ　ka　ṇi　kro　dha　sa　rva　sa　tva　唵<span class='note-inline'>(一)</span>(引)　迦　抳　矩嚕(二合引)　馱<span class='note-inline'>(二)</span>　薩　嚩　薩　怛嚩(二合)　bha　yaṃ　ka　ra　ra　kṣa　<span class='corr'>rakṣa</span>　婆(去)　孕　羯　囉<span class='note-inline'>(三)</span>　囉　乞灑(二合)　囉乞灑(二合)<span class='note-inline'>(四)</span>　sa　rva　dra　vya　ṇi　svā　薩　嚩　捺囉(二合)　尾野(二合引)　抳　娑嚩(二合引)　hā　</p>
賀　<p>澡洗印。准前獨股杵印。二大指並入掌。手腕相著即成。真言曰。</p>
<p class="dharani">oṃ　ka　ṇi　kro　dha　sa　rva　sa　唵<span class='note-inline'>(一)</span>(引)　迦　抳　矩嚕(二合引)　馱<span class='note-inline'>(二)</span>　薩　嚩　薩　tva　bha　ya　pra　da　sna　怛嚩(二合引)　婆(去)　野　鉢囉(二合)　娜　娑曩(二合引)　na　ka　re　si　ddhiṃ　me　pra　ye　ccha　曩　迦　黎<span class='note-inline'>(四)</span>　悉　朕　銘　鉢囉(二合)　拽　蹉<span class='note-inline'>(五)</span>　svā　hā　</p>
娑嚩(二合引)　賀　<p>道場掃地真言曰。</p>
<p class="dharani">oṃ　ka　ṇi　ma　ra　ya　hūṃ　</p>
唵<span class='note-inline'>(一)</span>(引)　迦　抳　麼(引)　囉　野<span class='note-inline'>(二)</span>　吽(引)<span class='note-inline'>(三)</span>　<p>求成就時。縛難調者印。准前根本印。以二大指。於掌中交即成。真言曰。</p>
<p class="dharani">oṃ　ka　ṇi　śu　ṣa　ya　sa　rva　nu　ṣṭa　唵<span class='note-inline'>(一)</span>(引)　迦　抳　戍(引)　灑　野<span class='note-inline'>(二)</span>　薩　嚩　弩　瑟鷠(二合引)<span class='note-inline'>(三)</span>　va　nva　ya　va　nva　ya　hūṃ　pha　ṭ　</p>
滿　馱　野　滿　馱　野<span class='note-inline'>(四)</span>　吽<span class='note-inline'>(五)</span>　發　吒　<p>廣大金剛心印。准前獨股杵印。以二大指掌中相握即成。</p>
<p>廣大金剛隨心印。准前心印。以二大指並竪即成。亦名蓮華金剛印。</p>
<p>最勝心印。准前最勝印。屈二小指。頭相拄即成此印若種種障難家中不祥。結此印念誦即皆消散。</p>
<p>最勝隨心印。准前最勝印。舒二無名指及二小指即成。此印能辦一切事。若入阿修羅宮時。亦用此印有大威力。</p>
<p>次說大鉤印。二手內相叉。二頭指屈如鉤即成。此印三界中所有眾生之類。皆能召得。若阿修羅女。於七日中聞召即來。</p>
<p>又說解拏吉儞印。如前獨股印。舒二小指二頭指頭相合。餘六指內相叉。以二大指數數開之。名為解拏吉儞印。非但解拏吉儞。亦能除地居一切鬼魅。法此印應用根本真言。</p>
<p>又說調伏一切龍印。准前獨股杵印。屈大指入掌。以甲正相向。想彼龍在大指節間即成。此印能伏一切龍祈雨止雨。一切諸龍見此印如金翅鳥。若龍女見此印馳散遠去。纔結此印亦能除一切毒虫所囓。由此印威力不被傷害。若已被傷者即得除差。</p>
<p>又說驅擯一切難調有情印。二手內相叉。以二大指面相合即成。此印有大威力。諸大力天及惡鬼神。不順教者悉能驅逐。結此印用根本真言。</p>
<p>常以峯印護自身。牆印護他身。以根本真言心及隨心真言。能開山破修羅關鍵。及驅擯一切惡人。</p>
<p>又法於掌中。以阿落得迦<span class='note-inline'>(唐云胭脂)</span>書彼人名。於掌中火炙掌。念誦真言。句中加彼人名。須臾頃彼人被鉤召即至。</p>
<p>又法若持根本真言滿十萬遍。然後取安息香作十萬丸作護摩。諸藥叉女毘舍支女皆能召來。生恭敬心任種種驅使。</p>
<p>又法對忿怒像前。取屍林中燒屍灰。揑作彼人鬼形。書彼名於彼形心上。置於忿怒像前坐劫波羅。燒安息香護摩七夜每誦真言一千八遍。一遍一擲火中。即召得諸類鬼神來隨意驅使。</p>
<p>又法欲驅擯惡人出界者。燒糠護摩三日日三時。每時誦真言一千八遍。一遍一投火中。即得出界。</p>
<p>又法若有災難及恐怖處。誦真言八千遍。則得災滅離諸怖畏。</p>
<p>又法被囚禁杻械枷鎖者。誦真言一千遍。枷鎖自落皆得解脫。</p>
<p>又法對忿怒王像前。以粳米飯和蘇護摩。則得家中飲食無盡。</p>
<p>又法加持牛黃一百八遍點於額上。一切人見者皆歡喜。</p>
<p>又法取護摩灰點於頂上。入軍陣不被刀杖所傷。於他敵得勝。</p>
<p>又法結忿怒童子根本印。對像前念誦真言。句中加彼人名。誦一千八遍。則得百由旬外所有一切有情類。皆來降伏。</p>
<p>又法穿掘取伏藏時。誦真言一千八遍。護惜伏藏諸障難者。一切皆除。伏藏不變恣意取得。</p>
<p>又法燒諸香護摩。則取七顆毘梨勒燒取灰。又取屍陀林間帛和灰。揑作彼人形。對像前坐彼形上。念誦三日日三時。每時誦真言一千八遍。所召一切天龍八部鬼神。皆來驅使悉得成辦。</p>
<p>又法鹽和芥子護摩七夜。別誦真言一千八遍。大怨家即降伏。</p>
<p>又法取麻油粳米和酥蜜酪護摩。誦真言一千八遍。所求皆得。</p>
<p>又法取嚼棄齒木燃火。取迦囉尾囉花<span class='note-inline'>(出嶺南人呼名俱那衛花)</span>一千八枚搵酥護摩。誦真言一千八遍。一遍一擲火中。即得一切降伏。</p>
<p>又法若城邑聚落有疫病。入水念誦七夜。夜別一千八遍。諸疫病悉除。</p>
<p>又法欲得降伏一切摩怒沙。心念誦真言即至。</p>
<p>又法被一切毒藥所中。加持水七遍令飲即得除差。</p>
<p>又法若求財寶。著新淨衣對像前。香埿塗一小壇燒安悉香。誦真言一萬遍。則得財寶如意。</p>
<p>又法對像前。以瞿摩夷塗壇誦真言。則設咄嚕摧伏。</p>
<p>又法加持劍七遍。斫於厭禱處地。彼法則破。</p>
<p>又法求豐財。安像於趣海河側。對像前取蓮華。搵酥蜜酪護摩。誦真言十萬遍。一遍一擲水中。則得豐財如意。</p>
<p>又法對像前專注意。誦真言三十萬遍。即見聖者所求皆得。</p>
<p>又法天久霖雨。加持白芥子一百八遍。一遍一擲上散虛空。霖雨即止。</p>
<p>又法取一男子死屍未損壞者。於屍陀林中或四衢道。先與藥瀉以水灌洗。令瀉膓中惡物出已。又以香湯洗身令淨。以香塗遍身。帛繒纏胯覆形。花鬘嚴飾。取佉陀羅木作橛。誦真言七遍。加持橛釘於頭邊。以髮繫橛上。即持誦者於屍心上坐。面向東起慈心。勇銳無恐怖。四方應置解念誦者四人執劍。持誦者手持小鐵杓。酌鐵末寫屍口中。不間斷念誦。其死屍即出舌。以利刀截取舌。右手把變成劍色如青蓮。則兼諸眷屬飛騰虛空。為持明仙王壽命一大劫。已後命終當生金剛手菩薩宮中。</p>
<p>又法取吉祥木護摩。誦真言一千八遍。一遍一擲火中。即得一切人降伏。</p>
<p>又法於屍陀林中共鬼交易賣。摩訶莽娑與鬼。取長年藥安怛那藥寶劍伏藏金銀七寶。當作法時用此金剛童子真言。護自身及助伴皆得無礙。不被鬼幻惑。所求皆得成就。</p>
<p>又法欲破他敵者。將帥已下名。一一皆以真言加持七遍。護身他敵即破。或以真言加持水一千八遍。散灑軍眾不被傷害得勝。彼敵退散。</p>
<p>又法以四瓷瓶底不黑者。取河流水滿盛。及著少分諸香及諸藥。對像前誦真言加持一百八遍。頂上澆灌。彼人念誦或自或他。久致功夫由無現驗被諸魔嬈惱者及不祥鬼魅所持。由作此灌頂澡洗法故。諸魔鬼等悉皆遠離。福德熾盛速疾成就。</p>
<p>又法以真言加持香水一千八遍。身上散灑鬼瘧皆得除愈。</p>
<p>又法於恒河岸側寂靜處。應作沙塔一千八枚。高如來一搩量。隨力於塔前供養。一一塔前應誦真言一千八遍。則神通自在得大富貴。</p>
<p>又法於舍利塔前安像。誦真言一千八遍。所求皆得。</p>
<p>又法取孔雀尾一莖。誦真言加持一百八遍。若人被毒所中。以孔雀尾拂彼身上。皆得除差。</p>
<p>又法取七蚯蚓糞塗小圓壇。於上坐誦真言一萬遍。即先行法成就<span class='note-inline'>(先行者即真言法成功效神驗)</span>然後不擇時日宿直七日念誦。每日誦真言一千八遍。即得金錢一千枚。</p>
<p>又法對像前取婆羅門蘭香葉護摩。誦真言一千八遍。則所求皆得。</p>
<p>又法誦真言加持索帶誦一遍結一結。或灑水則成護身。誦兩遍則成結方隅界。誦三遍護助伴誦四遍護漫荼羅。</p>
<p>又法於黑月八日一日一夜不食。取乳牛母子同色者。瞿摩夷未墮地者。和土作童子像。塗一小壇置像於中。其壇上廣設供養。對像誦真言十萬遍。其像頭動或現餘應驗。當知法成。所思念事皆得成就。金剛童子當於夢中。現身示教應作不應作事。</p>
<p>又法取薰陸香。護摩三日日三時。時別誦真言一千八遍。即得金錢一百。</p>
<p>又法於黑月八日一日一夜不食。取芥子和酥護摩。誦真言一千八遍。則得一千銀錢。并得一所莊。</p>
<p>又法取室麗瑟漫得迦木然火。以骨屢草苗．護摩。誦真言十萬遍。一誦真言一擲火中。即得牛一千頭。</p>
<p>爾時金剛手菩薩摩訶薩。為利益安樂諸有情故。說普通儀軌。欲為未來末法之時。淨信修行樂大乘者。及懈怠嬾惰不具慧方便者。速集福德智慧修真言行。為護持正法帝王。令加持國界人民豐樂。無諸災禍吉祥福德。是故說此妙真言門。時金剛手菩薩。即從眉間出於光明。照觸加持聖迦抳忿怒金剛童子菩薩已。即告伊舍那等梵王魔醯首羅諸天等言。汝應頂受我之所說大忿怒明王金剛童子。息災增益降伏敬愛。入修羅宮安怛但那騰空等成就法。如上等儀汝等助護。速令成就此聖迦抳忿怒金剛童子之法。勿生疑惑如法奉行。</p>
<p>我今說補沙鐵法。</p>
<p>船釘鐵　鬪戰人身臂釧嚴具等鐵　篸子鐵　連鎖鐵　孩子臂釧鐵　象身上草帶等鐵　象牙衝擊鐵　床釘床子釘鐵　鬪戰刀鐵<span class='note-inline'>(曾傷人者)</span>　門釘鐵　努鐵　犁鐵　傘蓋上鐵　藥臼鐵　馬銜鐵　脚鎙鐵　箭鏃鐵　天象等鐵<span class='note-inline'>(已上鐵各等分合和打作金剛杵輪鉤劍鉞斧鉢徵婆等)</span></p>
<p>連鎖長如來一搩量。鉢徵娑長十二指量。杵長<span class='note-inline'>(十六指)</span>鉤十二指。輪一搩量<span class='note-inline'>(其輪圍遶輪有火焰)</span>。</p>
<p>雄黃五兩<span class='note-inline'>(上品五兩中品三兩下品一兩餘藥准之)</span>。</p>
<p>牛黃一兩。雌黃二兩。安膳那三分<span class='note-inline'>(乳研)</span>酥七兩。以五淨研。雄黃雌黃<span class='note-inline'>(以乳研)</span>牛黃以酥研。酥以香水灑。</p>
</div>
<p class='juan'>聖迦抳忿怒金剛童子經法卷下</p>
</div><!-- end of div[@id='body'] -->
</body></html>