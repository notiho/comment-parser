<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說妙吉祥最勝根本大教經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1217
<p class='juan'><a id='mulu1' />佛說妙吉祥最勝根本大教經卷上</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-fen'><a id='mulu2' />
<p class='h1'>焰鬘得迦忿怒明王成就儀軌分第一</p>
<div class="lg regular"><div class='lg-row'>爾時妙吉祥　化身大明王</div>
<div class='lg-row'>名焰鬘得迦　遍身熾盛光</div>
<div class='lg-row'>甚惡大怖畏　令諸大明王</div>
<div class='lg-row'>驚怖器杖落　天人阿修羅</div>
<div class='lg-row'>恐怖而合掌　悉皆歸命禮</div>
<div class='lg-row'>稱讚俱胝數　見斯大焰光</div>
<div class='lg-row'>熱惱心如火　如是而白言</div>
<div class='lg-row'>唯願大明王　止息大惡相</div>
<div class='lg-row'>光明大熾盛　遍照於十方</div>
<div class='lg-row'>三界諸天人　及彼修羅等</div>
<div class='lg-row'>驚怖歸三寶　頂禮佛法僧</div>
<div class='lg-row'>即時大明王　息惡化善相</div>
<div class='lg-row'>具足大威德　妙吉祥化身</div>
<div class='lg-row'>天人修羅等　俱白大明王</div>
<div class='lg-row'>云何行精進　種種而承事</div>
<div class='lg-row'>恭敬供養等　而得大歡喜</div>
<div class='lg-row'>方便為開演　斷除我等疑</div>
<div class='lg-row'>爾時大忿怒　焰鬘得迦王</div>
<div class='lg-row'>如是聞彼語　告天修羅等</div>
<div class='lg-row'>汝各具威德　歸依佛法僧</div>
<div class='lg-row'>三寶勝功德　信順如來勅</div>
<div class='lg-row'>利益諸眾生　我止大惡形</div>
<div class='lg-row'>化為妙善相　已受三歸者</div>
<div class='lg-row'>當發菩提心　我有根本教</div>
<div class='lg-row'>大明成就法　七字十字等</div>
<div class='lg-row'>如是成法句　一切諸天人</div>
<div class='lg-row'>及彼阿蘇囉　汝等當受持</div>
<div class='lg-row'>所願皆成滿　此焰鬘得迦</div>
<div class='lg-row'>忿怒根本教　我親所說時</div>
<div class='lg-row'>大地皆震動　江海悉沸騰</div>
<div class='lg-row'>一切諸天人　夜叉囉叉娑</div>
<div class='lg-row'>及以必舍佐　身心俱顫掉</div>
<div class='lg-row'>怖畏大明王　各發恭敬心</div>
<div class='lg-row'>合掌俱作禮　受持大忿怒</div>
<div class='lg-row'>焰鬘得迦王　根本心大明</div>
<div class='lg-row'>為護世正法　於彼三界中</div>
<div class='lg-row'>一切人天內　作成就儀軌</div>
<div class='lg-row'>最勝最第一　焰鬘得迦王</div>
<div class='lg-row'>親自而宣說　一切諸天人</div>
<div class='lg-row'>信受俱歡喜　天上及人間</div>
<div class='lg-row'>恭敬頭面禮　百千菩薩眾</div>
<div class='lg-row'>依法自修習　廣行慈悲行</div>
<div class='lg-row'>如是此大教　妙吉祥根本</div>
<div class='lg-row'>清淨儀軌法　成就第一分</div>
</div></div>
<div class='div-fen'><a id='mulu3' />
<p class='h1'>焰鬘得迦必隷覩得羯吒曼拏羅成就儀軌分第二</p><p>復次最上曼拏羅儀軌。能於三界作大怖畏。能施所求一切滿願。此名必隷覩得羯吒曼拏羅成就法。持明行人先須揀擇所樂之地。或大樹之下或尸陀林中。或空舍內或四衢道路之傍。或於山間或二塔中間。或園林內或山頂上。或河岸海岸或牛欄內。或鬪戰之地或大自在天祠及諸寂靜之處隨自意樂。當建曼拏羅。復須依法潔淨。於彼地內所有荊棘瓦石砂礫骨髮橛木等。不潔之物悉皆除去。然後以五藥淨水合瞿摩夷塗曼拏羅地。時持明者經宿沐浴。淨持齋戒志意專心。誦此大明作自擁護。復次以兜羅綿或麻。合三股線絣四方曼拏羅。先從東方起首。四方四隅次第依法。如是絣已。用屍灰粉於曼拏羅四方四隅作於四門。唯開南門餘三常閉。曼拏羅中心粉一蓮花。復於東北隅起首依法次第。以屍灰畫諸賢聖及寶杖印。於曼拏羅四門。各畫一必隷多形。中間蓮花上畫第五必隷多形。以髑髏為裝嚴。如是曼拏羅中。一一依法悉令周足。復次曼拏羅有其八種。闊一肘曼拏羅。為常供養儀。闊二肘曼拏羅為消災增益儀。闊三肘曼拏羅為發遣設咄嚕儀。闊四肘曼拏羅為敬愛句召儀。闊五肘曼拏羅為禳災除病儀。闊六肘曼拏羅為除魔及宿曜儀。闊七肘曼拏羅為句召諸天敬愛儀。闊八肘曼拏羅為一切所求成就儀。如是八肘已上作者。非依儀軌必不成就。持明者畫曼拏羅已。以滿鉢盛香水。滿鉢盛種種妙花。及沈香旃檀香安息香酥燈油燈。如是依法次第安置。必得成就。</p>
<p>復次或作大惡曼拏羅法。持明者用涅哩嚩娑為燈。以酒肉魚及種種飲食當用出生。即行人作禮諸佛發菩提心。時持明者依法。自畫曼拏羅內賢聖形像及標幟等。如不能畫。依法觀想。曼拏羅蓮花之上有微妙字。化成必隷多得羯吒。復想曼拏羅四隅各一寶杖。四門各一必隷多。即誦必隷多大明。如是誦已。復想曼拏羅內八種標幟。其名曰賀悉多波那尸囉娑建馱部惹羯嚕吒親那左哩摩捺囉設嚩摩攞。如是想已。誦此大明而作現前。然後請召焰鬘得迦大忿怒明王。入自心中。身黑色大惡相。具大威德遍身熾焰。六面各有三目。目作赤黃色。頭髮及眉皆赤黃色。六足。足蹋必隷多。十二臂。右第一手作施願印。第二手執鉤第三手執三叉。第四手執劍。第五手執寶杖。第六手執鉞斧。左第一手執髑髏。第二手執旗。第三手執都摩囕第四手執羂索。第五手竪頭指。第六手執寶杖。用半乾半潤人頭為鬘。飾虎皮為衣。身大腹廣。面作種種忿怒相。惡色變動如海沸騰。現相不定。或作忿怒相或作善相。或作大惡相或作怖畏相。或開口出舌或露現牙齒。如是依法粉畫觀想亦然。如是想已。以香水獻閼伽及紅色花。於必隷多頂上。復用赤檀香花及花鬘。獻焰鬘得迦明王頂上。即誦焰鬘得迦明王心大明。持明者觀想。此明王心大明入自心中。誦頭大明想在頭上。誦頂大明想在頂上。誦甲冑大明想為甲冑。如是觀想已。復誦香大明即獻香。然後於曼拏羅四方四隅。各燃於燈供養。即以種種飲食及上妙香花。獻焰鬘得迦忿怒明王。復以種種飲食出生。獻必隷多及一切鬼神等。復用滿鉢淨水滿鉢好香。安置曼拏羅外。然後依法令受法弟子沐浴潔淨已。即誦忿怒明王大明加持一花。令彼弟子以二手指執此一花。而復用帛覆於頭面。念三寶名。時阿闍梨引弟子入曼拏羅內令發誓願。即便拋花向曼拏羅中。與去面帛認本尊。阿闍梨與弟子。說寶杖印及三寶祕密三昧印。即以香花水灌弟子頂。復以香花供養。所有忿怒明王心大明授與弟子。時弟子受大明已。頭面作禮隨力布施供養阿闍梨。弟子所願之事必得成就。復用滿鉢香水安曼拏羅東邊。獻明王閼伽水。時阿闍梨即誦發送大明。發送焰鬘得迦大忿怒明王歸於本位。於曼拏羅獻閼伽水。如是依法常作。能得世間廣大無等之福。</p>
</div>
<div class='div-fen'><a id='mulu4' />
<p class='h1'>忿怒明王必隷覩得羯吒曼拏羅大明成就儀軌分第三</p><p>復說曼拏羅中第一必隷多大明曰。</p>
<p class="dharani">唵<span class='note-inline'>(引)</span>薩莫薩哩嚩<span class='note-inline'>(二合)</span>怛他<span class='note-inline'>(引)</span>誐帝<span class='note-inline'>(引)</span>毘藥<span class='note-inline'>(二合一)</span>必隷<span class='note-inline'>(二合)</span>多目佉<span class='note-inline'>(二)</span>佉<span class='note-inline'>(引)</span>那迦娑嚩<span class='note-inline'>(二合引)</span>賀<span class='note-inline'>(引三)</span></p>
<p>復說曼拏羅東門必隷多大明曰。</p>
<p class="dharani">唵<span class='note-inline'>(引)</span>必隷<span class='note-inline'>(二合引)</span>覩<span class='note-inline'>(引)</span>攞迦<span class='note-inline'>(二合引)</span>野<span class='note-inline'>(一)</span>吽<span class='note-inline'>(引)</span>發吒<span class='note-inline'>(半音二)</span></p>
<p>復說曼拏羅南門必隷多大明曰。</p>
<p class="dharani">唵<span class='note-inline'>(引)</span>必隷<span class='note-inline'>(二合引)</span>多鼻<span class='note-inline'>(引)</span>鬘<span class='note-inline'>(引)</span>怛迦<span class='note-inline'>(一)</span>吽<span class='note-inline'>(引)</span>發吒<span class='note-inline'>(半音二)</span></p>
<p>復說曼拏羅西門必隷多大明曰。</p>
<p class="dharani">阿<span class='note-inline'>(引)</span>唵<span class='note-inline'>(引)</span>必隷<span class='note-inline'>(二合引)</span>多<span class='note-inline'>(一)</span>入嚩<span class='note-inline'>(二合)</span>攞<span class='note-inline'>(二)</span>發吒<span class='note-inline'>(半音三)</span></p>
<p>復說曼拏羅北門必隷多大明曰。</p>
<p class="dharani">唵<span class='note-inline'>(引)</span>乞叱<span class='note-inline'>(二合)</span>鉢囉<span class='note-inline'>(二合)</span>必隷<span class='note-inline'>(二合引)</span>覩<span class='note-inline'>(引一)</span>得羯<span class='note-inline'>(二合)</span>吒<span class='note-inline'>(二)</span>吽<span class='note-inline'>(引)</span>發吒<span class='note-inline'>(半音三)</span></p>
<p>復說曼拏羅四隅寶杖大明曰。</p>
<p class="dharani">唵<span class='note-inline'>(引)</span>曩莫沒馱達哩摩<span class='note-inline'>(二合)</span>僧祇毘藥<span class='note-inline'>(二合一)</span>薩哩嚩<span class='note-inline'>(二合)</span>怛他<span class='note-inline'>(引)</span>誐帝<span class='note-inline'>(引)</span>毘藥<span class='note-inline'>(二合二)</span>阿<span class='note-inline'>(引)</span>骨嚕<span class='note-inline'>(二合引)</span>馱尾惹野<span class='note-inline'>(引三)</span>仡儞<span class='note-inline'>(二合引)</span>入嚩<span class='note-inline'>(二合)</span>哩多<span class='note-inline'>(四)</span>[口*爾]賀嚩<span class='note-inline'>(二合引五)</span>必隷<span class='note-inline'>(二合引)</span>多始囉<span class='note-inline'>(六)</span>吽<span class='note-inline'>(引)</span>發吒<span class='note-inline'>(半音七)</span></p>
<p>請召焰鬘得迦明王大明曰。</p>
<p class="dharani">唵<span class='note-inline'>(引)</span>曩謨<span class='note-inline'>(引)</span>沒馱達哩摩<span class='note-inline'>(二合)</span>僧祇<span class='note-inline'>(引)</span>毘藥<span class='note-inline'>(二合一)</span>骨嚕<span class='note-inline'>(二合引)</span>達嚩囉尾<span class='note-inline'>(引)</span>囉<span class='note-inline'>(二合)</span>莎<span class='note-inline'>(二)</span>三摩曳<span class='note-inline'>(引)</span>曩<span class='note-inline'>(三)</span>阿誐蹉<span class='note-inline'>(四)</span>阿<span class='note-inline'>(引)</span>誐蹉<span class='note-inline'>(五)</span>唵<span class='note-inline'>(引)</span>阿<span class='note-inline'>(引)</span>吽<span class='note-inline'>(引六)</span>壹難必隷<span class='note-inline'>(二合引)</span>多娑喃<span class='note-inline'>(七)</span>必隷<span class='note-inline'>(二合引)</span>覩<span class='note-inline'>(引)</span>得羯<span class='note-inline'>(二合)</span>吒<span class='note-inline'>(八)</span>[口*洛]乞叉<span class='note-inline'>(二合)</span>[口*洛]乞叉<span class='note-inline'>(二合)</span>娑嚩<span class='note-inline'>(二合引)</span>賀<span class='note-inline'>(引九)</span></p>
<p>必隷多鬘大明曰。</p>
<p class="dharani">唵<span class='note-inline'>(引)</span>曩莫薩哩嚩<span class='note-inline'>(二合)</span>怛他<span class='note-inline'>(引)</span><span class='corr'>誐</span>帝<span class='note-inline'>(引)</span>毘藥<span class='note-inline'>(二合一)</span>必隷<span class='note-inline'>(二合引)</span>多摩<span class='note-inline'>(引)</span>隸<span class='note-inline'>(引二)</span>尾訖哩<span class='note-inline'>(二合)</span>帝<span class='note-inline'>(引三)</span>虞呬也<span class='note-inline'>(二合)</span>閉<span class='note-inline'>(引四)</span>尾迦<span class='note-inline'>(引)</span>囉目契<span class='note-inline'>(五)</span>薩哩嚩<span class='note-inline'>(二合)</span>[口*洛]乞芻<span class='note-inline'>(二合)</span>鉢祖<span class='note-inline'>(仁祖切)</span>瑟胝<span class='note-inline'>(二合引六)</span>吽<span class='note-inline'>(引)</span>發吒<span class='note-inline'>(半音七)</span></p>
<p>十七微妙字大明曰。</p>
<p class="dharani">阿<span class='note-inline'>(引一)</span>骨嚕<span class='note-inline'>(二合引)</span>提<span class='note-inline'>(引)</span>迦焰鬘<span class='note-inline'>(引)</span>得迦<span class='note-inline'>(二)</span>賀曩<span class='note-inline'>(<span class='corr'>三</span>)</span>摩他<span class='note-inline'>(四)</span>畔惹<span class='note-inline'>(五)</span>吽<span class='note-inline'>(引)</span>發吒<span class='note-inline'>(半音引六)</span></p>
<p>明王心大明曰。</p>
<p class="dharani">唵<span class='note-inline'>(引)</span>阿<span class='note-inline'>(引一)</span>吽<span class='note-inline'>(引二)</span>此明為擁護</p>
<p>觀想明王頭大明曰。</p>
<p class="dharani">唵<span class='note-inline'>(引)</span>迦<span class='note-inline'>(引)</span>攞吽發吒<span class='note-inline'>(半音一)</span></p>
<p>觀想明王頂大明曰。</p>
<p class="dharani">唵<span class='note-inline'>(引)</span>野鬘得枳<span class='note-inline'>(引)</span>羯尾<span class='note-inline'>(引)</span>囉<span class='note-inline'>(一)</span>吽<span class='note-inline'>(引)</span>發吒<span class='note-inline'>(半音)</span></p>
<p>觀想明王甲冑大明曰。</p>
<p class="dharani">唵<span class='note-inline'>(引)</span>入嚩<span class='note-inline'>(二合引)</span>攞<span class='note-inline'>(引一)</span>入嚩<span class='note-inline'>(二合)</span>里多尾仡囉<span class='note-inline'>(二合)</span>賀<span class='note-inline'>(二)</span>吽<span class='note-inline'>(引)</span>發吒<span class='note-inline'>(半音三)</span></p>
<p>觀想明王器仗大明曰。</p>
<p class="dharani">唵<span class='note-inline'>(引)</span>吠<span class='note-inline'>(引)</span>嚩莎旦<span class='note-inline'>(引)</span>多迦<span class='note-inline'>(一)</span>吽<span class='note-inline'>(引)</span>發吒<span class='note-inline'>(半音二)</span></p>
<p>如是焰鬘得迦明王大明。於身五處觀想。</p>
<p>獻閼伽大明曰。</p>
<p class="dharani">唵<span class='note-inline'>(引)</span>伊迦尾<span class='note-inline'>(引)</span>囉<span class='note-inline'>(一)</span>野鬘<span class='note-inline'>(引)</span>怛迦<span class='note-inline'>(二)</span>尾娑囉<span class='note-inline'>(三)</span>尾娑囉<span class='note-inline'>(四)</span>娑嚩<span class='note-inline'>(二合引)</span>賀<span class='note-inline'>(引五)</span></p>
<p>獻塗香大明曰。</p>
<p class="dharani">唵<span class='note-inline'>(引)</span>囉訖多<span class='note-inline'>(二合一)</span>唧底<span class='note-inline'>(二)</span>輸尼多<span class='note-inline'>(引)</span>哩捺囉<span class='note-inline'>(三合三)</span>蘇巘馱<span class='note-inline'>(四)</span>尾仡囉<span class='note-inline'>(二合)</span>賀<span class='note-inline'>(五)</span>娑嚩<span class='note-inline'>(二合引)</span>賀<span class='note-inline'>(引六)</span></p>
<p>獻花大明曰。</p>
<p class="dharani">唵<span class='note-inline'>(引)</span>禰摩也<span class='note-inline'>(二合一)</span>薩囉<span class='note-inline'>(二合)</span>仡摩<span class='note-inline'>(二合引)</span>攞也<span class='note-inline'>(二合引二)</span>馱<span class='note-inline'>(引)</span>哩尼<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引三)</span></p>
<p>獻香大明曰。</p>
<p class="dharani">唵<span class='note-inline'>(引)</span>唧底<span class='note-inline'>(一)</span>度波<span class='note-inline'>(二)</span>必哩<span class='note-inline'>(二合)</span>夜<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引三)</span></p>
<p>獻燈大明曰。</p>
<p class="dharani">唵<span class='note-inline'>(引)</span>禰麼也<span class='note-inline'>(二合一)</span>[口*爾]踰<span class='note-inline'>(二合引)</span>底瑟摩<span class='note-inline'>(二合)</span>帝娑嚩<span class='note-inline'>(二合引)</span>賀<span class='note-inline'>(引二)</span></p>
<p>一切飲食出生大明曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合引)</span>彌試<span class='note-inline'>(引)</span>阿嚩賀<span class='note-inline'>(引)</span>哩尼<span class='note-inline'>(引二)</span>娑嚩<span class='note-inline'>(二合引)</span>賀<span class='note-inline'>(引三)</span></p>
<p>獻一切飲食及出生大明曰。</p>
<p class="dharani">唵<span class='note-inline'>(引)</span>禰摩焰<span class='note-inline'>(二合引)</span>曩部<span class='note-inline'>(引)</span>[口*爾]儞<span class='note-inline'>(引一)</span>賀囉賀囉<span class='note-inline'>(二)</span>訥凌<span class='note-inline'>(二合引)</span>訥凌<span class='note-inline'>(二合引三)</span>訥凌<span class='note-inline'>(二合引)</span>朅娑嚩<span class='note-inline'>(二合引)</span>賀<span class='note-inline'>(引四)</span></p>
<p>必隷覩得羯吒曼拏羅中獻食及出生大明曰。</p>
<p class="dharani">唵<span class='note-inline'>(引)</span>窟窟儞<span class='note-inline'>(一)</span>必隷<span class='note-inline'>(二合引)</span>覩<span class='note-inline'>(引)</span>得羯<span class='note-inline'>(二合)</span>吒<span class='note-inline'>(二)</span>必哩<span class='note-inline'>(二合)</span>多摩<span class='note-inline'>(引)</span>隷<span class='note-inline'>(引三)</span>攞里儞<span class='note-inline'>(四)</span>窟朗<span class='note-inline'>(二合引)</span>窟朗<span class='note-inline'>(二合引)</span>窟朗<span class='note-inline'>(二合引)</span>窟朗<span class='note-inline'>(二合引五)</span>必勵<span class='note-inline'>(二合引六)</span>必勵<span class='note-inline'>(二合引)</span>底始吠<span class='note-inline'>(引七)</span>訥凌<span class='note-inline'>(二合引)</span>訥凌<span class='note-inline'>(二合引)</span>訥凌<span class='note-inline'>(二合引八)</span>窟窟儞<span class='note-inline'>(九)</span>仡哩<span class='note-inline'>(二合)</span>恨拏<span class='note-inline'>(二合十)</span>末凌娑嚩<span class='note-inline'>(二合引)</span>賀<span class='note-inline'>(引十一)</span></p>
</div>
<div class='div-fen'><a id='mulu5' />
<p class='h1'>忿怒明王必隷覩得羯吒寶杖印曼拏羅祕密供養儀軌分第四</p><p>復次妙吉祥化身焰鬘得迦明王大無畏身。有無量光明。依三寶儀法以手結印。右手安前而現三昧。拇指常密餘指緊作拳。此是寶杖印。時持明人用心大明或別明。與此印同用。不得違越此寶杖大明曰。</p>
<p class="dharani">曩謨<span class='note-inline'>(引)</span>沒馱達哩摩<span class='note-inline'>(二合)</span>僧祇<span class='note-inline'>(引)</span>毘藥<span class='note-inline'>(二合一)</span>阿<span class='note-inline'>(引二)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(三)</span>骨嚕<span class='note-inline'>(二合引)</span>達尾惹野<span class='note-inline'>(四)</span>阿仡儞<span class='note-inline'>(二合)</span>入嚩<span class='note-inline'>(二合)</span>里多[口*爾]賀嚩<span class='note-inline'>(二合五)</span>必隷多始囉<span class='note-inline'>(六)</span>吽<span class='note-inline'>(引)</span>發吒<span class='note-inline'>(半音七)</span></p>
<p>此寶杖明并印。亦名忿怒明王心明。能作清淨能化器仗能調伏諸魔。</p>
<p>復說必隷覩得羯吒曼拏羅內寶杖印儀。時持明者依法用屍灰。於寶杖尖上畫一必隷多頭。只得在曼拏羅內畫。外不得畫。兼持明人求成就者。若求此杖一切所須無不成就。</p>
<p>復說彼寶杖印成就法。如前必隷覩得羯吒曼拏羅。作四方四隅及於中間。九處各安寶杖印。如是句召供養。與此明王大明同用。而為最上大明曰。</p>
<p class="dharani">唵<span class='note-inline'>(引)</span>唵<span class='note-inline'>(引)</span>曩謨<span class='note-inline'>(引)</span>沒馱達哩摩<span class='note-inline'>(二合)</span>僧祇<span class='note-inline'>(引)</span>毘藥<span class='note-inline'>(二合)</span>阿<span class='note-inline'>(引)</span>阿<span class='note-inline'>(引二)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(三)</span>骨嚕<span class='note-inline'>(二合引)</span>馱尾惹野<span class='note-inline'>(引)</span>仡儞<span class='note-inline'>(二合四)</span>入嚩<span class='note-inline'>(二合)</span>里多[口*爾]賀嚩<span class='note-inline'>(二合)</span>必隷<span class='note-inline'>(二合引)</span>多始囉吽<span class='note-inline'>(引)</span>吽<span class='note-inline'>(引)</span>發吒<span class='note-inline'>(半音五)</span></p>
<p>此寶杖印大明。於一切成就法中最上最勝。能作廣大成就。</p>
<p>復說供養觀想法。想畫一蓮花。花作八葉為四方四隅。從東方起首依法次第。於四方四隅及花中間各安微妙字。復作結界。想吽字在寶杖必隷多頭上。想唵字而作現前。想唵曩莫字為供養。阿<span class='note-inline'>(上聲)</span>字為焰鬘得迦明王。最勝三昧。</p>
<p>大明曰。</p>
<p class="dharani">唵<span class='note-inline'>(引)</span>曩謨<span class='note-inline'>(引)</span>沒馱達哩摩<span class='note-inline'>(二合)</span>僧祇毘藥<span class='note-inline'>(二合一)</span>薩哩嚩<span class='note-inline'>(二合)</span>沒馱<span class='note-inline'>(引)</span>毘<span class='note-inline'>(二)</span>僧窣覩<span class='note-inline'>(二合)</span>多<span class='note-inline'>(三)</span></p>
<p>先誦此明為歸命三寶。然後用一切寶杖。各各本明及本三昧。而作忿怒顧視。於剎那間一切所求皆悉成就。此是如來所化。</p>
<p>復次依法各誦本大明已。誦阿<span class='note-inline'>(上聲)</span>字作最勝焰鬘得迦明王。顧視為本三昧。後誦吽字所有息災增益敬愛句召調伏發遣等一切成就。</p>
<p>若持明人作息災法。先用唵字及本大明。後誦別大明。此是如來三昧。能息一切災難。若先誦大明後誦吽字及焰鬘得迦大明。此是如來相能作最上事。若敬愛法依大明本法。後誦莎賀字。能令諸天敬愛。行人欲求大富。當誦如來部大明。如是常作必得大富。若作增益法亦誦本大明。後誦吽字速得增益。若殺設覩嚕先誦吽字。後誦發吒字即能殺彼。若欲發遣先誦吽字。後誦本大明及發吒字。作祕密供養而能發遣。如是前曼拏羅四方四隅及中間。九處所有寶杖。雖以香花供養飲食出生。若不持誦大明。終不得成如是增益敬愛息災調伏殺冤等法。彼持明者了知祕密印法及曼拏羅等儀軌周足。不在擇日擇時占觀星曜。亦不假志持齋戒沐浴清淨等。自然成就滿一切願。若持明者發菩提心。以香花果子飲食等。隨力供養焰鬘得迦明王。誦彼心大明滿六箇月。隨意所求皆得成就。</p>
</div>
<div class='div-fen'><a id='mulu6' />
<p class='h1'>忿怒明王必隷多曩毘寶杖印曼拏羅祕密供養儀軌分第五</p><p>復次持明者。於夜分往尸陀林中。以屍灰畫四方曼拏羅作四門。上用綵帛為仰塵。懸拂鏡花鬘。復於八方安八髑髏。燃燈八盞。中畫半屍。屍上畫寶杖印。別畫一必隷多。此名必隷多曩毘曼拏羅。能作一切成就。時持明者依法出生供養。即誦大明一洛叉。令法精熟。以髑髏滿盛輸尼帝。獻寶杖印。持明者用赤檀塗身。潔淨已著赤色衣。以大明甲冑為自擁護。復用有辭辯勇猛精進者三人為同伴。於黑月八日。持明者止息諸根令心寂靜。與前三人同入必隷多曩毘曼拏羅。持明者安定而坐。以手結印誦此大明。或見種種魔境不得怯怖。竟夜持誦必得成就。降魔除冤最為第一。乃至難成之法速得成就。</p>
<p>復次持明人持焰鬘得迦大明已。即誦吽字及誦賀曩尾娑怖吒伴惹伴惹等大明。時持明者作忿怒相立如舞勢。經剎那間。能令山嶽及州城樓閣等。悉皆破壞。</p>
<p>復次持明者先誦吽字。次誦捺囉尾娑怖吒伴惹伴惹等大明。能破裂山河大地。及開阿蘇囉宮門。乃至一切所求皆得隨意。</p>
<p>復次先誦吽字。次誦鉢左尾特鑁娑輸沙野等大明。能枯涸流泉池沼。乃至江河大海。</p>
<p>復次先持吽字。次誦娑擔婆。能禁伏一切魔事。若誦兩遍能禁他軍。全無動用如壁畫人。</p>
<p>若先誦吽字次誦訥凌。能令設咄嚕惶亂。或與前二句同用所作皆成。若作忿怒相持誦。能令他軍自亂馳散。若先誦吽字次誦底瑟吒底瑟吒。此明能禁伏囉惹。若先誦吽次誦賀曩尾特鑁<span class='note-inline'>(二合)</span>婆娑摩囉野發吒等能滅他軍。若先誦吽字次誦朅朅佉呬佉呬等。能令他軍速自作亂。若先誦吽字次誦發吒吒訥凌<span class='note-inline'>(二合)</span>訥凌<span class='note-inline'>(二合)</span>酇酇訥凌<span class='note-inline'>(二合)</span>訥凌<span class='note-inline'>(二合)</span>如是此明能殺設咄嚕。</p>
<p>若先誦吽字次誦賀賀賀<span class='note-inline'>(引)</span>賀<span class='note-inline'>(引)</span>吠微多攞發吒若先誦吽字次誦賀賀賀<span class='note-inline'>(引)</span>賀<span class='note-inline'>(引)</span>等發吒。此二種明能成就世間一切之事。</p>
<p>若先誦吽吽次誦訥凌<span class='note-inline'>(二合)</span>訥凌<span class='note-inline'>(二合)</span>酇酇訥哩發吒。此明能一剎那間廣利世間。如是明王所說儀軌印法。修習精熟持誦之間。護持一切菩薩三昧。作一切事隨意成就。</p>
<p>復次持明者起首作成就法。先誦一洛叉令法精熟即便作法。若法未成。用前如來三昧及句召大明。後用頂禮大明及唵字已。復唵字為第一。阿<span class='note-inline'>(引)</span>字為第二。吽字為後句。如是誦忿怒明王大明句已。復誦吽字次誦唵字阿<span class='note-inline'>(引)</span>字。後誦吽字。如是誦已復誦如來大明。即密結印法誦大明一洛叉。能作一切成就。此是依法精熟儀則。若不成就當復依前法作。若不依法作。持明者自得破壞。</p>
<p>此最勝焰鬘得迦明王法印所在之處。彼持明者依法持誦。能成就一切事。乃至世間出世間能作成壞真實不虛。於七由旬外。能調伏魔冤及部多必隷多吠多拏等皆能破壞。乃至句召諸天息災除患殺設咄嚕。依此三昧心印儀軌具足。明王歡喜以大威勢。能令行人所作成就。此是焰鬘得迦最上大無畏明王心印。亦名寶杖印祕密法。</p>
</div>
<p class='juan'>佛說妙吉祥最勝根本大教經卷上</p>
</div><!-- end of div[@id='body'] -->
</body></html>