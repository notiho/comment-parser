<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>俱舍論實義疏</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu4' /><a id='mulu5' />阿毘達磨俱舍論實義疏<span class='corr'>卷第</span>二</p><p class="byline">尊者安惠造</p><p>論如有頌言：</p>

<div class="lg regular"><div class='lg-row'>諸佛出現樂，　演說正法樂，</div>
<div class='lg-row'>僧眾和合樂，　同修勇進樂。</div>
</div><p>論說：北俱盧洲衣重一兩，四天王眾天衣重半兩，三十三天衣重一銖，夜摩天衣重半銖，覩史多天衣重一銖中四分之一，樂變化天衣重一銖八分之一，他化自在天衣重一銖中十六分之一。已上。</p>
<p>色界天衣不可稱，彼界若有重，何言不可稱？色界諸天隨其身量所著衣服，如光皎淨故不可言。表色相今次當說。頌曰：</p>

<div class="lg regular"><div class='lg-row'>亂心無心等，　隨流淨不淨，</div>
<div class='lg-row'>大種所造性，　由此說無表。</div>
</div><p>六失惣說，頌云：</p>

<div class="lg regular"><div class='lg-row'>初闕相續及假是，　無心隨流表相雜，</div>
<div class='lg-row'>重置等言不簡別，　故此說中有六失。</div>
</div><p><span class='note-inline'>(此是眼耳鼻舌身意也說諸心)</span>。</p>
<p>六失中自異意故說。頌云：</p>

<div class="lg regular"><div class='lg-row'>作等餘心等，　及無心有記，</div>
<div class='lg-row'>無對所造性，　是名無表色。</div>
</div><p>云地與地界有何差別，論頌曰：</p>

<div class="lg regular"><div class='lg-row'>地謂顯形色，　隨世想立名，</div>
<div class='lg-row'>水火亦復然，　風即界亦爾。</div>
</div><p>論故義品中作如說：</p>

<div class="lg regular"><div class='lg-row'>趣求諸欲人，　常起於希望，</div>
<div class='lg-row'>諸欲若不遂，　惱壞如箭中<span class='note-inline'>(說六識)</span>。</div>
</div><p>當說論頌曰：</p>

<div class="lg regular"><div class='lg-row'>受領納隨觸，　想取像為體，</div>
<div class='lg-row'>四餘名行蘊，　如是受等三，</div>
<div class='lg-row'>及無表無為，　名法處法界。</div>
</div><p>三蘊七事，如有頌云：</p>

<div class="lg regular"><div class='lg-row'>三蘊與無表，　及三種無為，</div>
<div class='lg-row'>此法處所攝，　法界亦如是。</div>
</div><p>頌曰：</p>

<div class="lg regular"><div class='lg-row'>識為各了別，　此即名意處，</div>
<div class='lg-row'>及七界應知，　六識轉為意。</div>
</div><p>頌曰：</p>

<div class="lg regular"><div class='lg-row'>惣攝一切法，　由一蘊處界，</div>
<div class='lg-row'>攝自性非餘，　以離他性故。</div>
</div></div>
</div><!-- end of div[@id='body'] -->
</body></html>