<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>俱舍論實義疏</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='pin'>
<p class='juan'><a id='mulu8' /><a id='mulu9' />阿毘達磨俱舍論實義疏卷第四</p><p class="byline">尊者安惠造</p><p>一剎那，頌曰：</p>

<div class="lg regular"><div class='lg-row'>內五有熟養，　聲無異熟生，</div>
<div class='lg-row'>八無礙等流，　亦異熟生性，</div>
<div class='lg-row'>餘三實唯法，　剎那唯後三。</div>
</div><p>內五即是眼之五界。十八界中幾是見、幾非見？頌曰：</p>

<div class="lg regular"><div class='lg-row'>眼法界一分，　八種說名見，</div>
<div class='lg-row'>五識俱生惠，　非見不度故。</div>
<div class='lg-row'>眼見色同分，　非彼能依識，</div>
<div class='lg-row'>傳說不能觀，　被障諸色故。</div>
</div><p>論曰：眼全是見故。法界一分八種是見，餘皆非見。論：今當略辯此決定相。頌曰：</p>

<div class="lg regular"><div class='lg-row'>眼不下於身，　色識非上眼，</div>
<div class='lg-row'>色於識一切，　二於身亦然。</div>
<div class='lg-row'>如眼耳亦然，　次三皆自地，</div>
<div class='lg-row'>身識自下地，　意不定應知。</div>
</div><p>論：又經中說二十二根，謂眼根、耳根、鼻根、舌根、身根、意根、女根、男根、命根、樂根、苦根、喜根、憂根、捨根、信根、勤根、念根、定根、惠根、未知當知根、已知根、具知根。</p>
<p>釋曰：此是何經所說？謂有梵志名曰生測，來詣佛所，歡喜問訊，在一面坐，而白佛言：施設幾根攝諸根盡？佛言：我說二十二根攝諸根盡。若有遮此更說餘根，當知彼說有言無義。</p>
</div>
</div><!-- end of div[@id='body'] -->
</body></html>