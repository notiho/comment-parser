<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂勝初瑜伽普賢菩薩念誦法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1123
<p class='juan'><a id='mulu1' />金剛頂勝初瑜伽普賢菩薩念誦法一卷</p><p class="byline">開府儀同三司特進試鴻臚卿肅公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-jing'>
<div class="lg regular"><div class='lg-row'>歸命禮普賢　法界真如體</div>
<div class='lg-row'>我今依大教　金剛頂勝初</div>
<div class='lg-row'>略述修行儀　勝初金剛界</div>
<div class='lg-row'>海會諸聖眾　垂慈見加護</div>
<div class='lg-row'>利益修行者　是故結集之</div>
<div class='lg-row'>若欲求解脫　彼於阿闍梨</div>
<div class='lg-row'>求受於灌頂　若得許可已</div>
<div class='lg-row'>方依本教修　揀擇得勝處</div>
<div class='lg-row'>建立於輪壇　即當想自身</div>
<div class='lg-row'>同彼普賢體　色白如珂雪</div>
<div class='lg-row'>端坐入三昧　舌上想五股</div>
<div class='lg-row'>淨妙金剛杵　密誦此真言</div>
<div class='lg-row'>同一法界淨　即誦真言曰</div>
</div><p class="dharani">唵娑縛<span class='note-inline'>(二合)</span>婆嚩戍度含</p>

<div class="lg regular"><div class='lg-row'>由誦此真言　身器皆清淨</div>
<div class='lg-row'>即觀虛空佛　遍滿如胡麻</div>
<div class='lg-row'>則誦遍照明　歷然見諸佛</div>
<div class='lg-row'>觀佛真言曰</div>
</div><p class="dharani">欠<span class='note-inline'>(平)</span>嚩日囉<span class='note-inline'>(二合)</span>馱都</p>

<div class="lg regular"><div class='lg-row'>應滿普賢行　求成最正覺</div>
<div class='lg-row'>身心不動搖　定中禮諸佛</div>
<div class='lg-row'>即誦真言曰</div>
</div><p class="dharani">唵薩嚩怛他誐多波<span class='note-inline'>(引)</span>娜滿娜南迦嚕弭</p>

<div class="lg regular"><div class='lg-row'>本尊大印成　次結金剛掌</div>
<div class='lg-row'>竪合交初分　密言如是稱</div>
</div><p class="dharani">嚩日囒<span class='note-inline'>(二合引)</span>惹<span class='note-inline'>(引)</span>里</p>
<p class="lg-abnormal"><div class='lg-row'>便為金剛縛　其明如後陳</div>
</p><p class="dharani">嚩日囉<span class='note-inline'>(二合)</span>滿馱</p>
<p class="lg-abnormal"><div class='lg-row'>開縛摧拍心　應誦密言曰</div>
</p><p class="dharani">嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒<span class='note-inline'>(半音)</span></p>

<div class="lg regular"><div class='lg-row'>次前金剛縛　禪智檀慧開</div>
<div class='lg-row'>稱遍入真言　降臨每加護</div>
</div><p class="dharani">嚩日囉<span class='note-inline'>(二合引)</span>吠捨惡</p>

<div class="lg regular"><div class='lg-row'>不改次前契　禪智進力加</div>
<div class='lg-row'>是名三昧拳　真言如是誦</div>
</div><p class="dharani">嚩日囉<span class='note-inline'>(二合引)</span>母瑟知<span class='note-inline'>(二合)</span>[牟*含]</p>

<div class="lg regular"><div class='lg-row'>分彼拳作二　左慢右安心</div>
<div class='lg-row'>身語意金剛　形體依初觀</div>
<div class='lg-row'>同前縛為準　智與進力門</div>
<div class='lg-row'>禪逼於其中　祕密三昧契</div>
<div class='lg-row'>印心額喉頂　皆誦此真言</div>
</div><p class="dharani">素囉多薩怛鑁<span class='note-inline'>(三合)</span></p>

<div class="lg regular"><div class='lg-row'>金剛縛又陳　忍願成刀狀</div>
<div class='lg-row'>進力捻刀側　依初第一文</div>
<div class='lg-row'>禪押於智端　如結加趺勢</div>
<div class='lg-row'>印頂心當想　毘盧遮那佛</div>
<div class='lg-row'>儼然鮮白耀　誦此真言曰</div>
</div><p class="dharani">唵部<span class='note-inline'>(入)</span>欠<span class='note-inline'>(平)</span></p>

<div class="lg regular"><div class='lg-row'>次當印其額　應想阿閦鼙</div>
<div class='lg-row'>色青處於前　誦此密明句</div>
</div><p class="dharani">嚩日囉<span class='note-inline'>(二合)</span>薩怛嚩<span class='note-inline'>(二合)</span></p>

<div class="lg regular"><div class='lg-row'>次按於頂右　其名寶生尊</div>
<div class='lg-row'>黃色相端嚴　真言如是誦</div>
</div><p class="dharani">嚩日囉<span class='note-inline'>(二合)</span>囉怛那<span class='note-inline'>(二合)</span></p>

<div class="lg regular"><div class='lg-row'>舉置於頂後　無量壽如來</div>
<div class='lg-row'>色赤殊特儀　稱此真言曰</div>
</div><p class="dharani">嚩日囉<span class='note-inline'>(二合)</span>達磨</p>

<div class="lg regular"><div class='lg-row'>復至於頂左　不空成就尊</div>
<div class='lg-row'>綠色五佛周　稱此祕明句</div>
</div><p class="dharani">嚩日囉<span class='note-inline'>(二合)</span>羯磨</p>

<div class="lg regular"><div class='lg-row'>次作寶鬘印　灌頂以嚴身</div>
<div class='lg-row'>用二金剛拳　額前遂縈遶</div>
<div class='lg-row'>復分拳腦後　如前又繫鬘</div>
<div class='lg-row'>自檀慧徐開　以羽兩傍下</div>
<div class='lg-row'>若垂繒帶想　誦次後真言</div>
</div><p class="dharani">唵<span class='note-inline'>(一)</span>嚩日囉<span class='note-inline'>(二合)</span>麼攞避詵左<span class='note-inline'>(二)</span>滿<span class='note-inline'>(三)</span>[牟*含]<span class='note-inline'>(四)</span></p>

<div class="lg regular"><div class='lg-row'>定慧羽皆舒　俱拍契成就</div>
<div class='lg-row'>能悅一切聖　真言如是稱</div>
</div><p class="dharani">嚩日囉<span class='note-inline'>(二合)</span>覩使也<span class='note-inline'>(二合)</span>斛<span class='note-inline'>(引)</span></p>
<p class="lg-abnormal"><div class='lg-row'>金剛慢印明　默心誦一遍</div>
</p><p class="dharani">薩鑁矩嚕野他<span class='note-inline'>(引)</span>素<span class='note-inline'>(上)</span>欠<span class='note-inline'>(平)</span></p>

<div class="lg regular"><div class='lg-row'>復具明如上　金剛薩埵冠</div>
<div class='lg-row'>以五佛色身　安住相應印</div>
<div class='lg-row'>遍照薄伽梵　契住如來拳</div>
<div class='lg-row'>次陳阿閦鼙　定羽持衣角</div>
<div class='lg-row'>成拳按心上　慧觸地如儀</div>
<div class='lg-row'>施願寶生尊　智掌仰當乳</div>
<div class='lg-row'>無量光勝印　定拳慢執蓮</div>
<div class='lg-row'>慧拳似敷華　又如無動佛</div>
<div class='lg-row'>智羽三幡相　如拔濟有情</div>
<div class='lg-row'>揚掌於乳傍　不空成就印</div>
<div class='lg-row'>又作金剛縛　開掌禪智合</div>
<div class='lg-row'>檀慧直如峯　忍願入於掌</div>
<div class='lg-row'>相合如箭狀　印心額及喉</div>
<div class='lg-row'>於頂亦如之　皆用心密語</div>
</div><p class="dharani">[合*牛]</p>
<p class="lg-abnormal"><div class='lg-row'>便捧其香水　稱後閼伽明</div>
</p><p class="dharani">跛囉摩素<span class='note-inline'>(上)</span>佉<span class='note-inline'>(引)</span>捨野<span class='note-inline'>(一)</span>娑攞里多<span class='note-inline'>(二)</span>尾邏<span class='note-inline'>(引)</span>娑曩弭帶囉曩<span class='note-inline'>(二合)</span>麼<span class='note-inline'>(引)</span>弭婆誐鑁擔<span class='note-inline'>(三)</span>弱[合*牛][牟*含]斛<span class='note-inline'>(四)</span>呬呬呬呬<span class='note-inline'>(五)</span>鉢囉<span class='note-inline'>(二合)</span>底<span class='note-inline'>(引)</span>車<span class='note-inline'>(上六)</span>矩素<span class='note-inline'>(上)</span>滿<span class='note-inline'>(引)</span>惹里哩曩<span class='note-inline'>(二合引)</span>他<span class='note-inline'>(七)</span></p>

<div class="lg regular"><div class='lg-row'>近額奉獻之　如儀浴眾聖</div>
<div class='lg-row'>依前觀滿月　皓白現壇中</div>
<div class='lg-row'>大聖處於間　契住金剛慢</div>
<div class='lg-row'>復陳四尊位　眼箭在其前</div>
<div class='lg-row'>色赤衣服然　冠鬘以嚴飾</div>
<div class='lg-row'>二羽彎弓矢　瞻矚薩埵儀</div>
<div class='lg-row'>計里計羅尊　色白居其右</div>
<div class='lg-row'>金剛拳二羽　交抱三昧耶</div>
<div class='lg-row'>於後愛為名　形服皆青色</div>
<div class='lg-row'>二拳竪慧臂　肘以定羽承</div>
<div class='lg-row'>共執摩竭幢　於左名為慢</div>
<div class='lg-row'>色黃拳在胯　向左小低頭</div>
<div class='lg-row'>羯摩印真言　加持諦安立</div>
<div class='lg-row'>大聖金剛慢　應誦心密言</div>
</div><p class="dharani">[合*牛]</p>

<div class="lg regular"><div class='lg-row'>諸尊次復陳　自眼箭為始</div>
<div class='lg-row'>二拳各堅固　彎弓放箭儀</div>
<div class='lg-row'>密契相已成　祕明如後誦</div>
</div><p class="dharani">弱<span class='note-inline'>(一)</span>嚩日囉<span class='note-inline'>(二合)</span>地哩<span class='note-inline'>(二合)</span>瑟知<span class='note-inline'>(二合二)</span>娑<span class='note-inline'>(去引)</span>野計<span class='note-inline'>(三)</span>麼吒<span class='note-inline'>(半音四)</span></p>

<div class="lg regular"><div class='lg-row'>準前拳二羽　交臂抱於胸</div>
<div class='lg-row'>計里計羅尊　當誦此後句</div>
</div><p class="dharani">[合*牛]<span class='note-inline'>(一)</span>嚩日囉<span class='note-inline'>(二合)</span>計利吉麗<span class='note-inline'>(二)</span>[合*牛]<span class='note-inline'>(三)</span></p>

<div class="lg regular"><div class='lg-row'>又改次前印　慧臂直如幢</div>
<div class='lg-row'>定拳承肘間　誦明名愛契</div>
</div><p class="dharani">[牟*含]<span class='note-inline'>(一)</span>嚩日哩<span class='note-inline'>(二合)</span>儞<span class='note-inline'>(二)</span>娑麼<span class='note-inline'>(二合)</span>囉<span class='note-inline'>(三)</span>囉吒<span class='note-inline'>(半音四)</span></p>

<div class="lg regular"><div class='lg-row'>二拳各居胯　以頭向左傾</div>
<div class='lg-row'>慢契相遂成　真言如後誦</div>
</div><p class="dharani">斛<span class='note-inline'>(一)</span>嚩日囉<span class='note-inline'>(二合)</span>迦<span class='note-inline'>(引)</span>冥濕嚩<span class='note-inline'>(二合)</span>哩<span class='note-inline'>(二)</span>怛㘕<span class='note-inline'>(二合引三)</span></p>

<div class="lg regular"><div class='lg-row'>次陳內供養　初起東南隅</div>
<div class='lg-row'>捧華形服白　金剛妙適悅</div>
<div class='lg-row'>金剛適悅性　色黑執香爐</div>
<div class='lg-row'>金剛眼獻燈　色赤嚴飾爾</div>
<div class='lg-row'>末為塗香位　金剛大吉祥</div>
<div class='lg-row'>形質皆以黃　次陳其契相</div>
<div class='lg-row'>俱先二拳舞　如儀遂結成</div>
<div class='lg-row'>以二金剛拳　相並上擲散</div>
<div class='lg-row'>想妙華供養　真言如後稱</div>
</div><p class="dharani">系<span class='note-inline'>(一)</span>嚩日囉<span class='note-inline'>(二合引二)</span>囉底<span class='note-inline'>(三)</span></p>

<div class="lg regular"><div class='lg-row'>並拳乃下擲　念焚香雲海</div>
<div class='lg-row'>普遍於一切　誦如後真言</div>
</div><p class="dharani">摩訶<span class='note-inline'>(引)</span>囉多嚩日囉<span class='note-inline'>(二合一)</span>斛<span class='note-inline'>(二)</span></p>

<div class="lg regular"><div class='lg-row'>二拳禪智合　如燈應運想</div>
<div class='lg-row'>廣施為佛事　密言如是稱</div>
</div><p class="dharani">唵<span class='note-inline'>(一)</span>嚩日囉<span class='note-inline'>(二合二)</span>路<span class='note-inline'>(引)</span>者寧<span class='note-inline'>(三)</span></p>

<div class="lg regular"><div class='lg-row'>並覆其二拳　依胸兩向散</div>
<div class='lg-row'>若妙塗香勢　當誦此真言</div>
</div><p class="dharani">摩訶<span class='note-inline'>(引)</span>室唎<span class='note-inline'>(二合一)</span>嚩日哩<span class='note-inline'>(二合二)</span>呬<span class='note-inline'>(三)</span></p>

<div class="lg regular"><div class='lg-row'>外供養諸尊　四隅又存想</div>
<div class='lg-row'>東南名嬉戲　二拳以當心</div>
<div class='lg-row'>笑處於西南　二羽口傍散</div>
<div class='lg-row'>歌居於西北　彈執其箜篌</div>
<div class='lg-row'>東北舞為名　如儀旋轉勢</div>
<div class='lg-row'>形服皆金色　真言契又陳</div>
<div class='lg-row'>覆並於二拳　繞心應右轉</div>
<div class='lg-row'>是名嬉戲印　其名如後稱</div>
</div><p class="dharani">系囉底嚩日囉<span class='note-inline'>(二合一)</span>尾邏<span class='note-inline'>(引)</span>賜儞<span class='note-inline'>(二)</span>怛囉<span class='note-inline'>(二合)</span>吒<span class='note-inline'>(半音)</span></p>

<div class="lg regular"><div class='lg-row'>如前印口傍　自檀慧徐散</div>
<div class='lg-row'>揚掌極舒臂　含笑誦真言</div>
</div><p class="dharani">系囉底嚩日囉<span class='note-inline'>(二合一)</span>賀<span class='note-inline'>(引)</span>細<span class='note-inline'>(三)</span>娑訶<span class='note-inline'>(三)</span></p>

<div class="lg regular"><div class='lg-row'>定臂如箜篌　改進力微屈</div>
<div class='lg-row'>慧羽彈弦勢　為歌誦其明</div>
</div><p class="dharani">系囉底嚩日囉<span class='note-inline'>(二合一)</span>擬<span class='note-inline'>(引)</span>諦<span class='note-inline'>(二)</span>諦諦<span class='note-inline'>(三)</span></p>

<div class="lg regular"><div class='lg-row'>二拳舞於心　頂上合便散</div>
<div class='lg-row'>其名舞契相　真言句遂陳</div>
</div><p class="dharani">系囉底嚩日囉<span class='note-inline'>(二合一)</span>儞哩<span class='note-inline'>(二合)</span>諦<span class='note-inline'>(二)</span>吠波吠波<span class='note-inline'>(三)</span></p>

<div class="lg regular"><div class='lg-row'>四承旨居門　形儀復當演</div>
<div class='lg-row'>初持鉤青色　嚴麗處於間</div>
<div class='lg-row'>南携索皆黃　西執鎖尚赤</div>
<div class='lg-row'>其北名為磬　具綠色冠鬘</div>
<div class='lg-row'>祕契及真言　復次今當設</div>
<div class='lg-row'>二拳背應逼　檀慧反相鉤</div>
<div class='lg-row'>進力皆極舒　又稍屈進度</div>
<div class='lg-row'>微招是鉤契　其明如後稱</div>
</div><p class="dharani">嚩日[口*朗]<span class='note-inline'>(二合引)</span>矩勢<span class='note-inline'>(一)</span>弱<span class='note-inline'>(二)</span></p>

<div class="lg regular"><div class='lg-row'>前印進力交　反以頭相挂</div>
<div class='lg-row'>其中如環索　稱誦後真言</div>
</div><p class="dharani">嚩日囉<span class='note-inline'>(二合)</span>播<span class='note-inline'>(引)</span>勢<span class='note-inline'>(一)</span>[合*牛]<span class='note-inline'>(二)</span></p>

<div class="lg regular"><div class='lg-row'>改進力相鉤　開拳背交臂</div>
<div class='lg-row'>遂名鎖契成　密言如是稱</div>
</div><p class="dharani">嚩日囉<span class='note-inline'>(二合)</span>餉迦麗<span class='note-inline'>(一)</span>[牟*含]</p>
<p class="lg-abnormal"><div class='lg-row'>如鎖背相著　動搖磬明曰</div>
</p><p class="dharani">嚩日囉<span class='note-inline'>(二合)</span>健[齒*來]<span class='note-inline'>(一)</span>斛<span class='note-inline'>(二)</span></p>

<div class="lg regular"><div class='lg-row'>大聖所嚴飾　華座及衣服</div>
<div class='lg-row'>并餘見前尊　其色隨身相</div>
<div class='lg-row'>殊形具眾德　首戴五佛冠</div>
<div class='lg-row'>將建曼荼羅　諸位先存想</div>
<div class='lg-row'>月輪圓明現　其中觀念之</div>
<div class='lg-row'>半跏面本尊　適悅目瞻仰</div>
<div class='lg-row'>又宣三昧印　本尊前所陳</div>
<div class='lg-row'>彼契及真言　如儀勿差謬</div>
<div class='lg-row'>餘尊次當設　亦眼箭為初</div>
<div class='lg-row'>准彼所護身　大樂隨心印</div>
<div class='lg-row'>極屈其進力　初分背相著</div>
<div class='lg-row'>禪智並押之　契相當成就</div>
<div class='lg-row'>以禪押於智　深交印乃成</div>
<div class='lg-row'>名計里計羅　次陳摩竭相</div>
<div class='lg-row'>進鉤於願度　力握其忍端</div>
<div class='lg-row'>戒方舒成針　檀慧合而直</div>
<div class='lg-row'>禪智自相並　各押進力傍</div>
<div class='lg-row'>愛契相已成　不改次前印</div>
<div class='lg-row'>從外觸其股　先右左亦然</div>
<div class='lg-row'>內供養又明　側捩金剛掌</div>
<div class='lg-row'>上擲為華印　下散成燒香</div>
<div class='lg-row'>禪智逼為燈　塗香依胸啟</div>
<div class='lg-row'>嬉戲旋轉禮　笑契近口傍</div>
<div class='lg-row'>自檀慧徐開　又結其歌印</div>
<div class='lg-row'>改力度微屈　進虛撥於間</div>
<div class='lg-row'>定羽佉吒迦　慧作三幡相</div>
<div class='lg-row'>當心乃旋舞　八供養已周</div>
<div class='lg-row'>次結金剛縛　改進力微屈</div>
<div class='lg-row'>徐招是鉤契　從縛索當生</div>
<div class='lg-row'>禪度智力間　印成又為鎖</div>
<div class='lg-row'>環進禪智力　捻已便相鉤</div>
<div class='lg-row'>又作堅固縛　禪智戒方下</div>
<div class='lg-row'>當胸遂搖動　為磬四攝成</div>
<div class='lg-row'>三昧耶真言　同前羯磨句</div>
<div class='lg-row'>金剛薩埵位　及行者所居</div>
<div class='lg-row'>皆有十六尊　圍遶端嚴住</div>
<div class='lg-row'>又誦次所陳　最勝真實讚</div>
<div class='lg-row'>能纔稱念故　速令悉地圓</div>
</div><p class="dharani">摩訶<span class='note-inline'>(引)</span>素<span class='note-inline'>(上)</span>佉<span class='note-inline'>(一)</span>摩訶<span class='note-inline'>(引)</span>囉<span class='note-inline'>(引)</span>誐<span class='note-inline'>(二)</span>摩訶<span class='note-inline'>(引)</span>嚩日囉<span class='note-inline'>(二合三)</span>摩訶<span class='note-inline'>(引)</span>馱那<span class='note-inline'>(四)</span>摩訶<span class='note-inline'>(引)</span>枳孃<span class='note-inline'>(二合)</span>那<span class='note-inline'>(五)</span>摩訶<span class='note-inline'>(引)</span>羯摩<span class='note-inline'>(六)</span>嚩日嚩<span class='note-inline'>(二合)</span>薩怛嚩<span class='note-inline'>(二合引)</span>儞也<span class='note-inline'>(二合)</span>悉地野<span class='note-inline'>(二合)</span>冥<span class='note-inline'>(七)</span></p>

<div class="lg regular"><div class='lg-row'>誦讚聲畢已　觀念本所尊</div>
<div class='lg-row'>身心不散亂　捧戴於珠鬘</div>
<div class='lg-row'>當心以加持　而誦真言曰</div>
</div><p class="dharani">唵嚩日囉<span class='note-inline'>(二合)</span>虞呬也<span class='note-inline'>(二合)</span>惹波三摩曳吽</p>

<div class="lg regular"><div class='lg-row'>次誦本所尊　持珠住等引</div>
<div class='lg-row'>不極動舌端　脣齒二俱合</div>
<div class='lg-row'>金剛語離聲　分明觀相好</div>
<div class='lg-row'>四時不令間　百千已為限</div>
<div class='lg-row'>或復過於是　真言如是稱</div>
</div><p class="dharani">唵嚩日囉<span class='note-inline'>(二合)</span>薩怛嚩<span class='note-inline'>(二合)</span>惡</p>

<div class="lg regular"><div class='lg-row'>念誦分限畢　捧珠發大願</div>
<div class='lg-row'>即結根本印　誦本明七遍</div>
<div class='lg-row'>復修八供養　以妙聲誦讚</div>
<div class='lg-row'>捧獻閼伽水　解界及諸印</div>
<div class='lg-row'>即結三昧拳　一誦而掣開</div>
<div class='lg-row'>次結羯摩拏　三誦三開手</div>
<div class='lg-row'>彼彼所生印　一一自當解</div>
<div class='lg-row'>即誦真言曰</div>
</div><p class="dharani">唵嚩日囉<span class='note-inline'>(二合)</span>穆</p>

<div class="lg regular"><div class='lg-row'>次結奉送印　二羽金剛縛</div>
<div class='lg-row'>忍願竪如針　誦已而上擲</div>
<div class='lg-row'>而誦真言曰</div>
</div><p class="dharani">唵訖哩<span class='note-inline'>(二合)</span>覩嚩薩嚩薩怛嚩<span class='note-inline'>(二合)</span>囉他<span class='note-inline'>(二合)</span>悉地娜多野他努誐櫱車特梵<span class='note-inline'>(二合)</span>勃馱尾灑鹽布那囉誐摩那野覩唵嚩日囉<span class='note-inline'>(二合)</span>薩怛嚩<span class='note-inline'>(二合)</span>穆</p>

<div class="lg regular"><div class='lg-row'>次當結寶印　二羽金剛縛</div>
<div class='lg-row'>進力如寶形　禪智亦復爾</div>
<div class='lg-row'>印相從心起　置於灌頂處</div>
<div class='lg-row'>分手如繫鬘　亦成甲冑印</div>
<div class='lg-row'>真言如是稱</div>
</div><p class="dharani">唵嚩日囉<span class='note-inline'>(二合)</span>囉怛那<span class='note-inline'>(二合)</span>毘詵者[牟*含]薩嚩母捺囉<span class='note-inline'>(二合)</span>咩捺哩<span class='note-inline'>(二合)</span>穉矩嚕嚩囉迦嚩制那</p>
<p class="dharani">[口*梵]</p>

<div class="lg regular"><div class='lg-row'>加持被甲已　齊掌而三拍</div>
<div class='lg-row'>令聖眾歡喜　以此真言印</div>
<div class='lg-row'>解縛得歡喜　而誦真言曰</div>
</div><p class="dharani">唵嚩日囉<span class='note-inline'>(二合)</span>覩瑟也<span class='note-inline'>(二合)</span>斛<span class='note-inline'>(引)</span></p>

<div class="lg regular"><div class='lg-row'>奉送聖眾已　自作加持竟</div>
<div class='lg-row'>便出於道場　任意自經行</div>
<div class='lg-row'>轉讀大乘典　調息自身心</div>
<div class='lg-row'>心常想本尊　仁者應遵奉</div>
</div>
<p class='juan'>金剛頂勝初瑜伽普賢菩薩念誦法一卷</p></div>
</div><!-- end of div[@id='body'] -->
</body></html>