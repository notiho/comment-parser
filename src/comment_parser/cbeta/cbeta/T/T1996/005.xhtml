<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>明覺禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu39' />明覺禪師祖英集卷第五</p><p class="byline">參學小師文政編</p>
<div class='div-other'><p>師之形言也。且異乎陽春白雪碧雲清風者也。夫大圭不琢貴乎天真。至言不文尚於理實。乃世之衡鑑。豈智識而擬議哉。師自戾止翠峯雪竇。或先德言句淵密。師因而頌之。或感興懷別貽贈之作。固亦多矣。其有好道者。並錄而囊之。一日總緝成二百二十首。乃寫呈師。師曰。余偶興而作。寧存于本。不許行焉。禪者應曰。乃祖闈千載之芳烈也。勿輕舍諸。師察其慤志勉。弗獲已抑而從之。文政幸侍座机。輒述序引。用識歲時。炎宋天聖十年孟陬月。文政謹序。</p>
</div>
<div class='div-other'><a id='mulu40' />
<p class='h1'>偈頌</p>
<div class='div-other'><a id='mulu41' />
<p class='h2'>送寶相長老<span class='note-inline'>(并序)</span></p><p>大師歡禪德。將赴丹丘辟命光闡宗乘。蓋時應必行。固不可抑留者也。且撫會之作肇曠絕之道。雖一凝一流一彼一此又何間然。率織蕪辭。以代贐別。</p>
<p style="margin-left:0em;text-indent:0em;" class="lg-abnormal"><div class='lg-row'>奧域靈區存物外。　獨標台嶺為絕概。　掩勝潛奇列作屏。</div>
<div class='lg-row'>堆青寫碧深如黛。　彤霞暖影生巖壁。</div>
<div class='lg-row'>香桂茂陰籠蘇石。　赤松子也浪虛閑。　白道猷兮大輕擲。</div>
<div class='lg-row'>曹溪有叟歸其中。　風從虎兮雲從龍。</div>
<div class='lg-row'>乘興正值二三月。　坐斷還依千萬峯。　華飛飛日遲遲。</div>
<div class='lg-row'>清飈[颱-台+弗][颱-台+弗]吹無時。　玲瓏八面自回合。</div>
<div class='lg-row'>峭峻一方誰敢窺。　窺來須得乾坤眼。　照古騰今謂非間。</div>
<div class='lg-row'>若能此去副全提。　開發人天有何限。</div>
</p></div>
<div class='div-other'><a id='mulu42' />
<p class='h2'>送法海長老</p><p style="margin-left:0em;text-indent:0em;" class="lg-abnormal"><div class='lg-row'>常愛裴相國式芳塵。　斷際高風慕要倫。　擬欲事師為弟子。</div>
<div class='lg-row'>不知將法付何人。　常愛李相國垂列星。</div>
<div class='lg-row'>藥嶠深源宅性靈。　我來問道無餘說。</div>
<div class='lg-row'>雲在青天水在瓶。　緬想當時二台輔。　出鎮藩維訪諸祖。</div>
<div class='lg-row'>寥寥浮幻輕百年。　落落宏規照千古。</div>
<div class='lg-row'>今聞仙都賢太守。　入政褰帷聲浩浩。　英佐一一分化條。</div>
<div class='lg-row'>文經武緯亦難討。　遠遠牋函飛乳峯。</div>
<div class='lg-row'>選開士兮恢吾宗。　覿夜光非震滄海。　<span class='corr'>聆</span>正音豈玩焦桐。</div>
<div class='lg-row'>徒誇麟龍自西自東。　應排罔象得象。</div>
<div class='lg-row'>必須覺雄讓雄。　今既塞請還也奇別。</div>
<div class='lg-row'>茫茫普熱紛紛下雪。　倒流四河載發枯枿。　卷舒立方外乾坤。</div>
<div class='lg-row'>縱橫掛域中日月。　黃頭碧眼。</div>
<div class='lg-row'>知未知去去。　憑誰繼清絕。</div>
</p></div>
<div class='div-other'><a id='mulu43' />
<p class='h2'>送文政禪者</p><p style="margin-left:0em;text-indent:0em;" class="lg-abnormal"><div class='lg-row'>古有焦桐音。　聽寡不在彈。　古有陽春曲。　和寡不在言。</div>
<div class='lg-row'>言兮牙齒寒。　未極離微根。　彈兮歲月闌。</div>
<div class='lg-row'>未盡昇沈源。　少林幾坐華木落。　庾嶺獨行天地寬。</div>
<div class='lg-row'>因笑仲尼溫伯雪。　傾蓋同途不同轍。</div>
<div class='lg-row'>麟兮鳳兮安可論。　許兮巢兮復何說。　秋光澄澄蟾印水。</div>
<div class='lg-row'>秋風蕭蕭葉初墜。　送君高蹈誰不知。</div>
<div class='lg-row'>如曰不知則為貴。</div>
</p></div>
<div class='div-other'><a id='mulu44' />
<p class='h2'>送昭敏首座</p><p style="margin-left:0em;text-indent:0em;" class="lg-abnormal"><div class='lg-row'>君不見。　鷲峯勝集百萬。　茫茫等閑過。　壞衲之外皆清墮。</div>
<div class='lg-row'>君又不見。　熊嶺孤運歲月。　索索艱難生。</div>
<div class='lg-row'>深雪之中有一箇。　宛轉流落千餘年。　危分嶮布空平闐。</div>
<div class='lg-row'>辯龍蛇兮眼何正。　擒虎兕兮機不全。</div>
<div class='lg-row'>石窓四顧滄溟窄。　寥寥不許白雲白。</div>
<div class='lg-row'>掣斷金鎖天麒麟。　高舉鐵鞭擊三百。　猶輕舍爭知也。</div>
<div class='lg-row'>別有七星光鬪射。　風前把欲贈行人。</div>
<div class='lg-row'>將報不平繞天下。</div>
</p></div>
<div class='div-other'><a id='mulu45' />
<p class='h2'>送知白禪者</p>
<div class="lg regular" style="margin-left:0em;"><div class='lg-row'>松不直棘不曲。　誰笑卞和三獻玉。　經天緯地太無端。</div>
<div class='lg-row'>邁古超今亦輕觸。　靡覉束何必云。　素範還還真規復復。</div>
<div class='lg-row'>栴檀葉落香風清。　千里萬里長相逐。</div>
</div></div>
<div class='div-other'><a id='mulu46' />
<p class='h2'>送勝因長老</p><p style="margin-left:0em;text-indent:0em;" class="lg-abnormal"><div class='lg-row'>黃梅散席三百載。　續焰聯芳事空在。　宗兮派兮生異端。</div>
<div class='lg-row'>華兮葉兮太煩碎。　韶陽間出多慷慨。</div>
<div class='lg-row'>權要雄雄曾絕待。　曲木據位知幾何。　利刀剪却令人愛。</div>
<div class='lg-row'>近還有箇披老衲。　楚甸橫身風颯颯。</div>
<div class='lg-row'>鐵作一尋非等閑。　壁立千仞須摧踏。　報君知江南江北徒纍纍。</div>
<div class='lg-row'>鼇轉海運兮纖麟片甲。</div>
<div class='lg-row'>雷奔電驅兮寸毫尺氂。　斯言勿謂存規矩。</div>
<div class='lg-row'>平不留兮險非取。　周行獨立如便休。　誰振宏綱照千古。</div>
</p></div>
<div class='div-other'><a id='mulu47' />
<p class='h2'>送重郜禪者</p><p style="margin-left:0em;text-indent:0em;" class="lg-abnormal"><div class='lg-row'>春雨如膏春雲如鶴。　忽此忽彼乍休乍作。　枯荄離離維風太遲。</div>
<div class='lg-row'>幽石片片遼空亦危。　一華開五葉兮不相似。</div>
<div class='lg-row'>獨孤明夸還自知。　還自知。</div>
<div class='lg-row'>歷魏遊梁徒爾為。</div>
</p></div>
<div class='div-other'><a id='mulu48' />
<p class='h2'>送僧歸靈隱<span class='note-inline'>(因矚白雲無覉)</span></p><p style="margin-left:0em;text-indent:0em;" class="lg-abnormal"><div class='lg-row'>白雲無覉冷淡清奇。　雪格未可鶴態還卑。　垂天沃日兮似結不結。</div>
<div class='lg-row'>為雨從龍夸後期必期。</div>
<div class='lg-row'>噫悠悠忽爾春風吹。　南北東西唯我知。　誰知。菡萏峯前布影時。</div>
</p></div>
<div class='div-other'><a id='mulu49' />
<p class='h2'>送僧之石梁</p><p style="margin-left:0em;text-indent:0em;" class="lg-abnormal"><div class='lg-row'>萬卉流芳不知春力。　巖畔㵎底蹙紅皺碧。　乘興復誰同。</div>
<div class='lg-row'>孤蹤遠讎敵。　君不見。　五百聖者導雄機。</div>
<div class='lg-row'>靈峯晦育深無極。　寒山老寒山老隨沈跡。</div>
<div class='lg-row'>迢迢此去須尋覓。　華落華開獨望時。　記取白雲抱幽石。</div>
</p></div>
<div class='div-other'><a id='mulu50' />
<p class='h2'>送師旻禪者</p><p style="margin-left:0em;text-indent:0em;" class="lg-abnormal"><div class='lg-row'>深巖寂寂披蘭芷。　碧霧紅霞映流水。　空生別我期未期。</div>
<div class='lg-row'>絕域殊方擬輕擬。　堪笑歸嶺南奔馳。</div>
<div class='lg-row'>何鄙彼危急亂拋下。　盡云提不起。　伊予本自不將來。</div>
<div class='lg-row'>相送奚憑掛唇齒。　旻禪客旻禪客師子子。</div>
<div class='lg-row'>應須落落存終始。　君不見。　古人有言兮。</div>
<div class='lg-row'>撲碎驪龍明月珠。　大丈夫到如此。　行行不用頻彈指。</div>
</p></div>
<div class='div-other'><a id='mulu51' />
<p class='h2'>寄白雲長老</p><p style="margin-left:0em;text-indent:0em;" class="lg-abnormal"><div class='lg-row'>八紘雲靜明寥沈。　夜永松堂對寒月。　凋殘片葉墜虛庭。</div>
<div class='lg-row'>冷寂何人立深雪。　因憶錢唐郜禪者。</div>
<div class='lg-row'>十載巖栖曾未下。　分飛誰謂絕相同。　遠念冥冥欲奚寫。</div>
<div class='lg-row'>忽聞赴請之仙都。　聲光藹藹登清途。</div>
<div class='lg-row'>孰云天驥驟方外。　自笑大鵬離海隅。</div>
<div class='lg-row'>乾坤窄。　乾坤窄。　湛盧潛射斗牛白。　茫茫無限未歸人。</div>
<div class='lg-row'>到必為時除點額。</div>
</p></div>
<div class='div-other'><a id='mulu52' />
<p class='h2'>送智遷首座</p><p style="margin-left:0em;text-indent:0em;" class="lg-abnormal"><div class='lg-row'>雲蘿杳杳藏巖曲。　碧疊清飛冷相促。　瘦藤輕衲休便休。</div>
<div class='lg-row'>短焰殘芳續何續。　禪家本自冥覉絆。</div>
<div class='lg-row'>洲渚園林曾不憚。　十影神駒立海涯。　五色祥麟步天岸。</div>
<div class='lg-row'>君看取君看取。　匝地茫茫有誰舉。</div>
<div class='lg-row'>瓴甋頻磨如未回。　為吾深憶盧公語。</div>
</p></div>
<div class='div-other'><a id='mulu53' />
<p class='h2'>送善暹首座</p><p style="margin-left:0em;text-indent:0em;" class="lg-abnormal"><div class='lg-row'>名之基實之蒂。　深兮固兮宛相繼。　古之名也在希聲。</div>
<div class='lg-row'>今之實也同浮瞖。　子州善卷之流也。</div>
<div class='lg-row'>堯驅舜馳讓無暇。　歸去來兮歸不歸。　到頭未出冥冥者。</div>
<div class='lg-row'>吾徒孰謂標奇絕。　動靜憑君試甄別。</div>
<div class='lg-row'>葉零零兮秋暮半凋。　華片片兮春暖齊發。</div>
<div class='lg-row'>暹禪老。　暹禪老。　意曾高曠排沽待忽致譏褒。</div>
<div class='lg-row'>天人列請兮屢輕笑。　祖佛位卑兮還擬逃。　我恐逃之逃不得。</div>
<div class='lg-row'>大方無外皆充塞。　茫茫擾擾知何極。</div>
<div class='lg-row'>八面香風惹衣裓。</div>
</p></div>
<div class='div-other'><a id='mulu54' />
<p class='h2'>送僧</p><p style="margin-left:0em;text-indent:0em;" class="lg-abnormal"><div class='lg-row'>吳山碧。　楚江碧。　吳楚悠悠興何極。　一尋寒木自為隣。</div>
<div class='lg-row'>三事秋雲更誰識。　乾坤不是無知己。</div>
<div class='lg-row'>玉石休云辯真偽。　待時沽譽漫淪生。　晦跡韜光亦何意。</div>
<div class='lg-row'>春風急。　春風急。　八駿奔馳追不及。</div>
<div class='lg-row'>南北東西把定時。　為君直上孤峯立<span class='note-inline'>(觀氣分枝非獨古有誠之言也)</span>。</div>
</p></div>
<div class='div-other'><a id='mulu55' />
<p class='h2'>頌藥山師子話送僧</p><p style="margin-left:0em;text-indent:0em;" class="lg-abnormal"><div class='lg-row'>斥愬金毛師子子。　栴檀林下青莎裏。　置也置也威自全。</div>
<div class='lg-row'>一出六出眉剔起。　非擬擬知幾幾。</div>
<div class='lg-row'>星流不問三千里。　天外風清哮吼時。　為君吸盡西江水<span class='note-inline'>(咄)</span>。</div>
</p></div>
<div class='div-other'><a id='mulu56' />
<p class='h2'>送秀大師</p><p style="margin-left:0em;text-indent:0em;" class="lg-abnormal"><div class='lg-row'>巖竇宵寒擁山帔。　月高古木霜禽睡。　西庵禪者來扣門。</div>
<div class='lg-row'>別我凌晨下層翠。　欲留不可留。　寫意不及意。</div>
<div class='lg-row'>屈眴迢迢安足云。　華偈聯聯太容易。</div>
<div class='lg-row'>君不見。　劉陽叟絕希冀。　送人只道無他事。</div>
<div class='lg-row'>行行會有知音知。　何必清風動天地。</div>
</p></div>
<div class='div-other'><a id='mulu57' />
<p class='h2'>送廣華嚴歸鷲峯</p><p style="margin-left:0em;text-indent:0em;" class="lg-abnormal"><div class='lg-row'>海山孤僻非蓬島。　霧冷雲深松桂老。　有客凝冬何太高。</div>
<div class='lg-row'>巨野宵征苦相討。　巖房杳杳凌寒空。</div>
<div class='lg-row'>氷霜落落分譚叢。　誰云百城沈古月。　自笑八面生清風。</div>
<div class='lg-row'>俄然別我還歸去。　惠理之徒望回馭。</div>
<div class='lg-row'>重重無盡樓閣門。　到必為時略輕據。</div>
</p></div>
<div class='div-other'><a id='mulu58' />
<p class='h2'>送遠塵禪者</p><p style="margin-left:0em;text-indent:0em;" class="lg-abnormal"><div class='lg-row'>衲卷殘雲風高絕隣。　倚天照雪堪抗要津。　八紘極目兮春山若黛。</div>
<div class='lg-row'>九野縱步兮汀草如茵。</div>
<div class='lg-row'>三十四老未輕識。　凜然方外奚相親。</div>
</p></div>
<div class='div-other'><a id='mulu59' />
<p class='h2'>送德隆山主</p><p style="margin-left:0em;text-indent:0em;" class="lg-abnormal"><div class='lg-row'>霜葉凋殘巖風凜寒。　彼之禪老忽下崇巒。　衲有雲兮曾卷未卷。</div>
<div class='lg-row'>琴無絃分解彈不彈。　迢迢既行宜聽斯語。</div>
<div class='lg-row'>明闇路岐生死洲渚。　而今而後知不知。</div>
<div class='lg-row'>頹綱委地憑誰舉。</div>
</p></div>
<div class='div-other'><a id='mulu60' />
<p class='h2'>送澄禪者</p><p style="margin-left:0em;text-indent:0em;" class="lg-abnormal"><div class='lg-row'>春色依依襲爾原草。　春風浩浩拂我窓牖。　念此分飛贈無瓊玖。</div>
<div class='lg-row'>片片亂飄巖上梅。　條條縱舞溪邊柳。</div>
<div class='lg-row'>澄禪澄禪聽斯言。　古也今也行路難。</div>
<div class='lg-row'>知之者石火星流未急。　不知者龍驥步驟曾寬。</div>
<div class='lg-row'>看看。孰云平地起波瀾。</div>
</p></div>
<div class='div-other'><a id='mulu61' />
<p class='h2'>送惠儔禪者</p><p style="margin-left:0em;text-indent:0em;" class="lg-abnormal"><div class='lg-row'>少林風規何大瀟灑。　籠古罩今睥真睨假。　誰云發機射虎。</div>
<div class='lg-row'>自笑品類觀馬。　劍客茫茫不要呈。</div>
<div class='lg-row'>甑人往往須擒下。　儔禪儔禪崢嶸象駕。</div>
</p></div>
<div class='div-other'><a id='mulu62' />
<p class='h2'>送惠文禪者</p><p style="margin-left:0em;text-indent:0em;" class="lg-abnormal"><div class='lg-row'>正法眼絕塵沙。　二三四七水月空華。</div>
<div class='lg-row'>千燈續焰曾間五葉分披未葩。</div>
<div class='lg-row'>君不見。　卷蓆百丈掩耳丹霞。</div>
<div class='lg-row'>龍行虎步爭孤立。　盡同雲雨去無涯。</div>
<div class='lg-row'>文禪文禪騰煥吾家。</div>
</p></div>
<div class='div-other'><a id='mulu63' />
<p class='h2'>送道成禪者</p>
<div class="lg regular" style="margin-left:0em;"><div class='lg-row'>曹溪流非止水。　一點忽來千波自起。　直須釣鼇釣鯨。</div>
<div class='lg-row'>莫問得皮得髓。　君不見。　石頭有言兮。</div>
<div class='lg-row'>聖不慕他靈不在已。　成禪成禪誰家之子。</div>
</div></div>
<div class='div-other'><a id='mulu64' />
<p class='h2'>送清演禪者</p><p style="margin-left:0em;text-indent:0em;" class="lg-abnormal"><div class='lg-row'>我年老大心力衰微。　贈別無語冥同振飛。　因思古之送人有言。</div>
<div class='lg-row'>吾不知其殊途同歸。　獨愛新豐曲騰清輝。</div>
<div class='lg-row'>寸草不生千萬里。　出門春色共依依。</div>
</p></div>
<div class='div-other'><a id='mulu65' />
<p class='h2'>送繼寶禪者</p>
<div class="lg regular" style="margin-left:0em;"><div class='lg-row'>寶非寶日杲杲。　上上機無處討。　赤水求來何太狂。</div>
<div class='lg-row'>荊山覓得苦相惱。　不惱不狂排夜光。　險惡道中為津梁。</div>
</div></div>
<div class='div-other'><a id='mulu66' />
<p class='h2'>送小師元楚</p><p style="margin-left:0em;text-indent:0em;" class="lg-abnormal"><div class='lg-row'>道之冥機一何相守。　汝競光陰我親蒲柳。　毋厚辨之奪席。</div>
<div class='lg-row'>毋薄愚之誦箒。　深思彼伐木丁丁之聲。</div>
<div class='lg-row'>照古照今兮宜善求友。</div>
</p></div>
<div class='div-other'><a id='mulu67' />
<p class='h2'>送清果禪者</p><p style="margin-left:0em;text-indent:0em;" class="lg-abnormal"><div class='lg-row'>春雨濛濛春風[颱-台+弗][颱-台+弗]。　動兮靜兮匪待時出。　雲霞閑澹作性。</div>
<div class='lg-row'>金鐵冷落為骨。　知我者謂我高蹈世表。</div>
<div class='lg-row'>不知我者謂我下視箇窟。　道恣隨方情。</div>
<div class='lg-row'>融覊鎖紫栗。　一尋青山萬朵行行思。　古人之言無可不可。</div>
<div class='lg-row'>南北東西但唯我。</div>
</p></div>
<div class='div-other'><a id='mulu68' />
<p class='h2'>酬行奯長老</p>
<div class="lg regular" style="margin-left:0em;"><div class='lg-row'>黃金為骨松為恣。　道高曾鄙天人師。　有言遺我千古奇。</div>
<div class='lg-row'>無人知石虎吞却木羊兒。</div>
</div></div>
<div class='div-other'><a id='mulu69' />
<p class='h2'>至人不器</p><p style="margin-left:0em;text-indent:0em;" class="lg-abnormal"><div class='lg-row'>誰當機舉不賺亦還稀。　摧殘峭峻銷爍玄微。</div>
<div class='lg-row'>重關曾巨闢。　作者未同歸。　玉兔乍圓乍闕。　金烏似飛不飛。</div>
<div class='lg-row'>盧老不知何處去。　白雲流水共依依。</div>
</p></div>
<div class='div-other'><a id='mulu70' />
<p class='h2'>因事示眾</p>
<div class="lg regular" style="margin-left:0em;"><div class='lg-row'>石本落落玉自碌碌。　古之今之一何[言*斯]速。　師子不咬麒麟。</div>
<div class='lg-row'>猛虎不食伏肉。　君不見。　洞庭孤島煙浪深。</div>
<div class='lg-row'>木馬追風有人識。</div>
</div></div>
<div class='div-other'><a id='mulu71' />
<p class='h2'>日暮遊東㵎<span class='note-inline'>(五首)</span></p><p style="margin-left:0em;text-indent:0em;" class="lg-abnormal"><div class='lg-row'>極目生晚照。　溪雲偶成朵。　大朴曾未分。青山自唯我。</div>
</p><p style="margin-left:0em;text-indent:0em;" class="lg-abnormal"><div class='lg-row'>極目生晚照。　遠樹籠微陰。　誰知清淺流。　別有滄海深。</div>
</p><p style="margin-left:0em;text-indent:0em;" class="lg-abnormal"><div class='lg-row'>極目生晚照。　幽情眷蘭芷。　白蘋葉裏風。　不在秋江起。</div>
</p><p style="margin-left:0em;text-indent:0em;" class="lg-abnormal"><div class='lg-row'>極目生晚照。　步影何遲遲。　歸禽古木中。　相對頻相窺。</div>
</p><p style="margin-left:0em;text-indent:0em;" class="lg-abnormal"><div class='lg-row'>極目生晚照。　蓬萊匪仙境。　釣得十二鼇。　重來謝孤影。</div>
</p></div>
<div class='div-other'><a id='mulu72' />
<p class='h2'>思歸引<span class='note-inline'>(三首)</span></p>
<div class="lg regular" style="margin-left:0em;"><div class='lg-row'>一住翠峯頂。　兩見溪草綠。　不知朝市間。　幾番生榮辱。</div>
<div class='lg-row'>蕭條巖上雲。　冷淡水邊竹。　報誰歸去來。　向此空踟躅。</div>
</div>
<div class="lg regular" style="margin-left:0em;"><div class='lg-row'>常憶在廬山。　隨時寄瓶錫。　五百與一千。　聚頭同遣日。</div>
<div class='lg-row'>猿攀影未回。　鶴望情還失。　教他王老師。　癡鈍無處覓。</div>
</div>
<div class="lg regular" style="margin-left:0em;"><div class='lg-row'>時雨灑如膏。　萬卉皆滋益。　枯根甘自休。　也似春無力。</div>
<div class='lg-row'>耕夫曉尚眠。　蠶婦夜多息。　從茲家業荒。　共落風塵跡。</div>
</div></div>
<div class='div-other'><a id='mulu73' />
<p class='h2'>送蘊歡禪者西上</p>
<div class="lg regular" style="margin-left:0em;"><div class='lg-row'>金闕路曾遙。　行行值開泰。　石房雲未閑。　杳杳若相待。</div>
<div class='lg-row'>高蹤逾履水。　何人不傾蓋。　早晚承帝恩。　再卜林泉會。</div>
</div></div>
<div class='div-other'><a id='mulu74' />
<p class='h2'>送僧</p>
<div class="lg regular" style="margin-left:0em;"><div class='lg-row'>春雲情既高。　片段飛虛碧。　去留機未消。　今古望還積。</div>
<div class='lg-row'>澄澄天影回。　杳杳地形直。　別夜共相思。　誰栖此泉石。</div>
</div></div>
<div class='div-other'><a id='mulu75' />
<p class='h2'>法爾不爾</p>
<div class="lg regular" style="margin-left:0em;"><div class='lg-row'>夏雲多奇峯。　乾城冷相映。　借問諸禪僧。　那箇堪憑定。</div>
<div class='lg-row'>乾城高鎖月。　夏雲欲為雨。　若謂非全功。　子細看規矩。</div>
</div></div>
<div class='div-other'><a id='mulu76' />
<p class='h2'>送諸方化主</p>
<div class="lg regular" style="margin-left:0em;"><div class='lg-row'>空巖暖律回。　極目望還普。　數點方外雲。　幾處人間雨。</div>
<div class='lg-row'>寥寥滄海月。　依依少林祖。　去必示勞生。　清風立千古。</div>
</div>
<div class="lg regular" style="margin-left:0em;"><div class='lg-row'>劉禹端公問雲居雨從何來。　東平問官人風作何色。</div>
<div class='lg-row'>雨從何來風作何色。　龍門萬仞曾留宿客。</div>
<div class='lg-row'>進退相將誰遭點額。</div>
</div><p style="margin-left:0em;text-indent:0em;" class="lg-abnormal"><div class='lg-row'>風作何色雨從何來。　不用彈指樓閣門開。　波波稜稜南方未回。</div>
</p></div>
<div class='div-other'><a id='mulu77' />
<p class='h2'>送僧</p><p style="margin-left:0em;text-indent:0em;" class="lg-abnormal"><div class='lg-row'>松風清未休。　水月淡相對。　去來非等閑。　必許孤雲會。</div>
</p></div>
<div class='div-other'><a id='mulu78' />
<p class='h2'>頌雲門九九八十一<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>三三九九八十一。　一一觀風隨召出。　千古有誰同共知。</div>
<div class='lg-row'>一毛師子眾毛畢。</div>
</div><p style="margin-left:0em;text-indent:0em;" class="lg-abnormal"><div class='lg-row'>九九八十一。　大勳不竪賞。　若謂無誵訛。　金剛曾合掌。</div>
</p></div>
<div class='div-other'><a id='mulu79' />
<p class='h2'>烏龍和尚</p>
<div class="lg regular" style="margin-left:0em;"><div class='lg-row'>空巖清夜坐。　蘚徑積深雪。　瞑目思古人。　徹曙落殘月。</div>
<div class='lg-row'>童敲石磬寒。　猿掛枯枝折。　杳杳無限情。　分明向誰說。</div>
</div></div>
<div class='div-other'><a id='mulu80' />
<p class='h2'>秋日送僧</p><p style="margin-left:0em;text-indent:0em;" class="lg-abnormal"><div class='lg-row'>邊雁影邪寒蟬聲速。　乘時毳流遠別巖谷。　林驚一葉兮微風觸袖。</div>
<div class='lg-row'>水肅百川兮片月在目。</div>
<div class='lg-row'>因憶象骨老師曾送人。　行行不謂抽金鏃。</div>
</p></div>
<div class='div-other'><a id='mulu81' />
<p class='h2'>早參示眾</p>
<div class="lg regular" style="margin-left:0em;"><div class='lg-row'>曉天雲靜濃霜白。　千峯萬峯鎖寒色。　驪龍失珠知不知。</div>
<div class='lg-row'>無限平人遭點額。</div>
</div></div>
<div class='div-other'><a id='mulu82' />
<p class='h2'>春風辭寄武威石祕校</p><p style="margin-left:0em;text-indent:0em;" class="lg-abnormal"><div class='lg-row'>春風何蕭蕭。　和雨復兼雪。　折華功未深。　偃草勢曾烈。</div>
<div class='lg-row'>毘城癡愛老。　怯寒對清拙。　襄巖影響士。</div>
<div class='lg-row'>難御同孤劣。　鼇峯人不來。　柴門亦休閉。　松頭栗鼠下。</div>
<div class='lg-row'>時把藤床嚙。　庭際霜禽歸。　屢啄苔錢闕。</div>
<div class='lg-row'>一旦春風息。　暖日生林樾。　幽徑磐石上。</div>
<div class='lg-row'>拄笻行且歇。　無絃兮莫彈。　有語兮存舌。　冷落流水聲。</div>
<div class='lg-row'>古之若為說。　凋殘早梅樹。今之若為別。</div>
<div class='lg-row'>俯仰身力輕。　翻憶春風切。　為吾吹却塵欲革分岐轍。</div>
<div class='lg-row'>為吾吹却雲。　欲問遼空月。　不知天地間。</div>
<div class='lg-row'>堪為誰交結。</div>
</p></div>
<div class='div-other'><a id='mulu83' />
<p class='h2'>送百丈專使</p>
<div class="lg regular" style="margin-left:0em;"><div class='lg-row'>大雄孤頂曾遐舉。　遍索諸方誰敢拒。　乳竇峯前捋虎鬚。</div>
<div class='lg-row'>再得完全又歸去。</div>
</div></div>
<div class='div-other'><a id='mulu84' />
<p class='h2'>送清素禪者之金華</p>
<div class="lg regular" style="margin-left:0em;"><div class='lg-row'>古策風高瓶浪闊。　春雲片段分清絕。　金盆後夜孤頂寒。</div>
<div class='lg-row'>去去誰同落殘月。</div>
</div></div>
<div class='div-other'><a id='mulu85' />
<p class='h2'>擬寒山送僧</p><p style="margin-left:0em;text-indent:0em;" class="lg-abnormal"><div class='lg-row'>擇木有靈禽。　寒空寄羽翼。　不止蓬萊山。　冥冥去何極。</div>
</p></div>
<div class='div-other'><a id='mulu86' />
<p class='h2'>送如香大師</p>
<div class="lg regular" style="margin-left:0em;"><div class='lg-row'>栴檀葉落雨初歇。　天外風清亦何別。　後夜蓮城溪月寒。</div>
<div class='lg-row'>孤光誰共倚寥沈。</div>
</div></div>
<div class='div-other'><a id='mulu87' />
<p class='h2'>寄于祕丞<span class='note-inline'>(二首)</span></p><p style="margin-left:0em;text-indent:0em;" class="lg-abnormal"><div class='lg-row'>石徑通巖竇。　引步藏欹側。　蓬萊人不來。　掃盡蒼苔色。</div>
</p><p style="margin-left:0em;text-indent:0em;" class="lg-abnormal"><div class='lg-row'>飛瀑千萬層。　五月狀氷雪。　將期雲霧開。　永夜對孤月。</div>
</p></div>
<div class='div-other'><a id='mulu88' />
<p class='h2'>再成古詩</p>
<div class="lg regular" style="margin-left:0em;"><div class='lg-row'>霜華一鑷中。　玉童摘未摘。　斯言如不聞。　千古動愁色。</div>
<div class='lg-row'>因憶商山吟。　在烏不在白。</div>
</div></div>
<div class='div-other'><a id='mulu89' />
<p class='h2'>答當生不生</p><p style="margin-left:0em;text-indent:0em;" class="lg-abnormal"><div class='lg-row'>咄咄休強名。　芻狗亦為累。　寂寥金粟身。　曾未求諸己。</div>
</p></div>
<div class='div-other'><a id='mulu90' />
<p class='h2'>戲靠安巖呈雙溪大師</p>
<div class="lg regular" style="margin-left:0em;"><div class='lg-row'><span class='corr'>陝</span>府鐵牛却知有。　春秋幾幾成過咎。　一身還作二如來。</div>
<div class='lg-row'>黑白不分辯香臭。</div>
</div></div>
<div class='div-other'><a id='mulu91' />
<p class='h2'>疏黑白無從</p><p style="margin-left:0em;text-indent:0em;" class="lg-abnormal"><div class='lg-row'>天地不仁萬化蠢蠢。　若謂非緣竹何從笋。　髮兮髮兮黑白是準。</div>
</p></div>
<div class='div-other'><a id='mulu92' />
<p class='h2'>暮冬感懷寄瑞巖禪師</p>
<div class="lg regular" style="margin-left:0em;"><div class='lg-row'>雪水繞松檻。　遲遲結清淺。　病眼時懶開。　幽情況難遣。</div>
<div class='lg-row'>故人久相別。　飛文屢慚靦。　仰謝十二峯。　分照月如剪。</div>
</div></div>
<div class='div-other'><a id='mulu93' />
<p class='h2'>送知久禪者</p>
<div class="lg regular" style="margin-left:0em;"><div class='lg-row'>霜竹凝寒携九節。　銅瓶浪鎖千溪月。　天上人間不自知。</div>
<div class='lg-row'>行行誰共分清絕。</div>
</div></div>
<div class='div-other'><a id='mulu94' />
<p class='h2'>送慶顏禪者</p>
<div class="lg regular" style="margin-left:0em;"><div class='lg-row'>巖桂風清香露滴。　定起高秋映虛碧。　斷雲不是歸帝鄉。</div>
<div class='lg-row'>飛落人間有誰識。</div>
</div></div>
<div class='div-other'><a id='mulu95' />
<p class='h2'>春日懷古<span class='note-inline'>(四首)</span></p><p style="margin-left:0em;text-indent:0em;" class="lg-abnormal"><div class='lg-row'>門外春將半。　巖氷暖有聲。　玄沙曾未到。　虛得偃溪名。</div>
</p><p style="margin-left:0em;text-indent:0em;" class="lg-abnormal"><div class='lg-row'>門外春將半。　青青野色分。　桃華開欲盡。　無處覓靈雲。</div>
</p><p style="margin-left:0em;text-indent:0em;" class="lg-abnormal"><div class='lg-row'>門外春將半。　群芳鬪盛時。　隣家有庭柏。　諸祖共相知。</div>
</p><p style="margin-left:0em;text-indent:0em;" class="lg-abnormal"><div class='lg-row'>門外春將半。　幽禽語共新。　寶陀巖上客。　應笑未歸人。</div>
</p></div>
<div class='div-other'><a id='mulu96' />
<p class='h2'>送僧之金陵</p>
<div class="lg regular" style="margin-left:0em;"><div class='lg-row'>勝遊生末跡。　杳自狎時群。　卷衲消寒木。　揚帆寄斷雲。</div>
<div class='lg-row'>曙瓶華外汲。　午磬浪邊聞。　別後石城月。　依依遠共分。</div>
</div></div>
<div class='div-other'><a id='mulu97' />
<p class='h2'>送僧</p>
<div class="lg regular" style="margin-left:0em;"><div class='lg-row'>知方流古意。　雲樹別諸隣。　月不澄微水。　山應立是塵。</div>
<div class='lg-row'>靜空孤鶚遠。　高柳一蟬新。　欲究勞生問。　歸思莫厭頻。</div>
</div></div>
<div class='div-other'><a id='mulu98' />
<p class='h2'>千里不來</p>
<div class="lg regular" style="margin-left:0em;"><div class='lg-row'>不見古君子。　因循又隔秋。　浮生多自擲。　好事更誰留。</div>
<div class='lg-row'>碧巘高沈月。　寒雲靜鎖樓。　宗雷何處是。　白鳥下汀洲。</div>
</div></div>
<div class='div-other'><a id='mulu99' />
<p class='h2'>僧歸霅上</p>
<div class="lg regular" style="margin-left:0em;"><div class='lg-row'>海國浮輕檝。　悠悠興未闌。　草隨春岸綠。　風倚夜濤寒。</div>
<div class='lg-row'>沙鷺宜相狎。　霜蟾望更寬。河聲西聽日。　誰得共雲端。</div>
</div></div>
<div class='div-other'><a id='mulu100' />
<p class='h2'>春晴野步</p>
<div class="lg regular" style="margin-left:0em;"><div class='lg-row'>乘興携多士。　遲遲傍水濆。　春山不在目。　啼鳥共誰聞。</div>
<div class='lg-row'>片石寒籠蘚。　殘華冷襯雲。　只應融老輩。　庵際境猶分。</div>
</div></div>
<div class='div-other'><a id='mulu101' />
<p class='h2'>賦瑞雪送穆大師</p>
<div class="lg regular" style="margin-left:0em;"><div class='lg-row'>五六皆名出。　飄華獨見稀。　若教同一色。　還似負群機。</div>
<div class='lg-row'>玉馬獨空說。　銅駝轉更非。　爭如千萬里相對共依依。</div>
</div></div>
<div class='div-other'><a id='mulu102' />
<p class='h2'>送鐵佛專使</p>
<div class="lg regular" style="margin-left:0em;"><div class='lg-row'>荷策來尋我。　泛舟思舊山。　不知何處月。　相照在深灣。</div>
<div class='lg-row'>風助秋濤急。　雲兼野樹閑。　到時如請益。　先憶趙州關。</div>
</div></div>
<div class='div-other'><a id='mulu103' />
<p class='h2'>同于祕丞賦瀑泉</p>
<div class="lg regular" style="margin-left:0em;"><div class='lg-row'>大禹不知鑿。　來源亦自成。　色應隣眾白。　聲合讓孤清。</div>
<div class='lg-row'>遠勢曾吞海。　飛流未噴鯨。　靈槎如可泛。　天派問歸程。</div>
</div></div>
<div class='div-other'><a id='mulu104' />
<p class='h2'>送簡能禪者歸仙都</p>
<div class="lg regular" style="margin-left:0em;"><div class='lg-row'>荷策下丹嶂。　紛紛雪正飛。　浮生誰未到。　舊國自重歸。</div>
<div class='lg-row'>雲背猿聲斷。　天遙鶚影微。　蓮城古風月。　又得振清機。</div>
</div></div>
<div class='div-other'><a id='mulu105' />
<p class='h2'>天竺送僧</p>
<div class="lg regular" style="margin-left:0em;"><div class='lg-row'>雪霽蓮峯頂。　孤禪起石床。　向時機自絕。　異域路空長。</div>
<div class='lg-row'>啼狖衝寒影。　歸鴻見斷行。　後期無定跡。　煙水共茫茫。</div>
</div></div>
<div class='div-other'><a id='mulu106' />
<p class='h2'>寄石祕校</p>
<div class="lg regular" style="margin-left:0em;"><div class='lg-row'>重林冥坐久。　引望復遲遲。　煩暑未消日。　涼風來幾時。</div>
<div class='lg-row'>天雲飛積火。　巖溜散垂絲。　欲擬相尋去。　浮生已共知。</div>
</div></div>
<div class='div-other'><a id='mulu107' />
<p class='h2'>因事示眾</p>
<div class="lg regular" style="margin-left:0em;"><div class='lg-row'>客從遠方來。　遺我徑寸璧。　中有四箇字。　字字無人識。</div>
<div class='lg-row'>清涵鯨海寬。　冷射蟾輪窄。　今朝呈似看。　請道末後句。</div>
</div></div>
<div class='div-other'><a id='mulu108' />
<p class='h2'>靜而善應<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>覿面相見不在多端。　龍蛇易辯衲子難瞞。　金槌影動寶劍光寒。</div>
<div class='lg-row'>直下來也急著眼看。</div>
</div>
<div class="lg regular" style="margin-left:0em;"><div class='lg-row'>對揚殊特本同參。　誰自遼空強指南。　今古不存師弟子。</div>
<div class='lg-row'>一輪秋月印寒潭。</div>
</div></div>
<div class='div-other'><a id='mulu109' />
<p class='h2'>自誨</p>
<div class="lg regular" style="margin-left:0em;"><div class='lg-row'>麟龍不為瑞。　草木生光輝。　三尺一丈六。　且同携手歸。</div>
<div class='lg-row'>慚爾懲世師。　巍巍何巍巍。</div>
</div></div>
<div class='div-other'><a id='mulu110' />
<p class='h2'>宗門三印<span class='note-inline'>(三首)</span></p>
<div class="lg regular" style="margin-left:0em;"><div class='lg-row'>印空印水印泥。　炳然字義還迷。　黃頭大士不識。</div>
<div class='lg-row'>敢問誰得親提。</div>
</div>
<div class="lg regular" style="margin-left:0em;"><div class='lg-row'>印泥印空印水。　匝地寒濤競起。　其中無限鱗龍。</div>
<div class='lg-row'>幾處爭求出觜。</div>
</div>
<div class="lg regular" style="margin-left:0em;"><div class='lg-row'>印水印泥印空。　衲子不辯西東。　撥開向上一竅。</div>
<div class='lg-row'>千聖齊立下風。</div>
</div></div>
<div class='div-other'><a id='mulu111' />
<p class='h2'>革轍二門<span class='note-inline'>(四首)</span></p><p style="margin-left:0em;text-indent:0em;" class="lg-abnormal"><div class='lg-row'>劫火曾洞然。　木人淚先落。　可憐傅大士。　處處失樓閣。</div>
</p><p style="margin-left:0em;text-indent:0em;" class="lg-abnormal"><div class='lg-row'>德雲閑古錐。　幾下妙峯頂。　喚他癡聖人。　擔雪共填井。</div>
</p><p style="margin-left:0em;text-indent:0em;" class="lg-abnormal"><div class='lg-row'>祖佛未生前。　已振塗毒鼓。　如今誰樂聞。　請試分回互。</div>
</p><p style="margin-left:0em;text-indent:0em;" class="lg-abnormal"><div class='lg-row'>宛轉復宛轉。　真金休百鍊。　喪却毘耶離。　無人解看箭。</div>
</p></div>
<div class='div-other'><a id='mulu112' />
<p class='h2'>擬弋者慕</p><p style="margin-left:0em;text-indent:0em;" class="lg-abnormal"><div class='lg-row'>翠羽立高枝。　危巢對落暉。　碧潭千萬丈。　直下取魚歸。</div>
</p></div>
<div class='div-other'><a id='mulu113' />
<p class='h2'>透法身句<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>潦倒雲門泛鐵船。　江南江北競頭看。　可憐無限垂鉤者。</div>
<div class='lg-row'>隨例茫茫失釣竿。</div>
</div>
<div class="lg regular" style="margin-left:0em;"><div class='lg-row'>一葉飄空便見秋。　法身須透鬧啾啾。　明年更有新條在。</div>
<div class='lg-row'>惱亂春風卒未休。</div>
</div></div>
<div class='div-other'><a id='mulu114' />
<p class='h2'>靈隱小參</p>
<div class="lg regular" style="margin-left:0em;"><div class='lg-row'>六合茫茫竟不知。　靈山經夏是便宜。　虛堂夜靜無餘事。</div>
<div class='lg-row'>留得禪僧立片時。</div>
</div></div>
<div class='div-other'><a id='mulu115' />
<p class='h2'>因雪示眾</p>
<div class="lg regular" style="margin-left:0em;"><div class='lg-row'>清光欹月不相饒。　堆積虛庭卒未消。　為瑞為祥也難得。</div>
<div class='lg-row'>不知誰解立齊腰。</div>
</div></div>
<div class='div-other'><a id='mulu116' />
<p class='h2'>祕魔巖</p>
<div class="lg regular" style="margin-left:0em;"><div class='lg-row'>把斷重津過者難。　擎杈須信髑髏乾。<span class='corr'>霍</span>山到後知端的。</div>
<div class='lg-row'>同死同生未足觀。</div>
</div></div>
<div class='div-other'><a id='mulu117' />
<p class='h2'>保福四謾人</p>
<div class="lg regular" style="margin-left:0em;"><div class='lg-row'>竿木隨身老作家。　逢場作戲更難加。　謾人謾我無人會。</div>
<div class='lg-row'>水長船高眼裏沙。</div>
</div></div>
<div class='div-other'><a id='mulu118' />
<p class='h2'>靈雲和尚</p>
<div class="lg regular" style="margin-left:0em;"><div class='lg-row'>本無迷悟數如麻。　獨許靈雲是作家。　借問遍參諸祖客。</div>
<div class='lg-row'>不知何處身桃華。</div>
</div></div>
<div class='div-other'><a id='mulu119' />
<p class='h2'>僧問緣生義</p>
<div class="lg regular" style="margin-left:0em;"><div class='lg-row'>義列緣生笑未聞。　就呈布鼓向雷門。　金剛鐵券諸方問。</div>
<div class='lg-row'>報道三千海嶽昏。</div>
</div></div>
<div class='div-other'><a id='mulu120' />
<p class='h2'>名實無當</p>
<div class="lg regular" style="margin-left:0em;"><div class='lg-row'>玉轉珠回祖佛言。　精通猶是汗心田。　老盧只解長舂米。</div>
<div class='lg-row'>何得黃梅萬古傳。</div>
</div></div>
<div class='div-other'><a id='mulu121' />
<p class='h2'>迷悟相返</p>
<div class="lg regular" style="margin-left:0em;"><div class='lg-row'>霏霏梅雨灑危層。　五月山房冷似氷。　莫謂乾坤乖大信。</div>
<div class='lg-row'>未明心地是炎蒸。</div>
</div></div>
<div class='div-other'><a id='mulu122' />
<p class='h2'>道貴如愚</p>
<div class="lg regular" style="margin-left:0em;"><div class='lg-row'>雨過雲凝曉半開。　數峯如畫碧崔嵬。　空生不解巖中坐。</div>
<div class='lg-row'>惹得天華動地來。</div>
</div></div>
<div class='div-other'><a id='mulu123' />
<p class='h2'>大功不宰</p>
<div class="lg regular" style="margin-left:0em;"><div class='lg-row'>牛頭峯頂鎖重雲。　獨坐寥寥寄此身。　百鳥不來春又過。</div>
<div class='lg-row'>不知誰是到庵人。</div>
</div></div>
<div class='div-other'><a id='mulu124' />
<p class='h2'>晦跡自貽</p>
<div class="lg regular" style="margin-left:0em;"><div class='lg-row'>圖畫當年愛洞庭。　波心七十二峯青。　如今高臥思前事。</div>
<div class='lg-row'>添得盧公倚石屏。</div>
</div></div>
<div class='div-other'><a id='mulu125' />
<p class='h2'>五老師子</p>
<div class="lg regular" style="margin-left:0em;"><div class='lg-row'>踞地磐空勢未休。　爪牙何必競時流。　天教生在千峯上。</div>
<div class='lg-row'>不得雲擎也出頭。</div>
</div></div>
<div class='div-other'><a id='mulu126' />
<p class='h2'>與時寡合</p>
<div class="lg regular" style="margin-left:0em;"><div class='lg-row'>居士門高謁未期。　閑隈巖石且相宜。太湖三萬六千頃。</div>
<div class='lg-row'>月在清波說向誰。</div>
</div></div>
<div class='div-other'><a id='mulu127' />
<p class='h2'>宜謙山主赴鄞城命</p>
<div class="lg regular" style="margin-left:0em;"><div class='lg-row'>休向千峯過好時。　白雲高臥趣還卑。　塗中無限未歸客。</div>
<div class='lg-row'>不待相依更待誰。</div>
</div></div>
<div class='div-other'><a id='mulu128' />
<p class='h2'>庭前柏樹子<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>七百甲子老禪和。　安貼家邦苦是他。　人問西來指庭柏。</div>
<div class='lg-row'>却令天下動干戈。</div>
</div>
<div class="lg regular" style="margin-left:0em;"><div class='lg-row'>千聖靈機不易親。　龍生龍子莫因循。趙州奪得連城璧。</div>
<div class='lg-row'>秦王相如總喪身。</div>
</div></div>
<div class='div-other'><a id='mulu129' />
<p class='h2'>贈琴僧</p>
<div class="lg regular" style="margin-left:0em;"><div class='lg-row'>太古清音發指端。　月當松頂夜堂寒。　悲風流水多嗚咽。</div>
<div class='lg-row'>不聽希聲不用彈。</div>
</div></div>
<div class='div-other'><a id='mulu130' />
<p class='h2'>送僧</p>
<div class="lg regular" style="margin-left:0em;"><div class='lg-row'>帆掛澄江雨霽時。　綠鋪春岸草離離。　定乾坤句輕相送。</div>
<div class='lg-row'>逢著知音舉向伊。</div>
</div></div>
<div class='div-other'><a id='mulu131' />
<p class='h2'>送僧之婺城<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>孤雲徒自類行蹤。　高指金華思不窮。　日慕輕帆映秋色。</div>
<div class='lg-row'>沙禽啼斷一江風。</div>
</div>
<div class="lg regular" style="margin-left:0em;"><div class='lg-row'>婺溪煙景稱生涯。　輕泛蘭舟意未賒。　八詠清風好相繼。</div>
<div class='lg-row'>碧雲流水是詩家。</div>
</div></div>
<div class='div-other'><a id='mulu132' />
<p class='h2'>送文用庵主歸舊隱</p>
<div class="lg regular" style="margin-left:0em;"><div class='lg-row'>太白峯前舊隱基。　杉松寒翠滴無時。　經年拋却又歸去。</div>
<div class='lg-row'>再聽巖猿只自知。</div>
</div></div>
<div class='div-other'><a id='mulu133' />
<p class='h2'>送顯冲禪者之霅上覲兄著作</p>
<div class="lg regular" style="margin-left:0em;"><div class='lg-row'>選佛選官應在我。　難兄難弟不唯他。　汀華岸草芳菲日。</div>
<div class='lg-row'>遠遠清風爭奈何。</div>
</div></div>
<div class='div-other'><a id='mulu134' />
<p class='h2'>送寶月禪者之天台</p>
<div class="lg regular" style="margin-left:0em;"><div class='lg-row'>春風吹斷海山雲。　別夜寥寥絕四隣。　月在石橋更無月。</div>
<div class='lg-row'>不知誰是月邊人。</div>
</div></div>
<div class='div-other'><a id='mulu135' />
<p class='h2'>玄沙和尚</p>
<div class="lg regular" style="margin-left:0em;"><div class='lg-row'>本是釣魚船上客。　偶除鬚髮著袈裟。祖佛位中留不得。</div>
<div class='lg-row'>夜來依舊宿蘆華。</div>
</div></div>
<div class='div-other'><a id='mulu136' />
<p class='h2'>偶作</p>
<div class="lg regular" style="margin-left:0em;"><div class='lg-row'>拾翠尋芳烈夜燈。　蘆芽穿膝笑無能。　飛泉冷淡與誰聽。</div>
<div class='lg-row'>空落斷崖千萬層。</div>
</div></div>
<div class='div-other'><a id='mulu137' />
<p class='h2'>送僧</p>
<div class="lg regular" style="margin-left:0em;"><div class='lg-row'>路岐長草帶青青。　雲片相兼野思生。多謝春風莫吹散。</div>
<div class='lg-row'>等閑為蓋贈君行。</div>
</div></div>
<div class='div-other'><a id='mulu138' />
<p class='h2'>送純禪者</p>
<div class="lg regular" style="margin-left:0em;"><div class='lg-row'>莎蘿雨滴蒼苔痕。　前峯後峯啼斷猿。　携笻別我下層翠。</div>
<div class='lg-row'>何處靜敲仁者門。</div>
</div></div>
<div class='div-other'><a id='mulu139' />
<p class='h2'>和頑書記見寄</p>
<div class="lg regular" style="margin-left:0em;"><div class='lg-row'>古松吟繞石磷磷。　湯惠休辭豈易聞。　紅葉寫成藏不得。</div>
<div class='lg-row'>暮風吹斷碧溪雲。</div>
</div></div>
<div class='div-other'><a id='mulu140' />
<p class='h2'>送允誠侍者</p>
<div class="lg regular" style="margin-left:0em;"><div class='lg-row'>飛泉列岫壓窮野。　冷碧寒青光鬪射。　片雲片石何太高。</div>
<div class='lg-row'>為誰留在長松下。</div>
</div></div>
<div class='div-other'><a id='mulu141' />
<p class='h2'>送僧</p>
<div class="lg regular" style="margin-left:0em;"><div class='lg-row'>古藤枝寒索索。　方倚靠又拈却。　海闊天遙非等閑。</div>
<div class='lg-row'>風前曾共孤雲約。</div>
</div></div>
<div class='div-other'><a id='mulu142' />
<p class='h2'>送清禪者</p>
<div class="lg regular" style="margin-left:0em;"><div class='lg-row'>瘦藤春雲深。　天涯去無侶。　時笑野泉聲。　似共流鶯語。</div>
<div class='lg-row'>落落風規今古情。　相逢會有知音舉。</div>
</div></div>
<div class='div-other'><a id='mulu143' />
<p class='h2'>辭于祕丞</p><p style="margin-left:0em;text-indent:0em;" class="lg-abnormal"><div class='lg-row'>永夜潛思槁木身。　蓬仙門館漸經旬。　雖干清政為高客。</div>
<div class='lg-row'>爭奈白雲無主人。　巖瀉瀑泉機未息。</div>
<div class='lg-row'>雨零寒葉夢猶頻。　此時賢宰容歸去。　古像焚檀祝有因。</div>
</p></div>
<div class='div-other'><a id='mulu144' />
<p class='h2'>送僧</p><p style="margin-left:0em;text-indent:0em;" class="lg-abnormal"><div class='lg-row'>涼颷新葉墜巖陰。　禪起高秋別翠今。　孤月冷光清有興。</div>
<div class='lg-row'>斷雲閑影合無心。　瓶分吳浪情何極。</div>
<div class='lg-row'>鉢化膺門道更深。　好是却迴舊房日。　倚欄同看橘鋪金。</div>
</p></div>
<div class='div-other'><a id='mulu145' />
<p class='h2'>往復無間<span class='note-inline'>(十二首)</span></p>
<div class="lg regular" style="margin-left:0em;"><div class='lg-row'>平旦寅。　眹兆之前已喪真。　老胡鶴樹漸開口。</div>
<div class='lg-row'>猶舉雙趺誑後人。</div>
</div><p style="margin-left:0em;text-indent:0em;" class="lg-abnormal"><div class='lg-row'>日出卯。　萬國香華競頭走。　邯鄲學步笑傍觀。豈知凶禍逐其後。</div>
</p>
<div class="lg regular" style="margin-left:0em;"><div class='lg-row'>食時辰。　大嚮那堪列主賓。　維摩香飯本非讚。</div>
<div class='lg-row'>怪他鶖鷺獨生瞋。</div>
</div>
<div class="lg regular" style="margin-left:0em;"><div class='lg-row'>禺中已。　荊棘園林遍大地。　南北東西卒未休。</div>
<div class='lg-row'>金剛焰復從何起。</div>
</div>
<div class="lg regular" style="margin-left:0em;"><div class='lg-row'>日南午。　寥廓騰輝示天鼓。　欝頭藍已定全身。</div>
<div class='lg-row'>何假周行誇七步。</div>
</div>
<div class="lg regular" style="margin-left:0em;"><div class='lg-row'>日昳未。　碧眼胡來欺漢地。　九年計較不能成。</div>
<div class='lg-row'>剛有癡人求斷臂。</div>
</div>
<div class="lg regular" style="margin-left:0em;"><div class='lg-row'><span class='corr'>晡</span>時申。　急急趒生路上人。　草鞋踏盡家鄉遠。</div>
<div class='lg-row'>頂罩燒鍾一萬斤。</div>
</div>
<div class="lg regular" style="margin-left:0em;"><div class='lg-row'>日入酉。　室內覆盆且依舊。　塵塵彼彼丈夫兒。</div>
<div class='lg-row'>井中之物同哮吼。</div>
</div>
<div class="lg regular" style="margin-left:0em;"><div class='lg-row'>黃昏戌。　寰中不礙平人出。　瓦礫光生珠玉閑。</div>
<div class='lg-row'>將軍豈用驅邊卒。</div>
</div>
<div class="lg regular" style="margin-left:0em;"><div class='lg-row'>人定亥。　六合茫茫誰不在。　長空有月自尋常。</div>
<div class='lg-row'>霧起雲騰也奇怪。</div>
</div>
<div class="lg regular" style="margin-left:0em;"><div class='lg-row'>半夜子。　樵唱漁歌聲未已。　雨華徒說問空生。</div>
<div class='lg-row'>高枕千門睡方美。</div>
</div>
<div class="lg regular" style="margin-left:0em;"><div class='lg-row'>鷄鳴丑。　貴賤尊卑名相守。　忙者忙兮閑者閑。</div>
<div class='lg-row'>古今休論自長久。</div>
</div></div>
<div class='div-other'><a id='mulu146' />
<p class='h2'>送僧</p><p style="margin-left:0em;text-indent:0em;" class="lg-abnormal"><div class='lg-row'>巖泉高鎖黃金宅。　衲卷秋雲古標格。　離歌誰贈欲行人。</div>
<div class='lg-row'>遍界同為一宿客。　春色依依日杲杲。</div>
<div class='lg-row'>南北東西好看好。　鬧市拶笑嬌尸迦。　草頭青點俱胝老。</div>
<div class='lg-row'>阿呵呵。　人間天上不知他。　糲竭節有頂門眼。</div>
<div class='lg-row'>歸去清風拂薜蘿。</div>
</p></div>
<div class='div-other'><a id='mulu147' />
<p class='h2'>寄李都尉</p>
<div class="lg regular" style="margin-left:0em;"><div class='lg-row'>水月拈來作者殊。　東西南北謾區區。　也知金粟李居士。</div>
<div class='lg-row'>端坐重城笑老盧<span class='note-inline'>(咄)</span>。</div>
</div></div>
<div class='div-other'><a id='mulu148' />
<p class='h2'>寄池陽曾學士</p>
<div class="lg regular" style="margin-left:0em;"><div class='lg-row'>山萬重兮水萬枝。　堆青流碧冷便宜。　算來免得生遙恨。</div>
<div class='lg-row'>不在詩情在祖師。</div>
</div></div>
<div class='div-other'><a id='mulu149' />
<p class='h2'>寄四明使君沈祠部<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>露冕民謠物物成。　江山千里古風清。曹溪客是無機者。</div>
<div class='lg-row'>日在深雲聽頌聲。</div>
</div>
<div class="lg regular" style="margin-left:0em;"><div class='lg-row'>蒼蒼德也亦如斯。　政化全歸副倚毘。　十萬人家寫春色。</div>
<div class='lg-row'>不知誰解立生祠。</div>
</div></div>
<div class='div-other'><a id='mulu150' />
<p class='h2'>寄內侍太保<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>千尺巖泉噴冷聲。　草堂雲淡竹風清。　蒲團時倚無他事。</div>
<div class='lg-row'>永日寥寥謝太平。</div>
</div>
<div class="lg regular" style="margin-left:0em;"><div class='lg-row'>蘿龕蘚室狎猿猱。　忽捧綸言掛紫袍。　恩大不知何以報。</div>
<div class='lg-row'>五雲天上望空勞。</div>
</div></div>
<div class='div-other'><a id='mulu151' />
<p class='h2'>寄曹都護</p>
<div class="lg regular" style="margin-left:0em;"><div class='lg-row'>故國休言萬里程。　為官為釋且分明。　道存不必曾傾蓋。</div>
<div class='lg-row'>俱有清風匝地生。</div>
</div></div>
<div class='div-other'><a id='mulu152' />
<p class='h2'>送僧</p>
<div class="lg regular" style="margin-left:0em;"><div class='lg-row'>虎角深藏不待時。　全機曾許雪林知。　如今百越拈來也。</div>
<div class='lg-row'>草偃風行是信旗。</div>
</div></div>
<div class='div-other'><a id='mulu153' />
<p class='h2'>寄靈隱惠明禪師<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>千峯影裏葉初凋。　極望還將慰寂寥。　也謂毫端不相隔。</div>
<div class='lg-row'>秋雲秋水奈遙遙。</div>
</div><p style="margin-left:0em;text-indent:0em;" class="lg-abnormal"><div class='lg-row'>海嶠生片雲。　有時忽如蓋。　不掛飛來峯。　悠悠擬何待。</div>
</p></div>
<div class='div-other'><a id='mulu154' />
<p class='h2'>送益書記之霅水</p>
<div class="lg regular" style="margin-left:0em;"><div class='lg-row'>白蘋汀是舊家鄉。　歸興蘭舟泛渺茫。　日暮沙禽啼欲斷。</div>
<div class='lg-row'>不知誰在碧雲房。</div>
</div></div>
<p class='juan'>明覺禪師祖英集卷第五</p></div>
</div><!-- end of div[@id='body'] -->
</body></html>