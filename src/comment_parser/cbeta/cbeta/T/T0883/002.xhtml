<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說祕密三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu2' />佛說祕密三昧大教王經卷第二</p><p class="byline">西天譯經三藏朝奉大夫試光祿卿傳法大師賜紫臣施護等奉　詔譯</p><p>轉字輪曼拏羅會</p>
<p>爾時，妙吉祥菩薩摩訶薩白金剛手菩薩摩訶薩言：「我今於汝大儀軌中而亦宣說入字門輪祕密法儀名字章句、陀羅尼等，若諸行人修此法者，則能斷除諸煩惱苦，得妙樂成就。彼字門輪大明章句者，所謂：</p>
<p class="dharani">「阿迦<span class='note-inline'>(引)</span>嚕目亢薩哩嚩<span class='note-inline'>(二合)</span>達哩摩<span class='note-inline'>(二合引)</span>赧<span class='note-inline'>(引)</span>阿<span class='note-inline'>(引)</span>[寧*也]努怛半<span class='note-inline'>(二合)</span>那埵<span class='note-inline'>(引)</span>咄<span class='note-inline'>(半音)</span><span class='note-inline'>(一句)</span></p>
<p>「說是字門輪大明時，一切眾生悉得斷除諸煩惱苦。」</p>
<p>妙吉祥菩薩復作是言：「金剛手！若人於此字門平等章句日日誦念者，是人悉得斷除諸障及煩惱苦，不為一切惡魔因緣而來金侵嬈。若誦此字輪法門即同誦持般若波羅蜜多等，普集阿僧祇大乘祕印一切法門，速得成就阿耨多羅三藐三菩提果，隨心所欲一切最上成就法門皆得成就。</p>
<p>「復次，說此曼拏羅儀軌：依法先畫外曼拏羅，中心復作彼文字輪——文字輪者，謂阿字……等，遍入諸字於其輪中——安妙吉祥菩薩，執金剛劍作期克一切如來相。於四方四隅畫八解脫菩薩，各執般若波羅蜜多經、各入三摩地相。</p>
<p>「如是粉畫已，然後金剛阿闍梨偏袒右肩，結金剛劍印，入曼拏羅，膝輪著地頂禮賢聖，以二手作金剛縛，二中指如鉤成請召印，誦此請召諸賢聖大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多儞澁鉢囉<span class='note-inline'>(三合)</span>半左<span class='note-inline'>(引)</span>野<span class='note-inline'>(引)</span>呬<span class='note-inline'>(一句)</span>　薩哩嚩<span class='note-inline'>(二合)</span>耨珂訶囉<span class='note-inline'>(引)</span>野<span class='note-inline'>(引)</span>呬<span class='note-inline'>(二)</span>　薩哩嚩<span class='note-inline'>(二合)</span>訖梨<span class='note-inline'>(二合引)</span>舍砌<span class='note-inline'>(引)</span>那<span class='note-inline'>(引)</span>野<span class='note-inline'>(引)</span>呬<span class='note-inline'>(三)</span>　薩哩嚩<span class='note-inline'>(二合)</span>惡剎囉鉢囉<span class='note-inline'>(二合)</span>毘<span class='note-inline'>(引)</span>那<span class='note-inline'>(引)</span>野<span class='note-inline'>(引)</span>呬<span class='note-inline'>(四)</span>　薩哩嚩<span class='note-inline'>(二合)</span>鉢囉<span class='note-inline'>(二合)</span>倪也<span class='note-inline'>(二合引)</span>播<span class='note-inline'>(引)</span>囉彌多<span class='note-inline'>(引)</span>那野<span class='note-inline'>(引)</span>野<span class='note-inline'>(引)</span>呬<span class='note-inline'>(五)</span>　壹昧<span class='note-inline'>(引)</span>哩母<span class='note-inline'>(二合)</span>捺囉<span class='note-inline'>(二合引)</span>滿怛囉<span class='note-inline'>(二合)</span>鉢乃<span class='note-inline'>(引)</span><span class='note-inline'>(六)</span>　悉[亭*夜]悉[亭*夜]<span class='note-inline'>(七)</span>　阿囉跛左那<span class='note-inline'>(八)</span></p>
<p>「誦是大明已，本尊來降為作成就，於虛空中現阿字……等文字行列。然後令弟子作滿心合掌，以淨帛覆面，入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『所有金剛字輪句，　日日應當一稱誦，</div>
<div class='lg-row'>隨其力能常如是，　所作一切皆成就。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>嚩<span class='note-inline'>(引)</span>俱<span class='note-inline'>(半音)</span>鉢囉<span class='note-inline'>(二合)</span>半左達哩摩<span class='note-inline'>(二合)</span>多<span class='note-inline'>(引)</span><span class='note-inline'>(一句)</span>　嚩日囉<span class='note-inline'>(二合)</span>訶那薩哩嚩<span class='note-inline'>(二合引)</span>擎<span class='note-inline'>(引)</span><span class='note-inline'>(二)</span></p>
<p>「授是大明已，除去面帛，弟子入曼拏羅，頂禮賢聖已，阿闍梨次當為讀空中所現行列文字，令弟子得聞，然後依法與授灌頂。復當授劍及般若波羅蜜多經，隨弟子所樂，若取經執持即得任持諸法、若取劍執持亦得任持諸法，然後授與印法及作供養。復令誦此大明曰：</p>
<p class="dharani">「阿迦<span class='note-inline'>(引)</span>嚕<span class='note-inline'>(引)</span>目亢薩哩嚩<span class='note-inline'>(二合)</span>達哩摩<span class='note-inline'>(二合引)</span>赧<span class='note-inline'>(引)</span>薩哩嚩<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>三滿那嚩<span class='note-inline'>(二合)</span>夜<span class='note-inline'>(引)</span>咄<span class='note-inline'>(半音)</span><span class='note-inline'>(一句)</span></p>
<p>「此名金剛八輪曼拏羅。</p>
<p>「復次，宣說成就之法：行人心想虛空密作持誦，期滿一年。過一年已，得與妙吉祥菩薩等無有異。</p>
<p>「如上所說設有未成就者，但當持誦本部心明一遍，而亦能於諸布施、持戒、忍辱、精進、禪定、智慧方便，及三摩地、一切法性、一切妙樂適悅等事，及法供養諸成就等，決定現生皆悉獲得。</p>
<p>「此名大三昧邪大教王轉字輪儀軌。」</p>
<p>爾時，諸欲自在菩薩摩訶薩白金剛手菩薩摩訶薩言：「金剛手！我今於汝大儀軌中亦說大明，若有行人持誦此大明一遍者，是人不為一切魔眾而來侵嬈，亦無諸苦。」即說大明曰：</p>
<p class="dharani">「怛[寧*夜]他<span class='note-inline'>(引)</span><span class='note-inline'>(一句)</span>　唵<span class='note-inline'>(引)</span>嚩日囉<span class='note-inline'>(二合)</span>嚩<span class='note-inline'>(引)</span>拏馱<span class='note-inline'>(引)</span>哩尼<span class='note-inline'>(二)</span>　薩哩嚩<span class='note-inline'>(二合引)</span>努囉<span class='note-inline'>(引)</span>誐尼<span class='note-inline'>(三)</span>　薩哩嚩<span class='note-inline'>(二合)</span>迦<span class='note-inline'>(引)</span>[牟*含]<span class='note-inline'>(引)</span>彌<span class='note-inline'>(引)</span>娑<span class='note-inline'>(引)</span>馱野尾禰曳<span class='note-inline'>(二合引)</span>呼<span class='note-inline'>(引)</span>莎<span class='note-inline'>(引)</span>賀<span class='note-inline'>(引)</span><span class='note-inline'>(四)</span></p>
<p>「如是大明若能日日常持誦者，是人得離欲貪等苦，而亦不復造諸罪業，諸餘障累悉能銷滅。</p>
<p>「復次，說此曼拏羅儀軌：當依本法畫外曼拏羅已，依法抨量，內作四方曼拏羅開其四門；中間當安金剛弓菩薩摩訶薩，手執金剛箭，作射一切如來相；四方四隅畫八賢聖：一、名妙樂，二、名吉祥，三、名最勝，四、名高舉，五、名適悅，六、名破魔，七、名善愛，八、名作供養，是諸賢聖各結本印。如是安布曼拏羅已，然後金剛阿闍梨以妙香塗身，隨力莊嚴現高舉相，左手結金剛高舉印，右手執箭，入曼拏羅。入已，應當右繞三匝，然作金剛嬉戲相頂禮賢聖，以二手結金剛拳，二頭指微屈如鉤成金剛請召印，誦此請召大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>努囉<span class='note-inline'>(引)</span>誐<span class='note-inline'>(引)</span>葛哩沙<span class='note-inline'>(二合)</span>野<span class='note-inline'>(引)</span>彌埵<span class='note-inline'>(引)</span>摩<span class='note-inline'>(引)</span>野<span class='note-inline'>(引)</span>係<span class='note-inline'>(一句)</span>　尸竭囕<span class='note-inline'>(二合)</span>摩賀<span class='note-inline'>(引)</span>嚩日囉<span class='note-inline'>(二合)</span>馱囉薩帝<span class='note-inline'>(引)</span>那<span class='note-inline'>(二)</span>　嚩日囉<span class='note-inline'>(二合)</span>薩埵三摩曳<span class='note-inline'>(引)</span>那<span class='note-inline'>(三)</span>　鉢囉<span class='note-inline'>(二合)</span>吠<span class='note-inline'>(引)</span>舍鉢囉<span class='note-inline'>(二合)</span>吠<span class='note-inline'>(引)</span>舍吽<span class='note-inline'>(引)</span>曼拏羅呼<span class='note-inline'>(引)</span><span class='note-inline'>(四)</span>　娑嚩<span class='note-inline'>(引)</span>提鉢底<span class='note-inline'>(引)</span><span class='note-inline'>(五)</span>　薩哩嚩<span class='note-inline'>(二合)</span>末努囉<span class='note-inline'>(引)</span>倪<span class='note-inline'>(引)</span>拏娑<span class='note-inline'>(引)</span>馱野<span class='note-inline'>(六)</span>　阿呼<span class='note-inline'>(引)</span>蘇珂蘇珂部<span class='note-inline'>(引)</span>哩部<span class='note-inline'>(二合)</span>嚩莎<span class='note-inline'>(入)</span><span class='note-inline'>(七)</span>　薩哩嚩<span class='note-inline'>(二合)</span>蘇珂騷<span class='note-inline'>(引)</span>摩那薩曳<span class='note-inline'>(二合引)</span>哩末野<span class='note-inline'>(二合)</span>鉢野[口*弱]<span class='note-inline'>(八)</span></p>
<p>「誦是大明已，本尊來降，現赤色焰光普遍熾盛，能施一切所欲成就。然後令弟子如阿闍梨相依法莊嚴入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『今此金剛大悲箭，　破汝所有厭離心；</div>
<div class='lg-row'>又此金剛智慧弓，　令汝得離貪愛慢。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>嚩<span class='note-inline'>(引)</span>努<span class='note-inline'>(引)</span>訥伽<span class='note-inline'>(二合引)</span>吒野莎<span class='note-inline'>(引)</span>賀<span class='note-inline'>(引)</span><span class='note-inline'>(一句)</span></p>
<p>「授是大明已，然後令弟子除去面帛，右繞三匝頂禮賢聖，悉如阿闍梨所作已，授與如前本部印法及本尊灌頂，次當授與大金剛箭。復為立名金剛大愛，然後弟子作金剛舞及金剛歌而為供養，或復盡夜、或復半夜，不應睡眠，作歌舞等及諸飲食隨意受用。如是，一月、或復一年不應睡眠，依法作諸成就事業。其後，一切富樂、一切所欲、一切供養悉獲得已，然後隨應出曼拏羅。</p>
<p>「復次，宣說成就之法：行人當用赤木作金剛弓菩薩像，結金剛箭印。如是作已，行人依法持誦一年，其後得成金剛弓菩薩，壽命無窮，不老不死。</p>
<p>「如上所說設有未成就者，若能於此本部大明持誦一遍，亦得敬愛鉤召作阿吠舍，或令旋舞歌詠、戲笑自在，或復遣魔或解、或縛、或取財物，所有貪瞋癡等一切染法或令增長、或令止息，又或增長吉祥善法，適悅快樂及作敬愛，乃至一切色、香、味、觸諸適悅境皆得成就。</p>
<p>「此名大三昧邪大教王一切敬愛金剛大儀軌。」</p>
<p>爾時，歡喜王菩薩摩訶薩白金剛手菩薩摩訶薩言：「我今於汝大儀軌中我亦宣說善哉法門，若有行人修是法者，彼人常得一切如來所共稱讚，況復有餘不稱讚者？又若行人日日於金剛手菩薩或如來前稱念娑度娑度滿一千遍、或不限遍數，是人得心清淨、又得一切如來廣為稱讚善哉善哉，常無間斷，所有諸成就法皆得成就。</p>
<p>「復次，說此曼拏羅儀軌：依法當畫外曼拏羅，其內曼拏羅四方四門，中心當安金剛善哉菩薩，四方四隅安八金剛善哉賢聖。如是安布曼拏羅已，時金剛阿闍梨結金剛善哉三昧拳，入曼拏羅，作善哉相頂禮賢聖。先稱娑度娑度，次以二手頭指頭節微屈如鉤成請召印，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>覩瑟吒野<span class='note-inline'>(三合引)</span>野<span class='note-inline'>(引)</span>呬<span class='note-inline'>(一句)</span>　娑<span class='note-inline'>(引)</span>度鉢囉<span class='note-inline'>(二合)</span>尾舍曼拏藍<span class='note-inline'>(二)</span>　娑<span class='note-inline'>(引)</span>度嚩尸<span class='note-inline'>(引)</span>娑嚩薩哩網<span class='note-inline'>(二合)</span>娑<span class='note-inline'>(引)</span>馱野娑<span class='note-inline'>(引)</span>度嚩日囉<span class='note-inline'>(二合)</span>[口*弱]<span class='note-inline'>(三)</span></p>
<p>「誦是大明已，然後本尊來降為作成就，即聞曼拏羅中出善哉聲。次當依法引弟子入曼拏羅，入已，授此三昧頌曰：</p>

<div class="lg regular" style="margin-left:2em;"><div class='lg-row'>「『若善、不善，若自、他，　是等語言不應出，</div>
<div class='lg-row'>常當稱讚善哉言，　即得語業善成就。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>[寧*頁]那<span class='note-inline'>(引)</span>嚩日囉<span class='note-inline'>(二合)</span>賀那舍<span class='note-inline'>(引)</span>說旦<span class='note-inline'>(一句)</span></p>
<p>「授是大明已，然後令弟子除去面帛，頂禮賢聖，弟子當結金剛善哉印作供養事。</p>
<p>「此名金剛善哉曼拏羅。</p>
<p>「復次，宣說成就之法：行人當於如來像前以金剛三業諦心稱念娑度娑度滿百千遍，是人即得成佛及得廣大成就事業。</p>
<p>「如上所說設有未成就者，若能於此本部大明持誦一遍，亦得稱讚、敬愛、戲笑、歡喜，乃至獲得一切成就等法。</p>
<p>「此名一切歡喜金剛儀軌。」</p>
<p>爾時，虛空藏菩薩摩訶薩白金剛手菩薩摩訶薩言：「我今於汝大儀軌中我亦宣說本部大明，若有行人修此法者，當得一切灌頂及得一切富樂。」即說大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>囉怛那<span class='note-inline'>(二合引)</span>毘施<span class='note-inline'>(引)</span>迦<span class='note-inline'>(一句)</span>　薩哩嚩<span class='note-inline'>(二合引)</span>囉他<span class='note-inline'>(二合)</span>三鉢咄迦<span class='note-inline'>(二合引)</span>囉迦<span class='note-inline'>(引)</span>毘詵左[牟*含]<span class='note-inline'>(引)</span><span class='note-inline'>(二)</span>　嚩嚩吒吒怛囉<span class='note-inline'>(二合引)</span><span class='note-inline'>(三)</span></p>
<p>「復次，說此曼拏羅儀軌：先當依法畫外曼拏羅，內畫八輻輪，中安金剛寶掌菩薩，於八幅位安八護世天：一、名日天，二、名月天，三、名帝釋天，四、名多聞天，五、名地天，六、名水天，七、名火天，八、名風天。如是安布曼拏羅已，然後金剛阿闍梨結金剛寶印，稱念鑁字，入曼拏羅頂禮賢聖已，次以二手頭指頭節微屈如鉤成請召印，誦此請召大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合引)</span>舍<span class='note-inline'>(引)</span>波哩布<span class='note-inline'>(引)</span>囉迦<span class='note-inline'>(一句)</span>　摩賀<span class='note-inline'>(引)</span>嚩日囉<span class='note-inline'>(二合)</span>囉怛那<span class='note-inline'>(二合)</span>蘇哩野<span class='note-inline'>(二合引)</span>野<span class='note-inline'>(引)</span>呬<span class='note-inline'>(二)</span>　婆誐鑁沒[亭*夜]悉[亭*夜]<span class='note-inline'>(三)</span>　嚩日囉<span class='note-inline'>(二合)</span>馱囉薩帝那<span class='note-inline'>(引)</span>野<span class='note-inline'>(引)</span>呬<span class='note-inline'>(四)</span>　薩哩嚩<span class='note-inline'>(二合引)</span>毘鉢囉<span class='note-inline'>(二合引)</span>焬<span class='note-inline'>(引)</span>波哩布囉野<span class='note-inline'>(五)</span>　嚩嚩吒吒怛囕<span class='note-inline'>(二合引)</span><span class='note-inline'>(六)</span></p>
<p>「誦是大明已，若見光明相，當知本尊來降為作成就。然後依法令其弟子作金剛寶拳，持以妙華，入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『財法無畏諸施中，　唯一法施為最上，</div>
<div class='lg-row'>日日無虛善所作，　金剛藏智汝當得。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>尾野訥嚩<span class='note-inline'>(二合)</span>日囉<span class='note-inline'>(二合)</span>賀那怛囉<span class='note-inline'>(二合)</span><span class='note-inline'>(一句)</span></p>
<p>「授是大明已，然後令弟子除去面帛，頂禮賢聖已，阿闍梨依法授與灌頂及授金剛寶，弟子乃結寶三昧拳印而為供養。</p>
<p>「此名金剛寶曼拏羅。</p>
<p>「復次，宣說成就之法：行人應當仰觀虛空，持誦一年中無間斷。滿一年已，所有一切成就、一切富樂、一切供養悉得自然從空中出，行人得與虛空藏菩薩等無有異。</p>
<p>「如上所說設有未成就者，若能於此本部大明持誦一遍，亦復能作鉤召，及能作縛、或作敬愛，能使一切或來、或去，或攝聚財寶、或作散施隨意所用，或令出現地中伏藏，及能出現諸餘金、銀、真珠、摩尼、財寶等物，及一切灌頂成就之法。</p>
<p>「此名一切義成就儀軌。」</p>
<p>爾時，大光菩薩摩訶薩白金剛手菩薩摩訶薩言：「我今於汝大儀軌中我亦宣說金剛光法，若有行人修此法者，是人當得無量光明普能照耀及得一切光明。」即說大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>蘇哩踰<span class='note-inline'>(二合引)</span>捺踰<span class='note-inline'>(二合引)</span>怛野薩哩嚩<span class='note-inline'>(二合)</span>摩鉢薩踰<span class='note-inline'>(三合引)</span><span class='note-inline'>(一句)</span></p>
<p>「復次，說此曼拏羅儀軌：先當依法畫外曼拏羅，中心應畫日輪曼拏羅，中安大光菩薩手持日月。如是安布曼拏羅已，然後金剛阿闍梨結金剛光明印，入曼拏羅，作光明視。頂禮賢聖已，依法結印，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>蘇哩野<span class='note-inline'>(二合)</span>摩鉢薩踰<span class='note-inline'>(三合引)</span>鉢寢<span class='note-inline'>(二合引)</span>鉢囉<span class='note-inline'>(二合)</span>塞契<span class='note-inline'>(二合)</span>[口*弱]<span class='note-inline'>(一句)</span></p>
<p>「誦是大明已，本尊來降現日月輪相，為施一切成就、一切富樂。然後令弟子著黃色衣，黃帛覆面，手持燈炬作金剛照耀，入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『日日當於諸佛所、　或復金剛手像前，</div>
<div class='lg-row'>應當常施於燈明，　彼人得離於睡眠。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>阿尾[寧*夜]多摩<span class='note-inline'>(引)</span>葛囉<span class='note-inline'>(二合)</span>摩<span class='note-inline'>(一句)</span></p>
<p>「授是大明已，然後令弟子除去面帛，頂禮賢聖。以所持燈炬作供養已，出曼拏羅。</p>
<p>「此名金剛日曼拏羅。</p>
<p>「復次，宣說成就之法：行人應當仰觀於日，持誦本部大明滿百千遍，是人即得無量威光，與金剛光菩薩等無有異。</p>
<p>「如上所說設有未成就者，若能於此本部大明持誦一遍，亦能增長一切威光，所作無染；復得自心清淨，而能出生三摩地光明照諸癡暗；又復於虛空中現日月輪，出大光明；復現圓光顯眾色相，除諸暗冥，一切世間光明普照於自身分；復有熾盛光明照耀，月中出水、日中出火，乃至得入一切如來大金剛光明曼拏羅。</p>
<p>「此名大三昧邪金剛光明儀軌。」</p>
<p>爾時，寶幢菩薩摩訶薩白金剛手菩薩摩訶薩言：「我今於汝大儀軌中我亦授與無能勝幢法，若有行人修是法者，是人當於一切魔軍怨敵眾中得無能勝，一切珍寶財穀及富樂等具得而無盡。」即說大明曰：</p>
<p class="dharani">「唵<span class='note-inline'>(引)</span>阿波囉<span class='note-inline'>(引)</span>[口*爾]多<span class='note-inline'>(引)</span>屹囉<span class='note-inline'>(二合)</span>始嚕<span class='note-inline'>(引)</span>漆哩<span class='note-inline'>(二合)</span>帝<span class='note-inline'>(引)</span><span class='note-inline'>(一句)</span>　薩哩縛<span class='note-inline'>(二合)</span>設咄嚕<span class='note-inline'>(二合)</span>鉢囉<span class='note-inline'>(二合)</span>摩哩那<span class='note-inline'>(二合)</span>儞<span class='note-inline'>(二)</span>　薩哩嚩<span class='note-inline'>(二合)</span>囉怛那<span class='note-inline'>(二合)</span>特縛<span class='note-inline'>(二合引)</span>惹<span class='note-inline'>(引)</span>誐囉<span class='note-inline'>(二合)</span>計<span class='note-inline'>(引)</span>踰<span class='note-inline'>(引)</span>哩<span class='note-inline'>(引)</span><span class='note-inline'>(三)</span>　惹野惹野<span class='note-inline'>(四)</span>　薩哩網<span class='note-inline'>(二合)</span>彌<span class='note-inline'>(引)</span>娑<span class='note-inline'>(引)</span>馱野吽<span class='note-inline'>(引)</span>怛囉<span class='note-inline'>(二合)</span>吒<span class='note-inline'>(半音)</span><span class='note-inline'>(五)</span></p>
<p>「復次，說此曼拏羅儀軌：依法當畫外曼拏羅，於其中間依法抨量作四方曼拏羅，周匝遍安金剛寶幢；中心安置金剛寶幢菩薩，亦執寶幢；於四方四隅各安諸妙珍寶、種種殊異衣服、莊嚴等具。如是安布曼拏羅已，然後金剛阿闍梨二手作金剛拳如竪立寶幢相，入曼拏羅已，阿闍梨心生戰慄，低伏其首作敬禮相，後復舉首，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>特嚩<span class='note-inline'>(二合)</span>惹<span class='note-inline'>(引)</span>誐囉<span class='note-inline'>(二合)</span>計<span class='note-inline'>(引)</span>踰<span class='note-inline'>(引)</span>囉<span class='note-inline'>(引)</span>誐蹉<span class='note-inline'>(一句)</span>　薩哩嚩<span class='note-inline'>(二合引)</span>哩他<span class='note-inline'>(二合)</span>鉢囉<span class='note-inline'>(二合)</span>努<span class='note-inline'>(引)</span>彌<span class='note-inline'>(引)</span>娑嚩<span class='note-inline'>(二)</span>　尾惹野尾惹野<span class='note-inline'>(三)</span>　悉[寧*夜]<span class='note-inline'>(四)</span>　薩哩嚩<span class='note-inline'>(二合)</span>僧誐囉<span class='note-inline'>(二合引)</span>彌<span class='note-inline'>(引)</span>毘踰<span class='note-inline'>(二合引)</span>多<span class='note-inline'>(引)</span>囉演帝哩<span class='note-inline'>(二合引)</span><span class='note-inline'>(五)</span></p>
<p>「誦是大明已，然後本尊來降於虛空中，出現種種金寶、財物、衣服、莊嚴等具，從是已後常得此施。然後依法令弟子入曼拏羅，入已，授此三昧頌曰：</p>

<div class="lg regular" style="margin-left:2em;"><div class='lg-row'>「『此是一切諸佛幢，　表諸波羅蜜高勝，</div>
<div class='lg-row'>若置此幢於舍中，　諸惡友中得最勝。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>阿波囉<span class='note-inline'>(引)</span>惹野嚩日囉<span class='note-inline'>(二合)</span>塞普<span class='note-inline'>(二合)</span>吒<span class='note-inline'>(半音)</span><span class='note-inline'>(一句)</span></p>
<p>「授是大明已，然後令弟子除去面帛，頂禮賢聖。阿闍梨授與寶幢，弟子即以此幢而為供養。</p>
<p>「此名最上幢莊嚴曼拏羅。</p>
<p>「復次，宣說成就之法：行人應當依法安立金剛寶幢，諦觀持誦一洛叉數，後得寶幢成就已，即獲一切富樂受用等具。若有執此寶幢者，得與金剛寶幢菩薩等無有異。</p>
<p>「如上所說設有未成就者，若能於此本部大明持誦一遍，亦得一切事最勝，所有真珠、摩尼、衣服莊嚴、飲食受用、諸財物等皆悉獲得。</p>
<p>「此名大三昧邪無能勝幡幢儀軌。」</p>
<p>爾時，極喜根菩薩摩訶薩白金剛手菩薩摩訶薩言：「我今於汝大儀軌中我亦授與大歡喜法，若有行人修是法者，於一切時常得歡喜。」即說大明曰：</p>
<p class="dharani">「唵<span class='note-inline'>(引)</span>賀賀賀賀<span class='note-inline'>(一句)</span>　摩賀<span class='note-inline'>(引)</span>悉彌<span class='note-inline'>(二合)</span>帝<span class='note-inline'>(引)</span><span class='note-inline'>(二)</span>　摩賀<span class='note-inline'>(引)</span>必哩<span class='note-inline'>(二合引)</span>底迦<span class='note-inline'>(引)</span>哩計<span class='note-inline'>(引)</span><span class='note-inline'>(三)</span>　呬呬呬呬<span class='note-inline'>(四)</span></p>
<p>「復次，說此曼拏羅儀軌：依法當畫外曼拏羅，於其中間作四方曼拏羅，其狀齊平，猶如齒相；中安金剛喜菩薩，二手結歡喜印；於其四方安四菩薩——謂金剛手菩薩、灌頂菩薩……等。如是安布曼拏羅已，然後金剛阿闍梨結歡喜印，入曼拏羅，頂禮賢聖。次結請召印，誦此請召大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>賀<span class='note-inline'>(引)</span>娑阿<span class='note-inline'>(引)</span>野<span class='note-inline'>(引)</span>呬[口*弱]<span class='note-inline'>(一句)</span>　薩哩嚩<span class='note-inline'>(二合)</span>目欠<span class='note-inline'>(引)</span>鉢囉<span class='note-inline'>(二合)</span>吠<span class='note-inline'>(引)</span>舍野吽<span class='note-inline'>(引)</span><span class='note-inline'>(二)</span>　薩哩嚩<span class='note-inline'>(二合)</span>必哩<span class='note-inline'>(二合引)</span>多踰儞滿馱滿馱<span class='note-inline'>(三)</span>　薩哩嚩<span class='note-inline'>(二合)</span>訶哩釤<span class='note-inline'>(二合引)</span>娑<span class='note-inline'>(引)</span>馱野呼<span class='note-inline'>(引)</span><span class='note-inline'>(四)</span>　賀賀賀郝<span class='note-inline'>(五)</span></p>
<p>「誦是大明已，然後本尊來降，不現事相，行人內自了知，心大歡喜，由是出生喜法成就。然後弟子亦依法結印，次復持華入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『當於喜恚二法中，　無怨無親無苦樂，</div>
<div class='lg-row'>常開喜眼喜言宣，　即得一切皆平等。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>阿哩鉢囉<span class='note-inline'>(二合)</span>捺賀<span class='note-inline'>(引)</span><span class='note-inline'>(一句)</span></p>
<p>「授是大明已，然後令弟子除去面帛，頂禮賢聖，授與歡喜，金剛弟子當結金剛喜印而為供養。</p>
<p>「此名金剛歡喜曼拏羅。</p>
<p>「復次，宣說成就之法：行人應當依本法儀，作喜悅面持誦百千數，然後得成喜根菩薩。</p>
<p>「如上所說設有未成就者，若能持誦本部大明一遍，亦能發生一切歡喜。</p>
<p>「此名大三昧邪金剛歡喜儀軌。」</p>

<p class='juan'>佛說祕密三昧大教王經卷第二</p></div>
</div><!-- end of div[@id='body'] -->
</body></html>