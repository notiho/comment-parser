<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說祕密三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 883
<div class='div-jing'>
<p class='juan'><a id='mulu1' />佛說秘密三昧大教王經卷第一</p><p class="byline">西天譯經三藏朝奉大夫試光祿卿傳法大師賜紫臣施護等奉　詔譯</p><p>一切如來大乘現證三昧金剛儀軌會</p>
<p>如是我聞：</p>
<p>一時世尊在三十三天雜飾柔軟地帝釋宮殿大樓閣中，與大菩薩一百六十萬俱胝那庾多眾——其名曰：金剛手菩薩摩訶薩、金剛鉤菩薩摩訶薩、金剛弓菩薩摩訶薩、金剛善哉菩薩摩訶薩、金剛藏菩薩摩訶薩、金剛光菩薩摩訶薩、金剛幢菩薩摩訶薩、金剛喜菩薩摩訶薩、金剛眼菩薩摩訶薩、金剛慧菩薩摩訶薩、金剛轉法輪菩薩摩訶薩、金剛語菩薩摩訶薩、金剛業菩薩摩訶薩、金剛精進菩薩摩訶薩、金剛降魔菩薩摩訶薩、金剛拳菩薩摩訶薩……等——復有金剛嬉戲、金剛鬘、金剛歌、金剛舞……等四千金剛明妃眾，復有金剛鉤、金剛索、金剛鎖、金剛鈴……等四千金剛執侍等眾，復有金剛香、金剛華、金剛燈、金剛塗香……等四千金剛女執侍等眾，復有大梵天王、大自在天、那羅延天等眾，并帝釋天主及其眷屬，又復彼天有無數俱胝天女起歡喜心，奏妙音樂，咸作最上廣大供養。</p>
<p>爾時，彼天大曼拏羅會廣千由旬，世尊釋迦牟尼如來處于其中，有無量百千大眾恭敬圍繞，聽受說法。</p>
<p>爾時，大祕密主金剛手菩薩摩訶薩——大執金剛者——於其會中普遍觀察諸眾會已，左手結金剛高舉印，右手戲擲最初妙樂大金剛杵安自心間作勇進勢，說此一切如來大乘現證三昧邪祕密心明曰：</p>
<p class="dharani">「吽<span class='note-inline'>(引)</span>」</p>
<p>說此心明時，一切世界普遍震動，一切如來即以諸佛大菩提智重復現證正等菩提，一切菩薩不壞利益諸眾生事畢竟成就，彼帝釋天主并諸眷屬皆悉安住金剛薩埵成就三摩地中。</p>
<p>爾時，世尊大毘盧遮那如來亦復現證正等菩提已，時諸如來咸共勸請金剛手菩薩摩訶薩言：「願為一切眾生作大利樂，令得成就諸祕密法，當說諸法清淨勝義、自部最上祕密法義。」</p>
<p>爾時，金剛手菩薩摩訶薩聞諸如來勸請言已，先作金剛彈指，次說一切如來請召心明曰：</p>
<p class="dharani">「唵<span class='note-inline'>(引)</span>摩賀蘇珂嚩日囉<span class='note-inline'>(二合)</span>薩埵<span class='note-inline'>(一句)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(引)</span>那<span class='note-inline'>(引)</span>訖哩<span class='note-inline'>(二合)</span>舍<span class='note-inline'>(二)</span>　鉢囉<span class='note-inline'>(二合)</span>吠<span class='note-inline'>(引)</span>設三摩曳<span class='note-inline'>(引)</span>哩嚩<span class='note-inline'>(二合)</span>持嚩<span class='note-inline'>(二合引)</span><span class='note-inline'>(三)</span>　嚩尸酤嚕尸竭囉<span class='note-inline'>(二合)</span><span class='note-inline'>(四)</span>　密昧哩摩<span class='note-inline'>(二合)</span>賀<span class='note-inline'>(引)</span>滿怛囉<span class='note-inline'>(二合)</span>鉢乃<span class='note-inline'>(五)</span>　[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span><span class='note-inline'>(六)</span>」</p>
<p>說此大明時，所有十方一切世界一切如來皆悉雲集，遍滿虛空猶如胡麻，中無間隙。</p>
<p>是時東方阿閦如來住世尊前，金剛手等四菩薩圍繞；南方寶生如來住世尊右，金剛藏等四菩薩圍繞；西方觀自在王如來住世尊後，金剛眼等四菩薩圍繞；北方不空成就如來住世尊左，金剛羯磨等四菩薩圍繞。是諸如來各各以其自印安住。</p>
<p>爾時，金剛手菩薩摩訶薩普攝如來大會一切大眾，乃至一切世界，悉令安住世尊大毘盧遮那如來大曼拏囉中已，說此祕密金剛歌詠大明，作祕密供養事。彼彼大明曰：</p>
<p class="dharani">「嚩日囉<span class='note-inline'>(二合)</span>薩埵僧屹囉<span class='note-inline'>(二合)</span>賀<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>囉怛那<span class='note-inline'>(二句)</span>摩耨多囉<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>達哩摩<span class='note-inline'>(二合)</span>誐<span class='note-inline'>(引)</span>野乃<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>羯哩摩<span class='note-inline'>(二合)</span>迦[口*魚]婆嚩<span class='note-inline'>(一句)</span>」</p>
<p>復次，宣說曼拏羅頌曰：</p>

<div class="lg regular" style="margin-left:1em;"><div class='lg-row'>「我今依法而宣說，　金剛界大曼拏羅，</div>
<div class='lg-row'>彼金剛界平等相，　此說名為金剛界。</div>
<div class='lg-row'>曼拏羅位清淨已，　本尊大印而攝受，</div>
<div class='lg-row'>如是普遍觀察已，　無數持誦作成就。</div>
<div class='lg-row'>其曼拏羅四方相，　四門四剎善安布，</div>
<div class='lg-row'>依法築立彼壇場，　縱廣三十三肘量。</div>
<div class='lg-row'>四門四隅禰踰賀，　中間繒帛以莊嚴，</div>
<div class='lg-row'>又復安置半月相，　以金剛寶為嚴飾。</div>
<div class='lg-row'>依法當畫四樓閣，　以彼中間善安置，</div>
<div class='lg-row'>依金剛法開壇門，　金剛門等開其四。」</div>
</div><p>開門大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>薩埵目<span class='note-inline'>(一句)</span>」</p>

<div class="lg regular" style="margin-left:1em;"><div class='lg-row'>「壇中應畫八<span class='corr'>輻</span>輪，　以金剛線作抨量，</div>
<div class='lg-row'>先北方起後依次，　四線抨量人輪位。</div>
<div class='lg-row'>於其輪中依本法，　布列五方佛尊像，</div>
<div class='lg-row'>五佛左右輪<span class='corr'>輻</span>隅，　畫彼戲鬘歌舞相。</div>
<div class='lg-row'>於曼拏羅四隅位，　應畫香華燈塗尊，</div>
<div class='lg-row'>鉤索鎖鈴四明王，　東南西北門如次。</div>
<div class='lg-row'>如是諸佛賢聖等，　依法安布及粉畫，</div>
<div class='lg-row'>金剛曼拏羅成已，　然當鉤召諸賢聖。」</div>
</div><p>鉤召大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>蘇珂嚩日囉<span class='note-inline'>(二合)</span>薩埵<span class='note-inline'>(一句)</span>　阿<span class='note-inline'>(引)</span>野<span class='note-inline'>(引)</span>係<span class='note-inline'>(引)</span>尸<span class='note-inline'>(引)</span>竭囕<span class='note-inline'>(二合)</span><span class='note-inline'>(二)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多摩賀<span class='note-inline'>(引)</span>野<span class='note-inline'>(引)</span>那<span class='note-inline'>(引)</span>毘三摩野<span class='note-inline'>(三)</span>　嚩日囉<span class='note-inline'>(二合)</span>薩埵三摩野摩努薩摩<span class='note-inline'>(二合)</span>囉<span class='note-inline'>(四)</span>　悉[亭*夜]<span class='note-inline'>(切身下同)</span>悉[亭*夜]<span class='note-inline'>(五)</span>　三摩野薩怛嚩<span class='note-inline'>(二合)</span><span class='note-inline'>(六)</span>　捺哩<span class='note-inline'>(二合)</span>厨彌<span class='note-inline'>(引)</span>婆嚩<span class='note-inline'>(七)</span>　蘇都<span class='note-inline'>(引)</span>輸<span class='note-inline'>(引)</span>彌<span class='note-inline'>(引)</span>婆嚩<span class='note-inline'>(八)</span>　阿努囉訖覩<span class='note-inline'>(二合引)</span>彌<span class='note-inline'>(引)</span>婆嚩<span class='note-inline'>(九)</span>　蘇布<span class='note-inline'>(引)</span>輸<span class='note-inline'>(引)</span>彌<span class='note-inline'>(引)</span>婆嚩<span class='note-inline'>(十)</span>　阿提底瑟吒<span class='note-inline'>(二合)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多悉提孕<span class='note-inline'>(二合)</span>彌<span class='note-inline'>(引)</span>鉢囉<span class='note-inline'>(二合)</span>野蹉<span class='note-inline'>(十一)</span>　訶訶訶訶<span class='note-inline'>(十二)</span>　婆誐鑁那那<span class='note-inline'>(引)</span>禰禰馱那薩埵<span class='note-inline'>(十三)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐檐<span class='note-inline'>(引)</span><span class='note-inline'>(十四)</span>　薩嚩日囉<span class='note-inline'>(二合)</span>馱囉<span class='note-inline'>(引)</span>那<span class='note-inline'>(引)</span>訖哩<span class='note-inline'>(二合)</span>舍<span class='note-inline'>(十五)</span>　鉢囉<span class='note-inline'>(二合)</span>吠<span class='note-inline'>(引)</span>舍三摩曳<span class='note-inline'>(引)</span>哩嚩<span class='note-inline'>(二合)</span>特嚩<span class='note-inline'>(二合引)</span><span class='note-inline'>(十六)</span>　嚩尸<span class='note-inline'>(引)</span>訖哩<span class='note-inline'>(二合)</span>父多<span class='note-inline'>(十七)</span>　摩賀<span class='note-inline'>(引)</span>蘇珂嚩日囉<span class='note-inline'>(二合)</span>薩埵娑<span class='note-inline'>(引)</span>馱野<span class='note-inline'>(十八)</span>　[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span>阿<span class='note-inline'>(引十九)</span></p>

<div class="lg regular" style="margin-left:1em;"><div class='lg-row'>「當說如是大明時，　一切最上諸佛等、</div>
<div class='lg-row'>并諸在會天子眾，　悉入金剛薩埵法。</div>
<div class='lg-row'>次現祥瑞歡喜等，　或天光明或妙香，</div>
<div class='lg-row'>若自得見他亦然，　見瑞相者得最勝。</div>
<div class='lg-row'>獲自最上三昧邪，　金剛手等所攝受，</div>
<div class='lg-row'>先於一門求成就，　鉤索鎖鈴如次轉。</div>
<div class='lg-row'>諸供養及密供養，　以妙華等依法獻，</div>
<div class='lg-row'>賢瓶滿盛眾香水，　插金剛枝作持誦。」</div>
</div><p>大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>蘇珂嚩日囉<span class='note-inline'>(二合)</span>阿目伽三摩野鉢囉<span class='note-inline'>(二合)</span>吠<span class='note-inline'>(引)</span>舍<span class='note-inline'>(一句)</span>　悉[亭*夜]嚩日囉<span class='note-inline'>(二合)</span>薩埵<span class='note-inline'>(二)</span>　[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span><span class='note-inline'>(三)</span></p>

<div class="lg regular" style="margin-left:1em;"><div class='lg-row'>「當說如是大明時，　最上金剛薩埵等，</div>
<div class='lg-row'>所有印及三昧邪，　供養等法悉得入。</div>
<div class='lg-row'>彼甘露水若飲用、　或復依法而灑淨，</div>
<div class='lg-row'>色、力、命、安復堅強，　能作一切成就事。</div>
<div class='lg-row'>然後隨力令弟子，　淨帛覆面著赤衣，</div>
<div class='lg-row'>依法引入曼拏羅，　先拋華後密供養。</div>
<div class='lg-row'>入已先受金剛印，　次與三昧誓誡言，</div>
<div class='lg-row'>若破金剛手三昧，　此金剛杵碎其頂。」</div>
</div><p>大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>賀那塞怖<span class='note-inline'>(二合引)</span>吒野謨<span class='note-inline'>(引)</span>哩馱那<span class='note-inline'>(二合引)</span>曩發吒<span class='note-inline'>(半音)</span><span class='note-inline'>(一句)</span></p>

<div class="lg regular" style="margin-left:1em;"><div class='lg-row'>「然後仰觀其壇上，　捧持妙華隨意擲，</div>
<div class='lg-row'>華所墮處即本尊，　後求最上成就法。</div>
<div class='lg-row'>次應除其覆面帛，　全身委地伸敬禮；</div>
<div class='lg-row'>禮曼拏羅本尊已，　獻嬉戲等密供養；</div>
<div class='lg-row'>普見曼拏羅相已，　覺了一切眾生聚；</div>
<div class='lg-row'>觀已然依灌頂儀，　以金剛水灌其頂，</div>
<div class='lg-row'>顯示五智金剛杵，　大金剛杵等如儀。</div>
<div class='lg-row'>如是與自標幟已，　然當立以金剛名，</div>
<div class='lg-row'>金剛手等諸大士，　悉從金剛心所生。</div>
<div class='lg-row'>與授金剛密印已，　及說不空三昧法，</div>
<div class='lg-row'>金剛薩埵不應離，　一切如來從是生。</div>
<div class='lg-row'>依法當於清旦時，　一稱金剛本尊號，</div>
<div class='lg-row'>然後授與金剛戒：　『金剛手為汝勝尊，</div>
<div class='lg-row'>此金剛杵大金剛，　隨其所欲常成就。』</div>
<div class='lg-row'>然後復獻密供養，　普供養勝曼拏羅，</div>
<div class='lg-row'>隨所愛樂妙華等，　諸供養物而供獻。</div>
</div><p>「此名金剛界大曼拏羅。</p>
<p>「復次，於諸成就法中先說身成就法：行人若欲造金剛手菩薩摩訶薩像者——或鑄、或雕、或塑、或畫——應隨所樂依法作已，於彼像前嚴設供養。行人著赤色衣，結金剛高舉，即於一年中專注持誦，不勒限數，乃至諸所樂欲飲食快樂隨意受用，悉無所礙。後滿一年已其功成就，即於現生得成金剛手菩薩摩訶薩。</p>
<p>「復次，宣說語成就法：行人依法隨處隨時以金剛語持誦百千數限，數滿已，得一切如來施諸成就事，第二生中即得成佛，後復決定成金剛手尊。</p>
<p>「復次，宣說心成就法：行人依法隨處隨時意中密作相應持誦，滿四月已，即得隨意最上成就，現生一切所作皆成。</p>
<p>「復次，宣說金剛手菩薩摩訶薩成就法：行人依法於本尊像前，左手作金剛拳，右手執金剛杵，依法持誦百千數已，即得金剛杵成就。執是杵已，隨欲往來及諸所樂自在無礙，亦得金剛手菩薩摩訶薩及諸如來——或隱、或顯——現成就事，隨其所欲令彼行人變化受用及餘所作悉使圓滿，亦於現生得成金剛手菩薩摩訶薩。</p>
<p>「復次，通說三業成就法：行人應當依本法儀隨處隨時安置尊像，於其像前當結大印，諦想本尊，持誦一年。期限滿已，得成金剛手菩薩摩訶薩。</p>
<p>「復次，廣說諸成就法：行人應當依金剛手菩薩摩訶薩法相應持誦，復得一切勝解法、一切事成就，得見金剛手菩薩摩訶薩身，又聞其言：『日日當與一切成就。』</p>
<p>「當知此金剛薩埵祕密法門，設有未能成就如上法者，若但入此曼拏羅時，亦能善作一切擁護，息災安樂，增長壽命，色相少盛，有力精進，勇悍吉祥，增益善法。所有一切諸瘧毒等病苦憂惱、惡夢惡相，拏枳儞等之所執持，法障、業障、煩惱障等一切障礙，夭死、諸怖、一切惡法及餘苦等皆能息滅。又復能作阿吠舍等事，或令動搖、或作歌舞，或說未來事，或現身相、或出其聲，或作調伏破壞、或作隱覆禁制，或印法攝持、或令癡亂，或縛、或解，或一切所欲皆能召集、乃至一切世間普遍鉤召，悉令阿吠舍而作敬愛。</p>
<p>「如上等事皆得自在，能作一切事業，得一切金剛三業成就，出現一切幻化等法，及能轉易時分破壞舍宇、所有緊迦囉、藥叉、必舍左等，彼諸眷屬悉作成就，復禁止一切風、雨、電、電，復能請降依時甘雨、亦能拔除損折樹林華菓、亦能非時生諸華菓。以要言之，一切隱顯、升沈及饒益等事皆得如意，乃至一切最上成就之法亦悉圓滿。是故當知：此金剛薩埵祕密心明及曼拏羅能如上百種事業。</p>
<p>「如上所說皆是金剛薩埵祕密法門。」</p>
<p>爾時，世尊大毘盧遮那如來等一切如來歡喜大笑，同共宣說一切如來現證覺智金剛大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多摩<span class='note-inline'>(引)</span>帝<span class='note-inline'>(引)</span>摩賀<span class='note-inline'>(引)</span>蘇珂嚩日囉<span class='note-inline'>(二合)</span>馱<span class='note-inline'>(引)</span>哩尼<span class='note-inline'>(二)</span>　薩哩嚩<span class='note-inline'>(二合)</span>三摩多<span class='note-inline'>(引)</span>鉢囉<span class='note-inline'>(二合)</span>昌<span class='note-inline'>(引)</span>達儞<span class='note-inline'>(三)</span>　薩哩嚩<span class='note-inline'>(二合)</span>耨珂剎煬葛哩<span class='note-inline'>(四)</span>　薩哩嚩<span class='note-inline'>(二合)</span>蘇珂鉢囉<span class='note-inline'>(二合)</span>那<span class='note-inline'>(引)</span>曳計<span class='note-inline'>(引)</span><span class='note-inline'>(五)</span>　薩哩縛<span class='note-inline'>(二合引)</span>哩他<span class='note-inline'>(二合)</span>娑<span class='note-inline'>(引)</span>達儞莎<span class='note-inline'>(引)</span>賀<span class='note-inline'>(引)</span><span class='note-inline'>(六)</span>」</p>
<p>說是大明已，時諸如來告金剛手菩薩摩訶薩言：「金剛手！汝當受持我此大明，為諸眾生作大利益。</p>
<p>「我今宣說曼拏羅法：行人應當依本法儀粉畫外曼拏羅作四方相，於其中間作八輻輪，而於輪臍安毘盧遮那如來，於輪輻八位畫八如來。依法安布曼拏羅已，時金剛阿闍梨結一切如來拳印，被所應著衣入曼拏羅，全身委地頂禮賢聖。先誦請召大明曰：</p>
<p class="dharani">「『唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多嚩日囕<span class='note-inline'>(二合)</span>酤尸<span class='note-inline'>(一句)</span>　摩賀<span class='note-inline'>(引)</span>冐[亭*夜]<span class='note-inline'>(引)</span>迦哩沙<span class='note-inline'>(二合)</span>尼<span class='note-inline'>(二)</span>　薩哩嚩<span class='note-inline'>(二合)</span>達哩摩<span class='note-inline'>(二合)</span>鉢囉<span class='note-inline'>(二合)</span>吠<span class='note-inline'>(引)</span>舍儞<span class='note-inline'>(三)</span>　薩哩嚩<span class='note-inline'>(二合)</span>三摩<span class='note-inline'>(引)</span>提滿馱儞<span class='note-inline'>(四)</span>　薩哩嚩<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>尾提尾娑多<span class='note-inline'>(二合)</span>囉迦<span class='note-inline'>(引)</span>哩計<span class='note-inline'>(引)</span>嚩馱莎<span class='note-inline'>(引)</span>賀<span class='note-inline'>(引)</span><span class='note-inline'>(六)</span>』</p>
<p>「誦是大明已，一切如來及諸賢聖皆悉雲集，現歡喜等諸祥瑞相。然後阿闍梨令弟子如前著衣，淨帛覆面，作金剛合掌，持以妙華，引入曼拏羅。入已，當授此三昧頌曰：</p>

<div class="lg regular" style="margin-left:2em;"><div class='lg-row'>「『當知佛、法、僧三寶，　最上最勝所歸依，</div>
<div class='lg-row'>乃至盡壽常供養，　不應供養餘天等。』</div>
</div><p>「復授此大明曰：</p>
<p class="dharani">「『唵<span class='note-inline'>(引)</span>訶那嚩日囉<span class='note-inline'>(二合)</span><span class='note-inline'>(一句)</span>　那囉迦舍<span class='note-inline'>(引)</span>薩葛呼<span class='note-inline'>(引)</span><span class='note-inline'>(二)</span>』</p>
<p>「授是大明已，乃為除去面帛，即令弟子全身委地頂禮賢聖。次當授與大金剛杵，後以如來五瓶灌頂，及授本部大明并教示印法，然後隨力供養，出曼拏羅。</p>
<p>「此名大總持曼拏羅。</p>
<p>「復次，宣說彼成就法：行人應當依本法儀，於如來像前加趺而坐，結一切如來拳印，不勒限數持誦一年，日唯一食，餘不應作，如本法說勿生退倦。後一年滿已即得成佛，為一切三界主，自在常住，壽命無量，而善調伏諸眾生界。如上所說成就之法，行人設有未成就者，但當於此大明諦心持誦，亦能成辦一切事業——所謂先得五分功德，乃至轉法輪、度眾生等諸方事，後當不久亦得成佛。</p>
<p>「此名一切如來大總持儀軌。」</p>
<p>金剛破惡大儀軌會</p>
<p>爾時，金剛手菩薩摩訶薩又復白諸如來言：「願當受持我此大明儀軌大三昧邪金剛破惡祕密心明，所有一切惡者及餘天等一切眾生，於諸如來教中生恚惡佷戾心者，皆能調伏，悉使墮落，從菩提道場最初降伏已後不復令諸惡得起。」</p>
<p>爾時，一切如來默然而住。</p>
<p>時金剛手菩薩摩訶薩——為欲圓滿諸勝願故——左手結金剛高舉印，右手戲擲金剛杵，熙怡微笑，結加趺坐，說此祕密心明曰：</p>
<p class="dharani">「唵<span class='note-inline'>(引)</span>儞遜婆呼<span class='note-inline'>(引)</span>婆誠鑁<span class='note-inline'>(一句)</span>　嚩日囉<span class='note-inline'>(二合)</span>吽<span class='note-inline'>(引)</span>發吒<span class='note-inline'>(半音)</span><span class='note-inline'>(二)</span>」</p>
<p>說此心明時，一切世界皆悉震動。一切如來又復以諸佛大菩提智現證正等菩提，所有一切山巖崩倒破壞，一切惡者皆悉調伏，普遍鉤召悉入曼拏羅中，安住三昧而作敬愛；所有一切母鬼眾、部多眾、惡曜眾、夜叉、羅剎、頻那、夜迦等眾，乃至地獄趣類，皆悉破壞摧毀，叫呼迷亂。</p>
<p>爾時，金剛手菩薩摩訶薩隨應降伏悉降伏已，以金剛眼普遍觀視，出現金剛降三世大忿怒尊及諸忿怒眷屬，極猛惡相，利牙咬唇，又復顰眉，有大焰光周遍熾盛，執金剛鉤及朅樁、誐劍、索叉、杖鈴及幡等，復以種種莊嚴之具而為嚴飾。如是出現已，於金剛手菩薩摩訶薩周匝而<span class='corr'>住</span>。</p>
<p>爾時，金剛手菩薩摩訶薩說此降三世大曼拏羅儀軌：「先當與彼大曼拏羅法用相應，次當畫此外曼拏羅作圓滿相；內金剛曼拏羅作四方相；中安金剛手大執金剛尊，面現喜怒相，利牙外出，左手結金剛高舉印、或執青蓮華，右手戲擲金剛杵；前安金剛降三世大忿怒尊；右安金剛鉤召忿怒尊；後安金剛劍尊；左安金剛索尊；於其四隅畫金剛忿怒主尊、金剛迦羅尊、金剛杖尊、金剛摩嚕多尊。如是畫已，然後金剛阿闍梨著青色衣結降三世印，作忿怒相，入曼拏羅，頂禮賢聖已，說此頌曰：</p>

<div class="lg regular" style="margin-left:2em;"><div class='lg-row'>「『為諸眾生利益故、　為欲成就諸教故、</div>
<div class='lg-row'>廣為調伏惡眾故，　金剛薩埵加被我。』</div>
</div><p>「然後結金剛鉤印，其印以二手頭指頭節微屈，如鉤成印，誦此請召大明曰：</p>
<p class="dharani">「唵囉儞遜婆嚩日囉<span class='note-inline'>(二合引)</span>葛哩沙<span class='note-inline'>(二合)</span>野<span class='note-inline'>(一句)</span>　鉢囉<span class='note-inline'>(二合)</span>吠<span class='note-inline'>(引)</span>舍野<span class='note-inline'>(二)</span>　滿馱野<span class='note-inline'>(三)</span>　嚩尸<span class='note-inline'>(引)</span>[酪-ㄆ+土]嚕<span class='note-inline'>(四)</span>　摩賀<span class='note-inline'>(引)</span>嚩日囉<span class='note-inline'>(二合)</span>馱囉摩<span class='note-inline'>(引)</span>那野吽<span class='note-inline'>(引)</span><span class='note-inline'>(五)</span>　薩哩嚩<span class='note-inline'>(二合)</span>嚩日囉<span class='note-inline'>(二合)</span>酤羅<span class='note-inline'>(引)</span>那<span class='note-inline'>(引)</span>葛哩沙<span class='note-inline'>(二合)</span>野吽<span class='note-inline'>(引)</span><span class='note-inline'>(六)</span>　薩哩嚩<span class='note-inline'>(二合)</span>母捺囉<span class='note-inline'>(二合引)</span>誐拏<span class='note-inline'>(引)</span>鉢囉<span class='note-inline'>(二合)</span>吠<span class='note-inline'>(引)</span>舍野吽<span class='note-inline'>(引)</span><span class='note-inline'>(七)</span>　薩哩嚩<span class='note-inline'>(二合)</span>三摩煬<span class='note-inline'>(引)</span>未特嚩<span class='note-inline'>(二合引)</span>那野吽<span class='note-inline'>(引)</span><span class='note-inline'>(八)</span>　薩哩嚩<span class='note-inline'>(二合)</span>葛哩摩<span class='note-inline'>(二合)</span>悉提孕<span class='note-inline'>(二合)</span>阿謨<span class='note-inline'>(引)</span>伽<span class='note-inline'>(引)</span>鉢囉<span class='note-inline'>(二合)</span>底賀當娑<span class='note-inline'>(引)</span>馱野吽<span class='note-inline'>(引)</span>吽<span class='note-inline'>(引)</span><span class='note-inline'>(九)</span>　[口*弱][口*弱][口*弱][口*弱]<span class='note-inline'>(十)</span></p>
<p>「如是大明若誦二十一遍，所有一切執金剛明妃悉入金剛薩埵一切如來金剛部中。時金剛阿闍梨作忿怒相，普令一切悉得阿吠舍所有一切障及一切罪悉得銷滅。阿闍梨然後復作忿怒相，結金剛打擲印，獻諸供養已，後令弟子亦著青衣，青帛覆面，亦作忿怒相，先結金剛打擲印，次當執華。引入曼拏羅已，授此三昧頌曰：</p>

<div class="lg regular" style="margin-left:2em;"><div class='lg-row'>「『普為眾生作利益，　調伏一切極惡者，</div>
<div class='lg-row'>日日當於清旦時，　一遍輪擲金剛杵。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>儞遜婆嚩日囉<span class='note-inline'>(二合)</span>吽發吒<span class='note-inline'>(半音)</span></p>
<p>「授是大明已，然後弟子拋華，華所墮處即是本尊。後與除去面帛，弟子應當頂禮賢聖已，擲金剛杵。次當授與金剛灌頂及與心明教示印法，如其所樂作供養已，出曼拏羅。</p>
<p>「此名金剛降三世曼拏羅。</p>
<p>「復次，宣說成就之法：行人應當依本法儀造於㡧像，中畫金剛降三世忿怒明王、右邊當畫四忿怒王、左邊亦畫四忿怒王。如是畫已，依法安置。行人於彼像前擲金剛杵，結加趺坐，作忿怒相及作忿怒視，持誦百千遍限數滿已，能令己身得如大金剛忿怒王，所有色相、壽命、威力、精進皆悉同等，亦復具足神通、事業、大成就法，利益眾生無有窮盡。</p>
<p>「如上所說設未成就者，但能入此曼拏羅中，持誦如上大明一遍能作百種事業，所謂：情與非情一切惡中悉能禁制，破壞驚怖，摧毀隱覆癡迷，禁縛離散，斷截失亂。又復能令諸惡有情或發語言、或禁語言、或逼逐發遣、或為僕使、或障其觀視、或瘧疾所持、或陷沒於地、或墮那洛迦中、或轉傍生趣中，乃至世間布嚕沙悉帝哩亦能禁止，諸和合事令不和合，後復發起違損等事。復以餘緣令現戲笑等相，亦能使病、亦能止病，乃至一切惡者悉令殞滅。復能鉤召一切，悉令阿吠舍而作敬愛。所應降伏者，或令動搖旋舞、歌詠戲笑、及令廣說未來等事。如是，一切惡者悉使敬愛降伏，一切事業悉令成辦，一切天、龍、夜叉、羅剎、頻那夜迦、部多母鬼等悉令銷滅，所有一切地、水、火、風、空界皆以三昧教勅所攝，悉能成辦世門一切所造等事，能令大梵天王、那羅延天、大自在天、毘沙門天王等悉得離諸貪染，設使一切如來有貪染心亦得清淨，一切菩薩亦復如是，乃至我大忿怒王而亦降伏。」</p>

<p class='juan'>佛說祕密三昧大教王卷第一</p></div>
</div><!-- end of div[@id='body'] -->
</body></html>