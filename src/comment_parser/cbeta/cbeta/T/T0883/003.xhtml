<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說祕密三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu3' />佛說祕密三昧大教王經卷第三</p><p class="byline">西天譯經三藏朝奉大夫試光祿卿傳法大師賜紫臣施護等奉　詔譯</p><p>爾時，聖觀自在菩薩摩訶薩白金剛手菩薩摩訶薩言：「我今於汝大儀軌中我亦授與三摩地法。何以故？由能觀想此三摩地故，即能獲得一切如來大自在法，而為一切三界法王，所有我得觀自在名亦從如是法中所建立故。」</p>
<p>時觀自在菩薩摩訶薩即現高舉勢，左手執蓮華，右手結開敷印，說此入三摩地法門大明曰：</p>
<p class="dharani">「唵<span class='note-inline'>(引)</span>野他<span class='note-inline'>(引)</span>囉訖多<span class='note-inline'>(二合)</span>彌曩訥[牟*含]<span class='note-inline'>(二合)</span><span class='note-inline'>(一句)</span>　囉<span class='note-inline'>(引)</span>誐弩<span class='note-inline'>(引)</span>[日*殺]哩那<span class='note-inline'>(二合)</span>里波野<span class='note-inline'>(三合)</span>帝<span class='note-inline'>(引)</span><span class='note-inline'>(二)</span>　嚩<span class='note-inline'>(引)</span>薩弩<span class='note-inline'>(引)</span>[日*殺]室左<span class='note-inline'>(二合)</span>尾尾擡<span class='note-inline'>(三)</span>　薩怛<span class='note-inline'>(二合)</span>他<span class='note-inline'>(引)</span>戍度<span class='note-inline'>(引)</span>婆嚩薩捺<span class='note-inline'>(引)</span><span class='note-inline'>(四)</span></p>
<p>「今此大明三摩地法門若能依法諦觀想者，是人速得一切成就。</p>
<p>「復次，說此曼拏羅儀軌：依法當畫外曼拏羅；中心應畫八葉蓮華，中安金剛眼菩薩；於八葉位安八持蓮華菩薩，如金剛手菩薩色相莊嚴；於外四隅當安梵王、那羅延天、大自在天、十一面賢聖。如是安布曼拏羅已，然後金剛阿闍梨結大蓮華印入曼拏羅。入已，復結請召印，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>泥<span class='note-inline'>(引)</span>怛囉<span class='note-inline'>(二合引)</span>嚩路枳帝說囉<span class='note-inline'>(一句)</span>　尾說嚕<span class='note-inline'>(引)</span>播<span class='note-inline'>(引)</span>野<span class='note-inline'>(引)</span>係<span class='note-inline'>(二)</span>　嚩日囉<span class='note-inline'>(二合)</span>達哩摩<span class='note-inline'>(二合)</span>三摩<span class='note-inline'>(引)</span>地<span class='note-inline'>(三)</span>　薩哩嚩<span class='note-inline'>(二合)</span>惹誐提那焬酤嚕<span class='note-inline'>(四)</span>　摩賀<span class='note-inline'>(引)</span>鉢訥摩<span class='note-inline'>(二合)</span>賀娑多<span class='note-inline'>(二合引)</span>嚩路<span class='note-inline'>(引)</span>迦野[牟*含]<span class='note-inline'>(引)</span><span class='note-inline'>(五)</span>　莎婆嚩戍[亭*夜]<span class='note-inline'>(引)</span><span class='note-inline'>(六)</span>　尾戍[亭*夜]尾戍[亭*夜]<span class='note-inline'>(七)</span>　娑<span class='note-inline'>(引)</span>馱野<span class='note-inline'>(八)</span>　薩哩鑁<span class='note-inline'>(二合)</span>娑<span class='note-inline'>(引)</span>馱野鉢訥[牟*含]<span class='note-inline'>(二合)</span>呼<span class='note-inline'>(引)</span><span class='note-inline'>(九)</span></p>
<p>「誦是大明已，然後本尊來降，隨其福德為現一切成就事等。然後弟子先作蓮華三昧拳，復持蓮華入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『一切自性皆清淨，　世間若情、若非情，</div>
<div class='lg-row'>於一切處心常離，　染、淨二種分別相。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>阿戍提賀那發吒<span class='note-inline'>(半音)</span><span class='note-inline'>(一句)</span></p>
<p>「授是大明已，然後令弟子除去面帛，內心敬禮賢聖，以所持華安置壇中，後結蓮華三昧拳印而為供養。</p>
<p>「此名普遍曼拏羅。</p>
<p>「復次，宣說成就之法：行人當造㡧像，依本法儀畫觀自在菩薩，於其左右畫八如來等。如是畫已，行人於㡧像前結大蓮華印，心想三摩地王，持誦一年後功行成已，即於一切世界中而得自在，與觀自在菩薩等無有異。</p>
<p>「如上所說設有未成就者，但能入此曼拏羅中及持誦本部大明一遍，亦得一切成就、一切富樂、了知一切法、能作一切事。</p>
<p>「此名一切世間自在儀軌。」</p>
<p>爾時，金剛輪菩薩摩訶薩白金剛手菩薩摩訶薩言：「我今於汝大儀軌中我亦授與入一切法門，若有能誦本部大明一遍者，是人即能入一切曼拏羅，得一切法不空成就。」即說大明曰：</p>
<p class="dharani">「唵<span class='note-inline'>(引)</span>嚩<span class='corr'>日</span>囉<span class='note-inline'>(二合)</span>作訖囉<span class='note-inline'>(二合)</span>吽<span class='note-inline'>(引)</span>[口*弱]<span class='note-inline'>(一句)</span></p>
<p>「復次，說此曼拏羅儀軌：應當依前曼拏羅法，復畫金剛界、金剛輪、金剛寶，於其輪中畫纔發心轉法輪菩薩——四大菩薩：一、名大勇猛，二、名一切印主，三、名大三昧，四、名大成就主——四隅復安戲鬘歌舞四供養菩薩。如是安布曼拏羅已，然後金剛阿闍梨結金剛轉輪印猶如電轉，入曼拏羅。入已右旋，即以前印於頂上轉。頂禮賢聖已，次以二手頭指如鉤作金剛轉輪請召印，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>作訖囉<span class='note-inline'>(二合引)</span>迦哩沙<span class='note-inline'>(二合)</span>野<span class='note-inline'>(一句)</span>　薩哩嚩<span class='note-inline'>(二合)</span>摩賀<span class='note-inline'>(引)</span>薩怛鑁<span class='note-inline'>(三合引)</span>[口*弱]吽<span class='note-inline'>(引)</span><span class='note-inline'>(二)</span>　鉢囉<span class='note-inline'>(二合)</span>吠舍野薩哩嚩<span class='note-inline'>(二合)</span>母捺囉<span class='note-inline'>(二合引)</span>誐赧<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span><span class='note-inline'>(三)</span>　末特嚩<span class='note-inline'>(二合)</span>那野薩哩嚩<span class='note-inline'>(二合)</span>三摩焬<span class='note-inline'>(引)</span>鑁<span class='note-inline'>(引)</span>吽<span class='note-inline'>(引)</span><span class='note-inline'>(四)</span>　娑<span class='note-inline'>(引)</span>馱野薩哩嚩<span class='note-inline'>(二合)</span>悉提孕<span class='note-inline'>(二合)</span>呼<span class='note-inline'>(引)</span><span class='note-inline'>(五)</span>　吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span><span class='note-inline'>(六)</span></p>
<p>「誦是大明已，然後本尊來降，彼阿闍梨即得大金剛阿闍梨加持而住，由先得入此儀軌中，後乃得成大金剛阿闍梨。然後令弟子亦結金剛轉輪印，復以二手捧持妙華，入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『若能日日或一月、　或復滿足於一年，</div>
<div class='lg-row'>以勝供養隨力能，　供養曼拏羅最勝。』</div>
</div><p>「復授此大明曰：</p>
<p class="dharani">「阿鉢囉<span class='note-inline'>(二合)</span>吠<span class='note-inline'>(引)</span>舍那吽<span class='note-inline'>(引)</span><span class='note-inline'>(一句)</span></p>
<p>「授是大明已，然後令弟子除去面帛，頂禮賢聖，授與金剛輪印，即用此印而作供養。</p>
<p>「此名金剛輪曼拏羅。</p>
<p>「復次，宣說成就之法：行人應當作金剛輪曼拏羅，隨其所樂分量大小依法安布已，當入曼拏羅中，於尊像前旋繞而住，持誦本部大明一洛叉數。功行滿已，獲得一切最上曼拏羅圓滿集會，然後得成執金剛尊、或復得成纔發心轉法輪菩薩。又若行人能於此本部大明持誦一遍者，是人即於一切大士諸祕密印一切三昧一切成就、一切事業悉得圓滿。</p>
<p>「此名大成就入供養儀軌。」</p>
<p>爾時，金剛法菩薩摩訶薩白金剛手菩薩摩訶薩言：「我今於汝大儀軌中我亦宣說正法密句，若有行人修是法者，彼人能成一切事業，復能息除一切罪累所作成就，速得圓滿離諸魔障，乃至得成阿耨多羅三藐三菩提果。」即說大明曰：</p>
<p class="dharani">「唵<span class='note-inline'>(引)</span>莎婆<span class='note-inline'>(引)</span>嚩戍馱<span class='note-inline'>(引)</span>薩哩嚩<span class='note-inline'>(二合)</span>達哩摩<span class='note-inline'>(二合引)</span><span class='note-inline'>(一句)</span></p>
<p>「復次，說此曼拏羅儀軌：依法當畫外曼拏羅，中心應畫大蓮華輪，輪中獨安正法輪菩薩。如是安布曼拏羅已，然後金剛阿闍梨結轉正法輪印安於頂上，入曼拏羅，全身委地頂禮賢聖，以二手頭指頭節微屈如鉤成請召印，誦此請召大明曰：</p>
<p class="dharani">「唵<span class='note-inline'>(引)</span>莎婆<span class='note-inline'>(引)</span>嚩戍馱多<span class='note-inline'>(引)</span>誐囉<span class='note-inline'>(二合)</span><span class='note-inline'>(一句)</span>　薩達哩摩<span class='note-inline'>(二合)</span>作訖囉<span class='note-inline'>(二合)</span>[口*弱]吽<span class='note-inline'>(引)</span><span class='note-inline'>(二)</span>　伊沙鉢囉<span class='note-inline'>(二合)</span>嚩哩多<span class='note-inline'>(二合)</span>野<span class='note-inline'>(引)</span>彌<span class='note-inline'>(三)</span>　帝<span class='note-inline'>(引)</span>薩哩嚩<span class='note-inline'>(二合)</span>達哩[牟*含]<span class='note-inline'>(二合引)</span>輸<span class='note-inline'>(引)</span>馱野<span class='note-inline'>(四)</span>　薩哩嚩<span class='note-inline'>(二合)</span>播<span class='note-inline'>(引)</span>播<span class='note-inline'>(引)</span>嚩囉拏<span class='note-inline'>(引)</span>那<span class='note-inline'>(引)</span>舍野惡<span class='note-inline'>(五)</span></p>
<p>「誦是大明已，然後本尊來降，能令阿闍梨覺了諸法自性本來清淨。然後依法令弟子如阿闍梨相入曼拏羅，入已，授此三昧頌曰：</p>

<div class="lg regular" style="margin-left:2em;"><div class='lg-row'>「『彼一切種常現前，　斯大法句為最上，</div>
<div class='lg-row'>如佛世尊常所說，　此法即是不空聲。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>摩羅<span class='note-inline'>(引)</span>訖囉<span class='note-inline'>(二合)</span>摩<span class='note-inline'>(一句)</span></p>
<p>「授是大明已，然後令弟子除去面帛，頂禮賢聖。次當授與正法密句，然後乃結正法密印而為供養。</p>
<p>「此名正法輪曼拏羅。</p>
<p>「復次，宣說成就之法：行人依法隨應粉畫正法輪曼拏羅，於其中間獨安本尊正法輪菩薩。如是安布曼拏羅已，行人依法入壇持誦，不限遍數乃至功行成已，現生得與轉正法輪菩薩等無有異。</p>
<p>「如上所說設有未成就者，若能於此本部大明持誦一遍，是人若有一切業障、惡夢、惡相、諸惡怖畏、病苦憂惱、貪愛、慳嫉、忿恚、輕慢、瘧疾纏繞、鬼魅執持、印法禁制、驚怖迷亂、鬪戰諍訟、諸惡嬈惱，乃至貪瞋癡等一切惡法，皆得銷滅。</p>
<p>「此名金剛正法輪儀軌。」</p>
<p>爾時，金剛無言菩薩摩訶薩白金剛手菩薩摩訶薩言：「我今於汝大儀軌中我亦授與持誦法門，若有行人於此法中持誦一遍者，是人即得一切成就，圓滿一切殊勝事業。」即說大明曰：</p>
<p class="dharani">「嚩嚩嚩嚩<span class='note-inline'>(一句)</span></p>
<p>「復次，說此曼拏羅儀軌：依法當畫外曼拏羅，內畫四方曼拏羅相，中心獨安金剛語菩薩手持數珠。如是安布曼拏羅已，然後金剛阿闍梨結數珠印，入曼拏羅，膝輪著地敬禮賢聖，以左手頭指微屈如鉤，右手作拳安於腰側成請召印，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>嚩<span class='note-inline'>(引)</span>左<span class='note-inline'>(引)</span>野<span class='note-inline'>(引)</span>係<span class='note-inline'>(一句)</span>　悉[亭*夜]<span class='note-inline'>(二)</span>　嚩嚩嚩嚩[口*弱]<span class='note-inline'>(三)</span></p>
<p>「誦是大明已，然後本尊來降，為施金剛語成就法。然後依法令弟子，亦如前結印，入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『日月清旦常持誦，　大明數滿一百八，</div>
<div class='lg-row'>誦已無取亦無捨，　心住最勝真實理。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>母<span class='note-inline'>(引)</span>迦沒囉<span class='note-inline'>(二合)</span>多嚩<span class='note-inline'>(一句)</span></p>
<p>「授是大明已，然後令弟子除去面帛，頂禮賢聖，授與數珠，亦復如前而作供養。</p>
<p>「此名真實持誦曼拏羅。</p>
<p>「復次，宣說成就之法：行人依法於本尊像前結金剛語印持誦一年，功行成已，即得金剛手菩薩為施一切最上成就。</p>
<p>「如上所說設有未成就者，若能於此本部大明持誦一遍，一切所作亦得如意。</p>
<p>「此名大三昧邪無言儀軌。」</p>
<p>爾時，金剛巧業菩薩摩訶薩白金剛手菩薩摩訶薩言：「我今於汝大儀軌中我亦授與自羯磨法，若有行人修此法者，是人所作一切事業速得成就。」即說大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>囉多<span class='note-inline'>(引)</span>毘尸<span class='note-inline'>(引)</span>迦<span class='note-inline'>(一句)</span>　窣覩帝儞哩<span class='note-inline'>(二合)</span>爹布<span class='note-inline'>(引)</span>惹玉呬也<span class='note-inline'>(二合)</span><span class='note-inline'>(二)</span>　尾濕嚩<span class='note-inline'>(二合)</span>嚩日囉<span class='note-inline'>(二合)</span>娑<span class='note-inline'>(引)</span>馱野<span class='note-inline'>(三)</span>　薩哩鑁<span class='note-inline'>(二合)</span>鉢囉<span class='note-inline'>(二合)</span>娑<span class='note-inline'>(引)</span>捺野<span class='note-inline'>(四)</span>　嚩日囕<span class='note-inline'>(二合)</span>儞哩<span class='note-inline'>(二合)</span>爹儞哩<span class='note-inline'>(二合)</span>爹尾酤哩嚩<span class='note-inline'>(二合)</span>呼<span class='note-inline'>(引)</span><span class='note-inline'>(五)</span>　婆誐鑁嚩日囉<span class='note-inline'>(二合)</span>葛哩摩<span class='note-inline'>(二合)</span>阿<span class='note-inline'>(引)</span><span class='note-inline'>(六)</span></p>
<p>「復次，說此曼拏羅儀軌：依法當畫外曼拏羅，內畫金剛八曼拏羅，中安金剛巧業菩薩，於其八位安八供養賢聖：一、名妙樂，二、名金剛灌頂，三、名稱讚，四、名旋舞，五、名嬉戲，六、名戲笑，七、名妙味，八、名時分供養。如是安布曼拏羅已，然後金剛阿闍梨結嬉戲金剛印，復持妙華入曼拏羅，以身上分作金剛旋舞相而為供養。次當依法結請召印，誦此請召大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>尾濕嚩<span class='note-inline'>(二合引)</span>謨<span class='note-inline'>(引)</span>伽<span class='note-inline'>(引)</span>鉢囉<span class='note-inline'>(二合)</span>帝賀多<span class='note-inline'>(引)</span>戍<span class='note-inline'>(一句)</span>　葛哩摩<span class='note-inline'>(二合)</span>野<span class='note-inline'>(引)</span>係[口*弱]<span class='note-inline'>(二)</span>　鉢囉<span class='note-inline'>(二合)</span>吠<span class='note-inline'>(引)</span>舍吽<span class='note-inline'>(引)</span><span class='note-inline'>(三)</span>　滿馱嚩尸<span class='note-inline'>(引)</span>酤嚕<span class='note-inline'>(四)</span>　摩賀<span class='note-inline'>(引)</span>嚩日囉<span class='note-inline'>(二合)</span>馱囉<span class='note-inline'>(引)</span>禰<span class='note-inline'>(引)</span><span class='note-inline'>(五)</span>　尸<span class='note-inline'>(引)</span>伽囕<span class='note-inline'>(二合)</span>呼<span class='note-inline'>(引)</span>摩迦哩摩<span class='note-inline'>(二合)</span>尼彌<span class='note-inline'>(引)</span><span class='note-inline'>(六)</span>　勞枳迦路<span class='note-inline'>(引)</span>姑多囉<span class='note-inline'>(引)</span>尼阿<span class='note-inline'>(引)</span>戍<span class='note-inline'>(七)</span>　酤嚕酤嚕<span class='note-inline'>(八)</span>　娑<span class='note-inline'>(引)</span>馱野娑<span class='note-inline'>(引)</span>馱野阿<span class='note-inline'>(引)</span><span class='note-inline'>(九)</span></p>
<p>「誦是大明已，然後本尊來降，如前大曼拏羅中所現祥瑞。後依法令弟子亦如前相入曼拏羅，入已，授此三昧頌曰：</p>

<div class="lg regular" style="margin-left:2em;"><div class='lg-row'>「『金剛手等諸聖尊，　隨其力能伸孝敬，</div>
<div class='lg-row'>自利、利他事悉成，　日日常獻諸供養。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>賀那嚩日囉<span class='note-inline'>(二合)</span>布<span class='note-inline'>(引)</span>惹迦<span class='note-inline'>(引)</span>哩野<span class='note-inline'>(二合引)</span>禰泥<span class='note-inline'>(引)</span>禰泥<span class='note-inline'>(引)</span><span class='note-inline'>(一句)</span>　唵<span class='note-inline'>(引)</span>賀那嚩日囉<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>迦<span class='note-inline'>(引)</span>[牟*含]<span class='note-inline'>(二)</span></p>
<p>「授是大明已，然後令弟子除去面帛，教授供養等法。</p>
<p>「此名金剛巧業曼拏羅。</p>
<p>「復次，宣說成就之法：行人應當依法於本尊像前隨力獻諸供養，供養本尊及諸如來。行人復作金剛旋舞祕密供養法，隨應持誦一年，功行成已，得與金剛巧業菩薩等無有異，復得一切如來施諸巧業成就。</p>
<p>「如上所說設有未成就者，若能於此本部大明持誦一遍，一切所作亦速成就。</p>
<p>「此名無上一切羯摩三昧儀軌。」</p>
<p>爾時，金剛護菩薩摩訶薩白金剛手菩薩摩訶薩言：「我今於汝大儀軌中我亦為說作擁護法，若有行人修是擁護法者，即於一切金剛部中而得隱身，何況能有諸惡魔等敢來侵嬈？」即說大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>嚩日囉<span class='note-inline'>(二合)</span>迦嚩左<span class='note-inline'>(一句)</span>　嚩日哩<span class='note-inline'>(二合引)</span>酤嚕<span class='note-inline'>(二)</span>　薩哩鑁<span class='note-inline'>(二合)</span>嚩日囉<span class='note-inline'>(二合)</span>㰠<span class='note-inline'>(三)</span></p>
<p>「復次，說此曼拏羅儀軌：依法當畫外曼拏羅；內畫四方曼拏羅相，周匝復畫金剛甲冑，甲有光相，映密而現；中心安置金剛護菩薩，四面復安四大菩薩：一、名金剛頂，二、名金剛毫相，三、名金剛法，四、名金剛拳。如是安布曼拏羅已，然後金剛阿闍梨結金剛甲冑印入曼拏羅。入已，頂輪著地敬禮賢聖，次以二手頭指微屈如鉤成金剛甲冑請召印，誦此請召大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛哩<span class='note-inline'>(二合)</span>馱<span class='note-inline'>(引)</span>覩迦多哩誐<span class='note-inline'>(二合)</span>多<span class='note-inline'>(一句)</span>　薩哩嚩<span class='note-inline'>(二合)</span>薩埵<span class='note-inline'>(引)</span>犖叉拏<span class='note-inline'>(引)</span>毘踰<span class='note-inline'>(二合)</span>[寧*也]多<span class='note-inline'>(二)</span>　摩賀<span class='note-inline'>(引)</span>末羅嚩日囉<span class='note-inline'>(二合)</span>迦嚩左野<span class='note-inline'>(引)</span>係<span class='note-inline'>(三)</span>　薩哩嚩<span class='note-inline'>(二合)</span>怛他誐多<span class='note-inline'>(引)</span>犖叉迦尸竭囉<span class='note-inline'>(二合)</span>摩<span class='note-inline'>(引)</span>野<span class='note-inline'>(引)</span>係<span class='note-inline'>(四)</span>　摩賀<span class='note-inline'>(引)</span>嚩日囉<span class='note-inline'>(二合)</span>馱囉三摩曳<span class='note-inline'>(引)</span>那<span class='note-inline'>(五)</span>　犖叉犖叉[牟*含]<span class='note-inline'>(六)</span>　儞爹嚩日囉<span class='note-inline'>(二合)</span>犖叉吽<span class='note-inline'>(引)</span>[口*弱]<span class='note-inline'>(七)</span></p>
<p>「誦是大明已，然後本尊來降，隨其福德即得一切身命堅固猶如金剛。後依法令弟子結金剛甲冑印，復持妙華入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『當於怨親二分中，　常行平等堅固慈，</div>
<div class='lg-row'>一切擁護此善護，　汝應常作擁護事。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛囉<span class='note-inline'>(二合引)</span>薩野<span class='note-inline'>(一句)</span></p>
<p>「授是大明已，然後令弟子除去面帛，復授此金剛被甲護身大明曰：</p>
<p class="dharani">「唵<span class='note-inline'>(引)</span>陟林<span class='note-inline'>(二合)</span><span class='note-inline'>(一句)</span></p>
<p>「今此大明能盡三界悉作擁護及得一切敬愛，所有一切曼拏羅皆用此甲冑大明而為供養。</p>
<p>「復次，宣說成就之法：行人依法持誦甲冑大明滿百千遍，即於現生中身得堅固，不老不死。</p>
<p>「如上所說設有未成就者，若能於此本部大明持誦一遍，是人能作一切金剛，擁護金剛三業而為結界及結曼拏羅界，獲得一切最勝甲冑法。</p>
<p>「此名一切最上擁護儀軌。」</p>
<p>爾時，降諸魔菩薩以一切如來方便攝化金剛藥叉法，謂金剛手菩薩摩訶薩言：「我今於汝大儀軌中我亦授與勝調伏法，若有行人修是法者，善能調伏諸惡魔等，所作降伏，速得成就。」即說大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>藥叉<span class='note-inline'>(一句)</span>　嚩日囉<span class='note-inline'>(二合)</span>能瑟吒囉<span class='note-inline'>(三合引)</span>羯囉<span class='note-inline'>(引)</span>羅<span class='note-inline'>(二)</span>　入嚩<span class='note-inline'>(二合)</span>里多毘<span class='note-inline'>(引)</span>沙拏<span class='note-inline'>(引)</span>底嘮捺囕<span class='note-inline'>(二合)</span><span class='note-inline'>(三)</span>　羯羅<span class='note-inline'>(二合引)</span>波屹儞<span class='note-inline'>(二合)</span>塞建<span class='note-inline'>(二合)</span>馱散儞傍<span class='note-inline'>(四)</span>　入嚩<span class='note-inline'>(二合引)</span>羅<span class='note-inline'>(引)</span>摩<span class='note-inline'>(引)</span>羅<span class='note-inline'>(引)</span>酤羅嚩怛囉<span class='note-inline'>(二合)</span>係<span class='note-inline'>(引)</span>毘踰<span class='note-inline'>(二合引)</span>吽<span class='note-inline'>(引)</span><span class='note-inline'>(五)</span>　嚩日囉<span class='note-inline'>(二合)</span>郝郝郝郝<span class='note-inline'>(六)</span></p>
<p>「復次，說此曼拏羅儀軌：依法當畫外曼拏羅，於其周匝畫金剛杵，焰光熾盛；內畫日輪曼拏羅；中安金剛牙菩薩，右手輪擲熾焰金剛杵，左手竪立頭指作期克印，所有色相及莊嚴等如本法說。如是安布曼拏羅已，然後金剛阿闍梨以虎皮為衣，頂髮竪立，二手結金剛牙印，作大惡忿怒視，如打擲相。復結大笑印入曼拏羅，入已，作警悟相頂禮賢聖。復以二手頭指如鉤成請召印，誦此請召大明曰：</p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多摩賀<span class='note-inline'>(引)</span>迦嚕努<span class='note-inline'>(引)</span>播<span class='note-inline'>(引)</span>野<span class='note-inline'>(一句)</span>　骨嚕<span class='note-inline'>(二合引)</span>馱嚩日囉<span class='note-inline'>(二合)</span>藥叉郝郝郝郝<span class='note-inline'>(二)</span>　曳<span class='note-inline'>(引)</span>那薩帝<span class='note-inline'>(引)</span>那<span class='note-inline'>(引)</span>顛多扇<span class='note-inline'>(引)</span>帝<span class='note-inline'>(引)</span>毘藥<span class='note-inline'>(二合)</span><span class='note-inline'>(三)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多嚕卑<span class='note-inline'>(引)</span>毘藥<span class='note-inline'>(二合)</span><span class='note-inline'>(四)</span>　薩哩嚩<span class='note-inline'>(二合)</span>薩埵尾那野那<span class='note-inline'>(引)</span>哩他<span class='note-inline'>(二合)</span>怛網<span class='note-inline'>(二合)</span><span class='note-inline'>(五)</span>　阿底嘮捺囉<span class='note-inline'>(二合)</span>室贊<span class='note-inline'>(二合)</span>努<span class='note-inline'>(引)</span>跛野<span class='note-inline'>(引)</span>諾迦<span class='note-inline'>(六)</span>　三步<span class='note-inline'>(引)</span>多悉底<span class='note-inline'>(二合)</span>那薩帝那<span class='note-inline'>(引)</span>野<span class='note-inline'>(引)</span>呬<span class='note-inline'>(七)</span>　伊呬嚩日囉<span class='note-inline'>(二合)</span>藥叉<span class='note-inline'>(八)</span>　伊呬嚩日囉<span class='note-inline'>(二合)</span>贊拏<span class='note-inline'>(九)</span>　伊呬嚩日囉<span class='note-inline'>(二合)</span>犖<span class='note-inline'>(引)</span>叉娑<span class='note-inline'>(十)</span>　伊呬摩賀<span class='note-inline'>(引)</span>嚩日囉<span class='note-inline'>(二合)</span>馱囉訥瑟吒<span class='note-inline'>(二合引)</span>怛迦母<span class='note-inline'>(引)</span>栗帝<span class='note-inline'>(二合引)</span><span class='note-inline'>(十一)</span>　伊呬曳<span class='note-inline'>(二合引)</span>呬怛囉<span class='note-inline'>(二合引)</span>薩野<span class='note-inline'>(十二)</span>　賀那<span class='note-inline'>(十三)</span>　捺賀<span class='note-inline'>(十四)</span>　鉢左<span class='note-inline'>(十五)</span>　尾那曳<span class='note-inline'>(引)</span>鉢囉<span class='note-inline'>(二合)</span>底瑟姹<span class='note-inline'>(二合引)</span>波野<span class='note-inline'>(十六)</span>　薩哩囉<span class='note-inline'>(二合)</span>訥瑟啗<span class='note-inline'>(二合引)</span>吽<span class='note-inline'>(引)</span><span class='note-inline'>(十七)</span>　係係係係毘踰<span class='note-inline'>(二合引)</span><span class='note-inline'>(十八)</span></p>
<p>「誦是大明已，然後本尊來降為施成就。時阿闍梨先生怖畏，後即離怖，身毛喜竪，得與執金剛尊等無有異。然後依法令弟子結金剛藥叉印，復持妙華入曼拏羅。入已，授此三昧頌曰：</p>

<div class="lg regular" style="margin-left:2em;"><div class='lg-row'>「『應善護持諸佛教，　救護眾生義亦然，</div>
<div class='lg-row'>復常警覺諸有情，　清淨一切魔怨境。』</div>
</div><p>「復授此大明曰：</p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>藥叉毘<span class='note-inline'>(引)</span>沙野毘踰<span class='note-inline'>(二合引)</span><span class='note-inline'>(一句)</span></p>
<p>「授是大明已，然後令弟子除去面帛，置所持華，結大笑印，頂禮賢聖，復結金剛利牙印而為供養。</p>
<p>「此名攝伏諸惡曼拏羅。</p>
<p>「復次，宣說成就之法：行人依法於金剛手菩薩像前如前結印，持誦大明一洛叉數，功行成已，得成金剛手菩薩——善調諸惡者。</p>
<p>「如上所說設有未成就者，於此本部大明持誦一遍，亦能警覺調伏一切邪教學者，能使一切作阿吠舍、及令旋轉動搖、發語言等；又令一切鬼魅執持者悉得解脫，復為作護，亦能發起瘧毒等病；持諸惡者或令止息，及能息諸邪惡所怖；又於一切魔怨及諸惡有情中或令生驚怖、或印法攝持、或作鉤召、或解、或縛、或遣調伏、或使愛敬、或令適悅；乃至盡有情界悉使調伏普盡，一切事業皆得成就。</p>
<p>「此名金剛喜恚大儀軌。」</p>
<p>爾時，一切如來金剛拳菩薩摩訶薩白金剛手菩薩摩訶薩言：「我今於汝大儀軌中我亦授與一切印法，若有行人修是法者，不久當得一切最上成就法門，復得身命堅固猶如金剛。」即說大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>蘇珂嚩日囉<span class='note-inline'>(二合)</span>三摩曳<span class='note-inline'>(引)</span><span class='note-inline'>(<span class='corr'>一句</span>)</span>[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span><span class='note-inline'>(二)</span></p>
<p>「復次，說此曼拏羅儀軌：如大曼拏羅相，當畫此曼拏羅，中心安置金剛拳菩薩，周匝復畫諸曼拏羅中一切大士，各各標幟有熾焰聚，普遍照耀。如是安布曼拏羅已，所有阿闍梨及弟子皆用金剛三昧拳而為印契，餘諸所作一切法用悉如大曼拏羅廣儀軌說，此中所作隨其力能。</p>
<p>「此名一切印曼拏羅。</p>
<p>「復次，宣說成就之法：行人依法於本尊像前結金剛大三昧拳印，持誦本部大明百千遍已，然後結前印亦為請召，即時一切如來等諸大士皆悉來降。是時行人自得見諸如來，他亦得見。如是功行成已，行人自身於現生中得成金剛手菩薩，成就金剛三業，復得身命堅固。</p>
<p>「如上所說設有未成就者，如金剛手菩薩所說，若能於此本部大明持誦一遍及入此曼拏羅中間亦能善作一切事業，及得不空無能勝一切成就。</p>
<p>「復次，頌曰：</p>

<div class="lg regular" style="margin-left:2em;"><div class='lg-row'>「『金剛薩埵大無畏，　具足如是大樂法，</div>
<div class='lg-row'>於彼一切如來中，　一切處為大主宰。</div>
<div class='lg-row'>若求成就若供養，　一稱金剛薩埵名，</div>
<div class='lg-row'>即同稱彼諸佛名、　及同供養彼諸佛。</div>
<div class='lg-row'>若人得此大儀軌、　及得祕密真實門，</div>
<div class='lg-row'>彼人得成執金剛，　即與諸佛同成就。』</div>
</div><p>「此名一切如來不空三昧大儀軌。」</p>
<p>爾時，金剛手菩薩摩訶薩聞諸菩薩如前廣說一切如來不空無能勝三昧降伏大樂法門已，復說此頌曰：</p>

<div class="lg regular" style="margin-left:1em;"><div class='lg-row'>「菩薩最勝悲願力，　乃能久處輪迴中，</div>
<div class='lg-row'>不入涅槃善所行，　救度眾生無等比。</div>
<div class='lg-row'>如是菩薩真大士，　處輪迴中常不怖，</div>
<div class='lg-row'>廣利眾生無懈心，　一切精進善所作。</div>
<div class='lg-row'>虛空無住復無邊，　而彼輪迴亦如是，</div>
<div class='lg-row'>勇發利益眾生心，　菩薩願力能清淨。</div>
<div class='lg-row'>今此天中天子眾，　常生貪愛放逸心，</div>
<div class='lg-row'>及餘所起貪愛者，　一切皆令得清淨。</div>
<div class='lg-row'>真實儀軌我所授，　祕密大樂善成就，</div>
<div class='lg-row'>根本無性最初門，　諸儀軌中首先說。</div>
<div class='lg-row'>當知往昔前前世，　最初儀軌名大樂，</div>
<div class='lg-row'>而彼往昔賢聖尊，　即我金剛薩埵是。</div>
<div class='lg-row'>以彼一切眾生生，　及諸世界最初立，</div>
<div class='lg-row'>乃發金剛妙歌音，　後為一切世界主。</div>
<div class='lg-row'>我得具足妙樂性，　一切眾生從是生，</div>
<div class='lg-row'>眾生由彼所生故，　一切欲貪皆遠離。</div>
<div class='lg-row'>彼眾生法了知已，　若生若滅皆遠離，</div>
<div class='lg-row'>普觀世間悉清淨，　猶如虛空無我相。</div>
<div class='lg-row'>無眾生相無所度，　無佛果求無所證，</div>
<div class='lg-row'>主宰造作寂靜已，　然起利樂眾生事。</div>
<div class='lg-row'>雖復利樂諸世間，　常觀空性而寂然，</div>
<div class='lg-row'>若不利樂諸眾生，　有所著因墮地獄。</div>
<div class='lg-row'>所有十方世界中，　現住一切諸如來，</div>
<div class='lg-row'>我說大明祕密句，　警覺諸佛皆雲集。</div>
</div><p>「大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>蘇珂嚩日囉<span class='note-inline'>(二合)</span>薩埵<span class='note-inline'>(一句)</span>　[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span><span class='note-inline'>(二)</span>　蘇囉多薩怛鑁<span class='note-inline'>(三合)</span><span class='note-inline'>(三)</span></p>

<div class="lg regular" style="margin-left:1em;"><div class='lg-row'>「隨說如是大明時，　普得一切妙樂法，</div>
<div class='lg-row'>清淨諸欲善成就，　一切世間得大樂。</div>
<div class='lg-row'>我以諸佛加持力，　從佛最上化中生，</div>
<div class='lg-row'>而彼諸佛加持力，　從我最上法身出。</div>
<div class='lg-row'>所有諸佛大愛法、　及彼諸佛大樂法，</div>
<div class='lg-row'>即是諸佛賢善性，　故說此劫為賢劫。</div>
<div class='lg-row'>於彼賢劫中出世，　其佛名號拘留孫，</div>
<div class='lg-row'>我從彼佛所傳授，　祕密法儀于今說。</div>
<div class='lg-row'>所說名大三昧邪，　即顯諸佛大高勝，</div>
<div class='lg-row'>彼大三昧真實理，　能施金剛大樂法。」</div>
</div><p>爾時，金剛手菩薩欲令一切諸佛菩薩大會等眾悉表示故，左手作金剛拳，右手戲擲勝初妙樂大金剛杵作勇進勢，安自心間熙怡微笑，重復說此大三昧邪真實大明曰：</p>
<p class="dharani">「唵<span class='note-inline'>(引)</span>摩賀<span class='note-inline'>(引)</span>蘇珂嚩日囉<span class='note-inline'>(二合)</span>薩埵<span class='note-inline'>(一句)</span>　[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span><span class='note-inline'>(二)</span>　蘇囉多薩怛鑁<span class='note-inline'>(三合)</span><span class='note-inline'>(三)</span>」</p>
<p>說是大明時，一切諸佛心皆警動，以離貪金剛輪摧破一切外道邪教。</p>
<p>是時彼天帝釋天主等諸天眾咸皆歡喜，心生適悅，合掌頂禮金剛手菩薩，作是讚言：「快哉，希有，吉祥勝尊。快哉，清淨諸佛法中最上大士。」</p>

<p class='juan'>佛說祕密三昧大教王經卷第三</p></div>
</div><!-- end of div[@id='body'] -->
</body></html>