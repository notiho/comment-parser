<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>入布薩堂說偈文等</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2852
<p class='juan'><a id='mulu1' />入布薩堂說偈文等</p>
<div class='div-other'>
<div class="lg regular"><div class='lg-row'>持戒清淨如滿月　身口皎潔無瑕穢</div>
<div class='lg-row'>清淨和合無違諍　爾乃可得同布薩</div>
</div></div>
<div class='div-other'><a id='mulu2' />
<p class='h1'>受水偈文</p>
<div class="lg regular"><div class='lg-row'>八功德水淨諸塵　灌掌去垢心無染</div>
<div class='lg-row'>奉持禁戒無缺犯　一切眾生悉如是</div>
</div></div>
<div class='div-other'><a id='mulu3' />
<p class='h1'>浴籌說偈文</p>
<div class="lg regular"><div class='lg-row'>羅漢聖僧集　凡夫眾和合</div>
<div class='lg-row'>香湯浴淨　布薩度眾生</div>
</div></div>
<div class='div-other'><a id='mulu4' />
<p class='h1'>受香湯說偈文</p>
<div class="lg regular"><div class='lg-row'>香水勳沐澡諸垢　法身具足五分充</div>
<div class='lg-row'>般若圓照解脫滿　群生同會法界融</div>
</div></div>
<div class='div-other'><a id='mulu5' />
<p class='h1'>唱行香說偈文</p>
<div class="lg regular"><div class='lg-row'>戒香定香解脫香　光明雲臺遍世界</div>
<div class='lg-row'>供養十方無量佛　見聞普勳證寂滅</div>
</div></div>
<div class='div-other'><a id='mulu6' />
<p class='h1'>受籌說偈文</p>
<div class="lg regular"><div class='lg-row'>金剛無礙解脫籌　難□□□□□菓</div>
<div class='lg-row'>我今歡喜頂戴受　一切眾生悉如是</div>
</div></div>
<div class='div-other'><a id='mulu7' />
<p class='h1'>還籌偈文</p>
<div class="lg regular"><div class='lg-row'>具足清淨受此籌　具足清淨還此籌</div>
<div class='lg-row'>堅持禁戒無缺犯　一切眾生悉如是</div>
</div></div>
<div class='div-other'><a id='mulu8' />
<p class='h1'>清淨妙偈文</p>
<div class="lg regular"><div class='lg-row'>清淨如滿月　清淨應布薩</div>
<div class='lg-row'>身口業清淨　爾乃同布薩</div>
</div></div>
<div class='div-other'><a id='mulu9' />
<p class='h1'>布薩竟說偈文</p>
<div class="lg regular"><div class='lg-row'>諸佛出世第一快　聞法奉行歡喜快</div>
<div class='lg-row'>大眾和合寂滅快　眾生離苦安樂快</div>
</div></div>
</div><!-- end of div[@id='body'] -->
</body></html>