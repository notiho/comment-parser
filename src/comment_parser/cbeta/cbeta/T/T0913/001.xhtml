<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>火[合*牛]供養儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 913
<div class='div-jing'>
<p class='juan'><a id='mulu1' />火[合*牛]供養儀軌</p><p>夫欲修行陀羅尼法，先須嚴飾道場，內外清潔衣服鮮淨，離諸諠雜及諸戲論，依念誦法則四時不闕。若闕一時及違法則，即從違闕後起首，作法已前縱欲滿功唯欠一時，其時虧缺亦總不成，要須終始無犯方論遍數。其遍數準，當部本尊自有次第，遍數訖已自有境界。或恐念誦之時違三昧耶，心不專的、妄有緣起，所以不能相應，故淨境不即現前。專修行人每月隨部必須隨力供養，闕供養故亦非相應<span class='note-inline'>(隨部者，謂：如來部十五日、菩薩部十四日、金剛部八日、諸天部五日、藥叉部四日也)</span>。供養法皆用日初出時辨壇食、甘美香脆餅食、脂油細食，著銜蒸作乳粥酪飱加之酥蜜，種種妙饌隨力供養，皆別盤中種種奠豆。作食之時及將入道場，皆用軍荼利心明及又印。印諸供具明曰：</p>
<p class="dharani">「oṃ　a　mṛ　ta　hūṃ　pha　ṭ　</p>
唵　阿[合*牛]　密㗚(二合)　多　[合*牛]　㧊　吒(半音)」　<p>事事皆呪三遍或七遍，所以免諸飛行羅剎之所盜竊。若不作意多有觸穢，諸使者等不生隨喜遂障成就。</p>
<p>夫結界護身必須迅速不得遲疑猶豫，恐被揵疾藥叉來相嬈惱，是以結護及供養時極須嚴備事須迅速。夫供養時先須洗浴清潔，於道場外香水灑身，然後稱「hūṃ　字三吽」　聲，即右手作金剛拳，觀想聖眾遍滿道場，如影重重不相妨礙，即禮三拜<span class='note-inline'>(誦外儀九遍)</span>。</p>
<p>次誦大輪金剛真言<span class='note-inline'>(三七遍是懺悔法)</span>。</p>
<p>金剛合掌雙膝著地；次想「raṃ　字焚殄世界㘕」　令如灰塵；次想「haṃ　字猶如黑風飄激令淨唅」　無復塵淨；次想「vaṃ　字門，想同乳水清徹鑁」　皎鏡；復於其上想「su　字門成妙高山，山下蘇」　乳海彌漫法界，山上平坦果林芬葩，水木清華澄湛照灼。</p>
<p>次執香爐焚香運想，於妙高山上百寶廣殿，寶柱無邊寶剎懸幡，寶幢之上有半月輪，輪上耀魔尼寶珠，行列遍布矜羯羅網絞絡其間<span class='note-inline'>(謂：帝釋綱皆是寶珠，珠珠相射瑩映明徹)</span>；復觀「a　字成窣阿」　覩婆；復想靈塔成大日尊，坐寶蓮華正中<span class='note-inline'>(謂正殿中)</span>跏坐，四面羅列億億蓮花，一一花中皆坐聖者，謂十方佛來作證明，菩薩金剛侍衛前後，二乘諸眾無量無邊，天龍充塞難可齊限。其上空際雅樂妙音，清冷悅情廣作佛事，謂：淨居諸天作妙妙樂。諸眾左右賢瓶、閼伽<span class='note-inline'>(閼伽香水、商佉坏也)</span>、香雲、寶花繽紛亂下，香餐珍饍流溢寶盤，芳果殊漿美味酷烈，寶衣製曳光曜中場，珠炬曦暉眾色交映。如是運想已，次依念誦，法至本尊真言略誦多少<span class='note-inline'>(百八遍或三七)</span>。</p>
<p>次以虛空明妃及廣大等真言加持飲食，此則名為法供養。供養訖依念誦法撥遣<span class='note-inline'>(一百八遍)</span>，其火[合*牛]法一依前法護持及念誦法則。且其火法略有四種：</p>
<p>第一、扇底迦法。應當北面，鑪法圓作，其諸供具皆悉白色<span class='note-inline'>(大約普賢為主，然當部自有對法也)</span>，此謂息災滅罪。衣服及畫像等皆悉白色。</p>
<p>第二、補瑟微迦法。應當東面，爐法方作，其諸供具皆悉黃色<span class='note-inline'>(大約觀音為主)</span>，此謂成就滿願及諸勝事。</p>
<p>第三、阿毘遮魯迦法。應當南面，爐法三角，其諸供具皆悉赤色<span class='note-inline'>(大約金剛手為主)</span>。</p>
<p>第四、擯<span class='note-inline'>(必孕反)</span>迦羅法。應當西面，爐法八角，如蓮華葉，其諸供養皆紫檀色，此謂欲見大人求敬愛法。</p>
<p>已前四爐皆方一肘<span class='note-inline'>(小尺一尺八寸)</span>、深則半之，爐底一以泥捏作獨股杵，杵長八指。其圓爐及八角爐，即作羯磨跋折羅<span class='note-inline'>(謂十字跋折羅)</span>。爐脣皆作三重，從內高向外漸低，每重皆闊四指<span class='note-inline'>(都闊十二指)</span>，脣緣之上任畫作花，如不能畫即觀想作之。其火木及香花等物並置右邊。每日三時<span class='note-inline'>(日出時、人定時、後夜時)</span>時別一百八遍，火木用穀木及夜合木、桑木、柏木、松木等。其木每破削，大如中指長十二指，無令節類須條直，取中色小樹，不用老枯樹及有蟲者。採取之時必須看有好相方採，若見不孝子及不具足人、婦人、惡禽獸等並不須採，即別覓之。每一時用一百八枚，於爐右邊作并欄疊之。</p>
<p>塗香法：用白檀香一塊半斤以來者，於石上用淨水磨之，兼沈香少分更磨之；又用欝金少分，以沈香研磨令細；又用龍腦亦少分<span class='note-inline'>(如無龍惱，鬱金單用，檀香亦得也)</span>。</p>
<p>閼伽法：以淨濾水，取少計塗香點淨水中，妙好淨華著此水中亦精，須新淨瓷椀盛之。又用香水一瓶，當於坐前對爐置之<span class='note-inline'>(火供養左手執杵按之)</span>。</p>
<p>丸香法：沈香二兩、淺香八兩、蘇合三兩、香附子一兩、安悉香二兩、熏陸香二兩、青木香一兩、㢇唐二兩、白檀香二兩。龍腦香一分、欝金香一分、麝香一分，已上三物同一處研。甲香二兩<span class='note-inline'>(漿水煮洗，蜜和炒令乾，別搗之)</span>右和合以鍊蜜得所，最後入龍腦等三味<span class='note-inline'>(如鄉土難得隨得辨)</span>。</p>
<p>秣香法：甘松二兩、零陵香二兩、芎藭二兩、丁香一兩、澤蘭二兩、沈香一兩、好淺三兩<span class='note-inline'>(已上共搗)</span>。蘇合二兩、龍腦、欝金、麝香<span class='note-inline'>(各半分別絹袋盛著，諸秣中了)</span>，白芥子別盛。</p>
<p>三味法：酥、蜜、酪<span class='note-inline'>(每時各三四計，酪則減半相和，一銅盆盛之)</span>。</p>
<p>五穀法：稻穀花<span class='note-inline'>(糤米油煮及染作紫、赤、黃等色，名為稻穀華，盛于一器。)</span>油麻、菉荳、小豆、小麥、粳米<span class='note-inline'>(已上相和別盛一器)</span>。</p>
<p>常合香法：謂龍腦，如無，合白豆䓻子一兩粒亦得<span class='note-inline'>(如無丁香亦得)</span>。供養火食、爐食及乾棗栗、黃沙糖、石蜜，隨力辨具。</p>
<p>初供養召請結界護身一如前列。結界時加地橛金剛牆、金剛網、金剛火焰、無動刀印明等。召請時各各召請八方護法天王，各誦七遍同用金剛召請印，先供養火天明三味，三杓五穀、丸香、安悉香等，然後運心普供養五部聖眾，誦廣大真言及虛空明妃真言等。次誦本尊真言，燒火木兩頭搵三味，誦一遍即擲爐中，仍須定志安詳不得卒暴矣。次投火木總畢即燒五穀，每至「娑嚩訶」前加所祈法<span class='note-inline'>(謂：某甲扇底迦娑縛訶也)</span>，數以香水遍灑諸物及火等，灑水時誦軍荼利心中心明。初燃火真言曰：</p>
<p class="dharani">「oṃ　bhū　jva　la　</p>
唵　部　[口*律]惹嚩(<span class='corr'>三合</span>)　邏」<span class='note-inline'>(三七遍)</span>　<p>以扇扇火不得口吹，其火於寺內淨處者，不得取俗家煮炙葷穢之火，不然即須別鑽取，仍不得口吹。用兩香爐，軍荼右邊燒丸香及沈香，軍荼左邊燒安悉香，或熏陸、或白膠香。其供養物數隨時豐約，豐則不可多燒，約則不可令闕。如不能供養辨，但於後夜及以晨朝運心廣獻，多誦廣大及虛空明妃亦得。</p>
<p>擲木燒火應看火相，火色法須白、黃、赤，若黑色及青色並惡；又聽火聲，謂音樂悅意聲者善，若猪、狗及以驢、騾、鳥梟等聲者不善；又發焰掣曳流利者善，若熅勃煙欝衝人者不善，或爆吒迸散者亦非善相。善相之法不令人熱，其炭仍須端直調均，應用香水遍洗，皆長十二指以來，其八天真言及火天真言已別錄具。火色若吉則可燒爐果子充供養，火色若不善即不須燒。燒火供養七日為限，如事不獲已三七日亦得，此火供養法以資念誦令速成就。其阿毘遮魯迦等亦不應為，為求成就妨大緣故。或於觀想及夢寐之間所遇境界，如經廣明此不具述。</p>
<p>火法又不速成，即應加部母真言雙誦，又經三七日來加部母真言，不遂本志即印塔每日一千遍，又經三七日必果志矣。其塔印長一肘，亦應自須籌量自力多少、業行精微，雖有課數而秉護麁疎亦非相應事，須三業調柔事法淳熟，自須觀察與理相應，自感聖者猶如明鏡自現鏡像。</p>

<p class='juan'>火[合*牛]供養儀軌</p></div>
</div><!-- end of div[@id='body'] -->
</body></html>