<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>傳教大師將來越州錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2160
<div class='div-other'>
<p class='juan'><a id='mulu1' />傳教大師將來越州錄</p><p>日本國求法僧最澄目錄。</p>
<p style="margin-left:2em">總合二百三十部四百六十卷。</p>
<p style="margin-left:1em">向台州求得法門。都合一百二十八部三百四十五卷<span class='note-inline'>(名目具別錄)</span>。</p>
<p style="margin-left:1em">向越府取本寫取經并念誦法門。都合一百二部一百一十五卷。</p>

<ul class="">
<li>五佛頂轉輪王經五卷<span class="note-inline">(一百張)</span></li>

<li>大輪金剛陀羅尼經一卷</li>

<li>常求利毒女經一卷</li>

<li>理趣品別譯經一卷</li>

<li>軍荼利菩薩法一卷</li>

<li>軍荼利別法一卷</li>

<li>瞿醯三卷</li>

<li>無量壽如來瑜伽儀軌一卷<span class="note-inline">(二十五枚)</span></li>

<li>一字頂輪王瑜伽法一卷</li>

<li>普賢金剛瑜伽法一卷</li>

<li>十八會瑜伽法一卷</li>

<li>普賢行願讚一卷<span class="note-inline">(十枚)</span></li>

<li>三十七尊名一卷</li>

<li>三十七尊心要一卷</li>

<li>寶部金剛讚一卷</li>

<li>觀音法一卷</li>

<li>毘奈耶經一卷</li>

<li>般若心經梵本漢字一卷</li>

<li>梵漢字金剛輪真言一卷</li>

<li>陀羅尼啟請文一卷<p style="margin-left:1em">已上二十部二十六卷<span class="note-inline">(同帙)</span>。</p>
</li>

<li>大陀羅尼經一卷</li>

<li>梵天擇地經一卷</li>

<li>雜真言一卷</li>

<li>漢頂三昧耶戒一卷</li>

<li>梵字佛頂尊勝真言一卷</li>

<li>壇樣一卷</li>

<li>三十七尊樣一卷</li>

<li>三十七尊供養具樣一卷</li>

<li>壇樣并供養具樣一卷</li>

<li>雜供養具印一卷</li>

<li>多聞天法一卷</li>

<li>金輪佛頂像樣一卷</li>

<li>一字轉輪三印一卷</li>

<li>七俱胝佛母像樣一卷</li>

<li>一字梵字一卷</li>

<li>火頭金剛像樣一卷</li>

<li>八菩薩位樣一卷</li>

<li>冥道無遮齋法一卷<span class="note-inline">(加火吽儀軌一卷)</span><p style="margin-left:1em">已上一十八部一十八卷同帙。</p>
</li>

<li>四教義二卷<span class="note-inline">(第三第四)</span></li>

<li>章安大師碑文一卷<span class="note-inline">(常州弘善寺釋法宣撰　八紙)</span></li>

<li>梁肅與道士吳筠書一卷<span class="note-inline">(三紙)</span></li>

<li>天台智者大師別傳一卷<span class="note-inline">(章安和上述二十紙)</span></li>

<li>止觀輔行傳序一卷<span class="note-inline">(普門子述)</span></li>

<li>釋籤緣起序一卷<span class="note-inline">(君山除饉男普門子詞)</span></li>

<li>剡山石城寺彌勒石像碑一卷</li>

<li>妙樂和上遺旨一卷</li>

<li>三如來畫像贊一卷</li>

<li>天台大師誦經觀記一卷<span class="note-inline">(荊溪和上撰)</span></li>

<li>祭第六祖荊溪和上文一卷<span class="note-inline">(天台沙門靈嶷作)</span></li>

<li>止觀記中異義一卷<span class="note-inline">(邃座主記天台沙門乾濟集)</span></li>

<li>天台第七祖智度和尚略傳一卷<span class="note-inline">(沙門志明集)</span></li>

<li>唐佛隴故荊溪大師讚一卷<span class="note-inline">(會稽神邕述)</span></li>

<li>天台國清雜集一卷</li>

<li>國清寺智者大師影堂記一卷<span class="note-inline">(長安沙門曇羿)</span></li>

<li>青溪山記一卷</li>

<li>止觀小科文一卷</li>

<li>四教科文一卷</li>

<li>十不二科文一卷</li>

<li>長安座主傳一卷<span class="note-inline">(天台沙門乾濟述)</span><p style="margin-left:1em">已上二十一部二十二卷同帙<span class="note-inline">(雜第一三十紙)</span>。</p>
</li>

<li>金剛經疏三卷<span class="note-inline">(沙門圓暉撰)</span></li>

<li>瓦官寺維摩碑一卷</li>

<li>關河文筆一卷</li>

<li>智度論音一卷</li>

<li>古今佛道論衡二卷</li>

<li>五百問事一卷</li>

<li>真人集一卷<p style="margin-left:1em">已上七部十卷同帙<span class="note-inline">(雜第二)</span>。</p>
</li>

<li>諸賢問答一卷</li>

<li>翰林院等集一卷</li>

<li>西國付法記一卷</li>

<li>湖州皎然和上齋文一卷</li>

<li>雜文五首一卷</li>

<li>韋之晉傳一卷</li>

<li>傅大士還詩十二首一卷</li>

<li>華嚴法界觀一卷</li>

<li>齋文式一卷</li>

<li>浮漚篇一卷</li>

<li>佛道二宗論一卷</li>

<li>三教不齊論一卷</li>

<li>十弟子讚一卷</li>

<li>什法師付法一卷</li>

<li>刀挮歌一卷</li>

<li>靖心寺鐘銘一卷</li>

<li>五更讚念佛一卷</li>

<li>菩薩戒文句一卷</li>

<li>西域大師論一卷</li>

<li>看心論一卷</li>

<li>無生義一卷</li>

<li>雙林大士集一卷<span class="note-inline">(二十紙)</span></li>

<li>曹溪大師傳一卷</li>

<li>絕觀論一卷</li>

<li>法華經名相一卷</li>

<li>青面北天陀羅尼法一卷</li>

<li>般若心經略疏一卷</li>

<li>達磨系圖一卷</li>

<li>佛受苦決義一卷<span class="note-inline">(十五紙)</span></li>

<li>法性章一卷<span class="note-inline">(加青辨量判斷一卷十紙)</span></li>

<li>二定二戒體一卷</li>

<li>四分律鈔數義一卷<span class="note-inline">(二十紙)</span></li>

<li>四分律鈔音訓一卷<span class="note-inline">(十五紙)</span></li>

<li>道場頂一卷<span class="note-inline">(闕)</span><p style="margin-left:1em">已上三十四部三十四卷同帙<span class="note-inline">(雜第三六十紙)</span>。</p>
</li>

<li>總日本國求法目錄一卷</li>

<li>相送集四卷<span class="note-inline">(甲乙丙丁戊己庚　百紙)</span><p style="margin-left:1em">已上二部五卷同帙。</p>
</li>

<li>念誦供養具樣</li>

<li>五鈷拔折羅樣一口</li>

<li>五鈷金剛鈴樣一口</li>

<li>金剛輪二口</li>

<li>金剛羯磨二口</li>

<li>真言和上付法印信三鈷拔折羅一口<p style="margin-left:1em">已上念誦供養具樣也。</p>
<p>右件念誦法門等并念誦供養具樣等。向越府龍興寺。詣順曉和上所。即最澄并義真。逐和上到湖鏡東峯山道場。和上導兩僧治道場。引入五部灌頂曼荼羅壇場。現蒙授真言法。又灌頂真言水。便寫取上件念誦法門并供養具樣。勘定已畢。最澄等。深蒙郎中慈造。去年向台州。兩僧等。受大小二乘戒。又寫取數百卷文書。今年進越府。二僧入五部灌頂壇。又抄取念誦法門。前後都總二百三十部。四百六十卷也。能事已畢。今歸本鄉今欲請當州印信。外方學徒等。將示求法元由矣。然則郎中傳法之功。攀福於現當。群生聽法之德。期果於妙覺。伏願使君。近登三台位。遠證三點果。然後。竪通三界。橫撥十方。六道四生一切含靈。同入禪門。俱遊慧苑。信謗平等。自他得益歟。</p>
<p style="margin-left:1em">大唐貞元貳拾壹年歲次乙酉五月朔己巳拾參日辛巳</p>
<p style="margin-left:5em">日本國求法僧　最澄錄</p>
<p style="margin-left:5em">日本國求法譯語僧　義真</p>
<p style="margin-left:5em">日本國求法傔從丹　福成</p>
<p>孔夫子云。吾聞。西方有聖人焉。其教以清淨無為為本。不染不著為妙。其化人也。具足功德。乃為圓明。最澄闍梨。性稟生知之才。來自禮義之國。萬里求法。視險若夷。不憚艱勞。神力保護。南登天台之巔。西泛鏡湖之水。窮智者之法門。探灌頂之神祕。可謂法門龍象。青蓮出池。將此大乘往傳本國。求茲印信執以為憑。昨者陸台州已與題記。故具所覩爰申直筆。大唐貞元二十一年五月十五日。朝議郎使持節明州諸軍事守明州刺史上柱國滎陽鄭審則書。</p>
<p>日本國入唐使。</p>
<p style="margin-left:2em">持節大使從四位上行太政官右大辨兼越前守　　　藤原朝臣　葛野麿</p>
<p style="margin-left:2em">準判官兼譯語正六位上行備前掾笠　　臣　　田作</p>
<p style="margin-left:2em">錄事正六位上行式部省少錄兼伊勢大目勳六等　　山田造　大庭</p>
<p style="margin-left:2em">錄事正六位上行太政官左少史兼常陸少目　　　　上毛野公　　穎人</p>
</li>
</ul></div>
<div class='div-xu'>
<p class='h1'>山家將來目錄序</p><p>昔者吾三聖之入唐求法也。皆有將來錄。先是刊行於世矣。今復殊壽此摹錄者。蓋使其真蹟不朽也。夫國朝文物之盛。云緇云素。莫太於延曆弘仁聖代。至若其書法精眇。則晚唐以還聲書之士實所不能及。人僉知焉。宋人讚曰幾二王亦非誣。當時尚然。況今世存數千字者。可謂希世巨寶也。雖然毖之臧中。則非但人知稀。或恐不能全璧於後世。豈可不憾乎。今茲辛巳之夏。法曼超公齎郭填之本徠曰。大師入滅壹千年。於今真蹟儼可見矣。今刻之以置開□塔院。則猶傳永世可不盛觀哉。於茲吾儕彈指隨憙而諾矣。頃日剞劂告功成。同法切責題一言。予固辭不許。故不顧唯質而不文書其始末云。</p>
<p>文政辛巳僧自恣日。延曆寺遮那業苾芻亮照撰併書。</p>
</div>
</div><!-- end of div[@id='body'] -->
</body></html>