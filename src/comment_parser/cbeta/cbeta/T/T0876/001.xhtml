<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂瑜伽修習毘盧遮那三摩地法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 876
<div class='div-xu'><a id='mulu1' />
<p class='h1'>新得貞元錄大小乘經等序</p><p class="byline">朝散大夫行尚書駕部員外郎知制誥雲騎尉賜紫金魚袋臣喬匡舜奉　勅撰</p><p>皇帝嗣位之四載也，品物攸敘、兆人又寧，洽比交修遠方來格，武功既備、文理斯盛，遺編墜簡諛訪殆盡。</p>
<p>粵有僧恒安者，學空於佛，立操彌篤，念真如之旨必憑祖述，而湮滅之餘多所刓缺，且坑焚秦政猶存上古之書、宅壞魯恭頗得先師之籍，豈伊聖教而可絕乎？慨然永懷，思補其闕，名藍勝境其往若歸，北登五臺、西涉關隴，口誦手寫靡不該綜，果得新譯貞元錄藏大小乘經律論目錄兼一切經源品次錄等共一百三十二部，計三百四十三卷，跋履艱險，躬自胠荷，臻于闕下，悉以聞</p>
<p>天。帝用嘉之，俾實僧府，匪因白馬而貝多云集，不涉流沙而梵夾斯致，雖釋子之勤愿、寔聖明之照感也，車書之混肇於茲矣。其貞元錄藏經者，即我德宗神武孝文皇帝貞元甲戌歲勅梵僧阿質達霰等七人所同翻譯也。</p>
<p>夫慈氏之道其法無二，蓋賢者識其大、不賢者識其小。譬如一雨洒地厥潤無差，而卉物有甘苦之異；一日照天厥明無殊，而群動有晝夜之別。甚深之典由斯而盛，滿半之義昭然可觀。言為心花，不花而實者未之有也；經為教本，不本而生者亦未之有也。決洩宗旨，敷演眾妙，遠離三界，居未乾坤之前；解脫諸苦，出有生滅之外。悟之者得之於剎那、迷之者失之於沙劫。無邊無量，不動不染，既有復有，已空更空。諦信則是性畢能，迴向則凡物皆福，在在處處罔弗瞻仰，各各種種俱獲利益，實眾生之針砭、大世之彌綸也。廢蹄求兔，何兔可求？捨筏濟水，何水可濟？去聖逾遠，微言斯在，弘道君子孰無欽哉？時保大丙午歲冬十月序。</p>
</div>
<div class='div-other'>
<p class='juan'><a id='mulu2' />金剛頂經瑜伽修習毘盧遮那三摩地法</p><p class="byline">大唐贈開府儀同三司諡大弘教三藏沙門金剛智奉　詔譯</p>
<div class="lg regular"><div class='lg-row'>歸命毘盧遮那佛，　身口意業遍虛空，</div>
<div class='lg-row'>演說如來三密門，　金剛一乘甚深教。</div>
<div class='lg-row'>我依瑜伽最勝法，　開示如實修行處，</div>
<div class='lg-row'>為令眾生顯真實，　頓證無上正等覺。</div>
<div class='lg-row'>弟子堅固菩提心，　從師已受灌頂位，</div>
<div class='lg-row'>妙修定慧恒觀察，　深入業用善巧門。</div>
<div class='lg-row'>導諸有情勝菩提，　以四攝法而攝取，</div>
<div class='lg-row'>無厭大悲未嘗捨，　見行小善便稱美。</div>
<div class='lg-row'>無住檀施等虛空，　能以慧光破愚瞑，</div>
<div class='lg-row'>有所樂求恒不逆，　發言先笑令心喜。</div>
<div class='lg-row'>能於妙法無染中，　善用般若斷諸使，</div>
<div class='lg-row'>無上法輪恒不退，　四辯演說無所畏。</div>
<div class='lg-row'>諸佛眾生事業中，　恒被大誓慈甲冑，</div>
<div class='lg-row'>摧敗魔羅勝軍眾，　堅持諸佛所祕門。</div>
<div class='lg-row'>有具如斯眾德者，　方堪印可為傳授，</div>
<div class='lg-row'>先佛聖仙所遊處，　種種勝地或山間，</div>
<div class='lg-row'>建立精室布輪壇，　香泥塗拭為尊位，</div>
<div class='lg-row'>燈明閼伽皆布列，　妙花散地以莊嚴。</div>
<div class='lg-row'>為令眾生器世間，　純一淨妙為佛土，</div>
<div class='lg-row'>以此自他清淨句，　應理思惟密稱誦。</div>
</div><p>真言曰：</p>
<p class="dharani">「唵<span class='note-inline'>(一)</span>　薩嚩<span class='note-inline'>(二合下同)</span>婆嚩<span class='note-inline'>(二合下同)</span>戍陀<span class='note-inline'>(二)</span>　薩婆達摩<span class='note-inline'>(三)</span>　薩嚩<span class='note-inline'>(二合)</span>婆嚩戍度[牟*含]<span class='note-inline'>(四)</span>」</p>

<div class="lg regular"><div class='lg-row'>次應運心遍法界，　塵剎佛海滿虛空，</div>
<div class='lg-row'>吽字種子加三業，　結金剛起遍警覺，</div>
<div class='lg-row'>檀慧鉤結金剛拳，　進力二度合三舉。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折[口*路]<span class='note-inline'>(二合下同)</span>底瑟姹<span class='note-inline'>(二合)</span>」</p>

<div class="lg regular"><div class='lg-row'>由此真言印加持，　諸佛不貪寂靜樂，</div>
<div class='lg-row'>悉從定起赴集會，　觀察行人同攝受。</div>
<div class='lg-row'>次結金剛持大印，　一一想禮如來足，</div>
<div class='lg-row'>禪慧檀智反相叉，　右膝著地置頂上。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉<span class='note-inline'>(二合下同)</span>勿<span class='note-inline'>(微一切)</span>」</p>

<div class="lg regular"><div class='lg-row'>纔結金剛持印已，　一切正覺皆隨順，</div>
<div class='lg-row'>即於十方諸佛前，　禮事供養皆圓滿。</div>
<div class='lg-row'>為欲承事諸如來，　捨身奉獻阿閦佛，</div>
<div class='lg-row'>全身委地以心禮，　金剛合掌舒頂上。</div>
</div><p>真言曰：</p>
<p class="dharani">「唵<span class='note-inline'>(一)</span>　薩婆怛他<span class='note-inline'>(引下同)</span>蘖多<span class='note-inline'>(引下同)</span><span class='note-inline'>(二)</span>　布儒波薩他<span class='note-inline'>(二合)</span>娜野<span class='note-inline'>(引)</span>阿怛麼<span class='note-inline'>(二合下同)</span>南<span class='note-inline'>(三)</span>　涅哩<span class='note-inline'>(二合)</span>夜多夜弭<span class='note-inline'>(四)</span>　薩婆怛他蘖多麼折囉薩怛嚩<span class='note-inline'>(二合下同)</span><span class='note-inline'>(五)</span>　阿地瑟姹<span class='note-inline'>(二合下同)</span>薩嚩<span class='note-inline'>(二合下同)</span>[牟*含]」</p>

<div class="lg regular"><div class='lg-row'>由此真言身印故，　即得圓滿菩提心。</div>
<div class='lg-row'>次應敬禮寶生尊，　為奉灌頂供養故，</div>
<div class='lg-row'>金剛合掌下當心，　以額著地為奉獻。</div>
</div><p>真言曰：</p>
<p class="dharani">「唵<span class='note-inline'>(一)</span>　薩婆怛他蘖多<span class='note-inline'>(二)</span>　布惹<span class='note-inline'>(引)</span>毘曬迦耶<span class='note-inline'>(引)</span><span class='note-inline'>(三)</span>　怛麼南<span class='note-inline'>(二合)</span>涅哩夜多夜弭<span class='note-inline'>(四)</span>　薩婆怛他蘖多<span class='note-inline'>(五)</span>　麼折囉囉怛那<span class='note-inline'>(二合引)</span>毘詵遮薩縛<span class='note-inline'>(二合)</span>[牟*含]」</p>

<div class="lg regular"><div class='lg-row'>由獻此身妙請故，　不久當為三界主。</div>
<div class='lg-row'>為求供養轉法輪，　次應敬禮無量壽，</div>
<div class='lg-row'>金剛合掌置頂上，　以口著地奉其身。</div>
</div><p>真言曰：</p>
<p class="dharani">「唵<span class='note-inline'>(一)</span>　薩婆怛他蘖多<span class='note-inline'>(二)</span>　布惹鉢囉<span class='note-inline'>(二合下同)</span>靺㗚多那夜<span class='note-inline'>(引)</span>怛麼南<span class='note-inline'>(三)</span>　涅哩夜多夜弭<span class='note-inline'>(四)</span>　薩婆怛他蘖多<span class='note-inline'>(五)</span>　麼折囉達摩<span class='note-inline'>(六)</span>　鉢囉靺㗚多<span class='note-inline'>(二合)</span>夜[牟*含]」</p>

<div class="lg regular"><div class='lg-row'>由獻此身誠請故，　當同救世轉法輪。</div>
<div class='lg-row'>復當敬禮不空尊，　為求供養羯磨故，</div>
<div class='lg-row'>金剛合掌當心上，　用頂著地而奉獻。</div>
</div><p>真言曰：</p>
<p class="dharani">「唵<span class='note-inline'>(一)</span>　薩婆怛他蘖多<span class='note-inline'>(二)</span>　布惹羯麼抳阿怛麼<span class='note-inline'>(二合)</span>南<span class='note-inline'>(三)</span>　涅哩夜多夜弭<span class='note-inline'>(四)</span>　薩婆怛他蘖多<span class='note-inline'>(五)</span>　麼折囉羯麼抳句[口*路]<span class='note-inline'>(二合)</span>[牟*含]」</p>

<div class="lg regular" style="margin-left:0em;"><div class='lg-row'>由是獻身方便故，　便能示現種種身。</div>
<div class='lg-row'>次以己身佛海前，　合掌䠒跪懺諸咎：</div>
<div class='lg-row'>「無始輪迴諸有中，　身口意業所生罪，</div>
<div class='lg-row'>如佛菩薩所懺悔，　我今陳懺亦如是。</div>
<div class='lg-row'>又應深發歡喜心，　隨喜一切福智聚，</div>
<div class='lg-row'>諸佛菩薩行願中，　金剛三業所生福，</div>
<div class='lg-row'>緣覺聲聞及有情，　所集善根盡隨喜。</div>
<div class='lg-row'>復觀諸佛坐道樹，　己身各請轉法輪，</div>
<div class='lg-row'>一切世燈坐道場，　覺眼開敷照三有，</div>
<div class='lg-row'>我皆胡跪先勸請，　轉於無上妙法輪，</div>
<div class='lg-row'>又皆勸請諸世尊，　不般涅槃恒住世。</div>
<div class='lg-row'>所有如來三界主，　臨般無餘涅槃者，</div>
<div class='lg-row'>我皆勸請恒久住，　不捨悲願救世間。</div>
<div class='lg-row'>懺悔隨喜勸請福，　願我不失菩提心。</div>
<div class='lg-row'>諸佛菩薩妙眾中，　常為善支不厭捨，</div>
<div class='lg-row'>離於八難生無難，　宿命住智相嚴身，</div>
<div class='lg-row'>遠離愚迷具悲智，　悉能滿足波羅蜜，</div>
<div class='lg-row'>富樂豐饒生勝族，　眷屬廣多恒熾盛，</div>
<div class='lg-row'>四無礙辯十自在、　六通諸禪悉圓滿，</div>
<div class='lg-row'>如金剛幢及普賢，　願讚迴向亦如是。」</div>
<div class='lg-row'>行者次修三摩地，　跏趺端身入正受，</div>
<div class='lg-row'>四無量心盡法界，　修習運用如法教，</div>
<div class='lg-row'>即入普賢三昧耶，　體同薩埵金剛故，</div>
<div class='lg-row'>定慧和合金剛縛，　忍願二度建如幢，</div>
<div class='lg-row'>纔誦本誓印真言，　身處月輪同薩埵。</div>
</div><p>真言曰：</p>
<p class="dharani">「唵<span class='note-inline'>(一)</span>　三磨耶<span class='note-inline'>(二)</span>　薩怛梵<span class='note-inline'>(三合下同)</span>」</p>

<div class="lg regular"><div class='lg-row'>次結極喜三昧印，　以此悅樂契諸聖，</div>
<div class='lg-row'>忍願入於滿月掌，　禪智檀慧俱申並。</div>
</div><p>真言曰：</p>
<p class="dharani">「唵<span class='note-inline'>(一)</span>　三磨耶斛<span class='note-inline'>(引)</span><span class='note-inline'>(二)</span>　蘇囉多薩怛梵<span class='note-inline'>(三合)</span>」</p>

<div class="lg regular"><div class='lg-row'>由此妙印及真言，　一切聖眾皆歡喜。</div>
<div class='lg-row'>次當開心入佛智，　怛囉吒字想乳上，</div>
<div class='lg-row'>掣金剛縛當心前，　二字轉樞如啟扇。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉滿馱<span class='note-inline'>(二)</span>　怛囉<span class='note-inline'>(二合)</span>吒」</p>

<div class="lg regular"><div class='lg-row'>八葉白蓮一肘開，　炳現阿字素光色，</div>
<div class='lg-row'>禪智俱入金剛縛，　召入如來寂靜智。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉<span class='note-inline'>(二)</span>　微舍惡」</p>

<div class="lg regular"><div class='lg-row'>次結如來堅固拳，　進力屈柱禪智背，</div>
<div class='lg-row'>以此妙印相應故，　即得堅持諸佛智。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉<span class='note-inline'>(二)</span>　母瑟知<span class='note-inline'>(二合)</span>[牟*含]」</p>

<div class="lg regular"><div class='lg-row'>次以威怒降三世，　淨除內外所生障，</div>
<div class='lg-row'>二羽交臂金剛拳，　檀慧相鉤竪進力。</div>
<div class='lg-row'>行者想身發威焰，　八臂四面竪利牙，</div>
<div class='lg-row'>震吼吽字如雷音，　頂上右旋成結界。</div>
</div><p>真言曰：</p>
<p class="dharani">「唵<span class='note-inline'>(一)</span>　孫<span class='note-inline'>(蘇甚反下同)</span>婆儞遜婆儞吽<span class='note-inline'>(二)</span>　仡里<span class='note-inline'>(二合)</span>釁拏仡里釁拏吽<span class='note-inline'>(三)</span>　仡里釁拏阿播耶吽<span class='note-inline'>(四)</span>　阿難耶斛<span class='note-inline'>(五)</span>　薄伽梵麼折囉吽發吒<span class='note-inline'>(六)</span>」</p>

<div class="lg regular"><div class='lg-row'>次結蓮花三昧耶，　為令成就三摩地，</div>
<div class='lg-row'>定慧二羽金剛縛，　檀慧禪智和合竪，</div>
<div class='lg-row'>由此真言密印故，　修行三昧速現前。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉鉢娜麼<span class='note-inline'>(二合)</span><span class='note-inline'>(二)</span>　三昧耶薩怛梵<span class='note-inline'>(三合)</span>」</p>

<div class="lg regular"><div class='lg-row'>行者欲入金剛定，　先住妙觀察智印，</div>
<div class='lg-row'>定慧二羽仰相叉，　進禪力智各相柱，</div>
<div class='lg-row'>以此妙印修等引，　即得如來不動智。</div>
</div><p>行者次應修阿娑頗那伽三昧，端身正坐，身勿動搖，舌拄上腭，止出入息，令其微細。諦觀諸法皆由自心，一切煩惱及隨煩惱，蘊、界、入等，皆如幻焰、健闥婆城、如旋火輪、如空谷響。如是觀已，不見身心，住於寂滅無相平等，以為究竟真實之智。</p>
<p>爾時，即觀空中無數諸佛——猶如大地滿中胡麻——皆舒金色臂，彈指而警，作是告言：「善男子！汝所證處一道清淨，未證金剛瑜伽三昧薩婆若智，勿為知足，應滿足普賢成最正覺。」</p>

<div class="lg regular" style="margin-left:0em;"><div class='lg-row'>行者聞警已，　定中普禮足：</div>
<div class='lg-row'>「唯願諸如來，　示我所行處。」</div>
<div class='lg-row'>諸佛同音言：　「汝應觀自心。」</div>
<div class='lg-row'>既聞是說已，　如教觀自心，</div>
<div class='lg-row'>久住諦觀察，　不見自心相，</div>
<div class='lg-row'>復想禮佛足，　白言：「最勝尊！</div>
<div class='lg-row'>我不見自心，　此心為何相？」</div>
<div class='lg-row'>諸佛咸告言：　「心相難測量，</div>
<div class='lg-row'>授與心真言，　如理諦觀心。」</div>
</div><p class="dharani">「唵<span class='note-inline'>(一)</span>　質多鉢囉<span class='note-inline'>(二合)</span>底<span class='note-inline'>(二)</span>　微鄧迦嚕彌<span class='note-inline'>(三)</span>」</p>

<div class="lg regular" style="margin-left:0em;"><div class='lg-row'>念頃便見心，　圓滿如淨月。</div>
<div class='lg-row'>復作是思惟：　「是心為何物？</div>
<div class='lg-row'>煩惱習種子，　善惡皆由心，</div>
<div class='lg-row'>心為阿賴耶，　修淨以為因。</div>
<div class='lg-row'>六度熏習故，　彼心為大心，</div>
<div class='lg-row'>藏識本非染，　清淨無瑕穢。</div>
<div class='lg-row'>長時積福智，　喻若淨滿月，</div>
<div class='lg-row'>無體亦無事，　即說亦非月。」</div>
<div class='lg-row'>由具福智故，　自心如滿月，</div>
<div class='lg-row'>踊躍心歡喜，　復白諸世尊：</div>
<div class='lg-row'>「我已見自心，　清淨如滿月，</div>
<div class='lg-row'>離諸煩惱垢，　能執所執等。」</div>
<div class='lg-row'>諸佛皆告言：　「汝心本如是，</div>
<div class='lg-row'>為客塵所翳，　菩提心為淨。</div>
<div class='lg-row'>汝觀淨月輪，　得證菩提心，</div>
<div class='lg-row'>授此心真言，　密誦而觀照。</div>
</div><p class="dharani">「唵<span class='note-inline'>(一)</span>　菩提質多<span class='note-inline'>(二)</span>　母怛跛<span class='note-inline'>(二合)</span>娜夜彌</p>

<div class="lg regular" style="margin-left:1em;"><div class='lg-row'>「能令心月輪，　圓滿益明顯。」</div>
<div class='lg-row'>諸佛復告言：　「菩提為堅固，</div>
<div class='lg-row'>善住堅固故，　復授心真言：</div>
</div><p class="dharani">「唵<span class='note-inline'>(一)</span>　底瑟姹<span class='note-inline'>(二合)</span>麼折囉<span class='note-inline'>(二)</span></p>

<div class="lg regular" style="margin-left:1em;"><div class='lg-row'>「汝於淨月輪，　觀五智金剛，</div>
<div class='lg-row'>令普周法界，　唯一大金剛，</div>
<div class='lg-row'>應當知自身，　即為金剛界。</div>
</div><p class="dharani">「唵<span class='note-inline'>(一)</span>　麼折囉<span class='note-inline'>(引)</span>怛麼句含<span class='note-inline'>(二)</span></p>

<div class="lg regular" style="margin-left:0em;"><div class='lg-row'>「自身為金剛，　堅實無傾壞。」</div>
<div class='lg-row'>復白諸佛言：　「我為金剛身。」</div>
<div class='lg-row'>時彼諸如來，　便勅行者言：</div>
<div class='lg-row'>「觀身為佛形。」　復授此真言：</div>
</div><p class="dharani">「唵<span class='note-inline'>(一)</span>　曳他<span class='note-inline'>(二)</span>　薩婆怛他蘖多<span class='note-inline'>(三)</span>　薩怛他含」</p>

<div class="lg regular"><div class='lg-row'>以證心清淨，　自見身為佛，</div>
<div class='lg-row'>眾相皆圓備，　即證薩婆若。</div>
<div class='lg-row'>定中遍禮佛，　願加持堅固，</div>
<div class='lg-row'>一切諸佛聞，　金剛界言已，</div>
<div class='lg-row'>盡入金剛中，　便說金剛心：</div>
</div><p class="dharani">「唵<span class='note-inline'>(一)</span>　薩婆怛他蘖多<span class='note-inline'>(引)</span><span class='note-inline'>(二)</span>　鼻三菩提<span class='note-inline'>(三)</span>　涅里荼<span class='note-inline'>(四)</span>　麼折囉底瑟姹<span class='note-inline'>(二合)</span>」</p>

<div class="lg regular"><div class='lg-row'>諸佛大名稱，　纔說是明已，</div>
<div class='lg-row'>等覺金剛界，　便證真實智。</div>
<div class='lg-row'>時彼諸如來，　加持堅固已，</div>
<div class='lg-row'>還從金剛出，　普住於虛空。</div>
<div class='lg-row'>行者作是念：　「已證金剛定，</div>
<div class='lg-row'>便具薩婆若，　我成正等覺。」</div>
<div class='lg-row'>為令證入佛地故，　當結金剛三昧耶，</div>
<div class='lg-row'>十度圓滿外相叉，　忍願如幢皆正直，</div>
<div class='lg-row'>印心及額喉與頂，　各誦一遍以加持。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉薩怛嚩<span class='note-inline'>(引)</span><span class='note-inline'>(二)</span>　地瑟姹<span class='note-inline'>(二合)</span>薩嚩<span class='note-inline'>(二合)</span>[牟*含]」</p>

<div class="lg regular"><div class='lg-row'>即想虛空諸如來，　持虛空寶灌我頂，</div>
<div class='lg-row'>定慧和合金剛縛，　進力禪智如寶形。</div>
<div class='lg-row'>以印額上加持已，　五佛智冠在其頂，</div>
<div class='lg-row'>便分智拳頂後繞，　當知已繫離垢繒。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉囉旦娜<span class='note-inline'>(二合)</span><span class='note-inline'>(二)</span>　阿避詵者[牟*含]<span class='note-inline'>(三)</span>　薩婆畝捺囉<span class='note-inline'>(二合)</span>迷<span class='note-inline'>(四)</span>　涅里<span class='note-inline'>(二合)</span>值句嚧<span class='note-inline'>(五)</span>　嚩囉迦縛制<span class='note-inline'>(六)</span>　那[牟*含]」</p>
<p>行者復應作是思惟：「我今已成正覺，當於一切眾生興大慈心，於無盡生死中恒被大誓莊嚴甲冑，為欲淨佛國土、成就眾生、歷事一切諸如來等，悉令一切眾生坐菩提樹、降伏天魔，成最正覺故，應被三世如來慈悲甲冑。」</p>

<div class="lg regular"><div class='lg-row'>智拳繫鬘頂後已，　便復前垂舒進力，</div>
<div class='lg-row'>唵砧二度相縈遶，　不絕綠光如繫甲，</div>
<div class='lg-row'>心背臍腰兩膝上，　喉頂額前及頸後，</div>
<div class='lg-row'>悉以進力三旋繞，　散掌前下垂天衣，</div>
<div class='lg-row'>即能普護諸眾生，　一切天魔不能壞。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉迦嚩制<span class='note-inline'>(二)</span>　麼折[口*(肄-聿+(企-止+木))]<span class='note-inline'>(二合)</span>句嚧<span class='note-inline'>(三)</span>　麼折囉麼折囉含<span class='note-inline'>(四)</span>」</p>

<div class="lg regular"><div class='lg-row'>次應結彼歡喜印，　定慧二羽三相拍，</div>
<div class='lg-row'>由以指印加持故，　一切聖眾皆歡喜。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉都使斛<span class='note-inline'>(二)</span>」</p>
<p>行者次應以成所作智三摩地想於己身前，觀無盡乳海出生大蓮花王，金剛為莖量周法界。上想七寶珍妙樓閣，天如意寶以為莊飾，花雲香海妓樂歌讚，於寶樓中師子座上淨滿月中現妙白蓮花，觀[牟*含]字門，放大光明普照法界為毘盧遮那如來，身色如滿月，首戴五如來冠，垂紗縠，天衣瓔珞嚴身，光明普照，無量無數大菩薩眾前後圍遶以為眷屬。行者為欲令一切如來咸集會故，次以金剛王菩薩三摩地召集諸聖。</p>

<div class="lg regular"><div class='lg-row'>定慧二羽金剛拳，　交臂抱胸屈進力，</div>
<div class='lg-row'>彈指發聲遍世界，　諦觀佛海普雲集。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉<span class='note-inline'>(二)</span>　三麼惹<span class='note-inline'>(三)</span>　弱<span class='note-inline'>(四)</span>」</p>

<div class="lg regular"><div class='lg-row'>次結金剛鉤大印，　一切如來鉤召智，</div>
<div class='lg-row'>定慧和合外相叉，　進度如鉤獨三屈。</div>
</div><p>真言曰：</p>
<p class="dharani">「唵<span class='note-inline'>(一)</span>　阿夜係弱<span class='note-inline'>(二)</span>」</p>

<div class="lg regular"><div class='lg-row'>次結金剛索大印，　引入尊身於智體，</div>
<div class='lg-row'>前印禪度入定掌，　力智相捻如環勢。</div>
</div><p>真言曰：</p>
<p class="dharani">「唵<span class='note-inline'>(一)</span>　阿係吽吽<span class='note-inline'>(二)</span>」</p>

<div class="lg regular"><div class='lg-row'>次結金剛鉤鎖印，　能令本尊堅固住，</div>
<div class='lg-row'>禪智進力相句結，　是名金剛能止印。</div>
</div><p>真言曰：</p>
<p class="dharani">「唵<span class='note-inline'>(一)</span>　係薩怖<span class='note-inline'>(二合)</span>吒[牟*含]」</p>

<div class="lg regular"><div class='lg-row'>次結金剛妙磬印，　能令諸聖皆歡喜，</div>
<div class='lg-row'>禪智屈入金剛縛，　是名金剛歡喜印。</div>
</div><p>真言曰：</p>
<p class="dharani">「唵<span class='note-inline'>(一)</span>　健吒惡惡」</p>

<div class="lg regular"><div class='lg-row'>次入平等性智定，　捧持閼伽眾香水，</div>
<div class='lg-row'>想浴諸聖無垢身，　當得灌頂法雲地。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折[口*路]娜誐吽<span class='note-inline'>(二)</span>」</p>

<div class="lg regular"><div class='lg-row'>次以金剛法歌詠，　讚揚如來諸福智，</div>
<div class='lg-row'>諦觀相好運清音，　以契如如真性理。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉<span class='note-inline'>(二)</span>　薩怛嚩<span class='note-inline'>(二合)</span>僧蘖囉<span class='note-inline'>(二合)</span>訶<span class='note-inline'>(三)</span>　麼折囉囉怛娜<span class='note-inline'>(二合)</span><span class='note-inline'>(四)</span>　麼努怛㘕<span class='note-inline'>(二合)</span><span class='note-inline'>(五)</span>　麼折囉達摩誐也柰<span class='note-inline'>(六)</span>　麼折囉羯麼<span class='note-inline'>(七)</span>　羯[口*路]婆嚩」</p>

<div class="lg regular"><div class='lg-row'>次結金剛嬉戲印，　成就如來內眷屬，</div>
<div class='lg-row'>定慧和合金剛縛，　禪智二度當心竪。</div>
</div><p>真言曰：</p>
<p class="dharani">「唵<span class='note-inline'>(一)</span>　摩訶囉底」</p>

<div class="lg regular"><div class='lg-row'>由以嬉戲供養故，　不久當證金剛定。</div>
<div class='lg-row'>次結金剛花鬘印，　觀妙鬘雲普法界，</div>
<div class='lg-row'>不改前印捧而前，　想奉寶鬘用嚴首。</div>
</div><p>真言曰：</p>
<p class="dharani">「唵<span class='note-inline'>(一)</span>　[口*路]波戌鞞」</p>

<div class="lg regular"><div class='lg-row'>由結金剛鬘供養，　當受灌頂法王位。</div>
<div class='lg-row'>次結金剛歌詠印，　以妙音聲讚佛智，</div>
<div class='lg-row'>前印從臍至口散，　演妙樂音娛聖會。</div>
</div><p>真言曰：</p>
<p class="dharani">「唵<span class='note-inline'>(一)</span>　秫嚧<span class='note-inline'>(二合)</span>怛囉<span class='note-inline'>(二合)</span>燥溪」</p>

<div class="lg regular"><div class='lg-row'>由以金剛歌供養，　不久當具如來辯。</div>
<div class='lg-row'>次結金剛舞妙印，　觀妙妓雲普供養，</div>
<div class='lg-row'>定慧當心各旋舞，　金剛合掌置頂上。</div>
</div><p>真言曰：</p>
<p class="dharani">「唵<span class='note-inline'>(一)</span>　薩婆補而曳<span class='note-inline'>(二合)</span>」</p>

<div class="lg regular"><div class='lg-row'>由以妙舞供養故，　當得如來意生身。</div>
<div class='lg-row'>次結焚香外供養，　以此普熏佛海會，</div>
<div class='lg-row'>和合金剛不散掌，　想妙香雲周法界。</div>
</div><p>真言曰：</p>
<p class="dharani">「唵<span class='note-inline'>(一)</span>　鉢囉<span class='note-inline'>(二合)</span>訶羅<span class='note-inline'>(二合)</span>儞儞」</p>

<div class="lg regular"><div class='lg-row'>由以焚香供養故，　即得如來無礙智。</div>
<div class='lg-row'>次結金剛散花印，　以北莊嚴諸世界，</div>
<div class='lg-row'>縛印上散如獻花，　芬馥花雲遍法界。</div>
</div><p>真言曰：</p>
<p class="dharani">「唵<span class='note-inline'>(一)</span>　頗攞誐弭<span class='note-inline'>(二)</span>」</p>

<div class="lg regular"><div class='lg-row'>由結金剛花供養，　速證如來四八相。</div>
<div class='lg-row'>次以金剛燈明印，　普照佛會令光顯，</div>
<div class='lg-row'>禪智前逼金剛縛，　摩尼燈光照法界。</div>
</div><p>真言曰：</p>
<p class="dharani">「唵<span class='note-inline'>(一)</span>　蘇底惹仡哩<span class='note-inline'>(二合)</span>」</p>

<div class="lg regular"><div class='lg-row'>以此金剛燈供養，　速具如來淨五眼。</div>
<div class='lg-row'>次結金剛塗香印，　以用供養諸佛會，</div>
<div class='lg-row'>散金剛縛如塗香，　香氣周流十方界。</div>
</div><p>真言曰：</p>
<p class="dharani">「唵<span class='note-inline'>(一)</span>　蘇巘盪儗<span class='note-inline'>(妍以反)</span>」</p>

<div class="lg regular"><div class='lg-row'>由以金剛塗香印，　得具五分法身智。</div>
<div class='lg-row'>如是廣作佛事已，　次應諦心為念誦，</div>
<div class='lg-row'>先當一緣觀本尊，　四明引入於己體，</div>
<div class='lg-row'>知身與尊無有二，　色相威儀皆與等，</div>
<div class='lg-row'>眾會眷屬自圍遶，　住於圓寂大鏡智。</div>
<div class='lg-row'>定慧二羽金剛縛，　忍願如刀進力附，</div>
<div class='lg-row'>先誦金剛百字明，　為令加持不傾動。</div>
</div><p>真言曰：</p>
<p class="dharani">「唵<span class='note-inline'>(一)</span>　麼折囉薩怛縛<span class='note-inline'>(二合)</span>三麼耶麼拏播攞耶<span class='note-inline'>(二)</span>　麼折囉薩怛嚩底尾<span class='note-inline'>(三)</span>　努播底瑟姹<span class='note-inline'>(四)</span>　涅里<span class='note-inline'>(二合)</span>住<span class='note-inline'>(茶護反)</span>弭婆嚩<span class='note-inline'>(五)</span>　素都使喻<span class='note-inline'>(二合下同)</span>弭婆嚩<span class='note-inline'>(六)</span>　阿努[口*洛]訖都<span class='note-inline'>(二合)</span>弭婆嚩<span class='note-inline'>(七)</span>　素補使喻弭婆嚩<span class='note-inline'>(八)</span>　薩婆悉地彌鉢囉<span class='note-inline'>(二合)</span>也瑳<span class='note-inline'>(九)</span>　薩婆羯麼素遮弭<span class='note-inline'>(十)</span>　止多室利<span class='note-inline'>(二合)</span>藥句嚧<span class='note-inline'>(十一)</span>　吽<span class='note-inline'>(十二)</span>　呵呵呵呵斛<span class='note-inline'>(引)</span><span class='note-inline'>(十三)</span>　薄伽梵薩婆怛他蘖多麼折囉麼寐悶遮<span class='note-inline'>(十四)</span>　麼折唎婆嚩<span class='note-inline'>(十五)</span>　摩訶三麼耶薩怛嚩<span class='note-inline'>(二合)</span><span class='note-inline'>(十六)</span>　惡<span class='note-inline'>(引)</span>」</p>
<p>由以摩訶衍那百字真言加持故，設犯五無間罪、謗一切諸佛及方廣經，修真言者以本尊堅住己身故，現世所求一切悉地——所謂最勝悉地、金剛薩埵悉地……乃至如來最勝悉地——不改金剛界大印，便誦本尊根本明真言曰：</p>
<p class="dharani">「唵<span class='note-inline'>(一)</span>　麼折羅馱都<span class='note-inline'>(二)</span>　[牟*含]」</p>

<div class="lg regular"><div class='lg-row'>定慧二羽捧珠鬘，　加本真言七遍已，</div>
<div class='lg-row'>捧至頂上復當心，　堅住等引而念誦。</div>
<div class='lg-row'>舌端微動脣齒合，　逆順循身觀相好，</div>
<div class='lg-row'>四時勤修不令間，　千百為限復過是，</div>
<div class='lg-row'>一切神通及福智，　現世同於遍照尊。</div>
</div><p>行者念誦分限畢已，捧珠頂上，勤發大願，然後結三摩地印，入法界體性三昧，修習五字旋陀羅尼。</p>

<div class="lg regular"><div class='lg-row'>諸法本不生，　自性離言說，</div>
<div class='lg-row'>清淨無垢染，　因業等虛空。</div>
<div class='lg-row'>旋復諦思惟，　字字悟真實，</div>
<div class='lg-row'>初後雖差別，　所證皆歸一。</div>
<div class='lg-row'>不捨是三昧，　兼住無緣悲，</div>
<div class='lg-row'>普願諸有情，　如我無有異。</div>
</div><p>行者從三昧出已，即結根本印，誦本明七遍。</p>
<p>復以八大供養供養諸佛，以妙音詞稱揚讚歎，獻閼伽水，以降三世印左旋解界，即結金剛解脫印，奉送諸聖各還本土。印者結前三昧耶印，忍願承華至頂上散，真言曰：</p>
<p class="dharani">「唵<span class='note-inline'>(一)</span>　訖里<span class='note-inline'>(二合)</span>姤嚩<span class='note-inline'>(入聲呼之)</span>薩嚩薩怛嚩<span class='note-inline'>(二合)</span>㗚託<span class='note-inline'>(二合)</span><span class='note-inline'>(二)</span>　悉地捺多曳他努誐<span class='note-inline'>(引)</span><span class='note-inline'>(三)</span>　蘖瑳特鑁<span class='note-inline'>(二合)</span>沒馱尾灑焰補娜囉<span class='note-inline'>(引)</span>誐麼那<span class='note-inline'>(引)</span>也都<span class='note-inline'>(四)</span>　唵麼折囉<span class='note-inline'>(二合)</span>薩怛嚩<span class='note-inline'>(五)</span><span class='note-inline'>(二合)</span>　穆」</p>
<p>作是法已，重以三昧耶印誦加持明，以印四處然後灌頂，被金剛甲冑。依前四禮禮四方佛、懺悔發願等，然後依閑靜處嚴以香花，住本尊三摩地，讀誦方廣大乘經典，隨意經行。</p>

<div class="lg regular"><div class='lg-row'>若有眾生遇此教，　晝夜四時精進修，</div>
<div class='lg-row'>現世證得歡喜地，　後十六生成正覺。</div>
</div>
<p class='juan'>金剛頂經瑜伽修習毘盧遮那三摩地法</p></div>
</div><!-- end of div[@id='body'] -->
</body></html>