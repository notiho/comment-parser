<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說勝幡瓔珞陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1410
<div class='div-jing'>
<p class='juan'><a id='mulu1' />佛說勝幡瓔珞陀羅尼經</p><p class="byline">西天譯經三藏朝散大夫試鴻臚少卿傳法大師臣施護奉　詔譯</p><p>如是我聞。一時佛在喜樂山頂。天宮不遠仙人住處與大比丘眾千二百五十人俱。復有菩薩摩訶薩。文殊師利童子及賢護菩薩等。十六大士皆來集會。</p>
<p>爾時世尊三昧正受。觀彼天上人間。而欲說法平等施與。當使有情得聞法已。稱讚殊勝咸令歡喜。</p>
<p>爾時大梵天王及天龍夜叉乾闥婆阿修羅迦樓羅緊曩羅摩睺羅伽人非人等亦來集會。</p>
<p>是時大梵天王前詣佛所。稽首佛足合掌恭肅而白佛言世尊。一切有情造種種罪業。身壞命終墮於惡趣。或墮焰魔界或墮餓鬼界或墮畜生界。既墮如是諸惡趣已受種種苦。及彼色等輪迴亦然。世尊大慈大悲無量善巧願施方便。破壞如是一切有情。罪業果報使得解脫。</p>
<p>爾時觀世音菩薩摩訶薩。與無數持明天前後圍繞亦來集會。至佛所已五輪著地。禮佛雙足合掌肅恭。而白佛言世尊。大威德者十力具足。惟願方便施諸善巧。救拔一切輪迴有情令得出離。</p>
<p>佛言善哉善男子汝等諦聽。今為汝等及未來世一切有情。宣說最上勝幡明王。若有得聞此名能稱念者。當得無量無邊功德果報。即說陀羅尼曰。</p>
<p class="dharani">怛儞也<span class='note-inline'>(二合)</span>他<span class='note-inline'>(引)</span>迦囉迦囉枳哩枳哩俱嚕俱嚕娑囉娑囉悉哩悉哩酥嚕酥嚕薩哩嚩<span class='note-inline'>(二合)</span>沒馱<span class='note-inline'>(引)</span>嚩路<span class='note-inline'>(二合)</span>枳帝<span class='note-inline'>(引)</span>嚩囉嚩囉達哩摩<span class='note-inline'>(二合)</span>目契<span class='note-inline'>(引)</span>左囉左囉僧伽<span class='note-inline'>(引)</span>地瑟恥<span class='note-inline'>(二合)</span>帝<span class='note-inline'>(引)</span>婆囉婆囉阿儞迦沒馱俱<span class='note-inline'>(引)</span>胝婆<span class='note-inline'>(引)</span>史帝<span class='note-inline'>(引)</span>剎拏<span class='note-inline'>(引)</span>剎拏<span class='note-inline'>(引)</span>薩哩嚩<span class='note-inline'>(二合)</span>羯哩麼<span class='note-inline'>(二合)</span>嚩囉拏儞薩哩嚩<span class='note-inline'>(二合)</span>播<span class='note-inline'>(引)</span>波儞薩哩嚩<span class='note-inline'>(二合)</span>耨佉<span class='note-inline'>(引)</span>儞何波曩野部哩<span class='note-inline'>(二合)</span>吒部哩<span class='note-inline'>(二合)</span>吒度哩<span class='note-inline'>(二合)</span>吒度哩<span class='note-inline'>(二合)</span>吒怛吒怛吒薩普<span class='note-inline'>(二合)</span>吒野薩哩嚩<span class='note-inline'>(二合)</span>羯哩麼<span class='note-inline'>(二合引)</span>嚩囉拏<span class='note-inline'>(引)</span>播<span class='note-inline'>(引)</span>野訥哩誐<span class='note-inline'>(二合)</span>底儞薩哩嚩<span class='note-inline'>(二合)</span>薩怛嚩<span class='note-inline'>(二合引)</span>喃<span class='note-inline'>(引)</span>左娑嚩<span class='note-inline'>(二合)</span>訶</p>
<p>善男子此勝旛瓔珞陀羅尼。是彼恒河沙等諸佛同共宣說。我為汝等今復宣說。善男子此陀羅尼希有難遇。譬彼如來出興於世難得值遇。此陀羅尼得值遇者倍復甚難。若有善男子善女人。得聞是勝幡瓔珞陀羅尼名字。信心受持恒常讀誦者。是人所有五逆重罪悉皆滅盡。得見果報獲大富貴於當來世得生上族。若復善男子善女人。以此陀羅尼殊勝功德。廣宣流布為人解<span class='corr'>說</span>。或勸人書寫受持讀誦。我即遙知。乃至毘婆尸佛。尸棄佛。毘舍浮佛。拘留孫佛。羯諾迦牟尼佛。迦葉佛。如是過去恒河沙等如來應正等覺皆悉聞知。是人功德無量無邊。</p>
<p>爾時觀世音菩薩。妙吉祥菩薩。賢護菩薩等。及大比丘眾乃至一切天。及天人阿修羅乾闥婆人非人等。聞佛所說皆大歡喜信受奉行。</p>

<p class='juan'>佛說勝幡瓔珞陀羅尼經</p></div>
</div><!-- end of div[@id='body'] -->
</body></html>