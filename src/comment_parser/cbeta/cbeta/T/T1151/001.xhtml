<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>修習般若波羅蜜菩薩觀行念誦儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1151
<p class='juan'><a id='mulu1' />修習般若波羅蜜菩薩觀行念誦儀軌一卷</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉　詔譯</p>
<div class='div-jing'>
<div class="lg regular"><div class='lg-row'>歸命般若母　清淨妙法身</div>
<div class='lg-row'>我今依瑜伽　演說觀行法</div>
<div class='lg-row'>運心遍法界　一切佛剎海</div>
<div class='lg-row'>想身周圍遶　由是得解脫</div>
<div class='lg-row'>想身遶諸佛　一一諸佛前</div>
<div class='lg-row'>菩薩眾圍遶　持妙供養具</div>
<div class='lg-row'>三世諸如來　及大菩薩眾</div>
<div class='lg-row'>緣覺與聲聞　一切正法藏</div>
<div class='lg-row'>皆悉盡無餘　遍想於己身</div>
<div class='lg-row'>一切乃眾前　分明如對目</div>
<div class='lg-row'>皆從淨心生　廣多供養具</div>
<div class='lg-row'>作無量供養　無間恒作禮</div>
<div class='lg-row'>宮殿妙拂蓋　無數眾樓閣</div>
<div class='lg-row'>花鬘末塗香　種種寶莊嚴</div>
<div class='lg-row'>彼諸供養儀　遍滿虛空界</div>
<div class='lg-row'>殷勤心加持　奉獻諸如來</div>
<div class='lg-row'>如空剎土爾　如剎佛亦然</div>
<div class='lg-row'>如佛法亦然　如法供養然</div>
<div class='lg-row'>一切皆無量　十方無邊剎</div>
<div class='lg-row'>知已作是言　敬禮諸如來</div>
</div><p>遍禮一切如來真言曰。</p>
<p class="dharani">唵薩嚩怛他<span class='note-inline'>(去)</span>蘖多<span class='note-inline'>(一)</span>播<span class='note-inline'>(引)</span>那滿曩<span class='note-inline'>(上引)</span>喃迦嚕<span class='note-inline'>(引)</span>弭<span class='note-inline'>(二)</span></p>

<div class="lg regular"><div class='lg-row'>種種勝無量　大乘經所說</div>
<div class='lg-row'>陀羅尼佛心　殷勤應稱誦</div>
<div class='lg-row'>當生淨信心　專注於一境</div>
<div class='lg-row'>為諸有情類　觀察勝菩提</div>
<div class='lg-row'>即當作偏袒　右膝而著地</div>
<div class='lg-row'>誠心合掌住　應作如是言</div>
<div class='lg-row'>自作教他作　或自他隨喜</div>
<div class='lg-row'>由身口意罪　願諸佛哀愍</div>
<div class='lg-row'>今生一億罪　乃至無始世</div>
<div class='lg-row'>及當坐菩提　不復更違犯</div>
<div class='lg-row'>如是勝懺悔　真實觀察故</div>
<div class='lg-row'>以佛願智火　焚盡無有餘</div>
<div class='lg-row'>能取及所取　一切皆唯心</div>
<div class='lg-row'>佛剎等供養　能取所取意</div>
<div class='lg-row'>菩薩住等引　見心如影像</div>
<div class='lg-row'>能取想分別　安住於空性</div>
<div class='lg-row'>二性無性相　是名為空相</div>
<div class='lg-row'>無性非無性　不離於一性</div>
<div class='lg-row'>能所及供養　三種離分別</div>
<div class='lg-row'>由無分別故　此供養為勝</div>
<div class='lg-row'>如是勝供養　及以旋遶法</div>
<div class='lg-row'>一切重罪咎　除滅皆無餘</div>
<div class='lg-row'>貪性知無貪　即入貪性空</div>
<div class='lg-row'>瞋性知無瞋　即入瞋性空</div>
<div class='lg-row'>癡性知無癡　即入癡性空</div>
<div class='lg-row'>如是於諸惑　觀察實相理</div>
<div class='lg-row'>有此智慧者　由空無分別</div>
<div class='lg-row'>如蓮華處水　不著諸罪咎</div>
</div><p>修行者作如是觀照。淨身心已即結三昧耶印。</p>

<div class="lg regular"><div class='lg-row'>二羽相交合　當安於心上</div>
<div class='lg-row'>遍觀虛空佛　誦真言三遍</div>
</div><p>真言曰。</p>
<p class="dharani">唵嚩日[口*朗]<span class='note-inline'>(一合引)</span>惹禮</p>
<p>次結金剛縛。十度外相叉。密縛成印相。金剛縛真言。真言曰。</p>
<p class="dharani">嚩日囉<span class='note-inline'>(二合)</span>滿馱</p>

<div class="lg regular"><div class='lg-row'>如前金剛縛　掣擊於心上</div>
<div class='lg-row'>能滅諸結使　開顯解脫宮</div>
</div><p>即當誦開心真言曰。</p>
<p class="dharani">嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒<span class='note-inline'>(吒半音呼)</span></p>

<div class="lg regular"><div class='lg-row'>次結發智印　如前金剛縛</div>
<div class='lg-row'>定慧入於掌　召入圓寂智</div>
<div class='lg-row'>召入於種智</div>
</div><p>真言曰。</p>
<p class="dharani">唵嚩日囉<span class='note-inline'>(二合引)</span>吠舍惡</p>

<div class="lg regular"><div class='lg-row'>次結金剛拳　進力跓禪智</div>
<div class='lg-row'>金剛身語意　密合不傾動</div>
</div><p>誦金剛拳真言曰。</p>
<p class="dharani">嚩日囉<span class='note-inline'>(二合)</span>畝瑟置<span class='note-inline'>(二合)</span>[牟*含]</p>

<div class="lg regular"><div class='lg-row'>即結三昧耶　自成普賢故</div>
<div class='lg-row'>結已竪忍願　身處於月輪</div>
</div><p>即誦三昧耶真言曰。</p>
<p class="dharani">唵三麼野薩怛鑁<span class='note-inline'>(三合)</span></p>

<div class="lg regular"><div class='lg-row'>次結大真誓　忍願反入縛</div>
<div class='lg-row'>檀慧定智竪　二度三觸心</div>
<div class='lg-row'>藏識厭離種　能除悲增長</div>
</div><p>復當誦真言曰。</p>
<p class="dharani">唵三麼野護素囉多薩怛鑁<span class='note-inline'>(三合)</span></p>

<div class="lg regular"><div class='lg-row'>次應作辟除　結金剛藥叉</div>
<div class='lg-row'>二羽金剛拳　檀慧進力屈</div>
<div class='lg-row'>置於口兩頰　想身同彼尊</div>
<div class='lg-row'>厲聲誦真言　左右而顧視</div>
</div><p>金剛藥叉真言曰。</p>
<p class="dharani">唵嚩日囉<span class='note-inline'>(二合)</span>藥乞叉<span class='note-inline'>(二合)</span>[合*牛]</p>

<div class="lg regular"><div class='lg-row'>所有諸障者　悉皆四馳散</div>
<div class='lg-row'>二目想麼吒　轉如日月輪</div>
<div class='lg-row'>止觀金剛拳　各安於二胯</div>
<div class='lg-row'>隨日作旋視　以成十方界</div>
</div><p>誦金剛眼真言曰。</p>
<p class="dharani">唵嚩日囉<span class='note-inline'>(二合引)</span>涅哩<span class='note-inline'>(二合)</span>瑟知<span class='note-inline'>(二合)</span>麼吒</p>

<div class="lg regular"><div class='lg-row'>當入三摩地　縛印相如前</div>
<div class='lg-row'>仰安結跏上　端身須正直</div>
<div class='lg-row'>閉目入正定　遍觀虛空佛</div>
<div class='lg-row'>盡滿如胡麻　彼一切如來</div>
<div class='lg-row'>憶昔誓願故　異口同音聲</div>
<div class='lg-row'>教授說真言　專注實相理</div>
</div><p class="dharani">唵薩嚩喻誐質多沒答跛<span class='note-inline'>(二合引)</span>那野<span class='note-inline'>(引)</span>弭<span class='note-inline'>(引)</span></p>

<div class="lg regular"><div class='lg-row'>專注實相理　頻誦此真言</div>
<div class='lg-row'>安心內觀察　漸令周法界</div>
<div class='lg-row'>一切虛空相　虛空亦無相</div>
<div class='lg-row'>虛空瑜伽故　舒遍於十方</div>
</div><p>行者既入。般若波羅蜜甚深體性三摩地。則於真實性中證大月輪量同法界。光明普照寂然清涼。起大悲愍一切有情三界熾然。如一子想深生拔濟。而作是念我今云何。令未得度而令得度。未解脫者令得解脫。未安慰者令得安慰。未涅槃者令得涅槃。則入本尊瑜伽三摩地。觀身為般若波羅蜜佛母。戴五佛冠天衣瓔珞。金色光明遍毛孔中。流出無量諸佛。又作是念。我身與般若波羅蜜菩薩無二無別。即以金剛護菩薩加持四處。</p>

<div class="lg regular"><div class='lg-row'>二羽金剛縛　進力竪如針</div>
<div class='lg-row'>印心頞喉頂　成本尊瑜伽</div>
</div><p>即誦真言曰。</p>
<p class="dharani">嚩日囉<span class='note-inline'>(二合)</span>囉乞叉<span class='note-inline'>(二合)</span>憾</p>

<div class="lg regular"><div class='lg-row'>次結五佛冠　二手金剛縛</div>
<div class='lg-row'>忍願形如刀　進力附上節</div>
<div class='lg-row'>置頂次四方　二拳額前遶</div>
<div class='lg-row'>如鬘頂後繫　垂下勢如帶</div>
</div><p>一切如來寶冠真言曰。</p>
<p class="dharani">唵部欠</p>
<p>次誦金剛部真言曰。</p>
<p class="dharani">嚩日囉<span class='note-inline'>(二合)</span>薩怛嚩<span class='note-inline'>(二合)</span></p>
<p>次誦寶部真言曰。</p>
<p class="dharani">嚩日囉<span class='note-inline'>(二合)</span>囉怛娜<span class='note-inline'>(二合)</span></p>
<p>次誦蓮華部真言曰。</p>
<p class="dharani">嚩日囉<span class='note-inline'>(二合)</span>達囉摩<span class='note-inline'>(二合)</span></p>
<p>次誦事業部真言曰。</p>
<p class="dharani">嚩日囉<span class='note-inline'>(二合)</span>羯囉磨<span class='note-inline'>(二合)</span></p>
<p>次誦金剛鬘灌頂真言曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合引)</span>麼<span class='note-inline'>(引)</span>邏<span class='note-inline'>(引)</span>避詵者<span class='note-inline'>(二)</span>滿<span class='note-inline'>(三引)</span>[牟*含]</p>
<p>次結甲冑印。二羽金剛印。擐甲及自他。頭指相繞結。恒成於大護。即誦甲冑真言曰。</p>
<p class="dharani">唵嚩日囉<span class='note-inline'>(二合)</span>迦嚩左嚩日[口*梨]<span class='note-inline'>(二合)</span>句嚕嚩日囉<span class='note-inline'>(二合)</span>唅</p>
<p>以此甲冑印及誦真言而被甲。即得金剛性身。及獲金剛壽命。盡形得大加護。於一切處無能沮壞。被甲已齊。掌拍令歡喜。</p>
<p>次誦金剛歡喜真言曰。</p>
<p class="dharani">嚩日囉<span class='note-inline'>(二合引一)</span>都使野<span class='note-inline'>(二合二)</span>斛<span class='note-inline'>(三)</span></p>

<div class="lg regular"><div class='lg-row'>由此心真言　解縛得歡喜</div>
<div class='lg-row'>獲得金剛體　如金剛薩埵</div>
<div class='lg-row'>遍入金剛已　大印如儀則</div>
<div class='lg-row'>身前應當結　思惟大薩埵</div>
<div class='lg-row'>見彼智薩埵　應觀於自身</div>
<div class='lg-row'>鉤召引入縛　令喜作成就</div>
</div><p>即誦般若波羅蜜遍入真言曰。</p>
<p class="dharani">唵達麼嚩日囉<span class='note-inline'>(二合)</span>惡</p>
<p>次誦般若波羅蜜觀念心真言曰。</p>
<p class="dharani">唵達麼嚩日㘑<span class='note-inline'>(二合)</span>涅哩<span class='note-inline'>(二合)</span>捨野<span class='note-inline'>(二合)</span>弱吽鑁斛</p>
<p>此是大薩埵鉤召引入縛令心喜悅誦三昧耶薩怛鑁<span class='note-inline'>(三合)</span>遍入背後而月輪。於中應觀後面薩埵。我三昧耶薩怛鑁<span class='note-inline'>(三合)</span>隨彼印薩埵。修習觀自身。金剛語已成。能成就諸印。行者即於壇中本尊像前。想七寶樓閣而開四門。於其殿中觀地字門。成般若波羅蜜佛母。以十波羅蜜圍遶。及八供養四門鉤鎖并八方天眾。皆以本種子字觀想而成。復想己身在於色界阿迦尼吒天。即當作請印。</p>

<div class="lg regular"><div class='lg-row'>召集作彈指　應請一切佛</div>
<div class='lg-row'>剎那頃諸佛　并金剛菩薩</div>
<div class='lg-row'>應滿一切壇　集會曼茶羅</div>
<div class='lg-row'>即速疾大印　觀金剛薩埵</div>
<div class='lg-row'>一遍稱百八　由結集印喜</div>
<div class='lg-row'>如來皆堅固　金剛薩自成</div>
<div class='lg-row'>慈友而安住　諸門一切處</div>
<div class='lg-row'>鉤等而作業　以大羯磨印</div>
</div><p>召集真言曰。</p>
<p class="dharani">唵嚩日囉<span class='note-inline'>(二合引)</span>三麼野惹弱</p>

<div class="lg regular"><div class='lg-row'>次當結四攝　二羽金剛拳</div>
<div class='lg-row'>交腕結檀慧　頭指如大鉤</div>
<div class='lg-row'>如索亦如鎖　手背而相逼</div>
</div><p>金剛鉤真言曰。</p>
<p class="dharani">嚩日[口*朗]<span class='note-inline'>(二合)</span>矩勢<span class='note-inline'>(一)</span>弱</p>
<p>金剛索真言曰。</p>
<p class="dharani">嚩日囉<span class='note-inline'>(二合引)</span>播勢[合*牛]<span class='note-inline'>(二合)</span></p>
<p>金剛鎖真言曰。</p>
<p class="dharani">嚩日囉<span class='note-inline'>(二合)</span>餉迦麗<span class='note-inline'>(一)</span>[牟*含]</p>
<p>金剛鈴真言曰。</p>
<p class="dharani">嚩日囉<span class='note-inline'>(二合引)</span>巘滯<span class='note-inline'>(一)</span>斛</p>

<div class="lg regular"><div class='lg-row'>由金剛鉤召　能作諸事業</div>
<div class='lg-row'>由金剛索儀　能一切引入</div>
<div class='lg-row'>金剛鎖相應　堪任一切縛</div>
<div class='lg-row'>由金剛入縛　能成諸遍入</div>
</div><p>即捧閼伽器。誦百字明而奉獻之。</p>
<p class="dharani">唵嚩日囉<span class='note-inline'>(二合)</span>薩怛嚩<span class='note-inline'>(二合一)</span>三<span class='note-inline'>(去)</span>麼野摩努<span class='note-inline'>(鼻音)</span>播<span class='note-inline'>(引)</span>攞野<span class='note-inline'>(二)</span>嚩日囉<span class='note-inline'>(二合引)</span>薩怛嚩<span class='note-inline'>(二合三)</span>底吠<span class='note-inline'>(二合)</span>怒跛底<span class='note-inline'>(丁以反)</span>瑟吒<span class='note-inline'>(二合四)</span>捏哩<span class='note-inline'>(二合)</span>濁<span class='note-inline'>(荼護反)</span>冥<span class='note-inline'>(上)</span>婆<span class='note-inline'>(去)</span>嚩<span class='note-inline'>(無可反五)</span>蘇妬<span class='note-inline'>(引)</span>使喻<span class='note-inline'>(二合引)</span>銘<span class='note-inline'>(上)</span>婆<span class='note-inline'>(去)</span>嚩<span class='note-inline'>(六)</span>阿<span class='note-inline'>(上)</span>弩<span class='note-inline'>(鼻)</span>囉<span class='note-inline'>(上)</span>訖妬<span class='note-inline'>(二合引)</span>銘<span class='note-inline'>(上)</span>婆嚩<span class='note-inline'>(七)</span>蘇報<span class='note-inline'>(引)</span>使喻<span class='note-inline'>(二合引)</span>銘<span class='note-inline'>(上)</span>婆<span class='note-inline'>(上)</span>嚩<span class='note-inline'>(八)</span>薩嚩悉朕<span class='note-inline'>(敵禁反)</span>銘<span class='note-inline'>(上)</span>鉢囉<span class='note-inline'>(二合引)</span>野縒<span class='note-inline'>(上九)</span>薩嚩羯摩蘇者銘<span class='note-inline'>(上十)</span>質跢<span class='note-inline'>(上)</span>室唎<span class='note-inline'>(二合)</span>藥矩嚕<span class='note-inline'>(十一)</span>吽訶訶訶訶穀婆誐鑁<span class='note-inline'>(十二)</span>薩嚩怛他<span class='note-inline'>(去引)</span>誐跢<span class='note-inline'>(十三)</span>嚩日囉<span class='note-inline'>(二合引)</span>莽<span class='note-inline'>(引)</span>銘<span class='note-inline'>(上)</span>悶<span class='note-inline'>(上)</span>者<span class='note-inline'>(十四)</span>嚩日哩<span class='note-inline'>(二合)</span>婆<span class='note-inline'>(上)</span>嚩<span class='note-inline'>(上十五)</span>摩訶三<span class='note-inline'>(去)</span>麼耶薩怛嚩<span class='note-inline'>(二合)</span>惡<span class='note-inline'>(引入十六)</span></p>
<p>由以百字真言奉閼伽水故。所有願求速得成就。</p>
<p>次誦金剛嬉戲真言曰。</p>
<p class="dharani">系囉底嚩日囉<span class='note-inline'>(二合一)</span>尾邏賜儞<span class='note-inline'>(二)</span>怛囉<span class='note-inline'>(二合)</span>吒<span class='note-inline'>(半音)</span></p>
<p>次金剛鬘真言曰。</p>
<p class="dharani">系囉底嚩日囉<span class='note-inline'>(二合引一)</span>賀細<span class='note-inline'>(二)</span>訶訶<span class='note-inline'>(三)</span></p>
<p>次金剛歌真言曰。</p>
<p class="dharani">系囉底嚩日囉<span class='note-inline'>(二合引一)</span>擬諦諦諦</p>
<p>次金剛舞真言曰。</p>
<p class="dharani">系囉底嚩日囉<span class='note-inline'>(二合引一)</span>儞哩<span class='note-inline'>(二合)</span>底曳<span class='note-inline'>(二合二)</span>吠波吠波<span class='note-inline'>(三)</span></p>
<p>復作外四供養而奉獻之。</p>
<p>次金剛花鬘真言曰。</p>
<p class="dharani">系<span class='note-inline'>(一)</span>嚩日囉<span class='note-inline'>(二合引二)</span>囉底<span class='note-inline'>(三)</span></p>
<p>次金剛香真言曰。</p>
<p class="dharani">摩訶囉多嚩日哩<span class='note-inline'>(二合一)</span>斛<span class='note-inline'>(二)</span></p>
<p>次金剛燈真言曰。</p>
<p class="dharani">唵<span class='note-inline'>(一)</span>嚩日囉<span class='note-inline'>(二合引二)</span>路者寧<span class='note-inline'>(三)</span></p>
<p>次金剛塗香真言曰。</p>
<p class="dharani">摩訶室唎<span class='note-inline'>(二合一)</span>嚩日哩<span class='note-inline'>(二合二)</span>呬<span class='note-inline'>(三)</span></p>
<p>修行者纔住是八供養菩薩三摩地。即能出生盡十方界一切佛剎廣大雲海供養儀式。次即結本尊三昧耶印。二羽金剛合掌。以大指各捻二頭指側誦本尊真言七遍。</p>
<p>真言曰。</p>
<p class="dharani">娜謨婆<span class='note-inline'>(去)</span>誐嚩怛曳<span class='note-inline'>(二合引一)</span>鉢囉<span class='note-inline'>(二合引)</span>枳孃<span class='note-inline'>(二合)</span>播<span class='note-inline'>(引)</span>囉弭跢<span class='note-inline'>(引)</span>曳<span class='note-inline'>(二)</span>唵<span class='note-inline'>(三)</span>紇唎<span class='note-inline'>(二合入引)</span>地<span class='note-inline'>(引入)</span>室哩<span class='note-inline'>(二合引四)</span>秫嚕<span class='note-inline'>(二合)</span>底尾惹曳<span class='note-inline'>(五)</span>娑嚩<span class='note-inline'>(二合引)</span>賀</p>
<p><span class='corr'>誦真言已頂上散印。</span></p>
<p>次當誦念珠真言曰。</p>
<p class="dharani">唵嚩日囉<span class='note-inline'>(二合引)</span>愚呬耶<span class='note-inline'>(二合引)</span>惹跛三麼曳吽</p>
<p>由誦此真言加持念珠七遍故。念誦一遍則成千遍。如是加持畢已。四時三時乃至二時。或一百八遍或一千遍。凡時分遍數一則常定。時誦數滿如前頂戴。即入般若波羅蜜三摩地。復於心中想圓滿月輪量周法界。於中觀地字門。了了分明色如珂雪專注而住。即名為奢摩他。攝諸散動心既定已。即與慧相應。思地字義一切法性相如法界不可得故。即名為毘鉢舍那。或與定相應或與慧相應。久已純熟定慧雙運。能觀所觀平等平等。能取所取悉應遠離。常作如是觀照。現生得入初地。後十六大生成普賢菩薩。復結本尊印誦百字真言。重結八供養印捧閼伽水。以金剛眼左視解界。即結法波羅蜜印奉送聖眾誦金剛解脫真言曰。</p>
<p class="dharani">唵<span class='note-inline'>(一)</span>訖哩<span class='note-inline'>(二合)</span>覩嚩<span class='note-inline'>(入二)</span>薩嚩薩怛嚩<span class='note-inline'>(二合引)</span>囉他<span class='note-inline'>(二合引)</span>悉地囉娜<span class='note-inline'>(二合)</span>多<span class='note-inline'>(三)</span>野他<span class='note-inline'>(引)</span>弩誐<span class='note-inline'>(引四)</span>蘖蹉<span class='note-inline'>(引)</span>特鑁<span class='note-inline'>(二合五)</span>沒馱尾灑焰<span class='note-inline'>(六)</span>布曩囉<span class='note-inline'>(引)</span>誐<span class='note-inline'>(七)</span>麼曩野覩<span class='note-inline'>(八)</span>唵嚩日囉<span class='note-inline'>(二合)</span>渴誐薩怛嚩<span class='note-inline'>(二合)</span>穆</p>
<p>復以金剛寶印。灌頂被甲禮五方佛。即出道場隨意經行讀大乘經典。以此殊勝福迴向一切有情。速證般若波羅蜜無上正等菩提。次後便說功能頗殊妙矣。</p>
<p>般若波羅蜜多根本真言曰。</p>
<p class="dharani">曩謨婆<span class='note-inline'>(去)</span>誐嚩戴<span class='note-inline'>(引)</span>鉢囉<span class='note-inline'>(二合)</span>枳孃<span class='note-inline'>(二合)</span>播<span class='note-inline'>(引)</span>囉弭跢<span class='note-inline'>(引)</span>曳唵紇哩<span class='note-inline'>(二合入引)</span>地<span class='note-inline'>(入引)</span>室哩<span class='note-inline'>(二合入引)</span>戍嚕<span class='note-inline'>(二合)</span>底尾惹曳娑嚩<span class='note-inline'>(二合引)</span>訶<span class='note-inline'>(引)</span></p>
<p>佛言此陀羅尼印有四種名。一名般若無盡藏。二名般若眼。三名般若根本。四名金剛般若心。此陀羅尼印有大功德。若能至心如法受持。隨誦一遍出生一萬八千修多羅藏。又彼一一修多羅中。各各出生二萬五千修多羅藏。又彼一一修多羅中。出生百萬修多羅藏。又彼一一修多羅藏中。出生無量百千萬億那由他阿僧祇修多羅藏。如是乃至展轉。出世無量無盡修多羅藏。所出經題名句義味。各各不同而不重出。如是念念出生無盡。是故名為無盡藏陀羅尼印。此陀羅尼印。即是十方三世諸佛宗祖。亦是十方三世諸佛無盡法藏。一切般若波羅蜜母。過現未來諸佛菩薩常所供養恭敬讚歎。若善男子善女人等。以至誠心書寫讀誦如說修行。是人所有百千萬億恒河沙劫生死重罪。於須臾頃悉滅無餘。此陀羅尼印所有功德。我若住於百千萬億阿僧祇劫。歎猶不盡。何況餘人歎之能盡。若欲修行般若法者。一食齋戒香湯洗浴。著新淨衣入於道場。要當先誦此陀羅尼并作此印滿百萬遍然後修行餘般若法決定成就。是故名為般若根本。此陀羅尼印。悉能照了一切般若波羅蜜法。故名般若波羅蜜眼。此陀羅尼印。悉能摧滅一切障礙。悉能住持一切諸佛菩薩功德。故名金剛般若心也。</p>

<p class='juan'>修習般若波羅蜜菩薩觀行念誦儀軌一卷</p></div>
</div><!-- end of div[@id='body'] -->
</body></html>