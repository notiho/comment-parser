<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>清淨觀世音普賢陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1038 [No. 1037]
<p class='juan'><a id='mulu1' />清淨觀世音普賢陀羅尼經</p><p class="byline">大唐總持寺沙門釋智通譯</p>
<div class='div-jing'><p>如是我聞。一時婆伽婆。在王舍城耆闍崛山。與大比丘眾五百人俱。菩薩無央數。爾時觀世音菩薩。與九十二俱胝菩薩同座。時觀世音菩薩。於晨朝從坐而起。整衣服合掌恭敬。頭面禮佛而白佛言。世尊我欲說普賢陀羅尼。為憐愍利益一切眾生故。我從過去月光佛所受得此呪。今欲對佛說此陀羅尼。唯願世尊聽我說之。即說呪曰。</p>
<p class="dharani">那謨遏羅<span class='note-inline'>(上)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>那謨阿利耶婆路枳羝攝皤<span class='note-inline'>(二合)</span>羅<span class='note-inline'>(去)</span>耶<span class='note-inline'>(二)</span>菩提薩埵<span class='note-inline'>(去)</span>耶<span class='note-inline'>(三)</span>摩訶薩埵耶<span class='note-inline'>(去四)</span>摩訶迦<span class='note-inline'>(去)</span>嚧儞迦<span class='note-inline'>(去)</span>耶<span class='note-inline'>(五)</span>跢姪他<span class='note-inline'>(六)</span>佉伽<span class='note-inline'>(去)</span>鞞<span class='note-inline'>(七)</span>佉伽<span class='note-inline'>(去)</span>鞞<span class='note-inline'>(八)</span>佉伽<span class='note-inline'>(去)</span>鞞<span class='note-inline'>(九)</span>者芻佉鞞<span class='note-inline'>(十)</span>輸嚕<span class='note-inline'>(二合)</span>跢囉<span class='note-inline'>(二合)</span>佉鞞<span class='note-inline'>(十一)</span>伽羅<span class='note-inline'>(二合上)</span>拏佉鞞<span class='note-inline'>(十二)</span>是訶皤<span class='note-inline'>(二合)</span>佉鞞<span class='note-inline'>(十三)</span>迦<span class='note-inline'>(去)</span>耶佉鞞<span class='note-inline'>(十四)</span>摩那<span class='note-inline'>(上)</span>佉鞞<span class='note-inline'>(十五)</span>薩囉<span class='note-inline'>(上)</span>佉鞞<span class='note-inline'>(十六)</span>鞞麼佉鞞<span class='note-inline'>(十七)</span>輸<span class='note-inline'>(上)</span>若佉鞞<span class='note-inline'>(十八)</span>儞弭<span class='note-inline'>(上)</span>跢佉鞞<span class='note-inline'>(十九)</span>波囉<span class='note-inline'>(二合上音)</span>尼陀那<span class='note-inline'>(去上)</span>佉鞞<span class='note-inline'>(二十)</span>娑摩<span class='note-inline'>(去)</span>地<span class='note-inline'>(上)</span>佉鞞<span class='note-inline'>(二十一)</span>波羅弭<span class='note-inline'>(上)</span>多佉鞞<span class='note-inline'>(二十二)</span>菩提<span class='note-inline'>(去)</span>佉鞞<span class='note-inline'>(二十三)</span>娑<span class='note-inline'>(上)</span>囉<span class='note-inline'>(去)</span>娑囉娑羅<span class='note-inline'>(二十四)</span>薩婆勃陀地<span class='note-inline'>(上)</span>瑟恥<span class='note-inline'>(二合)</span>提<span class='note-inline'>(二十五)</span>婆囉婆囉婆囉<span class='note-inline'>(二十六)</span>達囉摩<span class='note-inline'>(二合)</span>地<span class='note-inline'>(上)</span>瑟恥<span class='note-inline'>(二合)</span>提<span class='note-inline'>(二十七)</span>迦羅<span class='note-inline'>(上)</span>迦羅迦羅<span class='note-inline'>(二十八)</span>僧伽地瑟恥<span class='note-inline'>(二合)</span>提<span class='note-inline'>(二十九)</span>那謨阿利耶婆路枳帝攝皤<span class='note-inline'>(二合)</span>羅<span class='note-inline'>(去)</span>耶<span class='note-inline'>(三十)</span>菩提薩埵耶<span class='note-inline'>(三十一)</span>摩訶薩埵<span class='note-inline'>(去)</span>耶<span class='note-inline'>(三十二)</span>摩訶迦<span class='note-inline'>(去)</span>魯尼迦<span class='note-inline'>(去)</span>耶<span class='note-inline'>(三十三)</span>那謨薩埵<span class='note-inline'>(去)</span>那皤地<span class='note-inline'>(上)</span>喃<span class='note-inline'>(三十四)</span>菩提薩埵俱胝<span class='note-inline'>(去)</span>喃<span class='note-inline'>(上三十五)</span>阿地瑟恥<span class='note-inline'>(二合)</span>漢都摩<span class='note-inline'>(二合受持者自稱名字三十六)</span>阿誘囉皤<span class='note-inline'>(二合)</span>濫者<span class='note-inline'>(三十七)</span>陀但都<span class='note-inline'>(三十八)</span>跢姪他<span class='note-inline'>(三十九)</span>素羅毘<span class='note-inline'>(上)</span>素羅毘<span class='note-inline'>(上四十)</span>摩訶素囉<span class='note-inline'>(上)</span>比<span class='note-inline'>(四十一)</span>母儞母儞<span class='note-inline'>(四十二)</span>摩訶母儞<span class='note-inline'>(四十三)</span>摩底摩底<span class='note-inline'>(上四十四)</span>摩訶摩底<span class='note-inline'>(上四十五)</span>那謨阿梨耶婆路枳羝攝皤<span class='note-inline'>(二合)</span>囉<span class='note-inline'>(去)</span>耶<span class='note-inline'>(四十六)</span>菩提薩埵耶<span class='note-inline'>(四十七)</span>摩訶薩埵<span class='note-inline'>(去)</span>耶<span class='note-inline'>(四十八)</span>摩訶迦<span class='note-inline'>(去)</span>嚕尼<span class='note-inline'>(上)</span>迦<span class='note-inline'>(去)</span>耶<span class='note-inline'>(四十九)</span>悉佃<span class='note-inline'>(二合)</span>都娑<span class='note-inline'>(二合)</span>曼<span class='note-inline'>(上)</span>跢跋<span class='note-inline'>(重音)</span>陀羅<span class='note-inline'>(二合)</span>陀羅尼<span class='note-inline'>(五十)</span>莎訶<span class='note-inline'>(五十一)</span></p>
<p>已上根本呪也。</p>
<p>結界陀羅尼呪曰。</p>
<p class="dharani">那謨喝囉<span class='note-inline'>(上)</span>怛那<span class='note-inline'>(二合)</span>跢羅<span class='note-inline'>(二合)</span>夜耶<span class='note-inline'>(一)</span>那<span class='note-inline'>(上)</span>謨訶梨耶婆路枳羝攝皤<span class='note-inline'>(二合)</span>囉<span class='note-inline'>(去)</span>耶<span class='note-inline'>(二)</span>菩<span class='note-inline'>(去)</span>提薩埵<span class='note-inline'>(去)</span>耶<span class='note-inline'>(三)</span>摩訶薩埵<span class='note-inline'>(去)</span>耶<span class='note-inline'>(四)</span>摩訶迦<span class='note-inline'>(去)</span>嚧尼迦<span class='note-inline'>(去)</span>耶<span class='note-inline'>(去五)</span>跢姪他<span class='note-inline'>(六)</span>至里盤陀<span class='note-inline'>(去)</span>弭<span class='note-inline'>(上七)</span>弭里槃陀<span class='note-inline'>(去)</span>弭<span class='note-inline'>(上八)</span>至里弭<span class='note-inline'>(上)</span>里槃陀弭<span class='note-inline'>(上九)</span>似摩<span class='note-inline'>(去)</span>槃陀弭<span class='note-inline'>(上十)</span>似摩<span class='note-inline'>(去)</span>摩迷迦<span class='note-inline'>(上)</span>失質<span class='note-inline'>(二合)</span>陀底<span class='note-inline'>(上)</span>末羯囉<span class='note-inline'>(二合)</span>摩都<span class='note-inline'>(十一)</span>薩訶<span class='note-inline'>(十二)</span></p>
<p>呪水二十一遍散灑十方即成結界。此陀羅尼呪。先須受持預前結界。如我結界即得成就。</p>
<p>奉請陀羅尼曰。</p>
<p class="dharani">納謨囉<span class='note-inline'>(上)</span>怛那<span class='note-inline'>(二合)</span>跢囉<span class='note-inline'>(二合)</span>夜耶<span class='note-inline'>(一)</span>那<span class='note-inline'>(上)</span>謨訶梨耶　婆路枳羝攝皤囉耶<span class='note-inline'>(二)</span>菩提薩埵耶<span class='note-inline'>(三)</span>摩訶薩埵<span class='note-inline'>(去)</span>耶<span class='note-inline'>(四)</span>摩訶迦嚕尼迦<span class='note-inline'>(去)</span>耶<span class='note-inline'>(五)</span>跢姪他<span class='note-inline'>(六)</span>至里至里<span class='note-inline'>(七)</span>弭<span class='note-inline'>(上)</span>里弭<span class='note-inline'>(上)</span>里<span class='note-inline'>(八)</span>至里梨<span class='note-inline'>(九)</span>[王*垔]醯<span class='note-inline'>(上)</span>婆伽畔<span class='note-inline'>(十)</span>阿梨耶婆路枳羝攝皤囉耶<span class='note-inline'>(十一)</span>莎訶<span class='note-inline'>(十二)</span></p>
<p>若欲請我。如我所說心請已後。從白月八日至十五日。日日三時香湯洗浴著新淨衣。日日三時時別各誦一百八遍呪。至十五日倍勝供養誦無遍數。即其夜半觀世音菩薩。自來為現金色之身相好莊嚴。種種光明放千種光。爾時呪師心莫怖畏。行者見已即得勝地陀羅尼三摩地已。即見東方阿閦鞞佛南方寶相佛。西方阿彌陀佛北方微妙聲佛。見如是等十方無量諸佛如來光明色相。捨此身已生淨佛土。一切處佛之所讚歎。已說普賢陀羅尼竟。</p>
<p>爾時觀世音菩薩說是呪已。九十二俱胝菩薩。皆得住阿毘跋致地。及得見一切諸佛得聞正法。得滅一切三障重罪得大功德。如閻浮提履地微塵等數。行者自身得種種功德莊嚴。一切病苦及諸惡業並皆消滅。又得捷疾辯又得自在心隨願悉滿。得具足一切諸波羅蜜。隨意往生十方淨土。見一切諸佛聞說正法。得首楞嚴等一切三昧。又得七寶三摩提放光三摩提。大海水三昧騰空三昧出沒三昧。得如是等恒河沙等三昧。又得無量大力陀羅尼門。此呪功德與八十萬陀羅尼功德無異。由此呪力令我得成如是法身。又能利益一切眾生。速得種種聰明辯才清淨法身。由此呪力一聞總持永不忘失。由此呪力我所放索所著之處。一切眾生重罪消滅。一切惡人及惡魔惡鬼惡神。自然降伏消滅。一切眾生聞此呪名及受持者。永不墮地獄餓鬼畜生。佛言善哉善哉汝此呪力。若有四眾能受持者。所得功德及其威力如我無異。</p>
<p>爾時觀世音菩薩說是呪時。三千大千世界六種震動。上至阿迦膩吒天。其中所有一切天龍夜叉。一切鬼神人非人等。悉恐怖不安身毛皆竪。讚言善哉此呪神力不可思議。一切眾生皆蒙利益。時觀世音菩薩復白佛言。願佛證知善哉。一切四眾於我所說呪。悉皆用心受持恭敬供養。爾時觀世音菩薩白佛言。我今受持此呪。一切大地六種震動。一切眾生及諸天龍悉皆忙怕。此呪神力不可思議。以何因緣令我及一切眾生。有受持者得金剛三昧。令汝及一切眾生。有受持者心得安隱。所得功德及其神力如我無異。此呪功能我更為說。旦起誦呪二十一遍。中時二十一遍。向暮二十一遍。恒持不忘能除五逆重罪。又得成就首楞嚴等一切三昧。亦得成就一切陀羅尼。又得成就一切佛法。若能恒常用心誦念不忘。常見釋迦牟尼佛普賢菩薩。觀世音菩薩。及見天女請受佛法。若欲造像。當畫釋迦牟尼佛坐華座上。身黃金色著五彩衣。左廂畫普賢菩薩坐須彌山。其山左邊有七頭龍繞山。於左邊出七箇頭。向菩薩看。右邊有五頭龍繞山。於右邊出五箇頭。向菩薩看。其菩薩結跏趺坐。兩手執經夾讀著五色衣。其佛右手作印文。左手捉袈裟按膝說法。右廂畫觀世音坐華座。著白色衣胡跪合掌。面向佛看聽佛說法。左廂三手。一手執華。一手捉澡罐。一手捉經甲。右廂三手。一手施無畏出寶。一手捉索一手捉珠。菩薩頂上有佛又向。下作行者。胡跪燒香捉珠。向菩薩看。普賢下作毘陀天女。胡跪坐手捧華冠。著白衣坐具上。向菩薩看。其像淨畫不得有膠。畫依淨法。次說入檀受持法。右從白月八日入道場。用牛糞塗地方作壇。初四肘乃至八肘五色作。須十六罐子安水及花果子。須十六具香爐十六燈盞。若作四肘壇。安四罐子。四具香爐四枚燈盞。飲食種種果子酥密石密。燒種種香六時莫絕。行者澡浴著淨衣如法。唯得食粳米飯粥乳酪酥密果子石密乾薑胡椒畢鉢。餘者不得其飲食。從八日獻佛乃至十五日不收。十六日收送擲水中及火燒。却從初入道場八日。依對佛壇前。更作一肘壇牛糞作。取乾穀木及桑木。取一片呪一遍放壇中。乃至二十一遍竟。然後取七種穀子。用手取呪一遍著火中。乃至二十一遍。白日亦得夜闇亦得。日別一度至十五日燒勿忘竟十五日夜不得睡眠一心誦呪。其夜或時地動或時聞大聲。行者莫生驚怪。安心誦呪念二菩薩。爾時普賢觀世音。即為現身語行者言。汝須何願隨索皆能滿足。若不得相見稱心。從十六日除壇。更作新壇。准前法行道誦呪。乃至以得見滿願為限。其行者入道場。唯得見一人使令共語。餘人更不得語不得見。行者在道場內亦不得語。須語待出道場。觀世音普賢陀羅尼法具足。</p>

<p class='juan'>清淨觀世音普賢陀羅尼經</p></div>
</div><!-- end of div[@id='body'] -->
</body></html>