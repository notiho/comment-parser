<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大周刊定眾經目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu14' />大周刊定眾經目錄卷第六</p><p class="byline">大唐天后勅佛授記寺沙門明佺等撰</p>
<div class='div-other'><a id='mulu15' />
<p class='h1'>大乘律大乘論目</p><p>合為一卷<span class='note-inline'>(一百五十二部七百一十六卷)</span></p>
<p>菩薩戒者警也。勒也。警勒身心發大意。乘大願趣大果。廣度生。宣大學處。據摭之於此。</p>

<div class='div-other'><a id='mulu16' />
<p class='h2'>大乘律<span class='note-inline'>(五十四部)</span></p>
<ul class="">
<li>佛藏經一部四卷<span class="note-inline">(或三卷亦名選擇諸法經)</span><p style="margin-left:1em">右秦弘始七年羅什譯。出達摩欝多羅錄及長房錄。</p>
</li>

<li>佛藏大方等經一卷<span class="note-inline">(亦名問明顯經)</span><p style="margin-left:1em">右宋代釋道嚴譯。出長房錄。</p>
</li>

<li>佛悔過經一卷<p style="margin-left:1em">右晉代竺法護譯。出長房錄。</p>
</li>

<li>文殊師利悔過經一卷<span class="note-inline">(一名文殊師利五體悔過經二十四紙)</span><p style="margin-left:1em">右晉代竺法護譯。出長房錄。</p>
</li>

<li>文殊師利淨律經一卷<span class="note-inline">(一名淨律經十五紙)</span><p style="margin-left:1em">右西晉代竺法護於白馬寺譯。出達摩欝多羅錄及長房錄。</p>
</li>

<li>文殊師利淨律經一卷<span class="note-inline">(第二出與法護譯小異)</span><p style="margin-left:1em">右西晉代元康年聶道真譯。出長房錄。</p>
</li>

<li>文殊師利悔過經一卷<p style="margin-left:1em">右秦羅什譯。出長房錄。</p>
</li>

<li>菩薩善戒經一部二十卷<p style="margin-left:1em">右長房錄及竺道祖錄云。罽賓國三藏求那跋摩宋言功德鎧。元嘉年來達于建鄴。於祇洹寺第二出。與支讖翻八卷小異。見竺道祖錄及高僧傳。後弟子定林更出二品。成三十卷。</p>
</li>

<li>菩薩善戒經一部十卷<span class="note-inline">(一百六十四紙)</span><p style="margin-left:1em">右寶唱僧祐錄云。祇洹寺僧慧義。宋元嘉八年二月二十一日。請罽賓沙門求那跋摩於寺譯。慧義筆受。餘二卷而移定林夏坐。使弟僧伽跋摩代竟。未及繕寫失序品。後而跋摩泥洹但寫為八卷。名菩薩戒經又名菩薩地經。時祇洹寺法衿作經後記曰。同寺釋法明。始與慧義共釋。受明譯義所詳定本過省略。更取初本復自斟酌。亦為八卷。名為地持。加首一偈類於數論。摩訶乘死。疑律師撿得序品及戒品。後分寫足為十卷。依付囑文。名菩薩善戒經。未及次比疑亡。天監十年勅使寶唱制序撰定諸品次比也。出竺道祖晉世雜錄。用一百十三紙。</p>
</li>

<li>菩薩戒經一部八卷<span class="note-inline">(又名菩薩地經)</span><p style="margin-left:1em">右北涼曇無讖於姑臧譯。出長房錄。</p>
</li>

<li>菩薩地持經一部八卷<span class="note-inline">(或四卷)</span><p style="margin-left:1em">右僧祐錄云。曇無讖從天竺齎梵本來。至西涼州。為河西王大沮渠蒙遜譯。出竺道祖河西錄。未詳二說故二記。僧祐云。與上求那譯者一經再出。大同小異。</p>
</li>

<li>菩薩善戒經一卷<span class="note-inline">(十五紙)</span><p style="margin-left:1em">右元嘉八年求那跋摩於寺譯。出寶唱錄。靜太師錄福林寺錄並云闕本。後訪得。</p>
</li>

<li>菩薩內戒經一卷<span class="note-inline">(二十紙)</span><p style="margin-left:1em">右宋文帝代求那跋摩譯。出達摩欝多羅錄。</p>
</li>

<li>菩薩戒要義經一卷<p style="margin-left:1em">右西晉元康年聶道真譯。出長房錄。</p>
</li>

<li>菩薩戒獨受壇文一卷<p style="margin-left:1em">右西晉惠帝元康年聶道真譯。出長房錄。</p>
</li>

<li>菩薩齋經一卷<span class="note-inline">(一名賢首菩薩齋法經)</span><p style="margin-left:1em">右西晉竺法護譯。出長房錄。</p>
</li>

<li>菩薩受齋經一卷<p style="margin-left:1em">右晉代聶道真譯。出長房錄。</p>
</li>

<li>菩薩懺悔法一卷<span class="note-inline">(異出同本)</span><p style="margin-left:1em">右西晉惠帝太康年聶道真譯。出長房錄。</p>
</li>

<li>菩薩悔過法經一卷<span class="note-inline">(或無經字下注云出龍樹十住論)</span><p style="margin-left:1em">右西晉代竺法護譯。出長房錄。</p>
</li>

<li>菩薩齋法經一卷<span class="note-inline">(一名正齋經一名持齋經八紙)</span><p style="margin-left:1em">右晉代竺法護譯。出長房錄。</p>
</li>

<li>菩薩正齋經一卷<p style="margin-left:1em">右東晉祇多蜜譯。出長房錄。</p>
</li>

<li>菩薩戒本一卷<span class="note-inline">(十八紙)</span><p style="margin-left:1em">右後秦弘始年羅什譯。出長房錄。</p>
</li>

<li>菩薩戒本經一卷<p style="margin-left:1em">右北涼沮渠蒙遜世沙門曇無讖於姑臧譯。出義善寺錄。</p>
</li>

<li>菩薩戒優婆塞戒壇文一卷<p style="margin-left:1em">右北涼代曇無讖與慧嵩譯。出長房錄。</p>
</li>

<li>菩薩戒本一卷<span class="note-inline">(異本第二出)</span><p style="margin-left:1em">右北涼代曇無讖與慧嵩等譯。出長房錄。</p>
</li>

<li>菩薩受戒經一卷<p style="margin-left:1em">右曇無讖將來於高昌譯。出寶唱錄。</p>
</li>

<li>菩薩藏經一卷<p style="margin-left:1em">右梁天監十六年僧伽婆羅譯。出寶唱錄。</p>
</li>

<li>菩薩五法懺悔經一卷<span class="note-inline">(二紙)</span><p style="margin-left:1em">右福林寺錄云。後訪得經律。</p>
</li>

<li>菩薩羯磨一卷<span class="note-inline">(六紙)</span><p style="margin-left:1em">右大唐貞觀二十三年三藏玄奘於翠微宮譯。出內典錄。</p>
</li>

<li>菩薩戒本一卷<p style="margin-left:1em">右大唐貞觀年玄奘於翠微宮譯。出內典錄。</p>
</li>

<li>舍利弗悔過經一卷<p style="margin-left:1em">右後漢安世高譯。出長房錄。</p>
</li>

<li>舍利弗悔過經一卷<span class="note-inline">(亦名悔過經六紙)</span><p style="margin-left:1em">右西晉竺法護譯。出內典錄。</p>
</li>

<li>舍利弗悔過經一卷<p style="margin-left:1em">右秦羅什譯。出達摩欝多羅錄。</p>
</li>

<li>離欲優婆塞優婆夷戒文<p style="margin-left:1em">右東晉孝武帝三藏曇無蘭於謝鎮西寺譯。出長房錄。</p>
</li>

<li>優婆塞戒經一部十卷<span class="note-inline">(或七卷或六卷或五卷一百五十四紙)</span><p style="margin-left:1em">右北涼承玄元年曇無讖於涼州閑豫宮譯。出長房錄。</p>
</li>

<li>離欲優婆塞優婆夷具行二十二戒經一卷<span class="note-inline">(一名三歸優婆塞戒一名善信二十二戒)</span><p style="margin-left:1em">右宋元嘉年求那跋摩譯。出長房錄。</p>
</li>

<li>優婆塞戒本一卷<p style="margin-left:1em">右一經出優婆塞戒經。出真寂寺錄。</p>
</li>

<li>梵網經一部二卷<span class="note-inline">(或三卷)</span><p style="margin-left:1em">右後漢獻帝外國沙門康孟詳譯。出長房錄。</p>
</li>

<li>梵網經一部二卷<span class="note-inline">(三十九紙)</span><p style="margin-left:1em">右後秦羅什譯。出長房錄。</p>
</li>

<li>決定毘尼經一卷<span class="note-inline">(二十二紙)</span><p style="margin-left:1em">右於涼州北涼燉煌譯不顯人名。出達摩欝多羅錄。</p>
</li>

<li>三十五佛名經一卷<span class="note-inline">(出決定毘尼經)</span><p style="margin-left:1em">右道安云。晉代竺法護。出見僧祐錄。</p>
</li>

<li>菩薩布施懺悔法一卷<span class="note-inline">(出決定毘尼經)</span><p style="margin-left:1em">右西晉惠帝太康年聶道真譯。出長房錄。</p>
</li>

<li>法律三昧經一卷<span class="note-inline">(八紙)</span><p style="margin-left:1em">右後漢安世高譯。出達摩欝多羅錄。</p>
</li>

<li>法律三昧經一卷<span class="note-inline">(一云法律經)</span><p style="margin-left:1em">右吳支謙譯。出長房錄。</p>
</li>

<li>淨業障經一卷<span class="note-inline">(十八紙)</span><p style="margin-left:1em">右晉武帝代竺法護譯。出達磨欝多羅錄。</p>
</li>

<li>清淨毘尼方廣經一卷<span class="note-inline">(二十紙)</span><p style="margin-left:1em">右秦羅什譯。出達摩欝多羅錄。</p>
</li>

<li>十方廣三戒經一部三卷<span class="note-inline">(五十四紙)</span><p style="margin-left:1em">右北涼曇無讖譯。出達摩欝多羅錄。</p>
</li>

<li>寶梁經一部二卷<span class="note-inline">(四十四紙)</span><p style="margin-left:1em">右北涼道龔譯。出達摩欝多羅錄。又出長房錄。</p>
</li>

<li>迦葉經一部二卷<span class="note-inline">(四十五紙)</span><p style="margin-left:1em">右元魏興和二年月婆首那於鄴都譯。出長房錄。</p>
</li>

<li>寂調音所問經一卷<span class="note-inline">(一名如來所說清淨調伏經二十一紙)</span><p style="margin-left:1em">右宋代沙門法海譯。出達摩欝多羅錄。及出長房錄。</p>
</li>

<li>大乘三聚懺悔經一卷<span class="note-inline">(十三紙)</span><p style="margin-left:1em">右隋開皇年闍那崛多及笈多於興善寺譯。出福林寺錄。</p>
</li>

<li>菩薩波羅提木叉經一卷</li>

<li>在家菩薩戒一卷</li>

<li>在家律儀一卷</li>
</ul></div>
<div class='div-other'><a id='mulu17' />
<p class='h2'>大乘論<span class='note-inline'>(一百八部六百六十一卷)</span></p>
<ul class="">
<li>大智度論一部一百卷<span class="note-inline">(或一百一十卷或七十卷二千三百九十八紙龍樹菩薩造)</span><p style="margin-left:1em">右秦弘始年羅什於長安譯。出長房錄。</p>
</li>

<li>瑜伽師地論一部一百卷<span class="note-inline">(一千八百四十八紙)</span><p style="margin-left:1em">右大唐貞觀二十年三藏玄奘於大慈恩寺譯。出內典錄。</p>
</li>

<li>瑜伽師地論釋一卷<span class="note-inline">(最勝子菩薩造)</span><p style="margin-left:1em">右大唐三藏玄奘譯。出內典錄。</p>
</li>

<li>顯揚聖教論一部二十卷<span class="note-inline">(三百二十六紙)</span><p style="margin-left:1em">右大唐貞觀十九年三藏玄奘於弘福寺譯。出內典錄。</p>
</li>

<li>顯揚聖教論頌一卷<p style="margin-left:1em">右大唐三藏玄奘譯。出內典錄。</p>
</li>

<li>阿毘達磨雜集論一部十六卷<span class="note-inline">(二百五十五紙)</span><p style="margin-left:1em">右大唐貞觀十九年三藏玄奘於弘福寺譯。出內典錄。</p>
</li>

<li>阿毘達磨集論一部七卷<span class="note-inline">(一百八紙)</span><p style="margin-left:1em">右大唐顯慶年三藏玄奘譯。出內典錄。</p>
</li>

<li>般若燈論一部一十五卷<span class="note-inline">(或十三卷二百四十三紙)</span><p style="margin-left:1em">右大唐貞觀三年波羅頗蜜多於勝光寺譯。出內典錄。</p>
</li>

<li>大莊嚴論一部一十五卷<span class="note-inline">(或十卷二百三十三紙馬鳴菩薩造)</span><p style="margin-left:1em">右後秦羅什譯。出長房錄。</p>
</li>

<li>大乘莊嚴論一部一十三卷<span class="note-inline">(或十五卷二百紙)</span><p style="margin-left:1em">右大唐貞觀四年波羅頗蜜多於勝光寺譯。出內典錄。</p>
</li>

<li>十住毘婆沙論一部十五卷<span class="note-inline">(或十四卷三百九十紙龍樹菩薩造)</span><p style="margin-left:1em">右後秦羅什於長安譯。出長房錄。</p>
</li>

<li>十地經論一部十二卷<span class="note-inline">(初譯)</span><p style="margin-left:1em">右後魏武帝正始五年勒那摩提於洛陽殿內譯。出長房錄。</p>
</li>

<li>十地經論一部十二卷<span class="note-inline">(二百八十四紙)</span><p style="margin-left:1em">右後魏宣武皇帝永明年沙門菩提留支於洛陽譯。帝筆受。出長房錄。</p>
</li>

<li>攝大乘釋論一部十五卷<span class="note-inline">(或十二卷三百三十紙)</span><p style="margin-left:1em">右陳天嘉四年三藏真諦於廣州制旨寺譯。出長房錄。</p>
</li>

<li>攝大乘釋論一部十二卷<span class="note-inline">(三百四十五紙)</span><p style="margin-left:1em">右陳真諦於廣州譯。出內典錄。</p>
</li>

<li>攝大乘論一部十卷<span class="note-inline">(一百二十五紙)</span><p style="margin-left:1em">右隋大業五年笈多於東都上林園譯。出內典錄。</p>
</li>

<li>攝大乘釋論一部十卷<span class="note-inline">(世親造一百八十紙)</span><p style="margin-left:1em">右大唐三藏玄奘於北闕及大慈恩寺譯。出內典錄。</p>
</li>

<li>攝大乘釋論一部十卷<span class="note-inline">(無性菩薩造二百二十紙)</span><p style="margin-left:1em">右大唐永徽年玄奘於大慈恩寺譯。出內典錄。</p>
</li>

<li>攝大乘本論一部二卷<span class="note-inline">(四十四紙)</span><p style="margin-left:1em">右後魏普泰元年北天竺三藏佛陀扇多。於洛陽白馬寺及鄴都金華寺譯。出長房錄。</p>
</li>

<li>攝大乘本論一部三卷<span class="note-inline">(五十八紙)</span><p style="margin-left:1em">右陳代沙門真諦於廣州王園譯。出長房錄。</p>
</li>

<li>攝大乘本論一部三卷<span class="note-inline">(六十一紙)</span><p style="margin-left:1em">右大唐貞觀二十二年玄奘於玉華宮譯。出內典錄。</p>
</li>

<li>釋大乘論一部二十卷<span class="note-inline">(四百紙)</span><p style="margin-left:1em">右梁太清二年頗羅墮拘羅那他譯。出達磨欝多羅錄。</p>
</li>

<li>菩薩地持論一部十卷<span class="note-inline">(或八卷二百五十紙)</span><p style="margin-left:1em">右北涼沙門曇無讖於姑臧譯。出內典錄。</p>
</li>

<li>廣百論一部十卷<span class="note-inline">(二百二紙)</span><p style="margin-left:1em">右大唐顯慶年三藏玄奘於慈恩寺譯。出內典錄。</p>
</li>

<li>廣百論頌一卷<span class="note-inline">(十六紙)</span><p style="margin-left:1em">右大唐貞觀二十一年三藏玄奘。從駕於翠微宮內譯。出內典錄。</p>
</li>

<li>百論一部二卷<span class="note-inline">(提婆菩薩造四十二紙)</span><p style="margin-left:1em">右後秦羅什於長安譯。出長房錄。</p>
</li>

<li>佛地經論一部七卷<span class="note-inline">(一百一十九紙)</span><p style="margin-left:1em">右大唐永徽年三藏玄奘譯。出內典錄。</p>
</li>

<li>菩提資糧論一部六卷<span class="note-inline">(一百六十七紙)</span><p style="margin-left:1em">右隋大業五年三藏達磨笈多於東都上林園譯。出內典錄。</p>
</li>

<li>彌勒菩薩問經論一部十卷<span class="note-inline">(或六卷或五卷一百四十五紙)</span><p style="margin-left:1em">右後魏菩提留支於洛陽譯。出長房錄。</p>
</li>

<li>寶積經論一部四卷<span class="note-inline">(九十九紙)</span><p style="margin-left:1em">右後魏菩提留支譯。出長房錄。</p>
</li>

<li>勝思惟梵天所問經論一部四卷<span class="note-inline">(或三卷六十紙)</span><p style="margin-left:1em">右後魏普泰元年菩提留支於洛陽譯。出長房錄。</p>
</li>

<li>佛性論一部四卷<span class="note-inline">(八十二紙)</span><p style="margin-left:1em">右陳代三藏真諦譯。出長房錄。</p>
</li>

<li>中論一部四卷<span class="note-inline">(一百三紙或八卷)</span><p style="margin-left:1em">右後秦羅什於長安譯。出長房錄。</p>
</li>

<li>究竟一乘寶性論一部五卷<span class="note-inline">(或四卷或三卷九十八紙亦云寶性分別大乘曾上論)</span><p style="margin-left:1em">右後魏勒那摩提譯。出長房錄。</p>
</li>

<li>寶性論一部四卷<span class="note-inline">(或五卷)</span><p style="margin-left:1em">右後魏菩提留支於洛及鄴譯。出長房錄。</p>
</li>

<li>寶積經論一部四卷<p style="margin-left:1em">右後魏勒那摩提於洛陽殿內譯。出長房錄。</p>
</li>

<li>本有今無論一卷<p style="margin-left:1em">右梁武帝代三藏真諦譯。出長房錄。</p>
</li>

<li>文殊問菩提心經論一部二卷<span class="note-inline">(一名伽耶山頂經論三十四紙)</span><p style="margin-left:1em">右後魏菩提留支於洛陽譯。出長房錄。</p>
</li>

<li>大丈夫論一部二卷<span class="note-inline">(提婆菩薩造四十紙)</span><p style="margin-left:1em">右北涼道泰譯。出內典錄。</p>
</li>

<li>中邊分別論一部二卷<span class="note-inline">(三十八紙)</span><p style="margin-left:1em">右陳真諦譯。出內典錄。</p>
</li>

<li>辯中邊論一部三卷<p style="margin-left:1em">右大唐三藏玄奘譯。出內典錄。</p>
</li>

<li>辯中邊論頌一卷<p style="margin-left:1em">右大唐三藏玄奘譯。出內典錄。</p>
</li>

<li>中論一卷<p style="margin-left:1em">右梁承聖年沙門真諦譯。出長房錄。</p>
</li>

<li>佛阿毘曇論一部二卷<span class="note-inline">(四十四紙)</span><p style="margin-left:1em">右陳代沙門真諦譯。出內典錄。</p>
</li>

<li>順中論一部二卷<p style="margin-left:1em">右後魏菩提留支於洛陽譯。出長房錄。</p>
</li>

<li>金剛般若論一部二卷<span class="note-inline">(二十八紙)</span><p style="margin-left:1em">右隋大業九年笈多於東都上林園譯。出內典錄。</p>
</li>

<li>三無性論一部二卷<span class="note-inline">(四十四紙或一卷)</span><p style="margin-left:1em">右陳代沙門真諦譯。出內典錄。</p>
</li>

<li>金剛般若論一卷<p style="margin-left:1em">右陳代真諦於廣州制旨王園寺譯。出長房錄。</p>
</li>

<li>金剛般若經論一部三卷<span class="note-inline">(五十五紙)</span><p style="margin-left:1em">右後魏永平二年三藏菩提留支。於太上文宣公第譯。出長房錄。</p>
</li>

<li>金剛般若波羅蜜經破取著不壞假名論一部二卷<span class="note-inline">(三十九紙)</span><p style="margin-left:1em">右大唐永淳二年九月十五日三藏地婆訶羅。於西京西太原寺歸寧院譯。新編入錄。</p>
</li>

<li>掌珍論一部二卷<span class="note-inline">(三十二紙)</span><p style="margin-left:1em">右大唐貞觀二十一年三藏玄奘。從駕於翠微宮譯。出內典錄。</p>
</li>

<li>王法正理論一卷<span class="note-inline">(十七紙)</span><p style="margin-left:1em">右大唐貞觀二十一年三藏玄奘。從駕於翠微宮譯。出內典錄。</p>
</li>

<li>成業論一卷<span class="note-inline">(十七紙)</span><p style="margin-left:1em">右大唐貞觀二十二年三藏玄奘譯。出內典錄。</p>
</li>

<li>業成就論一卷<span class="note-inline">(十七紙)</span><p style="margin-left:1em">右後魏瞿曇般若留支譯。出內典錄。</p>
</li>

<li>成唯識論一部十卷<span class="note-inline">(護法等菩薩造)</span><p style="margin-left:1em">右大唐三藏玄奘譯。出內典錄。</p>
</li>

<li>唯識論一卷<span class="note-inline">(唯識無境界十九紙)</span><p style="margin-left:1em">右後魏瞿曇般若留支譯。出長房錄。</p>
</li>

<li>唯識論一卷<span class="note-inline">(修道不共他與元魏留支譯者小異十一紙)</span><p style="margin-left:1em">右陳代三藏真諦譯。出內典錄。</p>
</li>

<li>唯識二十論一卷<span class="note-inline">(天親菩薩造九紙)</span><p style="margin-left:1em">右大唐三藏玄奘譯。出靖邁經圖。</p>
</li>

<li>唯識三十論一卷<p style="margin-left:1em">右大唐三藏玄奘譯。出靖邁經圖。</p>
</li>

<li>思塵論一卷<span class="note-inline">(三紙)</span><p style="margin-left:1em">右陳代真諦譯。出靖邁經圖。</p>
</li>

<li>觀所緣緣論一卷<span class="note-inline">(三紙)</span><p style="margin-left:1em">右大唐三藏玄奘譯。出靖邁經圖。</p>
</li>

<li>三具足論一卷<span class="note-inline">(二十紙)</span><p style="margin-left:1em">右後魏正始五年菩提留支。於洛及鄴譯。出長房錄。</p>
</li>

<li>法華經論一卷<p style="margin-left:1em">右梁武帝代中天竺國三藏勒那摩提。或云婆提。正始五年於洛陽譯。初出菩提留支助傳。後各別譯。出長房錄。</p>
</li>

<li>妙法蓮華經論一部二卷<span class="note-inline">(二十九紙)</span><p style="margin-left:1em">右後魏菩提留支於鄴下譯。出靖邁經圖。</p>
</li>

<li>顯識論一卷</li>

<li>因明正理門論一卷<span class="note-inline">(陳那菩薩造十二紙)</span><p style="margin-left:1em">右大唐貞觀二十一年三藏玄奘。從駕於翠微宮譯。出內典錄。</p>
</li>

<li>因明入正理門論一卷<span class="note-inline">(商羯羅主造六紙)</span><p style="margin-left:1em">右大唐貞觀二十一年三藏玄奘。從駕於翠微宮譯。出內典錄。</p>
</li>

<li>大乘五蘊論一卷<span class="note-inline">(八紙)</span><p style="margin-left:1em">右大唐貞觀二十一年三藏玄奘。從駕於翠微宮譯。出內典錄。</p>
</li>

<li>百法明門論一卷<span class="note-inline">(兩紙)</span><p style="margin-left:1em">右唐貞觀二十一年三藏玄奘。從駕於翠微宮譯。出內典錄。</p>
</li>

<li>十二門論一卷<span class="note-inline">(龍樹菩薩造二十八紙)</span><p style="margin-left:1em">右後秦三藏羅什法師譯。出內典錄。</p>
</li>

<li>十八空論一卷<span class="note-inline">(十九紙)</span><p style="margin-left:1em">右陳代真諦譯。出靖邁經圖。</p>
</li>

<li>入大乘論一部二卷<span class="note-inline">(堅意菩薩造四十七紙)</span><p style="margin-left:1em">右北涼道泰譯。出內典錄。</p>
</li>

<li>寶行王正論一卷<p style="margin-left:1em">右周武帝代西天竺優禪尼國三藏真諦譯。出長房錄。</p>
</li>

<li>方便心論一卷<span class="note-inline">(十七紙)</span><p style="margin-left:1em">右後魏代延興年吉迦夜與曇曜譯。出長房錄。</p>
</li>

<li>發菩提心論一部二卷<span class="note-inline">(三十二紙天親菩薩造)</span><p style="margin-left:1em">右後秦羅什於長安譯。</p>
</li>

<li>方便心論一卷<p style="margin-left:1em">右東晉安帝代北天竺國三藏禪師佛陀跋陀羅。晉言覺賢於楊都及廬山譯出長房錄。</p>
</li>

<li>如實論一卷<span class="note-inline">(二十二紙)</span><p style="margin-left:1em">右陳代沙門真諦譯。出內典錄。</p>
</li>

<li>緣生論一卷<span class="note-inline">(十紙)</span><p style="margin-left:1em">右隋大業十年笈多。於東都洛濱上林園譯。出內典錄。</p>
</li>

<li>十二因緣論一卷<span class="note-inline">(九紙)</span><p style="margin-left:1em">右後魏菩提留支譯。出內典錄。</p>
</li>

<li>百字論一卷<span class="note-inline">(九紙)</span><p style="margin-left:1em">右後魏菩提留支譯。出長房錄。</p>
</li>

<li>壹輸盧迦論一卷<span class="note-inline">(亦名一輸迦論)</span><p style="margin-left:1em">右後魏瞿曇般若留支譯。出長房錄。</p>
</li>

<li>決定藏論一部二卷</li>

<li>迴諍論一卷<span class="note-inline">(二十五紙)</span><p style="margin-left:1em">右後魏瞿曇般若留支譯。出長房錄。</p>
</li>

<li>大乘起信論一卷<p style="margin-left:1em">右梁代真諦譯。出內典錄。</p>
</li>

<li>大般涅槃經本有今無論一卷<span class="note-inline">(六紙)</span><p style="margin-left:1em">右陳代真諦譯。出內典錄。</p>
</li>

<li>大般涅槃經論一卷<span class="note-inline">(十一紙)</span><p style="margin-left:1em">右達摩留支譯。出內典錄。</p>
</li>

<li>轉法輪經論一卷<span class="note-inline">(十紙)</span><p style="margin-left:1em">右後魏菩提留支譯。出內典錄。</p>
</li>

<li>寶髻菩薩四法經論一卷<span class="note-inline">(十二紙)</span><p style="margin-left:1em">右後魏菩提留支譯。出內典錄。</p>
</li>

<li>無量壽經論一卷<span class="note-inline">(八紙優波提舍造)</span><p style="margin-left:1em">右後魏普泰元年菩提留支譯。出內典錄。</p>
</li>

<li>轉識論一卷</li>

<li>解拳論一卷<p style="margin-left:1em">右陳代真諦譯。出內典錄。</p>
</li>

<li>大乘廣五蘊論一卷<span class="note-inline">(十八紙)</span><p style="margin-left:1em">右大唐垂拱元年六月二十五日。中天竺國三藏地婆訶羅。於西京西太原寺歸寧院譯。</p>
</li>

<li>十住論一部十卷<span class="note-inline">(龍樹菩薩造)</span><p style="margin-left:1em">右秦弘始年羅什於長安譯。出長房錄。</p>
</li>

<li>十七地論一部五卷<p style="margin-left:1em">右梁武帝代太清四年三藏真諦譯。出長房錄。</p>
</li>

<li>三世分別論一卷<p style="margin-left:1em">右陳代真諦譯。出長房錄。</p>
</li>

<li>涅槃須跋論一部二卷<span class="note-inline">(二紙)</span></li>

<li>破外道四宗論一卷<span class="note-inline">(二紙)</span><p style="margin-left:1em">右並後魏代菩提留支譯。出長房錄。</p>
</li>

<li>破外道涅槃論一卷<span class="note-inline">(六紙)</span><p style="margin-left:1em">右後魏代菩提留支譯。出長房錄。</p>
</li>

<li>反質論一卷<p style="margin-left:1em">右陳代真諦譯。出長房錄。</p>
</li>

<li>墮負論一卷</li>

<li>求那摩底隨相論一卷<p style="margin-left:1em">右並陳代真諦於制旨王園寺譯。出長房錄。</p>
</li>

<li>成就三乘論一卷<p style="margin-left:1em">右陳代真諦譯。出長房錄。</p>
</li>

<li>正說道理論一卷<p style="margin-left:1em">右陳代真諦譯。出長房錄。</p>
</li>

<li>意業論一卷<p style="margin-left:1em">右陳代真諦譯。出長房錄。</p>
</li>

<li>大空論一部三卷<p style="margin-left:1em">右陳代真諦譯。出長房錄。</p>
</li>

<li>大乘優婆提舍論一部五卷<span class="note-inline">(是眾論抄出真寂寺錄)</span></li>

<li>大乘法界無差別論一卷<span class="note-inline">(七紙)</span><p style="margin-left:1em">右大周天授二年十月十四日。于闐三藏提雲般若。於大周東寺譯。</p>
</li>

<li>五明論合一卷<span class="note-inline">(一聲論二醫方論三工巧論四呪術論五符印論)</span><p style="margin-left:1em">右梁明帝代波頭摩國三藏律師攘那跋陀羅共闍那耶舍。於長安舊城婆伽寺譯。出長房錄。</p>
</li>
</ul></div></div>
<p class='juan'>大周刊定眾經目錄卷第六</p>
</div><!-- end of div[@id='body'] -->
</body></html>