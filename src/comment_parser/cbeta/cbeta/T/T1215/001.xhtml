<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大乘方廣曼殊室利菩薩華嚴本教閻曼德迦忿怒王真言大威德儀軌品</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1215
<p class='juan'><a id='mulu1' />大乘方廣曼殊室利菩薩華嚴本教閻曼德迦忿怒王真言大威德儀軌品第三十</p>
<div class='div-jing'><p>爾時金剛手大藥叉將。在彼眾會從座而起。偏袒右肩右膝著地。於佛世尊合掌禮敬。而白佛言世尊。曼殊室利童真不廣說閻曼德迦忿怒王。我觀未來有情。如來涅槃後佛教隱滅。大恐怖末法之時。無聲聞緣覺遠離佛剎。護持正法故法界久住故。制伏一切難調悖逆偽王故。不利益三寶者。菩薩善巧以此不思議法。治罰調伏滿足故。以不思議法成熟離惡趣故。於佛法磨滅時。令住持佛法者依法教。持誦閻曼德迦忿怒王皆悉決定成就。不益於佛教有情及悖逆偽王。於佛教不益者有情。應用閻曼德迦忿怒王非餘類者。爾時世尊默然入遊戲神通加持三昧。曼殊室利菩薩亦寂默而住。一切集會眾六種震動。天眾皆悉驚忙惶怖。一切天龍阿修羅王。及諸母天一切曜等并天人眾。彼等震動心生苦惱。惡心布單那暴惡者。並皆歸依法王教及祕密主藥叉金剛手大威德。及歸依曼殊室利童真真言三麼耶。彼等咸作是言。曼殊室利願垂哀愍救護。我等被此忿怒真言燒爍。我輩皆受楚苦悶絕擗地。時大威德以曼殊室利童子形。而作是言。</p>

<div class="lg regular"><div class='lg-row'>諸天等勿怖　藥叉羅剎娑</div>
<div class='lg-row'>及諸修羅眾　我說三昧耶</div>
<div class='lg-row'>無能違越者　人非人鬼神</div>
<div class='lg-row'>及諸部多等　汝等發慈心</div>
<div class='lg-row'>咸念正等覺　法王兩足尊</div>
<div class='lg-row'>釋師子仁王　彼佛說真言</div>
<div class='lg-row'>佛頂佛眼等　於三界中輪</div>
<div class='lg-row'>光聚勝高頂　最勝頂真言</div>
<div class='lg-row'>蓮華手觀音　聖觀自在尊</div>
<div class='lg-row'>毘俱胝多羅　名稱明妃尊</div>
<div class='lg-row'>白衣及大白　野輪嚩底時</div>
<div class='lg-row'>威德馬頭尊　蓮華族明王</div>
<div class='lg-row'>最勝佛流出　一字轉輪王</div>
<div class='lg-row'>真言中主宰　應念天中天</div>
<div class='lg-row'>明主大威猛　大忿閻曼德</div>
<div class='lg-row'>亦念觀自在　從心起悲愍</div>
<div class='lg-row'>先佛故宣說　多羅救有情</div>
<div class='lg-row'>觀自在所說　住悲三麼地</div>
<div class='lg-row'>聖者現女形　是菩提薩埵</div>
<div class='lg-row'>行於菩提行　於諸千世界</div>
<div class='lg-row'>復於無數剎　遊歷諸苦難</div>
<div class='lg-row'>拔濟諸有情　持妙色女容</div>
<div class='lg-row'>調伏皆令順　安立菩提乘</div>
<div class='lg-row'>為諸菩薩說　應念金剛手</div>
<div class='lg-row'>勤勇真言王　持族麼莫鷄</div>
<div class='lg-row'>三界應供者　鉤鎖彌佉羅</div>
<div class='lg-row'>金剛拳名稱　忿怒妙月黶</div>
<div class='lg-row'>青棒恐怖形　如是使者眾</div>
<div class='lg-row'>忿怒名天師　金剛族最勝</div>
<div class='lg-row'>若念便加護　世間中香象</div>
<div class='lg-row'>菩薩大威德　得大勢菩薩</div>
<div class='lg-row'>大威德長子　普賢端嚴尊</div>
<div class='lg-row'>是時若憶念　遠離諸恐怖</div>
<div class='lg-row'>復當常憶念　寶賢大自在</div>
<div class='lg-row'>最勝藥叉王　聲聞緣覺眾</div>
<div class='lg-row'>咸皆離諸怖　若供養彼等</div>
<div class='lg-row'>即得大加護　廣果及福生</div>
<div class='lg-row'>色無色諸天　離欲大威德</div>
<div class='lg-row'>供養三寶者　淨信於佛教</div>
<div class='lg-row'>彼皆無所有　友非友怖畏</div>
<div class='lg-row'>則名三昧耶　諸真言難越</div>
<div class='lg-row'>此忿怒中勝　閻曼德所說</div>
<div class='lg-row'>遍護諸有情　一切天人眾</div>
<div class='lg-row'>咸皆生歡喜　各住於本誓</div>
<div class='lg-row'>佛子皆稱讚　聞此凌忽言</div>
<div class='lg-row'>藥叉主忿怒　於彼時振動</div>
<div class='lg-row'>無數千世界　忿怒王無益</div>
<div class='lg-row'>何故諸佛子　而已先宣說</div>
<div class='lg-row'>忿怒王威德　調伏暴有情</div>
<div class='lg-row'>在於大眾中　高聲而告令</div>
<div class='lg-row'>金剛手言已　棄擲金剛杵</div>
<div class='lg-row'>則彼大威德　妙音智慧尊</div>
<div class='lg-row'>童子形嗤誚　復作如是言</div>
<div class='lg-row'>勿惡大藥叉　金剛手威德</div>
<div class='lg-row'>我所說此聖　怒王大自此</div>
<div class='lg-row'>我今授與汝　恣意而廣說</div>
<div class='lg-row'>汝豈盡能述　忿怒王威德</div>
<div class='lg-row'>是汝所任持　如在身中現</div>
<div class='lg-row'>攝召咸來集　心明復問答</div>
<div class='lg-row'>不能現變化　忿怒阿尾奢</div>
<div class='lg-row'>聽汝廣宣說　除捨三摩耶</div>
<div class='lg-row'>不澡浴耽眠　隨順於愛慾</div>
<div class='lg-row'>塗油貪盥飾　瞋怒心常恒</div>
<div class='lg-row'>棄捨勝真言　不淨信佛教</div>
<div class='lg-row'>疑惑於正法　惡行不淨信</div>
<div class='lg-row'>於妙法僧寶　謗毀心散動</div>
<div class='lg-row'>穢污於三寶　非清淨境界</div>
<div class='lg-row'>不密真言教　常穢無哀愍</div>
<div class='lg-row'>天室寺道場　於中穢污行</div>
<div class='lg-row'>如是諸類等　忿怒皆摧壞</div>
<div class='lg-row'>破三昧耶禁　不知相應明</div>
<div class='lg-row'>乃至微虧行　忿怒皆治罰</div>
<div class='lg-row'>人間一切處　不可免放逸</div>
<div class='lg-row'>放逸心染著　若毀三昧耶</div>
<div class='lg-row'>忿怒王得便　愚夫一切處</div>
<div class='lg-row'>隨順於放逸　修行真言者</div>
<div class='lg-row'>應離欲解脫　如聲聞緣覺</div>
<div class='lg-row'>忿怒王能逼　曼殊悲愍心</div>
<div class='lg-row'>說如是語已　諸佛難思行</div>
<div class='lg-row'>及菩薩大威　作如是語已</div>
<div class='lg-row'>寂默而安住</div>
</div><p>爾時吉祥大威德金剛手菩薩。既蒙印可踊躍歡喜。復引手捫持金剛杵。</p>
</div>
</div><!-- end of div[@id='body'] -->
</body></html>