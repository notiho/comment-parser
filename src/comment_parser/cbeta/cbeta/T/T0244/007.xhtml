<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說最上根本大樂金剛不空三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu30' />佛說最上根本大樂金剛不空三昧大教王經卷第七</p><p class="byline">西天譯經三藏朝奉大夫試光祿卿明教大師臣法賢奉　詔譯</p><a id='mulu31' />
<p class='h0'>最上成就印相分第二十四</p><p>爾時金剛手菩薩，宣說此決定不空最上善巧微妙廣大不可思議甚深之法，所有盡無盡成就法，皆悉能成：「行人當隨意隨處，結跏趺坐心意調柔，然後以左手結堅固一切智印，安於左胯之側，右手戲擲金剛杵，以金剛三業成就故，是即金剛薩埵。依如是法儀，速成堅固不退，乃至諸大菩薩及如來地，於諸成就得大自在，如是金剛薩埵一切處堅固。行人設復未入曼拏羅，修此大印者，得諸佛恭敬供養，獲一切聖財，大樂自在。此大祕密印，三界中最上，成就此大印，與金剛薩埵等無有異。所有諸成就及種種事業大妙樂等，以此大印故皆悉圓滿，所求之法無不成就。」</p>
<p>復說金剛薩埵根本大印：「以此印故，於一切曼拏羅，所有三昧鉤召入寤敬愛等，種種成就法皆得圓滿，亦名金剛祕密三昧印。其印當十指相合，名為金剛合掌，又復十指相交如拳，名為金剛縛。以此金剛縛，展二頭指及二拇指，復屈二中指入於掌內，與二拇指相捻，二頭指平正如金剛杵，是名金剛薩埵根本大印，即此根本大印。復二中指如鈎，安於本心如作鈎召勢，是名金剛鈎印。此金剛鈎印，與金剛薩埵作大愛樂。若用此鈎印及心明作鈎召時，金剛薩埵生大愛敬，速降曼拏羅，當得金剛薩埵大欲大樂。如是鈎召已，所有一切如來及諸菩薩，乃至一切有情，悉皆平等速得鈎召，若鈎召不降赴者，速得破壞。」</p>
<p>復說大樂金剛三昧心閼伽印：「先當二手作如金剛鉢相，然結前金剛印，後以二中指如花枝，當以心明加持。以此三昧閼伽印，若授灌頂者，是人得一切自在。此印功用亦如前印，於一切法皆得用之。」</p>
<p>復說入曼拏羅幡印：「當右手竪三指如幡，拇指與小指頭相捻，作嬉戲歌舞，入於曼拏羅而先頂禮本尊。若結此印入曼拏羅者，即成金剛阿闍梨，定成供養事。然後隨力隨意，以香華幖幟等當獻供養。復用結幡印，頂禮於本尊而發是言：『我今頂禮本尊。』言已即作金剛合掌安於頂上，頂禮金剛薩埵及諸如來而伸稱讚。然後二手作金剛縛，拇指相交，各屈頭指，安自頂上如戴寶冠。復改金剛拳，於頂左右而作繫鬘相，復如垂帶勢。作是印法已，當想如金剛薩埵授<span class='corr'>己</span>灌頂，然後以大樂金剛甘露水自灌其頂。作灌頂已，所有金剛阿闍梨法皆得成就。</p>
<p>「又復若為弟子授灌頂者，當以金剛合掌作頂禮印，以眾妙花授與灌頂。如是印法及諸曼拏羅儀，即成一切成就自在，是名金剛薩埵印成就儀。」</p>
<p>復說印法：「若欲召請金剛薩埵者，行人當跏趺而坐，結大樂祕密金剛鈎印及誦心明而作鈎召，然後依法獻種種歌舞等供養而伸稱讚，復結嬉戲印作禮持誦，以金剛歌舞等供養故，所作之法即得成就。即說最上祕密金剛歌曰：</p>
<p class="dharani">「『薩哩嚩<span class='note-inline'>(二合、引)</span>努囉<span class='note-inline'>(引)</span>誐穌珂素<span class='note-inline'>(引)</span>怛摩<span class='note-inline'>(二合)</span>那娑<span class='note-inline'>(引)</span><span class='note-inline'>(一句)</span>　怛鑁<span class='note-inline'>(二合)</span>嚩日囉<span class='note-inline'>(二合)</span>薩埵波囉摩穌囉多<span class='note-inline'>(二)</span>　婆嚩彌<span class='note-inline'>(引)</span>摩賀<span class='note-inline'>(引)</span>穌珂涅哩<span class='note-inline'>(二合)</span>除<span class='note-inline'>(引)</span>薩囉<span class='note-inline'>(二合)</span>野捺<span class='note-inline'>(三)</span>　鉢囉<span class='note-inline'>(二合)</span>底鉢爹悉[亭*也]左羅具鉢囉<span class='note-inline'>(二合)</span>拏多<span class='note-inline'>(四)</span>』</p>
<p>「如是金剛歌，若常讚詠者，得大樂尊堅固愛敬作諸成就。此大祕密歌常持於本心，若於讚歎時令唇齒相合，依諸儀軌不離金剛語，善成諸部法，詠吽字等歌，隨力而作隨其所欲，以調順語業微出其聲，令梵音和雅歌詠金剛薩埵法。此最上成就歌，當於一切處隨意持誦，當用金剛薩埵大印，其印左手作智拳，右手持金剛杵，以此印明當作成就法。</p>
<p>「如是等印，皆依本尊法及用心明，所作皆成。」復說一切如來印相：「其印以二手先作一切如來金剛智拳，如金剛寶灌頂法而作灌頂，灌於五處。復作合掌如供養勢，磔開其手却作二拳，左拳向外豎立頭指，右拳向內安於本心成印，此一切如來智拳大印，是決定不空。結此印時獲不退地，當證阿耨多羅三藐三菩提，是人不可見，遠離諸禁縛，乃至諸魔軍亦不能嬈亂。又復結此印者，當觀如佛，若供養此人，當如供養諸佛菩薩。如是大印儀，所有三昧印、蓮華印、金剛印，皆亦如是。所謂羯磨印者，先二手平仰，二拇指舒向於頭指，安於本心已，復作如寶灌頂成印。</p>
<p>「又復如前，二手平仰各微屈頭節，二中指相結如金剛蓮華，即成法印。」即說此印明曰：</p>
<p class="dharani">「阿<span class='note-inline'>(引)</span>呼<span class='note-inline'>(引)</span>怛囕<span class='note-inline'>(二合、引)</span>紇哩<span class='note-inline'>(二合、引)</span>吽<span class='note-inline'>(引)</span><span class='note-inline'>(一句)</span></p>
<p>「又復改羯磨印，以左手作金剛拳，屈拇指入拳內，此成一切如來智拳大印。</p>
<p>「又復以右手如捻衣角鉤於本心，而復展手作觸地相，此成降諸魔軍印。</p>
<p>「又復不改此印，而復仰手成印，是名出生印，亦名施願印，亦名授記印。復以此印作捻衣角，如開蓮華勢成印，是名出生法印，亦名清淨諸法印。復以此印，豎三指如幡，即成幡印。結此印時，所有願求決定成就。」</p>
<p>復說一切如來智拳大羯磨印成就：「若用此印安病人身，其病即差。若安於心，諸毒銷除，乃至邪印法等悉皆滅壞。」即說明曰：</p>
<p class="dharani">「唵<span class='note-inline'>(引)</span>吽<span class='note-inline'>(引)</span><span class='note-inline'>(一句)</span></p>
<p>「用此明同前羯磨印法，功能成就。若結印持誦此明，旋轉於身獲大辯才，所有一切如來最上大密印，悉得堅固。如是若安於諸根，得諸根圓滿，若稱念諸佛已，旋轉諸方復安於本心，或自求成就，或為他作，皆悉得大悅樂，乃至證佛菩提。若結此印觀想諸佛，當了五蘊如陶師輪，然後身作禮敬，口誦大明，一心正念觀想，住於捨念、戒、精進、慈、定、智慧、方便力，堅固出生陀羅尼門，滿足十地，行四無礙，解十八不共法，以毘首羯磨法廣饒益眾生，以金剛三業作大佛事。」即說諸大明曰：</p>
<p class="dharani">「唵<span class='note-inline'>(引)</span>冒地唧多嚩日哩<span class='note-inline'>(二合、引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>三滿多跋捺囉<span class='note-inline'>(二合)</span>左哩曳<span class='note-inline'>(二合)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>進多<span class='note-inline'>(引)</span>摩尼<span class='note-inline'>(一句)</span></p>
<p class="dharani">「唵<span class='note-inline'>(引)</span>阿[寧*也]嚕提<span class='note-inline'>(一句)</span></p>
<p class="dharani">「唵<span class='note-inline'>(引)</span>惹<span class='note-inline'>(引)</span>底尾嚩哩帝<span class='note-inline'>(二合、引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>尾倪也<span class='note-inline'>(二合)</span>儞<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>尾囉<span class='note-inline'>(引)</span>誐達哩摩<span class='note-inline'>(二合)</span>帝<span class='note-inline'>(一句)</span></p>
<p class="dharani">「唵<span class='note-inline'>(引)</span>尾<span class='note-inline'>(引)</span>哩也<span class='note-inline'>(二合)</span>葛嚩濟<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>誐<span class='note-inline'>(引)</span>彌儞<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>嚩日囉<span class='note-inline'>(二合)</span>捺哩<span class='note-inline'>(二合)</span>茶唧帝吽<span class='note-inline'>(一句)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐帝<span class='note-inline'>(一句)</span></p>
<p class="dharani">「唵<span class='note-inline'>(引)</span>莎婆<span class='note-inline'>(引)</span>嚩戍馱達哩摩<span class='note-inline'>(二合)</span>多<span class='note-inline'>(引)</span>倪也<span class='note-inline'>(二合、引)</span>那尾戍地<span class='note-inline'>(一句)</span></p>
<p class="dharani">「唵<span class='note-inline'>(引)</span>達哩摩<span class='note-inline'>(二合)</span>尾輸馱[寧*也]<span class='note-inline'>(一句)</span></p>
<p class="dharani">「唵<span class='note-inline'>(引)</span>尾遜婆嚩日哩<span class='note-inline'>(二合)</span>尼發吒<span class='note-inline'>(半音)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>哥<span class='note-inline'>(引)</span>摩囉<span class='note-inline'>(引)</span>儗<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>[口*弱]嚩日哩<span class='note-inline'>(二合、引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>吽薩哩嚩<span class='note-inline'>(二合)</span>捺<span class='note-inline'>(引)</span>摩[寧*也]</p>
<p class="dharani">「唵<span class='note-inline'>(引)</span>紇哩<span class='note-inline'>(二合)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>阿哥<span class='note-inline'>(引)</span>囉目契<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>鉢囉<span class='note-inline'>(二合)</span>倪也<span class='note-inline'>(二合、引)</span>播<span class='note-inline'>(引)</span>囉彌帝<span class='note-inline'>(引)</span><span class='note-inline'>(一句)</span>阿鑁吽唵<span class='note-inline'>(引)</span>阿<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多哥<span class='note-inline'>(引)</span>野<span class='note-inline'>(引)</span>儗哩<span class='note-inline'>(二合、引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多嚩<span class='note-inline'>(引)</span>儗尾<span class='note-inline'>(二合)</span>戍地<span class='note-inline'>(引)</span><span class='note-inline'>(一句)</span></p>
<p class="dharani">「唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多唧多嚩日哩<span class='note-inline'>(二合、引)</span>阿<span class='note-inline'>(引)</span><span class='note-inline'>(一句)</span></p>
<p>「如是一切如來語印法鼓，出微妙之音，有微妙之義，是大法語，是諸佛心，能決定成就所作事業。當依法持誦念諸佛已，然後以一切如來正念及一切如來印，而作成就。」</p>
<p>復說金剛火焰日輪印相：「先結金剛大印，復改作三昧印，後復作金剛縛已，諸指皆如火焰輪，二中指如金剛杵成印。此印能調伏三界，亦能作敬愛金剛薩埵。</p>
<p>「又復，不改前印，左手作拳，頭指豎立如期尅相，右手如鈎成印，是名降三界印。此印能鈎召一切。</p>
<p>「又復，二手作忿怒拳已，復作金剛鈎如期尅相成印，是名金剛鈎印。此印善作一切事，能作諸成就。</p>
<p>「又復，作金剛合掌，十指如火焰成印，是名顰眉菩薩印。此印善作種種事，善調伏諸惡。</p>
<p>「又復，作金剛合掌，復左手如鉤勢成印。此印能鉤召一切，亦能作入寤法，悉得成就。</p>
<p>「又復左手作金剛拳，右手如三叉成印。此印能脫一切枷鏁禁縛。</p>
<p>「又復，二手如開敷蓮華成印。此印能斷一切煩惱。</p>
<p>「又復，二手作金剛縛，二拇指相並成印，亦名降三界印。此印善作鉤召調伏最上成就。</p>
<p>「又復，右手頭指鉤左手頭指如挽弓勢成印。此印善作鉤召，亦能作諸敬愛。</p>
<p>「又復，如降三界印，右手作金剛拳展臂，以小指安左手背成印。此印善破諸惡邪印，善作諸成就。</p>
<p>「又復，二手作金剛縛，柔軟緊密成印。是名金剛成就印。</p>
<p>「又復，二手作金剛縛，二拇指與頭指如金剛杵成印。此印能破壞諸惡。所有幡印與鈴印，皆作最勝法，亦能破壞諸惡，三界中殊勝，是金剛薩埵灌頂印。</p>
<p>「又復，金剛部賢聖印，二手作金剛拳。依此法儀本部賢聖，以金剛寶作灌頂，作金剛合掌，以淨帛覆面，二拇指如金剛。當作金剛灌頂已，然後依法作禮，受持金剛杵，乃隨力獻阿闍梨供養，即得成一切法。</p>
<p>「如是等諸部印相，皆依法結，同大明用，即得所作<span class='corr'>成</span>就。」</p>
<a id='mulu32' />
<p class='h0'>最上祕密儀軌分第二十五</p>
<div class="lg regular"><div class='lg-row'>爾時諸如來，　及大菩薩眾，</div>
<div class='lg-row'>金剛賢聖等，　共異口同音，</div>
<div class='lg-row'>發如是問言：　「金剛手菩薩！</div>
<div class='lg-row'>如仁者所說，　最上羯磨法，</div>
<div class='lg-row'>善作諸成就，　其所說儀軌，</div>
<div class='lg-row'>微妙真實理，　從無相之法，</div>
<div class='lg-row'>而現諸儀軌，　是儀軌云何，</div>
<div class='lg-row'>何名最上教？　復何為根本，</div>
<div class='lg-row'>何名本無有，　復名金剛手？</div>
<div class='lg-row'>以何為大欲，　復何名大樂？</div>
<div class='lg-row'>何名為善賢？　何名高舉勢？</div>
<div class='lg-row'>何名諸法中，　自在金剛手？</div>
<div class='lg-row'>內外大心明，　云何而出生？</div>
<div class='lg-row'>根本微妙歌，　何說復何義？</div>
<div class='lg-row'>大金剛三昧，　此法名何等？</div>
<div class='lg-row'>云何菩提心？　云何三摩地？</div>
<div class='lg-row'>云何菩提行？　以何降魔軍？</div>
<div class='lg-row'>云何證菩提？　云何本部生？</div>
<div class='lg-row'>云何欲解脫？　何者三種名？</div>
<div class='lg-row'>云何一切處，　大金剛大樂？</div>
<div class='lg-row'>何不空三昧？　何八曼拏羅？</div>
<div class='lg-row'>當有何果利，　及成就儀軌？</div>
<div class='lg-row'>大祕密真理，　以何而演說？</div>
<div class='lg-row'>云何本尊法？　諸部復云何？</div>
<div class='lg-row'>云何灌頂理？　云何賢聖眾？</div>
<div class='lg-row'>云何五祕密？　何名虛空藏？</div>
<div class='lg-row'>如何幖幟法，　一切鈎召法？</div>
<div class='lg-row'>云何諸供養？　云何見前法？</div>
<div class='lg-row'>云何成就儀？　云何非勤苦？</div>
<div class='lg-row'>如是諸祕密，　最上真實理，</div>
<div class='lg-row'>為成微妙字，　而廣利眾生，</div>
<div class='lg-row'>如上為宣說。」　是時金剛手，</div>
<div class='lg-row'>受諸佛勸請，　為利眾生故，</div>
<div class='lg-row'>而說如上法：</div>
</div><p style="margin-left:1em;text-indent:-1em" class="lg-abnormal"><div class='lg-row'>「所言儀軌者，　謂諸法儀軌，</div>
<div class='lg-row'>是無儀軌法。　饒益諸眾生，</div>
<div class='lg-row'>而現諸儀軌，　由如是儀軌，</div>
<div class='lg-row'>清淨諸法故。</div>
<div class='lg-row'>言最上教者，　謂攝一切法，</div>
<div class='lg-row'>出生佛菩薩，　祕密真實理，</div>
<div class='lg-row'>是名最上教。</div>
<div class='lg-row'>所言根本者，　謂即真實智，</div>
<div class='lg-row'>徧滿虛空界，　如金剛堅固。</div>
<div class='lg-row'>是大欲大樂，　最上微妙字，</div>
<div class='lg-row'>即金剛薩埵，　諸儀軌實理。</div>
<div class='lg-row'>所言本無者，　如虛空本性，</div>
<div class='lg-row'>謂金剛薩埵，　是大堅固身，</div>
<div class='lg-row'>是名本無有。　言金剛手者，</div>
<div class='lg-row'>是即大自在，　善施諸成就，</div>
<div class='lg-row'>是金剛部主，　愛樂微妙字。</div>
<div class='lg-row'>所言大欲者，　謂離諸過失，</div>
<div class='lg-row'>了達究竟法，　是名為大欲。</div>
<div class='lg-row'>所言大樂者，　謂真實妙理，</div>
<div class='lg-row'>即金剛薩埵，　出生所依故。</div>
<div class='lg-row'>所言善賢者，　謂清淨法界，</div>
<div class='lg-row'>解脫諸如來，　遍滿普賢身。</div>
<div class='lg-row'>其高舉勢者，　謂所有成就，</div>
<div class='lg-row'>最上自在印，　鈎召諸成就，</div>
<div class='lg-row'>是名高舉勢。</div>
<div class='lg-row'>所言諸法中，　自在金剛手，</div>
<div class='lg-row'>謂即根本教，　真實微妙理。</div>
<div class='lg-row'>若至心誦持，　獲一切功德，</div>
<div class='lg-row'>是名諸法中，　自在金剛手。</div>
<div class='lg-row'>所言菩提心，　謂不可思議，</div>
<div class='lg-row'>廣大甚深法，　成就諸妙樂。</div>
<div class='lg-row'>能變化一切，　清淨菩提心，</div>
<div class='lg-row'>由是而堅固，　作諸殊勝業，</div>
<div class='lg-row'>安住三摩地。　即此三摩地，</div>
<div class='lg-row'>金剛智出生，　從金剛所生，</div>
<div class='lg-row'>名金剛薩埵，　此即諸佛身，</div>
<div class='lg-row'>是名菩提心。</div>
<div class='lg-row'>所言大金剛，　謂攝諸有情，</div>
<div class='lg-row'>令修我教法，　祕密真實理，</div>
<div class='lg-row'>若常修習者，　即成大金剛。</div>
<div class='lg-row'>所言菩提行，　謂觀諸有情，</div>
<div class='lg-row'>染著諸煩惱，　為利益彼故，</div>
<div class='lg-row'>常行普賢行，　是名菩提行。</div>
<div class='lg-row'>所言降魔者，　謂即諸魔心，</div>
<div class='lg-row'>是心即如來，　若能調伏心，</div>
<div class='lg-row'>無復諸魔嬈，　是即降魔軍。</div>
<div class='lg-row'>所言證菩提，　謂解悟本心，</div>
<div class='lg-row'>堅固菩提智，　了真實妙理，</div>
<div class='lg-row'>即成等正覺，　是名證菩提。</div>
<div class='lg-row'>又言金剛手，　謂調伏諸惡，</div>
<div class='lg-row'>令迷者悟解。　諸佛金剛杵，</div>
<div class='lg-row'>堅固菩提心，　諸佛所付授，</div>
<div class='lg-row'>是法界真理，　受持為器仗，</div>
<div class='lg-row'>成就諸法故，　是名金剛手。</div>
<div class='lg-row'>所言本部生，　謂智度為母，</div>
<div class='lg-row'>方便解為父，　從金剛手法，</div>
<div class='lg-row'>出生諸部法，　是名本部生。</div>
<div class='lg-row'>所言欲解脫，　謂大欲大樂，</div>
<div class='lg-row'>善獲諸成就，　諸成就樂句，</div>
<div class='lg-row'>是即大樂法，　是名欲解脫。</div>
<div class='lg-row'>所言三種名，　謂三世無邊，</div>
<div class='lg-row'>而悉能調伏，　而作三界主。</div>
<div class='lg-row'>復名為三寶，　復名為三界，</div>
<div class='lg-row'>能作諸成壞，　是為三種名。</div>
<div class='lg-row'>所言一切處，　大金剛大樂，</div>
<div class='lg-row'>謂一切有情，　欲廣大利益，</div>
<div class='lg-row'>其心無定止。　若於一切處，</div>
<div class='lg-row'>安住堅固心，　了達真實義，</div>
<div class='lg-row'>是名一切處。</div>
<div class='lg-row'>所言根本歌，　及內外心明，</div>
<div class='lg-row'>謂三有最勝，　成就大自在。</div>
<div class='lg-row'>菩薩利有情，　是大欲大樂，</div>
<div class='lg-row'>祕密微妙句，　吽字歌心明，</div>
<div class='lg-row'>乃至外心明，　皆真實理智。</div>
<div class='lg-row'>以外祕密心，　而生悅樂故，</div>
<div class='lg-row'>所作皆成就，　名根本歌等。</div>
<div class='lg-row'>其不空三昧，　謂作成就法，</div>
<div class='lg-row'>以微妙大樂，　所作獲成就。</div>
<div class='lg-row'>非勤苦而得，　此大三昧法，</div>
<div class='lg-row'>諸佛不能越，　名不空三昧。</div>
<div class='lg-row'>八曼拏羅者，　謂隨其處所，</div>
<div class='lg-row'>但以隨分力，　各稱彼根性，</div>
<div class='lg-row'>隨時作諸法，　即現賢聖眾，</div>
<div class='lg-row'>其所得果報，　獲大究竟福。</div>
<div class='lg-row'>作此曼拏羅，　先觀察十方，</div>
<div class='lg-row'>當從北起首，　而乃絣四線，</div>
<div class='lg-row'>分列八壇相，　皆依本儀法。</div>
<div class='lg-row'>依本尊相應，　想成曼拏羅，</div>
<div class='lg-row'>作諸成就法，　即此曼拏羅，</div>
<div class='lg-row'>是大真實理。</div>
<div class='lg-row'>所言大祕密，　謂諸祕密法，</div>
<div class='lg-row'>而本無所有，　是大樂金剛，</div>
<div class='lg-row'>即同普賢身，　金剛眾大主，</div>
<div class='lg-row'>是名大祕密。</div>
<div class='lg-row'>所言本尊法，　謂根本最勝，</div>
<div class='lg-row'>曼拏羅之主，　是最上大欲，</div>
<div class='lg-row'>是大適悅心，　而常現笑容。</div>
<div class='lg-row'>其身如月色，　眾寶嚴身相，</div>
<div class='lg-row'>光明普照耀，　是三有最勝，</div>
<div class='lg-row'>施諸妙樂境，　善成微妙句，</div>
<div class='lg-row'>故號為本尊。</div>
<div class='lg-row'>所言灌頂理，　謂佛寶功德，</div>
<div class='lg-row'>三界無比法，　唯此寶最勝，</div>
<div class='lg-row'>受佛灌頂者，　而證法王位，</div>
<div class='lg-row'>是名灌頂理。</div>
<div class='lg-row'>所言三摩地，　當結跏趺坐，</div>
<div class='lg-row'>而結禪定印，　以左手押右，</div>
<div class='lg-row'>觀想金剛手，　是名三摩地。</div>
<div class='lg-row'>所言賢聖眾，　謂金剛賢聖，</div>
<div class='lg-row'>是真實義智，　善悟解一切。</div>
<div class='lg-row'>諸成就最勝，　一切大吉祥，</div>
<div class='lg-row'>具諸法聖財，　一切法中最，</div>
<div class='lg-row'>所有成就法，　皆賢聖印相，</div>
<div class='lg-row'>即金剛薩埵，　祕密大主宰。</div>
<div class='lg-row'>所言五祕密，　謂毘盧遮那，</div>
<div class='lg-row'>及不動如來、　寶生、無量壽、</div>
<div class='lg-row'>不空成就等，　是名五祕密。</div>
<div class='lg-row'>所言諸部者，　謂一切如來，</div>
<div class='lg-row'>真實之妙理，　成金剛薩埵。</div>
<div class='lg-row'>毘盧遮那佛，　不動如來部，</div>
<div class='lg-row'>寶生、無量壽、　不空成就等，</div>
<div class='lg-row'>真理亦如是。　又金剛部主，</div>
<div class='lg-row'>善調諸惡者，　以純善方便，</div>
<div class='lg-row'>如日而普照。　此金剛部尊，</div>
<div class='lg-row'>饒益諸有情，　善成諸教法，</div>
<div class='lg-row'>毘首金剛部，　是攝大方便。</div>
<div class='lg-row'>觀自在菩薩，　依眾蓮華部，</div>
<div class='lg-row'>獲最上成就。　觀自在菩薩，</div>
<div class='lg-row'>即金剛薩埵，　蓮華部真理，</div>
<div class='lg-row'>攝三摩地智，　蓮華部清淨，</div>
<div class='lg-row'>能淨諸有情。</div>
<div class='lg-row'>所言虛空藏，　謂即大聖財，</div>
<div class='lg-row'>遍滿於虛空。　虛空藏菩薩，</div>
<div class='lg-row'>是大灌頂法，　所有寶生部，</div>
<div class='lg-row'>是無盡寶藏。　大灌頂法幢，</div>
<div class='lg-row'>善攝一切願，　即金剛薩埵。</div>
<div class='lg-row'>於諸曼拏羅，　常施真實理，</div>
<div class='lg-row'>金剛部灌頂，　寶生無量壽，</div>
<div class='lg-row'>真理亦如是。</div>
<div class='lg-row'>根本諸幖幟，　是最上成就，</div>
<div class='lg-row'>以妙真實理，　是自在器仗。</div>
<div class='lg-row'>五種大祕密，　即是金剛杵，</div>
<div class='lg-row'>其諸部幖幟，　謂真實理智。</div>
<div class='lg-row'>諸佛毘首行，　即證大菩提，</div>
<div class='lg-row'>而彼金剛部，　寶部、蓮華部，</div>
<div class='lg-row'>善攝一切義，　成就祕密法。</div>
<div class='lg-row'>所言鈎召法，　謂諸祕密儀，</div>
<div class='lg-row'>以金剛鈎鈴，　而作於鈎召。</div>
<div class='lg-row'>所言諸供養，　謂諸祕密儀，</div>
<div class='lg-row'>適悅而供養，　種種歌舞等。</div>
<div class='lg-row'>所言見前法，　謂諸祕密儀，</div>
<div class='lg-row'>各用於本印，　然後當一心，</div>
<div class='lg-row'>持誦真實理。　又復諸如來，</div>
<div class='lg-row'>諸成就見前，　以大三昧法，</div>
<div class='lg-row'>真實微妙理，　是根本真空，</div>
<div class='lg-row'>金剛薩埵性，　是即普賢身，</div>
<div class='lg-row'>亦為金剛主。</div>
<div class='lg-row'>所言成就法，　謂諸儀軌中，</div>
<div class='lg-row'>所作成就事，　當依本尊法，</div>
<div class='lg-row'>而作諸成就。　但隨所住處，</div>
<div class='lg-row'>諸儀軌皆成，　依法持鈴杵，</div>
<div class='lg-row'>覺悟於世間，　欲成就諸法，</div>
<div class='lg-row'>速成根本教。</div>
<div class='lg-row'>所言非勤苦，　謂所作成就，</div>
<div class='lg-row'>而不須加行。　隨意隨處所，</div>
<div class='lg-row'>隨欲隨飲食，　乃至四威儀，</div>
<div class='lg-row'>語言及戲笑，　但發至誠心，</div>
<div class='lg-row'>住等引相應，　依本尊儀法，</div>
<div class='lg-row'>如是相應理，　速成一切法。</div>
<div class='lg-row'>此根本大教，　是甚深祕密，</div>
<div class='lg-row'>若依法修習，　所願皆圓滿。</div>
<div class='lg-row'>所有諸如來，　及諸大菩薩，</div>
<div class='lg-row'>常受持此法，　是最上大樂，</div>
<div class='lg-row'>真實微妙句，　大欲大妙樂。」</div>
</p>
<p class='juan'>佛說最上根本大樂金剛不空三昧大教王經卷第七</p>
</div><!-- end of div[@id='body'] -->
</body></html>