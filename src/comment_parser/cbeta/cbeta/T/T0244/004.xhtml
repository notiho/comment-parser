<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說最上根本大樂金剛不空三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu18' />佛說最上根本大樂金剛不空三昧大教王經卷第四</p><p class="byline">西天譯經三藏朝奉大夫試光祿卿明教大師臣法賢奉　詔譯</p><a id='mulu19' />
<p class='h0'>大樂金剛不空三昧大明印相成就儀軌分第十五</p><p>爾時金剛手菩薩，復說成就法。頌曰：</p>

<div class="lg regular" style="margin-left:1em;"><div class='lg-row'>「今說成就法，　是最勝究竟，</div>
<div class='lg-row'>由此最勝故，　見獲究竟法。</div>
<div class='lg-row'>是以諸菩薩，　悉遠離輪迴，</div>
<div class='lg-row'>得成就自在，　能成一切義。</div>
<div class='lg-row'>修諸菩薩行，　而成正等覺，</div>
<div class='lg-row'>廣習諸餘法，　莫能越此教。</div>
<div class='lg-row'>世間諸有情，　無福難度者，</div>
<div class='lg-row'>雖遇佛菩薩，　而不能度脫。</div>
<div class='lg-row'>此教最勝故，　過諸佛菩薩，</div>
<div class='lg-row'>見聞者獲益，　廣大如虛空。</div>
<div class='lg-row'>清淨出三有，　得大欲大樂，</div>
<div class='lg-row'>利益廣無邊，　所作皆成就。</div>
<div class='lg-row'>設復諸有情，　無福懈怠者，</div>
<div class='lg-row'>見世得圓滿，　此最上成就。」</div>
</div><p>金剛手菩薩說此法已，復說不空最勝成就法。頌曰：</p>

<div class="lg regular" style="margin-left:1em;"><div class='lg-row'>「若欲作成就，　當作金剛手，</div>
<div class='lg-row'>塑像及畫像，　金銀諸寶等，</div>
<div class='lg-row'>雕鏤及彩畫。　作如是像已，</div>
<div class='lg-row'>行人於像前，　依法作成就。</div>
<div class='lg-row'>當於清旦時，　以眾祕密具，</div>
<div class='lg-row'>依法獻供養，　然後想己身，</div>
<div class='lg-row'>如彼金剛手。　即時結大印，</div>
<div class='lg-row'>持誦吽字明，　即成金剛手。</div>
<div class='lg-row'>其法欲成時，　尊像現祥瑞，</div>
<div class='lg-row'>或聞大笑聲，　放光或動搖，</div>
<div class='lg-row'>隨願皆成就。　以此成就法，</div>
<div class='lg-row'>所作皆圓滿，　諸持明自在，</div>
<div class='lg-row'>最上最無礙。　具一切聖財，</div>
<div class='lg-row'>是大欲大樂，　能調難調者，</div>
<div class='lg-row'>善化度有情。　成就中最勝，</div>
<div class='lg-row'>一切印自在，　是金剛成就。</div>
<div class='lg-row'>一切大智海，　其相不可見，</div>
<div class='lg-row'>善攝一切法，　勝出於三界。</div>
<div class='lg-row'>能作諸成壞，　一切愛敬首，</div>
<div class='lg-row'>通達一切智，　能施諸成就。</div>
<div class='lg-row'>一切世界中，　以神通變化，</div>
<div class='lg-row'>所作皆大勝，　聖財得自在。</div>
<div class='lg-row'>色力等堅固，　無比金剛手，</div>
<div class='lg-row'>世間咸恭敬，　諸菩薩稱讚。</div>
<div class='lg-row'>若或諸有情，　得遇金剛手，</div>
<div class='lg-row'>脫老病死苦，　成佛菩薩道。</div>
<div class='lg-row'>隨欲而成就，　見世獲安隱，</div>
<div class='lg-row'>世間出世間，　所作諸儀軌，</div>
<div class='lg-row'>自作若他作，　速成一切法。」</div>
</div><p>金剛手菩薩說此法已，復說一切儀軌不空大明印相成就法：</p>
<p>「若依法結大根本印，安於本心而誦明曰：</p>
<p class="dharani">「『涅哩<span class='note-inline'>(二合)</span>茶素<span class='note-inline'>(引)</span>都<span class='note-inline'>(引)</span>舍<span class='note-inline'>(一句)</span>薩囉訖多<span class='note-inline'>(二合)</span>蘇布<span class='note-inline'>(引)</span>輸<span class='note-inline'>(引)</span>彌<span class='note-inline'>(引)</span>婆嚩<span class='note-inline'>(二)</span>』</p>
<p>「此名根本印成就。誦此明者，速成就根本印故。</p>
<p>「若依法以眾香花<span class='corr'>伎</span>樂等，隨力供養而發誓願，志心持誦吽字大明者，速得一切成就。</p>
<p>「若復依法當結金剛手印，發大精進，令作成就速得如意，是名金剛手一切印成就法。</p>
<p>「若復依法結三昧印，而誦明曰：</p>
<p class="dharani">「『三摩野薩怛嚩<span class='note-inline'>(三合)</span>彌底<span class='note-inline'>(一句)</span>』</p>
<p>「此大明能成就三昧印，是名一切三昧成就法。</p>
<p>「若復以金剛歌舞等，起大精進而作成就，是名一切羯磨最上成就，所有一切供養事，見世得圓滿，德如金剛手，乃至成就諸佛菩薩，及諸餘法皆速圓滿。」</p>
<p>金剛手菩薩說此如上法已，復說一切儀軌，及一切智成就法：</p>
<p>「若欲作敬愛法者，日日依法結大印，而作成就決定如意。</p>
<p>「若欲鉤召作成就者，當依大樂金剛視法。</p>
<p>「若欲得一切悅樂增長成就法者，當依大樂金剛法。</p>
<p>「若欲增長色力壽命者，當依根本金剛囉娑野那法。</p>
<p>「若欲求吉祥大富貴者，當依根本金剛成就法。</p>
<p>「若欲具大勢力者，當依金剛摩賀咄摩法。</p>
<p>「若欲常成就一切法者，當依根本金剛尾俱哩尾多法。</p>
<p>「若欲一切文字及形像出見，聞語言等者，當依不空金剛真實法。</p>
<p>「若欲諸根圓滿聞正法者，當依根本金剛不空真實三昧法。</p>
<p>「若欲圓滿勝義者，當依出生金剛法。</p>
<p>「若欲出見伏藏者，當依根本金剛禰波法。</p>
<p>「若欲圓滿諸根發五神通者，當依金剛化藥剎法。</p>
<p>「若欲令穀稼豐稔雨澤不愆，令諸有情獲大饒益者，當依金剛自在法。</p>
<p>「若欲一切處行住作諸法者，當依根本金剛不空羯磨法。</p>
<p>「若欲見諸佛菩薩者，當依根本金剛高舉勢法。</p>
<p>「若欲身如金剛手菩薩，現種種相，乃至騰空自在者，當依金剛羯磨法。</p>
<p>「若欲為三界主而作種種事業者，當依根本降三界法。</p>
<p>「若欲出見諸天，調伏敬愛，令作種種事者，當依根本金剛薩埵法。</p>
<p>「若欲救護一切有情，調伏敬愛，令作種種利益事者，當依根本金剛禰鉢多法。</p>
<p>「若欲鉤召諸藥剎，調伏敬愛者，當依根本金剛鉢囉婆調伏法。</p>
<p>「若欲作諸善法，入曼拏羅供養成就者，當依根本金剛薩埵法。</p>
<p>「若欲鉤召諸印法、禁縛法、堅固成就等法者，當依金剛成就法。</p>
<p>「若欲鉤召一切三昧，入曼拏羅作成就者，當依金剛最上三昧法。</p>
<p>「若欲成一切事業，令破魔冤，得己身堅固，具大名稱者，當依根本最上金剛羯磨法。</p>
<p>「若欲一切金剛部賢聖鉤召入曼拏羅，安置堅固，作敬愛成就者，當依根本金剛法。</p>
<p>「若欲大金剛薩埵鉤召入曼拏羅，安置堅固，敬愛作成就者，當依金剛薩埵法。</p>
<p>「若欲請召諸佛如來入曼拏羅，安住敬愛作成就者，當依根本金剛如來法。</p>
<p>「若欲召請金剛手菩薩入曼拏羅，安住敬愛作成就者，當依金剛手菩薩法。」</p>
<p>說此成就法已，復說頌曰：</p>

<div class="lg regular" style="margin-left:1em;"><div class='lg-row'>「若復有行人，　未入曼拏羅，</div>
<div class='lg-row'>設造諸罪業，　志心求所作，</div>
<div class='lg-row'>最上不空法，　一切皆成就。」</div>
</div><p>爾時金剛手菩薩，復說不空心明法，決定作一切事。此金剛手菩薩是大毘首羯磨，善作諸法，與諸佛等，所作成就，剎那圓滿。</p>
<p>若欲廣為救護一切眾生，息災安樂增長壽命者，當依金剛舞金剛薩埵頂法。</p>
<p>若欲作曼拏羅結界，安住三昧，堅固擁護者，當依金剛舞隨求法。</p>
<p>若欲解除諸瘧及風黃痰癊等疾者，當依金剛舞入嚩囉法。</p>
<p>若欲滅諸煩惱憂愁等苦者，當依金剛舞耨枯鉢扇爹法。</p>
<p>若欲解除諸毒令如甘露者，當依金剛舞解毒法。</p>
<p>若欲令諸宿曜入寤及禁縛，令受三昧法作擁護者，當依金剛舞宿曜解脫法。</p>
<p>若欲脫諸禁縛，破壞一切令起伏者，當依金剛舞金剛忿怒法。</p>
<p>若欲破一切拏吉儞印，及脫宿曜執持，令死者還命，及救護國城者，當依金剛舞隨印法。</p>
<p>若欲銷除一切罪業，及惡夢不祥等事者，當依金剛舞真實法。</p>
<p>若欲令一切有情入寤，及語言敬愛發心成就者，當用金剛舞一切入寤印。</p>
<p>若欲令一切魔冤起伏，及成壞等事者，當依金剛舞大拏吉儞法。</p>
<p>若欲令一切魔冤禁縛迷惑起伏者，當依金剛舞大惡囉剎娑法。</p>
<p>若欲令他軍降伏愛敬者，當依金剛舞<span class='corr'>訖</span>哩爹法。</p>
<p>若欲息諸恚怒令作喜悅、免諸怖畏，及論義戰陣皆得勝者，當依金剛舞幢莊嚴法。</p>
<p>若欲起雲降雨及止息雷電風雹，去除寒熱等者，當依金剛舞主法。</p>
<p>若欲求種種色聲香味觸等者，當依金剛舞欲自在法。</p>
<p>若欲一切處行住，令作愛敬鉤召及降伏等事者，當依金剛舞法。</p>
<p>若欲作一切成就法，謂出見一切賢聖降伏諸龍，乃至息除一切藥剎部多摩怛哩等者，當依金剛舞最上金剛身法。</p>
<p>若欲堅固成就一切供養，及調伏諸魔、禁縛一切邪印，乃至盡無盡最上成就法者，當依金剛舞不空毘首羯磨最勝法。</p>
<p>金剛手菩薩說此法已，復說一切印成就儀：「行人當於清旦時面東而坐，依法結大印，持誦本心明，即成一切印，然後依法作成就，所作決定，此大金剛手印能成一切印。</p>
<p>「設復有人未入曼拏羅者，結此大印亦皆成就。</p>
<p>「若復阿闍梨欲傳此大印，當觀根性而傳授之。何以故？傳此印已即成菩薩。設不依法而無諸過，設作諸罪業者，結大印時諸業銷除，有所願求皆得圓滿。」</p>
<a id='mulu20' />
<p class='h0'>一切如來金剛菩提大儀軌分第十六</p>
<div class="lg regular" style="margin-left:0em;"><div class='lg-row'>爾時金剛手，　大祕密主尊，</div>
<div class='lg-row'>以大樂堅固，　令有情清淨，</div>
<div class='lg-row'>攝諸有情界，　皆令得清淨，</div>
<div class='lg-row'>以平等心化，　令入如來部。</div>
<div class='lg-row'>無量無邊剎，　一切諸如來，</div>
<div class='lg-row'>充滿如胡麻，　皆廣利眾生，</div>
<div class='lg-row'>令世間清淨。　以眾生之業，</div>
<div class='lg-row'>有種種差別，　竟不能清淨。</div>
<div class='lg-row'>佛為彼眾生，　自業清淨故，</div>
<div class='lg-row'>哀愍而不捨。　金剛手菩薩，</div>
<div class='lg-row'>以大祕密教，　轉大捨法輪。</div>
<div class='lg-row'>此大金剛手，　最上大樂尊，</div>
<div class='lg-row'>利益諸有情，　令剎那覺悟。</div>
<div class='lg-row'>堅固菩提心，　欲轉大法輪，</div>
<div class='lg-row'>盡諸有情界，　令菩提堅固。</div>
<div class='lg-row'>時諸佛如來，　以金剛語言，</div>
<div class='lg-row'>告彼金剛手：　「以大悲方便，</div>
<div class='lg-row'>當說菩提心。」　是時金剛手，</div>
<div class='lg-row'>受諸佛勸請，　即發如是言：</div>
<div class='lg-row'>「我今說大樂，　最上曼拏羅，</div>
<div class='lg-row'>其量等三界，　是根本大輪，</div>
<div class='lg-row'>能清淨諸有。」　說如是語時，</div>
<div class='lg-row'>三界諸有情，　諸業皆清淨，</div>
<div class='lg-row'>悉得成就法，　即時皆雲集。</div>
<div class='lg-row'>亦如諸如來，　勸請金剛手，</div>
<div class='lg-row'>宣說如來部，　最上大捨輪，</div>
<div class='lg-row'>由是諸眾生，　住金剛三業，</div>
<div class='lg-row'>金剛手菩薩，　以自性三業，</div>
<div class='lg-row'>平等為眾生，　說是大明曰：</div>
</div><p class="dharani">「唵<span class='note-inline'>(引)</span>部<span class='note-inline'>(引)</span>亢」</p>

<div class="lg regular" style="margin-left:0em;"><div class='lg-row'>說此大明時，　復有諸如來，</div>
<div class='lg-row'>即時皆雲集，　住菩提道場。</div>
<div class='lg-row'>爾時金剛手，　即說曼拏羅：</div>
<div class='lg-row'>「利益有情故，　諸法中大樂。</div>
<div class='lg-row'>其大捨輪者，　依外曼拏羅，</div>
<div class='lg-row'>畫八輻大輪，　於此大輪中，</div>
<div class='lg-row'>當安佛尊像，　用此大明曰：</div>
</div><p class="dharani">「『三摩野薩怛鑁<span class='note-inline'>(三合)</span>呼<span class='note-inline'>(引)</span><span class='note-inline'>(一句)</span>悉[亭*也][牟*含]<span class='note-inline'>(引)</span><span class='note-inline'>(二)</span>』</p>

<div class="lg regular" style="margin-left:1em;"><div class='lg-row'>「於佛尊像前，　復安佛尊像，</div>
<div class='lg-row'>降伏諸魔相；　於佛右安置，</div>
<div class='lg-row'>灌頂大菩薩；　佛後復安置，</div>
<div class='lg-row'>轉法輪菩薩；　於佛左安置，</div>
<div class='lg-row'>成最勝菩薩。　各說心明曰：</div>
</div><p class="dharani">「『嚩日囉<span class='note-inline'>(二合)</span>薩埵<span class='note-inline'>(一句)</span>』</p>
<p class="dharani">「『嚩日囉<span class='note-inline'>(二合)</span>囉怛那<span class='note-inline'>(二合)</span><span class='note-inline'>(一句)</span>』</p>
<p class="dharani">「『嚩日囉<span class='note-inline'>(二合)</span>達哩摩<span class='note-inline'>(二合)</span><span class='note-inline'>(一句)</span>』</p>
<p class="dharani">「『嚩日囉<span class='note-inline'>(二合)</span>羯哩摩<span class='note-inline'>(二合)</span><span class='note-inline'>(一句)</span>』</p>

<div class="lg regular" style="margin-left:1em;"><div class='lg-row'>「而於四隅位，　安四金剛寶，</div>
<div class='lg-row'>用四大心明，　而彼心明曰：</div>
</div><p class="dharani">「『薩埵嚩日哩<span class='note-inline'>(二合)</span><span class='note-inline'>(一句)</span>』</p>
<p class="dharani">「『嚩日囉<span class='note-inline'>(二合)</span>囉怛儞<span class='note-inline'>(二合)</span><span class='note-inline'>(一句)</span>』</p>
<p class="dharani">「『嚩日囉<span class='note-inline'>(二合)</span>鉢<span class='corr'>訥</span>彌<span class='note-inline'>(二合)</span>儞<span class='note-inline'>(一句)</span>』</p>
<p class="dharani">「『尾說嚩日哩<span class='note-inline'>(二合)</span><span class='note-inline'>(一句)</span>』</p>

<div class="lg regular" style="margin-left:1em;"><div class='lg-row'>「復於外四隅，　安禰嚩建拏，</div>
<div class='lg-row'>鉤、索、鏁、鈴等，　如次安四門。</div>
<div class='lg-row'>畫此大輪已，　先當起心業，</div>
<div class='lg-row'>出生及香華，　志心而供養。</div>
<div class='lg-row'>手持眾妙華，　結佛三昧印，</div>
<div class='lg-row'>而安于本心。　頂禮本尊已，</div>
<div class='lg-row'>然以華散擲，　次旋遶三匝，</div>
<div class='lg-row'>當召請賢聖。　其召請明曰：</div>
</div><p class="dharani">「『唵<span class='note-inline'>(引)</span>阿哥<span class='note-inline'>(引)</span>嚕<span class='note-inline'>(引)</span>目亢薩哩嚩<span class='note-inline'>(二合)</span>達哩摩<span class='note-inline'>(二合)</span>拏<span class='note-inline'>(引)</span><span class='note-inline'>(一句)</span>阿<span class='note-inline'>(引)</span>[寧*也]阿耨怛半<span class='note-inline'>(二合)</span>那埵<span class='note-inline'>(引)</span><span class='note-inline'>(二)</span>』</p>

<div class="lg regular" style="margin-left:1em;"><div class='lg-row'>「誦此大明已，　復以華供養，</div>
<div class='lg-row'>依法以妙言，　志心而誦曰：</div>
</div><p class="dharani">「『惹誐那<span class='note-inline'>(引)</span>他沒馱冐提蘇悉馱曳<span class='note-inline'>(引)</span><span class='note-inline'>(一句)</span>』</p>

<div class="lg regular" style="margin-left:1em;"><div class='lg-row'>「以此普召集，　一切諸如來，</div>
<div class='lg-row'>以諸無生法，　施一切成就。</div>
<div class='lg-row'>入此曼拏羅，　善得諸成就，</div>
<div class='lg-row'>如是法圓滿，　現種種瑞應。</div>
<div class='lg-row'>若傳授弟子，　令入此壇者，</div>
<div class='lg-row'>其儀亦如是。　作諸供養已，</div>
<div class='lg-row'>然後出道場，　可求成就法。」</div>
<div class='lg-row'>復說成就法：　「依法造[巾*((ㄇ@人)/登)]像，</div>
<div class='lg-row'>當畫佛世尊，　降伏諸魔眾。</div>
<div class='lg-row'>行人於像前，　依法結智印，</div>
<div class='lg-row'>以金剛語業，　誦明百千遍。</div>
<div class='lg-row'>其數滿足已，　隨意皆成就，</div>
<div class='lg-row'>見諸佛菩提，　無復諸疑惑。」</div>
</div><p>復次金剛手菩薩，說此諸三昧最上成就儀法，而說頌曰：</p>

<div class="lg regular" style="margin-left:1em;"><div class='lg-row'>「當想金剛手，　專注於本心，</div>
<div class='lg-row'>即誦三昧明。　其三昧明曰：</div>
</div><p class="dharani">「『三摩野薩怛嚩<span class='note-inline'>(三合)</span><span class='note-inline'>(一句)</span>』</p>
<p style="margin-left:1em;text-indent:-1em" class="lg-abnormal"><div class='lg-row'>「誦滿洛叉數，　善獲諸成就。」</div>
</p><p>又復宣說一切羯磨成就法，頌曰：</p>

<div class="lg regular" style="margin-left:1em;"><div class='lg-row'>「佛降眾魔軍，　轉大妙法輪，</div>
<div class='lg-row'>廣利益眾生，　羯磨印成就。」</div>
</div><p>復說一切如來金剛三業諸佛最上成就法。所謂：「能除諸障累憂惱病苦，惡瘡諸毒瘧疾重病，復能破諸邪呪，辟除諸惡夢寐不祥魔嬈等事，無其中夭之難，解諸宿曜執持及拏吉儞，如是災害皆悉除滅。能令具善三業，獲大威力色相圓滿，名稱吉祥人所恭敬，增長智慧精進勇猛，諸見聞法記念不忘，具修善行住三摩地，長養殊勝三業，圓滿十波羅蜜：布施、持戒、忍辱、精進、禪定、慧、方便、願、力、智，滿足十地行入堅固出生陀羅尼門，具諸佛大樂印，通達四智、十八不共法，作毘首羯磨，明了諸義性，成就諸佛金剛三業，得諸佛最上成就，以大菩提心遍修普賢行，令諸有情獲大利益。復現童真住出生嬉戲，以難勝行坐菩提場，證佛十力降伏魔軍，轉大法輪摧諸外道，勝出三界現諸神通，作大集會調伏諸惡，住柔順地淨諸惡趣，演妙法義說三密藏，示其儀軌作一切諸成就法，如是等事，皆依一切如來毘首羯磨印法所成。」即說頌曰：</p>

<div class="lg regular" style="margin-left:1em;"><div class='lg-row'>「如是羯磨印，　速證菩提道，</div>
<div class='lg-row'>諸修菩提行，　不越此法印。</div>
<div class='lg-row'>具足大聖財，　能作諸事業，</div>
<div class='lg-row'>難成義能成，　所作皆無礙。</div>
<div class='lg-row'>諸佛最上教，　當授諸有情，</div>
<div class='lg-row'>有能信解者，　為傳此法印，</div>
<div class='lg-row'>設未入壇場，　剎那亦成就。」</div>
</div><a id='mulu21' />
<p class='h0'>大金剛火焰日輪儀軌分第十七</p>
<div class="lg regular" style="margin-left:0em;"><div class='lg-row'>金剛手菩薩，　善作眾事業，</div>
<div class='lg-row'>降諸有情界，　使令得調伏。</div>
<div class='lg-row'>如來部所生，　常住如來定，</div>
<div class='lg-row'>以最上成就，　寂靜於諸有。</div>
<div class='lg-row'>塵沙諸如來，　皆起大悲願，</div>
<div class='lg-row'>欲廣利眾生，　令居安樂地。</div>
<div class='lg-row'>以眾生諸行，　有種種差別，</div>
<div class='lg-row'>不善之果報，　隨業無定止，</div>
<div class='lg-row'>縱經無數劫，　度脫難窮盡。</div>
<div class='lg-row'>是故諸如來，　勸請金剛手：</div>
<div class='lg-row'>「為作調伏故，　宣說最勝法。」</div>
</div><p>爾時金剛手菩薩即說大明曰：</p>
<p class="dharani">「烏底瑟吒<span class='note-inline'>(二合)</span>三摩野骨嚕<span class='note-inline'>(二合、引)</span>馱<span class='note-inline'>(一句)</span>儞遜婆入嚩<span class='note-inline'>(二合)</span>羅嚩日囉<span class='note-inline'>(二合)</span>吽<span class='note-inline'>(引)</span><span class='note-inline'>(二)</span>」</p>

<div class="lg regular"><div class='lg-row'>金剛手菩薩，　說此大明時，</div>
<div class='lg-row'>以金剛三業，　出生大明王。</div>
<div class='lg-row'>住金剛手前，　而結跏趺坐，</div>
<div class='lg-row'>光明普照曜，　如劫火熾盛。</div>
<div class='lg-row'>現大威猛勢，　手持金剛杵，</div>
<div class='lg-row'>亦現大光明，　猛焰如火聚。</div>
<div class='lg-row'>戲擲金剛杵，　變化於三界，</div>
<div class='lg-row'>猶大劫火中，　出現忿怒相，</div>
<div class='lg-row'>以金剛語業，　說金剛部明：</div>
</div><p class="dharani">「唵<span class='note-inline'>(引)</span>嚩日囉<span class='note-inline'>(二合)</span>特哩<span class='note-inline'>(二合)</span>俱<span class='note-inline'>(半音)</span><span class='note-inline'>(一句)</span>怛帝哩<span class='note-inline'>(二合、引)</span>曩摩賀<span class='note-inline'>(引)</span>嚩日囉<span class='note-inline'>(二合)</span>入嚩<span class='note-inline'>(二合、引)</span>攞<span class='note-inline'>(引)</span>那攞<span class='note-inline'>(引)</span>哩哥<span class='note-inline'>(二)</span>紇哩<span class='note-inline'>(二合)</span>那煬吽<span class='note-inline'>(引)</span><span class='note-inline'>(三)</span>」</p>

<div class="lg regular"><div class='lg-row'>說此大明時，　息除諸業障，</div>
<div class='lg-row'>如盛火焚薪，　大千皆振動。</div>
<div class='lg-row'>是時諸天眾，　及大自在天，</div>
<div class='lg-row'>光明皆洞然，　而不能安隱。</div>
<div class='lg-row'>聲聞及緣覺，　皆求入涅盤，</div>
<div class='lg-row'>三界諸天眾，　亦皆求救護。</div>
<div class='lg-row'>諸佛菩提力，　不動而堅固，</div>
<div class='lg-row'>唯佛大慈悲，　為有情方便。</div>
<div class='lg-row'>是時大明王，　出金剛利牙，</div>
<div class='lg-row'>立如張弩勢，　忿怒大惡相。</div>
<div class='lg-row'>髮髻如螺文，　頂冠半月相，</div>
<div class='lg-row'>風火焰交熾，　內現諸事業。</div>
<div class='lg-row'>結印作舞勢，　出生大祕密，</div>
<div class='lg-row'>最上曼拏羅，　相應拏吉儞。</div>
<div class='lg-row'>安住於周匝，　諸佛各依位，</div>
<div class='lg-row'>皆是金剛部，　諸聖之軌儀，</div>
<div class='lg-row'>為成毘首行。　復有諸聖眾，</div>
<div class='lg-row'>是時皆出現，　亦光明熾盛，</div>
<div class='lg-row'>安住如諸佛。　無量無邊界，</div>
<div class='lg-row'>所有諸有情，　悉皆令覺寤，</div>
<div class='lg-row'>利益而召集，　令成最上教。</div>
<div class='lg-row'>時三界天主，　迷悶而擗地，</div>
<div class='lg-row'>不復還本心。　金剛手菩薩，</div>
<div class='lg-row'>最上大自在，　哀愍諸天故，</div>
<div class='lg-row'>為說最上法，　還命大明曰：</div>
</div><p class="dharani">「唵<span class='note-inline'>(引)</span>母底瑟吒<span class='note-inline'>(二合)</span>摩賀<span class='note-inline'>(引)</span>禰鉢多<span class='note-inline'>(二合)</span>嚩日哩<span class='note-inline'>(二合)</span>尼<span class='note-inline'>(引)</span><span class='note-inline'>(一句)</span>尸<span class='note-inline'>(引)</span>竭囉<span class='note-inline'>(二合)</span>母他<span class='note-inline'>(引)</span>鉢野吽<span class='note-inline'>(引)</span><span class='note-inline'>(二)</span>」</p>

<div class="lg regular" style="margin-left:0em;"><div class='lg-row'>說此大明已，　諸天即能起，</div>
<div class='lg-row'>皆復得本心，　死者還其命。</div>
<div class='lg-row'>佛未調伏者，　金剛手菩薩，</div>
<div class='lg-row'>悉令調伏之。　復現忿怒相，</div>
<div class='lg-row'>戲擲金剛杵，　即勅於諸天，</div>
<div class='lg-row'>令住我三昧。　諸天受命已，</div>
<div class='lg-row'>而未能復知，　告白金剛手：</div>
<div class='lg-row'>「聖者不思議，　我等咸驚懼。</div>
<div class='lg-row'>觀此忿怒尊，　勅住於三昧，</div>
<div class='lg-row'>不知三昧法，　云何而安住？」</div>
<div class='lg-row'>是時金剛手，　而白諸天曰：</div>
<div class='lg-row'>「諸佛之所化，　汝所不能知，</div>
<div class='lg-row'>故號金剛手，　為汝作依怙。</div>
<div class='lg-row'>汝歸命諸佛，　及法與聖賢，</div>
<div class='lg-row'>然後歸於我，　當依我三昧。」</div>
<div class='lg-row'>是時諸天主，　及彼諸天眾，</div>
<div class='lg-row'>聞如是言已，　而白金剛手：</div>
<div class='lg-row'>「依菩薩聖言，　願垂哀愍故。」</div>
<div class='lg-row'>爾時金剛手，　復現顰眉相，</div>
<div class='lg-row'>作大忿怒威，　以高舉威勢，</div>
<div class='lg-row'>而以大音聲，　降伏於三界，</div>
<div class='lg-row'>說最勝明曰：</div>
</div><p class="dharani">「呬<span class='note-inline'>(引)</span>」</p>

<div class="lg regular" style="margin-left:0em;"><div class='lg-row'>說此心明時，　所有三界主，</div>
<div class='lg-row'>及其諸天眾，　皆以降伏心，</div>
<div class='lg-row'>而住於三昧，　授本部灌頂。</div>
<div class='lg-row'>受灌頂法已，　勸請金剛手，</div>
<div class='lg-row'>說心明儀軌，　是大壇場法。</div>
<div class='lg-row'>金剛手菩薩，　即當為說之：</div>
<div class='lg-row'>「於外曼拏羅，　內畫金剛輪，</div>
<div class='lg-row'>具光明熾盛，　中安降三界。</div>
<div class='lg-row'>其身大青色，　而現喜怒相，</div>
<div class='lg-row'>出金剛利牙，　當結跏趺坐，</div>
<div class='lg-row'>戲擲金剛杵，　光焰普照曜。</div>
<div class='lg-row'>而復於四方，　安金剛賢聖，</div>
<div class='lg-row'>手各持<span class='corr'>幖</span>幟，　謂大金剛杵，</div>
<div class='lg-row'>三叉及寶藏，　眾色蓮華等。</div>
<div class='lg-row'>於四隅安置，　箭及朅<span class='corr'>椿</span>誐，</div>
<div class='lg-row'>輪并眾色幡。　金剛部賢聖，</div>
<div class='lg-row'>依此大輪儀，　各依位安置。</div>
<div class='lg-row'>先安七種聖：　一謂金剛印，</div>
<div class='lg-row'>二號金剛明，　三名金剛王，</div>
<div class='lg-row'>并餘諸眷屬，　四持明歌舞，</div>
<div class='lg-row'>五護門明王，　六金剛訥多，</div>
<div class='lg-row'>七謂藥剎王。　於外曼拏羅，</div>
<div class='lg-row'>依法安諸天，　摩度等三尊，</div>
<div class='lg-row'>亦安置本位。　四隅及四門，</div>
<div class='lg-row'>安諸天女眾，　鉤索等明王，</div>
<div class='lg-row'>各安於本位。　畫此曼拏羅，</div>
<div class='lg-row'>如是安布已，　是時阿闍梨，</div>
<div class='lg-row'>而作忿努勢，　戲擲金剛杵，</div>
<div class='lg-row'>入於曼拏羅，　即誦吽字明，</div>
<div class='lg-row'>作大高舉勢，　調伏忿怒者，</div>
<div class='lg-row'>得本尊歡喜，　忿怒者成就。</div>
<div class='lg-row'>然後阿闍梨，　手持眾妙花，</div>
<div class='lg-row'>結金剛鉤印，　請召於本尊，</div>
<div class='lg-row'>及金剛賢聖。　其請召明曰：</div>
</div><p class="dharani">「『唵<span class='note-inline'>(引)</span>摩賀<span class='note-inline'>(引)</span>嚩日囉<span class='note-inline'>(二合)</span>攞<span class='note-inline'>(引)</span>那攞<span class='note-inline'>(引)</span>哩哥<span class='note-inline'>(二合)</span>夜<span class='note-inline'>(引)</span>呬[口*弱]<span class='note-inline'>(一句)</span>　薩哩嚩<span class='note-inline'>(二合)</span>嚩日囉<span class='note-inline'>(二合)</span>酤攞<span class='note-inline'>(引)</span>儞鉢囉<span class='note-inline'>(二合)</span>吠<span class='note-inline'>(引)</span>舍野吽<span class='note-inline'>(引)</span><span class='note-inline'>(二)</span>　薩哩嚩<span class='note-inline'>(二合)</span>母捺囉<span class='note-inline'>(二合、引)</span>誐赦鑁馱那怛囉<span class='note-inline'>(二合)</span>吒<span class='note-inline'>(半音)</span><span class='note-inline'>(三)</span>　薩哩嚩<span class='note-inline'>(二合)</span>三摩煬<span class='note-inline'>(引)</span>娑<span class='note-inline'>(引)</span>達野摩吒<span class='note-inline'>(半音)</span><span class='note-inline'>(四)</span>　薩哩嚩<span class='note-inline'>(二合)</span>訥瑟啗<span class='note-inline'>(二合、引)</span>賀那捺郝鉢左跋悉銘<span class='note-inline'>(二合)</span>骨嚕<span class='note-inline'>(五)</span>　摩賀<span class='note-inline'>(引)</span>骨嚕<span class='note-inline'>(二合)</span>馱<span class='note-inline'>(引)</span>屹儞<span class='note-inline'>(二合)</span>嚩日哩<span class='note-inline'>(二合、引)</span>拏吽<span class='note-inline'>(引)</span>發吒<span class='note-inline'>(半音)</span><span class='note-inline'>(六)</span>　阿阿阿阿<span class='note-inline'>(七)</span>』</p>

<div class="lg regular" style="margin-left:1em;"><div class='lg-row'>「如是召請已，　明王即降臨，</div>
<div class='lg-row'>及金剛賢聖，　施一切成就。</div>
<div class='lg-row'>是時曼拏羅，　即現諸瑞相，</div>
<div class='lg-row'>或聞吽字聲，　或復有警覺。</div>
<div class='lg-row'>時彼阿闍梨，　結降三界印，</div>
<div class='lg-row'>引弟子入壇，　而授諸大明。</div>
<div class='lg-row'>金剛鉤明曰：</div>
</div><p class="dharani">「『吽<span class='note-inline'>(引)</span>吽<span class='note-inline'>(引)</span>嚩日囉<span class='note-inline'>(二合)</span>鉢囉<span class='note-inline'>(二合)</span>賀囉尾<span class='note-inline'>(引)</span>摩吒<span class='note-inline'>(半音)</span><span class='note-inline'>(一句)</span>』</p>
<p style="margin-left:1em;text-indent:-1em" class="lg-abnormal"><div class='lg-row'>「三叉大明曰：</div>
</p><p class="dharani">「『吽<span class='note-inline'>(引)</span>嚩日囉<span class='note-inline'>(二合)</span>戍邏<span class='note-inline'>(引)</span>屹儞<span class='note-inline'>(二合)</span>頻捺摩吒<span class='note-inline'>(半音)</span><span class='note-inline'>(一句)</span>』</p>
<p style="margin-left:1em;text-indent:-1em" class="lg-abnormal"><div class='lg-row'>「金剛藏明曰：</div>
</p><p class="dharani">「『吽<span class='note-inline'>(引)</span>嚩日囉<span class='note-inline'>(二合)</span>酤<span class='note-inline'>(引)</span>尸<span class='note-inline'>(引)</span>親捺摩吒<span class='note-inline'>(半音)</span><span class='note-inline'>(一句)</span>』</p>
<p style="margin-left:1em;text-indent:-1em" class="lg-abnormal"><div class='lg-row'>「蓮花大明曰：</div>
</p><p class="dharani">「『吽<span class='note-inline'>(引)</span>嚩日囉<span class='note-inline'>(二合)</span>阿摩羅鉢訥彌<span class='note-inline'>(二合、引)</span>摩吒<span class='note-inline'>(半音)</span><span class='note-inline'>(一句)</span>』」</p>

<div class="lg regular"><div class='lg-row'>復說密印明，　而有大威力，</div>
<div class='lg-row'>善印諸眾生，　所作成就法，</div>
<div class='lg-row'>決定皆成就。　而說大明曰：</div>
</div><p class="dharani">「吽<span class='note-inline'>(引)</span>嚩日囉<span class='note-inline'>(二合)</span>玉呬也<span class='note-inline'>(二合)</span>悉馱鉢囉摩瑜<span class='note-inline'>(引)</span>詣<span class='note-inline'>(引)</span>說哩訥彌<span class='note-inline'>(二合)</span><span class='note-inline'>(一句)</span></p>
<p class="dharani">「吽<span class='note-inline'>(引)</span>嚩日囉<span class='note-inline'>(二合)</span>贊尼<span class='note-inline'>(引)</span>說哩朅樁誐阿悉摩賀<span class='note-inline'>(引)</span>嚩日囉<span class='note-inline'>(二合)</span>葛播<span class='note-inline'>(引)</span>羅摩<span class='note-inline'>(引)</span>邏<span class='note-inline'>(引)</span>末酤致<span class='note-inline'>(引)</span>嚕盧嚕梨<span class='note-inline'>(引)</span>恨泥<span class='note-inline'>(二合)</span><span class='note-inline'>(一句)</span></p>
<p class="dharani">「吽<span class='note-inline'>(引)</span>嚩日囉<span class='note-inline'>(二合)</span>那<span class='note-inline'>(引)</span>囉<span class='note-inline'>(引)</span>野拏[口*爾]<span class='note-inline'>(一句)</span></p>
<p class="dharani">「吽<span class='note-inline'>(引)</span>嚩日囉<span class='note-inline'>(二合)</span>鉢多<span class='note-inline'>(引)</span>計<span class='note-inline'>(引)</span>[口*爾]<span class='note-inline'>(一句)</span></p>

<div class="lg regular" style="margin-left:0em;"><div class='lg-row'>「此四拏吉儞，　最勝心印明，</div>
<div class='lg-row'>各以此本明，　安置曼拏羅。</div>
<div class='lg-row'>說諸大明已，　然以三昧誓，</div>
<div class='lg-row'>誡示於弟子，　使之令諦聽。</div>
<div class='lg-row'>廣利益眾生，　增長於佛法，</div>
<div class='lg-row'>調伏令得度，　作金剛成就。</div>
<div class='lg-row'>說三昧誓已，　當令其弟子，</div>
<div class='lg-row'>誦吽字大明，　加持於頭指。</div>
<div class='lg-row'>使彼諸有情，　及彼惡魔者，</div>
<div class='lg-row'>由是大明力，　皆悉令調伏。</div>
<div class='lg-row'>然後當依法，　授弟子灌頂，</div>
<div class='lg-row'>明王四種法，　次第而傳授。</div>
<div class='lg-row'>印及印所用，　壞滅并還命，</div>
<div class='lg-row'>當以此印明，　而為作擁護。</div>
<div class='lg-row'>如是調伏已，　諸惡不復生，</div>
<div class='lg-row'>既從是已後，　諸善法增長，</div>
<div class='lg-row'>見成就諸法。」　復說成就法：</div>
<div class='lg-row'>「行人於像前，　戲擲金剛杵，</div>
<div class='lg-row'>誦明洛叉數，　持誦其數滿，</div>
<div class='lg-row'>德如金剛手，　忿怒大明王。</div>
<div class='lg-row'>離老病死苦，　善調一切惡，</div>
<div class='lg-row'>於一切世間，　無復諸怖畏。</div>
<div class='lg-row'>欲成就大明，　於四威儀中，</div>
<div class='lg-row'>誦一洛叉數，　所作成就法，</div>
<div class='lg-row'>現世得圓滿，　諸成就自在，</div>
<div class='lg-row'>遠離諸苦惱，　堪受妙供養，</div>
<div class='lg-row'>難調者能調，　行住無所畏。</div>
<div class='lg-row'>若欲印成就，　當結最上印，</div>
<div class='lg-row'>隨意誦大明，　行人見世中，</div>
<div class='lg-row'>成大忿怒王，　所作皆成就。</div>
<div class='lg-row'>若欲成三昧，　行人當面東，</div>
<div class='lg-row'>結彼三昧印，　持誦三昧明，</div>
<div class='lg-row'>隨意作諸法，　皆速得圓滿。</div>
<div class='lg-row'>若欲求成就，　最上羯磨法，</div>
<div class='lg-row'>誦明利樂故，　速成諸事業。」</div>
</div><p>復次宣說最上成就法。所謂：「發遣諸魔，禁伏邪法，印諸有情，調伏眾惡，解脫枷鏁，差諸瘧病，解諸毒藥，散諸宿曜。欲作此等諸法者，皆依降三界尊儀法。</p>
<p>「又復若欲作一切入寤，及動搖嬉戲歌舞書寫旋轉，乃至鉤召三界等，皆依金剛忿怒明王印。</p>
<p>「若欲鉤召一切入於曼拏羅，及破他軍見幻化事，改易時節開敷花果，或令穀稼滋茂，及解諸惡病毒藥宿曜拏吉儞，令戰陣得勝，結界擁護解脫繫縛，乃至敬愛等法，皆依金剛忿怒明王毘首羯磨印。</p>
<p>「若欲成就諸天降伏龍眾，遣諸藥剎而為僕使，令一切囉剎生大驚怖，調伏拏吉儞眾及摩怛哩哥，宿曜執持魔魅軍眾，邪壇呪術悉令破滅，使諸勇猛皆令怖畏，及能成就四大天王、帝釋、大梵、那羅延天、大自在天等，及成就菩薩諸佛敬愛等事，鉤召有情令住三昧，如是等種種之法，皆依金剛忿怒明王最上成就法。」即說頌曰：</p>

<div class="lg regular" style="margin-left:1em;"><div class='lg-row'>「如是最上法，　若欲成就者，</div>
<div class='lg-row'>當持誦心明，　而見忿怒相。」</div>
</div>
<p class='juan'>佛說最上根本大樂金剛不空三昧大教王經卷第四</p>
</div><!-- end of div[@id='body'] -->
</body></html>