<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說最上根本大樂金剛不空三昧大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu27' />佛說最上根本大樂金剛不空三昧大教王經卷第六</p><p class="byline">西天譯經三藏朝奉大夫試光祿卿明教大師臣法賢奉　詔譯</p><a id='mulu28' />
<p class='h0'>一切如來大三昧曼拏羅儀軌分第二十二</p><p>爾時金剛手菩薩摩訶薩，復說諸佛大三昧法弟子灌頂儀軌：「凡當欲受諸佛大三昧祕密灌頂法者，先須發起諸佛最上祕密阿耨多羅三藐三菩提心，等同諸佛自性清淨。</p>
<p>「阿闍梨先授弟子此最上祕密心明曰：</p>
<p class="dharani">「『唵<span class='note-inline'>(引)</span>薩哩嚩<span class='note-inline'>(二合)</span>踰<span class='note-inline'>(引)</span>詣哥<span class='note-inline'>(引)</span>野嚩<span class='note-inline'>(引)</span>訖唧<span class='note-inline'>(二合)</span>多母怛波<span class='note-inline'>(二合、引)</span>捺夜<span class='note-inline'>(引)</span>彌<span class='note-inline'>(一句)</span>』</p>
<p>「授此菩提心明已，即得諸佛不退轉地，降伏一切邪魔外道，即成諸佛菩薩。次授此明曰：</p>
<p class="dharani">「『<span class='corr'>烏</span>怛波<span class='note-inline'>(二合)</span>捺曳埵波囉[牟*含]冐地唧多摩耨多囉<span class='note-inline'>(一句)</span>　嚩日囉<span class='note-inline'>(二合)</span>摩[亭*也]寫鉢囉<span class='note-inline'>(二合)</span>底瑟吒<span class='note-inline'>(二合、引)</span>必煬<span class='note-inline'>(二合)</span><span class='note-inline'>(二)</span>　紇哩<span class='note-inline'>(二合)</span>捺曳<span class='note-inline'>(引)</span>紇哩<span class='note-inline'>(二合)</span>捺曳<span class='note-inline'>(引)</span>那覩<span class='note-inline'>(三)</span>　穌囉帝<span class='note-inline'>(引)</span>三摩野薩怛嚩<span class='note-inline'>(三合)</span>呼<span class='note-inline'>(引)</span><span class='note-inline'>(四)</span>　嚩日囉<span class='note-inline'>(二合)</span>悉[亭*也]野他<span class='note-inline'>(引)</span>穌亢<span class='note-inline'>(五)</span>』</p>
<p>「授此大明已，欲求最上成就法者，金剛手菩薩皆悉施之。阿闍梨當依法傳授弟子，令其弟子以淨帛覆面，手持種種妙花，然後引入曼拏羅內，弟子當一心懇切發大誓願，將所持花任意散擲，隨花墮處即是本尊。得本尊已，乃去其面帛。時阿闍梨即依佛部灌頂法，以金剛淨水灌弟子頂，次授三種三昧法，然後授其三昧誓曰：</p>

<div class="lg regular" style="margin-left:2em;"><div class='lg-row'>「『汝受灌頂已，　常住於三昧，</div>
<div class='lg-row'>即成一切法。　此金剛鈴杵，</div>
<div class='lg-row'>當執持信受，　住堅固三昧，</div>
<div class='lg-row'>發起真實行。　今此所傳授，</div>
<div class='lg-row'>祕密灌頂法，　諸佛之密印，</div>
<div class='lg-row'>若生輕慢心，　即墮於地獄。』</div>
</div><p>「說此誓已，即以金剛杵授其弟子，為說持金剛杵明曰：</p>
<p class="dharani">「『唵<span class='note-inline'>(引)</span>薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(一句)</span>　摩賀<span class='note-inline'>(引)</span>三摩野<span class='note-inline'>(二)</span>　怛埵<span class='note-inline'>(引)</span>地鉢底埵<span class='note-inline'>(引)</span>摩鼻詵左<span class='note-inline'>(引)</span>彌<span class='note-inline'>(三)</span>　摩賀<span class='note-inline'>(引)</span>嚩日囉<span class='note-inline'>(二合)</span>達囉<span class='note-inline'>(四)</span>　伊捺旦薩哩嚩<span class='note-inline'>(二合)</span>沒馱怛鑁<span class='note-inline'>(二合)</span><span class='note-inline'>(五)</span>　嚩日朗<span class='note-inline'>(二合)</span>嚩日囉<span class='note-inline'>(二合)</span>達囉寫咄<span class='note-inline'>(六)</span>　埵野<span class='note-inline'>(引)</span>畢醯薩捺<span class='note-inline'>(引)</span>馱哩煬<span class='note-inline'>(二合)</span><span class='note-inline'>(七)</span>　摩賀<span class='note-inline'>(引)</span>嚩日囉<span class='note-inline'>(二合)</span>達囕沒囉<span class='note-inline'>(二合)</span>多彌底<span class='note-inline'>(八)</span>　多禰難多薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(九)</span>　鉢囉摩摩賀<span class='note-inline'>(引)</span>冒地唧多<span class='note-inline'>(十)</span>　摩寫<span class='note-inline'>(引)</span>鉢哩爹<span class='note-inline'>(引)</span>誐<span class='note-inline'>(引)</span><span class='note-inline'>(十一)</span>　捺寫薩<span class='corr'>捺</span><span class='note-inline'>(引)</span>馱<span class='note-inline'>(引)</span>囉拏彌底囉喝薩煬<span class='note-inline'>(二合)</span><span class='note-inline'>(十二)</span>　醯<span class='note-inline'>(引)</span>嚩日囉<span class='note-inline'>(二合)</span>誐哩嚩<span class='note-inline'>(二合、引)</span>地鉢底<span class='note-inline'>(十三)</span>　室哩<span class='note-inline'>(二合、引)</span>呬嚩日囉<span class='note-inline'>(二合)</span>那<span class='note-inline'>(引)</span>莫悉[亭*也]三摩野薩怛鑁<span class='note-inline'>(三合)</span><span class='note-inline'>(十四)</span>　普哩普<span class='note-inline'>(二合)</span>嚩莎<span class='note-inline'>(十五)</span>』</p>
<p>「傳此明已，當隨弟子本尊灌頂而為立名。立其名已，至于菩提道場，不退轉於阿耨多羅三藐三菩提故。所以者何？但由受此三種三昧法故。此三昧法者，實無所有，不可得知，大樂金剛薩埵普賢之行，根本最上所出生故。</p>
<p>「為說此最上真實五種祕密法已，復誡其弟子曰：『此法最上是三有主，一切自在首，無上真實道，諸佛如來清淨自性，了一切眾生自性清淨故，三有自性亦清淨顯真實理。此最上祕密法即是金剛鈴，而能覺悟諸佛如來及諸賢聖，是法供養復能覺悟一切法，復以此法覺悟諸有情，銷除一切諸業障，此名金剛覺悟法，能作成就敬愛等事，清淨三有最妙方便。汝當於此最上祕密三昧諸儀軌中深生信受，此法於三有中，能盡諸苦際令獲諸妙樂，是大方便教而利益世間，信受行之決定真實。』</p>
<p>「行人修習此勝法者，設在五欲受諸樂境，但能依法修行而無障礙。何以故？一切如來無比祕密最上大乘妙三昧法，是故應當勤修行之。若不違此諸佛如來密印三昧者，是人必住堅固地生不退心，是名金剛薩埵得證阿耨多羅三藐三菩提。即說頌曰：</p>

<div class="lg regular" style="margin-left:2em;"><div class='lg-row'>「『菩薩住世間，　無量無數劫，</div>
<div class='lg-row'>為諸有情故，　作廣大利益。</div>
<div class='lg-row'>住方便三昧，　成就大福業，</div>
<div class='lg-row'>持明大自在，　欲利益眾生，</div>
<div class='lg-row'>以此三昧法，　隨意皆得成。</div>
<div class='lg-row'>設有罪業者，　亦無諸障礙，</div>
<div class='lg-row'>當得成所欲。　是金剛部王，</div>
<div class='lg-row'>最上自在者，　盡成諸密法，</div>
<div class='lg-row'>若依此法行，　能利益自他，</div>
<div class='lg-row'>善印於諸法，　及作諸成就，</div>
<div class='lg-row'>決定皆圓滿。　作諸相應法，</div>
<div class='lg-row'>得盡苦邊際，　而獲無量樂。</div>
<div class='lg-row'>如是金剛手，　祕密金剛杵，</div>
<div class='lg-row'>若能手持者，　獲諸成就事。』</div>
</div><p>「復次，阿闍梨當為弟子授記，依諸佛金剛灌頂授記儀及用諸佛大印法。弟子得記已，即離諸有，趣入諸佛境界。」即說授記明曰：</p>
<p class="dharani">「唵<span class='note-inline'>(引)</span>伊數<span class='note-inline'>(引)</span>㰠咩<span class='note-inline'>(引)</span>哥嚕彌怛鑁<span class='note-inline'>(二合、引)</span><span class='note-inline'>(一句)</span>　嚩日囉<span class='note-inline'>(二合)</span>薩埵薩怛<span class='note-inline'>(二合)</span>他<span class='note-inline'>(引)</span>誐多<span class='note-inline'>(二)</span>　婆誐鑁<span class='note-inline'>(引)</span>訥哩誐<span class='note-inline'>(二合)</span>多踰<span class='note-inline'>(引)</span>特哩<span class='note-inline'>(二合)</span>爹<span class='note-inline'>(三)</span>　遏典多婆嚩悉馱曳<span class='note-inline'>(引)</span><span class='note-inline'>(四)</span>　係<span class='note-inline'>(引)</span>嚩日囉<span class='note-inline'>(二合)</span>那<span class='note-inline'>(引)</span>摩怛他<span class='note-inline'>(引)</span>誐多<span class='note-inline'>(五)</span>　悉[亭*也]三摩野薩怛鑁<span class='note-inline'>(三合)</span><span class='note-inline'>(六)</span>　普哩普<span class='note-inline'>(二合)</span>嚩莎<span class='note-inline'>(七)</span></p>
<p>「若人得此諸佛授記大明印，尊重信受，是人即得諸佛如來、諸大菩薩、金剛手等，皆悉降於曼拏羅，授與阿耨多羅三藐三菩提記。是人得受記已，諸佛如來大菩薩眾，皆悉敬愛，施諸成就法。諸佛如來安住法界，猶如虛空廣大無邊。是時諸佛同時安慰，咸皆稱讚作如是言：『此阿闍梨得諸佛三昧，同諸如來。』若人得此最上祕密，安慰稱讚者，所有一切罪業應時銷散，滅盡無餘永離苦惱，諸天不能見，所行無畏，盡三有苦，成最上法。而此最勝調伏之法，常當護持安于三昧，是即諸佛平等宣說，不應捨離菩提之心，金剛密印定成菩提，此諸佛法勿暫棄捨。設有迷惑，縱捨己身，不得暫捨諸佛最上之法。金剛鈴杵及諸密印，亦勿捨離而生輕慢。敬阿闍梨等同諸佛，若輕阿闍梨者是輕諸佛，當受眾苦無有威德，被諸瘧病惡毒拏吉儞魅，宿曜執持及諸魔眾，如是災害常所嬈亂，命終之後當墮地獄。是故當知阿闍梨者是為大師，常當尊重愛敬供養，如前所說眾苦惱等皆不能侵，應當恭敬供養阿闍梨。何以故？此阿闍梨，經阿僧祇俱胝劫數實難值遇，由此阿闍梨開發菩提道得成佛果，是故弟子依本法儀而常供養，是即供養諸佛如來故，成最上法見獲善果，與諸賢聖等無有異，見受灌頂證法王位，作三界主降伏魔軍，住寂靜地佛果菩提定無疑惑。」</p>
<p>金剛手菩薩，如是說此一切如來及諸菩薩灌頂曼拏羅已，復作是言：「如先所說一切如來最上祕密，安慰住一切如來三昧。阿闍梨及弟子令發大菩提心即住不退地，應當觀想如佛最上究竟。所以者何？謂阿闍梨及弟子，能發諸佛最上大菩提心，由此發大心故，即住不退地，無復退轉。由不退故，決定證於阿耨多羅三藐三菩提。由是見在證菩提故，未來決定平等證彼阿耨多羅三藐三菩提。</p>
<p>「又復阿闍梨及弟子，所有金剛薩埵相應之法皆悉具足，所以諸佛如來，以最上祕密而作安慰。</p>
<p>「又復如先所說，住諸佛如來三昧者，即證阿耨多羅三藐三菩提。所謂諸佛如來根本三昧，是最上成就法。若住此三昧者，即證諸佛如來。是故若欲盡諸苦惱，應於阿闍梨生貴重心，常作護持信奉稱讚愛敬供養，盡其形壽無暫懈退。復令他人轉生信重承事供養。當知此阿闍梨，已具金剛三業，常住諸佛三昧最上究竟。此大祕密法，唯除邪魔外道及聲聞、緣覺等，勿令傳授。」</p>
<p>金剛手菩薩說此諸佛及諸菩薩真實法已，復說頌曰：</p>

<div class="lg regular" style="margin-left:1em;"><div class='lg-row'>「當於阿闍梨，　起大信重心。</div>
<div class='lg-row'>其阿闍梨者，　是無盡三昧，</div>
<div class='lg-row'>最上大樂本，　諸佛等無異。</div>
<div class='lg-row'>由阿闍梨故，　獲最上究竟。</div>
</div><p>「復次阿闍梨，但當受諸富樂，及種種飲食上味，乃至歌舞戲笑等事，而依法持誦用根本印，作祕密供養，得所求成就。」即說金剛薩埵祕密歌舞等供養明曰：</p>
<p class="dharani">「吽<span class='note-inline'>(引)</span>」</p>
<p>諸佛如來祕密供養明曰：</p>
<p class="dharani">「阿」</p>
<p>降三界尊祕密供養明曰：</p>
<p class="dharani">「呬<span class='note-inline'>(引)</span>」</p>
<p>蓮花藏尊祕密供養明曰：</p>
<p class="dharani">「怛<span class='corr'>囕</span><span class='note-inline'>(二合、引)</span>」</p>
<p>虛空藏尊祕密供養明曰：</p>
<p class="dharani">「朅」</p>
<p>如是等供養，以此五心明得成祕密供養法。</p>
<p>復說最上祕密毘首印供養，及金剛薩埵等諸賢聖儀軌幖幟印法：「所有幖幟，皆以金銀及吉祥木等，各依本法而作，安於曼拏羅。是時弟子依毘首印法當作供養，由此毘首儀故，弟子所有苦惱瘧等，諸疾惡毒拏吉儞魅，惡曜執持諸魔災害，惡趣等業皆悉銷滅，增長善業，得究竟相應諸佛無上菩提。依此金剛薩埵最上祕密毘首印供養儀，所有諸賢聖各以入三昧歌而作供養。是名一切毘首三昧最上成就供養。」即說根本金剛薩埵羯磨部入三昧金剛歌曰：</p>
<p class="dharani">「薩哩嚩<span class='note-inline'>(二合、引)</span>耨囉<span class='note-inline'>(引)</span>誐穌珂素<span class='note-inline'>(引)</span>摩那散怛鑁<span class='note-inline'>(二合)</span><span class='note-inline'>(一句)</span>嚩日囉<span class='note-inline'>(二合)</span>薩埵穌囉多三摩野婆嚩彌<span class='note-inline'>(二)</span>摩賀<span class='note-inline'>(引)</span>穌珂涅哩<span class='note-inline'>(二合)</span>除<span class='note-inline'>(引)</span>卒野捺<span class='note-inline'>(三)</span>鉢囉<span class='note-inline'>(二合)</span>底鉢<span class='corr'>[寧*也]</span>悉[亭*也]左羅具鉢囉<span class='note-inline'>(二合)</span>拏多<span class='note-inline'>(四)</span>」</p>
<p>復說一切如來部最上祕密入三昧金剛歌曰：</p>
<p class="dharani">「嚩日囉<span class='note-inline'>(二合)</span>薩埵僧屹囉賀<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>囉怛那<span class='note-inline'>(二合)</span>摩努多囉<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>達哩摩<span class='note-inline'>(二合)</span>誐<span class='note-inline'>(引)</span>野乃<span class='note-inline'>(一句)</span></p>
<p class="dharani">「嚩日囉<span class='note-inline'>(二合)</span>羯哩摩<span class='note-inline'>(二合)</span>羯嚕婆嚩<span class='note-inline'>(一句)</span>」</p>
<p>復說一切金剛部最上祕密入三昧金剛歌曰：</p>
<p class="dharani">「吽<span class='note-inline'>(引)</span>嚩日囉<span class='note-inline'>(二合)</span>哥<span class='note-inline'>(引)</span>哩母<span class='note-inline'>(二合)</span>哥設囉<span class='note-inline'>(引)</span>野那摩<span class='note-inline'>(一句)</span></p>
<p class="dharani">「室哩<span class='note-inline'>(二合、引)</span>嚩日囉<span class='note-inline'>(二合)</span>囉<span class='note-inline'>(引)</span>誐三摩夜野那摩<span class='note-inline'>(一句)</span></p>
<p class="dharani">「朅樁誐<span class='note-inline'>(引)</span>嚩日囉<span class='note-inline'>(二合)</span>補羅夜野那摩<span class='note-inline'>(一句)</span></p>
<p class="dharani">「室哩<span class='note-inline'>(二合、引)</span>嚩日囉<span class='note-inline'>(二合)</span>健吒葛羅婆<span class='note-inline'>(引)</span>野那摩<span class='note-inline'>(一句)</span>」復說一切蓮華部最上祕密入三昧金剛歌曰：</p>
<p class="dharani">「聒唧捺鼻嚕捺囉<span class='note-inline'>(二合)</span>嘮捺囉<span class='note-inline'>(二合)</span>多耨<span class='note-inline'>(一句)</span>　母誐囉<span class='note-inline'>(二合)</span>惹那<span class='note-inline'>(引)</span>穌喝哩<span class='note-inline'>(引)</span><span class='note-inline'>(二)</span>　鉢囉<span class='note-inline'>(二合)</span>鉢[寧*也]西聒唧<span class='corr'>捺</span>鼻帝叉拏<span class='note-inline'>(二合)</span>作訖囉<span class='note-inline'>(二合)</span>達囉母哩底<span class='note-inline'>(二合)</span><span class='note-inline'>(二)</span>　惹誐地儞野散多多<span class='note-inline'>(四)</span>　聒唧捺鼻騷摩也<span class='note-inline'>(二合)</span>扇<span class='note-inline'>(引)</span>多嚩布囉叉囉難<span class='note-inline'>(五)</span>　哥摩攞摩那寫吠<span class='note-inline'>(六)</span>　聒唧捺鼻禰<span class='note-inline'>(引)</span>鉢多<span class='note-inline'>(二合)</span>哥<span class='note-inline'>(引)</span>摩三摩野<span class='note-inline'>(引)</span>鉢囉<span class='note-inline'>(二合)</span>悉[亭*也]<span class='note-inline'>(七)</span>　摩摩鉢捺摩<span class='note-inline'>(二合)</span>囉<span class='note-inline'>(引)</span>惹呬<span class='note-inline'>(八)</span>」</p>
<p>復說一切寶部最上祕密入三昧金剛歌曰：</p>
<p class="dharani">「薩哩嚩<span class='note-inline'>(二合、引)</span>鼻尸哥鉢囉彌說囉多<span class='note-inline'>(一句)</span>僧悉[亭*也]左<span class='note-inline'>(引)</span>叉野儞地<span class='note-inline'>(二)</span>鉢囉摩薩哩嚩<span class='note-inline'>(二合、引)</span>誐囉<span class='note-inline'>(二合)</span>計覩<span class='note-inline'>(三)</span>尾惹踰蹉囉<span class='note-inline'>(二合)</span>野多<span class='note-inline'>(四)</span>室哩<span class='note-inline'>(二合、引)</span>嚩日囉<span class='note-inline'>(二合)</span>囉怛那<span class='note-inline'>(二合)</span>婆嚩彌蘇珂捺<span class='note-inline'>(五)</span>」</p>
<p>復說摩度迦囉三尊歌曰：</p>
<p class="dharani">「普哩普<span class='note-inline'>(二合)</span>嚩莎<span class='note-inline'>(一句)</span>」</p>
<p>復說四賢聖歌曰：</p>
<p class="dharani">「紇哩<span class='note-inline'>(二合)</span>吽室哩<span class='note-inline'>(二合)</span>毘踰<span class='note-inline'>(二合)</span><span class='note-inline'>(一句)</span>」</p>
<p>復說諸龍王歌曰：</p>
<p class="dharani">「普普」</p>
<p>復說金剛手大藥剎主諸閼伽供養金剛歌曰：</p>
<p class="dharani">「薩哩嚩<span class='note-inline'>(二合、引)</span>哩伽<span class='note-inline'>(二合)</span>曼拏羅禰難<span class='note-inline'>(一句)</span>　嚩日囉<span class='note-inline'>(二合)</span>達囉<span class='note-inline'>(引)</span>訖囉<span class='note-inline'>(二合)</span>摩<span class='note-inline'>(二)</span>　尾摩哩捺<span class='note-inline'>(二合)</span>尾吉囉尾吉囉<span class='note-inline'>(三)</span>　伴儒<span class='note-inline'>(仁祚切)</span>蹉<span class='note-inline'>(引)</span>捺野那<span class='note-inline'>(引)</span>設野<span class='note-inline'>(四)</span>　喝那捺喝鉢左<span class='note-inline'>(五)</span>　婆悉彌<span class='note-inline'>(二合、引)</span>俱嚕骨嚕<span class='note-inline'>(二合)</span>馱<span class='note-inline'>(六)</span>　吽哥<span class='note-inline'>(引)</span>囉摩<span class='note-inline'>(引)</span>怛哩<span class='note-inline'>(二合)</span>拏盎<span class='note-inline'>(七)</span>」</p>
<p>復說最上自在大曼拏羅最上祕密入三昧金剛歌曰：</p>
<p class="dharani">「聒唧捺摩朗耨曼拏羅薩喝薩囉<span class='note-inline'>(二合)</span>嚕左<span class='note-inline'>(引)</span>嚩布沙<span class='note-inline'>(引)</span>尾囉<span class='note-inline'>(引)</span>惹西<span class='note-inline'>(引)</span><span class='note-inline'>(一句)</span>　鉢囉<span class='note-inline'>(二合)</span>羅野那羅<span class='note-inline'>(引)</span>哩哥<span class='note-inline'>(二合)</span>酤致哥囉奔惹摩賀婆野禰<span class='note-inline'>(引)</span>必底<span class='note-inline'>(二合)</span>那<span class='note-inline'>(引)</span>聒唧<span class='note-inline'>(二)</span>　聒唧捺尾哥<span class='note-inline'>(引)</span>底禰必底<span class='note-inline'>(二合)</span>穌珂扇<span class='note-inline'>(引)</span>多摩那<span class='note-inline'>(引)</span>禰惹那嚕鉢馱<span class='note-inline'>(引)</span>哩拏<span class='note-inline'>(引)</span><span class='note-inline'>(三)</span>　薩哩嚩<span class='note-inline'>(二合)</span>惹誐蹉摩<span class='note-inline'>(引)</span>哩閉<span class='note-inline'>(二合)</span>多穌嚕鉢勃哩<span class='note-inline'>(二合)</span>多<span class='note-inline'>(引)</span>達囉播<span class='note-inline'>(引)</span>尼那<span class='note-inline'>(引)</span>聒唧<span class='note-inline'>(四)</span>　誐誐那彌嚩薩哩嚩<span class='note-inline'>(二合)</span>僧悉體覩惹誐旦尾那踰[寧*也]覩尾戍達那<span class='note-inline'>(引)</span>野<span class='note-inline'>(五)</span>　怛鑁<span class='note-inline'>(二合)</span>嚩日囉<span class='note-inline'>(二合)</span>薩埵悉[亭*也]摩拽尸沙尾那野尾捺誐馱<span class='note-inline'>(二合)</span>薩穌契毘藥<span class='note-inline'>(二合)</span><span class='note-inline'>(六)</span>」</p>
<p>復說最上祕密儀中最上祕密三種三昧金剛歌曰：</p>
<p class="dharani">「唵<span class='note-inline'>(引)</span>鉢囉<span class='note-inline'>(二合)</span>尾設婆誐鑁<span class='note-inline'>(一句)</span>摩賀<span class='note-inline'>(引)</span>穌珂謨<span class='note-inline'>(引)</span>叉布囕<span class='note-inline'>(二)</span>薩哩嚩<span class='note-inline'>(二合)</span>悉提穌珂波囉摩囕摩煬<span class='note-inline'>(二合)</span><span class='note-inline'>(三)</span>波囉摩穌枯<span class='note-inline'>(引)</span>怛摩悉[亭*夜]<span class='note-inline'>(引)</span><span class='note-inline'>(四)</span>[口*弱]吽<span class='note-inline'>(引)</span>鑁<span class='note-inline'>(引)</span>呼<span class='note-inline'>(引)</span>鉢囉<span class='note-inline'>(二合)</span>悉[亭*也]莎<span class='note-inline'>(五)</span></p>
<p>「以如是等最上甚深祕密三種三昧真實理金剛歌而作供養，所求成就皆得圓滿。此一切如來最上祕密諸儀軌中大毘首三昧供養，以此供養者，金剛薩埵即時降赴，得毘首相應自在成就。」即說頌曰：</p>

<div class="lg regular" style="margin-left:1em;"><div class='lg-row'>「此根本儀軌，　善作諸事業，</div>
<div class='lg-row'>大祕密神通，　能建大法幢，</div>
<div class='lg-row'>得無盡義味，　果決成就事，</div>
<div class='lg-row'>獲具足聖財，　圓滿究竟法。</div>
<div class='lg-row'>毘首大祕密，　難成者能成，</div>
<div class='lg-row'>所有三摩地，　靜住自在樂，</div>
<div class='lg-row'>得心之所欲，　一切無罣礙。</div>
<div class='lg-row'>設或世間人，　不修諸福業，</div>
<div class='lg-row'>無其勝善力，　以罪業障故，</div>
<div class='lg-row'>入此曼拏羅，　求所作成就，</div>
<div class='lg-row'>依根本儀軌，　隨意所願樂，</div>
<div class='lg-row'>皆悉得圓滿。　此法殊勝力，</div>
<div class='lg-row'>諸法無能勝，　設復越三昧，</div>
<div class='lg-row'>及造諸罪業，　或宿曜加臨，</div>
<div class='lg-row'>若諸魔嬈事，　入此曼拏羅，</div>
<div class='lg-row'>所作皆成就，　依法得大利。</div>
<div class='lg-row'>若或未曾入，　成就曼拏羅，</div>
<div class='lg-row'>若作此壇法，　而實勝數倍。」</div>
</div><a id='mulu29' />
<p class='h0'>一切相應儀軌分第二十三</p><p>爾時金剛手菩薩，復說一切如來三種大三昧最上祕密成就法：「三種大三昧者，所謂佛寶、法寶、僧寶，是大妙樂，是大究竟，最上寂靜，平等安住諸法出生。若有行人依法造[巾*((ㄇ@人)/登)]像，內畫三寶，如菩薩相被金剛甲，執金剛器仗持眾妙寶，以此畫像即成最上曼拏羅。然後選擇勝處宮殿精舍，嚴飾其地香花羅列，行人依法而作成就，即得圓滿。」</p>
<p>即說一切如來三種大三昧最上心明曰：</p>
<p class="dharani">「唵<span class='note-inline'>(引)</span>部<span class='note-inline'>(引)</span>亢<span class='note-inline'>(一句)</span>」</p>
<p>說此明已，復說此大明曰：</p>
<p class="dharani">「怛堆那婆誐嚩覩醯<span class='note-inline'>(一句)</span>　冐地薩埵薩怛<span class='note-inline'>(二合)</span>他誐多<span class='note-inline'>(二)</span>　耨捺哩<span class='note-inline'>(二合)</span>瑟致<span class='note-inline'>(二合)</span>難醯多<span class='note-inline'>(引)</span>哩他<span class='note-inline'>(二合、引)</span>野<span class='note-inline'>(三)</span>　儞哩蜜哩<span class='note-inline'>(三合)</span>釘捺哩設<span class='note-inline'>(二合)</span>煬爹彌<span class='note-inline'>(四)</span>　阿尸沙尾那踰女誐<span class='note-inline'>(五)</span>　禰哩<span class='note-inline'>(二合)</span>茶儞室左<span class='note-inline'>(二合)</span>野嚩哩彌<span class='note-inline'>(二合)</span>多<span class='note-inline'>(引)</span><span class='note-inline'>(六)</span>　阿顛多婆嚩嚩<span class='note-inline'>(引)</span>薩<span class='note-inline'>(引)</span>誐囉<span class='note-inline'>(二合)</span><span class='note-inline'>(七)</span>　儞嚩馱哥嚩左<span class='note-inline'>(引)</span>捺野<span class='note-inline'>(八)</span>　怛哩<span class='note-inline'>(二合)</span>囉怛那<span class='note-inline'>(二合)</span>多<span class='note-inline'>(引)</span>目鉢誐多<span class='note-inline'>(引)</span><span class='note-inline'>(九)</span>　沒馱達哩摩<span class='note-inline'>(二合)</span>誐拏<span class='note-inline'>(引)</span>伊底<span class='note-inline'>(十)</span>　阿顛多婆嚩僧悉馱<span class='note-inline'>(十一)</span>　尾戍馱室哩<span class='note-inline'>(二合)</span>哥囉<span class='note-inline'>(引)</span>鉢囉<span class='note-inline'>(引)</span><span class='note-inline'>(十二)</span>　伊底薩哩嚩<span class='note-inline'>(二合)</span>怛他<span class='note-inline'>(引)</span>誐多鉢囉摩虞呬也<span class='note-inline'>(二合)</span>嚩日朗<span class='note-inline'>(二合)</span><span class='note-inline'>(十三)</span>　阿他鉢囉摩虞呬也<span class='note-inline'>(二合)</span>達哩摩<span class='note-inline'>(二合)</span>多<span class='note-inline'>(引)</span><span class='note-inline'>(十四)</span>　健吒<span class='note-inline'>(引)</span>阿<span class='note-inline'>(引)</span>哥<span class='note-inline'>(引)</span>舍洛叉赧<span class='note-inline'>(十五)</span>　薩哩嚩<span class='note-inline'>(二合)</span>摩<span class='note-inline'>(引)</span>哥<span class='note-inline'>(引)</span>商左<span class='note-inline'>(引)</span>必也<span class='note-inline'>(二合)</span>洛叉赧<span class='note-inline'>(十六)</span>　阿<span class='note-inline'>(引)</span>哥<span class='note-inline'>(引)</span>舍三摩多<span class='note-inline'>(引)</span>踰<span class='note-inline'>(引)</span>誐<span class='note-inline'>(引)</span><span class='note-inline'>(十七)</span>　薩哩嚩<span class='note-inline'>(二合、引)</span>誐囉<span class='note-inline'>(二合)</span>三摩多<span class='note-inline'>(引)</span>塞普<span class='note-inline'>(二合)</span>致<span class='note-inline'>(引)</span>底<span class='note-inline'>(十八)</span>　鉢囉<span class='note-inline'>(二合)</span>倪也<span class='note-inline'>(二合)</span>播<span class='note-inline'>(引)</span>囉蜜多<span class='note-inline'>(引)</span><span class='note-inline'>(十九)</span>　阿他摩賀<span class='note-inline'>(引)</span>三摩野嚩囉彌底<span class='note-inline'>(二十)</span>　薩哩嚩<span class='note-inline'>(二合)</span>部<span class='note-inline'>(引)</span>仵<span class='note-inline'>(引)</span>鉢部礙薩覩<span class='note-inline'>(二合)</span>細<span class='note-inline'>(引)</span>咩摩<span class='note-inline'>(引)</span>乃莎摩<span class='note-inline'>(引)</span>咄摩<span class='note-inline'>(二合)</span>那<span class='note-inline'>(二十一)</span>　底哩<span class='note-inline'>(二合)</span>囉怛那<span class='note-inline'>(二合)</span>布<span class='note-inline'>(引)</span>惹<span class='note-inline'>(引)</span>波囕摩<span class='note-inline'>(引)</span>葛嚕彌<span class='note-inline'>(引)</span>底嚩捺<span class='note-inline'>(引)</span>摩賀彌底<span class='note-inline'>(二十二)</span></p>
<p>「如是諸佛心明，能作成就法。以此方便設諸儀軌，依法而作隨意成就。若人設受五欲樂，建此曼拏羅，隨其所願皆得成就。</p>
<p>「又復此諸佛最上祕密三種三昧心明及印相等法，當傳諸弟子，亦令隨意而求成就。若時弟子依此祕密儀，當設種種微妙供養於佛、法、僧及阿闍梨，以殷重心求諸成就。若自作若為他作，皆令得成。」</p>
<p>復說金剛手忿怒明王最上祕密儀：「行人依本法畫忿怒明王，色如金剛火大日輪，坐眾色蓮華，於蓮華上明王左右，畫四親近菩薩：其左一作綠色，第二作金色；其右一作紅白色，第二青白色。復於左右畫四菩薩，各持本幖幟，謂金剛杖、輪、鈴、幡等。各作喜怒相安住本法。」即說彼心明曰：</p>
<p class="dharani">「吽<span class='note-inline'>(引)</span><span class='note-inline'>(一句)</span>烏波紇哩<span class='note-inline'>(二合)</span>捺野呬<span class='note-inline'>(引)</span><span class='note-inline'>(二)</span></p>
<p>「行人當手持金剛鈴杵誦此心明安置賢聖時，即得[巾*((ㄇ@人)/登)]像法圓就。如是安置已，即成最上祕密曼拏羅。然後依儀法當誦三昧明曰：</p>
<p class="dharani">「『[寧*也]爹囉<span class='note-inline'>(引)</span>瞿捺婆<span class='note-inline'>(二合)</span>嚩骨嚕<span class='note-inline'>(二合)</span>馱<span class='note-inline'>(一句)</span>　嚩日囉<span class='note-inline'>(二合、引)</span>儗儞<span class='note-inline'>(二合)</span>塞健<span class='note-inline'>(二合)</span>馱母哩多<span class='note-inline'>(二合)</span>野<span class='note-inline'>(二)</span>　鉢囉<span class='note-inline'>(二合)</span>禰<span class='note-inline'>(引)</span>鉢多<span class='note-inline'>(二合)</span>嚩日囉<span class='note-inline'>(二合)</span>摩賀<span class='note-inline'>(引)</span><span class='corr'>踰</span>誐<span class='note-inline'>(三)</span>　拏<span class='note-inline'>(引)</span>吉儞也<span class='note-inline'>(二合、引)</span>薩哩嚩<span class='note-inline'>(二合)</span>覩入嚩<span class='note-inline'>(二合)</span>攞伊底嚩日朗<span class='note-inline'>(二合)</span><span class='note-inline'>(四)</span>　阿他達哩摩<span class='note-inline'>(二合)</span>阿<span class='note-inline'>(引)</span>哥<span class='note-inline'>(引)</span>舍洛叉赧<span class='note-inline'>(五)</span>　薩哩嚩<span class='note-inline'>(二合)</span>摩<span class='note-inline'>(引)</span>哥<span class='note-inline'>(引)</span>商左<span class='note-inline'>(引)</span>鱉洛叉拏<span class='note-inline'>(六)</span>　摩<span class='note-inline'>(引)</span>哥<span class='note-inline'>(引)</span>舍三滿多踰儗<span class='note-inline'>(七)</span>　薩哩嚩<span class='note-inline'>(二合)</span>彌嚩<span class='note-inline'>(引)</span>怛囉<span class='note-inline'>(二合)</span>娑<span class='note-inline'>(引)</span>達曳<span class='note-inline'>(八)</span>　薩哩嚩<span class='note-inline'>(二合、引)</span>哥<span class='note-inline'>(引)</span>舍<span class='note-inline'>(引)</span>誐囉<span class='note-inline'>(二合)</span>踰儗那<span class='note-inline'>(九)</span>　薩哩嚩<span class='note-inline'>(二合、引)</span>哥<span class='note-inline'>(引)</span>舍彌底沒嚕<span class='note-inline'>(二合)</span>鑁<span class='note-inline'>(十)</span>　母捺哩<span class='note-inline'>(二合)</span>旦嚩日囉<span class='note-inline'>(二合)</span>母捺囉<span class='note-inline'>(二合、引)</span>鼻<span class='note-inline'>(十一)</span>　怛哩<span class='note-inline'>(二合)</span>路哥摩畢婆叉曳禰底<span class='note-inline'>(十二)</span>』</p>
<p>「此金剛賢聖最上祕密三昧明誦已，然後依如來部儀軌而用本印，獻金剛歌舞等供養。行人依法作此成就者，悉得如意。」</p>
<p>復說觀自在菩薩最上祕密調伏儀：「行人當作[巾*((ㄇ@人)/登)]像，內畫觀自在菩薩，如閃電光輪，作金剛舞勢，具足百臂圓如輪相，手持蓮華等諸幖幟。於菩薩周匝畫顰眉等賢聖，皆作忿怒相，亦持蓮華并諸幖幟。如是依法畫已，即成曼拏羅。然後於像前誦此一切法金剛三昧明曰：</p>
<p class="dharani">「『怛堆那婆誐鑁<span class='note-inline'>(引)</span>沒馱<span class='note-inline'>(一句)</span>　阿嚩路吉帝說囉<span class='note-inline'>(二)</span>　哥嚕底尾那踰播<span class='note-inline'>(引)</span>野<span class='note-inline'>(三)</span>　戍地訖哩<span class='note-inline'>(二合)</span>拏<span class='note-inline'>(引)</span>鉢囉<span class='note-inline'>(二合)</span>那哩底<span class='note-inline'>(二合)</span>多<span class='note-inline'>(四)</span>　彌底鉢囉忙嚩日朗<span class='note-inline'>(二合)</span><span class='note-inline'>(五)</span>　拽他<span class='note-inline'>(引)</span>囉葛旦<span class='note-inline'>(二合)</span>醯哥摩朗<span class='note-inline'>(六)</span>　囉<span class='note-inline'>(引)</span>誐奴曬哩那<span class='note-inline'>(二合)</span>隸鱉帝<span class='note-inline'>(七)</span>　哩嚩<span class='note-inline'>(二合、引)</span>薩奴曬哩嚩<span class='note-inline'>(二合)</span>虎尾臺<span class='note-inline'>(八)</span>　薩怛<span class='note-inline'>(二合)</span>他<span class='note-inline'>(引)</span>戍唐怛哩<span class='note-inline'>(二合)</span>馱<span class='note-inline'>(引)</span>覩<span class='note-inline'>(引)</span>哥<span class='note-inline'>(九)</span>　彌底鉢囉摩虞呬也<span class='note-inline'>(二合)</span>達哩摩<span class='note-inline'>(二合)</span>多<span class='note-inline'>(十)</span>　健吒<span class='note-inline'>(引)</span>曳那曳乃嚩尾地那<span class='note-inline'>(十一)</span>　惹誐地那野摩<span class='note-inline'>(引)</span>嚩呬鉢捺摩<span class='note-inline'>(二合)</span>戍[亭*也]誐囉<span class='note-inline'>(二合)</span>踰誐<span class='note-inline'>(引)</span>怛摩<span class='note-inline'>(二合、引)</span><span class='note-inline'>(十二)</span>　帝那帝乃嚩輸達曳禰底<span class='note-inline'>(十三)</span>』</p>
<p>「如是一切法金剛三昧大明誦已，依蓮華部法作種種供養，所作皆成就。」</p>
<p>復說虛空藏菩薩成就一切儀軌[巾*((ㄇ@人)/登)]像法：「當於[巾*((ㄇ@人)/登)]內依法畫大日輪，於輪中畫虛空藏菩薩，身如琉璃色，而坐眾色蓮華。於其華上菩薩左右，畫四親近菩薩，謂：灌頂菩薩、寶藏菩薩、寶幢菩薩、大供養菩薩。如是畫已，即成最上曼拏羅。此微妙金剛大日輪普照如來虛空藏菩薩，善滿一切願，法寶祕密鈴，善施一切欲，所有勝義意願最上成就等，皆由此法，獲諸解脫妙樂遂諸意欲。若自作或為他作，悉皆圓滿此最上三昧，以此法故，速能成就金剛薩埵。此法於諸儀軌中，成就最勝故。」</p>
<p>復說一切成就金剛薩埵最上大印三昧儀軌：「若有下根眾生，造諸罪業，作不饒益行者，見此法已罪業銷滅，得成大菩薩，而能饒益眾生起大方便。如金剛薩埵住堅固真實三業，不越於三昧，安住金剛界，然後當傳大印。受大印已，獲得一切成就。此大印法，至如諸佛亦不敢越於三昧。諸求金剛薩埵乃至求成佛者，縱經俱胝劫而不能得，若以此最上大印力故，速能得成就諸佛菩薩，而能隨其所化眾生所有意願，當為說諸成就法。此大印者是大方便，善能圓滿諸法故。所以者何？結此大印時，諸佛菩薩皆悉雲集，於剎那間施諸所欲。如是施已，復讚歎言：『金剛薩埵是最上善巧微妙甚深，廣大清淨無所有性，無盡無竭最上至極，出生盡虛空界大樂適悅，決定不空盡諸眾生，最勝成就是大自在。以微妙字出生一切義，以金剛覺悟法令諸眾生悟最上大樂，以金剛祕密具令諸眾生安住第一法。』」即說一切如來三昧成就最上祕密儀：「行人常於清旦時，依法結大印持誦心明，即得成就一切印。</p>
<p>「又復最上祕密成就法。行人依法執金剛鈴杵，當誦三種三昧明，所求成就皆得圓滿。</p>
<p>「又復依法執持金剛鈴杵，當結毘首印持誦明者，即得諸印相成就，其身得如金剛薩埵。所有大自在成就法皆悉施之，其諸印相速得圓滿，乃至諸成就法皆亦得成，隨其意願無不成者。」</p>
<p>復說最上祕密一切相應儀軌法門：「所言相應者，謂諸法之用，謂從相應法出生諸界故。云何出生？謂從本尊正念出生故。又復，云何名為相應？謂即語也。語體即聲，聲者即大相應理也。相應理者即是本尊正念，由是相應是即本尊出生。本尊出生故是名相應成就。又此相應者，所謂聚集相應、一切印法相應等。言聚集相應者，謂諸法和合，是名聚集相應。譬如世間多財聚集，諸法和合亦復如是。聚集一切印法三昧等，是名聚集相應。</p>
<p>「又復一切印法相應者，謂十方諸佛如體如相，名一切印法。此用者即最上成就故。謂諸賢聖所有本印，由此本印當各用故，從是出生大相應法最上祕密成就。行人當觀如本尊印法相應，次想己身亦復如是，即得圓證諸佛菩薩位故，諸最上祕密成就儀，是甚深最上成就法，當如本尊相應攝大毘首印。行人當觀己身亦復如是，得成微妙字。此諸法中最勝，是大毘首三昧最上相應，攝諸悅樂法。又此最上祕密成就儀法中最上成就法，當如金剛薩埵根本相應，如體如相。行人當想己身亦如是，得成微妙字義，由是獲諸佛清淨三昧，即成一切相應主，諸成就中最如是相應法，諸有所作無不成者。設受五欲樂，但想如本尊相應，此即一切如來最上祕密無上大乘清淨大三昧，所有諸如來大樂根本相應，即是金剛決定三昧。此相應法是大良藥，有最勝功能故，是成就中一切得自在。行人當知，若修此相應者，即得如金剛薩埵精進悅樂，而能增長色力壽命，所有一切成就儀法，於剎那間皆悉圓滿。何以故？修如是相應大印，住如是相應，即依本尊相應成就儀而作相應三昧成就事故。又復，行人當知，心如幻化而無定止，身如器具造作所成，身非覺知，與心相離故亦非相離故。此印法相應亦復如是。譬如色心之法本非一故，身心合和作諸事業。印法相應和合亦爾。如是三昧及此相應，互作成就。若諸行人以無我法，修諸相應成就事者，此諸行人即是如來。</p>
<p>「又復，一切印相應者，謂印體具大樂堅固，由是大樂堅固，成就諸樂相應事。若諸行人勤求此最上祕密成就法者，但當精進發菩提心至意專勤，勿以苦節加行而令疲極則生退轉，但以悅樂心與大樂相應當作成就，是名一切印相應法。</p>
<p>「又復，樂相應者，能作成就事。謂諸樂法隨宜而受，如本尊相應大樂法故。一切如來最上祕密無上大乘大教王，是金剛薩埵最上大樂相應法故。</p>
<p>「又復，一切適悅相應者，謂一切三昧相應成就故。行人修此法者，當與適悅心相應。何以故？若勤苦加行，即於自體而生困苦，由是於法而生散亂，不能專注作諸成就。是故修相應行者，隨意隨力而於飲食受用，乃至四威儀中戲笑語言，於一切處無復罣礙。設有未入曼拏羅及有諸障惱，但當依本尊相應行修成就法者，於剎那間，皆悉圓滿此大欲樂三昧自在主諸金剛部王。若求證諸佛及諸大菩薩，由此相應法尚得成就，何況求諸成就事。此決定成就法，一切皆得成，能成諸密印能盡苦邊際，以此相應微妙，是名金剛薩埵最上適悅法。</p>
<p>「又復，一切堅固相應者，謂一切法自性堅固，原始至終唯一真智，自性堅固自體無別故。</p>
<p>「又復，一切堅固授記相應者，謂依本尊相應大智方便，當作一切法求諸成就事決定圓滿，是為堅固授記相應。又最上祕密堅固授記相應者，即金剛薩埵大相應法，作諸供養求種種事皆得圓滿，是名授記相應。」即說頌曰：</p>

<div class="lg regular" style="margin-left:1em;"><div class='lg-row'>「此真理最上，　微妙相應法，</div>
<div class='lg-row'>甚深祕密中，　最尊勝無比。</div>
<div class='lg-row'>若大阿闍梨，　及上智弟子，</div>
<div class='lg-row'>有大菩提心，　授此相應法。</div>
<div class='lg-row'>若遇無智人，　雖愛樂成就，</div>
<div class='lg-row'>於法無信解，　勿得傳授之。</div>
<div class='lg-row'>此法非難成，　非勤苦加行，</div>
<div class='lg-row'>但依法軌儀，　而善作成就。</div>
<div class='lg-row'>起精進所修，　是人獲大利，</div>
<div class='lg-row'>解脫諸魔事，　諸天不能見，</div>
<div class='lg-row'>是金剛薩埵，　成佛菩薩道，</div>
<div class='lg-row'>此最上相應，　皆悉得圓滿。」</div>
</div>
<p class='juan'>佛說最上根本大樂金剛不空三昧大教王經卷第六</p>
</div><!-- end of div[@id='body'] -->
</body></html>