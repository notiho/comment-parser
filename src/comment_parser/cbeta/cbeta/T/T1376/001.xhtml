<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說聖莊嚴陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1376
<div class='div-jing'>
<p class='juan'><a id='mulu1' />佛說聖莊嚴陀羅尼經卷上</p><p class="byline">西天譯經三藏朝散大夫試鴻臚少卿傳法大師臣施護奉　詔譯</p><p>如是我聞。一時世尊。在迦毘羅城無憂樹園。與阿難陀等大比丘眾。及慈氏菩薩摩訶薩俱會一處。是時復有天眾龍眾夜叉眾。羅剎眾阿修羅眾。迦樓羅眾乾闥婆眾。緊曩羅眾毘舍遮眾。畢哩多眾鳩槃茶眾。布單曩眾執魅眾。二十八大藥叉軍主眾。四大藥叉軍主眾。一切星曜眾。乃至雪山苦行諸仙眾。如是等眾皆來集會。</p>
<p>復有他方一切羅剎等眾。所謂護迦儞隷布寫那哩枳吒迦囉拏穌摩娜摩賀賀哩摩怛哩眾。如是等眾亦來集會。</p>
<p>復有四方四大羅剎。所謂東方賀哩羅剎。南方虞拏羅剎。西方枳設哩羅剎。北方摩尼袒哆羅剎。此四羅剎性極暴惡。各有六十眷屬。是等羅剎亦來在會。</p>
<p>爾時淨飯王宮羅睺羅童子。於夜臥時為惡羅剎而來嬈亂。數數驚怖不得安隱。時羅睺羅母耶輸陀羅及諸眷屬。悉知世尊與諸聖眾。在無憂樹園去宮城不遠。於夜後分令羅睺羅。與眾童子及諸侍人。前後導從往詣佛所。時羅睺羅童子至佛會已頂禮佛足。獨於佛前涕泣而住。</p>
<p>爾時世尊告阿難言。阿難汝見羅睺羅童子。來詣我所涕泣已否。阿難言唯然已見。佛言阿難。羅睺羅童子於夜臥時。為惡羅剎及種種鬼神。而來嬈亂不得安隱。故來我所而求擁護。阿難非獨今日羅睺羅童子。彼此嬈亂不得安隱。我滅度後末世之時。一切眾生福力微劣。於不善業增益熾盛。由是諸惡羅剎。及鬼神等遊行世間。恒與眾生作不饒益。種種嬈亂使無安隱。我觀是事深可憐愍。阿難我今為擁護羅睺羅童子。及愍念未來眾生。說大莊嚴陀羅尼。汝當諦聽。是時阿難及會大眾。咸各默然願佛宣說。</p>
<p>爾時世尊即說大莊嚴陀羅尼曰。</p>
<p class="dharani"><span class='corr'>怛</span>儞也<span class='note-inline'>(二合引)</span>他<span class='note-inline'>(引)</span>伽儞<span class='note-inline'>(引)</span>誐囉<span class='note-inline'>(二合引)</span>伽曩鉢底具彌<span class='note-inline'>(引)</span>誐囉<span class='note-inline'>(二合引)</span>具摩鉢底瑟波<span class='note-inline'>(二合)</span>哩<span class='note-inline'>(引)</span>迦伽哩尼伽囉鉢底娑<span class='note-inline'>(引)</span>囉鉢底馱曩鉢底酥囉鉢底阿隷半阿隷半鉢底摩鉢底阿鉢底嚩　護鉢底護羅賀囉<span class='note-inline'>(二合引)</span>呬隷誐囉<span class='note-inline'>(二合)</span>護嚕烏底隷普呬隷唵<span class='note-inline'>(引)</span>唧致隷鉢哆<span class='note-inline'>(二合)</span>鉢致<span class='note-inline'>(引)</span>吒吒吠<span class='note-inline'>(引)</span>賀囉<span class='note-inline'>(二合引)</span>唵<span class='note-inline'>(引)</span>羅吠<span class='note-inline'>(引)</span>摩尼娑哩<span class='note-inline'>(引)</span>護摩賀<span class='note-inline'>(引)</span>呬隷護護三滿多娑娑哩阿三滿多娑哩波隷佉娑哩<span class='note-inline'>(引)</span>阿<span class='note-inline'>(引)</span>挽哩哆<span class='note-inline'>(二合)</span>摩賀<span class='note-inline'>(引)</span>挽哩帝<span class='note-inline'>(二合引)</span>伽儞<span class='note-inline'>(引)</span>彌佉隷<span class='note-inline'>(引)</span>賀囉<span class='note-inline'>(二合引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>阿難此大莊嚴陀羅尼。乃是過去諸佛之所宣說。我今為擁護羅睺羅童子。亦復利益末世眾生。今復宣說。阿難若有眾生。被諸羅剎及惡鬼神種種嬈亂者。當以此莊嚴陀羅尼書於紙素。作彼隨求戴於身臂。當令諸惡羅剎。乃至世間一切食膏血者。惡鬼神類不敢侵近悉皆奔走。四方四維十由旬外遠避而去。當令眾生得安隱樂。</p>
<p>阿難若有眾生。恒常讀誦此大莊嚴陀羅尼者。所有一切刀杖毒藥不能為害。乃至邪明呪術羂索繫縛。人及非人一切惡事悉皆解脫。乃至十由旬內。一切眾生皆蒙擁護。一切災沴咸皆殄滅。</p>
<p>阿難若有眾生。欲持念此大莊嚴陀羅尼擁護自身。及為饒益一切眾生者。先當擇取清淨勝地。預立幖幟。然自齋戒香水澡浴。當令身心內外清淨。以線結界香泥塗地作曼拏羅。於曼拏羅中備諸名花。塗香燒香然燈種種供養。面北端坐正念想佛世尊。來降曼拏羅已。然後奉獻種種供養。歸命讚歎。發堅固心勇猛不退。為欲饒益擁護諸眾生故。及求現前所作成就故。先當持誦結界莊嚴陀羅尼。警覺召請梵王帝釋及一切天龍夜叉羅剎諸鬼神等皆來集會。當令世間一切惱害眾生。諸惡夜叉羅剎部多等。聞此陀羅尼已。驚怖退散無諸障難得願圓滿。即說結界陀羅尼曰。</p>
<p class="dharani">怛儞也<span class='note-inline'>(二合引)</span>他儞隷儞隷尾摩隷<span class='note-inline'>(引)</span>怛摩隷<span class='note-inline'>(引)</span>護唧護唧悉哩底哩怛哩<span class='note-inline'>(二合)</span>娑儞<span class='note-inline'>(引)</span>囉普莎賀<span class='note-inline'>(引)</span></p>
<p>阿難若誦此結界莊嚴陀羅尼已。然後誦彼聖大莊嚴陀羅尼。一切所作無不成就。</p>
<p>爾時慈氏菩薩摩訶薩從座而起。住立佛前白言世尊。我亦為欲擁護羅睺羅童子令得安隱。亦復為欲利益未來一切眾生。所有被諸嬈惱。及一切惡人刀杖毒藥。諸惡禁呪羂索繫縛。如是等事悉令解脫。於晝夜中安隱快樂。亦說莊嚴陀羅尼。惟願世尊。許我宣說。佛言當隨汝意。爾時慈氏菩薩即說莊嚴陀羅尼曰。</p>
<p class="dharani">怛儞也<span class='note-inline'>(二合引)</span>他<span class='note-inline'>(引)</span>阿嚩那<span class='note-inline'>(引)</span>底播那<span class='note-inline'>(引)</span>儞阿尾那<span class='note-inline'>(引)</span>努祖嚕祖嚕惹哩馱<span class='note-inline'>(二合)</span>難尼<span class='note-inline'>(引)</span>難尼<span class='note-inline'>(引)</span>阿馱難尼<span class='note-inline'>(引)</span>三滿哆難尼<span class='note-inline'>(引)</span>儞哩瞢<span class='note-inline'>(二合)</span>尼<span class='note-inline'>(引)</span>儞哩弭<span class='note-inline'>(二合引)</span>目儞<span class='note-inline'>(引)</span>扇<span class='note-inline'>(引)</span>底娑嚩<span class='note-inline'>(二合)</span>悉怛也<span class='note-inline'>(三合引)</span>野喃摩摩薩哩嚩<span class='note-inline'>(二合)</span>薩怛嚩<span class='note-inline'>(二合引)</span>喃<span class='note-inline'>(引)</span>左洛乞叉<span class='note-inline'>(二合引)</span>俱嚕娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時娑婆世界主大梵天王。前白佛言。我亦為欲擁護羅睺羅童子。及擁護未來一切眾生。說自莊嚴明。惟願如來許我宣說。佛言善哉善哉當隨汝意。時大梵天王即說莊嚴明曰。</p>
<p class="dharani">三野體難盎虞哩<span class='note-inline'>(引)</span>半虞哩<span class='note-inline'>(引)</span>阿努哩<span class='note-inline'>(引)</span>嫩努哩<span class='note-inline'>(引)</span>尸契孕<span class='note-inline'>(二合)</span>迦尸佉哩<span class='note-inline'>(引)</span>嫩度哩<span class='note-inline'>(引)</span>努哩努<span class='note-inline'>(二合)</span>囉野底阿左阿左尾目左扇<span class='note-inline'>(引)</span>底孕<span class='note-inline'>(二合)</span>娑嚩<span class='note-inline'>(二合)</span>悉怛野<span class='note-inline'>(三合)</span>野喃俱嚕摩摩薩哩嚩<span class='note-inline'>(二合)</span>薩怛嚩<span class='note-inline'>(二合引)</span>喃<span class='note-inline'>(引)</span>左娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時世尊。知彼天眾龍眾夜叉等眾及諸鬼神。各各為欲擁護羅睺羅童子及未來眾生。皆悉欲說自明。佛言汝等天眾龍眾及諸鬼神等。欲說自明為擁護諸眾生者。隨汝等意各各說之。爾時善時分天。即於佛前說自明曰。</p>
<p class="dharani">三野體難囉瑟致哩<span class='note-inline'>(三合引)</span>波那<span class='note-inline'>(引)</span>瑟致哩<span class='note-inline'>(三合引)</span>嚕地囉迦囉尼<span class='note-inline'>(二合引)</span>儼鼻哩<span class='note-inline'>(引)</span>努哩努<span class='note-inline'>(二合)</span>哩母唧<span class='note-inline'>(引)</span>設<span class='note-inline'>(引)</span>訖哩<span class='note-inline'>(二合)</span>囉<span class='note-inline'>(引)</span>濟曳<span class='note-inline'>(二合引)</span>扇<span class='note-inline'>(引)</span>底孕<span class='note-inline'>(二合)</span>娑嚩<span class='note-inline'>(二合)</span>悉怛也<span class='note-inline'>(三合)</span>野喃迦嚕弭摩摩洛乞叉<span class='note-inline'>(二合引)</span>俱嚕娑嚩<span class='note-inline'>(二合引)</span>賀<span class='note-inline'>(引)</span></p>

<p class='juan'>佛說聖莊嚴陀羅尼經卷上</p></div>
</div><!-- end of div[@id='body'] -->
</body></html>