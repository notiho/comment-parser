<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大乘觀想曼拏羅淨諸惡趣經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu2' />佛說大乘觀想曼拏羅淨諸惡趣經卷下</p><p class="byline">西天譯經三藏朝散大夫試光祿卿明教大師臣法賢奉　詔譯</p><p>釋迦佛真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合引)</span>嚩囉拏尾輸馱儞<span class='note-inline'>(引)</span>母吽<span class='note-inline'>(引)</span>發吒<span class='note-inline'>(半音二)</span></p>
<p>金剛大佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>吽<span class='note-inline'>(引)</span>吽<span class='note-inline'>(引二)</span></p>
<p>寶生佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>怛囕<span class='note-inline'>(二合)</span>怛囉<span class='note-inline'>(二合)</span>吒<span class='note-inline'>(半音二)</span></p>
<p>蓮花佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>紇陵<span class='note-inline'>(二合引二)</span></p>
<p>羯磨佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>惡惡<span class='note-inline'>(二)</span></p>
<p>光明佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>唵<span class='note-inline'>(引)</span>唵<span class='note-inline'>(引二)</span></p>
<p>寶幢佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>吽<span class='note-inline'>(引)</span>吽<span class='note-inline'>(引二)</span></p>
<p>金剛利佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>提發吒<span class='note-inline'>(半音二)</span></p>
<p>白繖蓋佛頂真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>訖梨<span class='note-inline'>(二合)</span>發吒<span class='note-inline'>(半音二)</span></p>
<p>戲菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>摩賀<span class='note-inline'>(引)</span>嚩日嚕<span class='note-inline'>(二合引)</span>訥婆<span class='note-inline'>(二合)</span>嚩<span class='note-inline'>(二)</span>儺那波<span class='note-inline'>(引)</span>囉弭多<span class='note-inline'>(引)</span>布[口*爾]吽<span class='note-inline'>(引三)</span></p>
<p>鬘菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>摩賀<span class='note-inline'>(引)</span>嚩日嚕<span class='note-inline'>(二合引)</span>訥婆<span class='note-inline'>(二合)</span>嚩<span class='note-inline'>(二)</span>尸羅波<span class='note-inline'>(引)</span>囉弭多<span class='note-inline'>(引)</span>布[口*爾]曳<span class='note-inline'>(二合引)</span>怛囕<span class='note-inline'>(二合引三)</span></p>
<p>歌菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>摩賀<span class='note-inline'>(引)</span>嚩日嚕<span class='note-inline'>(二合引)</span>訥婆<span class='note-inline'>(二合)</span>嚩<span class='note-inline'>(二)</span>羼底波<span class='note-inline'>(引)</span>囉弭多<span class='note-inline'>(引)</span>布[口*爾]也<span class='note-inline'>(二合引)</span>紇陵<span class='note-inline'>(二合引三)</span></p>
<p>舞菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>摩賀<span class='note-inline'>(引)</span>嚩日嚕<span class='note-inline'>(二合)</span>訥婆<span class='note-inline'>(二合)</span>嚩<span class='note-inline'>(二)</span>微<span class='note-inline'>(引)</span>哩遮<span class='note-inline'>(二合)</span>波囉弭多<span class='note-inline'>(引)</span>布[口*爾]也<span class='note-inline'>(二合引)</span>惡<span class='note-inline'>(三)</span></p>
<p>香菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合引)</span>播<span class='note-inline'>(引)</span>野尾輸<span class='note-inline'>(引)</span>馱儞<span class='note-inline'>(引二)</span>達摩達摩<span class='note-inline'>(三)</span>度波野[亭*夜]<span class='note-inline'>(切身)</span>那波<span class='note-inline'>(引)</span>囉弭多布[口*爾]也<span class='note-inline'>(二合引)</span>吽<span class='note-inline'>(引)</span>發吒<span class='note-inline'>(半音四)</span></p>
<p>花菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合)</span>訥哩誐<span class='note-inline'>(二合)</span>底輸馱儞<span class='note-inline'>(二)</span>訖里<span class='note-inline'>(二合引)</span>輸鉢訖里<span class='note-inline'>(二合引)</span>設砌<span class='note-inline'>(引)</span>那儞<span class='note-inline'>(三)</span>布瑟波<span class='note-inline'>(二合)</span>尾魯吉儞<span class='note-inline'>(引四)</span>鉢囉<span class='note-inline'>(二合)</span>倪也<span class='note-inline'>(二合引)</span>波<span class='note-inline'>(引)</span>囉弭多<span class='note-inline'>(引)</span>布[口*爾]也<span class='note-inline'>(二合引五)</span>怛囕<span class='note-inline'>(二合)</span>吽<span class='note-inline'>(引)</span>發吒<span class='note-inline'>(半音六)</span></p>
<p>燈菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合引)</span>播<span class='note-inline'>(引)</span>野尾輸馱儞<span class='note-inline'>(二)</span>倪也<span class='note-inline'>(二合引)</span>那魯哥哥哩<span class='note-inline'>(三)</span>鉢囉<span class='note-inline'>(二合)</span>尼地波<span class='note-inline'>(引)</span>囉弭多<span class='note-inline'>(引)</span>布[口*爾]也<span class='note-inline'>(二合引四)</span>紇陵<span class='note-inline'>(二合引)</span>吽<span class='note-inline'>(引)</span>發吒<span class='note-inline'>(半音五)</span></p>
<p>塗香菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合引)</span>播<span class='note-inline'>(引)</span>野巘馱那<span class='note-inline'>(引)</span>設儞<span class='note-inline'>(二)</span>嚩日囉<span class='note-inline'>(二合)</span>巘度播<span class='note-inline'>(引)</span>野波<span class='note-inline'>(引)</span>囉弭多<span class='note-inline'>(引)</span>布[口*爾]曳<span class='note-inline'>(二合引三)</span>惡吽<span class='note-inline'>(引)</span>發吒<span class='note-inline'>(半音四)</span></p>
<p>金剛鉤菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>那囉哥誐爹<span class='note-inline'>(引)</span>野<span class='note-inline'>(二)</span>阿<span class='note-inline'>(引)</span>哥哩沙<span class='note-inline'>(二合)</span>尼<span class='note-inline'>(引)</span>吽[口*弱]<span class='note-inline'>(仁作切)</span>發吒<span class='note-inline'>(半音三)</span></p>
<p>金剛索菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合)</span>那囉哥<span class='note-inline'>(二)</span>嗢馱囉尼<span class='note-inline'>(三)</span>吽<span class='note-inline'>(引)</span>吽<span class='note-inline'>(引)</span>發吒<span class='note-inline'>(半音四)</span></p>
<p>金剛鎖菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合引)</span>播<span class='note-inline'>(引)</span>野滿馱那謨左儞吽<span class='note-inline'>(引)</span>鑁發吒<span class='note-inline'>(半音)</span></p>
<p>金剛鈴菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合引)</span>播<span class='note-inline'>(引)</span>野誐底<span class='note-inline'>(二)</span>誐賀那尾輸達儞吽<span class='note-inline'>(引)</span>呼<span class='note-inline'>(引)</span>發吒<span class='note-inline'>(半音三)</span></p>
<p>十六大菩薩真言</p>
<p>慈氏菩薩真言曰。</p>
<p class="dharani">唵<span class='note-inline'>(引)</span>昧賀囉拏野娑嚩<span class='note-inline'>(二合引)</span>賀<span class='note-inline'>(引一)</span></p>
<p>不空見菩薩真言曰。</p>
<p class="dharani">唵<span class='note-inline'>(引)</span>阿謨<span class='note-inline'>(引)</span>祇<span class='note-inline'>(引一)</span>阿謨<span class='note-inline'>(引)</span>伽那哩世<span class='note-inline'>(二合引)</span>吽<span class='note-inline'>(引二)</span></p>
<p>除一切罪障菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合引)</span>播<span class='note-inline'>(引)</span>野惹賀<span class='note-inline'>(一)</span>薩哩嚩<span class='note-inline'>(二合引)</span>播<span class='note-inline'>(引)</span>野輸<span class='note-inline'>(引)</span>達儞<span class='note-inline'>(引)</span>吽<span class='note-inline'>(引二)</span></p>
<p>破一切憂闇菩薩真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>輸哥怛謨<span class='note-inline'>(引)</span>儞哩伽<span class='note-inline'>(二合)</span>多那摩底吽<span class='note-inline'>(引一)</span></p>
<p>香象菩薩真言曰。</p>
<p class="dharani">唵<span class='note-inline'>(引)</span>巘馱賀悉底<span class='note-inline'>(二合)</span>儞吽<span class='note-inline'>(引一)</span></p>
<p>勇猛菩薩真言曰。</p>
<p class="dharani">唵<span class='note-inline'>(引)</span>戍囕誐彌<span class='note-inline'>(引)</span>吽<span class='note-inline'>(引一)</span></p>
<p>虛空藏菩薩真言曰。</p>
<p class="dharani">唵<span class='note-inline'>(引)</span>誐誐儞<span class='note-inline'>(引一)</span>誐誐那路左儞<span class='note-inline'>(引)</span>吽<span class='note-inline'>(引二)</span></p>
<p>智幢菩薩真言曰。</p>
<p class="dharani">唵<span class='note-inline'>(引)</span>倪也<span class='note-inline'>(二合引)</span>那計<span class='note-inline'>(引)</span>覩<span class='note-inline'>(一)</span>倪也<span class='note-inline'>(二合引)</span>那<span class='note-inline'>(引)</span>嚩底吽<span class='note-inline'>(引二)</span></p>
<p>甘露光菩薩真言曰。</p>
<p class="dharani">唵<span class='note-inline'>(引)</span>阿蜜哩<span class='note-inline'>(二合)</span>多鉢囉<span class='note-inline'>(二合)</span>毘<span class='note-inline'>(引一)</span>阿蜜哩<span class='note-inline'>(二合)</span>多嚩底吽<span class='note-inline'>(引二)</span></p>
<p>月光菩薩真言曰。</p>
<p class="dharani">唵<span class='note-inline'>(引)</span>贊捺囉<span class='note-inline'>(二合)</span>悉梯<span class='note-inline'>(二合引一)</span>贊捺囉<span class='note-inline'>(二合)</span>藐嚩路吉帝<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引二)</span></p>
<p>賢護菩薩真言曰。</p>
<p class="dharani">唵<span class='note-inline'>(引)</span>跋捺囉<span class='note-inline'>(二合)</span>嚩底<span class='note-inline'>(一)</span>跋捺囉<span class='note-inline'>(二合)</span>播<span class='note-inline'>(引)</span>里吽<span class='note-inline'>(引二)</span></p>
<p>熾盛光菩薩真言曰。</p>
<p class="dharani">唵<span class='note-inline'>(引)</span>入嚩<span class='note-inline'>(二合引)</span>里儞<span class='note-inline'>(引一)</span>摩賀<span class='note-inline'>(引)</span>入嚩<span class='note-inline'>(二合)</span>里儞<span class='note-inline'>(引)</span>吽<span class='note-inline'>(引二)</span></p>
<p>金剛藏菩薩真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>誐哩毘<span class='note-inline'>(二合引)</span>吽<span class='note-inline'>(引一)</span></p>
<p>無盡意菩薩真言曰。</p>
<p class="dharani">唵<span class='note-inline'>(引)</span>惡叉曳<span class='note-inline'>(引)</span>發吒<span class='note-inline'>(半音一)</span>惡叉野羯哩摩<span class='note-inline'>(二合引)</span>嚩囉拏<span class='note-inline'>(二)</span>尾輸達儞<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引三)</span></p>
<p>辯積菩薩真言曰。</p>
<p class="dharani">唵<span class='note-inline'>(引)</span>鉢囉<span class='note-inline'>(二合)</span>底婆<span class='note-inline'>(引)</span>儞<span class='note-inline'>(引一)</span>摩賀<span class='note-inline'>(引)</span>鉢囉<span class='note-inline'>(二合)</span>底婆<span class='note-inline'>(引)</span>儞<span class='note-inline'>(引二)</span>鉢囉<span class='note-inline'>(二合)</span>底婆<span class='note-inline'>(引)</span>那酤致<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引三)</span></p>
<p>普賢菩薩真言曰。</p>
<p class="dharani">唵<span class='note-inline'>(引)</span>三滿多跋捺哩<span class='note-inline'>(二合引)</span>吽<span class='note-inline'>(引一)</span></p>
<p>阿闍梨每欲持誦如是諸佛及大菩薩微妙真言時。起三種相應三摩地觀想賢聖。得現前已方作開門印。其印以二手作金剛拳。舒二頭指。二小指相鉤如鎖。即誦開門真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>嚩日囉<span class='note-inline'>(二合)</span>訥嚩<span class='note-inline'>(二合引)</span>嚕訥伽<span class='note-inline'>(二合引)</span>吒野吽<span class='note-inline'>(引二)</span></p>
<p>誦此真言已。即掣手如開鎖勢。然後作說法金剛印。以二手作金剛縛。復改左手作彈指。作此印時。心想釋迦佛口誦真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>嚩日囉<span class='note-inline'>(二合)</span>作訖哩<span class='note-inline'>(二合)</span>吽<span class='note-inline'>(引二)</span></p>
<p>如是作已隨意持誦。</p>
<p>復次阿闍梨如前所修。觀想曼拏羅諸佛菩薩。本身相貌真言印契。及變化等種種之法。皆須日別三時作其觀想。得想應已。方可運心作種種法。如此經一月或三月乃至六月。修其先行令得精熟。仍求諸佛賢聖威力加被示現境像。得吉祥已。然後起首擇地作曼拏羅。及粉畫聖賢等。</p>
<p>復次阿闍梨欲建曼拏羅。須擇勝地或寺舍。或聚落園林等處。或得曾結界地不須修持。如非結界地當掘深至頸。或至臍或至膝。阿闍梨正視。若有灰炭糠骨乃至砂石之類。當悉去除。別用香淨好土填滿平正。阿闍梨誦佛眼菩薩金剛夜叉明王及甘露軍茶梨真言。加持水灑淨其地。阿闍梨即於彼處。入金剛發遣諸魔三摩地。又想心中從真言。出生大忿怒明王。二目如日月。手持羯磨杵光焰熾盛。作金剛步左右顧視。於一剎那中能降一切魔。阿闍梨即左手持鈴。右手持金剛杵。作金剛步行曼拏羅地。乃至金剛圍。又復結根本印。誦遣魔真言及稱吽字。如右舞勢及如明王自在相。旋繞彼地。誦真言發遣一切魔。真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>計哩吉哩<span class='note-inline'>(一)</span>薩哩嚩<span class='note-inline'>(二合)</span>尾伽曩<span class='note-inline'>(二合)</span>滿馱吽<span class='note-inline'>(引)</span>發吒<span class='note-inline'>(半音二)</span></p>
<p>次誦金剛橛真言。以橛釘地真言曰。</p>
<p class="dharani">唵<span class='note-inline'>(引)</span>竭竭<span class='note-inline'>(一)</span>伽<span class='note-inline'>(引)</span>怛野伽<span class='note-inline'>(引)</span>怛野<span class='note-inline'>(二)</span>薩哩嚩<span class='note-inline'>(二合)</span>訥瑟鵮<span class='note-inline'>(二合引)</span>發吒<span class='note-inline'>(半音三)</span>計<span class='note-inline'>(引)</span>羅野計<span class='note-inline'>(引)</span>羅野<span class='note-inline'>(四)</span>薩哩嚩<span class='note-inline'>(二合)</span>播<span class='note-inline'>(引)</span>謗發吒<span class='note-inline'>(半音五)</span>嚩日囉<span class='note-inline'>(二合)</span>計<span class='note-inline'>(引)</span>羅<span class='note-inline'>(六)</span>嚩日囉<span class='note-inline'>(二合)</span>達嚕倪也<span class='note-inline'>(二合引)</span>鉢野底娑嚩<span class='note-inline'>(二合引)</span>賀<span class='note-inline'>(引七)</span></p>
<p>阿闍梨作曼拏羅。選得勝地已。即先以所為事量其大小。若為國王當作一百肘或五十肘。若為大臣乃至庶民。可作二十五肘或十二肘。若無力者可作一肘。如是量度已。即用瞿摩夷塗畢。復用加持五淨水灑淨。又用塗香塗飾畢已。然後阿闍梨沐浴潔淨。以香塗身著新鮮衣頂戴寶冠。及以花鬘裝飾嚴潔已。即於曼拏羅地先作護摩。當用濕柴有刺長八指八稜者。復用毒藥芥子血人骨末等。以苦辣油調和。與濕柴同燒作護摩。以右手作彈指誦真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(一)</span>嚩日囉<span class='note-inline'>(二合)</span>三摩<span class='note-inline'>(引)</span>惹[口*弱]<span class='note-inline'>(仁作切)</span>吽<span class='note-inline'>(引)</span>[牟*含]呼<span class='note-inline'>(二)</span></p>
<p>若得已結界地不須填飾。即先於彼地。量度廣闊可一牛皮。用瞿摩夷塗飾。於上依法安五閼。伽瓶作護摩法。當用濕柴及黃松木長十二指。黑油麻大麥小麥粳米飯酥等。先作護摩而告地天言。我今為國王或大臣乃至弟子眷屬等。於此地作曼拏羅。為利益故汝等地天發慈悲心當為於我而作善事。</p>
<p>如是護摩已能成一切事。其阿闍梨然後與其助伴。執線絣量曼拏羅。線用五色。以香水經宿浸漬。然後用金器盛。二手捧持誦五佛頂真言。加持已奉獻五佛。復從五佛却求此線。願佛慈悲共賜與我。即以五色都合為一。誦伽陀曰。</p>

<div class="lg regular"><div class='lg-row'>分別一切法　今正互相攝</div>
<div class='lg-row'>真實理無二　此線亦如是</div>
</div><p>又復此線短長之數隨曼拏羅量都合成已。即誦真言加持真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>素怛囉<span class='note-inline'>(二合)</span>阿<span class='note-inline'>(引)</span>哥哩沙<span class='note-inline'>(二合)</span>野曼拏哩<span class='note-inline'>(引)</span>吽<span class='note-inline'>(引一)</span></p>
<p>阿闍梨如是加持線已。即與助伴立曼拏羅西南隅。誦真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>素怛囉<span class='note-inline'>(二合一)</span>麼哥哩沙<span class='note-inline'>(二合)</span>野末底訖囉<span class='note-inline'>(二合)</span>摩吽<span class='note-inline'>(引二)</span></p>
<p>誦真言已。阿闍梨持線一頭面東行。至東南隅立。助伴持線一頭向北行。至西北隅立。絣已。次阿闍梨向北行至東北隅助伴向南行至西南隅。絣線如是旋繞四方絣線。第二第三重亦同此次第。絣線若依法者名為具足曼拏羅。若不依法。阿闍梨與助伴俱有過失。其曼拏羅四方四門。門各有樓。於門樓上畫日月及寶瓔珞隨意嚴飾。於中心畫八輻輪。輪外畫金剛圍。先於輪心畫釋迦佛。東輻位畫金剛大佛頂如來。南輻位畫寶生佛頂　西輻位畫蓮花佛頂。北輻位畫羯磨佛頂。如是畫四如來已。次從東南隅畫光明佛頂。西南隅畫寶幢佛頂。西北隅畫金剛利佛頂。東北隅畫白繖蓋佛頂。如是於輪八輻。畫八如來已。次於輪四隅畫四親近菩薩。於第二重四隅畫戲鬘歌舞四菩薩。於第三重四隅。畫香花燈塗四菩薩。於四門畫四護門菩薩。次於四方畫十六大菩薩。於四門外各於頰。畫象及師子。於門二邊畫八吉祥。於山圍內畫八護世。東方畫帝釋天。右手持金剛忤左手安腰側。乘六牙白象。兩邊畫天女。一名設尸二名烏哩嚩尸。東南方畫火天。身赤色光明熾盛。右手執軍持左手執寶杖。乘赤色羖羊。南方畫夜摩天。身作綠色。左手作拳安腰側。右手執寶杖。乘於水牛。兩邊畫中天像。西南方畫羅剎主。身赤黑色光如火聚。右手執劍左手安腰側。以鬼為座。西方畫水天。身黃白色頭上現龍頭。右手持羂索左手持妙寶。乘赤色摩竭魚。兩邊畫龍女及眷屬等。西北隅畫風天。身如虛空色。手持幡乘於鹿。北方畫夜叉主。身如金色。右手執寶樹枝左手持寶囊。乘於白馬。兩邊畫夜叉女。東北隅畫部多主。身如灰色。右手持三叉左手持金剛子軍持。乘於黃牛。於曼拏羅前下面。畫地天。身如金色。二手於胸前持甘露瓶。坐蓮花座。於右邊畫阿修羅。身赤黑色被掛甲冑。手執利劍乘酤里哥龍。於左邊畫大龍王。身作白色坐於本座。手持寶器眾寶盈滿。及畫二龍女。身作黃色具端嚴相。手持般若經數珠軍持及施願相。於曼拏羅前上面。左畫日輪右畫圓月。於山圍外東南隅。畫阿鼻等八地獄。西南隅畫餓鬼趣。西北隅畫種種畜趣。東北隅畫人趣。如是畫已。阿闍梨於曼拏羅中。獻恭俱摩香及種種香花飲食等。又用滿閼伽瓶香水。誦金剛夜叉真言加持。及曼拏羅所用種種物。各以本真言加持已。奉獻諸賢聖皆悉令歡喜。復用金剛夜叉真言。加持曼拏羅已。即誦吽字四遍。取出結界金剛橛。即尋以五色粉填滿修令平正。然後阿闍梨從東北隅起首。下五色粉作諸佛賢聖像。當下粉時以白青赤綠為次。中心用黃色為八輻輪。東方純白色。南方大青色。西方赤色。北方綠色。如是粉賢聖像畢。阿闍梨復同前觀想虛空曼拏羅。先以二手金剛指作堅仰相。及想真言起虛空曼拏羅。復同前想合為一成畢竟。曼拏羅已。即復於曼拏羅南門外。別建一小臺。四方廣闊可一肘量。以不墮地瞿摩夷塗之。後用五淨水灑淨。復以白檀香。於臺中心塗曼拏羅。如圓月相。於上獻香花飲食種種供養。乃至出生等。復鋪青吉祥草。上安閼伽瓶瓶內盛五寶五穀五藥。及插種種花果樹枝葉等。於瓶項上繫一青衣。然以本真言加持願以此水作大利益。又誦本真言加持白芥子及白花等。口誦真言。以白芥子及白花。擊人或擊人名及衣等。復以閼伽水灌灑。如是所作息災增益等事皆獲功德無量無邊。乃至擊亡人身骨及名。當使亡人離諸惡趣往生天界真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>播<span class='note-inline'>(引)</span>波捺賀那<span class='note-inline'>(一)</span>嚩日囉<span class='note-inline'>(二合)</span>吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>播<span class='note-inline'>(引)</span>波尾輸達那<span class='note-inline'>(一)</span>嚩日囉<span class='note-inline'>(二合)</span>吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>羯哩摩<span class='note-inline'>(二合引)</span>嚩囉拏<span class='note-inline'>(引)</span>儞<span class='note-inline'>(一)</span>跋濕彌<span class='note-inline'>(二合引)</span>酤嚕吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>㪍龍<span class='note-inline'>(二合引)</span>尾那<span class='note-inline'>(引)</span>舍野<span class='note-inline'>(引)</span>嚩囉拏<span class='note-inline'>(引)</span>儞<span class='note-inline'>(一)</span>吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>突龍<span class='note-inline'>(二合)</span>尾輸達野阿嚩囉拏<span class='note-inline'>(引)</span>儞<span class='note-inline'>(一)</span>吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>入嚩<span class='note-inline'>(二合)</span>羅入嚩<span class='note-inline'>(二合)</span>羅<span class='note-inline'>(一)</span>達哥達哥<span class='note-inline'>(二)</span>賀那賀那<span class='note-inline'>(三)</span>阿<span class='note-inline'>(引)</span>嚩囉拏<span class='note-inline'>(引)</span>儞<span class='note-inline'>(四)</span>吽<span class='note-inline'>(引)</span>發吒<span class='note-inline'>(半音五)</span></p>
<p class="dharani">唵<span class='note-inline'>(引)</span>窣龍<span class='note-inline'>(二合)</span>娑囉娑囉<span class='note-inline'>(一)</span>鉢囉<span class='note-inline'>(二合)</span>娑囉鉢囉<span class='note-inline'>(二合)</span>娑囉<span class='note-inline'>(二)</span>阿<span class='note-inline'>(引)</span>嚩囉拏<span class='note-inline'>(引)</span>儞<span class='note-inline'>(三)</span>吽<span class='note-inline'>(引)</span>發吒<span class='note-inline'>(半音四)</span></p>
<p class="dharani">唵<span class='note-inline'>(引)</span>吽<span class='note-inline'>(引)</span>賀囉賀囉<span class='note-inline'>(一)</span>薩哩嚩<span class='note-inline'>(二合)</span>嚩囉拏<span class='note-inline'>(引)</span>儞<span class='note-inline'>(引二)</span>吽<span class='note-inline'>(引)</span>發吒<span class='note-inline'>(半音三)</span></p>
<p class="dharani">唵<span class='note-inline'>(引)</span>吽<span class='note-inline'>(引)</span>發吒<span class='note-inline'>(半音)</span>薩哩嚩<span class='note-inline'>(二合)</span>阿嚩囉拏<span class='note-inline'>(引)</span>儞<span class='note-inline'>(一)</span>塞怖<span class='note-inline'>(二合引)</span>吒野吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>㪍哩<span class='note-inline'>(二合)</span>多㪍哩<span class='note-inline'>(二合)</span>多<span class='note-inline'>(一)</span>薩哩嚩<span class='note-inline'>(二合)</span>阿嚩囉拏<span class='note-inline'>(引)</span>儞<span class='note-inline'>(二)</span>吽<span class='note-inline'>(引)</span>發吒<span class='note-inline'>(半音三)</span></p>
<p class="dharani">唵<span class='note-inline'>(引)</span>怛囉<span class='note-inline'>(二合)</span>吒<span class='note-inline'>(半音)</span>怛囉<span class='note-inline'>(二合)</span>吒<span class='note-inline'>(半音一)</span></p>
<p class="dharani">薩哩嚩<span class='note-inline'>(二合)</span>阿嚩囉拏<span class='note-inline'>(引)</span>儞<span class='note-inline'>(二)</span>吽<span class='note-inline'>(引)</span>怛囉<span class='note-inline'>(二合)</span>吒<span class='note-inline'>(半音三)</span></p>
<p class="dharani">唵<span class='note-inline'>(引)</span>親那親那<span class='note-inline'>(一)</span>尾捺囉<span class='note-inline'>(二合引)</span>鉢野尾捺囉<span class='note-inline'>(二合引)</span>鉢野<span class='note-inline'>(二)</span>薩哩嚩<span class='note-inline'>(二合)</span>阿嚩囉拏<span class='note-inline'>(引)</span>儞<span class='note-inline'>(三)</span>吽<span class='note-inline'>(引)</span>發吒<span class='note-inline'>(半音四)</span></p>
<p class="dharani">唵<span class='note-inline'>(引)</span>那賀那賀<span class='note-inline'>(一)</span>薩哩嚩<span class='note-inline'>(二合)</span>那囉哥誐底呬<span class='note-inline'>(引)</span>東吽<span class='note-inline'>(引)</span>發吒<span class='note-inline'>(半音二)</span></p>
<p class="dharani">唵<span class='note-inline'>(引)</span>鉢左鉢左<span class='note-inline'>(一)</span>薩哩嚩<span class='note-inline'>(二合)</span>必㘑<span class='note-inline'>(二合引)</span>多誐底<span class='note-inline'>(二)</span>呬<span class='note-inline'>(引)</span>東吽<span class='note-inline'>(引)</span>發吒<span class='note-inline'>(半音三)</span></p>
<p class="dharani">唵<span class='note-inline'>(引)</span>摩他摩他<span class='note-inline'>(一)</span>薩哩嚩<span class='note-inline'>(二合引)</span>帝哩野<span class='note-inline'>(二合)</span>誐底<span class='note-inline'>(二)</span>呬<span class='note-inline'>(引)</span>東吽<span class='note-inline'>(引)</span>發吒<span class='note-inline'>(半音三)</span></p>
<p>復誦洗除罪障真言。誦真言時。以前閼伽瓶水灌灑以成洗除罪障。真言曰。</p>
<p class="dharani">唵<span class='note-inline'>(引)</span>那謨婆誐嚩帝<span class='note-inline'>(引一)</span>薩哩嚩<span class='note-inline'>(二合)</span>訥哩誐<span class='note-inline'>(二合)</span>底<span class='note-inline'>(二)</span>波哩輸達那囉<span class='note-inline'>(引)</span>惹野<span class='note-inline'>(三)</span>怛他<span class='note-inline'>(引)</span>誐多<span class='note-inline'>(引)</span>野<span class='note-inline'>(四)</span>阿囉曷<span class='note-inline'>(二合)</span>帝<span class='note-inline'>(引)</span>三藐訖三<span class='note-inline'>(二合)</span>沒馱<span class='note-inline'>(引)</span>野<span class='note-inline'>(五)</span>怛[寧*也]<span class='note-inline'>(切身)</span>他<span class='note-inline'>(引六)</span>輸達儞<span class='note-inline'>(引)</span>輸達儞<span class='note-inline'>(引七)</span>薩哩嚩<span class='note-inline'>(二合)</span>播<span class='note-inline'>(引)</span>波尾輸達儞<span class='note-inline'>(引八)</span>秫提<span class='note-inline'>(引)</span>尾秫提<span class='note-inline'>(引九)</span>薩哩嚩<span class='note-inline'>(二合)</span>羯哩摩<span class='note-inline'>(二合)</span>阿嚩囉拏<span class='note-inline'>(十)</span>尾秫提<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引十一)</span></p>
<p>誦此真言已。若為亡人者。當復與誦轉生淨土及淨道等真言。若為增益吉祥及灌頂事。即不用之。</p>
<p>轉生淨土真言曰。</p>
<p class="dharani">唵<span class='note-inline'>(引)</span>囉怛儞<span class='note-inline'>(二合)</span>囉怛儞<span class='note-inline'>(二合引一)</span>囉怛那<span class='note-inline'>(二合)</span>三婆微<span class='note-inline'>(引二)</span>囉怛那<span class='note-inline'>(二合)</span>枳囉尼<span class='note-inline'>(引三)</span>囉怛那<span class='note-inline'>(二合)</span>摩<span class='note-inline'>(引)</span>羅尾秫提<span class='note-inline'>(引四)</span>輸達野薩哩嚩<span class='note-inline'>(二合)</span>播<span class='note-inline'>(引)</span>邦<span class='note-inline'>(引五)</span>吽<span class='note-inline'>(引)</span>怛囉<span class='note-inline'>(二合)</span>吒<span class='note-inline'>(半音六)</span></p>
<p>淨道真言曰。</p>
<p class="dharani">唵<span class='note-inline'>(引)</span>鉢訥彌<span class='note-inline'>(二合)</span>鉢訥彌<span class='note-inline'>(二合引一)</span>鉢訥謨<span class='note-inline'>(二合)</span>訥婆<span class='note-inline'>(二合)</span>微<span class='note-inline'>(引二)</span>酥珂<span class='note-inline'>(引)</span>嚩怛羊<span class='note-inline'>(二合引)</span>誐璨覩娑嚩<span class='note-inline'>(二合引)</span>賀<span class='note-inline'>(引三)</span></p>
<p>復次如上建壇持誦。求息災增益吉祥等事。當須一日三時。以香花及種種供具。供養曼拏羅諸佛賢聖。及以吉祥讚歎奉讚諸佛賢聖。專心不懈或三日或五日或八日已。方作護摩求種種願。若為弟子授灌頂者。即當於安閼伽瓶。地畫白蓮花。花中畫八輻輪。於輪中心復安白色閼伽瓶。瓶中盛五寶五藥等種種物作灑淨水。復以本真言加持已。然後依法引弟子入曼拏羅。與授灌頂復施妙法等。乃至依法作相應觀。想輪迴中一切惡趣眾生。悉得沐浴滅盡罪業。成功德身轉生忉利天或兜率天。</p>
<p>復次說閼伽瓶。當用白色覆。唇長項大腹者滿貯香水。插眾花果樹枝。及盛五寶五藥五穀等。鋪青吉祥草安瓶於上。瓶項繫一青衣此為瓶法。若作護摩者。當於曼拏羅東門如是安瓶。及上掛白繖蓋花鬘等。復於四面設五首幡。於前作護摩爐。爐廣闊二肘下至一肘。高低深淺顏色幖幟。悉依根本大教法則。護摩所用必利焬虞香。龍花吉祥果及種種果。黑油麻大麥小麥。粳米飯酥蜜酪具乳濕柴等。如是諸物悉具足已。阿闍梨手執金剛鈴杵按諸物上。各以本真言加持一百八遍。安像慶讚亦同此儀。如是護摩所用諸物。悉安護摩爐右。唯出生鉢安於爐左。阿闍梨依法作三相應觀。然後以淨水灑爐。作灑淨已。即於爐內燃火。得火熾已。又用閼伽水微灑火焰。然後阿闍梨結印誦真言請召火天想。火天現於火內。然以酥蜜酪及獻火天物。三擲火中。誦真言獻於火天。然後結金剛輪印。以二手作金剛拳。復改作金剛縛成印。并誦金剛輪真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>嚩日囉<span class='note-inline'>(二合)</span>作訖梨<span class='note-inline'>(二合引)</span>悉迭底吽<span class='note-inline'>(引二)</span>嚩賒<span class='note-inline'>(引)</span>嚩日囉<span class='note-inline'>(二合)</span>薩摩<span class='note-inline'>(引)</span>[口*爾]<span class='note-inline'>(引)</span>那<span class='note-inline'>(三)</span>嚩日囉<span class='note-inline'>(二合)</span>蹉吒尾謨<span class='note-inline'>(引)</span>叉奈<span class='note-inline'>(引四)</span>[口*弱]<span class='note-inline'>(轉聲呼)</span>吽<span class='note-inline'>(引)</span>鑁呼<span class='note-inline'>(引五)</span></p>
<p>結印誦真言時。心想曼拏羅現於爐中。諸佛菩薩一切賢聖皆悉現前。阿闍梨即虔志。以種種護摩物作一百八窣嚕嚩。若唯用酥只擲七窣嚕嚩。如是供養諸佛賢聖。及作戲鬘歌舞等八供養。乃至作二十五種供養。</p>
<p>阿闍梨如是作觀想曼拏羅及護摩種種之法。或為國王大臣士庶弟子等。當隨所求事利益眾生。乃至隨喜見聞皆獲無量功德。</p>

<p class='juan'>佛說大乘觀想曼拏羅淨諸惡趣經卷下</p></div>
</div><!-- end of div[@id='body'] -->
</body></html>