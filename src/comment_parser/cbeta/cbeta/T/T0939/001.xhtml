<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大乘觀想曼拏羅淨諸惡趣經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 939
<div class='div-jing'>
<p class='juan'><a id='mulu1' />佛說大乘觀想曼拏羅淨諸惡趣經卷上</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class="lg regular"><div class='lg-row'>歸命淨諸惡趣王　如來應供正等覺</div>
<div class='lg-row'>一心敬禮釋師子　說曼拏羅滅惡趣</div>
</div><p>我今為利益諸眾生故。於如來所說根本大教。演說觀想淨諸惡趣大曼拏羅法。阿闍梨欲作法時。先擇靜處安坐澄心。觀法無我得現前已。然後想自頸上出大蓮花。於蓮花上現出a　字。復想阿字變成月輪。又想月輪阿　變成hūṃ　字。吽字變成五股金剛杵。又想此吽　杵移於舌上。方得名為金剛舌。此後方得自在持誦。次於二手中亦想a　字。阿字變成阿　月輪。月輪變成hūṃ　字。吽字變為白色五股吽　金剛杵。如是觀想得現前已。方得名為堅固金剛手。然後得用此手結一切印。用金剛陪囉嚩法而作擁護。用金剛室珂囉等而作金剛界。以金剛圍繞如此結界利益眾生。又觀想虛空亦復作結界。中作曼拏羅。於曼拏羅中有無數佛身。量如芥子相好端嚴一一分明。時阿闍梨即想塗香燒香名花及燈。乃至上妙種種飲食而作供養。又想虛空曼拏羅外。復有天龍夜叉羅剎摩睺羅伽部多必隷多必舍左等。皆來隨喜亦受供養。如是作供養已。將此功德懺悔迴向發願利樂眾生。復以妙言讚於佛德。即說偈曰。</p>

<div class="lg regular"><div class='lg-row'>我佛最上尊　天人之大師</div>
<div class='lg-row'>善哉以法力　能淨諸惡趣</div>
<div class='lg-row'>眾生離惡趣　修行證菩提</div>
<div class='lg-row'>天龍夜叉等　合掌禮於佛</div>
<div class='lg-row'>各各禮佛已　隱身而不現</div>
</div><p>如是觀想一一分明得成就已。次於心中觀想月輪於月輪上想有曼拏羅。得現前已。然後復想空中曼拏羅。亦復分明已。即結金剛鉤印攝入心中。想二曼拏羅相合為一。又結印安住。即成畢竟相應曼拏羅。於此曼拏羅中。觀想本身為釋迦佛。於佛心中復現圓月。而於月中想有本尊微妙真言。名淨諸惡。趣此妙真言纔心念時。於剎那頃放大光明。普照一切眾生之界。下至地獄餓鬼畜生之趣。而彼光明所照眾生。應有罪業以光威力滅盡無餘。又想光明滅惡趣已。召彼眾生來入相應曼拏羅中。時阿闍梨口誦灌頂微妙真言。以法淨水與灌其頂。令諸眾生悉成佛子。又想以上妙供具普供養之時。阿闍梨手持鈴杵。於曼拏羅前而說讚言。</p>

<div class="lg regular"><div class='lg-row'>稽首釋師子　善轉妙法輪</div>
<div class='lg-row'>能滅三界中　一切諸惡趣</div>
<div class='lg-row'>稽首金剛頂　法界真言理</div>
<div class='lg-row'>演出第一義　利益諸眾生</div>
<div class='lg-row'>稽首寶生頂　等觀眾生界</div>
<div class='lg-row'>遍三界有情　悉施與灌頂</div>
<div class='lg-row'>稽首蓮花頂　妙觀察自性</div>
<div class='lg-row'>憐愍諸眾生　降甘露法雨</div>
<div class='lg-row'>稽首羯磨頂　自性所作受</div>
<div class='lg-row'>善作種種業　息眾生苦惱</div>
<div class='lg-row'>稽首光明頂　能普照三界</div>
<div class='lg-row'>惡趣中眾生　善能為救護</div>
<div class='lg-row'>稽首寶幢頂　持如意寶幢</div>
<div class='lg-row'>財施諸眾生　能滿一切願</div>
<div class='lg-row'>稽首利佛頂　能斷諸煩惱</div>
<div class='lg-row'>降伏四魔軍　利生成正覺</div>
<div class='lg-row'>稽首白繖蓋　諸相具足身</div>
<div class='lg-row'>遍周三界中　唯佛一法王</div>
<div class='lg-row'>戲鬘與歌舞　香花及燈塗</div>
<div class='lg-row'>常奉覲如來　今至誠稽首</div>
<div class='lg-row'>護門諸賢聖　鉤索與鎖鈴</div>
<div class='lg-row'>各住本方位　今至誠稽首</div>
<div class='lg-row'>稽首歡喜地　乃至法雲等</div>
<div class='lg-row'>十地大菩薩　今至誠稽首</div>
<div class='lg-row'>梵王與帝釋　摩訶自在天</div>
<div class='lg-row'>日月及火風　羅剎部多等</div>
<div class='lg-row'>悉能護十方　我一心稽首</div>
</div><p>作讚歎已。又復觀想盡三界空。於風與水際中間化成金輪。於金輪上想現saṃ　字。宋字宋　變成妙高山。四寶所成四方廣闊。於彼山上想現bhrūṃ　字。變成大曼拏羅名淨諸惡㪍龍(二合)　趣。其曼拏羅四方四門。門上各有樓閣。以四繩為界。四門四隅有金剛寶種種嚴飾。復有眾寶瓔珞及寶鈴鐸處處懸掛。寶幢幡蓋四邊圍繞。於曼拏羅中想有八輻輪。於輪中心有蓮花花中有師子寶座。座上有月輪。於月輪中有釋迦佛。以大慈悲智慧方便。利益眾生故現出真言相。真言曰。</p>
<p class="dharani">唵<span class='note-inline'>(引)</span>母儞<span class='note-inline'>(引)</span>母儞<span class='note-inline'>(引一)</span>摩賀<span class='note-inline'>(引)</span>母儞<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引二)</span></p>
<p>時阿闍梨即復入三摩地。名除蓋障淨諸惡趣。從三摩地出已。誦前真言王及結法輪印。印以二手作金剛拳。却從檀慧次第而開。當誦真言結印之時。能斷一切眾生輪迴之業又復說偈喻曰。</p>

<div class="lg regular"><div class='lg-row'>譬如眾蜂採蓮花　遇夜花合不能出</div>
<div class='lg-row'>明旦日出其花開　彼採花蜂方得脫</div>
<div class='lg-row'>眾生輪迴亦復然　常受禁縛於三有</div>
<div class='lg-row'>釋迦師子大慈悲　與解禁縛令解脫</div>
</div><p>阿闍梨說此喻已。復想心中月輪現前。即起首持誦從金剛大佛頂。至金剛鉤等真言曰。</p>
<p class="dharani">唵<span class='note-inline'>(引)</span>那莫薩哩嚩<span class='note-inline'>(二合)</span>訥哩誐<span class='note-inline'>(二合)</span>底波哩輸達那囉<span class='note-inline'>(引)</span>惹野<span class='note-inline'>(一)</span>怛他<span class='note-inline'>(引)</span>誐多<span class='note-inline'>(引)</span>野<span class='note-inline'>(二)</span>阿囉賀<span class='note-inline'>(二合)</span>帝<span class='note-inline'>(引)</span>三藐訖三<span class='note-inline'>(二合)</span>沒馱<span class='note-inline'>(引)</span>野<span class='note-inline'>(三)</span>怛[寧*也]<span class='note-inline'>(切身下同)</span>他<span class='note-inline'>(引四)</span>輸達儞<span class='note-inline'>(引五)</span>尾輸達儞<span class='note-inline'>(引)</span>尾輸達儞<span class='note-inline'>(引六)</span>薩哩嚩<span class='note-inline'>(二合引)</span>嚩囉拏尾輸達儞<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引七)</span></p>
<p>誦此真言已。復說真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>吽<span class='note-inline'>(引)</span>發吒<span class='note-inline'>(半音一)</span></p>
<p>誦此真言時。想本心中生五色光。與真言同從口出。普照一切世間。其中眾生所有苦惱悉皆息滅。光與真言合而為一。其光還復入於本心。復從心中出生金剛大佛頂如來。相好具足。其身白色光焰熾盛。手作觸地印。安曼拏羅輪東輻之位。</p>
<p>復誦真言曰。</p>
<p class="dharani">唵<span class='note-inline'>(引)</span>囉怛那<span class='note-inline'>(二合)</span>滿怛囕<span class='note-inline'>(二合引一)</span></p>
<p>誦此真言時。同前口門出光與真言。普照一切世間。息滅眾生苦惱已。還復入於本心。復從心中化出寶生頂如來。身大青色相好具足光明熾盛。手作施願印。能與三界一切眾生授其灌頂。安曼拏羅輪南輻之位。</p>
<p>復誦真言曰。</p>
<p class="dharani">唵<span class='note-inline'>(引)</span>鉢訥謨<span class='note-inline'>(二合引)</span>怛摩紇陵<span class='note-inline'>(二合一)</span></p>
<p>誦此真言時。同前於口門出光與真言。普照三界一切世間。息滅眾生苦惱已。還復入於本心。復化出蓮花頂如來。身赤色相好具足光焰熾盛。手作禪定印。憐愍三界一切眾生。安曼拏羅輪西輻之位。復誦真言曰。</p>
<p class="dharani">唵<span class='note-inline'>(引)</span>尾沙舞<span class='note-inline'>(二合引)</span>怛摩惡<span class='note-inline'>(一)</span></p>
<p>誦此真言時。同前於口門出光與真言。同照三界一切世間。息滅眾生苦惱已。還入本心。化出羯磨頂如來。身綠色相好具足光焰熾盛。手作施無畏印。能成就種種事業。救度眾生解脫輪迴。安於曼拏羅輪北輻之位。</p>
<p>復次從心想出oṃ　字。從唵字出生光明頂唵　如來。身赤白色相好具足。光焰熾盛照於三界。右手持日輪左手安腰側。安曼拏羅輪東南隅輻位。</p>
<p>復次從心想出hūṃ　字。從吽字出生寶幢頂吽　如來。身赤黑色相好具足。光焰熾盛照於三界。手持如意寶幢。能淨眾生貪嫉之垢。安於曼拏羅輪西南隅輻位。</p>
<p>復次從心想出dhī　字。從提字出生利佛頂提　如來。身如虛空色。相好具足光焰熾盛。照於三界利益眾生。右手持劍左手持經。安曼拏羅輪西北隅輻位。</p>
<p>復次從心想出hrī　字。從訖陵字出生訖陵(二合)　白繖蓋頂如來。身純白色相好具足。光焰熾盛照於三界。手持白繖蓋。安曼拏羅輪東北隅輻位。</p>
<p>如是輪輻之位。諸如來皆坐眾寶蓮華座。復次從心想出hūṃ　traṃ　hrīṃ　aḥ　真言。從此真言出生四親近菩薩。其身色吽(引)　怛囕(二合)　紇陵(二合)　惡　儀相及手印相。並依法則。安於輪外四隅之位蓮華月上座。</p>
<p>復次從心想出香花燈塗戲鬘歌舞八菩薩等。於曼拏羅輪外。次第各依本位蓮華座上坐。如是安已次誦真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>僧塞哥<span class='note-inline'>(二合)</span>囉<span class='note-inline'>(一)</span>波哩秫馱達哩摩<span class='note-inline'>(二合)</span>帝<span class='note-inline'>(引二)</span>誐誐那三母訥誐<span class='note-inline'>(二合)</span>帝<span class='note-inline'>(引三)</span>摩賀<span class='note-inline'>(引)</span>那野<span class='note-inline'>(四)</span>波哩嚩哩<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引五)</span></p>
<p>誦此真言時。又復觀想。出生慈氏等十六大菩薩。是菩薩等於曼拏羅四方。各安四位。從初起首於曼拏羅東門。第一先安慈氏菩薩。身作黃色光焰熾盛。右手執龍花樹枝左手執軍持。於蓮華月上跏趺而坐。第二位安不空見菩薩。身黃色。右手執蓮華左手安腰側。於蓮華上跏趺而坐。第三位安除一切罪障菩薩。身白色光焰熾盛。右手執鉤左手執軍持。於蓮華月上跏趺而坐。第四位安破一切憂闇菩薩。身黃白色光焰熾盛。右手持寶杖左手作拳安腰側。於蓮華月上跏趺而坐。</p>
<p>復次於曼拏羅南門安四菩薩。第一位安香象菩薩。身白<span class='corr'>綠</span>色光焰熾盛。右手擎香象左手安腰側。第二位安勇猛菩薩。身白玻琍月色。右手持劍左手作拳安腰側。第三位安虛空藏菩薩。身如虛空色及黃白色。右手持蓮華華上有妙法藏。左手安腰側能持虛空性。第四位安智幢菩薩。身大青色。右手持如意寶幢。左手作拳安腰側。是四菩薩皆於蓮華上跏趺而坐。</p>
<p>復次於曼拏羅西門安四菩薩。第一位安甘露光菩薩。身如月色。右手持甘露瓶。左手作拳安腰側。第二位安月光菩薩。身白色。右手持開敷蓮華。華上有月。左手作拳安腰側。第三位安賢護菩薩。身赤白色。右手持熾盛光明寶。左手作拳安腰側。第四位安熾盛光菩薩。身赤色。二手持金剛半惹囉。是四菩薩皆於蓮華月上跏趺而坐。</p>
<p>復次於曼拏羅北門安四菩薩。第一位安金剛藏菩薩身青白色。右手執優鉢羅花。花上有金剛杵。左手安腰側。第二位安無盡意菩薩。身如軍那花及如月色。二手持知閼伽瓶調伏諸眾生。第三位安辯積菩薩。身淺綠色。右手持蓮華華上有寶積。左手作拳安腰側。第四位安普賢菩薩身黃色。右手執寶樹枝。左手作拳安腰側。是四菩薩皆於蓮華月上跏趺而坐。此十六大菩薩。具大慈悲能利益眾生。</p>
<p>復次觀想四護門菩薩。初想jaḥ　字。出生金[口*弱]　剛鉤菩薩身。如軍那花及如月色。安曼拏羅東門位。次想hūṃ　字。出生金剛索菩薩。身黃吽　色。手持金剛索安曼拏羅南門位。次想vaṃ　網　字。出生金剛鎖菩薩。身赤色。手持金剛鎖。安曼拏羅西門位。次想hā　字。出生金剛鈴菩呼　薩。身如玻瓈色。手持金剛鈴。安曼拏羅北門位。此四菩薩具大慈悲皆於蓮華月上跏趺而坐。</p>
<p>如是觀想法。名為最上曼拏羅王三摩地亦名羯磨王三摩地。釋迦師子現前。安住一切曼拏羅淨諸惡趣為見眾生處於眾苦。以本來法故分別說。</p>
<p>復次演說印相及真言儀軌。欲結印作法事時。先誦此真言曰。</p>
<p class="dharani">唵<span class='note-inline'>(引)</span>那莫薩哩嚩<span class='note-inline'>(二合)</span>訥哩誐<span class='note-inline'>(二合)</span>底<span class='note-inline'>(一)</span>波哩輸馱那囉<span class='note-inline'>(引)</span>惹野<span class='note-inline'>(二)</span>怛他<span class='note-inline'>(引)</span>誐多<span class='note-inline'>(引)</span>野阿囉曷<span class='note-inline'>(二合)</span>帝<span class='note-inline'>(引三)</span>三藐訖三<span class='note-inline'>(二合)</span>沒馱<span class='note-inline'>(引)</span>野<span class='note-inline'>(四)</span>怛[寧*也]<span class='note-inline'>(切身下同)</span>他<span class='note-inline'>(引五)</span>唵<span class='note-inline'>(引)</span>輸達儞<span class='note-inline'>(引)</span>輸達儞<span class='note-inline'>(引六)</span>薩哩嚩<span class='note-inline'>(二合)</span>播<span class='note-inline'>(引)</span>波尾輸達儞<span class='note-inline'>(引七)</span>秫提<span class='note-inline'>(引八)</span>薩哩嚩<span class='note-inline'>(二合)</span>羯哩摩<span class='note-inline'>(二合引)</span>嚩囉拏<span class='note-inline'>(九)</span>尾秫提<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引十)</span></p>
<p>釋迦師子三昧印。以二手作禪定相內心想真實成印。</p>
<p>金剛佛頂印亦名金剛堅牢印。以二手緊作金剛縛。以中指頭相著成印。</p>
<p>金剛光明佛頂印。不改前印以二中指如寶形。又改如蓮華。如前復如金剛形。餘指如熾盛光。又改作合掌成印法。印不改前相。以二無名指與小指立竪。二頭指作蓮華形。竪二中指如金剛半惹囉。金剛杵安心。又觀想於頸上出蓮華月想印在月上成印。</p>
<p>作此法印時誦前真言同用。</p>
<p>轉法輪印是釋迦佛印。觸地印施願印禪定印無畏印。如是四印依法次第用。光明光佛頂印亦名三摩地印。以右手如持杖勢安心。左手如持劍勢。又改以左手頭指竪立。右手頭指展舒。復以二手相合如繖蓋成印。以前真言各各隨印同用。</p>
<p>大菩提印。依金剛觀想法及根本教。香花燈塗戲鬘歌舞等八菩薩。及四護門菩薩。各依法用印。</p>
<p>復次十六大菩薩印。</p>
<p>慈氏菩薩印。以二手作金剛拳相合。改舒二頭指。中指微屈如持花成印。</p>
<p>不空見菩薩印。以左手作拳安腰側。右手頭指中指展舒。如目形成印。</p>
<p>除一切罪障菩薩印。以二手作金剛拳。舒二頭指微屈如鉤成印。</p>
<p>破一切憂闇菩薩印。以左手作拳安腰側。右手如持寶杖勢成印。</p>
<p>香象菩薩印以左手作拳安臍輪。右手如持蓮花勢成印。</p>
<p>勇猛菩薩印。以左手作金剛拳安腰側。右手如持劍勢成印。</p>
<p>虛空藏菩薩印。以左手作金剛拳安心上。右手亦作金剛拳。於虛空右旋成印。</p>
<p>智幢菩薩印。以二手作金剛拳。復改右手如持幢勢成印。</p>
<p>甘露光菩薩印。以二手如持閼伽瓶勢成印。</p>
<p>月光菩薩印。以左手作金剛拳安髀上。右手亦作金剛拳安脇。復改舒右拳。以拇指小指相捻。如月輪成印。</p>
<p>賢護菩薩印。以二手相向於心上。如開敷蓮花相成印。</p>
<p>熾盛光菩薩印。以二手作金剛拳。復改如甲冑安胸前成印。</p>
<p>金剛藏菩薩印。以左手作金剛拳安腰側。右手亦作金剛拳安心上。復舒右手中指竪立成印。</p>
<p>無盡意菩薩印。以左手作金剛拳安心上。右手作施願相成印。辯積菩薩印。以左手作金剛拳安臍輪。右手作彈指相成印。</p>
<p>普賢菩薩印。以左手作金剛拳安腰側。右手作拳如寶形成印。</p>
<p>如是諸印皆與前真言同用。或用幖幟若無幖幟用羯磨印。當如是了知諸大印相。</p>
<p>復次若初入曼拏羅時。當先二手結金剛印并誦真言。淨身中諸罪。真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音呼一句)</span>嚩日囉<span class='note-inline'>(二合)</span>阿提瑟吒<span class='note-inline'>(二合引)</span>那<span class='note-inline'>(二)</span>三摩曳<span class='note-inline'>(引)</span>吽<span class='note-inline'>(引三)</span></p>
<p>誦此真言時。以印印心頸兩目眉間鼻耳腰膝腨二足及隱處。以為擁護。</p>
<p>復誦真言鉤取身中一切罪業。真言曰。</p>
<p class="dharani">唵<span class='note-inline'>(引)</span>輸馱儞<span class='note-inline'>(引一)</span>薩哩嚩<span class='note-inline'>(二合)</span>播<span class='note-inline'>(引)</span>播<span class='note-inline'>(引)</span>那野吽<span class='note-inline'>(引二)</span></p>
<p>復誦淨身中一切罪。真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>薩哩嚩<span class='note-inline'>(二合)</span>播<span class='note-inline'>(引)</span>野尾輸<span class='note-inline'>(引)</span>馱儞吽<span class='note-inline'>(引)</span>發吒<span class='note-inline'>(半音二)</span></p>
<p>復誦淨一切惡趣。真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>尾咄<span class='note-inline'>(半音一)</span>咄嚕<span class='note-inline'>(二合引)</span>吒吽<span class='note-inline'>(引二)</span></p>

<p class='juan'>佛說大乘觀想曼拏羅淨諸惡趣經卷上</p></div>
</div><!-- end of div[@id='body'] -->
</body></html>