<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說內身觀章句經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 610
<p class='juan'><a id='mulu1' />佛說內身觀章句經</p><p class="byline">失譯人名在後漢錄</p>
<div class='div-jing'><p class="lg-abnormal"><div class='lg-row'>一切一其心，　皆聽美言訓，</div>
<div class='lg-row'>佛所從得道，　且聽我彼經。</div>
<div class='lg-row'>彼空亦不斷，　有行皆非常，</div>
<div class='lg-row'>夫行不敗壞，　佛以講授經。</div>
<div class='lg-row'>深微難見事，　非章原之句，</div>
<div class='lg-row'>通彼能敷演，　是以故為師。</div>
<div class='lg-row'>從本以存本，　有造法之積，</div>
<div class='lg-row'>從慧以除棄，　上士所講說。</div>
<div class='lg-row'>所從因緣有，　有行皆無有，</div>
<div class='lg-row'>亦有前世除，　無知彼諸行；</div>
<div class='lg-row'>亦如欲演身，　日親之所講，</div>
<div class='lg-row'>大災患無數，　皆以歸流身。</div>
<div class='lg-row'>刪定如本文，　所演眾要言，</div>
<div class='lg-row'>靡麗五字句，　明誓以勸勉。</div>
<div class='lg-row'>以頌文具足，　偶字音商備，</div>
<div class='lg-row'>若花實雜糅，　皆聽彼我誨。</div>
<div class='lg-row'>身非人非命，　不丈夫非士，</div>
<div class='lg-row'>若體若不艶，　斯事都無彼。</div>
<div class='lg-row'>夫身造而有，　以有即敗亡，</div>
<div class='lg-row'>無強皆歸命，　如沫蹈踐碎；</div>
<div class='lg-row'>無強則無常，　無常即無樂；</div>
<div class='lg-row'>無常亦為苦，　非身身非我；</div>
<div class='lg-row'>身非常亦苦，　非彼應為身。</div>
<div class='lg-row'>若體艶我有，　身都無可有；</div>
<div class='lg-row'>若以都無體，　有存亦有亡。</div>
<div class='lg-row'>慧者以本末，　何彼已有體？</div>
<div class='lg-row'>若以無主者，　不得以自由，</div>
<div class='lg-row'>有校計若此，　何彼體我有？</div>
<div class='lg-row'>斯體身為空，　體我有為虛，</div>
<div class='lg-row'>應因緣為有，　非身逝心造，</div>
<div class='lg-row'>非眾人身造，　亦非自身造，</div>
<div class='lg-row'>都無身有造，　亦身無不造。</div>
<div class='lg-row'>以身無造者，　從彼為得諦。</div>
<div class='lg-row'>亦非都骨節，</div>
<div class='lg-row'>從前世方來，　亦非天造身，</div>
<div class='lg-row'>非神所化城，　非無行無本，</div>
<div class='lg-row'>無因為自有，　是身有所由，</div>
<div class='lg-row'>有事亦有物。　有本有所起，</div>
<div class='lg-row'>稍稍為生有，　本以癡亦愛，</div>
<div class='lg-row'>心與愛有漏，　亦有縛亦結，</div>
<div class='lg-row'>行二品為漏。　斯為本亦餘，</div>
<div class='lg-row'>世與受因緣，　以由彼斯身，</div>
<div class='lg-row'>以漸能致有。　初始有精沫，</div>
<div class='lg-row'>精沫為轉凝，　足為生兩兩，</div>
<div class='lg-row'>以兩為轉厚，　以序有四體，</div>
<div class='lg-row'>為生頭第五，　若干骨積聚，</div>
<div class='lg-row'>從行為用成，　頭九為髑髏，</div>
<div class='lg-row'>頞䪼為二骨，　齒根三十二，</div>
<div class='lg-row'>齒三十二骨，　頸為與耳本，</div>
<div class='lg-row'>鼻為與上腭，　心與頸嚨喉，</div>
<div class='lg-row'>凡為骨八十。　頰車與頸四，</div>
<div class='lg-row'>咽亦為骨四，　左臂與右臂，</div>
<div class='lg-row'>凡有骨五十。　若其斯左脇，</div>
<div class='lg-row'>應有十三肋；　亦斯右脇然，</div>
<div class='lg-row'>應有肋十三，　斯為四十八。</div>
<div class='lg-row'>三三三相連，　二為二相連，</div>
<div class='lg-row'>其餘不相連，　身者以為彊。</div>
<div class='lg-row'>如束葦無彊，　脊膂三十二，</div>
<div class='lg-row'>尻與腰為三，　若其斯左<span class='corr'>髀</span>，</div>
<div class='lg-row'>骨為二十五；　右髀為亦然，</div>
<div class='lg-row'>為骨二十五；　肩髀有骨四，</div>
<div class='lg-row'>凡三百二十。　敷演名之諦，</div>
<div class='lg-row'>佛以日斷嗣，　彼叚悉以聚，</div>
<div class='lg-row'>諸根為以縫，　非瘡而裹之，</div>
<div class='lg-row'>肉血以塗[打-丁+荼]，　如木機關縷，</div>
<div class='lg-row'>為如幻師幻。　骨機關亦然，</div>
<div class='lg-row'>以筋纏縛成，　合聚骨若此，</div>
<div class='lg-row'>以為是形體。　愚者莫不著，</div>
<div class='lg-row'>智者而不著。　生革以隱蔽，</div>
<div class='lg-row'>九孔為大瘡，　周匝為滲漏，</div>
<div class='lg-row'>不淨腐臭處，　口<span class='corr'>喙</span>如為孔，</div>
<div class='lg-row'>滿之以諸穀，　是身為若此。</div>
<div class='lg-row'>以進若干腑，　毛髮與爪齒，</div>
<div class='lg-row'>塵埃亦皮革，　骨節亦骨髓，</div>
<div class='lg-row'>為凡筋與脈，　胃與心亦脾，</div>
<div class='lg-row'>大腸亦小腸，　肝與肺亦腎，</div>
<div class='lg-row'>脂[月*費]亦大便，　淚與唾亦汗，</div>
<div class='lg-row'>鼻涕膏亦血，　寒熱肪小便，</div>
<div class='lg-row'>[膍-囟+山]之與[膍-囟+山]膜，　皆以沈沒彼，</div>
<div class='lg-row'>如泥塗老牛，　如其成不知。</div>
<div class='lg-row'>身之內與外，　夫城骨與牆，</div>
<div class='lg-row'>肉血為塗嚴，　為怨所破壞。</div>
<div class='lg-row'>恒為以內外，　彼央若干百，</div>
<div class='lg-row'>以為貪其肉，　其外亦災害，</div>
<div class='lg-row'>皆以多尤彼，　斯身腐敗壞。</div>
<div class='lg-row'>譬如久故城，　晝夜供侍之，</div>
<div class='lg-row'>壞如已復壞，　如坎與空聚；</div>
<div class='lg-row'>恒盜賊俱止，　取之欺殆人，</div>
<div class='lg-row'>身為毒虺穴，　夫毒虺劇毒；</div>
<div class='lg-row'>恒于身居止，　喜怒毒奸弊，</div>
<div class='lg-row'>孚不和大毒。　正使滿百歲，</div>
<div class='lg-row'>恒以和安隱，　忿則無反復，</div>
<div class='lg-row'>須臾復不安。　斯身為災禍，</div>
<div class='lg-row'>嫌而有恐畏，　如虎遊荒澤，</div>
<div class='lg-row'>有畏多恐怖。　諸念為以仰，</div>
<div class='lg-row'>為一切苦器，　亦為諸劇事。</div>
<div class='lg-row'>斯身主為受，　沈於苦之法，</div>
<div class='lg-row'>一切諸病宅，　為老死之法。</div>
<div class='lg-row'>身為增恩愛，　苦以寒與熱，</div>
<div class='lg-row'>或風而不和，　是則病如生。</div>
<div class='lg-row'>為敗壞諸根，　失疾賊害人，</div>
<div class='lg-row'>老死笮厄人，　如雪聚得火，</div>
<div class='lg-row'>疾而為解釋。　斯若此無數，</div>
<div class='lg-row'>身之多災禍，　吾所演一切，</div>
<div class='lg-row'>未能已備具。　要以為諸苦，</div>
<div class='lg-row'>腐身為不實，　多因緣以成，</div>
<div class='lg-row'>大耶以為軀。</div>
</p></div>
<p class='juan'>佛說內身觀章句經</p>
<div class='div-w'>
<p class='h1'>十一因緣章</p><p>佛言：「行者有十一因緣，滅道制令人不墮惡道，當不識者，謂萬物。一為大會，謂人眾；二者多食，謂諸美，亦謂過飽；三者為多行，謂多業；四為多喧，謂多語；五為多睡眠；六為會聚，謂禪中；七為習行，謂多事；八為愛身；九為輕，謂非法語；十為貪，謂多欲；十一為不好善處居，謂惡人中。行道者當斷是十一因緣，得道疾。」</p>
</div>
</div><!-- end of div[@id='body'] -->
</body></html>