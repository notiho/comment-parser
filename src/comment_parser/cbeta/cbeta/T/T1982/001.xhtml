<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>集諸經禮懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1982
<p class='juan'><a id='mulu1' />集諸經禮懺儀卷上</p><p class="byline">大唐西崇福寺沙門智昇撰</p>
<div class='div-other'><p>一切恭敬　敬禮常住三寶。</p>
<p>是諸眾等人各䠒跪。嚴持香花如法供養。願此香花雲。遍滿十方界。供養一切佛。化佛并菩薩。無數聲聞眾。受此香花雲。以為光明臺。廣於無邊界。無邊無量佛土中受用作佛事。供養一切恭敬嚴持香花如法行道一切普誦。</p>

<div class="lg regular"><div class='lg-row'>如來妙色身　世間無與等</div>
<div class='lg-row'>無比不思議　是故今敬禮</div>
<div class='lg-row'>如來色無盡　智慧亦復然</div>
<div class='lg-row'>一切法常住　是故我歸依</div>
</div><p>敬禮常住三寶。</p>
</div>
<div class='div-other'><a id='mulu2' />
<p class='h1'>歎佛呪願</p><p>如來應供正遍知明行足善逝世間解無上士調御丈夫天人師佛世尊。佛有如是無量功德。歎不能盡。以此善根已集當集現集一切善根。以此善根滋益法界眾生。悉得離苦解脫。捨邪歸正。發菩提心。永除三障。常見一切諸佛菩薩及善知識。恒聞正法。福智具足一時作佛。</p>
<p>南無東方須彌燈光明如來十方佛等一切諸佛</p>
<p>南無毘婆尸如來過去七佛等一切諸佛</p>
<p>南無普光如來五十三佛等一切諸佛</p>
<p>南無東方善德如來十方佛等一切諸佛</p>
<p>南無拘那提如來賢劫千佛等一切諸佛</p>
<p>南無釋迦牟尼如來三十五佛等一切諸佛</p>
<p>南無東方阿閦如來十方無量佛等一切諸佛</p>
<p>南無寶集佛　南無寶勝佛　南無成就盧舍那佛</p>
<p>南無盧舍那鏡像佛</p>
<p>南無盧舍那光明佛</p>
<p>南無不動佛　南無大光明佛　南無無量聲如來<span class='note-inline'>(三稱)</span></p>
<p>南無無量聲如來</p>
<p>南無無量聲如來</p>
<p>南無阿彌陀劬沙佛</p>
<p>南無大稱佛　南無寶光明佛　南無得大無畏佛</p>
<p>南無燃燈火佛　南無實聲佛　南無無邊無垢佛</p>
<p>南無月聲佛　南無無邊稱佛　南無日月光明世尊<span class='note-inline'>(三稱)</span></p>
<p>南無日月光明世尊</p>
<p>南無日月光明世尊</p>
<p>南無無垢光明佛</p>
<p>南無清淨光明佛</p>
<p>南無日光明佛　南無無邊寶佛　南無華勝佛　南無妙身佛</p>
<p>南無法光明清淨開敷蓮華佛</p>
<p>南無虛空功德清淨微塵等目端正功德相光明華波頭摩瑠璃光寶體香最上香供養訖種種莊嚴頂髻無量無邊日月光明願力莊嚴變化莊嚴法界出生無障礙王如來</p>
<p>南無毫相日月光明華寶蓮華堅如金剛身毘盧遮那無障礙眼圓滿十方放光照一切佛剎相王如來</p>
<p>普為四恩三有法界眾生。斷除三障歸命懺悔。如是等一切世界。諸佛世尊常住在世。是諸世尊。當慈念我。憶念我。證知我。若我此生。若我前生。從無始生死已來。所作眾罪。若自作。若教他作。見作隨喜。若塔若僧。若取四方僧物。若自取。若教人取。見取隨喜。或作五逆無間重罪。若自作。若教他作。見作隨喜。十不善道。自作教他見作隨喜。所作眾罪或有覆藏或不覆藏。應墮地獄餓鬼畜生諸餘惡趣邊地下賤及彌戾車。於如是等處所作罪障。今皆懺悔。</p>
<p>今諸佛世尊。當證知我當憶念我。我復於諸佛世尊前。作如是言。若我此生。若於餘生。曾行布施。或守淨戒。乃至施與畜生一揣之食。或修淨行所有善根。成就眾生所有善根。修行菩提所有善根。求無上智所有善根。一切合集計校籌量。悉皆迴向阿耨多羅三藐三菩提。如過去未來現在諸佛所作迴向。我亦如是迴向。</p>

<div class="lg regular"><div class='lg-row'>眾罪皆懺悔　諸福盡隨喜</div>
<div class='lg-row'>及請佛功德　願成無上智</div>
<div class='lg-row'>去來現在佛　於眾生最勝</div>
<div class='lg-row'>無量功德海　歸依合掌禮</div>
</div></div>
<div class='div-other'><a id='mulu3' />
<p class='h1'>一切普誦</p><p>南無摩訶般若波羅蜜。是大神呪。是大明呪。是無上呪。是無等等呪。</p>

<div class="lg regular" style="margin-left:0em;"><div class='lg-row'>處世界　如虛空　如蓮華　不著水　心清淨</div>
<div class='lg-row'>超於彼　稽首禮　無上尊</div>
</div>
<div class="lg regular" style="margin-left:0em;"><div class='lg-row'>願以此功德　普及於一切　我等與眾生</div>
<div class='lg-row'>皆共成佛道</div>
</div><p>禮佛已恭敬。</p>
<p style="margin-left:0em;text-indent:0em;" class="lg-abnormal"><div class='lg-row'>自歸依佛　當願眾生　體解大道　發無上意</div>
</p><p style="margin-left:0em;text-indent:0em;" class="lg-abnormal"><div class='lg-row'>自歸依法　當願眾生　深入經藏　智慧如海</div>
</p><p style="margin-left:0em;text-indent:0em;" class="lg-abnormal"><div class='lg-row'>自歸依僧　當願眾生　統理大眾　一切無礙</div>
</p><p>願眾等聽說日暮無常偈</p>

<div class="lg regular" style="margin-left:0em;"><div class='lg-row'>今日已過。　暮夜難保。　但觀此身。　念念衰老。</div>
<div class='lg-row'>百年常期。　如何可保。　是故眾等。　勤心行道。</div>
<div class='lg-row'>諸行無常。　是生滅法。　生滅滅已。　寂滅為樂。</div>
</div>
<div class="lg regular" style="margin-left:0em;"><div class='lg-row'>如來證涅槃。　永斷於生死。</div>
<div class='lg-row'>若能至心聽。　常得無量樂。</div>
</div><p>十方佛名經一卷</p>
<p>一切恭敬　敬禮常住三寶。</p>
</div>
<div class='div-other'><a id='mulu4' />
<p class='h1'>一切普誦</p>
<div class="lg regular"><div class='lg-row'>如來妙色身　世間無與等</div>
<div class='lg-row'>無比不思議　是故今敬禮</div>
<div class='lg-row'>如來色無盡　智慧亦復然</div>
<div class='lg-row'>一切法常住　是故我歸依</div>
</div><p>敬禮常住三寶。</p>
</div>
<div class='div-other'><a id='mulu5' />
<p class='h1'>歎佛呪願</p>
<div class="lg regular"><div class='lg-row'>天上天下無如佛　十方世界亦無比</div>
<div class='lg-row'>世界所有我盡見　一切無有如佛者</div>
</div>
<ul class="">
<li>敬禮釋迦牟尼佛</li>

<li>敬禮當來彌勒尊佛</li>

<li>敬禮東方善德如來一切諸佛</li>

<li>敬禮東南方無優德如來一切諸佛</li>

<li>敬禮南方旃檀功德如來一切諸佛</li>

<li>敬禮西南方寶施如來一切諸佛</li>

<li>敬禮西方無量明如來一切諸佛</li>

<li>敬禮西北方花德如來一切諸佛</li>

<li>敬禮北方相德如來一切諸佛</li>

<li>敬禮東北方三乘行如來一切諸佛</li>

<li>敬禮上方廣眾德如來一切諸佛</li>

<li>敬禮下方明德如來一切諸佛</li>

<li>敬禮賢劫千佛千五百佛</li>

<li>敬禮五百花首百億金剛藏佛</li>

<li>敬禮三十五佛五十三佛</li>

<li>敬禮過現未來三世諸佛</li>

<li>敬禮舍利形像浮圖廟塔</li>

<li>敬禮十二部尊經甚深法藏</li>

<li>敬禮諸大菩薩一切賢聖</li>

<li>為二十八天釋梵王等敬禮。常住三寶</li>

<li>為諸龍神等風雨順時。敬禮常住三寶</li>

<li>為過現諸師恒為導首。敬禮常住三寶</li>

<li>為天皇天后聖化無窮。敬禮常住三寶</li>

<li>為諸王公主文武百官。敬禮常住三寶</li>

<li>為現存父母諸善知識。敬禮常住三寶</li>

<li>為十方施主六度圓滿。敬禮常住三寶</li>

<li>為此國過往諸人神生淨土。敬禮常住三寶</li>

<li>為僧伽藍神并諸眷屬。敬禮常住三寶</li>

<li>為四方寧靜兵甲休息。敬禮常住三寶</li>

<li>為三塗八難受苦眾生。敬禮常住三寶</li>

<li>為法界眾生永除三障歸命懺悔。</li>
</ul></div>
<div class='div-other'><a id='mulu6' />
<p class='h1'>至心懺悔</p>
<div class="lg regular" style="margin-left:0em;"><div class='lg-row'>十方無量佛．　所知無不盡．　我今悉於前．　發露諸黑惡．</div>
<div class='lg-row'>三三合九種．　從三煩惱起．　今身若前身．　有罪盡懺悔．</div>
<div class='lg-row'>於三惡道中．　若應受業報．　願得今身償．　不入惡道受。</div>
</div><p>懺悔已。歸命禮三寶。</p>
</div>
<div class='div-other'><a id='mulu7' />
<p class='h1'>至心勸請</p>
<div class="lg regular" style="margin-left:0em;"><div class='lg-row'>十方一切佛．　現在成道者．　我請轉法輪．　安樂諸眾生．</div>
<div class='lg-row'>十方一切佛．　若欲捨壽命．　我今頭面禮．　勸請令久住。</div>
</div><p>勸請已。歸命禮三寶。</p>
</div>
<div class='div-other'><a id='mulu8' />
<p class='h1'>至心隨喜</p>
<div class="lg regular" style="margin-left:0em;"><div class='lg-row'>所有布施福．　持戒修禪行．　從身口意生．　去來今所有．</div>
<div class='lg-row'>習行三乘人．　具足三乘者．　一切凡夫福．　眾等皆隨喜。</div>
</div><p>隨喜已。歸命禮三寶。</p>
</div>
<div class='div-other'><a id='mulu9' />
<p class='h1'>至心迴向</p><p style="margin-left:0em;text-indent:0em;" class="lg-abnormal"><div class='lg-row'>我所有福德．　一切皆和合．　為諸眾生故．　正迴向佛道。</div>
</p><p>迴向已。歸命禮三寶。</p>
</div>
<div class='div-other'><a id='mulu10' />
<p class='h1'>至心發願</p>
<div class="lg regular" style="margin-left:0em;"><div class='lg-row'>願諸眾生等．　悉發菩提心．　繫心常思念．　十方一切佛．</div>
<div class='lg-row'>復願諸眾生．　永破諸煩惱．　了了見佛性．　猶如妙德等。</div>
</div><p>發願已。歸命禮三寶。</p>
<p>諸大德。欲求寂滅樂。當學沙門法。衣食計身命精麁隨眾等。今朝某日僧各六念。六念已禮佛恭敬。</p>
<p style="margin-left:0em;text-indent:0em;" class="lg-abnormal"><div class='lg-row'>自歸依佛　當願眾生　體解大道　發無上意</div>
</p><p style="margin-left:0em;text-indent:0em;" class="lg-abnormal"><div class='lg-row'>自歸依法　當願眾生　深入經藏　智慧如海</div>
</p><p style="margin-left:0em;text-indent:0em;" class="lg-abnormal"><div class='lg-row'>自歸依僧　當願眾生　統理大眾　一切無礙</div>
</p><p style="margin-left:0em;text-indent:0em;" class="lg-abnormal"><div class='lg-row'>願諸眾生　三業清淨　奉持尊教　和南聖眾</div>
</p></div>
<div class='div-other'><a id='mulu11' />
<p class='h1'>大集經呪</p><p class="dharani">南無佛陀耶　胡嚧嚧　悉度嚧　遮賦婆　訖利波　悉檀尼　步嚧尼　娑婆訶</p>
<p>此呪出大集經。誦一遍當誦十二部經一遍。又當禮萬五千佛名四十萬八千五百遍。又持呪人身上如大地微塵。如是等罪普皆消滅。</p>
<p>南無救苦觀世音菩薩摩訶薩。</p>
<p>南無救苦觀世音菩薩摩訶薩。</p>
<p>南無救苦觀世音菩薩摩訶薩。</p>
<p>向來稱揚十念功德。廣大善根資益亡者。花臺花閣空裹相迎。寶坐寶床乘虛接引。摩尼殿上聽說苦空。般若池中蕩除心垢。觀音化佛為作證明。彌勒坐前分明受記。六親眷屬七族因緣。百福莊嚴天龍衛護。三塗息苦。地獄停酸。大及亡靈俱時離苦。和南聖眾。檀為萬行首。捨著離慳貪。是故今施主。持財奉布施。以此勝善根。果報無窮盡。逮及苦眾生。當來成佛道。</p>
</div>
<div class='div-other'><a id='mulu12' />
<p class='h1'>施粥偈天帝釋說</p>
<div class="lg regular"><div class='lg-row'>持戒清淨如所奉　恭敬隨時以粥施</div>
<div class='lg-row'>十利饒益於行者　色力壽樂辭清辯</div>
<div class='lg-row'>宿食風除飢渴消　是名良藥佛所說</div>
<div class='lg-row'>欲得生天長受樂　應當以粥施眾僧</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>等空不動真如智．　清淨皎識庵摩羅．</div>
<div class='lg-row'>清淨法身毘嚧遮．　圓滿報應嚧舍那．</div>
<div class='lg-row'>應化色身千百億．　釋迦牟尼現娑婆．</div>
<div class='lg-row'>三佛體同一切爾．　故我頂禮諸佛陀．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>諸佛身如新明鏡．　我心淨若摩尼珠．</div>
<div class='lg-row'>諸佛悉來入我身．　我還遍入諸佛軀．</div>
<div class='lg-row'>彼此相入如鏡像．　無來無去體空虛．</div>
<div class='lg-row'>無障無礙無生滅．　故我頂禮心真如．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>諸佛真身並如鏡．　善現聖凡真身相．</div>
<div class='lg-row'>一一身現一切身．　一切身中身無量．</div>
<div class='lg-row'>法性清淨體空融．　身相涉入而無障．</div>
<div class='lg-row'>法身圓滿遍法界．　故我頂禮如來藏．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>聖凡心性真如來．　具足一切功德財．</div>
<div class='lg-row'>智慧光明恒普照．　自性清淨心本開．</div>
<div class='lg-row'>常樂我淨真識智．　清淨不變始終明．</div>
<div class='lg-row'>久乘如道成正覺．　故我頂禮心如來．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>法身實相真如智．　湛然圓滿遍世界．</div>
<div class='lg-row'>一切諸法藏總持．　總持是心能善誓．</div>
<div class='lg-row'>不信見聞及覺知．　無知見覺覺真正．</div>
<div class='lg-row'>自覺覺他佛無二．　故我頂禮身佛性．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>正真正道大悲心．　自性清淨極懸深．</div>
<div class='lg-row'>非修非作無見得．　離名絕想叵思尋．</div>
<div class='lg-row'>非作有無微難見．　諸魔外道莫能侵．</div>
<div class='lg-row'>常住圓滿無增減．　故我頂禮菩提心．</div>
<div class='lg-row'>南無十方無邊際．　去來現在一切佛．</div>
<div class='lg-row'>佛與眾生性本淨．　始終自如久坦然．</div>
<div class='lg-row'>清淨寂軀極微密．　體無生滅性恒安．</div>
<div class='lg-row'>已無分別無增減．　萬德圓滿寂無端．</div>
<div class='lg-row'>具八自在真常樂．　故我頂禮大涅槃．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>聖凡心性久如如．　無有是非一切離．</div>
<div class='lg-row'>三界六道體寂滅．　唯有性空第一義．</div>
<div class='lg-row'>朗然普照常寂靜．　欲顯真如與言寄．</div>
<div class='lg-row'>了達諸法無能所．　故我頂禮波若智．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>聖凡心性空無因．　普照十方無邊際．</div>
<div class='lg-row'>真如寂體滿虛空．　實相湛然遍法界．</div>
<div class='lg-row'>一切諸佛諸法藏．　總持是心能善誓．</div>
<div class='lg-row'>無有一法不淨心．　故我頂禮大明慧．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>聖凡心性本來真．　自性清淨與言陳．非空非有無能所．</div>
<div class='lg-row'>亦復能為諸法因．　建立生長一切法．</div>
<div class='lg-row'>無能無所無能人．　寂而常用無增減．</div>
<div class='lg-row'>故我頂禮法性身．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>聖凡心性體空寂．　久離無明癡暗冥．</div>
<div class='lg-row'>常然性戒定慧炬．　解脫知見知見燈．</div>
<div class='lg-row'>五眾和合無違諍．　寂光普照無愛憎．</div>
<div class='lg-row'>五分法身常清淨．　故我頂禮無為僧．</div>
</div>
<div class="lg regular" style="margin-left:0em;"><div class='lg-row'>南無十方無邊際．　去來現在一切佛．</div>
<div class='lg-row'>聖凡心性離名色．　而見名色相莊嚴．</div>
<div class='lg-row'>淨心法身是一等．　能見諸色等法性．</div>
<div class='lg-row'>智身法身報應同．　色身不二體空寂．</div>
<div class='lg-row'>隨感應化一切身．　故我頂禮眾賢聖．</div>
<div class='lg-row'>於此平等禮．　不禮無不禮．</div>
<div class='lg-row'>一禮遍含識．　同會實相體。</div>
</div></div>
<div class='div-other'><a id='mulu13' />
<p class='h1'>一心敬禮常住三寶</p>
<div class="lg regular"><div class='lg-row'>普請歸依佛　諸魔種子除</div>
<div class='lg-row'>真如平等顯　見性會無餘</div>
<div class='lg-row'>普請歸依法　恒沙經藏開</div>
<div class='lg-row'>總持心境內　無去亦無來</div>
<div class='lg-row'>普請歸依僧　啟道入如流</div>
<div class='lg-row'>無諍神光顯　同歸波若舟</div>
</div></div>
<div class='div-other'><a id='mulu14' />
<p class='h1'>至心懺悔</p>
<div class="lg regular"><div class='lg-row'>總懺六根諸見罪　昔日迷真誤執真</div>
<div class='lg-row'>今知真妄元來一　生死寂靜涅槃因</div>
<div class='lg-row'>通達法燈光內照　菩提妙相絕疎親</div>
<div class='lg-row'>無礙慧王師子吼　碎諸煩惱作微塵</div>
<div class='lg-row'>一一塵中無量佛　一一佛現無邊身</div>
<div class='lg-row'>恒沙功德於中現　一切三寶總持心</div>
<div class='lg-row'>平等真如真淨土　金剛性海慧光深</div>
<div class='lg-row'>悉願眾生同證此　普請開心見法身</div>
</div></div>
<div class='div-other'><a id='mulu15' />
<p class='h1'>文殊師利禮法身佛文</p>
<div class="lg regular"><div class='lg-row'>至心歸命禮　真如法身佛</div>
<div class='lg-row'>願共諸眾生　同歸真如海</div>
<div class='lg-row'>無色無形相　無根無住處</div>
<div class='lg-row'>不生不滅故　敬禮無所觀</div>
<div class='lg-row'>不去亦不住　不取亦不捨</div>
<div class='lg-row'>遠離六入故　敬禮無所觀</div>
<div class='lg-row'>出過於三界　等同於虛空</div>
<div class='lg-row'>諸欲不染故　敬禮無所觀</div>
<div class='lg-row'>於諸威儀中　去來及睡寤</div>
<div class='lg-row'>常在寂靜故　敬禮無所觀</div>
<div class='lg-row'>去來悉平等　已住於平等</div>
<div class='lg-row'>不壞平等故　敬禮無所觀</div>
<div class='lg-row'>入諸無相定　見諸法寂靜</div>
<div class='lg-row'>常入寂靜故　敬禮無所觀</div>
<div class='lg-row'>諸佛虛空相　虛空亦無相</div>
<div class='lg-row'>離諸因果故　敬禮無所觀</div>
<div class='lg-row'>虛空無中邊　諸佛身亦然</div>
<div class='lg-row'>心同虛空故　敬禮無所觀</div>
<div class='lg-row'>佛常在世間　而不染世法</div>
<div class='lg-row'>不分別世故　敬禮無所觀</div>
<div class='lg-row'>諸法猶如幻　如幻不可得</div>
<div class='lg-row'>離諸幻法故　敬禮無所觀</div>
<div class='lg-row'>以此平等禮　無禮無不禮</div>
<div class='lg-row'>一禮遍含識　同會實相體</div>
</div><p>普為四恩三有及六趣眾生。斷除三障。發菩提心。歸命懺悔。</p>
<p>至心懺悔。弟子等自從無始已來。迷本逐癡情。妄謂身心故。自他分別生。由斯起惡業。虛受六道形。觀察尋其主了不見真源。三毒貪瞋海。真實是泥洹。今日自懺悔。不復縱情端。千萬劫眾罪。消融一念間。懺悔已。至心歸命禮三寶。</p>
<p>至心勸請。十方三世大慈尊。唯願常住莫涅槃。三界眾生迷未悟。如何早得見真源。將心逐心不自覺。妄執顛倒永沈淪。唯願慈尊哀受請。種種方便引群生勸請已。至心歸命禮三寶。</p>
<p>至心隨喜。過去已成佛。其數如恒沙。未來修學者。遠長菩提芽。三界無根本。猶如虛空花。唯願諦思入正受。共遊法界諸佛家。隨喜已。至心歸命禮三寶。</p>
<p>至心迴向。無始已來心流浪。未曾一念正迴向。今日始悟心無生。昔來迷昏自生障。唯願學人如諸佛。離念分別正迴向。迴向已。至心歸命禮三寶。</p>
<p>至心發願。願一切眾生見心源。速離煩惱越苦海。早證身中大涅槃。唯願慈尊加護念。莫滯有無諸見生。發願已。至心歸命禮三寶。</p>
<p>此即依華嚴經發十大願。</p>
<p>第一願者。願弟子等。一切劫中一切生處。常恭敬供養一切諸佛。盡未來際無有休息。</p>
<p>第二願者。願弟子等。常受持一切諸佛如來甚深法藏。即自開解不由他悟。盡未來際無有休息。</p>
<p>第三願者。願弟子等。一切諸佛坐道場處。常於是中攝法為首。請轉法輪。盡未來際無有休息。</p>
<p>第四願者。願弟子等。常行一切菩薩大願大行。盡未來際無有休息。</p>
<p>第五願者。願弟子等。常能教化一切眾生。若卵生若胎生若濕生若化生。若有色若無色。若有想若無想。若非有想若非無想。我皆令入無餘涅槃。如是滅度無量無邊眾生。實無眾生得滅度者。盡未來際無有休息。</p>
<p>第六願者。願弟子等。常知一切諸佛國土如對目前。盡未來際無有休息。</p>
<p>第七願者。願弟子等。常能嚴淨一切諸佛國土。盡未來際無有休息。</p>
<p>第八願者。願弟子等。常不離一切諸佛菩薩及善知識。同心修行集諸善根。盡未來際無有休息。</p>
<p>第九願者。願弟子等。所有三業。若有眾生見聞者。無有空過。如大藥王樹。如如意珠身。盡未來際無有休息。</p>
<p>第十願者。願弟子成等正覺轉大法輪。度脫一切眾生。盡未來際無有休息。</p>
<p>願以此禮佛行道懺悔發願燒香燃燈所修一切善根。悉以迴施一切眾生。願令一切眾生永離一切地獄餓鬼畜生閻羅王受苦處。常生人天中見佛聞法。發菩提心修菩薩行。</p>
<p>又願以此善根。迴向無上菩提。不求世間生死果報。又願以此善根。迴向真如法界海。◎</p>
<p>此即讚西方禮阿彌陀佛文。</p>
<p>◎至心歸命禮西方阿彌陀佛。</p>
<p>觀彼彌陀極樂界．廣大寬平眾寶成．四十八願莊嚴起．超諸佛剎最為精．本國他方大海眾．窮劫算數不知名．普勸歸西同彼會．恒沙三昧自然成。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>地下莊嚴七寶幢．無量無邊無億數．八方八面百寶成．見彼無生自然悟．無生寶國永為常．一一寶流無數光．行者傾心常對目．騰神踊躍入西方。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>地上莊嚴轉無極．金繩界道非工匠．彌陀願智巧莊嚴．菩薩人天散花上．寶池寶色寶光飛．一一光成無數臺．臺中寶樓千萬億．臺側百億寶幢圍。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>一一臺上虛空中．莊嚴寶樂亦無窮．八種清風尋光出．隨時鼓樂應機音．機音正受稍為難．行住坐臥攝心觀．唯除食時常憶念．三昧無為即涅槃。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>寶國寶林諸寶樹．寶華寶葉寶根莖．或以千寶分林異．或有百寶共成行．行行相當葉相次．色各不同光亦然．等量齊高三十萬．枝條相觸說無因。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>七重羅網七重宮．綺互迴光相映發．化天童子皆充遍．瓔珞輝光超日月．行行寶葉色千般．華敷猶若施金輪．廣變光成眾寶蓋．塵沙佛剎現無邊。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>寶池寶岸寶金沙．寶渠寶葉寶蓮華十二由旬皆正等．寶羅寶網寶欄遮．德水分流尋寶樹．聞波覩樂證恬泊．寄語有緣同行者．努力翻迷還本家。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>一一金繩界道上．寶樂寶樹千萬億．諸天童子散華香．他方菩薩如雲集．無量無邊無能計．稽首彌陀恭敬立．風鈴樹嚮遍虛空．歎說三尊無有極。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>彌陀本願華王座．一切眾寶以為成．臺上四重張寶幔．彌陀獨坐顯真形．真形光明遍法界．蒙光觸者心不退．晝夜六時專想念．終時快樂如三昧。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>彌陀身心遍法界．影現眾生心想中．是故勸汝常觀察．依心起相覩真容．真容寶像臨華座．心開見彼國莊嚴．寶樹三身華遍滿．風鈴樂響與門同。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>彌陀身色如金山．相好光明照十方．唯有念佛蒙光攝．當知本願最為強．十方如來舒舌證．專稱名號至西方．到彼花開聞妙法．十地願行自然彰。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>觀音菩薩大慈悲．已滿菩提捨不證．一切五道內身中．六時觀察三輪應．應現身光紫金色．相好威儀轉無極恒舒百億光王手．普接有緣歸本國。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>勢至菩薩難思議．威光普照無邊際．有緣眾生蒙光觸．增長智慧超三界．法界傾搖如轉蓬．化佛菩薩滿虛空．普勸有緣常念佛．永絕胞胎證六通。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>正坐結加入三昧．想心乘念至西方．覩見彌陀極樂界．地上虛空七寶莊．彌陀身量極無邊．重勸眾生觀小身．丈六八尺隨機現．圓光化侍等前真。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>上輩上行上根人．求生淨土斷貪瞋．就行差別分三品．五門相續助三因．一日七日專精進．畢命乘臺出六塵．慶哉難逢今得遇．永證無為法相身。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>中輩中行中根人．一日齋戒處金蓮．孝養父母教迴向．為說西方快樂因．佛與聲聞眾來取．直到彌陀華座前．百寶花籠經七日．三品蓮開證小真。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>下輩下行下根人．十惡五逆等貪瞋．四重偷僧謗正法．未曾慚愧悔前愆．終時苦相皆雲集．地獄猛火罪人前．忽遇往生善知識．急勸專稱彼佛名．化佛菩薩尋聲到．一念傾心入寶蓮．三業障重開經劫．于時始發菩提因。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>樂何樂事難思議．無邊菩薩為同學．性海如來盡是師．渴聞波若絕思漿．念食無生即斷飢．一切莊嚴皆說法．無心領納自然知．七寶花池隨意入．八輩凝神會一枝．彌陀心水沐身頂．觀音大勢與衣披．歘爾騰空遊法界．須臾授記號無為．如此逍遙極樂處．吾今不去待何時。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>哀愍覆護我．令法種增長．此世及後生．願佛常攝受。</p>
<p>願共諸眾生。往生安樂國。</p>
<p>至心歸命禮西方極樂世界觀世音菩薩。</p>
<p>願共諸眾生。往生安樂國。</p>
<p>至心歸命禮西方極樂世界大勢至菩薩。</p>
<p>願共諸眾生。往生安樂國。</p>
<p>至心歸命禮西方極樂世界諸菩薩清淨大海眾。</p>
<p>願共諸眾生．往生安樂國。</p>
<p>普為師僧父母及善知識法界眾生。斷除三障同得往生阿彌陀佛國。歸命懺悔至心懺悔。</p>
<p>南無歸懺十方佛．願滅一切諸罪根．今將久近所修善．迴作自他安樂因．唯願一切臨終時．勝緣勝境悉現前．願覩彌陀大悲主．觀音勢至十方尊．仰惟神光蒙接手．乘佛願力生彼國．懺悔迴向發願已．至心歸命禮阿彌陀佛。</p>
<p>說偈言。說此偈已。更當心口發願。願弟子臨命終時。心不顛倒。心不錯亂。心不失念。身心無諸苦痛。身心快樂如入禪定。聖眾現前。乘佛本願上品上生。阿彌陀佛國。到彼國已得六神通。迴入十方界。救攝苦眾生。虛空法界盡。我願亦如是發願已至心歸命禮阿彌陀佛。</p>
<p>大眾欲作西方業．初夜獨坐自思量。莫言久住閻浮地．會有一日即無常．命如當風一條燭．亦如石中一電光．聞身康強不苦行．臨渴掘井水難望。</p>
<p>願共諸眾生。往生安樂國。</p>
<p>今觀此身實可厭．種種不淨假名身．三百碎骨相支柱．遍體何曾有片真．香粉塗身無厭足．畢竟地下成灰塵．煩惱熾盛何曾歇．終是流浪三塗因．普勸道場諸眾等．真心念佛入真門。</p>
<p>願共諸眾生。往生安樂國。</p>
<p>貪嗔六賊無虛假．妄想悠悠循臭身．夢裹種種縱橫去．忽覺寂滅並虛然．四大無常歸糞土．魂魄零落若个邊．生時財物他人用．自身唯得紙泥錢．為此佛在西方國．努力相勸用心鐫。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>發願生佛國。聖眾普應知。今生蒙佛教。不敢更生疑。一日七日專精進。定得西方花上期願共諸眾生。往生安樂國。</p>
<p>淨土快樂無人去．地獄苦報競攢頭．聞惡一聲不惜死．善法未肯至心求．死墮阿鼻十八獄．輪迴受苦何時休。</p>
<p>願共諸眾生。往生安樂國。</p>
<p>歸去來。魔鄉不可停。曠劫來流轉。六道盡皆經。到處無餘事。唯聞生死聲。為此生平後。入彼涅槃城。</p>
<p>願共諸眾生。往生安樂國。</p>
<p>觀彼彌陀極樂界。廣大寬平眾寶城。雲華作行無有數。擬待此地善眾生。五濁欲修十善業。第一專誦彌陀經。心口稱佛無厭足。命終菩薩自來迎。</p>
<p>願共諸眾生。往生安樂國。</p>
<p>至心歸命禮西方阿彌陀佛。</p>
<p>諦觀西方有一國。其國有佛號彌陀。一坐說法恒沙劫。普為世界斷諸魔。極樂城中登聖座。諸天圍遶悉來過。八萬四千菩薩眾。奉持花果散娑婆。</p>
<p>願共諸眾生。往生安樂國。</p>
<p>普為梵釋四王天龍八部帝主人王。師僧父母及善知識法界眾生。斷除三障。同得往生阿彌陀佛國歸命懺悔。</p>
<p style="margin-left:1em">諸行無常　是生滅法　生滅滅已　寂滅為樂</p>

<div class="lg regular"><div class='lg-row'>如來證涅槃　永斷於生死</div>
<div class='lg-row'>若能至心聽　常得無量樂</div>
</div><p>南無本師釋迦牟尼佛等一切三寶。我今稽首禮。迴願往生無量壽國。</p>
<p>南無十方三世盡虛空遍法界微塵剎土中一切三寶。我今稽首禮。迴願往生無量壽國。</p>
<p>南無西方極樂世界阿彌陀佛。願共眾生咸歸命故。我頂禮生彼國。</p>
<p>南無西方極樂世界無量光佛。願共眾生咸歸命故。我頂禮生彼國。</p>
<p>南無西方極樂世界無邊光佛。願共眾生咸歸命故。我頂禮生彼國。</p>
<p>南無西方極樂世界無礙光佛。願共眾生咸歸命故。我頂禮生彼國。</p>
<p>南無西方極樂世界無對光佛。願共眾生咸歸命故。我頂禮生彼國。</p>
<p>南無西方極樂世界光焰王佛。願共眾生咸歸命故。我頂禮生彼國。</p>
<p>南無西方極樂世界清淨光佛。願共眾生咸歸命故。我頂禮生彼國。</p>
<p>南無西方極樂世界歡喜光佛。願共眾生咸歸命故。我頂禮生彼國。</p>
<p>南無西方極樂世界智慧光佛。願共眾生咸歸命故。我頂禮生彼國。</p>
<p>南無西方極樂世界不斷光佛。願共眾生咸歸命故。我頂禮生彼國。</p>
<p>南無西方極樂世界難思光佛。願共眾生咸歸命故。我頂禮生彼國。</p>
<p>南無西方極樂世界無稱光佛。願共眾生咸歸命故。我頂禮生彼國。</p>
<p>南無西方極樂世界超日月光佛。願共眾生咸歸命故。我頂禮生彼國。</p>
<p>南無西方極樂世界阿彌陀佛。哀愍覆護我。令法種增長。此世及後生。願佛常攝受願共眾生咸歸命故。我頂禮生彼國。</p>
<p>南無西方極樂世界觀世音菩薩摩訶薩。願共眾生咸歸命故。我頂禮生彼國。</p>
<p>南無西方極樂世界大勢至菩薩摩訶薩。願共眾生咸歸命故。我頂禮生彼國。</p>
<p>南無西方極樂世界諸尊菩薩摩訶薩清淨大海眾。願共眾生咸歸命故。我頂禮生彼國。</p>
<p>普為上界梵釋四王天龍八部帝王人王師僧父母及善知識法界眾生。悉願斷除三障。同得往生阿彌陀佛國。歸命懺悔。</p>
<p>南無普光佛　南無普明佛　南無普淨佛南無多摩羅跋栴檀香佛</p>
<p>南無栴檀光佛　南無摩尼幢佛　南無歡喜藏摩尼寶積佛　南無一切世間樂見上大精進佛　南無摩尼幢燈光佛</p>
<p>南無慧炬照佛　南無海德光明佛　南無金剛牢強普散金光佛</p>
<p>南無大強精進勇猛佛</p>
<p>南無大悲光佛　南無慈力王佛　南無慈藏佛　南無栴檀窟莊嚴勝佛　南無賢善首佛　南無善意佛　南無廣莊嚴王佛　南無金剛華佛　南無寶蓋照空自在王佛</p>
<p>南無虛空寶華光佛</p>
<p>南無琉璃莊嚴王佛</p>
<p>南無普現色身光佛</p>
<p>南無不動光佛　南無降伏諸魔王佛　南無才光明佛　南無智慧勝佛　南無彌勒仙光佛　南無世靜光佛　南無善寂月音妙尊智王佛</p>
<p>南無龍種上尊王佛</p>
<p>南無日月光佛　南無日月珠光佛　南無慧幡勝王佛</p>
<p>南無師子吼自在力王佛</p>
<p>南無妙音勝佛　南無常光幢佛　南無觀世燈佛　南無慧威燈王佛　南無法勝王佛　南無須彌光佛　南無須曼那華光佛</p>
<p>南無優鉢羅華殊勝王佛</p>
<p>南無大慧力王佛</p>
<p>南無阿閦鞞歡喜光佛</p>
<p>南無無量音聲王佛</p>
<p>南無才光佛　南無金海光佛　南無山海慧自在通王佛</p>
<p>南無大通光佛</p>
<p>南無一切法常滿王佛</p>
<p>此五十三佛名者。乃是過去久遠舊住娑婆世界。成熟眾生而般涅槃。若有善男子善女人及餘一切眾生。得聞是五十三佛名者。是人於百千萬億阿僧祇劫不墮惡道。若復有人。能誦是五十三佛名者。除滅四重五逆。及謗方等經皆悉清淨。以是諸佛本誓願故。於念念中即得除滅如上諸罪。</p>
<p>此華嚴偈九句。</p>

<div class="lg regular"><div class='lg-row'>一切眾生類　皆悉三世攝</div>
<div class='lg-row'>三世諸眾生　皆為五陰攝</div>
<div class='lg-row'>五陰諸眾生　皆悉從業起</div>
<div class='lg-row'>諸業因心起　心法猶如幻</div>
<div class='lg-row'>眾生亦如是</div>
</div><p>凡眾生皆不得漫瞋。瞋時忍。即誦此四偈。</p>

<div class="lg regular"><div class='lg-row'>瞋是忍辱花　忍是瞋家果</div>
<div class='lg-row'>花生便摘却　果生何處坐</div>
</div><p>但人受菩薩戒八勝法偈。</p>
<p class="lg-abnormal"><div class='lg-row'>第一趣道勝　第二發心勝</div>
<div class='lg-row'>第三功德勝　第四福田勝</div>
<div class='lg-row'>第五受罪輕微勝</div>
<div class='lg-row'>第六處胎勝　第七神通勝</div>
<div class='lg-row'>第八果報勝</div>
</p><p>此四偈亦是受菩薩戒法偈。</p>

<div class="lg regular"><div class='lg-row'>金剛無等解脫道　十力雄猛震三千</div>
<div class='lg-row'>破壞外道尼乾眾　不與魔邪作因緣</div>
</div><p>此四偈亦是菩薩戒香湯法。</p>
<p>西方溫池水雪山童子補香湯．澡浴凡夫表裹淨．唯願速生彌勒家。</p>
<p>此四偈亦是戒法。</p>

<div class="lg regular"><div class='lg-row'>戒如明日月　亦如瓔珞珠</div>
<div class='lg-row'>微塵菩薩眾　由戒成正覺</div>
</div><p>此四偈是破戒偈。</p>

<div class="lg regular"><div class='lg-row'>破戒如弦斷　持戒若施弦</div>
<div class='lg-row'>臨陣空牽挽　如何若向前</div>
</div><p>此八偈是大智度論偈。</p>

<div class="lg regular"><div class='lg-row'>世間人心動　愛好福果報</div>
<div class='lg-row'>而不好福田　求有不求滅</div>
<div class='lg-row'>先聞邪見法　心著而深入</div>
<div class='lg-row'>我是甚深法　無信云何解</div>
</div><p>此四偈亦須修善業。</p>

<div class="lg regular"><div class='lg-row'>汝得人身不修道　如向寶山空手歸</div>
<div class='lg-row'>汝今自造還自受　號咷啼哭知向誰</div>
</div></div>
<div class='div-other'><a id='mulu16' />
<p class='h1'>阿彌陀佛呪</p><p class="dharani">那謨菩陀夜　那謨馱囉摩夜那謨僧伽夜　那摩阿弭多婆夜　哆姪他　阿弭唎羝　阿弭唎都婆鼙　阿弭唎哆三婆鼙　阿弭唎哆鼻　迦囒羝　伽弭儞伽伽那稽唎夜　迦嚟婆囉皤　波迦嚟　焰迦嚟　沙婆訶</p>
</div>
<div class='div-other'><a id='mulu17' />
<p class='h1'>合香之法</p><p>沈香一兩　煎香一兩　薰陸香一兩　甘松香一兩　零陵香一兩　甲香一兩<span class='note-inline'>(十文已下)</span>　丁香一兩　白膠香真<span class='note-inline'>(五文)</span>　雞舌香<span class='note-inline'>(十二文)</span>　青木香一兩　香附子<span class='note-inline'>(十文)</span>　白檀香一兩　擣羅取末以蜜和之</p>
<p>云何梵。</p>

<div class="lg regular"><div class='lg-row'>云何得長壽　金剛不壞身</div>
<div class='lg-row'>復以何因緣　得大堅固力</div>
<div class='lg-row'>云何於此經　究竟到彼岸</div>
</div><p>戒香　定香　慧香　解脫香　解脫知見香</p>
<p>光明雲臺遍法界．供養十方無量佛．見聞普熏證寂滅。</p>
<p>願佛開微密　廣為眾生說</p>
<p>南無東方善德如來十方佛等一切諸佛</p>
<p>南無拘那提如來賢劫千佛等一切諸佛</p>
<p>南無釋迦牟尼如來三十五佛等一切諸佛</p>
<p>南無釋迦牟尼佛　南無金剛不壞佛　南無寶光佛　南無龍尊王佛　南無精進軍佛南無精進喜佛　南無寶積佛　南無寶藏佛　南無現無愚佛　南無寶月佛　南無無垢王佛　南無離垢佛　南無勇施佛　南無清淨佛　南無清淨施佛　南無婆留那佛　南無水天佛　南無堅德佛　南無旃檀功德佛　南無無量掬光佛　南無光德佛　南無無憂德佛　南無那羅延佛　南無功德華佛　南無蓮華光遊戲神通佛</p>
<p>南無財功德佛　南無德念佛　南無善名稱功德佛</p>
<p>南無紅炎幢王佛</p>
<p>南無善遊步功德佛</p>
<p>南無鬪戰勝佛　南無善遊步佛　南無周匝莊嚴功德佛</p>
<p>南無寶蓮華遊步佛</p>
<p>南無寶蓮華善住娑羅樹王佛</p>
<p>藥王藥上經。空有其目而無名號。此三十五佛名出決定毘尼經。</p>
<p>南無東方阿閦如來十方無量佛等一切諸佛已上七階依藥王藥上經文次第。已下別明。依餘部經等疏出。</p>
<p>南無寶集如來二十五佛等一切諸佛　南無寶集佛　南無寶勝佛</p>
<p>南無成就盧舍那佛</p>
<p>南無盧舍那鏡像佛</p>
<p>南無盧舍那光明佛</p>
<p>南無不動佛　南無大光明佛　南無無量聲如來<span class='note-inline'>(三稱)</span></p>
<p>南無無量聲如來</p>
<p>南無無量聲如來</p>
<p>南無阿彌陀劬沙佛</p>
<p>南無大稱佛　南無寶光明佛　南無得大無畏佛　南無燃燈火佛　南無實聲佛</p>
<p>南無無邊無垢佛　南無月聲佛</p>
<p>南無無邊稱佛　南無日月光明世尊　南無日月光明世尊</p>
<p>南無日月光明世尊</p>
<p>南無無垢光明佛　南無清淨光明佛　南無日月光明佛　南無無邊寶佛　南無華勝佛　南無妙身佛　南無法光明清淨開敷蓮華佛</p>
<p>此二十五佛出佛名經第八卷。</p>
<p>南無虛空功德清淨微塵等目端正功德相光明華波頭摩琉璃光寶體香最上香供養訖種種莊嚴頂髻無量無邊日月光明願力莊嚴變化莊嚴法界出生無障礙王如來。</p>
<p>禮佛功德。若有善男子善女人。犯四重五逆。誹謗三寶。及犯四波羅夷。是人罪重。假使如閻浮提履地變為微塵一一微塵成於一劫。是人有若干劫罪。稱是一佛名號禮拜者。如上等罪皆悉消滅。是人功德不可思議。</p>
<p>南無毫相日月光明華寶蓮華堅如金剛身毘盧遮那無障礙眼圓滿十方放光照一切佛剎相王如來此佛名號出十二佛名神呪校量功德除障滅罪經。</p>
<p>南無過現未來十方三世一切佛。歸命懺悔。</p>
<p>至心懺悔。</p>
<p>如是等一切世界諸佛世尊常住在世。是諸世尊慈念我。當憶念我。當證知我。若我前生從無始生死已來。所作眾罪。若自作。若教他作。見作隨喜。若塔若僧若取四方僧物。若自取。若教人取。見取隨喜。或作五逆無間重罪。若自作。若教他作。見作隨喜。十不善道自作教他見作隨喜。所作罪障。或有覆藏。或無覆藏。應墮地獄餓鬼畜生。及諸惡趣邊地下賤及彌戾車。如是等處所有罪障。今皆懺悔。</p>
<p>今諸佛世尊當證知我。當憶念我。我復於諸佛世尊前作如是言。若我此生若於餘生曾行布施。或守淨戒。乃至施與畜生一摶之食。或修淨行所有善根。成就眾生所有善根。修行菩提所有善根。及無上智所有善根。一切合集計校籌量。皆悉迴向阿耨多羅三藐三菩提。如過去未來現在諸佛所作迴向。我亦如是迴向。迴向已。歸命禮三寶。</p>

<div class="lg regular"><div class='lg-row'>眾罪皆懺悔　諸福盡隨喜</div>
<div class='lg-row'>及請佛功德　願成無上智</div>
<div class='lg-row'>去來現在佛　於眾生最勝</div>
<div class='lg-row'>無量功德海　歸依合掌禮</div>
</div></div>
<div class='div-other'><a id='mulu18' />
<p class='h1'>一切普誦</p>
<div class="lg regular"><div class='lg-row'>如來妙色身　世間無與等</div>
<div class='lg-row'>無比不思議　是故今敬禮</div>
<div class='lg-row'>如來色無盡　智慧亦復然</div>
<div class='lg-row'>一切法常住　是故我歸依</div>
</div><p>降伏心過惡。及以身四種。已到難伏地。是故禮法王。知一切爾炎。智慧身自在。攝持一切法是故今敬禮。敬禮過稱量。敬禮無譬類。敬禮無邊德。敬禮難思議。哀愍覆護我。令法種增長。此世及後生。願佛常攝受。</p>
<p class="dharani">摩訶盧訶隸阿羅遮羅多羅莎訶</p>
</div>
<div class='div-other'><a id='mulu19' />
<p class='h1'>梵唄</p><p>處世界　如虛空　如蓮華　不著水　心清淨　超於彼　稽首禮　無上尊</p>
</div>
<div class='div-other'><a id='mulu20' />
<p class='h1'>說偈呪願</p>
<div class="lg regular"><div class='lg-row'>願以此功德　普及於一切</div>
<div class='lg-row'>我等與眾生　皆共成佛道</div>
</div><p>自歸依佛　當願眾生　體解大道　發無上意</p>
<p>自歸依法　當願眾生　深入經藏　智慧如海</p>
<p>自歸依僧　當願眾生　統理大眾　一切無礙</p>
<p>願諸眾生。諸惡莫作。諸善奉行。自淨其意。是諸佛教。和南聖眾。諸眾等各說無常偈。</p>
<p>諸行無常　是生滅法　生滅滅已　寂滅為樂　如來證涅槃　永斷於生死　若能至心聽　當得無量樂</p>
</div>
<div class='div-other'><a id='mulu21' />
<p class='h1'>晝夜六時發願文</p><p>十方三世諸佛當證知。弟子某甲等。為一切眾生。觀一切三寶。為一切眾生。禮一切三寶。為一切眾生。供養一切三寶。為一切眾生。於一切三寶前行道。為一切眾生。於一切三寶懺悔。為一切作佛像。轉經供養眾僧。供養一切眾。行六波羅蜜。四攝四無量。一切行等已。集一切善根。以此善根。願令一切三塗眾生。一切貧窮眾生。一切生老病死眾生。一切獄囚繫閉眾生。一切破亡流徙眾生。一切不自在眾生。一切邪見顛倒眾生等。悉得離苦解脫。捨邪歸正發菩提心。永除三障。常見一切諸佛菩薩及善知識。恒聞正法福智具足。一時作佛。</p>
<p>又以此善根。願令一切眾生皆悉上品往生一切淨土。先證無生法忍然後度一切眾生。</p>
<p>又以此善根。願令一切三寶一切國土常得安樂。恒不破壞。四方寧靜兵甲休息。龍王歡喜風調雨順。五穀熟成萬人安樂。禮佛功德。廣大如法界。究竟如虛空。盡未來際供養一切三寶。終無有休息。隨意靜默量時任唱。初夜半夜後夜午時平明日沒。唱靜六時禮拜佛法大綱。晝三夜三各嚴持香華。入塔觀像默供養行道禮佛。平明及與午時。並別唱五十三佛。餘皆總唱。日暮初夜並別唱三十五佛。餘皆總唱。半夜並別唱二十五佛。餘皆總唱。觀此七階佛如在目前。思惟如來所有功德。廣作如是清淨懺悔。上來布置禮佛綱軌次第多少悉。是故信行禪師。依經自行此法。於今徒眾亦常相續依行不絕。但以現無正文流傳。恐欲學者無所依據。是以故集此文流通於世。願後學者。依文讀誦。不增不減。</p>
</div>
<div class='div-other'><a id='mulu22' />
<p class='h1'>佛說三厨經</p>
<div class="lg regular"><div class='lg-row'>一氣和太和　得一道皆太</div>
<div class='lg-row'>和乃一無和　玄理同玄濟</div>
<div class='lg-row'>莫將心緣心　還莫住絕緣</div>
<div class='lg-row'>心存莫緣心　真則守真淵</div>
<div class='lg-row'>修利至離心　積修不扶離</div>
<div class='lg-row'>志如修有心　己業無己智</div>
<div class='lg-row'>諸食氣結氣　非諸久定結</div>
<div class='lg-row'>氣隨諸本氣　隨取當隨泄</div>
<div class='lg-row'>亦不求無思　意思如有思</div>
<div class='lg-row'>是法如是持</div>
</div>
<p class='juan'>集諸經禮懺儀卷上</p></div>
</div><!-- end of div[@id='body'] -->
</body></html>