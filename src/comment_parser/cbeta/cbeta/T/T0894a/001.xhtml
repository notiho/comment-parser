<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蘇悉地羯羅供養法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 894
<div class='div-jing'>
<p class='juan'><a id='mulu1' />蘇悉地羯羅供養法卷上</p><p class="byline">大唐中印度三藏善無畏譯</p>
<div class="lg regular"><div class='lg-row'>歸命諸如來，　及法菩薩眾，</div>
<div class='lg-row'>蓮花金剛部，　并諸眷屬等。</div>
<div class='lg-row'>我今依教說，　供養持誦法，</div>
<div class='lg-row'>省略通三部，　次第及相應。</div>
<div class='lg-row'>先見神室處，　復明其事法；</div>
<div class='lg-row'>對受得真言，　及作手印法；</div>
<div class='lg-row'>於外出入處，　分土洗淨法；</div>
<div class='lg-row'>灑掃神室處，　除萎花等法；</div>
<div class='lg-row'>澡浴自灌頂，　獻三掬水法；</div>
<div class='lg-row'>往於神室門，　換衣灑身法；</div>
<div class='lg-row'>入室便禮拜，　辦諸供具法；</div>
<div class='lg-row'>數珠及神線，　茅草鐶等法；</div>
<div class='lg-row'>奉獻閼伽水，　及置寶座法；</div>
<div class='lg-row'>復示三麼耶，　去身障難法；</div>
<div class='lg-row'>辟除及瀉垢，　清淨光澤法；</div>
<div class='lg-row'>護身及結界，　八方上下法；</div>
<div class='lg-row'>初應想神座，　觀念本尊法；</div>
<div class='lg-row'>隨所在方處，　奉請於尊法；</div>
<div class='lg-row'>以其本真言，　啟請本尊已，</div>
<div class='lg-row'>即除遣從魔，　奉座令坐法；</div>
<div class='lg-row'>復示三摩耶，　即奉閼伽水，</div>
<div class='lg-row'>浴尊奉衣法；　次獻塗香花、</div>
<div class='lg-row'>燒香及飲食、　燃燈供養法；</div>
<div class='lg-row'>真言并手印，　運心供養法；</div>
<div class='lg-row'>讚歎懺悔等，　護身及己身、</div>
<div class='lg-row'>并護其處所，　便結大界法；</div>
<div class='lg-row'>備具嚩日羅，　及數珠等法；</div>
<div class='lg-row'>充滿真言分，　次坐持誦法，</div>
<div class='lg-row'>求請本所願，　及護所念誦，</div>
<div class='lg-row'>迴施功德法，　起廣大發願；</div>
<div class='lg-row'>又奉閼伽水、　塗燒香等法；</div>
<div class='lg-row'>復視三摩耶，　護身及己身，</div>
<div class='lg-row'>解所結方界，　然後發遣法；</div>
<div class='lg-row'>護摩支分等，　謂爐神及地、</div>
<div class='lg-row'>燒祀之具法；　轉讀方廣經，</div>
<div class='lg-row'>及作制底法；　次作慈等觀，</div>
<div class='lg-row'>思惟六念法。　如是等次第，</div>
<div class='lg-row'>我今略詮竟。</div>
</div><p>見神室處者，謂入曼荼羅，散花所墮，歸依彼尊。</p>
<p>明其事法者，謂得最勝受明灌頂，奉阿闍梨之所印可，令傳法灌頂、乃至令作諸餘灌頂。</p>
<p>對受真言及手印者，謂受法人澡浴清淨，著新潔衣，於其淨處䠒跪，恭敬對阿闍梨，親受真言及作手印。</p>
<p>時阿闍梨先誦三遍，轉授與彼。彼受得已，自誦三遍，深生歡喜，頂戴奉持，此為對受。隨力所辦奉阿闍梨，廣解法已，方可作此念誦次第。</p>
<p>外出入處者，為晨朝起已，所往穢處當用不淨忿怒真言而作護身。真言曰：</p>
<p class="dharani">「唵句[口*路]<span class='note-inline'>(二合)</span>拖囊<span class='note-inline'>(上聲)</span>呼之[合*牛]若<span class='note-inline'>(而也反)</span>」</p>
<p>其手印相，以右手作拳，直竪大母指，當護五處——謂頂、兩肩、及心、咽項上<span class='note-inline'>(已上小心印，別有大印)</span>。</p>
<p>次分土洗淨者，謂以五聚土當洗下部、以三聚土洗小便處、以三聚土獨洗左手、以七聚土共洗兩手，或恐未淨，任<span class='corr'>己</span>洗之，以淨為限。已上聚土皆用觸呪及印印及持七遍然後用之。次以真言而用灑身。真言曰：</p>
<p class="dharani">「唵戍嚕<span class='note-inline'>(二合)</span>底<span class='note-inline'>(丁以反)</span>娑沒㗚<span class='note-inline'>(二合)</span>底<span class='note-inline'>(同上丁以反)</span>陀<span class='note-inline'>(重)</span>羅尼<span class='note-inline'>(上)</span>吽訶<span class='note-inline'>(上)</span><span class='note-inline'>(三遍誦之)</span>」</p>
<p>其手印相，以右手直舒五指，指頭相博，次屈無名指中節與掌相當，以大母指小輔向前。</p>
<p>其灑水法，蹲踞而默，兩手置於雙膝之間，印手掬水，勿有泡沫，無聲飲之。三度飲已，然後用手霑水，兩度拭唇。于時口中於其齒間舌觸垢穢涕唾欬嗽，更復如前飲水拭唇，還以此印及誦真言。</p>
<p>於其印中，大指及無名指先拄兩目、次口、兩耳、鼻、及兩肩、臍、心、咽頸上拄，便成護身諸根清淨。</p>
<p>次，灑掃神室者，謂隨其成就及事差別，與彼相應而擇方處，及意可樂，無諸障難。其地除去嚩䋙、蟲窠、坑窟瓦礫、糠骨毛髮、鹹炭灰等，掘去惡土，填以淨土。於上造室，堅牢密作，勿令風入，門向東開、或北、或西、隨事向南。作神室已，用牛糞塗，以淨水灑、或以塗香即和淨水，當誦此明而塗其地。明曰：</p>
<p class="dharani">「那<span class='note-inline'>(上)</span>莽娑底<span class='note-inline'>(丁以反)</span>[口*(隸-木+匕)]也<span class='note-inline'>(一)</span><span class='note-inline'>(二合)</span>　儞尾<span class='note-inline'>(二合)</span>迦<span class='note-inline'>(引)</span>南<span class='note-inline'>(二)</span>　薩<span class='note-inline'>(去)</span>羅嚩<span class='note-inline'>(二合)</span>怛他<span class='note-inline'>(去)</span>蘖哆南<span class='note-inline'>(去)</span><span class='note-inline'>(三)</span>　闇<span class='note-inline'>(引)</span><span class='note-inline'>(四)</span>　尾羅視尾囉視<span class='note-inline'>(五)</span>　摩訶<span class='note-inline'>(去)</span>嚩日囉<span class='note-inline'>(二合)</span><span class='note-inline'>(六)</span>　薩多<span class='note-inline'>(上)</span>薩多<span class='note-inline'>(上)</span><span class='note-inline'>(七)</span>　娑<span class='note-inline'>(去)</span>囉帝<span class='note-inline'>(八)</span>　娑<span class='note-inline'>(去)</span>囉底<span class='note-inline'>(九)</span>　怛囉<span class='note-inline'>(二合)</span>以<span class='note-inline'>(十)</span>　怛羅<span class='note-inline'>(二合)</span>以<span class='note-inline'>(十一)</span>　尾陀莽寧<span class='note-inline'>(上)</span><span class='note-inline'>(十二)</span>　三<span class='note-inline'>(去)</span>伴若<span class='note-inline'>(而也反)</span>寧<span class='note-inline'>(上)</span><span class='note-inline'>(十三)</span>　多<span class='note-inline'>(上)</span>囉莽底<span class='note-inline'>(丁以反)</span><span class='note-inline'>(十四)</span>　悉陀<span class='note-inline'>(引)</span>仡隷<span class='note-inline'>(二合)</span><span class='note-inline'>(十五)</span>　怛㘕<span class='note-inline'>(二合)</span><span class='note-inline'>(十六)</span>　莎<span class='note-inline'>(去)</span>訶<span class='note-inline'>(去)</span>　<span class='note-inline'>(三遍誦之)</span>」</p>
<p>或時忘念、法則錯誤、犯三摩耶，每日當誦此明三、七遍、或百八遍，能除其過。</p>
<p>除萎花者，供養尊花已，先誦此明除其萎花。曰：</p>
<p class="dharani">「唵稅帝摩訶<span class='note-inline'>(去)</span>稅帝佉<span class='note-inline'>(去)</span>娜寧<span class='note-inline'>(去)</span>莎<span class='note-inline'>(去)</span>訶<span class='note-inline'>(去)</span>」</p>
<p>次說掃地明曰：</p>
<p class="dharani">「唵賀羅　賀羅　囉茹㜸囉<span class='note-inline'>(二合)</span>賀囉那<span class='note-inline'>(引)</span>也莎<span class='note-inline'>(去)</span>訶<span class='note-inline'>(去)</span>」</p>
<p>次說塗地明曰：</p>
<p class="dharani">「唵羯囉<span class='note-inline'>(二合引)</span>隷摩訶<span class='note-inline'>(去)</span>羯羅隷莎<span class='note-inline'>(去)</span>訶<span class='note-inline'>(去)</span><span class='note-inline'>(三遍誦之)</span>」</p>
<p>先應灑掃神室，除去萎花，淨諸供器，然後方去澡浴，教說如是。往澡浴時，先以此明及印護諸供具，然後可往。明曰：</p>
<p class="dharani">「唵尸却哩<span class='note-inline'>(二合)</span>嚩<span class='note-inline'>(無可反)</span>日哩<span class='note-inline'>(二合)</span>闇<span class='note-inline'>(引)</span><span class='note-inline'>(三遍誦之)</span>」</p>
<p>其手印相，以右手作拳，直竪大指，頭指、二指相著。</p>
<p>先作三摩耶者，謂凡作法，先作三摩耶，然後作護身等一切諸事，教如是說。</p>
<p>次說三摩耶真言及手印。</p>
<p>初佛部真言曰：</p>
<p class="dharani">「唵怛他<span class='note-inline'>(去)</span>㜸姤<span class='note-inline'>(一)</span>　娜婆<span class='note-inline'>(二合)</span>嚩<span class='note-inline'>(引)</span>也<span class='note-inline'>(二)</span>　莎<span class='note-inline'>(去)</span>訶<span class='note-inline'>(去)</span>　<span class='note-inline'>(三遍誦之)</span>」</p>
<p>此是佛部三摩耶真言。</p>
<p>其手印相，仰兩手十指直向前舒並側相著，微屈兩頭指上節<span class='note-inline'>(此是三摩耶手印)</span>。</p>
<p>次說蓮華部三摩耶真言及手印。真言曰：</p>
<p class="dharani">「唵鉢娜謨<span class='note-inline'>(上二合)</span>娜婆<span class='note-inline'>(二合)</span>嚩<span class='note-inline'>(引)</span>也莎訶<span class='note-inline'>(此是蓮花部三摩耶真言)</span>」</p>
<p>其莎、訶皆去音。</p>
<p>其手印相，先當合掌，中間兩手六指向外舒散勿令相著，其大指及小指兩手依舊相著，合掌中虛，如間蓮花，微屈中間六指<span class='note-inline'>(此是蓮花部三摩耶手印)</span>。</p>
<p>次說金剛部三摩耶真言及手印。真言曰：</p>
<p class="dharani">「唵嚩日路<span class='note-inline'>(二合)</span>娜婆<span class='note-inline'>(二合)</span>嚩<span class='note-inline'>(引)</span>也莎訶<span class='note-inline'>(三遍誦之，此是金剛三摩耶真言)</span>」</p>
<p>其手印相，右押左，兩手背逆相著，以右手大指叉其左手小指，左手大指著其右手小指，中間兩手六指微令開，如三股杵<span class='note-inline'>(此是金剛三摩耶手印)</span>。</p>
<p>結縛諸難者，謂以軍荼利手印真言而縛諸難。其手印相，左手置於右手膊跟上，以大指捻小指甲，展中三指如三股杵。復以右手置於左膊跟上，亦以大指捻小指甲，展中三指如三股杵。而向東立，屈其左脚膝，臨向前，就於右脚，右脚闊展二尺以來，橫著躡地，咬下右唇，怒目左視，默想自身如軍荼利。誦其根本真言，曰：</p>
<p class="dharani">「囊<span class='note-inline'>(上)</span>謨<span class='note-inline'>(上)</span>囉怛囊<span class='note-inline'>(上二合)</span>怛囉<span class='note-inline'>(二合)</span>夜野囊<span class='note-inline'>(上)</span>莽室戰拏嚩日囉<span class='note-inline'>(二合)</span>簸儜<span class='note-inline'>(上)</span>曳<span class='note-inline'>(引)</span>莽訶<span class='note-inline'>(上)</span>藥乞沙<span class='note-inline'>(二合)</span>細囊鉢多<span class='note-inline'>(上)</span>曳<span class='note-inline'>(引)</span>囊謨嚩日囉<span class='note-inline'>(二合)</span>句路<span class='note-inline'>(二合)</span>駄野<span class='note-inline'>(引)</span>能<span class='note-inline'>(去)</span>瑟吒路<span class='note-inline'>(二合)</span>得羯<span class='note-inline'>(二合)</span>吒婆也珮囉嚩<span class='note-inline'>(引)</span>野怛姪他<span class='note-inline'>(去)</span>唵闇沒㗚<span class='note-inline'>(二合)</span>多<span class='note-inline'>(上)</span>軍<span class='note-inline'>(去)</span>拏里佉佉佉佉却<span class='note-inline'>(引)</span>醯却<span class='note-inline'>(引)</span>醯㜸囉若<span class='note-inline'>(二合)</span>微娑鋪<span class='note-inline'>(二合)</span>吒野微娑鋪<span class='note-inline'>(二合)</span>吒野薩囉<span class='note-inline'>(二合)</span>嚩尾近囊<span class='note-inline'>(上二合)</span>微囊亦迦劍<span class='note-inline'>(二合)</span>摩訶<span class='note-inline'>(去)</span>言<span class='note-inline'>(上)</span>儜<span class='note-inline'>(上)</span>鉢底餌尾旦<span class='note-inline'>(引)</span>多迦囉<span class='note-inline'>(引)</span>野[合*牛]泮吒<span class='note-inline'>(二合)</span><span class='note-inline'>(七遍誦之)</span>」</p>
<p>此是繫縛諸難真言。</p>
<p>真言最下滿馱滿馱句，即其兩手三指便作拳把，所捻小指依舊勿動，其諸難者便成繼縛。</p>
<p>澡浴法者，先以真言、手印取土作三聚，為淨身故。真言曰：</p>
<p class="dharani">「唵寧<span class='note-inline'>(上)</span>佉囊<span class='note-inline'>(上)</span>嚩蘇<span class='note-inline'>(上)</span>提莎訶<span class='note-inline'>(五遍誦之，此是淨土真言)</span>」</p>
<p>其手印相，兩手相叉，指捻手背，雙竪二頭指相著，二大母指並竪，博頭指側<span class='note-inline'>(以此手印蓋所取土，誦真言五遍，然後取之)</span>。</p>
<p>辟除者，凡所作一切事先須辟除，然後方作一切諸事，教說如是。辟除真言曰：</p>
<p class="dharani">「囊<span class='note-inline'>(上)</span>謨<span class='note-inline'>(上)</span>嚩日囉<span class='note-inline'>(引二合)</span>也[合*牛]賀囊<span class='note-inline'>(上)</span>鈍囊<span class='note-inline'>(上)</span>莽他<span class='note-inline'>(上)</span>尾跢崩<span class='note-inline'>(二合)</span>娑瑜瑳<span class='note-inline'>(去)</span>囉也[合*牛]泮吒<span class='note-inline'>(七遍誦之，此辟除真言)</span>」</p>
<p>其手印相，以左手大指屈入掌中，以中指、無名指而押大指，屈其頭指著中指中節側，亦屈小指著無名指中節側，即舒努臂，頭上右轉三遍及印身五處。右手大指押小指甲，餘三指直竪，作嚩日囉形，叉其腰側，立法如前<span class='note-inline'>(此是辟除印)</span>。</p>
<p>又，辟除真言及手印。真言曰：</p>
<p class="dharani">「唵嚩日囉<span class='note-inline'>(二合)</span>多<span class='note-inline'>(去)</span>囉<span class='note-inline'>(上)</span>[合*牛]泮吒<span class='note-inline'>(此是辟除真言)</span>」</p>
<p>其手印相，以右手指左手掌，如是三遍<span class='note-inline'>(此是辟除手印)</span>。</p>
<p>又，辟除真言及手印。真言曰：</p>
<p class="dharani">「唵枳里枳羅<span class='note-inline'>(去)</span>囉<span class='note-inline'>(去)</span>嚩咾捺囉<span class='note-inline'>(二合)</span>[合*牛]泮吒<span class='note-inline'>(輕此是辟除真言)</span>」</p>
<p>其手印相，以兩手各作彈指聲三遍<span class='note-inline'>(此是辟除印)</span>。</p>
<p>護身法者，以此真言及手印用結十方界及以護身。真言曰：</p>
<p class="dharani">「唵商僧<span class='note-inline'>(二合)</span>迦[口*(隸-木+匕)]三莽焰莎訶<span class='note-inline'>(此護身結界真言)</span>」</p>
<p>其手印相，以右手大指捻小指甲上，餘三指微開直竪，名嚩日囉印，用結上下及八方界并護身用<span class='note-inline'>(此是結界護身等印)</span>。</p>
<p>次以真言、手印用印自身及以水土澡豆等物，便成瀉垢及與清淨。真言曰：</p>
<p class="dharani">「唵枳里嚩日囉<span class='note-inline'>(二合)</span>[合*牛]泮吒<span class='note-inline'>(七遍誦之，此是瀉垢真言)</span>」</p>
<p>其手印相，以右手大指捻小指甲上，餘三指微開直竪，叉腰間，三指向前，左手亦作此印，用印觸諸物，即成瀉垢及與清淨<span class='note-inline'>(此是瀉垢印)</span>。</p>
<p>次以軍荼利真言及手印用作清淨。真言曰：</p>
<p class="dharani">「唵　闇沒㗚<span class='note-inline'>(二合)</span>帝[合*牛]泮吒<span class='note-inline'>(七遍誦之，此是清淨真言)</span>」</p>
<p>其手印相，以右手作拳取水念誦七遍，用灑諸物及手頂上，便成清淨<span class='note-inline'>(此是清淨印)</span>。</p>
<p>次以真言及手印用作光澤。真言曰：</p>
<p class="dharani">「唵枳里枳里嚩日囉<span class='note-inline'>(二合)</span>[合*牛]泮吒<span class='note-inline'>(七遍誦之，此是光澤真言)</span>」</p>
<p>其手印相，以左手大指捻小指甲上，餘三指微開直竪，舒其膊，還以右手作此印承左手肘下，以右手印印諸觸物及以己身即成光澤<span class='note-inline'>(此是光澤印)</span>。</p>
<p>次以真言及手印用攪其水。真言曰：</p>
<p class="dharani">「唵[合*牛]賀囊<span class='note-inline'>(上)</span>嚩日囉<span class='note-inline'>(二合)</span>嚩日[口*(隸-木+匕)]<span class='note-inline'>(二合)</span>儜<span class='note-inline'>(上)</span>訶<span class='note-inline'>(不限遍數，惟多誦此是攪水真言)</span>」</p>
<p>其手印相，兩手向外相叉，以二大指並竪合頭，屈二頭指，稍屈頭，甲相著<span class='note-inline'>(此是攪水印)</span>。</p>
<p>次以真言及手印取土塗身。真言曰：</p>
<p class="dharani">「唵部囉若<span class='note-inline'>(而也反)</span>嚩<span class='note-inline'>(二合)</span>囉[合*牛]<span class='note-inline'>(七遍誦之，此是塗土真言)</span>」</p>
<p>其手印相，取土和水，兩手相揩，以右手遍塗身<span class='note-inline'>(此是土塗身印)</span>。</p>
<p>次以軍荼利真言、手印持誦水真言，曰：</p>
<p class="dharani">「唵闇沒㗚<span class='note-inline'>(二合)</span>帝[合*牛]泮吒<span class='note-inline'>(七遍誦之，此是持誦水真言)</span>」</p>
<p>其手印相，先平舒右手，以大指押其中指、無名指甲上，稍屈頭指、小指，持誦真言，以印攪水澡浴<span class='note-inline'>(此是持誦水印)</span>。</p>
<p>次以真言及手印遣除身中毘那夜迦難，真言曰：</p>
<p class="dharani">「唵闇沒㗚<span class='note-inline'>(二合)</span>帝賀囊賀囊<span class='note-inline'>(上)</span>[合*牛]泮吒<span class='note-inline'>(此是遣除身中毘那夜迦真言)</span>」</p>
<p>其手印相，以兩手大指屈入掌中作拳，舒二頭指，左右相叉入虎口中，以印從頭頂向下至足而略去之<span class='note-inline'>(此是遣除身中毘那夜迦印)</span>。</p>
<p>次則應以軍荼利真言及手印護身五處，真言曰：</p>
<p class="dharani">「唵嚩日囉<span class='note-inline'>(二合)</span>祇寧<span class='note-inline'>(上二合)</span>鉢囉<span class='note-inline'>(二合)</span>儞<span class='note-inline'>(去)</span>鉢多<span class='note-inline'>(二合)</span>也莎訶<span class='note-inline'>(五遍誦之，此是護身真言)</span>」</p>
<p>其手印相，以二小指相叉入掌中，無名指雙押二小指叉上，二中指頭相著，二頭指微屈，在中指上節側相去一大麥許直竪二大指在中指側，印觸五處，印成護身<span class='note-inline'>(此是護身印)</span>。</p>
<p>次以真言及手印持誦一一分土。真言曰：</p>
<p class="dharani">「唵度比度迦<span class='note-inline'>(去)</span>也度比鉢囉<span class='note-inline'>(二合)</span>支嚩<span class='note-inline'>(去二合)</span>里寧<span class='note-inline'>(上)</span>莎訶<span class='note-inline'>(三遍誦之，此是持誦土真言)</span>」</p>
<p>其手印相，以二手頭指、小指頭相著，二中指、二無名指屈入掌中，指背相著，以二大指各捻中指、無名指頭。前所置三聚土取一分，以印印土，持誦三遍，用洗從足至臍，即洗其手，用水灑淨；第二、第三亦如是洗及以灑淨。又取一聚，如前持誦，用洗從臍至頸；又取一聚，如前持誦，用洗從頸至頂。畢已，還誦真言。隨意澡浴，還作此印，亦誦真言，遍轉於身，當心解印，是名被甲印<span class='note-inline'>(此是持誦土印)</span>。</p>
<p>次誦軍荼利根本真言攪以手印水，隨意澡浴。真言曰：</p>
<p class="dharani">「囊<span class='note-inline'>(上)</span>謨<span class='note-inline'>(上)</span>囉怛囊<span class='note-inline'>(上二合)</span>怛囉<span class='note-inline'>(二合)</span>夜也那莽室戰<span class='note-inline'>(二合)</span>拏嚩日囉<span class='note-inline'>(二合)</span>簸儜<span class='note-inline'>(上)</span>曳摩訶<span class='note-inline'>(去)</span>藥乞沙<span class='note-inline'>(二合)</span>細囊鉢多曳那謨嚩日囉<span class='note-inline'>(二合)</span>句路<span class='note-inline'>(二合)</span>馳也鉢囉<span class='note-inline'>(<span class='corr'>二</span>合)</span>若<span class='note-inline'>(而也反)</span>嚩<span class='note-inline'>(二合)</span>里多<span class='note-inline'>(上)</span>儞<span class='note-inline'>(去)</span>鉢多<span class='note-inline'>(去二合)</span>能<span class='note-inline'>(去)</span>瑟吒咾<span class='note-inline'>(二合)</span>得迦<span class='note-inline'>(二合)</span>吒婆<span class='note-inline'>(上)</span>也珮囉嚩<span class='note-inline'>(去)</span>也阿徙母<span class='note-inline'>(輕呼)</span>娑囉嚩日囉<span class='note-inline'>(二合)</span>鉢囉輸簸捨賀娑多<span class='note-inline'>(去二合)</span>也怛儞也<span class='note-inline'>(二合)</span>他唵闇沒㗚<span class='note-inline'>(二合)</span>多軍<span class='note-inline'>(去)</span>拏里佉佉佉佉佉<span class='note-inline'>(去)</span>囊佉囊佉囊佉囊佉<span class='note-inline'>(去)</span>那佉那佉那佉那佉呬佉呬佉呬佉呬底<span class='note-inline'>(丁以反)</span>瑟吒底瑟咤賀囊賀囊那賀那賀鉢者鉢者蘖㗚<span class='note-inline'>(二合)</span>恨儜<span class='note-inline'>(二合)</span>蘖㗚<span class='note-inline'>(二合)</span>恨寧<span class='note-inline'>(二合)</span>滿馱滿馱蘖<span class='note-inline'>(呼咽重)</span>囉若蘖㗚若怛囉若怛囉若微娑鋪吒也微娑鋪吒也婆伽梵囊<span class='note-inline'>(上)</span>沒㗚<span class='note-inline'>(二合)</span>多軍<span class='note-inline'>(去)</span>拏里慕<span class='note-inline'>(引輕呼)</span>囉彈難<span class='note-inline'>(二合)</span>多拏<span class='note-inline'>(上)</span>也嚩日囉<span class='note-inline'>(二合)</span>儜<span class='note-inline'>(上)</span>薩囉嚩<span class='note-inline'>(二合)</span>尾近囊<span class='note-inline'>(上)</span>微囊也劍寧<span class='note-inline'>(上)</span>嚩<span class='note-inline'>(去)</span>羅也摩訶言儜<span class='note-inline'>(上)</span>鉢底餌尾旦多迦囉也[合*牛]泮吒句路<span class='note-inline'>(二合)</span>馱<span class='note-inline'>(引)</span>鐶囊<span class='note-inline'>(上二合)</span>曳莎訶<span class='note-inline'>(三遍誦之，此是澡浴真言)</span>」</p>
<p>其灌頂真言，以此真言及手印而自灌頂。真言曰：</p>
<p class="dharani">「唵賀臛<span class='note-inline'>(二合)</span>佉里里[合*牛]泮吒<span class='note-inline'>(三遍誦此灌頂真言)</span>」</p>
<p>其手印相，以二小指相叉入掌，二無名指雙押二小指叉上，入掌中，二中指頭直竪相著，二頭指押二中指上節，令頭指中節曲，二大指輔著二頭指側。以印相取水，持誦真言三遍而自灌頂<span class='note-inline'>(此是灌頂印)</span>。</p>
<p>次以真言及手印而自結髮。真言曰：</p>
<p class="dharani">「唵蘇悉地　羯里　莎訶<span class='note-inline'>(三遍誦之，此是結髮真言，通三部用)</span>」</p>
<p>其手印相，右手作拳，直舒大母指，以屈頭指押大指頭上，令頭指圓曲。作此印，持誦真言三遍，置於頂上即成結髮<span class='note-inline'>(此是結髮印)</span>。</p>
<p>又，佛部結髮真言曰：</p>
<p class="dharani">「唵尸祇尸契莎訶<span class='note-inline'>(去)</span><span class='note-inline'>(三遍誦之)</span>」</p>
<p>又，蓮花部結髮真言曰：</p>
<p class="dharani">「唵尸契莎訶<span class='note-inline'>(三遍誦之)</span>」</p>
<p>金剛部結髮真言曰：</p>
<p class="dharani">「唵尸佉寫　莎訶<span class='note-inline'>(三遍誦之)</span>」</p>
<p>凡澡浴時，不應就於淤泥水中、或水有刺、或懸駛水、或狹渠淺水、旋渦急流、多蟲渾水、溉灌田水、及坑中水……，如是之水並勿澡浴。又復，不應於其水中及以水側大小便利，不得水中跳走、急行、沒浮等戲，止在水中，勿視隱處，亦不思想婦人隱處及與腰嬭諸餘支分。應當寂靜默然澡浴，但令去垢，勿為嚴身之想。</p>
<p>獻三掬水者，洗浴了已，面向本尊所居之方觀念本尊，持誦真言及作手印，以印掬水而獻之。想浴本尊及奉閼伽，或於水中有三種驗——水至膝中名為下驗、水至臍邊是為中驗、水至項中是為上驗——於三水中隨意念誦，方詣道場。</p>
<p>佛部獻水真言曰：</p>
<p class="dharani">「唵帝囉[口*(隸-木+匕)]佛<span class='note-inline'>(哺時反)</span>陀莎訶<span class='note-inline'>(三遍誦之，此是佛部奉三掬水真言)</span>」</p>
<p>又，蓮華部獻水真言曰：</p>
<p class="dharani">「唵避哩避哩[合*牛]泮吒<span class='note-inline'>(三遍誦之，此是蓮花部奉三掬水真言)</span>」</p>
<p>又，金剛部獻水真言曰：</p>
<p class="dharani">「唵　微濕嚩<span class='note-inline'>(二合)</span>嚩日[口*(隸-木+匕)]<span class='note-inline'>(二合)</span>莎訶<span class='note-inline'>(三遍誦之，此是金剛部奉三掬水真言)</span>」</p>
<p>通三部手印相，平仰兩手，側相著，以二頭指捻二大指頭，六指微似屈。以印掬水，持誦真言三度，奉浴本尊<span class='note-inline'>(此是通三部奉三掬水手印)</span>。</p>
<p>往於神室者，謂入向道場之時，勿起嗔恚及與貪欲，專念本尊而往去之。於中不應驀過器仗及諸藥草——謂種種器、騎乘、鈴鐸、及諸印、其萎花、藥味、一切草木皆不應驀——制底尊像、比丘等影皆不應驀，亦勿乘騎象、馬、駱駝、牛、羊、驢等及一切諸乘，畫像印等皆不應踏、身手相觸，若犯此等，墮三麼耶；亦不應起貪瞋、癡慢、掉舉憍等。當著木屐而往神室中，遇制底尊容、師長及以神廟，當脫木屐便申致敬，方至道場。</p>
<p>次換衣灑身者，謂道場門外而六洗手及足，用前所說護淨真言手印飲水拭唇如前。重更飲水灑淨已，即依行用，是為通三部。</p>
<p>又，佛部飲水灑淨真言曰：</p>
<p class="dharani">「唵摩訶<span class='note-inline'>(去)</span>入嚩<span class='note-inline'>(二合)</span>囉[合*牛]<span class='note-inline'>(此是佛部灑淨水真言)</span>」</p>
<p>又，蓮華部飲水灑淨真言曰：</p>
<p class="dharani">「唵覩<span class='note-inline'>(吒矩反)</span>覩<span class='note-inline'>(同上)</span>羅俱<span class='note-inline'>(上)</span>嚕俱嚕莎訶<span class='note-inline'>(此是蓮花部灑淨真言)</span>」</p>
<p>又，金剛部飲水灑淨真言曰：</p>
<p class="dharani">「唵入嚩<span class='note-inline'>(二合)</span>里多嚩日里<span class='note-inline'>(二合)</span>尼<span class='note-inline'>(上輕呼)</span>[合*牛]<span class='note-inline'>(此金剛部灑淨真言)</span>」</p>
<p>又，說佛部飲水灑淨手印，仰舒右手，屈無名指向內，勿著掌<span class='note-inline'>(此是佛部灑淨水印)</span>。</p>
<p>又，說蓮華部飲水灑淨手印，仰舒右手，無名指向內，勿令掌著，散開頭指、小指<span class='note-inline'>(此是金剛部灑淨水印)</span>。</p>
<p>次以真言手印灑淨門外所授之衣。真言曰：</p>
<p class="dharani">「唵微莽囉　莎訶<span class='note-inline'>(此是灑淨換衣真言)</span>」</p>
<p>其手印相，以右手作拳，取水持誦，用灑淨衣<span class='note-inline'>(此是灑淨換衣手印)</span>。</p>
<p>次以真言持誦其衣而著。真言曰：</p>
<p class="dharani">「唵鉢哩嚩囉<span class='note-inline'>(上二合)</span>跛嚩日里<span class='note-inline'>(二合)</span>尼<span class='note-inline'>(上)</span>[合*牛]<span class='note-inline'>(此是著衣真言，無手印)</span>」</p>
<p>入室便禮者，如教所說，行者一心當入神室。既入室已，面向於尊，合掌曲身，首不稽地，先於室內當置尊容幀、或制多、或但置座，入便禮已而供養之。</p>
<p>辦供養具者，謂塗香等五種、牛淨神線茅環、己身之座、及閼伽器、金剛白芥子、繫腰線……等，是名供具，先當辦之。</p>
<p>入室之時，口誦真言而入。真言曰：</p>
<p class="dharani">「唵入嚩<span class='note-inline'>(二合)</span>哩多<span class='note-inline'>(二合)</span>路者泥[合*牛]泮吒<span class='note-inline'>(七遍誦之，此是入室真言，三部通用)</span>」</p>
<p>次即應作三麼耶真言及印。</p>
<p>初佛部真言曰：</p>
<p class="dharani">「唵　怛他蘖姤　那婆<span class='note-inline'>(二合)</span>嚩也　莎訶<span class='note-inline'>(去)</span><span class='note-inline'>(五遍誦之，此是佛部三麼耶真言)</span>」</p>
<p>其手印相，仰兩手，十指直向前舒並側相著，微屈二頭指上節<span class='note-inline'>(此是佛部三麼耶手印)</span>。</p>
<p>次說蓮華部三麼耶真言及手印。真言曰：</p>
<p class="dharani">「唵　鉢那謨<span class='note-inline'>(上)</span>那婆<span class='note-inline'>(二合)</span>嚩<span class='note-inline'>(引)</span>也莎訶<span class='note-inline'>(去)</span><span class='note-inline'>(五遍誦之，此是蓮華部三麼耶真言)</span>」</p>
<p>其手印，先相當合掌，中間兩手六指向外舒散，勿令相著其大指及小指，兩手依舊相著，令掌中虛如開蓮華，微屈中間六指<span class='note-inline'>(此是蓮花部三麼耶手印)</span>。</p>
<p>次說金剛部三麼耶真言及手印。真言曰：</p>
<p class="dharani">「唵　嚩日[口*路]<span class='note-inline'>(二合)</span>那婆<span class='note-inline'>(二合)</span>嚩<span class='note-inline'>(引)</span>也莎訶<span class='note-inline'>(去)</span><span class='note-inline'>(五遍誦之，此是金剛部三麼耶真言)</span>」</p>
<p>其手印相，右押左，兩手背逆相著，以右手大指叉其左手小指，左手大指叉其右手小指中間，兩手六指微令開，如三股杵<span class='note-inline'>(此是金剛部三麼耶手印)</span></p>
<p>此三印名為大印。</p>
<p>諸佛菩薩猶不能違，何況諸魔類等？各當自部依次第用奉行之法，非但順教，亦滅諸罪以除諸難，所求之法必得順願。</p>
<p>次應以真言及手印遣除身中毘那夜迦難。真言曰：</p>
<p class="dharani">「唵　闇沒㗚<span class='note-inline'>(二合)</span>帝賀囊<span class='note-inline'>(上)</span>賀囊<span class='note-inline'>(上)</span>[合*牛]泮吒<span class='note-inline'>(此是遣除身中毘那夜迦難真言)</span>」</p>
<p>其手印相，以兩手大指屈入掌中作拳，舒二頭指，左右相叉入虎口中，以印從頂向下至足而略去之<span class='note-inline'>(此是遣除毘那夜迦難等手印)</span>。</p>
<p>次應以真言及手印辟除。真言曰：</p>
<p class="dharani">「囊謨<span class='note-inline'>(上)</span>嚩日囉<span class='note-inline'>(引二合)</span>也[合*牛]<span class='note-inline'>(上)</span>賀囊<span class='note-inline'>(上)</span>鈍囊<span class='note-inline'>(上)</span>莽他<span class='note-inline'>(上)</span>尾特網<span class='note-inline'>(無奉反二合)</span>娑瑜瑳<span class='note-inline'>(去)</span>囉也[合*牛]泮吒<span class='note-inline'>(七遍誦之，此是辟除真言)</span>」</p>
<p>其手印相，以左手大指屈入掌中，以中指、無名指而押大指，屈其頭指著中指節側，亦屈小指著無名指中節側，即舒努臂，頭上右轉三遍及印觸身五處。右手大指押小指甲，餘三指直竪，作嚩日囉<span class='note-inline'>(二合)</span>形，叉其腰側，立法如前<span class='note-inline'>(此是辟除印)</span>。</p>
<p>又，辟除真言及手印。真言曰：</p>
<p class="dharani">「唵嚩日囉<span class='note-inline'>(二合)</span>多<span class='note-inline'>(去)</span>囉[合*牛]泮吒<span class='note-inline'>(三遍誦之，此是辟除真言)</span>」</p>
<p>其手印相，以右手拍左手掌，如是三遍<span class='note-inline'>(此是辟除手印)</span>。</p>
<p>又，辟除真言及手印。真言曰：</p>
<p class="dharani">「唵　枳里　枳里　囉嚩咾捺囉<span class='note-inline'>(二合)</span>[合*牛]泮吒<span class='note-inline'>(此是辟除真言)</span>」</p>
<p>其手印相，以兩手彈指三遍<span class='note-inline'>(此是辟除手印)</span>。</p>
<p>云何名為辟除？謂於神室、花等、衣裳、及座等物，所有諸難擯隨令去，名辟除，即得清淨。</p>
<p>次說真言及手印而作瀉垢。真言曰：</p>
<p class="dharani">「唵　枳里　枳里　嚩日囉<span class='note-inline'>(二合)</span>[合*牛]泮吒<span class='note-inline'>(七遍誦之，此是瀉垢真言)</span>」</p>
<p>其手印相，以右手大指捻小指甲上，餘三指微開直竪，叉腰間，三指向前，左手亦作此印，用印諸物，令除穢惡，名曰瀉垢<span class='note-inline'>(此枳里忿怒瀉垢手印)</span>。</p>
<p>次作清淨，佛部心真言，而拳取香水，持誦七遍，用灑諸物，便成清淨。</p>
<p>初佛部心真言曰：</p>
<p class="dharani">「唵　爾囊<span class='note-inline'>(上)</span>爾迦<span class='note-inline'>(二合)</span><span class='note-inline'>(七遍誦之)</span>」</p>
<p>蓮華部心真言曰：</p>
<p class="dharani">「唵　阿<span class='note-inline'>(去)</span>[口*路]力迦<span class='note-inline'>(此是蓮花部心真言)</span>」</p>
<p>金剛部心真言曰：</p>
<p class="dharani">「唵　嚩日囉<span class='note-inline'>(二合)</span>特嘞<span class='note-inline'>(二合)</span>迦<span class='note-inline'>(輕呼金剛部心真言)</span>」</p>
<p>次作光澤，持真言及作手印以印諸物便成光澤。</p>
<p>初佛部光澤真言曰：</p>
<p class="dharani">「唵帝誓<span class='note-inline'>(而曳反)</span>帝若<span class='note-inline'>(而也反)</span>徙尾<span class='note-inline'>(二合)</span>寧<span class='note-inline'>(上聲)</span>徙提<span class='note-inline'>(去重)</span>娑<span class='note-inline'>(去一)</span>馱也[合*牛]泮吒<span class='note-inline'>(三遍誦之，此是佛部光澤真言)</span>」</p>
<p>蓮花部光澤真言曰：</p>
<p class="dharani">「唵儞<span class='note-inline'>(去)</span>比也<span class='note-inline'>(二合)</span>儞<span class='note-inline'>(去)</span>比也<span class='note-inline'>(二合)</span>儞<span class='note-inline'>(去一)</span>跛也摩訶<span class='note-inline'>(去)</span>室哩<span class='note-inline'>(二合)</span>曳莎訶<span class='note-inline'>(去，三遍誦，此是蓮花部光澤真言)</span>」</p>
<p>金剛部光澤真言曰：</p>
<p class="dharani">「唵　入嚩<span class='note-inline'>(二合)</span>羅　入嚩<span class='note-inline'>(引二合)</span>羅也　滿度哩莎訶<span class='note-inline'>(三遍誦之，此是金剛部光澤真言)</span>」</p>
<p>其手印相，以左手大指捻小指甲上，餘三指微開直竪，舒其膊，還以右手亦作此印，承左手肘下，以手印印觸諸物即成光澤，通三部用<span class='note-inline'>(此是通三部光澤手印)</span>。◎</p>

<p class='juan'>蘇悉地羯羅供養法卷上</p></div>
<div class='div-w'><p>丹藏即云「蘇悉地羯羅經」，名既不同、文亦大異，譯人一也。今撿丹藏之經，國、宋藏中始終皆無供養法者，丹藏亦於感函有之，委尋《開元》、《貞元》二錄，善無畏譯只有三經一法，而無此供養法。今以目錄雖無，詳其文義，非是後人偽妄集者，故依丹藏兩俱存焉。</p>
</div>
</div><!-- end of div[@id='body'] -->
</body></html>