<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蘇悉地羯羅供養法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu3' />蘇悉地羯羅供養法卷下</p><p class="byline">大唐中印度三藏善無畏譯</p><p>於佛部中其線白色、蓮花部中其線黃色、金剛部中其線赤色，此等物備具在身方可作法。</p>
<p>依經、依部，如經所說結大界已，次應供養，隨其成就及與事部差別，所辦塗香、色味、香氣與彼相應，前所瀉垢、乃至光澤塗香以此真言及本真言持誦後作手印而奉獻之。</p>
<p>奉塗香真言曰：</p>
<p class="dharani">「伊<span class='note-inline'>(上)</span>咩言<span class='note-inline'>(上)</span>馱<span class='note-inline'>(引)</span>輸<span class='note-inline'>(上)</span>婆<span class='note-inline'>(上)</span>儞微夜<span class='note-inline'>(二合)</span>輸者也輸<span class='note-inline'>(上)</span>者瑜那<span class='note-inline'>(上)</span>也莽夜儞<span class='note-inline'>(輕)</span>吠儞妬薄訖底夜<span class='note-inline'>(二合)</span>鉢羅<span class='note-inline'>(二合)</span>底<span class='note-inline'>(丁以反)</span>仡㗚<span class='note-inline'>(二合)</span>呬也<span class='note-inline'>(二合)</span>鉢囉<span class='note-inline'>(二合)</span>呬那咩　唵阿<span class='note-inline'>(去)</span>賀羅　阿賀羅　薩囉　縛<span class='note-inline'>(二合)</span>尾儞夜<span class='note-inline'>(二合)</span>達囉布爾帝莎訶<span class='note-inline'>(七遍誦之，此是奉獻塗香真言，通三部用之)</span>」</p>
<p>其手印相，以右手舒五指，竪掌向外，以左手向上把右手腕，四指向外，大指在內把之<span class='note-inline'>(此是奉塗香印，通三部用之)</span>。</p>
<p>又，佛部奉塗香真言：</p>
<p class="dharani">「唵　阿仡路<span class='note-inline'>(二合)</span>多<span class='note-inline'>(上)</span>羅<span class='note-inline'>(引)</span>仡囉<span class='note-inline'>(二合)</span>微灑曳囊<span class='note-inline'>(上)</span>莽莎訶<span class='note-inline'>(去)</span><span class='note-inline'>(七遍誦之，此是佛部奉塗香真言)</span>」</p>
<p>蓮華部奉塗香真言曰：</p>
<p class="dharani">「唵　那㗚<span class='note-inline'>(二合)</span>知㗚知那㗚<span class='note-inline'>(二合)</span>吒鉢寧<span class='note-inline'>(上)</span>那㗚<span class='note-inline'>(二合)</span>帝那㗚<span class='note-inline'>(二合)</span>底夜鉢寧<span class='note-inline'>(上)</span>[合*牛]泮吒<span class='note-inline'>(二合)</span><span class='note-inline'>(七遍誦之，此是蓮花部奉塗香真言)</span>」</p>
<p>金剛部奉塗香真言曰：</p>
<p class="dharani">「唵　微薩囉　薩囉　[合*牛]泮吒<span class='note-inline'>(七遍誦之，此是金剛部奉塗香真言)</span>」</p>
<p>前所瀉垢、乃至光澤，花，以此真言及本真言持誦，復作手印而奉獻之。奉花真言曰：</p>
<p class="dharani">「伊<span class='note-inline'>(上)</span>咩蘇<span class='note-inline'>(上)</span>莽囊儞尾夜<span class='note-inline'>(二合)</span>輸<span class='note-inline'>(上)</span>者也輸<span class='note-inline'>(上)</span>者瑜囊<span class='note-inline'>(上)</span>也囊莽夜寧<span class='note-inline'>(上)</span>吠儞多<span class='note-inline'>(上)</span>薄訖底夜<span class='note-inline'>(二合)</span>鉢囉<span class='note-inline'>(二合)</span>底仡㗚<span class='note-inline'>(二合)</span>呬也<span class='note-inline'>(二合)</span>鉢囉<span class='note-inline'>(二合)</span>四那咩唵阿<span class='note-inline'>(去)</span>賀羅　阿賀囉　薩羅嚩<span class='note-inline'>(二合)</span>尾儞夜<span class='note-inline'>(二合)</span>達囉布爾帝　莎訶<span class='note-inline'>(七遍誦之，此是奉花真言，通三部用之)</span>」</p>
<p>其手印相如車輅印，惟改二頭指相叉<span class='note-inline'>(此是奉花印，通三部用)</span>。</p>
<p>又，佛部奉花真言曰：</p>
<p class="dharani">「唵尸祇起<span class='note-inline'>(二合)</span>尸契莎訶<span class='note-inline'>(七遍誦之，此是佛部奉花真言)</span>」</p>
<p>蓮華部奉花真言曰：</p>
<p class="dharani">「唵戰尼寧健陀謨丁泥<span class='note-inline'>(二合)</span>[合*牛]泮吒<span class='note-inline'>(二合)</span><span class='note-inline'>(七遍誦之，此是蓮花部奉花真言)</span>」</p>
<p>金剛部奉花真言曰：</p>
<p class="dharani">「唵部哩<span class='note-inline'>(二合)</span>囉若嚩<span class='note-inline'>(二合)</span>蘭多詣莎訶<span class='note-inline'>(七遍誦之，此是金剛部奉花真言)</span>」</p>
<p>次前所瀉垢、乃至光澤，燒香以此真言及本真言持誦，復作手印而奉獻之。奉燒香真言曰：</p>
<p class="dharani">「阿閦嚩囊娑鉢<span class='note-inline'>(二合)</span>底囉素賀㗚<span class='note-inline'>(二合)</span>儞也<span class='note-inline'>(二合，好心)</span>健陀<span class='note-inline'>(引)</span>值也<span class='note-inline'>(二合)</span>欝馥蘇囉部若<span class='note-inline'>(天養)</span>囊莽夜寧吠儞妬<span class='note-inline'>(虔誠奉獻)</span>薄訖底夜<span class='note-inline'>(二合)</span>度報閦鉢囉<span class='note-inline'>(二合)</span>底仡㗚<span class='note-inline'>(二合)</span>呬也<span class='note-inline'>(二合)</span>旦<span class='note-inline'>(願納受)</span>　唵　阿賀羅　賀羅　薩囉嚩<span class='note-inline'>(二合)</span>尾儞夜<span class='note-inline'>(二合)</span>達羅布爾帝莎訶<span class='note-inline'>(七遍誦之，此是奉燒香真言，通三部用之)</span>」</p>
<p>其手印相，以二手小指、無名指、中指並向內曲，背相著，向上直竪，二頭指側相向上一麥道不著，二大指博著二頭指側<span class='note-inline'>(此是奉燒香真言，通三部用之)</span>。</p>
<p>又，佛部奉燒香真言曰：</p>
<p class="dharani">「那謨仡羅<span class='note-inline'>(二合)</span>蔓拏微灑曳尸棄寧<span class='note-inline'>(上)</span>莎訶<span class='note-inline'>(七遍誦之)</span>」</p>
<p>蓮華部燒香真言曰：</p>
<p class="dharani">「唵　戰捺囉<span class='note-inline'>(二合)</span>婆夢拏里伽㗚<span class='note-inline'>(二合)</span>那祇里尼[合*牛]泮吒<span class='note-inline'>(七遍誦之，此是蓮華部燒香真言)</span>」</p>
<p>金剛部奉燒香真言曰：</p>
<p class="dharani">「唵　微薩羅　薩羅　[合*牛]泮吒<span class='note-inline'>(七遍誦之)</span>」</p>
<p>次，前所瀉垢、乃至光澤，飲食以此真言及本真言持誦，復作手印而奉獻之。奉食真言曰：</p>
<p class="dharani">「粵灑悌難囉索憙㗚儞也<span class='note-inline'>(二合，心歡喜)</span>曀灑滿多囉<span class='note-inline'>(二合)</span>設怒麼里莽也<span class='note-inline'>(此等尊食至誠奉獻)</span>寧儞妬薄訖底夜<span class='note-inline'>(二合)</span>鉢囉底訖㗚<span class='note-inline'>(二合)</span>呬也<span class='note-inline'>(二合)</span>鉢囉<span class='note-inline'>(二合)</span>四那咩　唵　阿賀羅　阿賀羅　薩囉嚩<span class='note-inline'>(二合)</span>尾儞夜達囉布爾帝莎訶<span class='note-inline'>(七遍誦之，此是奉食，通三部用之)</span>」</p>
<p>其手印相，仰兩手二掌向前側相著，二無名指頭側相著，微屈二頭指，博著中指側，二大指博著二頭指側，小似掬水相<span class='note-inline'>(此是奉食印，通三部用之)</span>。</p>
<p>又，佛部奉食真言曰：</p>
<p class="dharani">「唵掣[口*梨]那弭<span class='note-inline'>(二合)</span>尼<span class='note-inline'>(上)</span>莎訶<span class='note-inline'>(七遍誦之，此是佛部奉食真言)</span>」</p>
<p>蓮華部奉食真言曰：</p>
<p class="dharani">「唵漸路緊寧<span class='note-inline'>(上)</span>莎訶<span class='note-inline'>(七遍誦之，此是中部奉食真言)</span>」</p>
<p>金剛部奉食真言曰：</p>
<p class="dharani">「唵嚩日哩<span class='note-inline'>(二合)</span>尼<span class='note-inline'>(上)</span>嚩日藍<span class='note-inline'>(引二合)</span>藝莎<span class='note-inline'>(去)</span>訶<span class='note-inline'>(七遍誦之，此是下部奉食真言)</span>」</p>
<p>復當前瀉垢、乃至光澤，然燈以此真言及本真言持誦，及作手印而奉獻之。然燈真言曰：</p>
<p class="dharani">「囉訖芻<span class='note-inline'>(引二合)</span>近囊<span class='note-inline'>(上二合)</span>灑者<span class='note-inline'>(二合)</span><span class='note-inline'>(能護清淨、能去無明，以此等虔誠奉獻，惟願納受)</span>跛尾怛囉<span class='note-inline'>(二合)</span>室者<span class='note-inline'>(二合)</span>膽謨<span class='note-inline'>(上)</span>尾曇莽囊<span class='note-inline'>(上)</span>輸<span class='note-inline'>(上)</span>婆莽衣寧<span class='note-inline'>(上)</span>吠儞妬薄訖底夜<span class='note-inline'>(二合)</span>儞<span class='note-inline'>(去)</span>報閻鉢囉<span class='note-inline'>(二合)</span>底仡㗚<span class='note-inline'>(二合)</span>呬也<span class='note-inline'>(二合)</span>旦唵阿<span class='note-inline'>(去)</span>路迦也路迦也薩囉嚩<span class='note-inline'>(二合)</span>尾儞底<span class='note-inline'>(二合)</span>達囉布爾帝莎訶<span class='note-inline'>(七遍誦之，此是奉燈真言，通三部用之)</span>」</p>
<p>其手印相，以右手作拳，舒中指，大頭相捻直竪<span class='note-inline'>(此是奉燈印，通三部用之)</span>。</p>
<p>又，佛部奉燈真言曰：</p>
<p class="dharani">「唵　阿莽羅于建<span class='note-inline'>(引二合)</span>底帝爾寧<span class='note-inline'>(上)</span>莎訶<span class='note-inline'>(三遍誦之，此是佛部奉燈真言)</span>」</p>
<p>中部奉燈真言曰：</p>
<p class="dharani">「唵　戰安<span class='note-inline'>(二合)</span>尼<span class='note-inline'>(上)</span>寧<span class='note-inline'>(上)</span>茹瑳囊<span class='note-inline'>(二合)</span>羯哩[合*牛]泮吒<span class='note-inline'>(二合)</span><span class='note-inline'>(三遍誦之，此是中部奉燈真言)</span>」</p>
<p>下部奉燈真言曰：</p>
<p class="dharani">「唵尾嚩㗚<span class='note-inline'>(二合)</span>多路者囊<span class='note-inline'>(上)</span>[合*牛]泮吒<span class='note-inline'>(二合)</span><span class='note-inline'>(三遍誦之，此是下部奉燈真言)</span>」</p>
<p>真言并手印運心供養者，若當不辦塗香乃至燈明供養，但誦如上奉塗香等真言及作手印亦成圓滿供養。</p>
<p>次，運心供養者，以心運想水陸諸花無主所攝遍滿虛空，盡十方界，及與人天妙塗香雲、燒香、燈明、幢幡、繖蓋、種種鼓樂、歌舞妓唱、真珠羅網、懸諸寶鈴、花鬘、白拂、微妙磬鐸、矜羯尼網、如意寶樹、衣服之雲、天諸厨食上妙香美、種種樓閣寶柱莊嚴、天諸嚴身頭冠瓔珞……如是等雲，行者運心遍滿虛空，以至誠心如是供養最為勝上。</p>
<p>是發行者以決定心而行此法，運心供養，誦此真言及作手印，如上所想供養皆悉成就。真言曰：</p>
<p class="dharani">「唵薩囉嚩<span class='note-inline'>(二合)</span>他<span class='note-inline'>(去)</span>烏骨那蘖<span class='note-inline'>(二合)</span>帝娑頗<span class='note-inline'>(二合)</span>囉呬<span class='note-inline'>(引)</span>門伽伽<span class='note-inline'>(輕呼)</span>囊<span class='note-inline'>(上)</span>劍莎訶<span class='note-inline'>(七遍誦之，此是成就運心供養真言)</span>」</p>
<p>其手印相，兩手相叉合掌，以右押左置於頂上<span class='note-inline'>(此是成就運心供養手印)</span>。</p>
<p>凡作供養應具此法，至誠信心，及奉閼伽皆以真言、手印持誦成就及以運心合掌置頂，方成圓滿供養之法。</p>
<p>己身座者，以捺婆草或餘草等而作其座，長十六指、厚四指、闊十二指，隨其成就及事差別相應坐之。</p>
<p>其坐法者略有三種：一、結加坐，二、半加坐，三、記賢坐，令身端直，勿使動搖，而作念誦。以其手印而執數珠置當心前而作念誦，先禮三寶、次禮本尊、然後普禮諸餘尊等而作念誦。初應須臾觀察本尊，然後念誦，中間勿起諸惡分別及嗔憙等，正念誦持觀本尊形，或觀真言所有文字、或時觀彼本尊心上有真言文字、或寂淨心而作念誦。</p>
<p>念誦之法，不急、不緩，亦不聲高、亦不太小，中間不應共餘人語、亦不心緣諸外境界，真言文字不得訛錯，當觀本尊如對目前，晨暮二時遍數須足、午時減半乃至少分。</p>
<p>於真言中，有其唵字者及歸命字應寂心誦；若作息災增益之事，應以小聲念誦；真言有其[合*牛]字及泮吒字，應嗔猛誦；若作損他，誦念之時令餘人聞。</p>
<p>凡真言字數有多少，從一至四，應誦數滿一俱胝遍；從五字至十五字，一一字數誦落叉遍；十五已上至三十二字，誦三落叉；數過此者，誦一萬遍。於一一時如法念誦，其數畢已，隨所懷願及以成就殷勤求之。</p>
<p>護本尊者，佛部之中以佛眼真言應護未定本尊，中部中以半拏羅嚩私寧真言應護本尊，下部中以忙莽計真言應護本尊。初欲誦及了之時，於此二時應護本尊。所誦真言若寧靜者，應以猛忿真言而護本尊、或用部主而護本尊；所誦真言若猛忿者，應以寧靜而護本尊、或用部主而護本尊；所誦真言若歡喜者，應以寧靜、猛忿二種真言而護本尊。</p>
<p>迴施功德者，誦畢已，應以部母護其遍數奉寄部主。應知，如是言：「一切有情無明所覆，惟求菩提信受，我今為彼，非為己身，惟願世尊成就之時還我遍數。」念誦畢已，次執閼伽置於頂上而奉獻之。復重供養香花等物作三麼耶，重作護法，以其部母重護本尊，亦以部母、或以明王自護己身，作阿三忙祇寧印，誦其真言。左轉其印，前所能護並悉解，其手印相准奉請印，惟改二大指向外送之即成發遣，於其奉請真言之中加去去句即成發遣。</p>
<p>護摩分者，如於念誦次第，護摩、所有澡浴、乃至奉請本尊，皆同念誦法則。</p>
<p>其護摩柴，謂烏曇末羅木、閼說他木、閼迦木、羅<span class='note-inline'>(引)</span>闍閼迦木、莽囊伽木、阿輸迦木、密螺木、尼俱律木、庵沒羅木、却地羅木、閃珍木、鉢落叉木、阿波末伽木、莽度迦木、粘目迦木……。取如是等木，截十指量，於其乳酥、酪蜜之中搵其兩頭，於諸成就及與息災、增益、損他之事而作護摩。</p>
<p>其護摩物，謂蓮花、酪飯、酥乳、胡麻、及蜜芥子、鹽……等。本尊之前、己身中間而置其爐，方一肘量，下深半肘，或復圓作，或於室內作、或在室外令見對本尊，如法而作。</p>
<p>四面安堦爐口置緣，量高四指，爐中安輪，餘諸物等印各高一指，以瞿摩夷和牛尿塗，用香水灑於其堦上。順布青捺婆草、所有護摩柴等物置於右邊，其閼伽器置於左邊，諸供養物黃白色類隨事而辦。</p>
<p>燃火著已，用忿怒王瀉垢而請火神。請火神真言曰：</p>
<p class="dharani">「唵曀呬醯莽訶<span class='note-inline'>(去)</span>部多泥<span class='note-inline'>(去)</span>嚩哩使<span class='note-inline'>(二合)</span>儞尾<span class='note-inline'>(二合)</span>若薩多<span class='note-inline'>(上)</span>莽仡㗚<span class='note-inline'>(二合)</span>呬<span class='note-inline'>(引)</span>怛嚩<span class='note-inline'>(引二合)</span>護底莽<span class='note-inline'>(引)</span>訶<span class='note-inline'>(去)</span>囉莽娑泯<span class='note-inline'>(二合)</span>散寧<span class='note-inline'>(上)</span>呬妬婆<span class='note-inline'>(上)</span>嚩阿仡囊<span class='note-inline'>(上二合)</span>曳合尾也<span class='note-inline'>(二合)</span>却尾也<span class='note-inline'>(二合)</span>嚩<span class='note-inline'>(引)</span>賀囊也莎<span class='note-inline'>(去)</span>訶<span class='note-inline'>(去)</span><span class='note-inline'>(三遍誦之，此是請火神真言)</span>」</p>
<p>其手印相，以右手直竪五指，舒掌向外，屈其頭指向掌，屈大指，橫在掌中，大指來去<span class='note-inline'>(此是請火神手印)</span>。</p>
<p>請以，右灑香水三遍及與三遍漱口之水，即誦此真言護三遍。以祀火神真言曰：</p>
<p class="dharani">「唵阿仡囊<span class='note-inline'>(二合)</span>曳合尾也<span class='note-inline'>(二合)</span>劫尾也<span class='note-inline'>(二合)</span>嚩賀囊也儞<span class='note-inline'>(去)</span>比也<span class='note-inline'>(二合)</span>儞<span class='note-inline'>(去)</span>跛也莎訶」</p>
<p>祀火神訖，重灑香水及與漱口，以香花等供養，令坐本位。於其堦外別立一處為置本尊，如法奉請，次第供養，以本尊言持誦一花置於其處，作如是言：「惟願尊者加被此處受此護摩。」次以枳里枳里忿怒王真言及手印重作瀉垢火等。真言曰。</p>
<p class="dharani">「唵　枳里　枳里　[合*牛]泮吒<span class='note-inline'>(二合)</span><span class='note-inline'>(此是瀉垢火等真言)</span>」</p>
<p>其手印相，左手竪五指，掌向外，右手竪五指，掌向內，以手背相著，即以右手頭指已下四指及鉤左手四指，向下轉腕向身，却合兩掌相向，二腕相著<span class='note-inline'>(此是瀉垢火等印)</span>。</p>
<p>其灑香水真言曰：</p>
<p class="dharani">「唵　闇沒㗚<span class='note-inline'>(二合)</span>帝賀囊賀囊<span class='note-inline'>(上)</span>[合*牛]泮吒<span class='note-inline'>(二合)</span><span class='note-inline'>(此是灑香水真言)</span>」</p>
<p>燃火真言曰：</p>
<p class="dharani">「唵部囉若嚩<span class='note-inline'>(二合)</span>攞<span class='note-inline'>(此是燃火真言)</span>」</p>
<p>瀉垢火等了己，還灑香水、乃至漱口，兩手置其兩膝之間，初以一杓滿蘇護摩一遍，次則護摩其柴，次護摩飲，次護摩諸穀或以乳粥，次則蓮花、羯尼迦羅等花隨意護摩。隨其本事，或寂靜心、或歡喜心、或忿怒而護摩；其所著衣，或白、或黃、赤，隨事應知；或面向東、或北、或南，隨事而作；其供養物，或白、黃、赤，香味等類亦復須知。</p>
<p>護摩畢已，還以一杓滿蘇護摩一遍，重獻閼伽、乃至供養准前，重作護身及方等印并與護尊及護己身，乃至解界准方可發遣。</p>
<p>其遣火神手印相如前請火神印，惟改頭指與大指相捻<span class='note-inline'>(此是發遣火神印)</span>。</p>
<p>於請火神真言中置其去去字即成發遣，然後隨意。</p>
<p>牛五淨者，謂黃牛尿、及糞未墮地者、乳酪、酥等、茅香水，一一持誦經一百遍然後相和，更復持誦一百八遍，於十五日斷食一宿，以面向東，其牛五淨置於蓮荷等葉之中，默飯三兩，十五日中所犯穢觸及不淨食皆得清淨。</p>
<p>初佛部五淨真言曰：</p>
<p class="dharani">「那<span class='note-inline'>(上)</span>謨<span class='note-inline'>(上)</span>婆伽<span class='note-inline'>(輕)</span>嚩帝烏悉膩<span class='note-inline'>(二合)</span>沙<span class='note-inline'>(去)</span>也微輸<span class='note-inline'>(上)</span>提微囉誓<span class='note-inline'>(而曳反)</span>尸吠扇<span class='note-inline'>(引)</span>底羯哩莎訶<span class='note-inline'>(三遍誦之，此是佛部五淨真言)</span>」</p>
<p>蓮華部五淨真言曰：</p>
<p class="dharani">「嚩帝鉢那莽<span class='note-inline'>(二合)</span>簸儜<span class='note-inline'>(上)</span>曳唵也輸<span class='note-inline'>(去)</span>誓<span class='note-inline'>(而曳反)</span>莎訶<span class='note-inline'>(三遍誦之，此是中部五淨真言)</span>」</p>
<p>金剛部五淨真言曰：</p>
<p class="dharani">「那<span class='note-inline'>(上)</span>謨<span class='note-inline'>(上)</span>囉怛囊<span class='note-inline'>(上二合)</span>怛囉<span class='note-inline'>(二合)</span>夜也囊莽室戰拏嚩日囉<span class='note-inline'>(二合)</span>簸儜<span class='note-inline'>(上)</span>曳摩訶<span class='note-inline'>(去)</span>藥乞沙<span class='note-inline'>(二合)</span>細囊鉢多<span class='note-inline'>(上)</span>曳唵尸棄寧尸棄寧<span class='note-inline'>(上)</span>囉莽<span class='note-inline'>(二合)</span>麗鉢囉<span class='note-inline'>(二合)</span>鞞鉢囉<span class='note-inline'>(二合)</span>婆娑嚩<span class='note-inline'>(去二合)</span>[口*(隸-木+匕)]帝誓<span class='note-inline'>(而曳反)</span>帝若嚩底鉢囉<span class='note-inline'>(二合)</span>婆<span class='note-inline'>(去)</span>嚩底莎<span class='note-inline'>(去)</span>訶<span class='note-inline'>(去)</span><span class='note-inline'>(三遍誦之，此是金剛部五淨真言)</span>」</p>
<p>又以五淨用灑臂釧、數珠、腰線、茅環、神線、嚩日囉，皆得清淨。</p>
<p>其腰線者，令童女右旋搓合，經三合已，重更三合，若網調雲作。</p>
<p>其臂釧者，作二十五金剛之結，中置一珠，兩頭各一。</p>
<p>其茅環者，稱無名指量以茅三纏。</p>
<p>作金剛結喫食之時，以部主真言持誦其食，方可食之。</p>
<p>睡眠之時，以部母護身，若見惡夢及以失精，當誦部母真言百遍。</p>
<p>應用部主真言護所住處及以己身并弟子等，三時灑水淨衣、或洗令淨。</p>
<p>飲食之時，先以所持真言持誦團食奉獻本尊，然後方食。</p>
<p>於諸節日應加供養，半月半月用閼伽器以軍茶利等真言持誦一百八遍，自灌頂能摧諸難，成就漸近。</p>
<p>每日三時作漫荼羅及作制底，讀大乘經，思惟六念，作慈等觀，旋遶制底、佛堂等處，沐浴尊容及以舍利。</p>

<p class='juan'>蘇悉地羯羅供養法卷下</p></div>
</div><!-- end of div[@id='body'] -->
</body></html>