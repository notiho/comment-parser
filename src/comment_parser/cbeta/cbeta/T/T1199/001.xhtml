<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛手光明灌頂經最勝立印聖無動尊大威怒王念誦儀軌法品</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1199
<div class='div-jing'>
<p class='juan'><a id='mulu1' />金剛手光明灌頂經最勝立印聖無動尊大威怒王念誦儀軌法品一卷</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉　詔譯</p><p>爾時金剛手菩薩入三磨地。名金剛等至熾盛光焰。其光普照一切佛土。周遍焚燒三界。其中所有一切魔囉作障難者。一切尾曩也迦囉剎娑等。皆被是大火焚燒。[酉*交]楚遍入支體。苦痛絞結纏身。心迷悶絕。咸皆高聲大叫。譬如世人遇大苦逼唱言密密。其聲遍滿三千大千世界。所有一切眾生聞此聲者。皆悉惶怖奔走。投佛咸作是言。世尊我等今並歸命三寶。時金剛手菩薩從三昧起。告文殊師利言。汝云何見諸天帝釋等來至於此。文殊師利菩薩語金剛手言。我不能知唯如來了。作是語已二大士便無言說。</p>
<p>時金剛手菩薩復告文殊師利言。有大威怒王名聖者無動。我今說是心及立印故。一切大眾咸來至此。時金剛手菩薩復告文殊師利言。善男子諦聽無邊功力勇健無邊如來。奉事是不動尊大威怒王。復有六十萬恒河沙俱胝如來皆蒙教示得成無上正等菩提。復有無量天龍八部等。恒常供養恭敬承事。若纔憶念是威怒王。能令一切作障難者。皆悉斷壞。一切障者不敢親近。常當遠離。是修行者所住之處。無有魔事及諸鬼神等。時金剛手菩薩從三摩地。警覺召集一切聲聞辟支佛。一切天龍藥叉乾闥婆阿素囉蘖嚕拏緊那囉麼護囉誐人及非人一切群生等。皆來集會。復抽撮彼群生眾差別之心。合同一體等住三麼地。名俱胝焚燒世界大威。唯成一大火聚。如七日光照。大馬口等眾流俱湊。吞納無餘盡成猛焰。說是大威怒王聖無動尊微妙心。亦如大馬口吞噉一切眾生若干種心。等成大火光界。</p>
<p class="dharani">曩莫薩嚩怛佗<span class='note-inline'>(引下同)</span>孽帝毘藥<span class='note-inline'>(二合下同)</span>薩嚩目契毘藥薩嚩佗<span class='note-inline'>(引下同)</span>怛囉<span class='note-inline'>(二合)</span>吒<span class='note-inline'>(半音)</span>贊拏摩訶<span class='note-inline'>(引下同)</span>[口*路]灑拏欠佉<span class='note-inline'>(引下同)</span>呬佉<span class='note-inline'>(引)</span>呬薩嚩尾覲南<span class='note-inline'>(二合引)</span>吽怛囉<span class='note-inline'>(二合下同)</span>吒<span class='note-inline'>(半音)</span>憾<span class='note-inline'>(引下同)</span>[牟*含]<span class='note-inline'>(引下同)</span></p>
<p>纔說妙真言。纔一切眾身如劍揮斷。一時躃地猶如利刃斷芭蕉林。亦如大暴惡旋嵐猛風飄眾樹葉。吹擲大眾置於輪圍山間。唯除十地大菩薩等。一切佛國土三千大千世界。咸被大忿怒王威光焚燒。同一體相成大火聚。蘇彌盧山摩訶蘇彌盧山。鐵圍山大鐵圍山。一切大海皆悉枯涸。乾燒成就灰燼。大眾咸見。</p>

<div class="lg regular"><div class='lg-row'>欲作諸事業　先結三麼耶</div>
<div class='lg-row'>二羽齊輪合　並建於二空</div>
<div class='lg-row'>由是加持故　身即同如來</div>
</div><p>三麼耶真言曰。</p>
<p class="dharani">曩莫三漫跢沒馱南<span class='note-inline'>(引下同)</span>婀三謎底哩<span class='note-inline'>(二合)</span>三謎三麼曳莎嚩<span class='note-inline'>(二合下同)</span>訶<span class='note-inline'>(引下同)</span></p>
<p>次結法界印。</p>
<p class="lg-abnormal"><div class='lg-row'>以二金剛拳　二風側相拄</div>
</p><p>真言曰。</p>
<p class="dharani">曩莫三漫跢嚩日囉<span class='note-inline'>(二合引)</span>赧<span class='note-inline'>(引)</span>達麼馱<span class='note-inline'>(引)</span>妬<span class='note-inline'>(引)</span>娑嚩<span class='note-inline'>(二合下同)</span>婆<span class='note-inline'>(引)</span>嚩句㟏<span class='note-inline'>(歸命同前)</span></p>
<p>結轉法輪印</p>

<div class="lg regular"><div class='lg-row'>二羽反相叉　二空峯相合</div>
<div class='lg-row'>加身分五處　身同執金剛</div>
</div><p>真言曰。</p>
<p class="dharani">曩莫三漫多嚩日囉<span class='note-inline'>(二合)</span>赧嚩日囉<span class='note-inline'>(二合)</span>怛麼<span class='note-inline'>(二合)</span>句㟏</p>
<p>次結大精進慧劍祕密印。</p>

<div class="lg regular"><div class='lg-row'>二手三補吒　風屈初節合</div>
<div class='lg-row'>峯拄空上節　由結是印故</div>
<div class='lg-row'>結使皆斷壞</div>
</div><p>真言曰。</p>
<p class="dharani">曩謨三漫跢沒馱南<span class='note-inline'>(歸命)</span>摩訶渴誐尾惹也達麼散捺囉<span class='note-inline'>(二合下同)</span>捨曩娑訶惹娑得迦<span class='note-inline'>(二合)</span>也儞哩<span class='note-inline'>(二合)</span>砌娜迦多佗蘖多地目訖底<span class='note-inline'>(二合)</span>儞囉惹跢尾囉<span class='note-inline'>(引)</span>誐達麼儞乞廁<span class='note-inline'>(二合)</span>跢吽</p>

<div class="lg regular"><div class='lg-row'>劍印改二空　出於風火間</div>
<div class='lg-row'>是名法螺印</div>
</div><p>真言曰。</p>
<p class="dharani">曩莫三漫多沒馱南暗</p>

<div class="lg regular"><div class='lg-row'>復次獻華座　名金剛蓮華</div>
<div class='lg-row'>定慧芙蓉合　水火俱散開</div>
<div class='lg-row'>猶如蓮華葉　二風屈附火</div>
<div class='lg-row'>初節之側住　奉諸佛菩薩</div>
</div><p>真言曰。</p>
<p class="dharani">曩莫三漫多沒馱南<span class='note-inline'>(引)</span>阿<span class='note-inline'>(引)</span></p>

<div class="lg regular"><div class='lg-row'>二羽忿怒縛　二風屈如鉤</div>
<div class='lg-row'>是名鉤密印　能辦攝召事</div>
</div><p>真言曰。</p>
<p class="dharani">曩莫三滿多母馱南阿<span class='note-inline'>(引)</span>薩嚩怛嚩<span class='note-inline'>(二合)</span>鉢囉<span class='note-inline'>(二合引)</span>底訶跢怛佗<span class='note-inline'>(引)</span>蘖黨<span class='note-inline'>(引)</span>矩捨冒地左里也<span class='note-inline'>(引)</span>跛哩布囉迦娑嚩<span class='note-inline'>(二合)</span>訶</p>
<p>次奉獻閼伽。</p>
<p class="lg-abnormal"><div class='lg-row'>以前商佉印　誦是祕密言</div>
</p><p class="dharani">曩莫三滿多母<span class='corr'>馱</span><span class='note-inline'>(引)</span>南誐誐曩<span class='note-inline'>(引)</span>三麼三麼娑嚩<span class='note-inline'>(二合)</span>訶</p>

<div class="lg regular"><div class='lg-row'>塗香供養印　二羽芙蓉合</div>
<div class='lg-row'>風各如彈指　空並押風輪</div>
</div><p>真言曰。</p>
<p class="dharani">娜莫三滿多母馱<span class='note-inline'>(引)</span>南尾秫馱巘度納婆<span class='note-inline'>(二合)</span>嚩娑嚩<span class='note-inline'>(二合)</span>訶</p>

<div class="lg regular"><div class='lg-row'>以前塗香印　二空住風側</div>
<div class='lg-row'>中節之下際　名華供養印</div>
</div><p>真言曰。</p>
<p class="dharani">娜莫三滿多母馱<span class='note-inline'>(引)</span>南麼訶昧底哩夜<span class='note-inline'>(三合)</span>毘庾<span class='note-inline'>(二合)</span>娜誐<span class='note-inline'>(二合)</span>帝娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>二手三補吒　地竪住水下</div>
<div class='lg-row'>二火屈上節　和合少下水</div>
<div class='lg-row'>二風屈中節　峯跓住空頭</div>
<div class='lg-row'>名焚香供養</div>
</div><p>真言曰<span class='note-inline'>(亦有歸命)</span>。</p>
<p class="dharani">達麼馱怛嚩<span class='note-inline'>(二合下同)</span>弩誐帝娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>飲食供養印　二手虛心合</div>
<div class='lg-row'>定慧空入掌</div>
</div><p>真言曰<span class='note-inline'>(有歸命)</span>。</p>
<p class="dharani">婀囉囉迦囉囉麼隣<span class='note-inline'>(上)</span>娜弭摩隣<span class='note-inline'>(上)</span>娜泥摩訶麼里娑嚩<span class='note-inline'>(二合引)</span>訶<span class='note-inline'>(引)</span></p>

<div class="lg regular"><div class='lg-row'>以前飲食印　唯改二空輪</div>
<div class='lg-row'>並建離滿月　名燈明供養</div>
</div><p>真言曰<span class='note-inline'>(有歸命)</span>。</p>
<p class="dharani">怛佗孽跢囉止<span class='note-inline'>(二合)</span>娑頗<span class='note-inline'>(二合)</span>囉弩嚩婆<span class='note-inline'>(引)</span>娑曩誐誐怒<span class='note-inline'>(奴奧反)</span>那<span class='note-inline'>(引)</span>哩曳娑嚩<span class='note-inline'>(二合引)</span>訶<span class='note-inline'>(引已上真言一切同用劍真言歸命)</span></p>

<div class="lg regular"><div class='lg-row'>次結無動尊　根本祕密印</div>
<div class='lg-row'>二羽內相叉　輪輪各如環</div>
<div class='lg-row'>二空住水側　火峯住空面</div>
<div class='lg-row'>二空和合竪　次寶山印相</div>
<div class='lg-row'>定慧內相叉　二空入滿月</div>
<div class='lg-row'>以二金剛拳　定置慧拳上</div>
<div class='lg-row'>名頭祕密印　以印置於頭</div>
<div class='lg-row'>二羽內相叉　二空入滿月</div>
<div class='lg-row'>風輪和合竪　印眼及眉間</div>
<div class='lg-row'>是名眼密印　次結口密印</div>
<div class='lg-row'>地輪內相叉　水押地叉間</div>
<div class='lg-row'>二火並伸直　空各加水甲</div>
<div class='lg-row'>二風加火甲　以印置於口</div>
<div class='lg-row'>復次密印相　二羽三補吒</div>
<div class='lg-row'>風空如彈指　是名心密印</div>
<div class='lg-row'>復次三補吒　二火建如幢</div>
<div class='lg-row'>風住火初節　二水如寶形</div>
<div class='lg-row'>二地及二空　各各而建立</div>
<div class='lg-row'>印心及兩肩　喉位頂上散</div>
<div class='lg-row'>次作惡叉波　名師子奮迅</div>
<div class='lg-row'>不改前密印　開竪慧風輪</div>
<div class='lg-row'>次結火焰印　以慧手空輪</div>
<div class='lg-row'>加於水火甲　風竪拄定掌</div>
<div class='lg-row'>右旋成界方　左轉名解散</div>
<div class='lg-row'>火焰輪止印　定慧各為拳</div>
<div class='lg-row'>空出火風間　二拳背相合</div>
<div class='lg-row'>能制止諸火　次商佉密印</div>
<div class='lg-row'>定空加地水　慧羽亦如之</div>
<div class='lg-row'>二火甲如針　觀風附火節</div>
<div class='lg-row'>止風開竪之　不動渴誠印</div>
<div class='lg-row'>止空加地水　風火並伸直</div>
<div class='lg-row'>是名三昧鞘　慧手亦如之</div>
<div class='lg-row'>觀風火輪入　定空水地環</div>
<div class='lg-row'>輪面與月合　即釰住定鞘</div>
<div class='lg-row'>抽出辦諸事　斷結辟護等</div>
<div class='lg-row'>次結羂索印　慧空加水火</div>
<div class='lg-row'>及地等三輪　風建入定月</div>
<div class='lg-row'>止地水火拳　空風拄如環</div>
<div class='lg-row'>是名索幖幟　三鈷金剛印</div>
<div class='lg-row'>觀空加風甲　三輪如金剛</div>
<div class='lg-row'>所有諸供具　散灑作淨除</div>
<div class='lg-row'>密印已說竟　聖者無動尊</div>
<div class='lg-row'>說一切真言　用前金剛印</div>
<div class='lg-row'>當誦是真言</div>
</div><p class="dharani">曩莫三漫跢嚩日囉<span class='note-inline'>(二合引)</span>赧<span class='note-inline'>(引下同此歸命)</span>吽尾訖哩<span class='note-inline'>(二合下同)</span>跢尾迦吒尾羯囉<span class='note-inline'>(引)</span>路囉特嚩<span class='note-inline'>(二合引)</span>計捨吽嚩日囉<span class='note-inline'>(二合引)</span>仡囉<span class='note-inline'>(二合引)</span>仡囉吽發吒<span class='note-inline'>(吒半音呼下同)</span></p>
<p>此一真言用金剛印。能為成辦一切事業。</p>
<p>復次真言曰　用渴誠印。</p>
<p class="dharani"><span class='corr'>曩</span>莫三漫跢嚩日囉<span class='note-inline'>(二合引)</span>赧唵婀左攞迦<span class='note-inline'>(引)</span>拏沒馱際吒迦吽吽佉<span class='note-inline'>(引)</span>呬佉呬伊南<span class='note-inline'>(上)</span>仡哩<span class='note-inline'>(二合上下同)</span>囉怛曩<span class='note-inline'>(三合)</span>[牟*含]賀<span class='note-inline'>(引)</span>攞賀攞尾沙索<span class='note-inline'>(入)</span>跛哆<span class='note-inline'>(二合)</span>惡紇哩<span class='note-inline'>(引入)</span>郝賀<span class='note-inline'>(引)</span>發吒<span class='note-inline'>(吒半音)</span>阿<span class='note-inline'>(引)</span>哩夜<span class='note-inline'>(二合)</span>左攞<span class='note-inline'>(引)</span>孽縒緊止囉<span class='note-inline'>(引)</span>也徒伊南<span class='note-inline'>(上)</span>迦<span class='note-inline'>(引)</span>哩養<span class='note-inline'>(二合)</span>矩嚕娑嚩<span class='note-inline'>(二合引)</span>訶<span class='note-inline'>(引)</span></p>
<p>以此真言用前劍印。一切事業皆能成辦次一真言用前索印。</p>
<p class="dharani">曩莫三滿多嚩日囉<span class='note-inline'>(二合)</span>喃暗播捨盆<span class='note-inline'>(去)</span>若曩吽發吒<span class='note-inline'>(吒半音呼)</span></p>

<div class="lg regular"><div class='lg-row'>真言用索印　能成一切事</div>
<div class='lg-row'>復次心真言　用金剛密印</div>
</div><p class="dharani">曩莫三滿多嚩日囉<span class='note-inline'>(二合引)</span>喃婀左攞迦拏贊拏娑<span class='note-inline'>(引)</span>馱也吽發吒<span class='note-inline'>(吒字半音)</span></p>

<div class="lg regular"><div class='lg-row'>此之真言　用金剛印　能為成辦</div>
<div class='lg-row'>一切事業　次說不空　聖者無動</div>
</div><p>威怒真言</p>
<p class="dharani">曩莫三滿多嚩日囉<span class='note-inline'>(二合引)</span>喃怛囉<span class='note-inline'>(二合)</span>吒<span class='note-inline'>(半音)</span>阿慕伽贊拏摩訶路沙拏娑頗<span class='note-inline'>(二合引)</span>吒也吽怛囉<span class='note-inline'>(二合)</span>麼也怛囉<span class='note-inline'>(二合)</span>麼也吽怛囉<span class='note-inline'>(二合)</span>吒<span class='note-inline'>(半音)</span>憾[牟*含]</p>

<div class="lg regular"><div class='lg-row'>行者每食訖　以是真言加</div>
<div class='lg-row'>殘餘置淨處　奉獻無動尊</div>
<div class='lg-row'>次說聖無動　大威怒之王</div>
</div><p>一字心真言</p>
<p class="dharani">曩莫三滿多縛日囉<span class='note-inline'>(二合引)</span>喃憾<span class='note-inline'>(引已上諸真言歸命同上)</span></p>

<div class="lg regular"><div class='lg-row'>用是一字心　真言能成辦</div>
<div class='lg-row'>一切事業作　通用一切印</div>
<div class='lg-row'>復次聖無動　布字祕密法</div>
<div class='lg-row'>從頂乃至足　一一安布之</div>
<div class='lg-row'>頂上安長欠　而成於頂相</div>
<div class='lg-row'>頂相真言曰</div>
</div><p class="dharani">曩莫薩嚩怛他孽帝毘藥<span class='note-inline'>(二合下同)</span>薩嚩目契毘藥<span class='note-inline'>(二合)</span>薩嚩他<span class='note-inline'>(引)</span>唵婀左攞贊拏欠<span class='note-inline'>(引)</span></p>

<div class="lg regular"><div class='lg-row'>企孕安頭上　成就尸佉髻</div>
<div class='lg-row'>頭髻真言曰</div>
</div><p class="dharani">曩莫薩嚩怛他孽帝毘藥<span class='note-inline'>(二合)</span>薩嚩目契毘藥<span class='note-inline'>(二合)</span>薩嚩他唵阿左羅企孕<span class='note-inline'>(二合)</span>企孕<span class='note-inline'>(二合引歸命如頂明)</span></p>

<div class="lg regular"><div class='lg-row'>棄布於頭左　成一髮索垂</div>
<div class='lg-row'>垂髮真言曰</div>
</div><p class="dharani">曩莫薩嚩怛他孽帝毘藥<span class='note-inline'>(二合)</span>薩嚩目契毘藥<span class='note-inline'>(二合)</span>薩嚩他<span class='note-inline'>(引)</span>唵贊拏<span class='note-inline'>(已下真言首皆安之)</span>棄</p>

<div class="lg regular"><div class='lg-row'>長憾安於額　成囉囉吒相</div>
<div class='lg-row'>毫相真言曰</div>
</div><p class="dharani">憾<span class='note-inline'>(引)</span></p>

<div class="lg regular"><div class='lg-row'>長呬布兩耳　成就金剛耳</div>
<div class='lg-row'>耳相真言曰</div>
</div><p class="dharani">呬</p>

<div class="lg regular"><div class='lg-row'>左眼布怛囉　其字戴長聲</div>
<div class='lg-row'>吒置於左眼　半義不應全</div>
<div class='lg-row'>眼相真言曰</div>
</div><p class="dharani">怛囉<span class='note-inline'>(引)</span>吒<span class='note-inline'>(半音)</span></p>
<p class="lg-abnormal"><div class='lg-row'>長吽布兩鼻　布誦是真言</div>
</p><p class="dharani">吽</p>

<div class="lg regular"><div class='lg-row'>賀字第九轉　名護安於口</div>
<div class='lg-row'>誦是口真言</div>
</div><p class="dharani">護<span class='note-inline'>(引)</span></p>

<div class="lg regular"><div class='lg-row'>賀短加空點　名憾布舌端</div>
<div class='lg-row'>成金剛舌相　誦是舌真言</div>
</div><p class="dharani">憾</p>
<p class="lg-abnormal"><div class='lg-row'>長莽布兩肩　誦是肩真言</div>
</p><p class="dharani">莽</p>

<div class="lg regular"><div class='lg-row'>莽短加空點　名[牟*含]布於喉</div>
<div class='lg-row'>誦是喉真言</div>
</div><p class="dharani">[牟*含]</p>

<div class="lg regular"><div class='lg-row'>短跢安空點　名瞻布兩乳</div>
<div class='lg-row'>布誦是真言</div>
</div><p class="dharani">瞻</p>

<div class="lg regular"><div class='lg-row'>短麼安空點　名滿安於心</div>
<div class='lg-row'>誦是心真言</div>
</div><p class="dharani">滿</p>

<div class="lg regular"><div class='lg-row'>短吒并空點　布於臍輪中</div>
<div class='lg-row'>大空嚴飾<span class='corr'>故</span>　而成就咤暗</div>
<div class='lg-row'>誦是臍真言</div>
</div><p class="dharani">咤暗<span class='note-inline'>(二合)</span></p>

<div class="lg regular"><div class='lg-row'>咤字第九轉　頂戴大空點</div>
<div class='lg-row'>安布於兩脇　誦是脇真言</div>
</div><p class="dharani">咤唵<span class='note-inline'>(二合引)</span></p>

<div class="lg regular"><div class='lg-row'>最初聲吒字　當用置於腰</div>
<div class='lg-row'>布誦是真言</div>
</div><p class="dharani">咤</p>

<div class="lg regular"><div class='lg-row'>賀字十二轉　名郝布兩髀</div>
<div class='lg-row'>誦是髀真言</div>
</div><p class="dharani">郝</p>

<div class="lg regular"><div class='lg-row'>賀第十一轉　名憾布兩膝</div>
<div class='lg-row'>布誦是真言</div>
</div><p class="dharani">憾</p>

<div class="lg regular"><div class='lg-row'>賀字第二轉　并以大空點</div>
<div class='lg-row'>名憾布兩足　誦足印真言</div>
</div><p class="dharani">憾<span class='note-inline'>(引歸命同前)</span></p>

<div class="lg regular"><div class='lg-row'>是聖無動尊　摩訶威怒王</div>
<div class='lg-row'>布字祕密法　十九種真言</div>
<div class='lg-row'>并布諸支分　修真言菩薩</div>
<div class='lg-row'>作是布置已　自身成聖尊</div>
<div class='lg-row'>一切天素囉　及十地菩薩</div>
<div class='lg-row'>不復能搖動　一切天及龍</div>
<div class='lg-row'>八部諸鬼神　於是等眾中</div>
<div class='lg-row'>為自在囉惹</div>
</div><p>復次聖無動尊大威怒王。說大身真言曰。</p>
<p class="dharani">曩莫三漫跢嚩日囉<span class='note-inline'>(二合)</span>赧阿慕伽曀呬婀鉢囉<span class='note-inline'>(二合)</span>底賀跢曀呬婀左攞際吒婀難跢迦<span class='note-inline'>(引)</span>曩底瑟吒<span class='note-inline'>(二合下同)</span>底瑟吒<span class='note-inline'>(二合同上)</span>左<span class='note-inline'>(引)</span>拏左<span class='note-inline'>(引)</span>拏跢抳怛吒烏<span class='note-inline'>(二合)</span>尾勒南<span class='note-inline'>(二合引)</span>伽<span class='note-inline'>(引)</span>哆也莽囉也佉<span class='note-inline'>(引)</span>娜也薩跢單左茗婀拏滿馱婀訖娘<span class='note-inline'>(二合引)</span>矩嚕婀娑荷馱曩<span class='note-inline'>(引)</span>仡囉<span class='note-inline'>(二合)</span>羯吒羯吒莽吒莽吒憾憾婀底麼攞曀呬摩訶愚拏避灑拏捺吒捺吒婀尾捨<span class='note-inline'>(引)</span>婀尾捨婀左攞制吒薩嚩怛囉<span class='note-inline'>(引)</span>努跢[口*束*頁]迦際吒跢吒跢吒娜麼娜麼發吒<span class='note-inline'>(半音)</span>發吒<span class='note-inline'>(吒半音)</span>憾[牟*含]<span class='note-inline'>(引)</span></p>
<p>聖者無動尊大威怒王。復說三。三麼耶攝召真言曰。</p>
<p class="dharani">曩莫三漫跢<span class='note-inline'>(引)</span>莫伽<span class='note-inline'>(引)</span>鉢囉<span class='note-inline'>(二合)</span>底賀跢嚩日囉<span class='note-inline'>(二合引)</span>赧婀鉢囉<span class='note-inline'>(二合)</span>底賀黨<span class='note-inline'>(引)</span>矩施婀曩也</p>
<p class="dharani">吽婀慕伽摩訶麼朗<span class='note-inline'>(引)</span>矩施婀<span class='note-inline'>(引)</span>曩也吽<span class='note-inline'>(引)</span>摩訶底哩<span class='note-inline'>(二合)</span>三麼養矩施吽<span class='note-inline'>(引)</span>怛囉<span class='note-inline'>(二合引)</span>吒<span class='note-inline'>(半音下同)</span>怛囉<span class='note-inline'>(二合)</span>吒<span class='note-inline'>(半音)</span>嚩日禮<span class='note-inline'>(二合)</span>囉吒囉吒嚩日[口*禮]<span class='note-inline'>(二合)</span>迦吒迦吒嚩日禮<span class='note-inline'>(二合)</span>曩吒曩吒嚩日禮跢呬跢呬黨矩嚕三麼也嚩日囉<span class='note-inline'>(二合引)</span>麼訶麼攞尾羯囉<span class='note-inline'>(二合引)</span>茗婀<span class='note-inline'>(引)</span>曩也施<span class='note-inline'>(引)</span>伽囕<span class='note-inline'>(二合)</span>娑佗<span class='note-inline'>(二合)</span>跛也薩鑁<span class='note-inline'>(引)</span>滿馱也娑<span class='note-inline'>(引)</span>[口*禮]麼哩粖里儞慕止計慕左也滿蕩<span class='note-inline'>(引)</span>婀難跢麼麼底儞婀三茗底哩<span class='note-inline'>(二合)</span>三麼也麼訶麼朗<span class='note-inline'>(引)</span>矩施婀娑荷婀娑忙嚚儞<span class='note-inline'>(二合)</span>吽荷囉荷囉婀三茗怛囉<span class='note-inline'>(二合)</span>呬麼<span class='corr'>訶</span>麼朗<span class='note-inline'>(引)</span>矩施吽婀羯灑也婀三忙嚚儞<span class='note-inline'>(二合)</span>娑嚩<span class='note-inline'>(二合引)</span>訶<span class='note-inline'>(引一切皆同)</span></p>
<p>聖者無動大威怒王。復說護身結界三磨耶真言曰。</p>
<p class="dharani">曩莫三漫跢嚩日囉<span class='note-inline'>(二合引)</span>赧怛囉<span class='note-inline'>(二合引)</span>吒<span class='note-inline'>(半音)</span>婀慕伽贊拏麼訶路灑拏娑破<span class='note-inline'>(二合)</span>吒也婀<span class='note-inline'>(引)</span>曩也婀娑荷婀三忙嚚儞<span class='note-inline'>(二合)</span>吽吽尾覲喃吽怛囉<span class='note-inline'>(二合)</span>吒<span class='note-inline'>(半音)</span></p>
<p>聖者無動尊大威怒王。復說加護所住處真言曰。</p>
<p class="dharani">曩莫三漫跢嚩日囉<span class='note-inline'>(二合引)</span>赧怛囉<span class='note-inline'>(二合引)</span>吒<span class='note-inline'>(半音)</span>阿慕伽贊拏摩訶路灑拏娑頗<span class='note-inline'>(二合)</span>吒也薩嚩尾覲南<span class='note-inline'>(二合引)</span>麼麼娑嚩<span class='note-inline'>(二合引)</span>娑底<span class='note-inline'>(二合)</span>扇<span class='note-inline'>(引)</span>底始鑁茗婀左攞黨<span class='note-inline'>(引)</span>矩嚕怛囉<span class='note-inline'>(二合)</span>麼也怛囉<span class='note-inline'>(二合引)</span>吒<span class='note-inline'>(半音呼)</span>憾[牟*含]</p>
<p class="lg-abnormal"><div class='lg-row'>復說無比力　聖者無動心</div>
<div class='lg-row'>能成辦一切　事業之法門</div>
<div class='lg-row'>菜食作念誦　數滿十萬遍</div>
<div class='lg-row'>斷食一晝夜　方設大供養</div>
<div class='lg-row'>作護摩事業　應以苦練木</div>
<div class='lg-row'>兩頭搵酥燒　八千枚為限</div>
<div class='lg-row'>已成初行滿　心所願求者</div>
<div class='lg-row'>皆悉得成就　發言咸隨意</div>
<div class='lg-row'>所攝召即至　欲驗法成者</div>
<div class='lg-row'>能摧折樹枝　能墮落飛鳥</div>
<div class='lg-row'>河水能令謁　陂池使枯涸</div>
<div class='lg-row'>能使水逆流　能移山及動</div>
<div class='lg-row'>制止諸外道　呪術力不行</div>
<div class='lg-row'>復次成就法　候月蝕之時</div>
<div class='lg-row'>斷食一日夜　應以未至地</div>
<div class='lg-row'>黃牛瞿摩夷　塗拭曼茶羅</div>
<div class='lg-row'>置大般若經　以諸妙華香</div>
<div class='lg-row'>布散於壇上　應取黃牛酥</div>
<div class='lg-row'>犢母同色者　酥數滿一兩</div>
<div class='lg-row'>置於赤銅器　以佉陀羅木</div>
<div class='lg-row'>攪酥作加持　令現三種相</div>
<div class='lg-row'>煖能成敬愛　烟相變顏色</div>
<div class='lg-row'>令壽命增長　火光相出現</div>
<div class='lg-row'>足踐於虛空　得成就大仙</div>
<div class='lg-row'>復次於山頂　不食而念誦</div>
<div class='lg-row'>滿一洛叉遍　能見諸伏藏</div>
<div class='lg-row'>取與皆自在　次除死災法</div>
<div class='lg-row'>以乳作護摩　一千遍為限</div>
<div class='lg-row'>能除死災難　又除大死法</div>
<div class='lg-row'>以骨瀘草搵　酥乳蜜護摩</div>
<div class='lg-row'>滿一千萬遍　能除大死難</div>
<div class='lg-row'>所謂國人民　疾疫行夭折</div>
<div class='lg-row'>故名大死難</div>
<div class='lg-row'>復次成就法　以酥酪蜜等</div>
<div class='lg-row'>蓮華搵護摩　滿一洛叉遍</div>
<div class='lg-row'>蓮華大吉祥　天女而現前</div>
<div class='lg-row'>滿修行者願　復次成就法</div>
<div class='lg-row'>入赴海河水　深至於肩處</div>
<div class='lg-row'>於中作念誦　滿三洛叉遍</div>
<div class='lg-row'>得一大聚落　隨所護摩物</div>
<div class='lg-row'>得如是色衣　若以稻穀護</div>
<div class='lg-row'>獲得無盡穀</div>
<div class='lg-row'>又一護摩法　以蜜攞嚩果</div>
<div class='lg-row'>護摩十萬遍　當獲得惹位</div>
<div class='lg-row'>復次護摩法　以比哩孕愚</div>
<div class='lg-row'>華護摩十萬　成就敬愛事</div>
<div class='lg-row'>又法以松木　護摩十萬遍</div>
<div class='lg-row'>得眾人歸敬　又法以大麥</div>
<div class='lg-row'>護摩十萬遍　得成大長者</div>
<div class='lg-row'>次說無動尊　畫像儀法則</div>
<div class='lg-row'>於袈裟上畫　聖者無動尊</div>
<div class='lg-row'>右垂一索髮　左目而現眇</div>
<div class='lg-row'>右手操銳劍　左手執羂索</div>
<div class='lg-row'>安坐寶盤山　現叱咤喑鳴</div>
<div class='lg-row'>作怖三界相　其身遍青色</div>
<div class='lg-row'>上言袈裟畫　或赤或乾陀</div>
<div class='lg-row'>褐色等繒綵　是名為袈裟</div>
<div class='lg-row'>畫像作成就　置赴海河邊</div>
<div class='lg-row'>修行者衣服　所差色如像</div>
<div class='lg-row'>屏捨諸世務　斷諸異言說</div>
<div class='lg-row'>乞食作念誦　滿五洛叉遍</div>
<div class='lg-row'>數畢便斷食　滿一日一夜</div>
<div class='lg-row'>應以戰娜迦　其形似畢豆</div>
<div class='lg-row'>和酥作護摩　一萬數為極</div>
<div class='lg-row'>無動尊現身　奉事修行者</div>
<div class='lg-row'>猶如婆誐鑁　得三摩地成</div>
<div class='lg-row'>與諸大菩薩　得同共止住</div>
<div class='lg-row'>復次畫像法　取死人衣服</div>
<div class='lg-row'>畫聖無動尊　相貌如前說</div>
<div class='lg-row'>刺取自身血　畫無動像眼</div>
<div class='lg-row'>安像面於西　真言行菩薩</div>
<div class='lg-row'>面東對像坐　三時皆澡浴</div>
<div class='lg-row'>著所浴濕衣　斷語作持誦</div>
<div class='lg-row'>滿一十萬遍　以諸雜飲食</div>
<div class='lg-row'>施一切鬼神　黑月分八日</div>
<div class='lg-row'>斷食一日夜　取一未壞屍</div>
<div class='lg-row'>遍身者瘢痕　諸根皆全具</div>
<div class='lg-row'>少年好丈夫　得如是死屍</div>
<div class='lg-row'>當坐於心上　念誦一萬遍</div>
<div class='lg-row'>其屍即動搖　明者不應怖</div>
<div class='lg-row'>屍口出妙蓮　便即須割取</div>
<div class='lg-row'>執之便騰空　成就持明仙</div>
<div class='lg-row'>身狀如梵天　得為仙中王</div>
<div class='lg-row'>若對像三時　念誦滿六月</div>
<div class='lg-row'>隨力辦供養　燒悼沈水香</div>
<div class='lg-row'>得成就惹位　又法加幢幡</div>
<div class='lg-row'>一千遍滿足　能降伏他軍</div>
<div class='lg-row'>若止諸冤敵　畫黃色大身</div>
<div class='lg-row'>四面手亦四　口出現利牙</div>
<div class='lg-row'>作大暴惡形　遍身成火焰</div>
<div class='lg-row'>作吞他力相　所有戰陣時</div>
<div class='lg-row'>置像於軍前　猶如以羂索</div>
<div class='lg-row'>作攝縛彼相　令使他歸降</div>
<div class='lg-row'>若欲成敬愛　以鹽作彼形</div>
<div class='lg-row'>稱名而片割　護摩七日內</div>
<div class='lg-row'>設有大威德　咸來伏從之</div>
<div class='lg-row'>又一成就法　若底花護摩</div>
<div class='lg-row'>滿一十萬遍　得藥廁抳來</div>
<div class='lg-row'>伏從持明者　復次護摩法</div>
<div class='lg-row'>以旋風所飄　葉作護摩事</div>
<div class='lg-row'>得彼著顛狂　又攝召護摩</div>
<div class='lg-row'>鹽作護摩事　能攝諸天女</div>
<div class='lg-row'>及召仙女等　又法安悉香</div>
<div class='lg-row'>作護摩事業　得為國大臣</div>
<div class='lg-row'>又法畫釋迦　牟尼如來像</div>
<div class='lg-row'>右邊畫文殊　童子之形像</div>
<div class='lg-row'>左畫金剛手　菩薩微笑形</div>
<div class='lg-row'>於下畫無動　大威怒金剛</div>
<div class='lg-row'>著種種瓔珞　嚴飾身支分</div>
<div class='lg-row'>畫畢於像前　念誦五十萬</div>
<div class='lg-row'>一切皆成辦　打賊用眼印</div>
<div class='lg-row'>誦吽字真言　所有諸冤敵</div>
<div class='lg-row'>能使著顛狂　真言者不捨</div>
<div class='lg-row'>乃至置殞滅　復次成敬愛</div>
<div class='lg-row'>以燒死屍灰　加持一七遍</div>
<div class='lg-row'>散於彼身上　即敬愛成就</div>
<div class='lg-row'>又法以牛黃　加持一七遍</div>
<div class='lg-row'>點置於眉間　一切皆伏從</div>
<div class='lg-row'>無復違拒者　復次觀自身</div>
<div class='lg-row'>成本尊形狀　以真言文字</div>
<div class='lg-row'>布身諸支分　一百由旬內</div>
<div class='lg-row'>所有難調御　鬼神所持者</div>
<div class='lg-row'>皆悉能散壞　又正報盡者</div>
<div class='lg-row'>能延六月住　又法壁畫劍</div>
<div class='lg-row'>以俱哩迦龍　纏交於劍上</div>
<div class='lg-row'>加持一千遍　劍中觀婀字</div>
<div class='lg-row'>發生威焰光　令病者看之</div>
<div class='lg-row'>便即阿尾捨　問者皆實說</div>
<div class='lg-row'>若能於每日　誦一百八遍</div>
<div class='lg-row'>無動尊常逐　修真言菩薩</div>
<div class='lg-row'>每食餘殘者　以置於淨處</div>
<div class='lg-row'>奉獻無動使　隨心獲悉地</div>
<div class='lg-row'>又法於分怒　誦吽字真言</div>
<div class='lg-row'>能止雲雨等　又法以刺木</div>
<div class='lg-row'>作護摩事業　能止大風雨</div>
<div class='lg-row'>復能成眾事　復次畫像法</div>
<div class='lg-row'>於袈裟上畫　應作青黑色</div>
<div class='lg-row'>髮向左邊垂　作童真形狀</div>
<div class='lg-row'>手操爍訖底　或執嚩日囉</div>
<div class='lg-row'>眼睛色微赤　威焰光赫奕</div>
<div class='lg-row'>坐於盤山上　其山色赤黃</div>
<div class='lg-row'>著青色衣服　作孩子相貌</div>
<div class='lg-row'>對此畫像形　結一切密印</div>
<div class='lg-row'>皆悉得成就　先所思念事</div>
<div class='lg-row'>若舊若新等　皆悉得成就</div>
<div class='lg-row'>所有隱形法　輪劍飛空藥</div>
<div class='lg-row'>若無是畫像　但於寂靜處</div>
<div class='lg-row'>念誦皆成就　又法或以鏡</div>
<div class='lg-row'>中看一切事　或辟畫像上</div>
<div class='lg-row'>問看諸事等　皆得隨意應</div>
<div class='lg-row'>又法以無病　童男或童女</div>
<div class='lg-row'>作阿尾捨法　問三世諸事</div>
<div class='lg-row'>皆悉得成辦　復次說使者</div>
<div class='lg-row'>成就之法門　起黑月一日</div>
<div class='lg-row'>對像三時念　各一百八遍</div>
<div class='lg-row'>至白十五日　月輪圓滿時</div>
<div class='lg-row'>如前所演說　最初承事法</div>
<div class='lg-row'>以苦練木柴　及以白芥子</div>
<div class='lg-row'>從黃昏起首　護摩至夜半</div>
<div class='lg-row'>使者即來赴　不來盡一夜</div>
<div class='lg-row'>決定來出現　來問持明者</div>
<div class='lg-row'>求乞進止等　隨意而處分</div>
<div class='lg-row'>皆悉依奉行　若欲往天宮</div>
<div class='lg-row'>使者戴接往　使取天帝釋</div>
<div class='lg-row'>妃后婇女等　亦皆能將來</div>
<div class='lg-row'>若所須宮觀　皆悉能成辦</div>
<div class='lg-row'>若齒木淨水　塗掃等事業</div>
<div class='lg-row'>悉皆能為作　所使令作者</div>
<div class='lg-row'>一切能成辦　如聖者所須</div>
<div class='lg-row'>皆使成辦之　若一夜護摩</div>
<div class='lg-row'>使者不出現　彼即決定死</div>
<div class='lg-row'>聖者無動使　法門說已竟</div>
</p>
<p class='juan'>金剛手光明灌頂經最勝立印聖無動尊大威怒王念誦儀軌法品一卷</p></div>
</div><!-- end of div[@id='body'] -->
</body></html>