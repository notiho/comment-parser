<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說金剛場莊嚴般若波羅蜜多教中一分</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 886
<div class='div-jing'>
<p class='juan'><a id='mulu1' />佛說金剛場莊嚴般若波羅蜜多教中一分<span class='note-inline'>(此於大部支流別行)</span></p><p class="byline">西天譯經三藏朝奉大夫試光祿卿傳法大師賜紫臣施護譯</p><p>爾時十方一切如來又復雲集，勸請：「世尊金剛瑜伽大秘密主大毘盧遮那如來，願說根本無性般若波羅蜜多法門。」</p>
<p>爾時世尊金剛瑜伽大祕密主大毘盧遮那如來，聞諸如來勸請言已即入一切佛境界大智金剛三摩地，從是三摩地出已，於剎那間安住一切如來及妙吉祥菩薩金剛真實智慧性中。於是性中，復入一切如來心光明妙堅固性智慧三摩地。於是三摩地中，從一切如來心，出現一切佛境界光明遍照法界，普及一切，盡有情界悉皆照耀，令一切有情智慧清淨。從一切有情菩提心，出生敬愛鉤召灌頂法，如善所作如理安住金剛薩埵三摩地中所作圓滿。又從寶光幢笑祕密大士，出生最上大自在性，安住金剛薩埵三摩地覺悟性中。又從法利因語祕密大士，出生堅固心所作清淨性，安住蓮華薩埵三摩地自性清淨最上法性藏，從是建立種種增上事業，以護念法成熟有情。從一切如來身語心，乃至盡有情界普令成熟、如理安住已，還復世尊大毘盧遮那如來心，隨入一切如來智慧性中住。爾時世尊大毘盧遮那如來，說伽陀曰：</p>

<div class="lg regular" style="margin-left:1em;"><div class='lg-row'>「大哉無漏因正慧，　一切如來所出生，</div>
<div class='lg-row'>正慧無垢不思議，　眾生聚性所從來。</div>
<div class='lg-row'>大哉諸法不思議，　一切佛事皆清淨，</div>
<div class='lg-row'>若性無性分別時，　是心即於二處轉。」</div>
</div><p>爾時妙吉祥菩薩摩訶薩，即於會中現神通力，從如來心化出十六大菩薩身，圍繞世尊大毘盧遮那如來，於一切如來左右，現大日曼拏羅光明，於其光中，復現妙月曼拏羅。妙吉祥菩薩處中而坐，作如是言：「勸請世尊金剛瑜伽大祕密主大毘盧遮那如來，宣說金剛場莊嚴般若波羅蜜多教諸正法句。」</p>
<p>爾時世尊大毘盧遮那如來，讚妙吉祥菩薩摩訶薩言：「善哉善哉！妙吉祥！汝能問佛如是正義。汝當諦聽，如善作意，我今宣說。」</p>
<p>是時世尊大毘盧遮那如來，安住一切如來自在性中，即說金剛場莊嚴般若波羅蜜多諸法大明句，所謂四念處等。</p>
<p>「四念處者，於身中身內外，隨觀行正念正知；於受中受內外，隨觀行正念正知；於心中心內外，隨觀行正念正知；於法中法內外，隨觀行正念正知。如是身、受、心、法四念處觀，若正念正知，即一切清淨、住無著行，乃於世間悉無所有，而身語心常住般若波羅蜜多平等法門，此名四念處平等法般若波羅蜜多教。大明曰：</p>
<p class="dharani">「『盎<span class='note-inline'>(引)</span><span class='note-inline'>(一句)</span>　崗<span class='note-inline'>(引)</span><span class='note-inline'>(二)</span>　唵<span class='note-inline'>(引)</span>拶埵<span class='note-inline'>(引)</span>哩娑蜜哩<span class='note-inline'>(三合)</span>怛踰<span class='note-inline'>(二合)</span>波塞他<span class='note-inline'>(二合)</span>那<span class='note-inline'>(引)</span>曩<span class='note-inline'>(引)</span><span class='note-inline'>(三)</span>』</p>
<p>「復次四正斷，謂於未生諸不善法，發起精進當令不生，攝心正念；已生諸不善法，發起精進而悉令斷，攝心正念；未生諸善法，發起精進悉令生長，攝心正念；已生諸善法，發起精進悉令增長，堅固廣大修習圓，滿攝心正念。如是四正斷，即一切法不斷而斷，是為覺了第一義諦，此名正斷廣大門般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　三藐訖鉢囉<span class='note-inline'>(三合)</span>賀<span class='note-inline'>(引)</span>拏<span class='note-inline'>(二)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多三摩多<span class='note-inline'>(引)</span>地瑟姹也<span class='note-inline'>(二合)</span><span class='note-inline'>(三)</span>　惡<span class='note-inline'>(四)</span>　囉<span class='note-inline'>(五)</span>　吽<span class='note-inline'>(引)</span><span class='note-inline'>(六)</span>』</p>
<p>「復次四神足，謂欲三摩地斷行具足神足、精進三摩地斷行具足神足、心三摩地斷行具足神足、慧三摩地斷行具足神足。如是四神足，從一切法如幻相出生，是即轉一切法輪般若波羅蜜多第一義諦體門，此名神足波羅蜜多平等智般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　哩提播<span class='note-inline'>(引)</span>那播<span class='note-inline'>(引)</span>囉彌帝<span class='note-inline'>(引)</span><span class='note-inline'>(二)</span>　羅嚩野囉吽<span class='note-inline'>(引)</span>吽<span class='note-inline'>(引)</span><span class='note-inline'>(三)</span>』</p>
<p>「復次五根，謂信根、精進根、念根、定根、慧根。如是五根，悉無戲論一切法平等性轉，此名根平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　印捺哩<span class='note-inline'>(二合引)</span>夜<span class='note-inline'>(引)</span>嚩冐達鉢囉<span class='note-inline'>(二合)</span>倪<span class='note-inline'>(引)</span><span class='note-inline'>(二)</span>　壹試<span class='note-inline'>(引)</span>惹那<span class='note-inline'>(引)</span>摩<span class='note-inline'>(三)</span>　爹波誐多<span class='note-inline'>(引)</span>野<span class='note-inline'>(四)</span>　阿<span class='note-inline'>(引)</span><span class='note-inline'>(五)</span>　唵<span class='note-inline'>(引)</span><span class='note-inline'>(六)</span>』</p>
<p>「復次五力，謂信力、精進力、念力、定力、慧力。如是五力，即一切法平等行，於一切力悉離戲論、本來清淨，此名力增般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>怛他<span class='note-inline'>(引)</span>誐多<span class='note-inline'>(引)</span>末羅阿<span class='note-inline'>(引)</span><span class='note-inline'>(二)</span>　吽<span class='note-inline'>(引)</span>吽<span class='note-inline'>(引)</span><span class='note-inline'>(三)</span>　嚩<span class='note-inline'>(四)</span>』</p>
<p>「復次七覺支，謂念覺支、擇法覺支、精進覺支、喜覺支、輕安覺支、定覺支、捨覺支。如是七法住平等性，此名平等出生相般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　颯鉢多<span class='note-inline'>(二合)</span>冐亭誐三摩多<span class='note-inline'>(引)</span><span class='note-inline'>(二)</span>　蘇鉢囉<span class='note-inline'>(二合)</span>底瑟恥<span class='note-inline'>(二合)</span>帝<span class='note-inline'>(引)</span><span class='note-inline'>(三)</span>　突籠<span class='note-inline'>(二合引)</span><span class='note-inline'>(四)</span>　鑁<span class='note-inline'>(引)</span><span class='note-inline'>(五)</span>』</p>
<p>「復次八正道，謂正見、正思惟、正語、正業、正命、正勤、正念、正知。如是八法，從大菩提心出生正道無盡，而善覺了一切智智，此名八正道平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　阿<span class='note-inline'>(引)</span>哩也<span class='note-inline'>(二合引)</span>瑟啗<span class='note-inline'>(二合引)</span>仵<span class='note-inline'>(引)</span>摩<span class='note-inline'>(引)</span>哩誐<span class='note-inline'>(二合)</span>摩<span class='note-inline'>(引)</span>跓<span class='note-inline'>(半音引)</span><span class='note-inline'>(二)</span>』</p>
<p>「復次三三摩地，謂空、無相、無願。何名空三摩地？謂若空相、無所有相、無自性相，與一切法皆同一相，是相無生，此說名為空三摩地。何名無相三摩地？謂若於一切法，無作相、無希望、無別異、住寂靜相離相，心止一境，此說名為無相三摩地。何名無願三摩地？謂若苦、無常相等，於一切法無覺了性、無起作，若如是知、若異如是知，無求、無行、無希望，此說名為無願三摩地。如是三三摩地，乃至一切性、一切三摩地門，隨入般若波羅蜜多門。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　朅三摩<span class='note-inline'>(引)</span>薩哩嚩<span class='note-inline'>(二合)</span>達哩摩<span class='note-inline'>(二合引)</span><span class='note-inline'>(二)</span>　亢<span class='note-inline'>(引)</span><span class='note-inline'>(三)</span>』</p>
<p>「復次八解脫，謂有色觀諸色解脫；內無色想觀外色解脫；淨解脫；復過諸色想不起礙想、不作我想，緣無邊空而作觀行，即空無邊處解脫；復過空無邊處，緣無邊識而作觀行，即識無邊處解脫；復過識無邊處，緣無所有處而作觀行，即無所有處解脫；復過無所有處，緣非想非非想處而作觀行，即非想非非想處解脫；復過非想非非想處，於想受滅三摩鉢底正觀行，即想受滅解脫。如是八法，即一切法離戲論相，非染非淨、非定非散，非三摩鉢底、非非三摩鉢底，此名離處非處般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　三滿多跋捺哩<span class='note-inline'>(二合引)</span><span class='note-inline'>(二)</span>　薩哩嚩<span class='note-inline'>(二合)</span>婆<span class='note-inline'>(引)</span>嚩尾戍提<span class='note-inline'>(引)</span><span class='note-inline'>(三)</span>　唐<span class='note-inline'>(引)</span><span class='note-inline'>(四)</span>　湯<span class='note-inline'>(引)</span><span class='note-inline'>(五)</span>　亢<span class='note-inline'>(引)</span><span class='note-inline'>(六)</span>』</p>
<p>「復次九次第定，謂離欲諸惡不善法有尋有伺，離生喜樂初禪定；彼尋伺止息，內心清淨住一境性，無尋無伺定生喜樂二禪定；於喜離著，住捨念行，身得妙樂，離喜妙樂三禪定；若苦若樂二法悉斷，如先所起悅意惱意而皆止息，無苦無樂，捨念清淨四禪定；過諸色想、不起礙想，於種種想而不作意，緣無邊空而作觀行，即空無邊處定；過空無邊處，緣無邊識而作觀行，即識無邊處定；過識無邊處，緣無所有處而作觀行，即無所有處定；過無所有處，緣非想非非想處而作觀行，即非想非非想處定；及想受滅定。如是九法，若有性、若無性悉離分別，即一切法無二覺了平等性，此名一切解脫平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　阿難多尾謨<span class='note-inline'>(引)</span>叉目珂舂<span class='note-inline'>(二)</span>』</p>
<p>「復次六念，謂念佛、念法、念僧、念捨、念戒、念天。如是六法與一切法同一念即勝義空，一切法同一相謂即無相，是相亦離，此名平等門三摩地名稱般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合引)</span>耨娑蜜哩<span class='note-inline'>(三合)</span>底<span class='note-inline'>(二)</span>　嚩朗<span class='note-inline'>(二合引)</span><span class='note-inline'>(三)</span>　唐<span class='note-inline'>(引)</span><span class='note-inline'>(四)</span>　桑<span class='note-inline'>(引)</span><span class='note-inline'>(五)</span>　鉢那<span class='note-inline'>(引)</span>禰始<span class='note-inline'>(六)</span>　吽<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span><span class='note-inline'>(七)</span>』</p>
<p>「復次菩薩十分位，謂發心分位、童真分位、初習業分位、修行分位、生貴分位、相應具足分位、正心分位、不退轉分位、得灌頂分位、一生補處分位。如是菩薩分位即非分位，離諸分位入第一義安住一分位性，一分位者即無分位，此名無分位般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>咩嚩娑他<span class='note-inline'>(二合引)</span>那尾誐帝<span class='note-inline'>(引)</span>吽<span class='note-inline'>(引)</span><span class='note-inline'>(二)</span>』</p>
<p>「復次菩薩十自在，謂壽命自在、業自在、資具自在、信解自在、願自在、神通自在、出生自在、力自在、法自在、心自在。如是十自在即非自在，自性離故，乃得一切自在中最上寂靜一切法善住清淨性，此名一切自在般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>嚩始帝<span class='note-inline'>(引)</span><span class='note-inline'>(二)</span>　怛囕<span class='note-inline'>(二合引)</span><span class='note-inline'>(三)</span>　突籠<span class='note-inline'>(二合引)</span><span class='note-inline'>(四)</span>　吽<span class='note-inline'>(引)</span><span class='note-inline'>(五)</span>』</p>
<p>「復次十波羅蜜多，謂布施波羅蜜多、持戒波羅蜜多、忍辱波羅蜜多、精進波羅蜜多、禪定波羅蜜多、慧波羅蜜多、方便波羅蜜多、願波羅蜜多、力波羅蜜多、智波羅蜜多。如是十波羅蜜多，攝一切波羅蜜多，是即無等等波羅蜜多、離戲論波羅蜜多、如實義波羅蜜多、一切法真實義波羅蜜多、金剛波羅蜜多、寶波羅蜜多、法波羅蜜多、羯磨波羅蜜多、一切法平等波羅蜜多，如是等法而悉安住堅固隨順相應法門，此名一切波羅蜜多平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　薩哩嚩<span class='note-inline'>(二合)</span>播<span class='note-inline'>(引)</span>囉彌多<span class='note-inline'>(引)</span>哩他<span class='note-inline'>(二合)</span>波哩布<span class='note-inline'>(引)</span>囉尼<span class='note-inline'>(二)</span>　唵<span class='note-inline'>(引)</span><span class='note-inline'>(三)</span>　鉢囕<span class='note-inline'>(二合引)</span><span class='note-inline'>(四)</span>　吽<span class='note-inline'>(引)</span><span class='note-inline'>(五)</span>　當<span class='note-inline'>(引)</span><span class='note-inline'>(六)</span>』</p>
<p>「復次十地，謂歡喜地、離垢地、發光地、焰慧地、難勝地、現前地、遠行地、不動地、善慧地、法雲地。如是十地即一切地而同一義，所謂智義。即此智義亦無所有，無相、無文字、無聲、無名，不可記別、本來清淨，現無垢光、住真實義，此名地清淨般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　部彌尾秫馱儞<span class='note-inline'>(二)</span>　薩哩嚩<span class='note-inline'>(二合引)</span>哩他<span class='note-inline'>(二合)</span>波哩布囉尼<span class='note-inline'>(三)</span>　鑁<span class='note-inline'>(引)</span><span class='note-inline'>(四)</span>　蓬<span class='note-inline'>(引)</span><span class='note-inline'>(五)</span>』</p>
<p>「復次四梵行，謂慈、悲、喜、捨。如是四法安住梵行，此名一切法平等性般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　沒囉<span class='note-inline'>(二合)</span>賀摩<span class='note-inline'>(二合)</span>尾賀<span class='note-inline'>(引)</span>囉阿地瑟姹<span class='note-inline'>(二合)</span>那<span class='note-inline'>(二)</span>　崗<span class='note-inline'>(引)</span><span class='note-inline'>(三)</span>　[牟*含]<span class='note-inline'>(引)</span><span class='note-inline'>(四)</span>　訥籠<span class='note-inline'>(二合引)</span><span class='note-inline'>(五)</span>　叉<span class='note-inline'>(六)</span>　吽<span class='note-inline'>(引)</span><span class='note-inline'>(七)</span>　拏籠<span class='note-inline'>(二合引)</span><span class='note-inline'>(八)</span>』</p>
<p>「復次十力謂，處非處智力、業報智力、種種界智力、了別自他根智力、種種信解智力、苦滅道智力、染淨智力、宿住隨念智力、五神通智力、漏盡智力。如是十力即一切如來平等善出生性，此名十力平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　捺舍末羅摩帝<span class='note-inline'>(引)</span>爽<span class='note-inline'>(引)</span><span class='note-inline'>(二)</span>』</p>
<p>「復次四無所畏，謂如來、應供、正等正覺，了知如是法成正等覺、具一切智，於一切世間天人魔梵沙門婆羅門等大眾中得無所畏；平等觀察得大安樂行、得勇猛行，轉正法輪，不轉一切世間之法，又復如來了知如是法，斷盡諸漏得無所畏；又復如來說諸染法障礙聖道，平等所說得無所畏；又復如來作如是說，修諸正行能盡諸苦，平等所說得無所畏。如是四法皆如實說，正中正義即無所畏，平等住一切法如幻相，離我我所性，此名無所畏平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　吠<span class='note-inline'>(引)</span>舍<span class='note-inline'>(引)</span>囉[寧*也]<span class='note-inline'>(切身)</span>三摩多<span class='note-inline'>(引)</span>鉢囉<span class='note-inline'>(二合引)</span>鉢多<span class='note-inline'>(二合)</span><span class='note-inline'>(二)</span>　阿<span class='note-inline'>(三)</span>　阿<span class='note-inline'>(引)</span><span class='note-inline'>(四)</span>　暗<span class='note-inline'>(引)</span><span class='note-inline'>(五)</span>　惡<span class='note-inline'>(六)</span>』</p>
<p>「復次四無礙解，謂詞無礙解、法無礙解、義無礙解、樂說無礙解。如是四法住平等性，此名一切法如幻相無礙解般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　鉢囉<span class='note-inline'>(二合)</span>底三尾那<span class='note-inline'>(二)</span>　莎<span class='note-inline'>(入)</span><span class='note-inline'>(三)</span>　吽<span class='note-inline'>(引)</span><span class='note-inline'>(四)</span>』</p>
<p>「復次十八不共法，謂如來身無失、語無失、意無失、無不定心、無異想、無不擇捨、欲無減、精進無減、念無減、慧無減、解脫無減、解脫知見無減、過去無礙無著願知見轉、未來無礙無著願知見轉、現在無礙無著願知見轉、身業隨智慧行、語業隨智慧行、意業隨智慧行。如是十八法，如來於一切時、一切處，一切平等而善安住，即隨入一切法空性大慧清淨，此名不共法平等般若波羅蜜多教。大明曰：</p>
<p class="dharani">「『唵<span class='note-inline'>(引)</span><span class='note-inline'>(一句)</span>　阿<span class='note-inline'>(引)</span>尾<span class='note-inline'>(引)</span>尼迦沒馱達哩摩<span class='note-inline'>(二合)</span>三摩帝<span class='note-inline'>(引)</span><span class='note-inline'>(二)</span>　阿<span class='note-inline'>(引)</span><span class='note-inline'>(三)</span>　尾<span class='note-inline'>(引)</span>囉吽<span class='note-inline'>(引)</span><span class='note-inline'>(四)</span>　亢<span class='note-inline'>(引)</span><span class='note-inline'>(五)</span>』」</p>
<p>爾時十方來者一切如來，聞世尊大毘盧遮那如來宣說祕密諸法句已，咸共稱讚說伽陀曰：</p>

<div class="lg regular" style="margin-left:1em;"><div class='lg-row'>「善哉無上菩提心，　一切如來勝自在；</div>
<div class='lg-row'>善哉諸佛最上法，　是即三摩地名稱；</div>
<div class='lg-row'>善哉金剛廣大智，　善住金剛堅固心；</div>
<div class='lg-row'>善哉諸法無量門，　善住清淨第一義，</div>
<div class='lg-row'>善說如是祕密句，　一切如來從是生。」</div>
</div><p>爾時世尊大毘盧遮那如來歡喜歸命一切如來，亦以伽陀而稱讚曰：</p>

<div class="lg regular" style="margin-left:1em;"><div class='lg-row'>「歸命頂禮諸如來，　自他清淨大法身，</div>
<div class='lg-row'>我先歸命祕密言，　大力金剛堅固智。</div>
<div class='lg-row'>諸法畢竟寂靜體，　安住金剛法性門，</div>
<div class='lg-row'>已得圓滿大乘句，　歸命大悲大自在，</div>
<div class='lg-row'>本來清淨大無畏，　最上最勝最第一。</div>
<div class='lg-row'>信禮一切善逝尊，　最上正法諸文字，</div>
<div class='lg-row'>以所宣說正法門，　普遍供養一切佛。」</div>
</div>
<p class='juan'>佛說金剛場莊嚴般若波羅蜜多教中一分</p></div>
</div><!-- end of div[@id='body'] -->
</body></html>