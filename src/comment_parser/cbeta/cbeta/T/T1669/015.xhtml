<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大宗地玄文本論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-fen'>
<p class='juan'><a id='mulu43' />大宗地玄文本論卷第十五</p><p class="byline">馬鳴菩薩造</p><p class="byline">真諦三藏譯</p><a id='mulu44' />
<p class='h1'>◎自然本王廣大轉地無障無礙俱行道路大決擇分第二十九</p><p>如是已說繫縛地地自然本王摩訶[糸*為]品大決擇分，次當說自然本王廣大轉地無障無礙俱行道路大決擇分。其相云何？偈曰：</p>

<div class="lg regular"><div class='lg-row'>本王道路中，　依位漸漸轉，</div>
<div class='lg-row'>一主生二伴，　至中無量故，</div>
<div class='lg-row'>數變皆悉通，　如法應觀察。</div>
</div><p>論曰：就自然本王廣大轉地無障無礙俱行道路分中，依五十一位，如其次第亦上亦下漸漸轉行。無為法主生二有為，若上若下增中無量數，至中無量變故。如偈「本王道路中，依位漸漸轉，一主生二伴，至中無量故，數變皆悉通，如法應觀察」故。《部宗花品修多羅》中作如是說：「行藏海中有一常德其數無量，行藏海中有二無常功德品類其數無量，亦昇亦<span class='corr'>[打-丁+下]</span>其數無量。」乃至廣說故。</p>
</div>
<div class='div-fen'><a id='mulu45' />
<p class='h1'>最極廣大俱行山王無盡海海大決擇分第三十</p><p>如是已說自然本王廣大轉地無障無礙俱行道路決大擇分，次當說最極廣大俱行山王無盡海海大決擇分。其相云何？偈曰：</p>

<div class="lg regular"><div class='lg-row'>無盡海海中，　依位漸漸轉，</div>
<div class='lg-row'>一主生二伴，　至大無量故，</div>
<div class='lg-row'>數及變例前，　應廣通達焉。</div>
</div><p>論曰：就無盡海海藏中，依五十一位，如其次第亦上亦下，無為法主出生增長二有為法，增大無量數，至大無量變故。如偈「無盡海海中，依位漸漸轉，一主生二伴，至大無量故，數及變例前，應廣通達焉」故。彼修多羅中作如是說：「行常山王海中，有三種大無量。云何為三？一者常大無量、二者無常大無量、三者轉變大無量。」乃至廣說故。◎</p>

<p class='juan'>大宗地玄文本論卷第十五</p></div>
</div><!-- end of div[@id='body'] -->
</body></html>