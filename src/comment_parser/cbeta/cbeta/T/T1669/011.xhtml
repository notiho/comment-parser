<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大宗地玄文本論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-fen'>
<p class='juan'><a id='mulu31' />大宗地玄文本論卷第十一</p><p class="byline">馬鳴菩薩造</p><p class="byline">真諦三藏譯</p><a id='mulu32' />
<p class='h1'>◎[玨/覞]尸梵諾本王道路大決擇分第二十一</p><p>如是已說[(王*昍)/(王*屾)][囗@日]陀尸梵迦諾本王本地大決擇分，次當說[玨/覞]尸梵諾本王道路大決擇分。其相云何？偈曰：</p>

<div class="lg regular"><div class='lg-row'>本王道路中，　有三種千變，</div>
<div class='lg-row'>名如前說量，　各初變如次，</div>
<div class='lg-row'>增百千萬億，　各後一切變，</div>
<div class='lg-row'>如次倍數轉，　住心應觀察。</div>
</div><p>論曰：就[玨/覞]尸梵諾本王道路分中，則有三種千變修行，其名次第同前所說，如偈「本王道路中，有三種千變，名如前說量」故。如是三種，第一變中如其次第，增百億、千億、萬億數，上下一量漸漸轉故，如偈「各初變如次，增百千萬億」故。各後諸變，如其次第增倍數轉應審思擇，如偈「各後一切變，如次倍數轉，住心應觀察」故。《則修多羅》中作如是說：「如來藏佛上下門中，有三種修行數，以千為量。如是三品，以多億轉出生增長廣大周遍法門海藏。」乃至廣說故。</p>
</div>
<div class='div-fen'><a id='mulu33' />
<p class='h1'>摩訶[玨/覞]尸梵諾母原主天王大決擇分第二十二</p><p>如是已說[玨/覞]尸梵諾本王道路大決擇分，次當說摩訶[玨/覞]尸梵諾母原主天王大決擇分。其相云何？偈曰：</p>

<div class="lg regular"><div class='lg-row'>摩訶天王中，　有三種億變，</div>
<div class='lg-row'>名次第如前，　各初變如次，</div>
<div class='lg-row'>一二三十方，　世界數量轉，</div>
<div class='lg-row'>所餘一切變，　如次倍數轉。</div>
</div><p>論曰：就摩訶主天王體中，則有三種億變修行，名字次第同前所說，如偈「摩訶天王中，有三種億變，名次第如前」故。如是三種，第一變中如其次第，增一十方、二十方、三十方數轉，如偈「各初變如次，一二三十方世界數量轉」故。餘一切變，如其次第倍數轉故，如偈「所餘一切變，如次倍數轉」故。《總字法轉大輪修多羅》中作如是說：「佛陀摩訶本藏王地地中則有三行。云何為三？一者下億轉行、二者中億轉行、三者上億轉行。初行出生一大方界量下眷屬海，中行出生二大方界量等俱轉海，後行出生三大方界量上眷屬海。」乃至廣說故。◎</p>

<p class='juan'>大宗地玄文本論卷第十一</p></div>
</div><!-- end of div[@id='body'] -->
</body></html>