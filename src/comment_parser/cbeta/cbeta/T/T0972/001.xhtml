<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛頂尊勝陀羅尼念誦儀軌法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 972
<div class='div-jing'>
<p class='juan'><a id='mulu1' />佛頂尊勝陀羅尼念誦儀軌法一卷</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p><p>夫念誦陀羅尼法。先於三昧耶曼荼羅。見聖眾得灌頂知本尊。從師受得三昧耶。即於山間閑處或於淨室。畫本尊尊勝陀羅尼像。安於東壁。上持誦者以面對之。其念誦處掘地深一肘半。地中若有瓦礫骨灰毛髮及諸穢物等。並須除之。若無還取本土。填滿築令平正。土若有餘其地吉祥。以瞿摩夷和好土。泥地面令平正。又取瞿摩夷和水。誦無能勝陀羅尼二十一遍。加持瞿摩夷。其無能勝真言曰。</p>
<p class="dharani">曩莫三曼多沒<span class='note-inline'>(入)</span>馱<span class='note-inline'>(引)</span>喃<span class='note-inline'>(引一)</span>唵<span class='note-inline'>(引二)</span>虎魯虎魯<span class='note-inline'>(三)</span>戰拏理<span class='note-inline'>(四)</span>摩蹬儗<span class='note-inline'>(五丁以反)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>加持已。後從東北隅起首右旋塗之。次取蜀葵葉或蓮子葉。揩拭令其光淨。於上取白粉和水。以繩分九位拼之。石上磨白檀香用塗九位。其九位者。中央安毘盧遮那佛位。右邊安觀自在菩薩位。觀自在後。安慈氏菩薩位。毘盧遮那佛位後。安虛空藏菩薩位。此菩薩左邊。安普賢菩薩位。毘盧遮那佛位左邊。安金剛手菩薩位。金剛手菩薩位下。安文殊師利菩薩位。毘盧遮那佛前。安除蓋障菩薩位。除蓋障菩薩位右邊。安地藏菩薩位。是名九位。並用白檀香塗之。以為迎請賢聖之位。耳上安帳蓋四面懸幡。道場四邊。晨朝奉獻乳糜。齋時獻酪飯并甜膩食。及以諸漿兼諸果子。四門安四香爐。四隅安四淨瓶。盛香水插花或青葉樹枝。以為供養。四角燃四盞酥燈。道場前於念誦者座前。安置閼伽香水兩椀。所盛供養。取金銀熟銅瓷器或新瓦器或螺盃或新淨葉。餘並不堪。欲盛食時先淨洗器。覆之以香煙熏內。既盛食已又須香烟熏之。以無能勝陀羅尼加持水灑之。則於壇中右旋布列。然後於壇前安卑脚床子。去地半寸。或茅草薦或藉以淨物。念誦者坐之。念誦人應淨澡浴。澡浴法如蘇悉地中說。或以法澡浴。觀法實相以為澡浴。或以在家出家護持本律儀戒無所毀犯。以為澡浴。或每日三時佛前禮佛發露懺悔隨喜勸請發願迴向。以為澡浴。或以清淨真言加持七遍。以為清淨。澡浴正誦之時觀一切法本性清淨我亦得清淨。如是作意即誦澡浴真言曰。</p>
<p class="dharani">唵<span class='note-inline'>(引)</span>娑嚩<span class='note-inline'>(二合)</span>婆<span class='note-inline'>(引)</span>嚩秫馱<span class='note-inline'>(引)</span>薩嚩達摩<span class='note-inline'>(入)</span>娑嚩<span class='note-inline'>(二)</span>婆<span class='note-inline'>(引)</span>嚩戍<span class='note-inline'>(引)</span>度憾</p>
<p>每日入道場念誦。定其時節。或二時謂早朝黃昏。或三時加午時。或四時依瑜伽加中夜。若於本教尊勝陀羅尼經。每於白月十五日。除滅業障增福延命。要期誦一千遍。證出世三摩地得不忘陀羅尼。其日一日一夜不食為上。或食三白食。所謂乳酪粳米飯。或粥為中。或如常齋食為下。身著淨衣服。心應虔誠淨信。心不猶豫。若欲持誦。至道場先雙膝著地。禮毘盧遮那佛及八大菩薩。發露懺悔發五大願。一眾生無邊誓願度。二福智無邊誓願集。三法門無邊誓願學。四如來無邊誓願事。五無上菩提誓願成。結加趺坐以香塗手結三昧耶印誦真言曰。</p>
<p class="dharani">曩莫三曼多沒馱喃<span class='note-inline'>(一)</span>阿三冥<span class='note-inline'>(二)</span>底哩<span class='note-inline'>(二合)</span>三冥<span class='note-inline'>(三)</span>三昧曳娑嚩<span class='note-inline'>(二合引)</span>賀<span class='note-inline'>(引)</span></p>
<p>其印。二手合掌竪二大指印。於五處。額右肩左肩心喉。各誦真言一遍加持頂上散。由三昧耶印真言威神力故。能淨如來地地波羅蜜圓滿。能成就世間出世間悉地。</p>
<p>次結法界生印誦真言曰。</p>
<p class="dharani">曩莫三曼多沒馱<span class='note-inline'>(引)</span>南<span class='note-inline'>(一)</span>達囉麼<span class='note-inline'>(二合)</span>馱<span class='note-inline'>(引)</span>賭<span class='note-inline'>(二)</span>娑嚩<span class='note-inline'>(二合)</span>娑嚩<span class='note-inline'>(二合)</span>句憾</p>
<p>結印相。二手大指安於掌中。各作拳。竪二頭指側並合。安於頂上。從頂向下徐徐下散。誦真言三遍。即觀自身等同法界。離諸色相猶如虛空。</p>
<p>次結金剛薩埵法輪印誦真言曰。</p>
<p class="dharani">曩莫三曼多嚩日囉<span class='note-inline'>(二合)</span>喃<span class='note-inline'>(引)</span>唵<span class='note-inline'>(引)</span>嚩日囉<span class='note-inline'>(二合引)</span>怛摩<span class='note-inline'>(二合)</span>句<span class='note-inline'>(引)</span>憾</p>
<p>結印相。二手背相叉。以左大指安右手掌中。與右手大指相拄即誦真言三遍。獲得自身如金剛薩埵。</p>
<p>次結金剛甲冑印真言曰。</p>
<p class="dharani">曩莫三曼多嚩日囉<span class='note-inline'>(二合)</span>喃<span class='note-inline'>(引)</span>唵<span class='note-inline'>(引)</span>嚩日囉<span class='note-inline'>(二合)</span>迦嚩者吽</p>
<p>其印相。二手虛心合掌。二頭指各安於中指背。二大指並合。於中指中節上成印。同前五處各誦真言一遍。由此加持自身成被金剛甲冑。一切天魔無能親近。</p>
<p>次結不動尊印真言曰。</p>
<p class="dharani">曩莫三曼多嚩日囉<span class='note-inline'>(二合)</span>喃<span class='note-inline'>(一)</span>戰拏摩賀嚧沙拏<span class='note-inline'>(二句)</span>薩叵<span class='note-inline'>(二合)</span>吒耶<span class='note-inline'>(三)</span>吽怛囉<span class='note-inline'>(二合)</span>吒憾<span class='note-inline'>(引)</span>[牟*含]<span class='note-inline'>(引)</span></p>
<p>結印二手各以大指。捻小指及無名指甲上。各竪中指頭指並之。左手為鞘右手為刀。以刀入鞘狀右刀印左旋轉辟除道場中諸魔作障者。右旋轉八方結上下方隅界。然後想道場中須彌山。於山頂上想七寶樓閣。於樓閣中。毘盧遮那佛與八十俱胝十地滿足菩薩摩訶薩。以為眷屬而自圍遶。四門四隅各四菩薩及八供養。以內外供養。觀想奉獻。了了分明。</p>
<p>次結奉請聖眾如來鉤印誦真言曰。</p>
<p class="dharani">曩莫<span class='note-inline'>(上)</span>三<span class='note-inline'>(去)</span>滿馱沒馱南<span class='note-inline'>(引一)</span>噁<span class='note-inline'>(二引)</span>薩嚩怛囉<span class='note-inline'>(二合)</span>鉢囉<span class='note-inline'>(二合)</span>底呵諦怛他<span class='note-inline'>(引)</span>蘖當矩捨<span class='note-inline'>(三)</span>冐地者囉哩耶<span class='note-inline'>(二合)</span>跛哩布<span class='note-inline'>(引)</span>囉迦<span class='note-inline'>(四)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>結相二手內相叉作舉。申右手頭指。屈如鉤形。誦三遍由印真言威神力故。諸佛如來及以聖眾。不違本誓皆悉集會。</p>
<p>次結奉獻座印誦真言曰。</p>
<p class="dharani">曩莫三曼多沒馱喃<span class='note-inline'>(引)</span>惡<span class='note-inline'>(引急呼)</span></p>
<p>契相二手虛心合掌。二小指二大指相合。餘六指開舒微屈如蓮華敷。誦三遍。由此印及真言威力。流出一切微妙寶座。猶如雲海。奉獻如來一切聖眾。</p>
<p>次奉獻閼伽誦真言曰。</p>
<p class="dharani">曩莫三曼多沒馱南<span class='note-inline'>(一)</span>誐誐曩三摩三摩娑嚩<span class='note-inline'>(二合)</span>賀<span class='note-inline'>(引)</span></p>
<p>即以兩手捧器當額。䠒跪誦三遍。奉獻閼伽沐浴聖眾。</p>
<p>次結奉獻塗香印誦真言曰。</p>
<p class="dharani">曩莫<span class='note-inline'>(上)</span>三<span class='note-inline'>(去)</span>曼多沒馱南<span class='note-inline'>(引一)</span>微輸<span class='note-inline'>(上)</span>馱巘<span class='note-inline'>(引)</span>度<span class='note-inline'>(上)</span>納婆嚩<span class='note-inline'>(引)</span>耶娑嚩<span class='note-inline'>(二合引)</span>賀</p>
<p>契相右手竪掌向外。以左手握右手腕。誦三遍由此印真言威力故。流出一切塗香雲海。供養一切如來及諸聖眾。</p>
<p>次結奉獻花鬘印誦真言曰。</p>
<p class="dharani">曩莫三曼多沒馱南<span class='note-inline'>(引)</span>摩賀<span class='note-inline'>(引)</span>昧怛哩夜<span class='note-inline'>(三合)</span>毘庾<span class='note-inline'>(二合)</span>那蘖帝娑嚩<span class='note-inline'>(二合)</span>賀</p>
<p>契相二手。內相叉仰掌。頭指相拄誦三遍。由此印及真言威力。流出一切花鬘雲海。供養一切如來聖眾。</p>
<p>次結奉獻燒香印真言曰。</p>
<p class="dharani">曩莫三曼多沒馱<span class='note-inline'>(引)</span>南<span class='note-inline'>(一)</span>達麼馱<span class='note-inline'>(引)</span>怛嚩<span class='note-inline'>(二合引)</span>拏鼻音蘖帝<span class='note-inline'>(引)</span>娑嚩<span class='note-inline'>(二合)</span>賀</p>
<p>契相二手仰掌。以小指中指無名指屈竪相背。誦三遍。由此印真言威力。流出一切燒香雲海。供養一切如來及諸聖眾。</p>
<p>次結奉獻飲食印誦真言曰。</p>
<p class="dharani">曩莫三曼多沒馱南<span class='note-inline'>(引)</span>阿囉囉迦囉沫隣捺埿摩賀<span class='note-inline'>(引)</span>沫履娑嚩<span class='note-inline'>(二合)</span>賀</p>
<p>契相虛心密令開掌如器。誦三遍。由此印真言威力。流出無邊飲食雲海。供養一切如來及諸聖眾。</p>
<p>次結奉獻燈明印誦真言曰。</p>
<p class="dharani">曩莫三曼多沒馱<span class='note-inline'>(引)</span>南<span class='note-inline'>(引)</span>怛他<span class='note-inline'>(引)</span>櫱怛紫娑叵<span class='note-inline'>(二合)</span>羅寧<span class='note-inline'>(二)</span>嚩婆<span class='note-inline'>(去)</span>娑娜<span class='note-inline'>(三)</span>誐誐猱娜哩野<span class='note-inline'>(二合)</span>娑嚩<span class='note-inline'>(二合)</span>賀</p>
<p>契相右手作拳竪中指。以大指捻中指中節。誦三遍。由此印真言威力。流出一切燈明雲海。供養一切如來及諸聖眾。又復如來大乘經所說。當觀想幢蓋幡網瓔珞衣服繒綵等物諸供養雲海充遍法界誠實言伽他而讚曰。</p>

<div class="lg regular"><div class='lg-row'>以我功德力　如來加持力</div>
<div class='lg-row'>及以法界力　普供養而住</div>
</div><p>次結虛空藏明妃印真言曰。</p>
<p class="dharani">曩莫三曼多沒馱<span class='note-inline'>(引)</span>南<span class='note-inline'>(引)</span>薩嚩他欠烏娜蘖<span class='note-inline'>(二合)</span>帝娑叵囉呬<span class='note-inline'>(引)</span>[牟*含]誐誐劍娑嚩<span class='note-inline'>(二合引)</span>賀<span class='note-inline'>(引)</span></p>
<p>其契相二手相叉合掌右押左。誦七遍。次想自身於心中有圓明月輪。了了分明。於月輪上想。</p>
<p>欠字。白色放大光明。遍照十方一切世界。思欠字實相義。所謂一切法等同虛空。離諸色相離諸障礙。則於真實理中。觀自身作金剛波羅蜜佛母菩薩像。左手持蓮花。其蓮花上有五股金剛杵。右手作仰掌。垂手為施願勢。具頭冠瓔珞。面貌慈愍拔濟一切眾生勢。作是觀已。二手外相叉作拳。竪二中指。以此金剛波羅蜜印。加持印於四處。謂印心額喉頂。印已便散手誦金剛波羅蜜真言曰。</p>
<p class="dharani">唵薩怛嚩<span class='note-inline'>(二合)</span>嚩日哩<span class='note-inline'>(二合)</span>吽</p>
<p>當印四處時。各誦一遍。即用前印安於額上誦三遍。以為灌頂灌頂已。其印手分兩邊。以金剛拳繼頂後。誦真言曰。</p>
<p class="dharani">唵嚩日囉<span class='note-inline'>(二合引)</span>鼻詵遮</p>
<p>誦三遍。即結被甲印。二手各作金剛拳。各竪頭指當心相纏。如繼甲冑。即於背後亦復如是。次臍次兩膝。却繞腰後漸當心。次兩肩亦如是繼。次繼頂下項後額前。却於腦後以兩金剛拳。繼漸垂手兩邊徐徐下。如垂帶勢。即以兩手掌相拍三聲。誦被甲真言曰。</p>
<p class="dharani">唵<span class='note-inline'>(引)</span>砧<span class='note-inline'>(誅唵反)</span></p>
<p>又拍掌真言曰。</p>
<p class="dharani">唵嚩日囉<span class='note-inline'>(二合)</span>覩史耶<span class='note-inline'>(二合)</span>縠</p>
<p>自想己身成本尊已。二手合掌屈二頭指甲相背。以二大指壓二頭指頭。如彈指勢。即誦尊勝陀羅尼曰。</p>
<p class="dharani">曩慕<span class='note-inline'>(引)</span>婆誐嚩帝<span class='note-inline'>(一)</span>怛[口*束*頁]<span class='note-inline'>(二合)</span>路<span class='note-inline'>(引)</span>枳也<span class='note-inline'>(二合二)</span>鉢囉<span class='note-inline'>(二合)</span>底<span class='note-inline'>(丁以反三)</span>尾始瑟吒<span class='note-inline'>(二合引)</span>也<span class='note-inline'>(四)</span>勃馱<span class='note-inline'>(引)</span>耶<span class='note-inline'>(五)</span>婆誐嚩帝<span class='note-inline'>(六)</span>怛儞也<span class='note-inline'>(二合)</span>他<span class='note-inline'>(引七)</span>唵<span class='note-inline'>(八)</span>尾戍<span class='note-inline'>(引)</span>馱也<span class='note-inline'>(九)</span>三麼三滿多嚩婆娑<span class='note-inline'>(十)</span>薩頗<span class='note-inline'>(二合)</span>囉拏<span class='note-inline'>(十一)</span>孽底<span class='note-inline'>(丁異反)</span>誐賀曩<span class='note-inline'>(十二)</span>薩囉<span class='note-inline'>(二合)</span>婆<span class='note-inline'>(引)</span>嚩秫<span class='note-inline'>(輸律反下並同)</span>第<span class='note-inline'>(十三)</span>阿鼻詵左[牟*含]<span class='note-inline'>(十四引)</span>素誐多嚩囉嚩左曩<span class='note-inline'>(十五)</span>蜜㗚<span class='note-inline'>(二合)</span>多<span class='note-inline'>(引)</span>鼻曬罽<span class='note-inline'>(十六入)</span>阿<span class='note-inline'>(引)</span>賀囉阿<span class='note-inline'>(引上)</span>賀囉<span class='note-inline'>(十七)</span>阿<span class='note-inline'>(引入)</span>欲散馱<span class='note-inline'>(引)</span>囉抳<span class='note-inline'>(十八)</span>戌<span class='note-inline'>(引)</span>馱也戍馱也<span class='note-inline'>(十九)</span>誐誐曩尾秫提<span class='note-inline'>(二十)</span>鄔瑟抳<span class='note-inline'>(三合)</span>沙<span class='note-inline'>(二十)</span>尾惹也尾秫提<span class='note-inline'>(二十二)</span>娑賀娑囉<span class='note-inline'>(二合二十三)</span>囉濕弭<span class='note-inline'>(二合)</span>散祖<span class='note-inline'>(引)</span>禰帝<span class='note-inline'>(二十四)</span>薩嚩怛他<span class='note-inline'>(引)</span>孽多<span class='note-inline'>(引二十五)</span>地瑟侘<span class='note-inline'>(引二合)</span>曩<span class='note-inline'>(引)</span>地瑟恥<span class='note-inline'>(二合)</span>多<span class='note-inline'>(二十六)</span>畆捺㘑<span class='note-inline'>(二合二十七)</span>嚩日囉<span class='note-inline'>(二合)</span>迦<span class='note-inline'>(引)</span>耶<span class='note-inline'>(土二十八)</span>僧<span class='note-inline'>(去)</span>賀怛那秫第<span class='note-inline'>(二十九)</span>薩嚩<span class='note-inline'>(引)</span>嚩囉拏尾秫第<span class='note-inline'>(三十)</span>鉢囉<span class='note-inline'>(二合)</span>底儞靺多也<span class='note-inline'>(三十一)</span>阿<span class='note-inline'>(引)</span>欲秫第<span class='note-inline'>(三十二)</span>三麼耶<span class='note-inline'>(引)</span>地瑟恥<span class='note-inline'>(二合)</span>帝<span class='note-inline'>(三十三)</span>麼抳麼抳<span class='note-inline'>(三十四)</span>怛闥多<span class='note-inline'>(引)</span>步多俱胝<span class='note-inline'>(三十五)</span>跛哩秫第<span class='note-inline'>(三十六)</span>尾娑怖<span class='note-inline'>(二合)</span>吒<span class='note-inline'>(三十七)</span>勃地秫第<span class='note-inline'>(三十八)</span>惹也惹也<span class='note-inline'>(三十九)</span>尾惹也尾惹也<span class='note-inline'>(四十)</span>娑麼<span class='note-inline'>(二合)</span>囉娑麼<span class='note-inline'>(二合)</span>囉<span class='note-inline'>(四十一)</span>薩嚩勃馱<span class='note-inline'>(引)</span>地瑟恥<span class='note-inline'>(二合)</span>多秫第<span class='note-inline'>(四十二)</span>嚩日㘑<span class='note-inline'>(二合)</span>嚩日囉<span class='note-inline'>(二合)</span>孽鞞<span class='note-inline'>(四十三)</span>嚩日囕<span class='note-inline'>(二合)</span>婆嚩覩<span class='note-inline'>(四十四)</span>麼麼<span class='note-inline'>(四十五某甲)</span>薩嚩薩怛嚩<span class='note-inline'>(二合引四十六)</span>難<span class='note-inline'>(上引)</span>左迦<span class='note-inline'>(上引)</span>也尾秫第<span class='note-inline'>(四十七)</span>薩嚩孽底<span class='note-inline'>(四十八)</span>跛哩秫第<span class='note-inline'>(四十九)</span>薩嚩怛他<span class='note-inline'>(引)</span>孽多<span class='note-inline'>(五十)</span>三摩<span class='note-inline'>(引)</span>濕嚩<span class='note-inline'>(二合引)</span>娑<span class='note-inline'>(引)</span>地瑟恥<span class='note-inline'>(二合)</span>帝<span class='note-inline'>(五十一)</span>勃[亭*夜]勃[亭*夜]<span class='note-inline'>(五十二)</span>冐<span class='note-inline'>(引)</span>馱也冒<span class='note-inline'>(引)</span>馱也<span class='note-inline'>(五十三)</span>三滿多跛哩秫第<span class='note-inline'>(五十四)</span>薩嚩怛他<span class='note-inline'>(引)</span>孽多<span class='note-inline'>(引五十五)</span>地瑟姹<span class='note-inline'>(二合引)</span>曩<span class='note-inline'>(引五十六)</span>地瑟恥<span class='note-inline'>(二合)</span>多<span class='note-inline'>(五十七)</span>摩賀<span class='note-inline'>(引)</span>畝捺㘑<span class='note-inline'>(二合五十八)</span>娑嚩<span class='note-inline'>(二合引)</span>賀<span class='note-inline'>(引五十九)</span></p>
<p>所誦之聲。不高不下不緩不急。一心緣觀毘盧遮那佛。了了分明。誦七遍已印頂上散。取菩提子念珠安於掌中。誦加持念珠真言曰。</p>
<p class="dharani">唵尾嚧遮那麼羅娑嚩<span class='note-inline'>(二合引)</span>賀<span class='note-inline'>(引)</span></p>
<p>誦七遍已。安頂上以左手。當心。承珠。右手移珠。每與娑嚩<span class='note-inline'>(二合)</span>賀齊聲移一珠。念誦至一百八遍。乃至一千遍。却取珠蟠於掌中。合掌安於頂上。而發所求清淨妙願。願一切眾生皆悉獲得。復結本尊印。誦七遍或三遍。復結金剛波羅蜜印。又復結五種供養印。并誦五種真言而供養之。具如上說。即結不動尊印誦一遍。以印左轉即成解界。執閼伽器奉獻供養。即結前三昧耶印。當頂上奉送。誦三昧耶真言一遍。不解此印便誦金剛解脫真言曰。</p>
<p class="dharani">唵嚩日囉<span class='note-inline'>(二合)</span>謨<span class='note-inline'>(引)</span>訖叉<span class='note-inline'>(二合)</span>穆</p>
<p>奉送諸佛聖眾。如前禮拜發露懺悔隨喜勸請發願迴向已。出道場。後即於靜處。轉讀大乘經。觀第一義諦。以此妙福迴向所求。助成悉地。若作息災法。面向北其壇圓。觀聖眾白色。道場中所供養物皆白。身著白衣面向北坐。燒沈水香若作增長法。面向東坐。本尊及供養并自身衣服悉皆黃色。燒白壇香若作降伏法。面向南坐。本尊及供養并衣服並青色或黑色。燒安息香。若作敬愛法。面向西坐。觀本尊赤色。及飲食衣服皆赤。燒酥合香。</p>

<p class='juan'>佛頂尊勝陀羅尼念誦儀軌法一卷</p></div>
</div><!-- end of div[@id='body'] -->
</body></html>