<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>加句靈驗佛頂尊勝陀羅尼記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 974C
<div class='div-jing'>
<p class='juan'><a id='mulu1' />加句靈驗佛頂尊勝陀羅尼記</p><p class="byline">朝議大夫兼侍御史武徹述</p><p>佛頂尊勝陀羅尼者。一切如來祕密之藏。總持法門。大日如來智印。吉祥善淨。破一切惡道。大神力陀羅尼也。昔儀鳳年中。佛陀波利所傳之本。遍天下幡剎。持誦有多矣。徹自弱歲。則常念持。永泰初。自喪妻之後。倍益精心。求出離法。時有殿中侍御史蔣那者。常持誦此陀羅尼。異日於私室。條然而來曰。今得究竟道。非常難遇。徹敬問之。即尊勝陀羅尼也。命之令誦。而文句全廣。音旨頗異。拜而誦之。乃曰。受之於王開士。開士受之於金剛智三藏。大師云。西國亦希有此本。吾將梵本來。故密授焉。坐中歎奇絕之事而罷。未獲求本。俄而將刑歿世。常懷遺悔。追悔不及。每遇精士。即求問之。冀其萬一。遂遇僧際公。果有此本文。開元中。五臺山下。有一精修居士。姓王。有事遠出行。去後父亡。迴來不見。至心誦尊勝陀羅尼數十萬遍。願知見先考所受生善惡業報。精誠懇願。殊無覺知。遂欲出山。見一老人。謂居士曰。仁者念持。寔為勤敏。然文句多脫略。我今授示全本文句。居士拜而而受之。乃云可誦千遍。殆然經數日。於夜中。忽聞環珮簫管之聲。降自庭宇。此時居士驚起視之。見天人數十輩。共圍繞一天仙。前謂之曰。汝識吾否。居士答曰不知。天仙曰。我是汝父。比年誦持尊勝陀羅尼。吾得爾之福力。然後數月已來。福倍於積歲。不知汝更得何本。以至於斯。吾今以汝之力故。獲為天仙之王。則知汝所持念。功効不可量也。言訖上昇。居士歡躍拜送。自爾尤加精進。後日至東京。有一專修學人王少府者。亦波利尊勝之本。誦持積數數萬。忽於夜中。夢見一梵僧來。謂小府曰。賢者念誦。殊謂精誠。所歎本誤文少。而功薄也。王少府稽首懇請真文。梵僧乃授之以廣本文句。句口授訖。送僧出門。光景如晝迴至床前。視室中僮僕猶臥。忽覺呼而責之。以明矣。僮僕云。今纔夜半。忽然光滅及夕。王少府自異所見。閉目誦之。歷歷清暢。轉益精勤。天寶初五臺山人王居士。及王少府。咸在東都。俱不相識。忽然王少府暴亡。經七日而蘇。城中好事者。盡問其故。居士乃王開士亦同詣問得再生之由。王少府云。吾初臥。忽見二使來云。追逐相隨。行數十里。至一大樹下。二使者憩。吾亦憩之。忽憶尊勝。遂即閉目。誦三七遍。舉目迴視。二使者已不知所之。須臾四人又至。跪而言曰。仁者奚為修行。有此利益。向來追者二使並得生天。王少府曰。吾但誦尊勝陀羅尼。四人曰。唯此功力之故也。請與弟子誦之。救拔苦難。王少府又冥目誦三七遍。開目又不見四人矣。頃刻之際。空中聞戈甲聲。有一神人。紫服被戈甲。儀衛侍從甚盛。前跪而言曰。吾是五道冥司。頗稱貴位。然終為神道所攝。願得生天。彼六人者。以師法力之故。各得生天。今請迃<span class='note-inline'>(于音曲迅)</span>步。至弟子所居誦之。冀霑福蔭之餘也。乃相隨至一陂宅。方圓數十里。皆是罪人枷鎖杻械。囚縛決罰。訊問栲椋之所。神令王少府上高座。自於床下。跪而聽之。王少府閉目志之。誦滿四十九遍。舉目四顧。一人不見。唯有斷鎖破杻弊械空枷而已。王少府驚悚。囚知所適忽然有四五人至云。王命速發遣。迴亂我曹。扄文簿破我冥司。遂驅逐王少府令入一空谷中。便蘇息再得生耳。實尊勝陀羅尼不思議之功力也。於是五臺王山人及王開士。與王少府。既同業因。各陳其所持本。勘校文句。多少並同。如一本焉。彼此相慶賀。王山人曰。吾本受之於臺山聖公。王少府曰。吾本受之於神僧。王開士曰。吾本受之於金剛智三藏。梵夾見存。三人懼然。共勘其本。音旨字數如一。故知眾生聞法有時流傳教法。亦有時歎真實世間希有。此即是金剛智三藏梵本譯出者。令勘佛陀波所利傳本。文句大同。多於舊本。九句六十九字。餘悉波利。僧惠琳因修大藏目錄。收未入藏經六百餘卷。并遂略武徹所敘陀羅尼感應神驗。親自勘同。序之卷末。時元和十四年己丑歲。前朝蔣大夫行通事舍人張承福。及百濟僧。各受持尊勝陀羅尼有功。曾為冥司所追。以真言威力不可思議。遂不受諸苦。兼濟拔受苦群生。有傳記。琳於成都府右經藏中得之。時如意二年三月二十三日。佛頂尊勝陀羅尼感應事。</p>
</div>
<div class='div-w'><p>開元二十六年冬。有神都張繹長史。自小孝養父母。父母歿後。沈淪惡道。乃虔心報恩。每懷濟度。遂即入山。持尊勝陀羅尼。志願見亡父母。得安樂處。日夜勤誦。聲聲不絕。朝暮懇誠。六年念之。念中不曾見父母。疑呪無驗。欲生退心。忽見一老翁儀容甚異。語云。非是呪無靈驗。亦非君不盡心。斯乃去聖時遙。翻譯多誤。呪詞脫略。遂失其徵。老人即口授。令抄錄一本。依此文句持誦。期滿七日。必當見父。即依老人口訣。至心禮拜。舉頭失老人。不知所在。方賢聖耶。情乃驚愕。倍更虔誠。具依所教文本。專心誦持。始登六日。即亡父母遂來。恩愛未絕。拘頭悲喜。幽明感會。情各愴然。口云。墮大地獄中。備遭諸苦。年月已深。乘兒精誠功力。近得生天。今從上界下來。與汝相見。威光稍別。示相由存。具述因緣。宛如平昔。凡是人孝之子。覩此感應。豈不留心聖教耶。但虛膓畐心。縱恣六情。追歡遊樂。有何益焉。況目連釋子救母之事。具在聖文。長史至誠有此感效也。後有僧傳得誦念舍利。境界極多。來至東都。具戴靈事。頗為為人所知。後有好事者。請各流傳。即釋門弟子。也長慶三年四月中旬。前奉天縣尉馬敭秋滿。移歸[卄/補]坂。住東城石子坊舊第。持波利尊勝之本。一十五年。未甞墮慢。及到[卄/補]坂。經數月。忽然夢見一神人被甲。狀貌甚異。云汝既精心持此真言。何不詣景福寺東廊坊。一持念僧。有尊勝靈驗本。持之功九倍常。言訖驚覺。汗流透衣。明日便專詣寺尋僧。數日方遇。僧法名義[卄/追]。既見問之。此僧果久精心此門。遠近依止。僧問曰。有何事相覓。坐訖。乃話所夢之事。[卄/追]曰大奇大奇。畜此本來無人知解。少公今日蒙神人指示。[卄/追]焉敢恡惜。乃命弟子出篋取至。真實教傳受。將歸。勘舊所持波利本。方知文句脫略。便依法修行新本。其神驗頗異。兼更傳尊勝瑜伽兩卷。乃知聖教分明。作有法度。不可任其凡智也。因錄記之。傳同志者。</p>
</div>
<div class='div-jing'>
<div class='div-other'>
<p class='h2'>佛頂尊勝陀羅尼</p><p class="dharani">曩謨<span class='note-inline'>(引)</span>婆誐嚩<span class='note-inline'>(無可反下同)</span>帝<span class='note-inline'>(引一句)</span>怛[口*賴]<span class='note-inline'>(二引轉合古)</span>路<span class='note-inline'>(引)</span>枳也<span class='note-inline'>(二合)</span>鉢羅<span class='note-inline'>(二合)</span>底<span class='note-inline'>(丁以反)</span>尾始瑟吒<span class='note-inline'>(二合引)</span>野<span class='note-inline'>(三)</span>沒馱<span class='note-inline'>(引)</span>野婆<span class='note-inline'>(去)</span>誐嚩帝<span class='note-inline'>(引四)</span>怛儞也<span class='note-inline'>(二合)</span>他<span class='note-inline'>(去引五)</span>唵<span class='note-inline'>(引)</span>尾戍<span class='note-inline'>(引)</span>馱野尾戍馱野<span class='note-inline'>(六)</span>娑麼娑麼三<span class='note-inline'>(去)</span>滿多<span class='note-inline'>(去)</span>嚩婆<span class='note-inline'>(去引)</span>娑<span class='note-inline'>(七)</span>娑頗<span class='note-inline'>(二合)</span>羅拏<span class='note-inline'>(鼻音)</span>誐底誐賀曩<span class='note-inline'>(八)</span>沙嚩<span class='note-inline'>(二合)</span>婆<span class='note-inline'>(去引)</span>嚩尾秫<span class='note-inline'>(請律反)</span>第<span class='note-inline'>(九)</span>阿<span class='note-inline'>(上)</span>鼻詵<span class='note-inline'>(正謹反)</span>左<span class='note-inline'>(一本六者)</span>覩[牟*含]<span class='note-inline'>(莫敢反引)</span>素誐多<span class='note-inline'>(十)</span>嚩囉嚩左<span class='note-inline'>(隹上)</span>曩<span class='note-inline'>(引十一)</span>阿蜜㗚<span class='note-inline'>(二合轉舌)</span>多<span class='note-inline'>(去引)</span>鼻曬<span class='note-inline'>(所戒反引)</span>罽<span class='note-inline'>(居又反引十二)</span>阿<span class='note-inline'>(去引)</span>賀囉<span class='note-inline'>(十三)</span>阿<span class='note-inline'>(去引)</span>庾<span class='note-inline'>(羊主反)</span>散馱<span class='note-inline'>(引)</span>羅抳<span class='note-inline'>(尼勅止反十四)</span>戍<span class='note-inline'>(引)</span>馱野戍<span class='note-inline'>(引)</span>馱野<span class='note-inline'>(十五)</span>誐誐曩尾秫弟<span class='note-inline'>(十六)</span>鄔瑟抳<span class='note-inline'>(二合引)</span>灑尾惹<span class='note-inline'>(自攞反)</span>野尾秫弟<span class='note-inline'>(十七)</span>娑賀娑羅<span class='note-inline'>(二合)</span>羅<span class='note-inline'>(羅字聲轉舌)</span>濕茗<span class='note-inline'>(二合)</span>散祖<span class='note-inline'>(一本云注)</span>儞<span class='note-inline'>(左以反下同)</span>帝<span class='note-inline'>(十八)</span>薩嚩怛他<span class='note-inline'>(去引)</span>誐多<span class='note-inline'>(十九)</span>嚩盧羯儞<span class='note-inline'>(寧碩反二十)</span>娑吒波<span class='note-inline'>(二合)</span>囉蜜多<span class='note-inline'>(引二十一)</span>波唎布<span class='note-inline'>(引)</span>囉抳<span class='note-inline'>(二十二)</span>薩婆怛他[(薩-文+(立-一))/木]多纈哩<span class='note-inline'>(二合)</span>馱野<span class='note-inline'>(引二十三)</span>地瑟吒<span class='note-inline'>(二合引)</span>曩<span class='note-inline'>(二十四)</span>地瑟恥<span class='note-inline'>(二合)</span>多<span class='note-inline'>(二十五)</span>摩賀<span class='note-inline'>(引)</span>母[怡-台+奈][口*(肄-聿+(企-止+米))]<span class='note-inline'>(二合轉舌引二十六)</span>嚩<span class='corr'>日</span>囉<span class='note-inline'>(二合)</span>迦<span class='note-inline'>(引)</span>野<span class='note-inline'>(二十七)</span>僧賀多曩尾秫第<span class='note-inline'>(二十八)</span>薩嚩<span class='note-inline'>(引)</span>嚩囉拏<span class='note-inline'>(鼻引二十九)</span>波耶突㗚<span class='note-inline'>(二合)</span>揭底跛唎秫弟<span class='note-inline'>(三十)</span>鉢囉<span class='note-inline'>(二合)</span>底[寧*頁]襪<span class='note-inline'>(脫發反轉舌)</span>阿多野<span class='note-inline'>(去引)</span>欲秫弟<span class='note-inline'>(三十一)</span>三<span class='note-inline'>(去)</span>麼野<span class='note-inline'>(引)</span>地瑟恥<span class='note-inline'>(二合)</span>帝<span class='note-inline'>(三十二)</span>麼[寧*頁]摩賀麼[寧*頁]<span class='note-inline'>(三十三)</span>怛闥多<span class='note-inline'>(去引)</span>部<span class='note-inline'>(引)</span>多<span class='note-inline'>(三十四)</span>句<span class='note-inline'>(引)</span>知跛哩秫弟<span class='note-inline'>(三十五)</span>尾娑普<span class='note-inline'>(二合)</span>吒沒池秫弟<span class='note-inline'>(三十六)</span>惹野尾惹野尾惹野<span class='note-inline'>(二合三十)</span>娑麼<span class='note-inline'>(二合)</span>囉娑麼<span class='note-inline'>(二合)</span>囉<span class='note-inline'>(三十九)</span>薩嚩沒馱<span class='note-inline'>(引)</span>地瑟恥<span class='note-inline'>(二合)</span>多秫弟<span class='note-inline'>(四十)</span>嚩曰[口*(肄-聿+(企-止+米))]<span class='note-inline'>(二合)</span>嚩<span class='corr'>日</span>囉<span class='note-inline'>(二合)</span>[(薩-文+(立-一))/木]陛<span class='note-inline'>(引四十一)</span>嚩曰覽<span class='note-inline'>(二合引)</span>婆<span class='note-inline'>(去引)</span>嚩覩麼麼<span class='note-inline'>(自稱名姓姓名若緣諸事誦亦稱亦稱之事)</span>舍唎嚂[口*(薩-文+(立-一))]嚩薩埵南<span class='note-inline'>(四十三)</span>者迦耶跛唎秫第<span class='note-inline'>(四十四)</span>薩嚩誐底跛哩秫第<span class='note-inline'>(四十五)</span>薩嚩怛他<span class='note-inline'>(去引)</span>[(薩-文+(立-一))/木]多<span class='note-inline'>(去引)</span>室者銘<span class='note-inline'>(四十六)</span>三<span class='note-inline'>(去)</span>麼<span class='note-inline'>(引)</span>濕嚩<span class='note-inline'>(二合)</span>娑演覩<span class='note-inline'>(四十七)</span>薩嚩怛他<span class='note-inline'>(去引)</span>[(薩-文+(立-一))/木]多<span class='note-inline'>(四十八)</span>三<span class='note-inline'>(去)</span>麼<span class='note-inline'>(鼻引)</span>濕嚩<span class='note-inline'>(二合引)</span>娑<span class='note-inline'>(引)</span>地瑟恥<span class='note-inline'>(二合)</span>帝<span class='note-inline'>(四十九)</span>沒地野<span class='note-inline'>(二合五十)</span>尾冐<span class='note-inline'>(引)</span>馱野尾冐<span class='note-inline'>(引)</span>馱野<span class='note-inline'>(五十一)</span>三滿多跛哩秫弟<span class='note-inline'>(五十二)</span>薩嚩怛他<span class='note-inline'>(去引)</span>[(薩-文+(立-一))/木]多纈哩<span class='note-inline'>(二合)</span>馱野<span class='note-inline'>(引五十三)</span>地瑟姹<span class='note-inline'>(二合引)</span>曩<span class='note-inline'>(引)</span>地瑟恥<span class='note-inline'>(二合)</span>多摩賀<span class='note-inline'>(引)</span>母捺[口*(肄-聿+(企-止+米))]<span class='note-inline'>(二合轉舌引)</span>薩嚩<span class='note-inline'>(二)</span>賀<span class='note-inline'>(引)</span></p>

<p class='juan'>加句靈驗尊勝陀羅尼記一卷</p></div>
<div class='div-other'>
<p class='h2'>佛頂尊勝陀羅尼加字具足本</p><p class="dharani">曩謨<span class='note-inline'>(引)</span>婆<span class='note-inline'>(去引)</span>誐嚩帝<span class='note-inline'>(引)</span>怛[口*賴]<span class='note-inline'>(二合引)</span>枳也<span class='note-inline'>(二合)</span>鉢羅<span class='note-inline'>(二合)</span>底尾始瑟吒<span class='note-inline'>(二合)</span>野沒馱<span class='note-inline'>(引)</span>野婆<span class='note-inline'>(去)</span>誐嚩帝<span class='note-inline'>(引)</span>怛儞也<span class='note-inline'>(二合)</span>他<span class='note-inline'>(引)</span>唵尾戍<span class='note-inline'>(引)</span>馱野尾戍<span class='note-inline'>(引)</span>馱野娑<span class='note-inline'>(上)</span>麼<span class='note-inline'>(鼻)</span>娑麼三<span class='note-inline'>(去)</span>滿跢<span class='note-inline'>(去引)</span>嚩婆<span class='note-inline'>(去引)</span>娑娑頗<span class='note-inline'>(二合)</span>囉拏<span class='note-inline'>(鼻)</span>誐底誐賀曩娑嚩<span class='note-inline'>(二合)</span>婆<span class='note-inline'>(去引)</span>嚩尾秫第阿<span class='note-inline'>(上)</span>鼻詵左都[牟*含]素誐跢嚩囉嚩左曩<span class='note-inline'>(引)</span>阿蜜㗚<span class='note-inline'>(二合)</span>哆鼻曬<span class='note-inline'>(引)</span>罽<span class='note-inline'>(引)</span>摩賀<span class='note-inline'>(引)</span>曼怛囉<span class='note-inline'>(二合)</span>跛乃<span class='note-inline'>(引)</span>阿<span class='note-inline'>(去引)</span>賀囉阿<span class='note-inline'>(去引)</span>賀囉阿<span class='note-inline'>(去引)</span>庾散馱<span class='note-inline'>(引)</span>囉抳戍<span class='note-inline'>(引)</span>駄野戍<span class='note-inline'>(引)</span>馱野誐誐曩尾秫第鄔瑟抳<span class='note-inline'>(二合)</span>灑尾惹野尾秫第娑賀娑囉<span class='note-inline'>(二合)</span>囉濕茗<span class='note-inline'>(二合)</span>散祖儞帝薩囉嚩<span class='note-inline'>(二合)</span>怛他<span class='note-inline'>(去引)</span>誐跢嚩路<span class='note-inline'>(引)</span>迦[寧*頁]沙<span class='note-inline'>(上)</span>吒播<span class='note-inline'>(二合引)</span>囉弭哆<span class='note-inline'>(去引)</span>跛哩布<span class='note-inline'>(引)</span>囉抳薩囉嚩<span class='note-inline'>(二合)</span>怛他<span class='note-inline'>(去引)</span>誐哆紇哩<span class='note-inline'>(二合)</span>娜野<span class='note-inline'>(引)</span>地瑟姹<span class='note-inline'>(二合)</span>曩<span class='note-inline'>(引)</span>地瑟恥<span class='note-inline'>(二合)</span>多摩賀<span class='note-inline'>(引)</span>母捺哩<span class='note-inline'>(二合引)</span>嚩<span class='corr'>日</span>囉<span class='note-inline'>(二合)</span>迦<span class='note-inline'>(引)</span>野僧賀多<span class='note-inline'>(上)</span>曩尾秫弟薩囉嚩<span class='note-inline'>(二合引)</span>嚩囉拏<span class='note-inline'>(鼻引)</span>播野訥[(薩-文+(立-一))/木]底跛哩尾秫弟鉢囉<span class='note-inline'>(二合)</span>底<span class='note-inline'>(去引)</span>[寧*頁]襪囉跢<span class='note-inline'>(二合)</span>野阿欲秫第三<span class='note-inline'>(去)</span>麼野<span class='note-inline'>(引)</span>地瑟恥<span class='note-inline'>(二合)</span>帝麼抳麼抳摩賀麼抳怛闥哆<span class='note-inline'>(去引)</span>部多句<span class='note-inline'>(引)</span>致跛哩秫弟尾娑普<span class='note-inline'>(二合)</span>吒沒地秫弟惹野惹野尾惹野尾惹野娑麼<span class='note-inline'>(二合)</span>囉娑麼<span class='note-inline'>(二合去)</span>囉薩囉嚩<span class='note-inline'>(二合)</span>沒駄<span class='note-inline'>(引)</span>地瑟恥<span class='note-inline'>(二合)</span>多秫弟嚩曰哩<span class='note-inline'>(二合引)</span>嚩<span class='corr'>日</span>囉<span class='note-inline'>(二合引)</span>[(薩-文+(立-一))/木]陛嚩曰囕<span class='note-inline'>(二合引)</span>婆<span class='note-inline'>(去引)</span>嚩覩麼麼<span class='note-inline'>(稱名)</span>設哩嚂薩囉嚩<span class='note-inline'>(二合)</span>薩怛嚩<span class='note-inline'>(二合引)</span>難<span class='note-inline'>(上引)</span>左迦<span class='note-inline'>(引)</span>野跛哩尾秫第薩囉嚩<span class='note-inline'>(二合)</span>誐底跛哩秫弟薩囉嚩<span class='note-inline'>(二合)</span>怛他[(薩-文+(立-一))/木]多<span class='note-inline'>(去引)</span>室者<span class='note-inline'>(二合)</span>銘三<span class='note-inline'>(去)</span>麼<span class='note-inline'>(引)</span>濕嚩<span class='note-inline'>(二合引)</span>娑琰覩薩囉嚩<span class='note-inline'>(二合)</span>怛他<span class='note-inline'>(去引)</span>[(薩-文+(立-一))/木]多三<span class='note-inline'>(去)</span>麼<span class='note-inline'>(鼻引)</span>濕嚩<span class='note-inline'>(二合)</span>娑<span class='note-inline'>(去引)</span>地瑟恥<span class='note-inline'>(二合)</span>帝沒地野<span class='note-inline'>(二合)</span>沒地野<span class='note-inline'>(二合)</span>尾沒地野<span class='note-inline'>(二合)</span>尾沒地野<span class='note-inline'>(二合)</span>冐<span class='corr'>馱</span>野冐馱野尾冐馱野尾冐馱野三<span class='note-inline'>(去)</span>滿跢跛哩秫第薩囉嚩<span class='note-inline'>(二合)</span>怛他<span class='note-inline'>(去引)</span>[(薩-文+(立-一))/木]哆紇哩<span class='note-inline'>(二合)</span>娜野<span class='note-inline'>(引)</span>地瑟姹<span class='note-inline'>(二合)</span>曩地瑟恥<span class='note-inline'>(二合)</span>多摩賀<span class='note-inline'>(引)</span>母捺哩<span class='note-inline'>(二合)</span>娑嚩<span class='note-inline'>(二合)</span>賀</p>
<div><img src='../images/T19p0388_01.gif' alt='T19p0388_01.gif' /></div>
</div></div>
<div class='div-w'><p>此陀羅尼本中天竺三藏善無畏將傳此土凡漠地佛陀波毛來流傳佛諸本並闕山是故具本譯出流行。</p>
</div>
</div><!-- end of div[@id='body'] -->
</body></html>