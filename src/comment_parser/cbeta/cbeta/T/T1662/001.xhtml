<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>菩提行經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1662
<div class='div-pin'>
<p class='juan'><a id='mulu1' />菩提行經卷第一</p><p class="byline">聖龍樹菩薩集頌</p><p class="byline">西天中印度惹爛馱囉國密林寺三藏明教大師賜紫沙門臣天息災奉　詔譯</p><a id='mulu2' />
<p class='h1'>讚菩提心品第一</p>
<div class="lg regular"><div class='lg-row'>如佛妙法體無邊，　佛子正心歸命禮，</div>
<div class='lg-row'>佛甘露戒垂覆護，　我今讚說悉依法。</div>
<div class='lg-row'>此說無有未曾有，　亦非自我而獨專，</div>
<div class='lg-row'>我無自他如是時，　乃自思惟觀察作。</div>
<div class='lg-row'>如是發心觀察時，　能令我此善增長，</div>
<div class='lg-row'>時見如是娑婆界，　此乃是彼佛世尊。</div>
<div class='lg-row'>此界剎那難得生，　得生為人宜自慶，</div>
<div class='lg-row'>思惟若離菩提心，　復次此來何以得？</div>
<div class='lg-row'>如雲覆蔽夜黑暗，　閃電光明剎那現，</div>
<div class='lg-row'>佛威德利亦復然，　剎那發意人獲福。</div>
<div class='lg-row'>是故善少力雖劣，　能破大惡之業力，</div>
<div class='lg-row'>如是若發菩提心，　此善勇進能超彼。</div>
<div class='lg-row'>思惟無量無邊劫，　見佛咸說此真實，</div>
<div class='lg-row'>若不快樂得快樂，　增長救度無邊眾。</div>
<div class='lg-row'>為諸有情處眾苦，　令離百千諸苦怖，</div>
<div class='lg-row'>受多快樂百千種，　為恒不離菩提心。</div>
<div class='lg-row'>彼善逝子處纏蓋，　行在輪迴無所愛，</div>
<div class='lg-row'>若剎那說菩提心，　人天歡喜悉歸命。</div>
<div class='lg-row'>若有受持不淨像，　喻佛寶像而無價，</div>
<div class='lg-row'>如藥變化遍堅牢，　等修持妙菩提心。</div>
<div class='lg-row'>菩提心寶驗無邊，　價直世間無可喻，</div>
<div class='lg-row'>調御行人伴侶等，　悉使受持而堅牢。</div>
<div class='lg-row'>芭蕉不實而生實，　生實芭蕉而身謝，</div>
<div class='lg-row'>菩提心樹而清淨，　恒生勝果而不盡。</div>
<div class='lg-row'>已作暴惡眾罪業，　依菩提心剎那脫，</div>
<div class='lg-row'>勇猛依託無大怖，　彼癡有情何不依？</div>
<div class='lg-row'>譬如劫盡時大火，　剎那焚燒罪業薪，</div>
<div class='lg-row'>若讚慈尊無量言，　是曰善哉之智者。</div>
<div class='lg-row'>彼種種覺心，　正智而平等，</div>
<div class='lg-row'>菩提誓願心，　而行菩提行。</div>
<div class='lg-row'>喻去者欲行，　彼之分別說，</div>
<div class='lg-row'>智分別說已，　所行如智用。</div>
<div class='lg-row'>菩提之願心，　大果如輪迴，</div>
<div class='lg-row'>福故不間斷，　亦如彼行意。</div>
<div class='lg-row'>若彼等無邊，　有情界解脫，</div>
<div class='lg-row'>與彼心平等，　菩提願不退。</div>
<div class='lg-row'>彼等好睡眠，　亦復多迷醉，</div>
<div class='lg-row'>間斷於福流，　喻空無所有。</div>
<div class='lg-row'>妙臂而問此，　劣意之有情，</div>
<div class='lg-row'>於解脫得生，　為自為如來？</div>
<div class='lg-row'>乃思惟療除，　苦惱之有情，</div>
<div class='lg-row'>使苦惱盡已，　獲得無邊福。</div>
<div class='lg-row'>有情無邊苦，　云何而療治？</div>
<div class='lg-row'>使一一安樂，　獲無邊功德。</div>
<div class='lg-row'>何以利父母，　如是及眷屬？</div>
<div class='lg-row'>得天及仙人，　淨行婆羅門。</div>
<div class='lg-row'>如是彼有情，　乃過去睡夢，</div>
<div class='lg-row'>不願於自利，　唯願生利他。</div>
<div class='lg-row'>有情最勝寶，　希有何得生？</div>
<div class='lg-row'>種種意利他，　不獨於自利。</div>
<div class='lg-row'>歡喜世間種，　精進世間藥，</div>
<div class='lg-row'>心寶與有福，　而彼云何說？</div>
<div class='lg-row'>云何諸有情，　得一切快樂，</div>
<div class='lg-row'>為發菩提心，　供養於如來。</div>
<div class='lg-row'>迷愛樂快樂，　乃喻於冤嫌，</div>
<div class='lg-row'>遠離與隨行，　悉從於自意。</div>
<div class='lg-row'>若彼求快樂，　苦惱種無邊，</div>
<div class='lg-row'>積諸善快樂，　諸苦惱消除。</div>
<div class='lg-row'>破壞迷惑因，　善哉云何得？</div>
<div class='lg-row'>親彼善知識，　彼福如是得。</div>
<div class='lg-row'>作利若迴向，　彼必返讚歎，</div>
<div class='lg-row'>作善不求利，　說彼是菩薩。</div>
<div class='lg-row'>若有布施於少食，　修善供養於世間，</div>
<div class='lg-row'>所施大小如蚊蚋，　亦獲快樂得半日。</div>
<div class='lg-row'>云何獲得於能仁？　要度無邊有情盡，</div>
<div class='lg-row'>有情無盡若虛空，　一切智求自圓滿。</div>
<div class='lg-row'>佛子靜念而思惟，　若煩惱生自心作，</div>
<div class='lg-row'>數生煩惱復生疑，　佛說此人墮地獄。</div>
<div class='lg-row'>佛子若發菩提心，　滅大罪力得勝果，</div>
<div class='lg-row'>我今歸命摩尼心，　救度有情得快樂。</div>
</div></div>
<div class='div-pin'><a id='mulu3' />
<p class='h1'>菩提行經菩提心施供養品第二</p>
<div class="lg regular"><div class='lg-row'>端彼摩尼恭敬心，　用奉供養於如來，</div>
<div class='lg-row'>及彼清淨妙法寶，　佛功德海量無邊。</div>
<div class='lg-row'>世間所有諸妙花，　乃至妙菓及湯藥，</div>
<div class='lg-row'>所有珍寶澄清水，　悉皆奉供而適意。</div>
<div class='lg-row'>山中之寶及眾寶，　適悅樹林寂靜處，</div>
<div class='lg-row'>蔓花莊嚴樹光明，　結菓低垂枝[橠-多+可]橠。</div>
<div class='lg-row'>人間天上香塗香，　乃至劫樹及寶樹，</div>
<div class='lg-row'>池水清淨復莊嚴，　鵝鴻好聲極適意。</div>
<div class='lg-row'>穀自然生非所種，　別別莊嚴而供養，</div>
<div class='lg-row'>等虛空界量廣大，　此一切有悉受用。</div>
<div class='lg-row'>我今所獻并子等，　供養最上佛牟尼，</div>
<div class='lg-row'>為我不捨於大悲，　受彼最上之供養。</div>
<div class='lg-row'>我以無福大貧窮，　更無纖毫別供養，</div>
<div class='lg-row'>我今思惟為自他，　願佛受斯隨力施。</div>
<div class='lg-row'>我自身施一切佛，　以自身等遍一切，</div>
<div class='lg-row'>加被我作上有情，　有情恒常佛教化。</div>
<div class='lg-row'>我得如來加被已，　化利有情無怖畏，</div>
<div class='lg-row'>過去罪業悉遠離，　未來眾罪不復作。</div>
<div class='lg-row'>寶光明處甚適悅，　天蓋莊嚴奉真如，</div>
<div class='lg-row'>水精清淨復光明，　種種妙堂香浴作。</div>
<div class='lg-row'>大寶瓶滿盛香水，　復著適意諸妙花，</div>
<div class='lg-row'>洗浴如來無垢身，　我當讚詠獻歌樂。</div>
<div class='lg-row'>清淨香熏上妙衣，　用蓋覆彼最上色，</div>
<div class='lg-row'>我今獻此上衣服，　願佛慈悲哀納受。</div>
<div class='lg-row'>種種柔軟妙天衣，　彼莊嚴中而最上，</div>
<div class='lg-row'>供養如來并普賢，　及彼文殊觀自在。</div>
</div></div>
<div class='div-pin'><a id='mulu4' />
<p class='h1'>菩提行經護戒品第三</p>
<div class="lg regular"><div class='lg-row'>持戒為護心，　護之使堅牢，</div>
<div class='lg-row'>此心不能護，　云何能護戒？</div>
<div class='lg-row'>喻醉象不降，　不患於疼痛，</div>
<div class='lg-row'>放心如醉象，　當招阿鼻等。</div>
<div class='lg-row'>念索常執持，　繫縛於心象，</div>
<div class='lg-row'>得離放逸怖，　獲一切安樂。</div>
<div class='lg-row'>若能繫一心，　一切皆能繫，</div>
<div class='lg-row'>若自降一心，　一切自降伏。</div>
<div class='lg-row'>師子熊虎狼，　夜叉羅剎等，</div>
<div class='lg-row'>一切地獄卒，　皆悉是其冤。</div>
<div class='lg-row'>若怖一切冤，　無邊苦惱集，</div>
<div class='lg-row'>皆因心所得，　佛世尊正說。</div>
<div class='lg-row'>地獄眾苦器，　及熱鐵丸等，</div>
<div class='lg-row'>誰作復何生？　貪瞋癡所有。</div>
<div class='lg-row'>由彼諸罪心，　佛生諸世間，</div>
<div class='lg-row'>三界心滅故，　是故無怖畏。</div>
<div class='lg-row'>若昔行檀施，　今世而不貧，</div>
<div class='lg-row'>今貧勿煩惱，　過去云何悔。</div>
<div class='lg-row'>若人心少分，　行檀波羅蜜，</div>
<div class='lg-row'>是故說果報，　同一切布施。</div>
<div class='lg-row'>若人心持戒，　嫌誰而牽殺，</div>
<div class='lg-row'>嗔心之冤家，　殺盡等虛空。</div>
<div class='lg-row'>大地量無邊，　何皮而能蓋？</div>
<div class='lg-row'>履用皮少分，　隨行處處覆。</div>
<div class='lg-row'>外我性亦然，　所有誰能勸？</div>
<div class='lg-row'>但勸於自心，　外我而自伏。</div>
<div class='lg-row'>身貧而無福，　彼果同所行，</div>
<div class='lg-row'>若心施一衣，　感果而增福。</div>
<div class='lg-row'>諸行若修持，　心念恒不捨，</div>
<div class='lg-row'>一切無利心，　虛假宜遠離。</div>
<div class='lg-row'>一切心法財，　宜祕密觀察，</div>
<div class='lg-row'>離苦獲安樂，　彼得超世間。</div>
<div class='lg-row'>我云何修行？　修行唯護心，</div>
<div class='lg-row'>是故我觀心，　恒時而作護。</div>
<div class='lg-row'>喻獼猴身瘡，　一心而將護，</div>
<div class='lg-row'>人中惡如是，　恒常而護心。</div>
<div class='lg-row'>怖苦惱之瘡，　我一心常護，</div>
<div class='lg-row'>破壞於眾合，　心瘡乃無怖。</div>
<div class='lg-row'>常作如是行，　不行人中惡，</div>
<div class='lg-row'>人中罪不犯，　自然而不怖。</div>
<div class='lg-row'>我欲盡身命，　利行而供養，</div>
<div class='lg-row'>別別身命盡，　善心而不退。</div>
<div class='lg-row'>我欲守護心，　合掌今專作，</div>
<div class='lg-row'>心念念之中，　一切方便護。</div>
<div class='lg-row'>喻於重病人，　諸事不寧忍，</div>
<div class='lg-row'>散亂心亦然，　不堪諸事業。</div>
<div class='lg-row'>心散亂不定，　聞思惟觀察，</div>
<div class='lg-row'>如器之滲漏，　於水不能盛。</div>
<div class='lg-row'>由多聞之人，　於信方便等，</div>
<div class='lg-row'>過失心不定，　獲不寂靜罪。</div>
<div class='lg-row'>心不決定故，　迷惑賊所得，</div>
<div class='lg-row'>所有之福善，　偷墮於惡處。</div>
<div class='lg-row'>煩惱眾盜賊，　魔著故得便，</div>
<div class='lg-row'>由魔羅發起，　破壞善生命。</div>
<div class='lg-row'>守彼意根門，　惡不能牽去，</div>
<div class='lg-row'>念彼罪苦惱，　次復獲安住。</div>
<div class='lg-row'>善哉隨師教，　獲得善念生，</div>
<div class='lg-row'>奉於教誨師，　當一心供給。</div>
<div class='lg-row'>於諸佛菩薩，　剎那心決定，</div>
<div class='lg-row'>當怖畏憶念，　慈哀現面前。</div>
<div class='lg-row'>塵心而不定，　去去不復還，</div>
<div class='lg-row'>若能守意門，　護之住不散。</div>
<div class='lg-row'>我今護此心，　恒常如是住，</div>
<div class='lg-row'>喻木之無根，　不生惡枝葉。</div>
<div class='lg-row'>眼觀於色相，　知虛假不實，</div>
<div class='lg-row'>物物恒諦觀，　是故而不著。</div>
<div class='lg-row'>因見而觀察，　觀之令不惑，</div>
<div class='lg-row'>所來觀見已，　安畏以善來。</div>
<div class='lg-row'>欲行不知道，　望四方生怖，</div>
<div class='lg-row'>決定知方已，　觀心行亦然。</div>
<div class='lg-row'>智者之所行，　思惟於前後，</div>
<div class='lg-row'>是善是惡等，　如是事不失。</div>
<div class='lg-row'>不住於此身，　離此復何作？</div>
<div class='lg-row'>云何住此身？　當復觀中間。</div>
<div class='lg-row'>觀內心亦然，　而用諸方便，</div>
<div class='lg-row'>以法為大柱，　縛之令不脫。</div>
<div class='lg-row'>當以如是意，　觀我之所在，</div>
<div class='lg-row'>諸識皆如是，　攝令剎那住。</div>
<div class='lg-row'>若怖因業力，　能趣求快樂，</div>
<div class='lg-row'>修彼檀戒度，　乃至大捨等。</div>
<div class='lg-row'>若修菩提因，　彼別不思惟，</div>
<div class='lg-row'>一向修自心，　當起如是見。</div>
<div class='lg-row'>如是修諸善，　不起於怖畏，</div>
<div class='lg-row'>而令諸煩惱，　決定不增長。</div>
<div class='lg-row'>種種正言說，　見在而甚多，</div>
<div class='lg-row'>觀覽悉決了，　破疑網得果。</div>
<div class='lg-row'>如草被割截，　念佛戒能忍，</div>
<div class='lg-row'>剎那行此行，　獲得殊勝果。</div>
<div class='lg-row'>欲於諸正說，　皆悉得通達，</div>
<div class='lg-row'>當觀照自心，　常修於精進。</div>
<div class='lg-row'>喻木之無情，　無言無所作，</div>
<div class='lg-row'>見自心亦然，　決定令如是。</div>
<div class='lg-row'>心起於輕慢，　如彼迷醉人，</div>
<div class='lg-row'>惟求自讚譽，　非彼修行者。</div>
<div class='lg-row'>若他人於我，　而生於毀謗，</div>
<div class='lg-row'>謂是嗔癡等，　住心恒似木。</div>
<div class='lg-row'>如木不分別，　利養尊卑稱，</div>
<div class='lg-row'>亦不為眷屬，　乃至承事等。</div>
<div class='lg-row'>利他不自利，　但欲為一切，</div>
<div class='lg-row'>是故說我心，　堅住恒如木。</div>
<div class='lg-row'>一心住如木，　於尊親朋友，</div>
<div class='lg-row'>乃至於三業，　不生憎愛怖。</div>
<div class='lg-row'>觀察於煩惱，　如空而不著，</div>
<div class='lg-row'>當勇猛堅牢，　受持為恒常。</div>
<div class='lg-row'>無善慚可怖，　當一心求他，</div>
<div class='lg-row'>清淨住三昧，　為他所尊重。</div>
<div class='lg-row'>雖居童稚位，　不使他瞋惱，</div>
<div class='lg-row'>自亦不瞋他，　慈悲恒若此。</div>
<div class='lg-row'>我受持禪那，　使意恒寂靜，</div>
<div class='lg-row'>為一切有情，　恒居無罪處。</div>
<div class='lg-row'>念念須臾間，　多時為最勝，</div>
<div class='lg-row'>如是受持心，　不動如須彌。</div>
<div class='lg-row'>鷲貪肉不厭，　人貪善亦然，</div>
<div class='lg-row'>身心不修行，　云何能出離？</div>
<div class='lg-row'>云何護身意？　一切時自勤，</div>
<div class='lg-row'>汝等何所行，　各各專一心。</div>
<div class='lg-row'>迷愚不自制，　妄貪如木身，</div>
<div class='lg-row'>此身不淨作，　云何返愛戀？</div>
<div class='lg-row'>骨鎖肉連持，　外皮而莊飾，</div>
<div class='lg-row'>自覺令不貪，　解脫於慧刃。</div>
<div class='lg-row'>割截諸身分，　令見中精髓，</div>
<div class='lg-row'>審觀察思惟，　云何見有人？</div>
<div class='lg-row'>一心如是觀，　審諦不見人；</div>
<div class='lg-row'>云何不淨身，　貪愛而守護？</div>
<div class='lg-row'>處胎食不淨，　出胎飲血乳，</div>
<div class='lg-row'>不如是食飲，　云何作此身？</div>
<div class='lg-row'>豺鷲等貪食，　不分善與惡，</div>
<div class='lg-row'>要同人愛身，　受用成業累。</div>
<div class='lg-row'>但如是護身，　至死無慈忍，</div>
<div class='lg-row'>與豺鷲無別，　汝何恒此作？</div>
<div class='lg-row'>身死識不住，　衣食寧可留？</div>
<div class='lg-row'>身謝識必往，　受用云何貪？</div>
<div class='lg-row'>是故今作意，　不貪如是事，</div>
<div class='lg-row'>如是不遠離，　得彼諸不善。</div>
<div class='lg-row'>如似人生身，　肢體求成就，</div>
<div class='lg-row'>受身智不增，　輪還徒自困。</div>
<div class='lg-row'>於世親非親，　悅顏先慰喻，</div>
<div class='lg-row'>如是常自制，　心念恒不捨。</div>
<div class='lg-row'>笑不得高聲，　不戲擲坐具，</div>
<div class='lg-row'>輕手擊他門，　諦信恒自執。</div>
<div class='lg-row'>如盜如猫鷺，　求事行無聲，</div>
<div class='lg-row'>修心亦如此，　當離於麁獷。</div>
<div class='lg-row'>他人之所嫌，　無義利不說，</div>
<div class='lg-row'>恒得諸弟子，　言上而尊愛。</div>
<div class='lg-row'>一切所言說，　聞之使稱善，</div>
<div class='lg-row'>觀彼作福事，　稱讚令歡喜。</div>
<div class='lg-row'>衷私說彼德，　彼聞心必喜，</div>
<div class='lg-row'>欲讚說彼時，　先觀彼德行。</div>
<div class='lg-row'>修諸歡喜事，　難得彼誠心，</div>
<div class='lg-row'>勤修利他德，　當受快樂報。</div>
<div class='lg-row'>憎愛苦宜捨，　來生大苦故，</div>
<div class='lg-row'>此苦我不住，　來生大快樂。</div>
<div class='lg-row'>善言聲柔軟，　悲根聞生喜，</div>
<div class='lg-row'>顯彼適意事，　當信真實語。</div>
<div class='lg-row'>恒悲念有情，　愛護如愛眼，</div>
<div class='lg-row'>為彼住真實，　必當得成佛。</div>
<div class='lg-row'>彼真實得成，　各此利朋友，</div>
<div class='lg-row'>剎那修功德，　離苦大安樂。</div>
<div class='lg-row'>功德殷勤修，　恒作而自得，</div>
<div class='lg-row'>不衒不覆藏，　誰云諸事等？</div>
<div class='lg-row'>檀波羅蜜等，　殊妙而最上，</div>
<div class='lg-row'>別行非最上，　利下無遠離。</div>
<div class='lg-row'>佛如是利他，　恒常之所切，</div>
<div class='lg-row'>如來之教中，　見彼慈悲事。</div>
<div class='lg-row'>三界師入滅，　分別出家人，</div>
<div class='lg-row'>食有可不可，　不離三衣等。</div>
<div class='lg-row'>將求妙法身，　不苦惱眾生，</div>
<div class='lg-row'>於眾生如是，　隨意獲圓滿。</div>
<div class='lg-row'>捨非須盡命，　彼捨要平等，</div>
<div class='lg-row'>悲心當清淨，　果報自圓滿。</div>
<div class='lg-row'>淨心而重法，　不執器杖等，</div>
<div class='lg-row'>不持傘蓋頭，　無諸輕慢事。</div>
<div class='lg-row'>為男子女人，　說法深廣大，</div>
<div class='lg-row'>不分人勝劣，　令彼重平等。</div>
<div class='lg-row'>法之不廣大，　乃及非法行，</div>
<div class='lg-row'>遠離不敬禮，　樂說於大乘。</div>
<div class='lg-row'>齒木及洟唾，　不棄於淨地，</div>
<div class='lg-row'>淨水及淨舍，　勿得棄便痢。</div>
<div class='lg-row'>喫食勿滿口，　食勿令有聲，</div>
<div class='lg-row'>食時不語言，　亦勿大開口。</div>
<div class='lg-row'>坐不得垂足，　行亦不挑臂，</div>
<div class='lg-row'>不與女同乘，　亦不同坐臥。</div>
<div class='lg-row'>諸所不律事，　人見心不喜，</div>
<div class='lg-row'>一切人既覩，　遠離而不敬。</div>
<div class='lg-row'>人問於道路，　不得一手指，</div>
<div class='lg-row'>雙手而指之，　示其道所至。</div>
<div class='lg-row'>凡所諸行步，　不弄臂作聲，</div>
<div class='lg-row'>亦勿妄彈指，　威儀如是守。</div>
<div class='lg-row'>師雖已化滅，　四儀應當學，</div>
<div class='lg-row'>奉戒行不輕，　決定獲聖果。</div>
<div class='lg-row'>菩薩行無量，　所說無有邊，</div>
<div class='lg-row'>當以清淨心，　決定而奉行。</div>
<div class='lg-row'>於一晝一夜，　分之各三時，</div>
<div class='lg-row'>行道普懺悔，　住佛菩提心。</div>
<div class='lg-row'>菩提心自住，　亦令他獲得，</div>
<div class='lg-row'>佛子住學戒，　一心如是持。</div>
<div class='lg-row'>佛戒體清淨，　不見有纖毫，</div>
<div class='lg-row'>恒作如是行，　彼福無有量。</div>
<div class='lg-row'>無始為有情，　行行而不別，</div>
<div class='lg-row'>如是為有情，　化令一切覺。</div>
<div class='lg-row'>當知善知識，　如命不可捨，</div>
<div class='lg-row'>菩薩戒最上，　大乘法亦爾。</div>
<div class='lg-row'>解脫依師學，　而能生吉祥，</div>
<div class='lg-row'>佛佛說智經，　讀之見戒法。</div>
<div class='lg-row'>若人心護戒，　所行悉已見，</div>
<div class='lg-row'>若身若心位，　當微細觀察。</div>
<div class='lg-row'>口誦身不行，　當得何所喻？</div>
<div class='lg-row'>譬如重病人，　空談於藥力。</div>
<div class='lg-row'>虛空藏經中，　說謨羅波底，</div>
<div class='lg-row'>如見集戒定，　廣如經所說。</div>
<div class='lg-row'>聖龍樹菩薩，　一心之所集，</div>
<div class='lg-row'>隨所住之處，　勸恒伸供養。</div>
</div>
<p class='juan'>菩提行經卷第一</p></div>
</div><!-- end of div[@id='body'] -->
</body></html>