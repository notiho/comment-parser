<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大乘淨土讚</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2828
<p class='juan'><a id='mulu1' />大乘淨土讚一本</p>
<div class='div-other'>
<div class="lg regular"><div class='lg-row'>法鏡臨空照　心通五色現　現心淨妙察</div>
<div class='lg-row'>法界亦通□　意珠恒自淨　身光照十方</div>
<div class='lg-row'>至心無處住　解脫得清□　觀想如無想</div>
<div class='lg-row'>高聲不□聲　料知無門有　惠鏡□殺□</div>
<div class='lg-row'>側子由空淨　悟則無所緣　坐臥空消裏</div>
<div class='lg-row'>超出裏人天　暫到他邊立　洗却意中泥</div>
<div class='lg-row'>清淨無塵垢　願以證菩提　惠鏡無靈闇</div>
<div class='lg-row'>智者常用明　塵勞雖斷却　寶藏自然明</div>
<div class='lg-row'>池練金沙水　連中法性流　花開化生子</div>
<div class='lg-row'>說我本根由　住想常觀察　三昧寶王真</div>
<div class='lg-row'>巡還三藏數　弗却意中泥　有人專念佛</div>
<div class='lg-row'>念佛入深禪　初夜端心坐　西方在目前</div>
<div class='lg-row'>念則知無念　無念是□如　若料此中意</div>
<div class='lg-row'>是名法性殊　淨土在心頭　愚人向外求</div>
<div class='lg-row'>深中有寶鏡　不識一生休　諸佛在心頭</div>
<div class='lg-row'>如此不能求　甚物靈希有　急手早懃修</div>
<div class='lg-row'>寶鏡人皆有　愚人不解磨　不能返手照</div>
<div class='lg-row'>塵垢更曾多　寶鏡人家有　智人則解摩</div>
<div class='lg-row'>懃懃返自照　塵垢莫來過　意殊恒名徹</div>
<div class='lg-row'>自性本□□　悟理之修趣　念佛即無生</div>
<div class='lg-row'>碎未為金鑛　鑛中不現金　知者容消鍊</div>
<div class='lg-row'>真金腸內見　佛想空無想　真如寂不言</div>
<div class='lg-row'>口談文字教　此界妄想禪　涅盤末藏法</div>
<div class='lg-row'>祕密不交傳　心通常自用　威當度有緣</div>
<div class='lg-row'>三乘尤不識　外道未曾聞　小恨多毀謗</div>
<div class='lg-row'>誓願莫流傳　道[遄-而+夆]梁賢　犯手想傳</div>
<div class='lg-row'>道[遄-而+夆]不凉賢　子母莫交傳</div>
</div></div>
</div><!-- end of div[@id='body'] -->
</body></html>