<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說聖最勝陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1409
<div class='div-jing'>
<p class='juan'><a id='mulu1' />佛說聖最勝陀羅尼經</p><p class="byline">西天譯經三藏朝散大夫試鴻臚卿傳法大師臣施護奉　詔譯</p><p>如是我聞。一時佛在波囉鉢多國星左大城虞彌曩精舍。過是夏已至九月二十日。有一苾芻名嚩野佉曩。時彼苾芻出星左大城。往支那城相去四由旬。於其路中見一大人。身長三丈面長四尺。知是文殊師利菩薩即時禮足長跪合掌白菩薩言。云何現身而來至此。必有因緣。菩薩答言如是如是。苾芻此閻浮提內諸眾生等。當有病苦。阿修羅迦樓羅等住須彌山王一面。與諸天人互相交戰。是故虛空中日月無光星辰不現。天人敗已修羅獲勝。時諸鬼神因斯得便。化女人形惱亂眾生生諸疾病。或頭痛腹痛眼耳鼻痛。或生癰癤瘰癧痔漏疥癩瘡癬。或復瘧病。其瘧發時或隔一日二日三日四日。乃至風癀痰癊一切惡病。又閻浮提內降大風雨。或寒或熱或澇或旱。五穀不豐人民飢儉悉皆中夭。復現虎狼師子藐拏等獸。侵損有情奪人精氣。如是眾難競來逼惱。</p>
<p>爾時大人說是事已告苾芻言。我有聖最勝陀羅尼。增長善根能除諸惡。若復有人發清淨心。以香華等供養三寶及諸賢聖。於七晝夜潔淨齋戒誦此陀羅尼是諸眾難即得消除。陀羅尼曰。</p>
<p class="dharani">曩謨婆誐嚩覩尾摩攞沒地儼鼻囉誐。哩[口*爾]<span class='note-inline'>(二合)</span>多囉<span class='note-inline'>(引)</span>惹寫怛他誐多寫怛儞也<span class='note-inline'>(二合)</span>他尾摩羅誐哩[口*爾]<span class='note-inline'>(二合)</span>帝尾摩羅踰儞始<span class='note-inline'>(引)</span>阿攞誐帝阿羅誐帝娑嚩<span class='note-inline'>(二合引)</span>賀曩摩娑哩嚩<span class='note-inline'>(二合)</span>儞嚩囉拏尾瑟劍<span class='note-inline'>(二合)</span>毘曩薩怛<span class='note-inline'>(二合)</span>他<span class='note-inline'>(引)</span>誐多寫怛儞也<span class='note-inline'>(二合)</span>他<span class='note-inline'>(引)</span>呬摩呬摩賀<span class='note-inline'>(引)</span>摩呬娑嚩<span class='note-inline'>(二合引)</span>賀<span class='note-inline'>(引)</span>曩謨虞拏迦囉寫怛他<span class='note-inline'>(引)</span>誐多寫怛儞也<span class='note-inline'>(二合)</span>他<span class='note-inline'>(引)</span>誐誐曩<span class='note-inline'>(引)</span>迦哩誐誐曩三婆吠誐誐曩枳哩底<span class='note-inline'>(二合)</span>帝<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>曩謨三滿多巘度多摩寫怛他<span class='note-inline'>(引)</span>誐多寫怛儞也<span class='note-inline'>(二合)</span>他<span class='note-inline'>(引)</span>三摩曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>曩謨阿波囉<span class='note-inline'>(引)</span>[口*爾]多誐<span class='note-inline'>(引)</span>彌曩娑怛<span class='note-inline'>(二合)</span>他<span class='note-inline'>(引)</span>誐多寫怛儞也<span class='note-inline'>(二合)</span>他<span class='note-inline'>(引)</span>阿摩<span class='note-inline'>(引)</span>摩呬<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>曩謨摩曩娑擔<span class='note-inline'>(二合)</span>婆寫怛他<span class='note-inline'>(引)</span>誐多寫怛儞也<span class='note-inline'>(二合)</span>他<span class='note-inline'>(引)</span>摩曩尾戍弟鉢訥彌<span class='note-inline'>(二合)</span>濕嚩<span class='note-inline'>(二合)</span>哩鉢訥摩<span class='note-inline'>(二合)</span>三婆吠緊迦哩呬旦迦哩曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>曩謨薩哩嚩<span class='note-inline'>(二合)</span>沒馱冐地薩怛嚩<span class='note-inline'>(二合引)</span>喃<span class='note-inline'>(引)</span>曩謨阿哩也<span class='note-inline'>(二合)</span>曼祖室哩<span class='note-inline'>(二合)</span>野怛儞也<span class='note-inline'>(二合)</span>他<span class='note-inline'>(引)</span>惹曳<span class='note-inline'>(引)</span>惹曳<span class='note-inline'>(引)</span>羅麼地<span class='note-inline'>(二合)</span>呬<span class='note-inline'>(引)</span>摩呬<span class='note-inline'>(引)</span>摩賀<span class='note-inline'>(引)</span>摩呬<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>曩謨阿哩也<span class='note-inline'>(二合引)</span>嚩路枳帝<span class='note-inline'>(引)</span>濕嚩<span class='note-inline'>(二合)</span>囉寫冐地薩怛嚩<span class='note-inline'>(二合)</span>寫怛儞也<span class='note-inline'>(二合)</span>他<span class='note-inline'>(引)</span>誐誐曩<span class='note-inline'>(引)</span>茶曳<span class='note-inline'>(二合)</span>誐誐曩三婆吠<span class='note-inline'>(引)</span>誐誐曩摩特曳<span class='note-inline'>(二合)</span>誐誐曩尾訖蘭<span class='note-inline'>(二合)</span>帝<span class='note-inline'>(引)</span>曀賀曳<span class='note-inline'>(二合)</span>呬娑嚩<span class='note-inline'>(二合)</span>賀<span class='note-inline'>(引)</span>曩謨阿哩也<span class='note-inline'>(二合)</span>三滿多跋捺囉<span class='note-inline'>(二合)</span>寫怛他<span class='note-inline'>(引)</span>誐多寫怛儞也<span class='note-inline'>(二合)</span>他<span class='note-inline'>(引)</span>呬跋捺哩<span class='note-inline'>(二合)</span>摩賀<span class='note-inline'>(引)</span>跋捺哩<span class='note-inline'>(二合)</span>阿蜜哩<span class='note-inline'>(二合)</span>多跋捺哩<span class='note-inline'>(二合)</span>尾誐多囉惹細摩賀<span class='note-inline'>(引)</span>尾誐多囉惹細娑嚩<span class='note-inline'>(二合引)</span>賀<span class='note-inline'>(引)</span>曩莫<span class='note-inline'>(入)</span>阿哩也<span class='note-inline'>(二合)</span>尾摩羅枳哩底<span class='note-inline'>(二合)</span>怛寫怛他<span class='note-inline'>(引)</span>誐多寫阿儞枳哩底<span class='note-inline'>(二合)</span>多薩哩嚩<span class='note-inline'>(二合)</span>[口*爾]儞<span class='note-inline'>(去)</span>毘嚩日羅<span class='note-inline'>(二合)</span>三婆吠嚩日羅<span class='note-inline'>(二合)</span>鼻捺迦哩娑嚩<span class='note-inline'>(二合引)</span>賀<span class='note-inline'>(引)</span>曩莫薩哩嚩<span class='note-inline'>(二合)</span>沒馱冒地薩怛嚩<span class='note-inline'>(二合引)</span>喃<span class='note-inline'>(引)</span>怛儞也<span class='note-inline'>(二合)</span>他<span class='note-inline'>(引)</span>契多迦囉鼻入嚩<span class='note-inline'>(二合)</span>羅儞曳娑嚩<span class='note-inline'>(二合引)</span>賀<span class='note-inline'>(引)</span>惹敢<span class='note-inline'>(切)</span>婆儞娑擔<span class='note-inline'>(二合)</span>婆儞謨賀儞奔拏哩迦<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>謨賀難帝難婆儞曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>努囉尾努哩曳迦<span class='note-inline'>(引)</span>羅尾訖哩<span class='note-inline'>(二合)</span>帝娑嚩<span class='note-inline'>(二合引)</span>賀散<span class='note-inline'>(引)</span>帝<span class='note-inline'>(引)</span>娑尾<span class='note-inline'>(二合)</span>儞哩嚩<span class='note-inline'>(二合)</span>波儞曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>努囉尾努哩曳娑嚩<span class='note-inline'>(二合引)</span>賀<span class='note-inline'>(引)</span>覽摩祖拏<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>路枳迦路俱多囉<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>阿倪也<span class='note-inline'>(二合)</span>曩尾輪達儞曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>馱<span class='note-inline'>(引)</span>覩迦哩曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>彌<span class='note-inline'>(引)</span>伽娑普<span class='note-inline'>(二合)</span>吒曩<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>沒囉<span class='note-inline'>(二合)</span>憾弭<span class='note-inline'>(二合)</span>誐囉<span class='note-inline'>(二合)</span>賀<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>薩哩嚩<span class='note-inline'>(二合)</span>迦哩摩<span class='note-inline'>(二合)</span>毘始訖多<span class='note-inline'>(二合引)</span>野娑嚩<span class='note-inline'>(二合引)</span>賀<span class='note-inline'>(引)</span>薩哩嚩<span class='note-inline'>(二合)</span>沒馱毘僧娑訖哩<span class='note-inline'>(三合)</span>多<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>曀迦室凌<span class='note-inline'>(二合)</span>誐<span class='note-inline'>(引)</span>野娑嚩<span class='note-inline'>(二合引)</span>賀部多<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>阿部多<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span>薩哩嚩<span class='note-inline'>(二合引)</span>訥契波舍摩<span class='note-inline'>(引)</span>野娑嚩<span class='note-inline'>(二合引)</span>賀<span class='note-inline'>(引)</span></p>
<p>爾時文殊師利菩薩。說此聖最勝陀羅尼已告苾芻言。汝等依此正法儀則。每日志誠發清淨心。供七比丘供養三寶及諸賢聖。於初夜分作護摩然火。能除災患速得消散。若有善男子善女人。於此正法受持讀誦廣為人說。一切諸病皆得除愈。</p>
<p>復次文殊師利菩薩告苾芻言。汝今諦聽。此聖最勝陀羅尼。有大明力廣利眾生。於閻浮提所有國界城邑聚落處處流轉。令諸眾生聽聞受持。若善男子善女人。能於此經讀誦一遍。自身病苦速得除愈。若讀兩遍。妻子男女所有病苦悉得除愈。若讀三遍。一切眷屬所有病苦悉得除愈。若讀四遍。一國人民所有病苦悉得除愈。若讀五遍。王之封境諸小國土一切人民。皆獲安樂無諸疾病。</p>
<p>復次文殊師利菩薩言。今此正法利益廣大甚為希有。速為流傳令諸有情獲上功德。若於此經心生輕慢。不為受持讀誦。不為人演說流傳。國界之內一切眾生。如不得聽聞者。彼人獲過如五逆罪。是故苾芻於聖最勝陀羅尼。信敬受持無令忘失。彼須彌山王一面住者。天及阿修羅乾闥婆等。我自調伏使閻浮提眾生獲大安樂。時文殊師利說是法已忽然不現。嚩野佉曩苾芻聞其所說。心大歡喜信受奉行。</p>

<p class='juan'>佛說聖最勝陀羅尼經</p></div>
</div><!-- end of div[@id='body'] -->
</body></html>