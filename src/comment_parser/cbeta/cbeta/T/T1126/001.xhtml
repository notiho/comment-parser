<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說普賢曼拏羅經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1126
<p class='juan'><a id='mulu1' />佛說普賢曼拏羅經</p><p class="byline">西天譯經三藏朝散大夫試鴻臚少卿傳法大師臣施護奉　詔譯</p>
<div class='div-jing'><p>如是我聞。一時佛在王舍城鷲峯山中。與大比丘眾五十百千人俱。</p>
<p>復有諸大菩薩摩訶薩。皆是一切白法具足。得無量智善巧方便能師子吼。其名曰。</p>
<p>普賢菩薩摩訶薩。寶印手菩薩摩訶薩。嬉戲菩薩摩訶薩。功德莊嚴菩薩摩訶薩。福德音聲菩薩摩訶薩。大意菩薩摩訶薩。德嚴菩薩摩訶薩。如是等菩薩摩訶薩眾皆來集會。</p>
<p>爾時世尊以大慈大悲。普為現在未來諸修行人。欲修金剛薩埵祕密相應法。速疾成就者。宣說金剛界大曼拏羅法。</p>
<p>佛言若有善男子。欲入金剛界大曼拏羅。修習普賢金剛薩埵相應祕密法。速疾成就者。先當發起勇猛堅固殊勝之心。求彼世間清淨勝師。請受灌頂已。於彼師處傳受祕密相應印契儀法。一一不謬專注記憶勿令忘誤。然後隨欲於清淨勝處。修習是法以求悉地。得勝處已。先當澡浴清淨嚴潔身心。便於彼處先結界護身。然後依法以香泥塗曼拏羅極令如法。塗畢便於此曼拏羅中。燒香散華種種供養。向此曼拏羅作觀想。想彼曼拏羅中有本尊如來。得現前已不起于座。即取塗香塗手。結印及念密言。次結淨三業印。二手金剛掌三誦本密言。</p>
<p class="dharani">唵<span class='note-inline'>(引)</span>娑嚩<span class='note-inline'>(二合)</span>婆<span class='note-inline'>(引)</span>嚩秫馱<span class='note-inline'>(引)</span>薩哩嚩<span class='note-inline'>(二合)</span>達哩摩<span class='note-inline'>(二合)</span><span class='corr'>娑</span>嚩<span class='note-inline'>(二合)</span>婆<span class='note-inline'>(引)</span>嚩秫度憾</p>
<p>誦此密言已散印。復言我今自無始已來。所有一切麁重身口意業。今已清淨。既清淨已。願今所作一切事業。則為入彼金剛法因。然更作意觀於本尊如來。願我所作事業皆得成就便歸命讚歎。即誦密言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>怛他誐多<span class='note-inline'>(引)</span>迦<span class='note-inline'>(引)</span>野嚩枳唧<span class='note-inline'>(二合)</span>多鉢囉<span class='note-inline'>(二合)</span>拏昧嚩日囉<span class='note-inline'>(二合)</span>滿那喃迦<span class='note-inline'>(引)</span>嚕弭</p>
<p>誦此密言已。即以四種禮禮曼拏羅中本尊如來。禮已長跪。作金剛合掌而說是言。我今發無上菩提心。惟願應正等覺三世之師方便攝受。令我正得三種學戒。為諸眾生以金剛堅固力。住持三寶利樂眾生。我今於如來金剛界金剛薩埵真如相應祕密法中。從阿闍梨受大金剛族。於六時修習行四種施法。於大寶族受平等相應法。於大蓮華族受三乘微妙祕密法。於大事業族受具足一切供養事業。從清淨真如生大菩提法。我發無上菩提心。受如是法已當依法修習。為一切眾生而作饒益。所有一切眾生無主宰者為作主宰。未解脫者令得解脫。未安樂者令得安樂。未到彼岸者令到彼岸。行者發願已。即誦金剛視密言。</p>

<div class="lg regular"><div class='lg-row'>摩吒於兩目　應觀為日月</div>
<div class='lg-row'>二手金剛拳　各安於腰側</div>
<div class='lg-row'>曼拏與香華　及餘供養具</div>
<div class='lg-row'>因此目瞻視　去垢成清淨</div>
</div><p>金剛視密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>捺哩<span class='note-inline'>(二合)</span>瑟致<span class='note-inline'>(二合)</span>摩吒</p>
<p>二手金剛縛。能解諸結使。淨第八識中。一切雜染種。金剛縛密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>滿馱<span class='note-inline'>(三說)</span></p>
<p>以此印誦密言故。當得自身無始已來一切結使之縛悉皆解脫。當令修習一切功德圓滿。次即以縛印於當心磔開。復誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒<span class='note-inline'>(半音)</span></p>
<p>以此印及誦密言。當得自性金剛智慧頓顯發故。即以金剛鈴三振已。即次觀自身中。有惡字輪顯發。有大威德。以是之故當使一切魔障不能惱亂。復得金剛堅固心不退轉。得一切成就。次誦心密言曰。</p>
<p class="dharani">賀賀賀賀斛</p>
<p>誦心密言已。即入金剛薩埵堅固智。觀想盡虛空界一切性悉皆平等。同彼十六音聲。次觀想自心成圓月輪。於月輪中想迦字。得字了了分明現已復想月輪外有一迦字。如星旋遶得現前已。復想迦字。心月輪中生一金剛蓮華。又於此蓮華中心出蓮華印。於此印上觀一憾字。得字了了分明現已。復觀自身等同金剛薩埵無異無別不動不搖。即擲金剛杵作如是言。我今不易此身。從金剛法生為金剛薩埵。次又想自身成大三摩耶薩埵。即結金剛大三摩耶印。誦密言曰。</p>
<p class="dharani">唵<span class='note-inline'>(引)</span>三摩喻憾摩賀<span class='note-inline'>(引)</span>三摩喻憾</p>
<p>即以前三摩耶印。印心額喉頂。次結世尊大印誦密言曰。</p>
<p class="dharani">唵<span class='note-inline'>(引)</span>三摩耶薩怛嚩<span class='note-inline'>(二合)</span>阿地底瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]</p>
<p>復誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>達哩摩<span class='note-inline'>(二合)</span>呬哩<span class='note-inline'>(二合)</span></p>
<p>由此印密言故令我身口意成金剛三業。次結成就大印誦密言曰。</p>
<p class="dharani">唵<span class='note-inline'>(引)</span>三摩耶惡</p>
<p>次想前心月輪中。金剛法惡字輪及蓮華。乃至蓮華中憾字。一一皆是我金剛法自性身中所顯發故。如是想已。即結金剛鉤印。以二手作金剛拳。以二小指反相鉤。二頭指屈如鉤。誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>俱舍[口*弱]</p>
<p>次結金剛索印。不改前印。即以二頭指反相鉤。是名索印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>播<span class='note-inline'>(引)</span>舍吽</p>
<p>次結金剛鎖印。以二手內相叉。是名金剛鎖。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>娑普<span class='note-inline'>(二合)</span>吒鑁</p>
<p>次結金剛鈴印。二手金剛縛。三振如振鈴。是名金剛鈴。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>吠舍惡</p>
<p>次觀自身同金剛薩埵智身。得見前已。即誦密言曰。</p>
<p class="dharani">[口*弱]吽鑁斛</p>
<p>次結三昧耶印。即誦密言曰。</p>
<p class="dharani">唵<span class='note-inline'>(引)</span>三昧耶娑怛鑁<span class='note-inline'>(三合)</span></p>
<p>誦此密言已。即復觀自心成圓月輪。想自身入此月輪。成大金剛薩埵。即誦密言曰。</p>
<p class="dharani">唵<span class='note-inline'>(引)</span>摩訶三昧耶娑怛鑁<span class='note-inline'>(三合)</span></p>
<p>次誦金剛法密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>達哩摩<span class='note-inline'>(二合)</span>呬哩<span class='note-inline'>(二合)</span></p>
<p>誦此密言已。復觀前心月輪變成赤色。中有本尊如來相好殊異。目如蓮葉作微笑容。慈悲歡喜安詳而住。如是觀已。次結四如來三昧耶密印。各以本真言而用加持身。先結金剛薩埵印。二手作金剛縛。二中指竪如針。名金剛薩埵印。此印安於心。即誦密言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>嚩日哩<span class='note-inline'>(二合)</span>阿地底瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]</p>
<p>不改前印相。以二中指屈如寶。是名金剛寶。此印印於額。即誦密言曰。</p>
<p class="dharani">唵<span class='note-inline'>(引)</span>囉怛曩<span class='note-inline'>(二合)</span>嚩日哩<span class='note-inline'>(二合)</span>阿地底瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]</p>
<p>不改前印相。以二中指如蓮葉。名金剛蓮華印。此印安於喉。即誦密言曰。</p>
<p class="dharani">唵<span class='note-inline'>(引)</span>達哩摩<span class='note-inline'>(二合)</span>嚩日哩<span class='note-inline'>(二合)</span>阿地底瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]</p>
<p>不改前印相。以二中指相交竪。名為羯磨印。此印安於頂。即誦密言曰。</p>
<p class="dharani">唵<span class='note-inline'>(引)</span>羯哩摩<span class='note-inline'>(二合)</span>嚩日哩<span class='note-inline'>(二合)</span>阿地底瑟姹<span class='note-inline'>(二合)</span>娑嚩<span class='note-inline'>(二合)</span>[牟*含]</p>
<p>次復觀想前赤色月輪中本尊如來。即結彈指請召印。交臂作金剛彈指。乃至召請一切佛平等亦同。左手彈指得一切善事速疾成就。若右手彈指得速疾集會。彈指密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>三摩惹[口*弱]</p>
<p>次稱一百八名頌曰。</p>

<div class="lg regular"><div class='lg-row'>金剛生大士　金剛諸如來</div>
<div class='lg-row'>金剛乘普賢　金剛手頂禮</div>
<div class='lg-row'>金剛王妙覺　金剛鉤如來</div>
<div class='lg-row'>堅固不空王　金剛仗頂禮</div>
<div class='lg-row'>金剛愛大樂　金剛箭降伏</div>
<div class='lg-row'>金剛大魔欲　金剛弓頂禮</div>
<div class='lg-row'>金剛意妙峯　金剛寂大愛</div>
<div class='lg-row'>金剛歡喜王　金剛喜頂禮</div>
<div class='lg-row'>金剛寶妙利　金剛空大寶</div>
<div class='lg-row'>金剛虛空藏　金剛藏頂禮</div>
<div class='lg-row'>金剛光大焰　金剛光佛日</div>
<div class='lg-row'>金剛焰大照　金剛光頂禮</div>
<div class='lg-row'>金剛幢妙利　金剛旗妙喜</div>
<div class='lg-row'>金剛大寶幢　堅固[改-己+亭]頂禮</div>
<div class='lg-row'>金剛笑大喜　金剛思大希</div>
<div class='lg-row'>金剛愛歡喜　金剛愛頂禮</div>
<div class='lg-row'>金剛法妙利　金剛蓮妙淨</div>
<div class='lg-row'>妙眼觀自在　金剛眼頂禮</div>
<div class='lg-row'>金剛利大乘　金剛鉤大冑</div>
<div class='lg-row'>妙吉祥甚深　金剛智頂禮</div>
<div class='lg-row'>金剛因大剎　金剛輪大乘</div>
<div class='lg-row'>金剛妙慧轉　金剛剎頂禮</div>
<div class='lg-row'>金剛言妙明　金剛念妙成</div>
<div class='lg-row'>金剛成無言　金剛言頂禮</div>
<div class='lg-row'>金剛業妙智　金剛事一切</div>
<div class='lg-row'>金剛空大力　金剛業頂禮</div>
<div class='lg-row'>金剛護大進　金剛冑大牢</div>
<div class='lg-row'>忿怒妙精進　堅精進頂禮</div>
<div class='lg-row'>堅食大善巧　金剛牙大怖</div>
<div class='lg-row'>金剛峯破魔　堅威怒頂禮</div>
<div class='lg-row'>金剛拳妙意　金剛縛解脫</div>
<div class='lg-row'>金剛拳平等　堅固拳頂禮</div>
</div><p>由稱念此一百八名最上句故。是得一切最初灌頂故。若有於此名能尊重讚歎者。是受持大金剛故。若常歌諷此名句者。是得持金剛譽。是故我已先說觀想。本尊如來得見前已。即結金剛鉤印事業印召請。得降臨已。即結三昧耶印。復誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>達哩摩<span class='note-inline'>(二合)</span>[口*弱]吽鑁斛三昧耶薩怛鑁<span class='note-inline'>(三合)</span>摩憾</p>
<p>復誦金剛法密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>達哩摩<span class='note-inline'>(二合)</span>呬哩<span class='note-inline'>(二合)</span></p>
<p>次以二頭指相拄。屈如蓮華葉。名金剛法三昧耶印。次大羯摩印世尊大印次灌頂印。次獻五供養已。即持念本所修習密言。數滿足已。結印誦八供養明。供養佛賢聖等。即以二手作金剛拳相應。安腰側向左小低頭。此名嬉戲印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>羅細</p>
<p>次以二手作金剛拳。以二頭指向額。及腦後如繫鬘勢。此名曰鬘印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>麼隷</p>
<p>次以二手如金剛掌反。展開五指如捧華勢。此名曰歌印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>儗帝</p>
<p>次以二手作金剛拳。先虛心合掌後如舞勢。此名曰舞印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>涅里<span class='note-inline'>(二合)</span>帝也<span class='note-inline'>(二合)</span></p>
<p>次以二手作金剛縛。然後下散。此名獻香印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>度閉</p>
<p>次以八指作金剛內縛。於心前仰開如捧華勢。此名獻華印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>補瑟閉<span class='note-inline'>(二合)</span></p>
<p>次以二手作金剛縛。竪開二頭指此名獻燈印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>路計</p>
<p>次以二手作金剛縛。當自心上開塗。是獻塗香印。即誦密言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>巘第</p>
<p>如是諸密言印契有大威力。當須運心利益自他。又復自住三昧耶相應。觀想心中有唵字輪現。得字現已。復想唵字中。流出寶蓋寶幢寶幡腕釧耳鐶瓔珞衣冠等寶莊嚴具。乃至百味飲食七寶等雲。一一運心。遍於佛菩薩前虔恭奉獻以伸供養。即作金剛合掌印。散漫想獻十方一切佛菩薩等。如是供養已。即將持誦或所作善事迴向發願已。即依法發遣奉送賢聖。</p>
<p>爾時世尊說是法已。在會諸大菩薩摩訶薩。及一切大苾芻眾等。聞佛所說歡喜信受禮佛而退。</p>

<p class='juan'>佛說普賢曼拏羅經</p></div>
</div><!-- end of div[@id='body'] -->
</body></html>