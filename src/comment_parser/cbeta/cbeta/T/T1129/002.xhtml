<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說金剛手菩薩降伏一切部多大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu2' />佛說金剛手菩薩降伏一切部多大教王經卷中</p><p class="byline">西天譯經三藏朝散大夫試鴻臚卿傳教大師臣法天奉　詔譯</p><p>爾時金剛手菩薩。說降伏諸部多觀想成就之法。於十五日月圓之時。想彼月中有一吽字。字有光明圓滿照曜。即誦真言曰。</p>
<p class="dharani">唵<span class='note-inline'>(引)</span>悉馱嚩日囉<span class='note-inline'>(二合)</span>吽</p>
<p>此真言滅一切罪業。復想囉字如彼日輪光遍熾盛。作此觀時即誦此真言曰。</p>
<p class="dharani">唵<span class='note-inline'>(引)</span>賀那尾特網<span class='note-inline'>(二合)</span>娑野曩<span class='note-inline'>(引)</span>舍野播<span class='note-inline'>(引)</span>半吽發吒<span class='note-inline'>(半音)</span></p>
<p>誦此真言已。復作空觀。然後想一淨帛。如軍那華如頗胝迦。復想吽字變成八葉蓮華光明遍滿。即誦動靜覺悟明王真言曰。</p>
<p class="dharani">唵<span class='note-inline'>(引)</span>骨嚕<span class='note-inline'>(二合引)</span>馱<span class='note-inline'>(引)</span>吠<span class='note-inline'>(引)</span>舍吽吽吽惡</p>
<p>復結覺悟明王印。誦此真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>吠舍阿<span class='note-inline'>(引)</span>吠舍播<span class='note-inline'>(引)</span>多曳<span class='note-inline'>(引)</span>吽</p>
<p>誦此真言已。復想本尊形像印。結忿怒明王印。安自身分誦六字真言曰。</p>
<p class="dharani">唵<span class='note-inline'>(引)</span>賀曩嚩日囉<span class='note-inline'>(二合)</span>吽</p>
<p>想此真言安於頭上。</p>
<p class="dharani">唵<span class='note-inline'>(引)</span>那賀嚩日囉<span class='note-inline'>(二合)</span>吽</p>
<p>想此真言安於頂上。</p>
<p class="dharani">唵<span class='note-inline'>(引)</span>禰<span class='note-inline'>(引)</span>鉢多<span class='note-inline'>(二合)</span>嚩日囉<span class='note-inline'>(二合)</span>吽</p>
<p>想此真言安於眼上。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>嚕沙吽</p>
<p>想此真言安於心上。</p>
<p class="dharani">唵<span class='note-inline'>(引)</span>捺哩<span class='note-inline'>(二合)</span>茶嚩日囉<span class='note-inline'>(二合)</span>吽</p>
<p>想此真言為鎧甲作擁護。</p>
<p class="dharani">唵<span class='note-inline'>(引)</span>賀曩那賀跛左骨嚕<span class='note-inline'>(二合)</span>馱嚩日囉<span class='note-inline'>(二合)</span>薩哩嚩<span class='note-inline'>(二合)</span>訥瑟吒<span class='note-inline'>(二合引)</span>摩囉野吽發吒<span class='note-inline'>(半音)</span></p>
<p>想此真言為器仗。如是大忿怒明王六分觀想真言作此觀已。請召曼拏羅中大賢聖。即以二手相交。舒二頭指復曲如鉤。誦此真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>馱囉摩賀<span class='note-inline'>(引)</span>骨嚕<span class='note-inline'>(二合)</span>馱三摩野摩努播羅野尸伽覽<span class='note-inline'>(二合)</span>阿<span class='note-inline'>(引)</span>誐蹉紇哩<span class='note-inline'>(二合)</span>[口*弱]吽發吒<span class='note-inline'>(半音)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>誦此真言。普請一切賢聖已。復別誦此真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>禰嚩多<span class='note-inline'>(引)</span>鉢囉<span class='note-inline'>(二合)</span>細那吽</p>
<p>誦此真言獻閼伽水已。復誦此真言。</p>
<p class="dharani">唵<span class='note-inline'>(引)</span>曩<span class='note-inline'>(引)</span>舍野訥瑟吒<span class='note-inline'>(二合引)</span>那賀跛左婆悉弭<span class='note-inline'>(二合)</span>俱嚕吽吽發吒<span class='note-inline'>(半音)</span>發吒</p>
<p>誦此真言時作忿怒相。復誦此真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>骨嚕<span class='note-inline'>(二合)</span>馱摩賀<span class='note-inline'>(引)</span>室贊<span class='note-inline'>(二合)</span>拏滿駄滿馱那舍禰舍<span class='note-inline'>(引)</span>吽發吒<span class='note-inline'>(半音)</span></p>
<p>誦此真言令作結界。復誦請召諸天真言。今說大自在天真言曰。</p>
<p class="dharani">唵<span class='note-inline'>(引)</span>部哩普<span class='note-inline'>(二合)</span>嚩娑嚩<span class='note-inline'>(二合引)</span>賀<span class='note-inline'>(引)</span></p>
<p>那羅延天真言曰。</p>
<p class="dharani">唵<span class='note-inline'>(引)</span>阿室哩<span class='note-inline'>(二合)</span>嚩日囉<span class='note-inline'>(二合)</span>播拏曳<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>大梵天真言曰。</p>
<p class="dharani">唵<span class='note-inline'>(引)</span>禰<span class='note-inline'>(引)</span>嚩虞嚕禰<span class='note-inline'>(引)</span>嚩<span class='note-inline'>(引)</span>馱囉<span class='note-inline'>(引)</span>野娑嚩<span class='note-inline'>(二合引)</span>賀</p>
<p>迦哩帝計野天真言曰。</p>
<p class="dharani">唵<span class='note-inline'>(引)</span>紇哩<span class='note-inline'>(二合)</span>骨嚕<span class='note-inline'>(二合引)</span>左舍吉底<span class='note-inline'>(二合)</span>馱哩尼發吒<span class='note-inline'>(半音)</span>娑嚩<span class='note-inline'>(二合引)</span>賀</p>
<p>頻那夜迦天真言曰。</p>
<p class="dharani">唵<span class='note-inline'>(引)</span>兀嚨<span class='note-inline'>(二合)</span>誐拏鉢多曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>日天真言曰。</p>
<p class="dharani">唵<span class='note-inline'>(引)</span>室哩<span class='note-inline'>(二合)</span>薩賀娑囉枳囉尼娑嚩<span class='note-inline'>(二合引)</span>賀<span class='note-inline'>(引)</span></p>
<p>羅睺真言曰。</p>
<p class="dharani">唵<span class='note-inline'>(引)</span>贊捺囉<span class='note-inline'>(二合)</span>野設訖囉<span class='note-inline'>(二合)</span>波囉<span class='note-inline'>(引)</span>訖囉<span class='note-inline'>(二合)</span>摩<span class='note-inline'>(引)</span>野吽發吒<span class='note-inline'>(半音)</span></p>
<p>曩致濕嚩囉天真言曰。</p>
<p class="dharani">唵<span class='note-inline'>(引)</span>曩致<span class='note-inline'>(引)</span>濕嚩<span class='note-inline'>(二合)</span>囉<span class='note-inline'>(引)</span>野曩吒紇哩<span class='note-inline'>(二合)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說天女根本心真言。底路怛摩天女真言曰。</p>
<p class="dharani">唵<span class='note-inline'>(引)</span>塞蜜哩<span class='note-inline'>(二合)</span>布曩莫<span class='note-inline'>(入)</span>室哩<span class='note-inline'>(二合)</span>禰麼也<span class='note-inline'>(二合)</span>唵<span class='note-inline'>(引)</span>室哩<span class='note-inline'>(二合)</span>曩莫<span class='note-inline'>(入)</span></p>
<p>月天女真言曰。</p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>倪也<span class='note-inline'>(二合)</span>曩莫<span class='note-inline'>(入)</span></p>
<p>藍婆女天真言曰。</p>
<p class="dharani">唵<span class='note-inline'>(引)</span>室哩<span class='note-inline'>(二合)</span>莎曩莫<span class='note-inline'>(入)</span></p>
<p>辯才女天真言曰。</p>
<p class="dharani">唵<span class='note-inline'>(引)</span>娑囉莎帝曳<span class='note-inline'>(二合引)</span>誐<span class='note-inline'>(引)</span>野怛哩<span class='note-inline'>(二合)</span>薩哩[金*(穴/(犮-乂+又))]<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>酥囉遜那哩夜叉女真言曰。</p>
<p class="dharani">唵<span class='note-inline'>(引)</span>藥翅濕嚩<span class='note-inline'>(二合)</span>哩翅孕<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>大部多女真言曰。</p>
<p class="dharani">唵<span class='note-inline'>(引)</span>阿部底紇哩<span class='note-inline'>(二合)</span></p>
<p>復說八部多女守門真言曰。</p>
<p class="dharani">唵<span class='note-inline'>(引)</span>惡室哩<span class='note-inline'>(二合)</span>嚩<span class='note-inline'>(引)</span>摩娑嚩<span class='note-inline'>(二合)</span>賀<span class='note-inline'>(引)</span></p>
<p>餘七真言如前所說。如是部多女根本心真言。能降伏一切部多曼拏羅成就儀軌已。</p>
<p>爾時金剛手。復說降伏諸部多大教王印相法。以二手相交。竪二頭指如針。此印能除一切業障。復用二手。作合拳。以二頭指相交。此是忿怒明王覺悟印。於剎那間悉能覺悟三界眾生。復以二手作合拳。以二中指直竪。此是前想六字身分印。復用二手作合拳。以二中指直竪。此是前安頭上真言印。復用二頭指竪如針。此是前安頂上真言印。復用大母指捻頭指節。以右手印安字右眼上。左手印安字左眼上。復以二手作合拳。以二小指相交。二頭指直竪安於心上。復用二手各作拳。以左頭指安左臂上。右大母指捏小指甲。餘指並舒安右臂上。此是前結界真言印。</p>
<p>復說諸天印相。以二手平仰。以二頭指二無名指。並屈入掌中。此是大自在天最上真言印。復用二手平仰。以二頭指相交復如鉤。此是那羅天真言印。</p>
<p>復用二手相交作拳。舒二小指。此是大梵天真言印。復用左手作拳。舒中指。此是迦哩底迦天真言印。復用左手作拳。舒頭指中指。以中指復屈一節。此是頻那夜迦印。復用二手平仰。大母指捻頭指。此是日天印。復用右手舒頭指及無名指。復屈指節。此是羅睺印。復用右手作金剛拳作舞勢。復用左手作拳。舒頭指中指。以大母指捏無名指及小指。此是那致濕嚩囉印。復用二手作平掌安自頂上。此是烏摩女天印。復用二手作合掌。向虛空擲散。此是吉祥女天印。復用二手合拳。小指與頭指相交。此是月女天印。復用二手合拳。舒二頭指。以二頭指相捻如寶形。安在額上。此是寶莊嚴夜叉女印。復用二手各各作拳。以二小指相捻。此是月天印。誦此月天真言曰。</p>
<p class="dharani">唵<span class='note-inline'>(引)</span>羅怛曩<span class='note-inline'>(二合)</span>室哩<span class='note-inline'>(二合)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說辯才女天印。以二手相交。舒二頭指安口上。復用二手右旋舞安頂上。此是底路怛摩女天印。復用二手平安心上。此是藍婆女天印。</p>
<p>爾時復說外曼拏羅中。安賢聖位真言曰。</p>
<p class="dharani">唵<span class='note-inline'>(引)</span>設訖囉<span class='note-inline'>(二合引)</span>野娑嚩<span class='note-inline'>(二合引)</span>賀<span class='note-inline'>(引)</span></p>
<p>此是帝釋真言。安東方。</p>
<p class="dharani">唵<span class='note-inline'>(引)</span>阿誐曩<span class='note-inline'>(二合)</span>曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>此是火天真言。安東南隅。</p>
<p class="dharani">唵<span class='note-inline'>(引)</span>野摩<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>此是夜摩天真言。安南方。</p>
<p class="dharani">唵<span class='note-inline'>(引)</span>囉<span class='note-inline'>(引)</span>叉娑<span class='note-inline'>(引)</span>地波多曳惹野娑嚩<span class='note-inline'>(二合引)</span>賀<span class='note-inline'>(引)</span></p>
<p>此是羅叉主真言。安西南隅。</p>
<p class="dharani">唵<span class='note-inline'>(引)</span>嚩嚕拏曩<span class='note-inline'>(引)</span>誐地波多曳賀曩賀曩娑嚩<span class='note-inline'>(二合引)</span>賀<span class='note-inline'>(引)</span></p>
<p>此是水天龍主真言。安西方。</p>
<p class="dharani">唵<span class='note-inline'>(引)</span>嚩<span class='note-inline'>(引)</span>野吠也<span class='note-inline'>(二合)</span>左羅左羅娑嚩<span class='note-inline'>(二合引)</span>賀</p>
<p>此是風天真言。安西北隅。</p>
<p class="dharani">唵<span class='note-inline'>(引)</span>俱吠<span class='note-inline'>(引)</span>囉<span class='note-inline'>(引)</span>野藥叉地波多曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>此是毘沙門天王真言。安北方。</p>
<p class="dharani">唵<span class='note-inline'>(引)</span>贊捺囉<span class='note-inline'>(二合)</span>野娑嚩<span class='note-inline'>(二合引)</span>賀<span class='note-inline'>(引)</span></p>
<p>此是月天真言。安東北隅。</p>
<p>爾時金剛手菩薩。復說諸夜叉女主印相。用二手合掌小指如環。此是酥囉遜那哩印。復用二手合拳。以二小指相交。頭指亦如環。此是一切部多女主印。復用二手作拳。以二頭指相交。此是八守門部多女印。復說曼拏羅賢聖位印。以右手平仰。以大母指捏小指甲。餘指各相離。此是帝釋印。以左手平仰微動。此是火天印。用右手作拳舒頭指。此是夜摩印。用右手作拳。舒頭指中指。此羅剎主印。用左手作拳。舒頭指復如環。此是水天印。用左手作拳。舒頭指中指。此是風天印。用右手作拳。舒大母指。此是毘沙門天王印。用二手各作拳。以二頭指相捻。此是月天印。用左手作拳。以大母指捻小指甲。餘指並舒。此是三叉印。用二手作合拳。此是圓滿印真言曰。</p>
<p class="dharani">唵<span class='note-inline'>(引)</span>悉地嚩日囉<span class='note-inline'>(二合)</span>布囉野布囉野吽<span class='note-inline'>(引)</span></p>
<p>復用二手作拳。以二小指相交。頭指如環。此是句召印。即誦此句召成就真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>嚕沙摩賀<span class='note-inline'>(引)</span>骨嚕<span class='note-inline'>(二合)</span>馱悉馱迦哩沙<span class='note-inline'>(二合)</span>野吽[口*弱]<span class='note-inline'>(入)</span>悉馱<span class='note-inline'>(引)</span>迦哩沙<span class='note-inline'>(二合)</span>拏滿怛囉<span class='note-inline'>(二合)</span>骨嚕<span class='note-inline'>(二合)</span>馱悉地摩賀囉<span class='note-inline'>(引)</span>惹悉地三摩野娑<span class='note-inline'>(引)</span>誐囉悉馱覩怛娑<span class='note-inline'>(二合)</span>禰<span class='note-inline'>(引)</span>嚩多尸伽囉<span class='note-inline'>(二合)</span>悉地滿努多囉<span class='note-inline'>(引)</span></p>
<p>誦此真言時擲金剛杵。復說部多獻座印相。用左手平仰。竪立母指。復拳右手執左母指。竪立右母指。此無能勝部多主。在金剛手菩薩雙足下。捧足而坐。是名獻座誦此真言曰。</p>
<p class="dharani">唵<span class='note-inline'>(引)</span>惹野惹野摩賀<span class='note-inline'>(引)</span>骨嚕<span class='note-inline'>(二合)</span>馱<span class='note-inline'>(引)</span>地波底骨嚕<span class='note-inline'>(二合引)</span>馱囉<span class='note-inline'>(引)</span>惹伊難部多<span class='note-inline'>(引)</span>娑喃捺哩舍<span class='note-inline'>(二合)</span>野囉叉野娑嚩<span class='note-inline'>(二合引)</span>賀<span class='note-inline'>(引)</span></p>
<p>復說賢聖座印。用二手作合掌。復離開十指。此是蓮華座印誦此真言曰。</p>
<p class="dharani">唵<span class='note-inline'>(引)</span>鉢訥謨<span class='note-inline'>(二合引)</span>訥婆<span class='note-inline'>(二合)</span>鑁儞始<span class='note-inline'>(引)</span>捺薩哩嚩<span class='note-inline'>(二合)</span>禰嚩旦<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>誦此真言已。以前蓮華印。復搖動二母指。此是發送賢聖印。即誦此真言曰。</p>
<p class="dharani">唵<span class='note-inline'>(引)</span>娑囉娑囉誐蹉誐蹉薩哩嚩<span class='note-inline'>(二合)</span>儞<span class='note-inline'>(引)</span>嚩旦<span class='note-inline'>(引)</span>室哩<span class='note-inline'>(二合)</span>嚩日囉<span class='note-inline'>(二合)</span>馱囉薩摩<span class='note-inline'>(引)</span>倪也<span class='note-inline'>(二合)</span>波野帝娑嚩<span class='note-inline'>(二合)</span>賀<span class='note-inline'>(引)</span></p>
<p>誦此真言已。即誦此偈曰。</p>

<div class="lg regular"><div class='lg-row'>一切成就大忿怒　令得成就最上樂</div>
<div class='lg-row'>我今已得成就法　唯願聖眾歸真寂</div>
</div><p>爾時金剛手菩薩大忿怒主。說如是言。若復有人於此曼拏羅。得見隨喜。是人不久成就三界之主。若復有人。於此金剛手大教王。受持供養。是人不久與金剛手菩薩。神通威力悉皆齊等。設不齊等。即得受於轉輪王領四天下。若復有人。持誦金剛手菩薩之名。能令一切部多。來為僕從承事供給。若誦忿怒明王真言。一切天龍夜叉羅剎諸惡鬼神皆令命終。一切天人恐怖避走。</p>
<p>爾時金剛手菩薩。復說成就法。先於淨處精習法事。然後誦真言一洛叉。作自身擁護。復於每月一日。誦真言一千遍。至十五日隨力供養。結忿怒印竟。夜持誦至明旦時。大地震動印現光明熾盛照曜。於剎那間與金剛手菩薩威力齊等。如天人相不老不死。</p>
<p>復次金剛手菩薩。說作天女成就法。先作天女形像。持誦者用左足踏天女像。即誦真言一阿庾多。時彼天女即來現身。與持誦者種種聖藥及地藏珍寶等。復與持誦者為其妻子。彼女不為成就。即用猪血塗天女像。復用左足踏之。誦此忿怒真言曰。</p>
<p class="dharani">唵<span class='note-inline'>(引)</span>賀曩嚩日囉<span class='note-inline'>(二合)</span>摩<span class='note-inline'>(引)</span>囉野阿母劍吽發吒<span class='note-inline'>(半音)</span></p>
<p>誦此真言八千遍。即時天女頭面破裂乾枯命終。此真言亦能殺一切部多及諸冤結。</p>
<p>復次吉祥天女成就法。如前作天女像。時持誦者以左足踏之。亦誦真言一阿庾多。彼女速來即獻華座。告言善來善來與我為妻。女即隨意無所違礙。</p>
<p>復次持誦者用左足。踏陪囉嚩天女像。誦真言一阿庾多。彼女即來。一切所求無不成就。如前作法持誦。令七摩底哩天女。彼亦速來所求成就。如是名為降伏部多成就之法。</p>
<p>復次金剛手菩薩調伏最上難調大惡成就之法。持誦者往大自在天祠宮殿之內。以足踏自在天身。誦前真言八千遍。至七日內彼天即來。若不到來即令命終。如是那羅延亦以足踏之。誦真言八千遍。至七日內彼即速來。降伏承事如僕從等。降伏梵王亦以足踏梵王身。誦真言八千遍。彼即速來承事供給亦如僕從。降伏帝釋亦以足踏帝釋身。誦真言八千遍。速來承事。若彼不來頭面破裂作於百分。及彼眷屬皆悉命終。</p>
<p>降伏迦哩帝計野天。亦以足踏之。誦真言八百遍。至七日內與諸眷屬。速來供給亦如僕從。復次若彼持誦之者。欲殺部多如前作法稱彼名字。復令還命亦稱彼名即得成就。</p>
<p>復次如前作法持誦之者。亦以足踏頻那夜迦身。誦真言八千遍。彼頻那夜迦并諸眷屬。速來給侍如僕從等。若彼不來即得命終。</p>
<p>復次持誦者。亦以足踏日天身。誦真言八千遍。至七日內能令持誦者。所作自在。</p>
<p>復次持誦者。亦以足踏月天身。誦真言八千遍。至七日後彼即速來。日留金一兩。</p>
<p>復次持誦者。亦以足踏陪囉嚩天身。誦真言八千遍。然後作廣大供養。即獻人肉食燃人脂燈。燒人肉為香。時陪囉嚩天於夜分中。作大惡聲而復大笑。告持誦者言我今食汝。若聞此聲不得驚怖。如心怯懼但誦吽字即得無怖。時陪囉嚩天而自降伏。令彼行人為三界主。此之吽字若人持誦。一切世間人非人等皆生恐怖。</p>
<p>復次持誦者。以自足踏曩致濕嚩囉天身。誦真言八千遍。至七日內速來降伏。供給承事如僕從等。復次如前作法。足踏大黑神。誦真言八千遍。并諸眷屬速來現前供給承事。若不來時即得命終。</p>
<p>復次往自在天祠四門殿內。亦以足踏自在天身。誦真言一阿庾多。至七日內。時自在天與其眷屬即來現前。凡有所須悉皆供給。即負背行人往詣諸天。復令烏哩摩尸天女承事供養。及與種種聖藥。如是金剛手菩薩降伏諸部多僕從成就之法。</p>
<p>爾時三界無量無邊。一切天人等皆悉歸命。是時金剛手菩薩。為利益一切諸眾生故。說彼一切懈怠不信。及造惡業種種有情。亦得成就之法。令諸部多隨意承事利樂眾生。</p>
<p>時持誦之人。先於淨室持法精熟。即得求於最上成就之法。或求持明天地下寶藏如意寶珠。及賢瓶瓔珞等皆得成就。若為利益一切眾生故。時阿闍梨依一切賢聖本尊持誦真言。所有一切部多女。夜叉女龍女緊曩囉女。乃至一切諸惡鬼等。剎那中間速來成就。</p>
<p>時金剛手菩薩言。若後末世。或有破戒眾生不信佛法眾生。造諸惡業眾生乃至毀謗三寶。如是之人若欲依法持誦。亦得成就一切所求皆得滿願。若復有人於金剛阿闍梨而行毀謗。所求之法定不成就。</p>
<p>爾時金剛手菩薩。復說降伏部多最上祕密真言曰。</p>
<p class="dharani">唵<span class='note-inline'>(引)</span>紇哩<span class='note-inline'>(二合)</span>羯茶羯茶阿目劍吽吽吽[口*弱]<span class='note-inline'>(入)</span></p>
<p>若持此真言八百遍。一切部多及其眷屬速來成就。或彼不來。令彼部多及其眷屬悉皆破壞不久命終。復次持誦者用牛黃。畫彼部多女及餓鬼女形像。以自左足踏彼畫像。誦真言八千遍。剎那之間彼女即來。作大怖之聲告言。我欲命終我欲命終。持誦者汝呼我何作。持誦者言。我要汝等為其僕從。即時彼女承事供給以盡百年。復次用牛黃於樺皮上。畫前部多等形。持誦者以左足踏之。誦真言一千遍。剎那之間彼女速來。如不速來。用白芥子加持打彼像口。時部多女高聲啼哭身生惡病。四體乾枯即得命終。復用酥蜜加持打彼像口。速得還命平復如故。承事行人如僕從等。日給飲食衣服可贍三人有餘。復次逐日於寺門內。夜分中持真言八千遍。時部多女名軍惹嚩帝速現人前。彼女言曰呼我何作。持誦者言與我為母。女即允之如子養育至盡形壽。</p>
<p>復次金剛手大明王。說彼降伏諸部多利益一切貧窮有情成就之法。有八大部多女。一名部底二名尾沙尼。三名星呬儞四名訶悉儞。五名曩胝六名囉帝。七名迦彌濕嚩<span class='note-inline'>(二合)</span>哩八名禰吠。此八部多女。能為持誦之者作成就故。若有行人於夜分中往其樹下。持誦真言至第三日滿八千遍。然後作大供養燒安悉香。復誦真言至中夜時。尾部沙尼部多女即現人前。用白檀香水獻閼伽。令彼歡喜。若欲為母。彼即為母如子養育。日給衣服飲食可贍百人。若欲為妻忻悅和合。日給金錢一千。若為姊妹百由旬內。所有端正女人即為將來。及與聖藥寶藏等悉充足。復次於夜分中。往尸陀林中誦真言一阿庾多。時軍拏羅賀哩尼部多女即現人前。用血獻閼伽令彼歡喜。時持誦者求彼為母。女即允之如子養育。一切所須悉令豐足。</p>
<p>復次往空閑宮觀之內。誦真言一阿庾多。時賀哩尼部多女即來現身。與彼為妻同作歡樂。日給金錢二十五文名衣百件。持誦人等一十二人豐足有餘。</p>
<p>復次往大自在天宮觀之內。誦真言一阿庾多。時星呬儞部多女即來現前。女云呼我何作。持誦者曰求汝為妻。女即相允日給金錢八文。名衣一對及種種聖藥等。</p>
<p>復次於金剛手菩薩前。畫部多女像。散迦囉尾囉花供養。誦真言至中夜。時訶悉儞部多女即來現身。以白檀香水獻閼伽。令彼歡喜。女曰呼我何作。行人言曰要為僕從。女即聽允。衣服飲食須者給足。若畜積不使女不復與。</p>
<p>復次曩致部多女僕從成就法。不作持誦不作護摩。亦不在先精熟法事。但念金剛手菩薩名號。一切所用皆悉成就。</p>
<p>復次持誦者夜分中於本舍門前。持誦真言至三日內。彼囉帝部多女即來現前。一切承事而為僕從。乃至修補房舍及耕種等常自營辦。</p>
<p>復次持誦者往寂靜之處。於夜分用酒肉食而復出生。誦真言一千遍至第七日。彼迦彌濕嚩哩部多女即現人前。以血獻閼伽。告言呼我何作。持誦者言汝為我妻。女即允之滿一切願令得自在。</p>
<p>復次往詣宮觀之內安置宿臥。用白檀香惹帝花等作供養燒安悉香。彼部多女即來現身。作童女相金色一切莊嚴。即為妻子同作歡樂。日給金錢八文。名衣一對及上味飲食等。又此部多女往毘沙門天王宮內。取彼珍寶而以與之。如是金剛手說降伏八部多女成就之法已。</p>

<div class="lg regular"><div class='lg-row'>歸命金剛手　忿怒大威力</div>
<div class='lg-row'>說此祕密言　調此難調者</div>
</div><p>爾時金剛手菩薩。復說殺一切天龍夜叉諸部多等真言曰。</p>
<p class="dharani">唵<span class='note-inline'>(引)</span>賀曩賀曩薩哩嚩<span class='note-inline'>(二合)</span>摩<span class='note-inline'>(引)</span>囉野嚩日囉<span class='note-inline'>(二合)</span>入嚩<span class='note-inline'>(二合引)</span>隷<span class='note-inline'>(引)</span>吽發吒<span class='note-inline'>(半音)</span></p>
<p>爾時菩薩說此真言之時。變為金剛熾焰。遍滿三千大千世界。復說此真言曰。</p>
<p class="dharani">吽賀曩發吒<span class='note-inline'>(半音)</span></p>
<p>說此法時。所有梵天那羅延天大自在天。及無數持明天龍神夜叉。必隷多必舍左。巘馱哩嚩緊曩囉。摩護囉誐誐嚕拏。及一切天人。悉皆破壞俱獲命終。</p>
<p>爾時文殊師利菩薩摩訶薩。覩斯神力怪未曾有。而唱是言善哉善哉金剛手大祕密主。能為末法眾生作大利益。降伏一切天龍鬼等。令於有情廣行饒益。爾時會中彼諸天女即從座起。頭面禮金剛手足。各各說自根本心真言曰。</p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>舍始禰<span class='note-inline'>(引)</span>麼也<span class='note-inline'>(二合引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>底路<span class='note-inline'>(引)</span>多摩<span class='note-inline'>(引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>建<span class='note-inline'>(引)</span>左曩摩<span class='note-inline'>(引)</span>攞<span class='note-inline'>(引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>紇哩<span class='note-inline'>(二合引)</span>軍拏攞賀<span class='note-inline'>(引)</span>哩<span class='note-inline'>(引)</span></p>
<p class="dharani">唵<span class='note-inline'>(引)</span>吽囉怛曩<span class='note-inline'>(二合)</span>摩<span class='note-inline'>(引)</span>攞<span class='note-inline'>(引)</span></p>
<p class="dharani">唵<span class='note-inline'>(引)</span>酥嚕<span class='note-inline'>(二合)</span>烏哩嚩<span class='note-inline'>(二合)</span>細<span class='note-inline'>(引)</span></p>
<p class="dharani">唵<span class='note-inline'>(引)</span>鑁<span class='note-inline'>(引)</span>悉哩<span class='note-inline'>(二合引)</span>部沙尼<span class='note-inline'>(引)</span></p>
<p>復說天女成就法時。持誦者往山頂上結跏趺坐。誦真言一洛叉必得成就。復次於十五日。隨力作供養及燃酥燈。竟夜持誦至明旦時。彼女即來而現本身。用白檀香水獻閼伽女。即問云欲何所作。行人言曰要汝為妻。女即聽允。復與聖物聖藥等。食此藥者獲壽千歲。</p>
<p>復次持誦者食白檀香并乳。然後誦真言一阿庾多。至第七日作廣大供養。時底路怛摩天女即來現身所求成就。復次於初八日。往山頂上跏趺而坐。竟夜持誦至明旦時。彼女現端嚴相於面前立。與持誦者默作歡樂。復負行人往詣諸天所為自在。</p>
<p>復次持誦者。往二河合流之岸。誦真言八千遍。至第七日作廣大供養燒安悉香。復持誦竟夜至旦。彼建左曩摩攞天女。即來現前所求成就。</p>
<p>復次持誦者不擇日月星辰。亦不持齋戒。即往山頂上誦真言一阿庾多。復誦真言至中夜時。彼軍拏攞賀哩尼天女即現人前。與彼為妻日給金錢十萬。復負行人詣四大洲。及與聖藥聖物等所須滿願。</p>
<p>復次持誦之者往宮觀內。誦真言八千遍至一月。月盡日復誦至中夜。時囉怛曩摩攞天女即來現身。作鈴鐸聲即獻華座。持誦者曰善來天女。彼女言曰呼我何作。持誦者曰我要為妻。女即聽允盡心承事。所求皆得獲壽一千歲。</p>
<p>復次持誦者於月一日。往寂靜處作供養。用白檀香作曼拏羅燒安悉香。日日三時誦真言八千遍。至十五日作大供養。時㘕婆天女至明旦時現身而來。即得為妻同作歡樂。復與種種聖藥等。若彼不來即得命終。復令行人壽命一萬歲。命終之後生於王宮。</p>
<p>復次持誦者往宮觀內。燒白檀香誦真言一阿庾多。至一月盡日隨力作供養。復誦真言夜至明旦。彼烏哩嚩尸天女。即現人前與獻華座。告言善來。女言呼我何作。持誦者曰要汝為妻。女即允之及與種種聖藥等壽命一千歲。復次於潔淨處。用樺皮上以恭俱摩香。畫彼部沙尼天女形像。燒白檀香誦真言一月。至月盡日作廣大供養。復誦真言至中夜。時彼天女即現人前用作歡樂。復與金銀真珠及種種聖藥等。日給上妙飲食令其安隱。如是金剛手菩薩說八天女成就之法。</p>
<p>爾時金剛手菩薩復說是言。若諸天女不為行人成就所求。誦此忿怒明王真言曰。</p>
<p class="dharani">唵<span class='note-inline'>(引)</span>紇哩<span class='note-inline'>(二合引)</span>阿<span class='note-inline'>(引)</span>羯茶阿母劍吽[口*弱]<span class='note-inline'>(入)</span>發吒<span class='note-inline'>(半音)</span></p>
<p>誦此真言之時。彼諸天女皆令破壞身為百分。復誦此真言曰。</p>
<p class="dharani">唵<span class='note-inline'>(引)</span>滿馱滿馱賀賀吽發吒<span class='note-inline'>(半音)</span></p>
<p class="dharani">唵<span class='note-inline'>(引)</span>左攞左攞嚩舍摩<span class='note-inline'>(引)</span>曩野吽發吒<span class='note-inline'>(半音)</span></p>
<p>誦此真言令諸天女深生敬愛。</p>
<p>爾時金剛手菩薩為利益眾生故。復說八天女成就之法。若復有人於此法教。信重三寶受持讀誦。得最上快樂所求成就。彼部多女等。或為母或為姊妹。或為妻子僕從等皆現本身。令彼有情悉獲利樂。復說印相法。以二手作拳。以二手作旋舞。以二中指如針。此時八天女印。能除一切苦惱。復用二手如執劍。此印降伏一切天女。句召現前成就一切事。復用二手作蓮華旋舞。此印能降一切天女令作僕從等。真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合引)</span>鉢蹉<span class='note-inline'>(二合)</span>囉娑<span class='note-inline'>(引)</span>誐蹉吽[口*弱]<span class='note-inline'>(入)</span>[口*弱]<span class='note-inline'>(入)</span></p>
<p>用此真言句召天女。復誦此真言曰。</p>
<p class="dharani">唵<span class='note-inline'>(引)</span>薩哩嚩<span class='note-inline'>(二合)</span>薩哩嚩<span class='note-inline'>(二合)</span>悉提部儗濕嚩<span class='note-inline'>(二合)</span>哩<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>此亦名句召真言。復說真言曰。</p>
<p class="dharani">唵<span class='note-inline'>(引)</span>迦<span class='note-inline'>(引)</span>摩必哩<span class='note-inline'>(二合)</span>夜<span class='note-inline'>(引)</span>曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>誦此真言能令天女速得現前。復說真言曰。</p>
<p class="dharani">唵<span class='note-inline'>(引)</span>鑁<span class='note-inline'>(引)</span>暗<span class='note-inline'>(引)</span>吽<span class='note-inline'>(引)</span>吽<span class='note-inline'>(引)</span>[口*弱]<span class='note-inline'>(引)</span>[口*弱]<span class='note-inline'>(入)</span></p>
<p>誦此真言能降伏一切天女作種種事。持誦之者必得成就。</p>
<p>爾時會中一切夜叉女。即從座起五體投地。禮金剛手菩薩足。各各說自根本真言曰。</p>
<p class="dharani">唵<span class='note-inline'>(引)</span>阿<span class='note-inline'>(引)</span>誐蹉酥囉遜那哩<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>此是羯諾羯嚩帝夜叉女真言。復說迦彌濕嚩<span class='note-inline'>(二合)</span>哩夜叉女真言曰。</p>
<p class="dharani">唵<span class='note-inline'>(引)</span>阿<span class='note-inline'>(引)</span>誐蹉迦<span class='note-inline'>(引)</span>彌濕嚩<span class='note-inline'>(二合)</span>哩<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>復說囉底夜叉女真言曰。</p>
<p class="dharani">唵<span class='note-inline'>(引)</span>囉底必哩<span class='note-inline'>(二合)</span>曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說鉢訥彌儞夜叉女真言曰。</p>
<p class="dharani">唵<span class='note-inline'>(引)</span>鉢訥彌<span class='note-inline'>(二合)</span>儞<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說曩致夜叉女真言曰。</p>
<p class="dharani">唵<span class='note-inline'>(引)</span>曩致<span class='note-inline'>(引)</span>摩賀<span class='note-inline'>(引)</span>曩致<span class='note-inline'>(引)</span>酥嚕波曩致<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說阿努囉儗儞夜叉女真言曰。</p>
<p class="dharani">唵<span class='note-inline'>(引)</span>努囉<span class='note-inline'>(引)</span>擬抳<span class='note-inline'>(引)</span>每<span class='note-inline'>(引)</span>度曩鉢哩<span class='note-inline'>(二合)</span>曳<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>是名夜叉女真言祕密之法。</p>
<p>復說八大夜叉女成就法。持誦之人往金剛手菩薩宮殿之內燒安悉香。每日三時誦真言三千遍。至一月內彼夜叉女即來現身。用白檀香水獻閼伽。時夜叉女或為母或為姊妹。或為妻子等隨行人之意。若令為妻不得別行邪慾。彼即歡喜日給金錢十萬。及與種種聖藥所作自在。若為姊妹亦與種種聖藥及聖物等。復取最上天女令其承事。又彼姊妹所有過去未來現在之事一一宣說。令彼行人獲得種種快樂之事。</p>

<p class='juan'>佛說金剛手菩薩降伏一切部多大教王經卷中</p></div>
</div><!-- end of div[@id='body'] -->
</body></html>