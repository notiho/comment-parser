<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說金剛手菩薩降伏一切部多大教王經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1129
<p class='juan'><a id='mulu1' />佛說金剛手菩薩降伏一切部多大教王經卷上</p><p class="byline">西天譯經三藏朝散大夫試鴻臚卿傳教大師臣法天奉　詔譯</p>
<div class='div-jing'>
<div class="lg regular"><div class='lg-row'>真實變化大勢身　大身堅牢能破他</div>
<div class='lg-row'>如日壞劫大熾燃　菩薩圓光亦如是</div>
<div class='lg-row'>功德清淨大寶海　善能安住佛剎中</div>
<div class='lg-row'>時我一心歸命禮　降伏部多最上王</div>
</div><p>爾時佛告三界主金剛手菩薩。說降伏一切部多大教王成就之法。時金剛手菩薩言。若有持誦之者。求成就法。於二河岸或尸陀林中。或大樹下或賢聖宮觀。或金剛手菩薩宮殿之內。如是等處所作之法必得成就。若諸部多經剎那間不令成就。我即往彼破壞部多。爾時大自在天合掌向前。頭面禮足白菩薩言。為我說此大金剛手忿怒主殺諸部多祕密神呪。</p>
<p>爾時金剛手菩薩讚言。善哉善哉汝能請我。說彼降伏一切部多祕密之法。我今說之真言曰。</p>
<p class="dharani">唵<span class='note-inline'>(引)</span>嚩日羅入嚩<span class='note-inline'>(二合引)</span>隷<span class='note-inline'>(去)</span>賀曩賀曩薩哩嚩<span class='note-inline'>(二合)</span>部旦<span class='note-inline'>(引)</span>吽發吒<span class='note-inline'>(半音)</span></p>
<p>爾時金剛手菩薩說此真言已。於身毛孔中出無數金剛熾焰。出彼焰時一切部多及諸眷屬。於其身分悉皆乾枯而得命終。所有一切天人帝釋梵王那羅延等亦復命終。一切如來悉皆驚怪。俱發聲言善哉善哉大吉祥金剛手三界主。於如來法末之時。善能調伏一切部多及諸眷屬。</p>
<p>爾時金剛手菩薩。復說甘露祕密真言。令諸部多速得還命真言曰。</p>
<p class="dharani">唵<span class='note-inline'>(引)</span>嚩日羅<span class='note-inline'>(二合引)</span>喻試娑囉娑囉濕彌<span class='note-inline'>(二合)</span></p>
<p>時金剛手菩薩說此真言。於自手臂出大甘露風。入一切部多及彼眷屬身中。即得還命從地而起驚怖顫掉。見大菩薩威德熾盛。告言菩薩救我。</p>
<p>爾時大部多主無能勝。亦起合掌頭面禮足。告菩薩言。願垂慈愍救護我等。菩薩告言汝等部多及其眷屬。依我法教利益一切眾生。我即救汝。所有四大洲界。閻浮提內一切眾生。作法持誦悉令成就。所求聖藥聖寶。或金銀真珠瑠璃鉢訥摩囉誐寶。酥哩也建底寶。贊捺囉建底寶。及最上飲食衣服好香華等悉令充足。部多答言如是作法持誦之者。如上珍寶我令充足。亦復親近承事供養。菩薩告言若持此一切如來教法。所須香華衣服及諸珍寶悉得受用。部多復言所有王怖冤敵怖。乃至虎狼師子等怖。悉令解脫無諸障礙。菩薩復言無能勝大部多主汝等諦聽。於末世中所有懈怠有情。破戒之人作惡業人大妄語人等。如所作法悉令成就。若不成就汝部多女天女。龍女夜叉女。阿修羅女緊那羅女。摩睺羅伽女迦樓那女。毘舍遮女乾闥婆女等。我令不空大金剛破碎頭目。速得命終墮八大地獄。爾時一切如來讚言。善哉善哉金剛手。為未來世一切眾生作大利益。善說大菩薩不空成就精進大威力。善轉一切法輪除一切苦。種種廣大儀則。印呪㡧像成就之法。爾時金剛手菩薩復說還命真言曰。</p>
<p class="dharani">唵<span class='note-inline'>(引)</span>羯茶羯茶羯囉羯囉蜜哩<span class='note-inline'>(二合)</span>旦[口*爾]<span class='note-inline'>(去)</span>嚩<span class='note-inline'>(引)</span>波野紇哩<span class='note-inline'>(二合)</span></p>
<p>說此真言。已一切天人迷悶躄地。大怖顫動從地起已。時大自在天白菩薩救我。爾時金剛手菩薩。安慰彼言。莫怖莫怖。我為汝等降伏部多主故。令一切天人敬愛故。爾時一切諸天天女亦作是言。金剛手大忿怒主救我救我。菩薩告言汝等天女。若後有人受持我法速令成就。當為承事及與金銀瑠璃真珠珍寶。鉢訥摩囉誐寶等一切財物。時諸天女天童女夜叉女等俱發聲言。於未來世若有受持菩薩法者。我等當為承事。所求財寶一切給與。若違教旨不為給事。令我種族悉皆破壞。菩薩復言若違我教則謗一切如來。汝等及一切部多頭目破壞。即得命終墮八大地獄。</p>
<p>爾時金剛手大忿怒主讚言。善哉善哉汝諸女等。於後末法之時。若有受持之者。親自護衛承事供養。爾時復有無能勝大部多主及彼眷屬。皆從座起合掌向前。禮彼金剛手大忿怒主足。說自本心真言曰。</p>
<p class="dharani">唵<span class='note-inline'>(引)</span>室哩<span class='note-inline'>(二合)</span>摩賀<span class='note-inline'>(引)</span>部多俱羅遜捺哩吽</p>
<p class="dharani">唵<span class='note-inline'>(引)</span>室哩<span class='note-inline'>(二合)</span>尾惹野遜那哩紇哩<span class='note-inline'>(二合引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>尾摩攞遜那哩阿<span class='note-inline'>(引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>囉底遜那哩嚩<span class='note-inline'>(引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>摩努賀囉遜那哩尾<span class='note-inline'>(引)</span></p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>馱嚩攞遜那哩莽</p>
<p class="dharani">唵<span class='note-inline'>(引)</span>室哩<span class='note-inline'>(二合引)</span>作乞芻<span class='note-inline'>(二合)</span>滿曩遜那哩帝<span class='note-inline'>(引)</span></p>
<p>此真言攝如是大部多主。能施持誦之人富貴吉祥。爾時復說緊那羅女成就之法。若人持誦須臾之間速得成就。復誦金剛手菩薩名號。一切部多及彼眷屬。皆來承事如為婢從。菩薩復言。若汝等眷屬不依我三昧者。汝等眷屬皆令破壞。時無能勝大部多主白菩薩言。自今我等皆依菩薩三昧而住。所有世間一切持誦之者悉獲成就。若為障礙所作不成。我等種族速得破壞。復獲背一切如來三昧大罪。令忿怒金剛破碎我頭。命終之後墮八大地獄。</p>
<p>爾時金剛手菩薩。復說八大部多主最上成就處所。或河岸上或尸陀林。或金剛手菩薩宮殿內。於此作法。一切部多女等決定俱來。令得成就無復疑惑。復說成就印法。左手作堅固拳舒出中指。此印用召請及供養。令最上部多速與成就。以二手合拳舒頭指。此印能令持三昧者。部多女速與成就。以左手作堅固拳<span class='corr'>竪</span>小指。此印能令一切部多現前與作成就。復舒左手頭指如鉤捺大母指。此印能降伏一切部多。以左手頭指及無名指舒展。能鉤一切部多及除一切魔。以左手作拳竪大母指。此印能現前一切部多女。以右手作拳竪小指。此是部多女三昧印。能作一切事。以二手各舒。用右手安腰側。左手安右肩上。此是最上根本心一切部多女大印。結印之間得一切部多女速來現前。若不速來身分乾枯不久命終。爾時金剛手忿怒主復言。若有部多女不依我三昧者。以此忿怒真言。與前真言同誦。真言曰。</p>
<p class="dharani">唵<span class='note-inline'>(引)</span>羯荼阿<span class='note-inline'>(引)</span>羯荼窣嚨<span class='note-inline'>(二合)</span>紇哩<span class='note-inline'>(二合引)</span></p>
<p>誦已稱部多女名復誦此呪。</p>
<p class="dharani">吽[口*癹]吒<span class='note-inline'>(半音)</span></p>
<p>如是誦八百遍。諸部多女悉皆速來。若彼不來眼目頭面。破壞乾枯不久命終。若作法之處於二河岸上。用白檀香塗曼拏羅。即散香華燒安悉香。誦此真言八千遍必得成就。若於夜分誦此真言一千遍決定速來。隨意所求悉皆充足。至旦却迴復留黃金百兩。</p>
<p>復次於河岸上。用白檀香塗曼拏羅。用酪飯出生加持八百遍。如是七日之內彼決定來。用閼伽水淨手令彼歡喜。彼女告言子呼我何作。持誦者言。我要求官衣食豐足世所崇重。部多女言汝願我從。復次往金剛手菩薩殿內。用迦囉尾囉華散上。燒安悉香誦真言八千遍。必得成就。復次於夜分寂靜之處。加持一千遍。部多女速來。即獻華座問訊彼女。汝今善來與我為妻。女即隨意及與最上聖藥聖物等。能除一切冤家。女即背負其夫詣諸天宮。獲其壽命滿一萬歲。復次往彼河岸。用白華白香乳香焚燒。誦真言八千遍即得成就。</p>
<p>復次於夜分。誦真言一千遍彼女定來。即以香華水淨手然。後告言與我為妹。女即為妹復與聖藥聖物等。所有千由旬內所要。女人即時取來。復於賢聖空閑殿內。依法出生志心供養。誦真言八千遍速得成就。或誦一千遍彼女定來。即以為妻日與千錢。後背負於夫往詣遠處。夫得一切自在獲壽五千歲。命終之後得生王宮。</p>
<p>復次往二河合流之岸獻酒肉食。散迦囉尾囉華燒安悉香。誦真言八千遍速得成就。</p>
<p>復次夜分中作廣大供養。復燃酥燈誦真言一千遍。時部多女五女從來。持誦者曰與我為妻。彼女默然許之。若彼不允即得破壞。日日背負於夫往詣諸天。令得自在壽五千歲。命終之後得生王宮。復次成就法於河岸上。用恭俱摩香作曼拏羅。燒沈香依法出生。誦真言八千遍所作成就。</p>
<p>復次作廣大供養。誦真言一千遍。彼部多女放大光明。四遠照曜而來現前。以白檀香水灑淨女即歡喜。而自問言呼我何作。持誦者曰為我作母。女遂許之如法養育。日贍五百人供給所須。獲壽一萬歲命終之後生婆羅門家。</p>
<p>復次成就之法。於二河合流之岸作廣大供養。燃於酥燈於夜分誦真言八千遍。時部多女放大光明而來現前。問言呼我何作。持誦者曰我欲自在受於快樂。彼女即允。日與金錢十萬獲壽一萬歲。命終之後生為人主。此是八大部多女主成就之法。</p>
<p>爾時住尸陀林部多女。從座而起五體投地。禮金剛手菩薩是。恭敬合掌說自根本真言曰。</p>
<p class="dharani">唵<span class='note-inline'>(引)</span>訖哩<span class='note-inline'>(二合)</span>吽賀<span class='note-inline'>(入)</span></p>
<p>復說住尸陀林部多女句召真言曰。</p>
<p class="dharani">唵<span class='note-inline'>(引)</span>吽羯茶羯茶薩哩嚩<span class='note-inline'>(二合)</span>部<span class='note-inline'>(引)</span>多<span class='note-inline'>(引)</span>喃薩摩野摩耨波<span class='note-inline'>(引)</span>羅野賀囉賀囉滿馱滿馱阿<span class='note-inline'>(引)</span>訖囉<span class='note-inline'>(二合)</span>摩訶<span class='note-inline'>(引)</span>迦哩沙<span class='note-inline'>(二合)</span>野普摩賀<span class='note-inline'>(引)</span>嘮捺哩<span class='note-inline'>(二合)</span>尾濕摩<span class='note-inline'>(引)</span>舍<span class='note-inline'>(引)</span>曩嚩<span class='note-inline'>(引)</span>悉儞阿<span class='note-inline'>(引)</span>誐蹉尸伽朗<span class='note-inline'>(二合)</span>度嚨發吒<span class='note-inline'>(半音)</span></p>
<p>復說一切部多女三昧真言曰。</p>
<p class="dharani">唵<span class='note-inline'>(引)</span>度曩度曩左羅左羅左<span class='note-inline'>(引)</span>羅野左羅野鉢囉<span class='note-inline'>(二合)</span>尾舍鉢囉<span class='note-inline'>(二合)</span>尾舍賀囉賀囉底瑟吒<span class='note-inline'>(二合)</span>底瑟吒<span class='note-inline'>(二合)</span>三摩野摩耨波<span class='note-inline'>(引)</span>羅野部濕摩<span class='note-inline'>(二合)</span>舍<span class='note-inline'>(引)</span>曩鉢囉<span class='note-inline'>(二合)</span>吠<span class='note-inline'>(去)</span>始儞吽吽[口*癹]吒<span class='note-inline'>(半音)</span>[口*癹]吒<span class='note-inline'>(半音)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說難瑟吒囉<span class='note-inline'>(二合引)</span>羯囉<span class='note-inline'>(引)</span>梨部多女真言曰。</p>
<p class="dharani">唵<span class='note-inline'>(引)</span>左羅左羅達迦達迦摩賀<span class='note-inline'>(引)</span>部底儞<span class='note-inline'>(去)</span>娑<span class='note-inline'>(引)</span>達迦<span class='note-inline'>(引)</span>喃必哩<span class='note-inline'>(二合)</span>夜<span class='note-inline'>(引)</span>拽娑囉娑囉尾娑囉尾娑囉羯茶羯茶惹<span class='note-inline'>(仁左反)</span>羅播<span class='note-inline'>(二合)</span>波野惹羅播<span class='note-inline'>(二合)</span>波野伴惹伴惹覽誐覽誐仡哩<span class='note-inline'>(二合)</span>恨拏<span class='note-inline'>(二合)</span>仡哩恨拏<span class='note-inline'>(二合)</span>吽吽[口*癹]吒[口*癹]吒<span class='note-inline'>(半音)</span>紇哩<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>復說具囉目契部多女真言曰。</p>
<p class="dharani">唵<span class='note-inline'>(引)</span>具囉目契濕摩<span class='note-inline'>(二合)</span>舍<span class='note-inline'>(引)</span>曩嚩<span class='note-inline'>(引)</span>始儞<span class='note-inline'>(引)</span>娑達迦<span class='note-inline'>(引)</span>耨俱隷<span class='note-inline'>(去)</span>阿鉢囉<span class='note-inline'>(二合)</span>底賀多唵<span class='note-inline'>(引)</span>拏曩莫<span class='note-inline'>(入)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說部多女真言曰。</p>
<p class="dharani">唵<span class='note-inline'>(引)</span>惹哩惹<span class='note-inline'>(二合)</span>囉目契尾囉尾囉尾囉唧多<span class='note-inline'>(引)</span>哩唧<span class='note-inline'>(二合)</span>多薩哩嚩<span class='note-inline'>(二合)</span>設咄嚕<span class='note-inline'>(二合)</span>婆演迦哩<span class='note-inline'>(去)</span>賀曩賀曩捺賀捺賀鉢左鉢左摩<span class='note-inline'>(引)</span>囉野摩<span class='note-inline'>(引)</span>囉野阿迦<span class='note-inline'>(引)</span>羅蜜哩<span class='note-inline'>(二合)</span>怛踰<span class='note-inline'>(二合)</span>婆演迦哩薩哩嚩<span class='note-inline'>(二合)</span>曩<span class='note-inline'>(引)</span>誐婆演迦哩<span class='note-inline'>(引)</span>阿吒吒賀西儞<span class='note-inline'>(引)</span>薩哩嚩<span class='note-inline'>(二合)</span>部帝濕嚩<span class='note-inline'>(二合)</span>哩他<span class='note-inline'>(引)</span>他<span class='note-inline'>(引)</span>他<span class='note-inline'>(引)</span>他<span class='note-inline'>(引)</span>馱<span class='note-inline'>(引)</span>馱<span class='note-inline'>(引)</span>馱<span class='note-inline'>(引)</span>馱<span class='note-inline'>(引)</span>唵<span class='note-inline'>(引)</span>唵<span class='note-inline'>(引)</span>唵<span class='note-inline'>(引)</span>唵<span class='note-inline'>(引)</span>娑嚩<span class='note-inline'>(二合引)</span>賀<span class='note-inline'>(引)</span>唵<span class='note-inline'>(引)</span>迦摩羅路左儞</p>
<p>如是真言。若人志心依法持誦此部多女悉能愛護一切眾生令離苦惱。彼持誦者。若以酒食魚肉及種種美饌出生供養。即得歡喜。親近承事如婢從等。日與持誦者衣服一對金錢一文。乃至百由旬內所須女人。即時將至承事供給。直至命終彼方捨離。如是金剛手大教王降伏毘舍遮女成就之法。</p>
<p>爾時贊拏迦怛也野儞大惡部多女。於大會中即從座起五體投地。禮金剛手大忿怒主足。合掌恭敬說自根本心真言曰。</p>
<p class="dharani">唵<span class='note-inline'>(引)</span>骨嚨<span class='note-inline'>(二合)</span>吽發吒<span class='note-inline'>(半音)</span></p>
<p>復說酥囉迦怛也<span class='note-inline'>(二合引)</span>野儞部多女真言曰。</p>
<p class="dharani">唵<span class='note-inline'>(引)</span>吽入嚩<span class='note-inline'>(二合)</span>羅吽[口*癹]吒<span class='note-inline'>(半音)</span></p>
<p>復說摩賀迦怛也<span class='note-inline'>(二合引)</span>野儞部多女真言曰。</p>
<p class="dharani">唵<span class='note-inline'>(引)</span>訖哩<span class='note-inline'>(二合引)</span>紇哩<span class='note-inline'>(二合引)</span>吽吽呬<span class='note-inline'>(引)</span>呬<span class='note-inline'>(引)</span>發吒<span class='note-inline'>(半音)</span>發吒<span class='note-inline'>(半音)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>復說嘮捺羅迦怛也<span class='note-inline'>(二合引)</span>野儞部多女真言曰。</p>
<p class="dharani">唵<span class='note-inline'>(引)</span>嚕捺囉<span class='note-inline'>(二合)</span>婆演迦哩<span class='note-inline'>(去)</span>阿吒吒賀<span class='note-inline'>(引)</span>西儞<span class='note-inline'>(引)</span>娑<span class='note-inline'>(引)</span>馱迦必哩曳摩賀<span class='note-inline'>(引)</span>尾進怛囉<span class='note-inline'>(二合)</span>嚕閉囉怛曩<span class='note-inline'>(二合引)</span>誐哩<span class='note-inline'>(引)</span>酥嚩囉拏<span class='note-inline'>(二合)</span>賀悉底<span class='note-inline'>(二合)</span>野摩儞紇哩<span class='note-inline'>(二合)</span>多儞薩哩嚩<span class='note-inline'>(二合)</span>耨佉鉢囉<span class='note-inline'>(二合)</span>舍摩儞唵<span class='note-inline'>(引)</span>唵<span class='note-inline'>(引)</span>唵<span class='note-inline'>(引)</span>吽吽吽尸伽羅<span class='note-inline'>(二合)</span>悉地鉢囉<span class='note-inline'>(二合)</span>野蹉紇哩<span class='note-inline'>(二合引)</span>[口*弱]<span class='note-inline'>(入)</span>娑嚩<span class='note-inline'>(二合引)</span>賀<span class='note-inline'>(引)</span></p>
<p>復說贊拏迦怛也<span class='note-inline'>(二合引)</span>野儞部多女真言曰。</p>
<p class="dharani">摩賀<span class='note-inline'>(引)</span>部帝<span class='note-inline'>(引)</span>濕嚩<span class='note-inline'>(二合)</span>哩<span class='note-inline'>(引)</span>唵<span class='note-inline'>(引)</span>野摩儞仡哩<span class='note-inline'>(二合)</span>旦儞阿迦<span class='note-inline'>(引)</span>羅蜜哩<span class='note-inline'>(二合)</span>怛踰<span class='note-inline'>(二合)</span>儞嚩<span class='note-inline'>(引)</span>羅尼<span class='note-inline'>(引)</span>朅<span class='note-inline'>(切身)</span>捺誐<span class='note-inline'>(二合)</span>輸羅賀悉帝<span class='note-inline'>(二合)</span>尸伽覽<span class='note-inline'>(二合)</span>悉地孕<span class='note-inline'>(二合)</span>那那<span class='note-inline'>(引)</span>覩旦娑<span class='note-inline'>(引)</span>達迦摩<span class='note-inline'>(引)</span>倪也<span class='note-inline'>(二合引)</span>波野底紇哩<span class='note-inline'>(二合引)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>復說嚕捺囉迦怛也<span class='note-inline'>(二合引)</span>野儞部多女真言曰。</p>
<p class="dharani">唵<span class='note-inline'>(引)</span>呬<span class='note-inline'>(引)</span>摩軍拏梨尾馱迦尾馱迦入嚩<span class='note-inline'>(二合)</span>羅入嚩<span class='note-inline'>(二合)</span>羅禰麼也<span class='note-inline'>(二合)</span>軍拏羅部始帝囉<span class='note-inline'>(引)</span>嚩拏摩他儞<span class='note-inline'>(引)</span>婆誐鑁曩<span class='note-inline'>(引)</span>倪也<span class='note-inline'>(二合)</span>波野底娑嚩<span class='note-inline'>(二合)</span>賀<span class='note-inline'>(引)</span></p>
<p>復說軍拏羅迦怛也<span class='note-inline'>(二合)</span>野儞部多女真言曰。</p>
<p class="dharani">勃哩<span class='note-inline'>(二合)</span>俱胝目契<span class='note-inline'>(引)</span>羯吒羯吒馱<span class='note-inline'>(引)</span>嚩馱<span class='note-inline'>(引)</span>嚩入嚩<span class='note-inline'>(二合)</span>羅入嚩<span class='note-inline'>(二合)</span>羅虎多<span class='note-inline'>(引)</span>設曩目契誐蹉誐蹉吠多<span class='note-inline'>(引)</span>拏烏怛他<span class='note-inline'>(二合引)</span>波儞<span class='note-inline'>(引)</span>阿<span class='note-inline'>(引)</span>尾舍阿<span class='note-inline'>(引)</span>尾舍吽吽吽發吒<span class='note-inline'>(半音)</span>婆誐鑁<span class='note-inline'>(引)</span>曩<span class='note-inline'>(引)</span>波野底紇哩<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>復說惹野目契迦怛也<span class='note-inline'>(二合)</span>野儞部多女真言曰。</p>
<p class="dharani">唵<span class='note-inline'>(引)</span>必底哩<span class='note-inline'>(二合)</span>摩他儞迦賀迦賀惹野薩哩嚩<span class='note-inline'>(二合引)</span>酥囉布[口*爾]帝吽賀<span class='note-inline'>(入)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>復說戍婆迦怛也<span class='note-inline'>(二合引)</span>野儞部多女真言曰。</p>
<p class="dharani">唵<span class='note-inline'>(引)</span>輸婆必哩<span class='note-inline'>(二合)</span>曳禰麼也<span class='note-inline'>(二合)</span>路<span class='note-inline'>(引)</span>左禰<span class='note-inline'>(二)</span>迦<span class='note-inline'>(引)</span>彌<span class='note-inline'>(引)</span>濕嚩<span class='note-inline'>(二合)</span>哩惹誐謨賀儞酥婆儗建<span class='note-inline'>(引)</span>左曩摩<span class='note-inline'>(引)</span>羅尾部沙尼耨布囉娑沒提<span class='note-inline'>(二合)</span>阿<span class='note-inline'>(引)</span>尾舍阿<span class='note-inline'>(引)</span>尾舍嚩西嚩西布囉娑<span class='note-inline'>(引)</span>馱迦必哩<span class='note-inline'>(二合)</span>曳紇哩<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>此是八大迦怛也<span class='note-inline'>(二合)</span>野儞部多女真言。若人依法持誦必得成就。</p>
<p>復次金剛手大祕密主降伏部多大教王。說八大迦怛也<span class='note-inline'>(二合)</span>野儞部多女印相法。以二手作拳。以小指相交。舒頭指復鉤此是迦怛也<span class='note-inline'>(二合)</span>野儞部多女印。復用二手合交。令頭指如鉤。此是摩賀迦怛也<span class='note-inline'>(二合)</span>野儞部多女印。用前印以中指相捻。內入小指。此是破壞一切不信法者部多女印。信者令生敬愛。以前印各舒二頭指。此是跋捺羅迦怛也<span class='note-inline'>(二合)</span>野儞部多女印。用香華塗香供養。復用酒食魚肉出生。剎那之間一切部多皆令成就。復用二手作堅固拳。以二頭指相交。此是贊拏迦怛也<span class='note-inline'>(二合)</span>野儞部多女印。此印同用能禁縛一切部多。復舒左手頭指。能降伏一切部多女。復用二手作拳。以二小指相交。舒二頭指復如鉤。此印能鉤召三界諸天。乃至大自在天大梵王等。悉皆降伏速得成就。如是金剛手大忿怒主大教王說。八大迦怛也<span class='note-inline'>(二合引)</span>野儞部多女印相之法。</p>
<p>復次金剛手大忿怒主。說迦怛也<span class='note-inline'>(二合引)</span>野儞部多女成就法。於尸陀林中。誦前真言八百遍。至三日內令部多女速來。即用人髑髏滿盛其血以為閼伽。彼即歡喜而問之言。呼我何作。持誦者曰願為我母。女即許之如法養育。一切所須皆得圓滿。壽五百歲命終之後生為人王。</p>
<p>復次往金剛手菩薩宮殿內。於夜分中誦真言八千遍。時部多女速來現身如天女相。所求之事一切成就。</p>
<p>復次於夜分中。往大自在天宮殿中。誦真言一千遍。第一日聞鈴鐸聲。第二日部多女現天女相。第三日彼女言曰汝欲何求。持誦者曰要汝承事。女即承事盡彼命壽。時背負持誦者。往須彌山大海上。至毘沙門天王宮。取其財寶供給充足。如是閻浮提內端正童女。須者與之令作歡娛。壽五百歲。命終之後得生王宮。</p>
<p>復次往二河合流之岸。於夜分中誦真言八千遍。得最上部多女及彼眷屬。速來現前永為妻子。日與金錢五文名衣一對。令其受用。</p>
<p>復次於夜分中往於園林之內。誦真言八百遍。誦至第三日聞鈴鐸聲。第四日遙見彼女。第五日來至面前。第六日與金錢五文。第七日於自臥床頭邊。作曼拏羅燒安悉香。誦真言八百遍。復有最上部多女速來親近。同作歡樂當結為妻。復與最上真珠瓔珞留於床上。日與金錢二十五文名衣一對。能除一切冤家獲壽五千歲。命終之後生於王宮。</p>
<p>復次往空閑賢聖宮殿。於夜分中誦真言八百遍。如是至三日後。時部多女與八百眷屬同來彼處。用白檀香水獻閼伽。彼即歡喜尋與為妻。復給衣服飲食。供贍八百眷屬及聖藥等。獲壽五千歲。命終之後往生王宮。</p>
<p>復次於王舍城內。誦真言八百遍。已得精熟後更五夜。用迦囉尾囉木為柴。及摩羅帝華用作護摩八百遍。時大部多女與五百眷屬。莊嚴其身速來彼處。即用華水獻閼伽令其歡喜。或求為母或求為姊妹或求為妻。隨持誦者意。若彼為妻現童女相。若彼為母如親子想。能滿誦人一切所願。壽一萬歲。命終之後生於王宮。</p>
<p>復次十五日。於夜分中往諸宮觀。誦真言一萬遍。即獻廣大供養。至明旦時彼女即來。用血為閼伽令得歡喜。即為婢從日給金錢五文。及上味飲食。壽命五百歲。如是八大迦怛也<span class='note-inline'>(二合引)</span>野儞部多女成就之法。</p>
<p>復次金剛手大教王降伏一切部多僕從成就之法真言曰。</p>
<p class="dharani">唵<span class='note-inline'>(引)</span>囉<span class='note-inline'>(引)</span>虎囉<span class='note-inline'>(引)</span>虎摩賀<span class='note-inline'>(引)</span>唧吒迦<span class='note-inline'>(引)</span>喃捺哩捺囉<span class='note-inline'>(二合)</span>赦呬多<span class='note-inline'>(引)</span>囉他<span class='note-inline'>(二合引)</span>野唵<span class='note-inline'>(引)</span>虎虎虎虎虎仡哩<span class='note-inline'>(二合)</span>恨拏<span class='note-inline'>(二合)</span>曼娑悉地孕<span class='note-inline'>(二合)</span>彌鉢囉<span class='note-inline'>(二合)</span>野蹉娑嚩<span class='note-inline'>(二合引)</span>賀<span class='note-inline'>(引)</span></p>
<p>持誦者於夜分時。將黑羖羊肉八兩往尸陀林中。誦真言八百遍加持於肉。然後以眼視四方。高聲唱言我今賣肉。即時尸陀林住部多女。變身為婆羅門。告誦者曰。汝大丈夫賣肉欲要何物。持誦者曰我要黃金。女與金八兩。即收金與肉。女不授肉違金剛手勅。女即命終。</p>
<p>爾時有大自在天。與無數俱胝天人圍繞。復有無數天女龍神緊曩羅摩睺羅伽等在大會中。爾時大自在天。即從座起五體投地。禮金剛手大忿怒主足。右繞三匝白菩薩言。復為我說調伏三界一切部多。及天龍藥叉天人眾等。令生大怖除諸魔障。能殺一切星曜及吠多拏布怛曩。成就祕密曼拏囉法。爾時文殊師利菩薩讚言。善哉善哉大自在天。汝能利益未來法末之時。閻浮提內一切眾生。能問菩薩調伏三界諸惡部多。天龍夜叉緊那羅等。成就祕密大曼拏羅法。時金剛手菩薩。即為說此曼拏羅成就法。作四方曼拏羅。四方作於四門。上置樓閣具足十六分。外置金剛界。中安大忿怒明王。身有圓光遍體熾焰作大青色。四臂右第一手擲金剛杵。左第一手竪頭指禁伏一切部多。以二手結本印。面大惡相利牙。髑髏為冠。以八大龍王莊嚴其身。作降伏三界相。足踏無能勝部多王。立如舞踏勢。或時大笑大吼。光明焰赫如一俱胝日。為三界主。以二手作印。二無名指相交。令二頭指如鉤。小指中指以大母指壓之。此名最上祕密富貴印。能降三界印。</p>
<p>復於明王前。安大自在天明王。右邊安那羅延天明王。後安大梵天明王。左邊安迦哩帝迦天。東北隅安頻那野迦。東南隅安日天放千光明。西南隅安羅睺。西北隅安難禰計濕嚩<span class='note-inline'>(二合)</span>囉曼拏羅第二重供養一切賢聖身色如金。一切莊嚴作歡喜相顧視忿怒主明王。左邊復安烏摩女天。明王前安福女天。以手執華。明王右邊安底路怛摩女天。手執香鑪一切莊嚴。明王後面安月女天。手執燈莊嚴最上耳璫環釧。東南隅安寶莊嚴女天。手執塗香一切莊嚴。西南隅安辯才女天。有無數音樂種種歌舞。西北隅安夜叉女主。手執寶鬘名酥囉遜那哩。是一切夜叉主。東北隅安部多女。名阿虎底儞。是一切部多。身相端正廣目少年。莊嚴具足頭髻如大青色。敬愛修行者。復於曼拏羅第三重。東方安帝釋天。東南隅安火天。南方安閻魔王。西南隅安羅剎主西方安水天。西北隅安風天。北方安毘沙門。東北隅安月天。如是曼拏羅各安本位儀則已。時阿闍梨頂戴青冠身著青衣。以右手擲金剛杵發是願言。我為利益一切眾生故。剎那之間速得成就。此是金剛大忿怒主。依三昧位住諸賢聖。時阿闍梨結大忿怒印。即入曼拏羅誦此請召真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>發吒<span class='note-inline'>(半音)</span></p>
<p>復誦安住三昧真言曰。</p>
<p class="dharani">唵<span class='note-inline'>(引)</span>底瑟吒<span class='note-inline'>(二合)</span>悉地孕<span class='note-inline'>(二合)</span>吽</p>
<p>誦此真言已。引弟子入曼拏囉。用青帛蓋於頭面。時阿闍梨結忿怒明王印。安弟子頂上。即誦覺悟真言曰。</p>
<p class="dharani">唵<span class='note-inline'>(引)</span>鉢囉<span class='note-inline'>(二合)</span>尾舍骨嚕<span class='note-inline'>(二合)</span>馱吽吽惡<span class='note-inline'>(入)</span></p>
<p>此真言持誦之時。能令須彌山震動海水傾搖。彼弟子能知三世之事。知已能說。即時與去蓋頭。散華供養得見本尊。此名灌頂學法供養降伏一切部多曼拏羅儀軌已。</p>

<p class='juan'>佛說金剛手菩薩降伏一切部多大教王經卷上</p></div>
</div><!-- end of div[@id='body'] -->
</body></html>