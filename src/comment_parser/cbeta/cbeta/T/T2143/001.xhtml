<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>景教三威蒙度讚</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2143
<div class='div-other'>
<p class='juan'><a id='mulu1' />景教三威蒙度讚</p>
<div class="lg regular"><div class='lg-row'>無上諸天深敬歎　大地重念普安和</div>
<div class='lg-row'>人元真性蒙依止　三才慈父阿羅訶</div>
<div class='lg-row'>一切善眾至誠禮　一切慧性稱讚歌</div>
<div class='lg-row'>一切含真盡歸仰　蒙聖慈光救離魔</div>
<div class='lg-row'>難尋無及正真常　慈父明子淨風王</div>
<div class='lg-row'>於諸帝中為師帝　於諸世尊為法皇</div>
<div class='lg-row'>常居妙明無畔界　光威盡察有界疆</div>
<div class='lg-row'>自始無人嘗得見　復以色見不可相</div>
<div class='lg-row'>惟獨絕凝清淨德　惟獨神威無等力</div>
<div class='lg-row'>惟獨不轉儼然存　眾善根本復無極</div>
<div class='lg-row'>我今一切念慈恩　歎彼妙樂照此國</div>
<div class='lg-row'>彌施訶普尊大聖子　廣度苦界救無億</div>
<div class='lg-row'>常活命王慈喜羔　大普耽苦不辭勞</div>
<div class='lg-row'>願捨群生積重罪　善護真性得無繇</div>
<div class='lg-row'>聖子端任父右座　其座復超無[曰/(勿*斤)]高</div>
<div class='lg-row'>大師願彼乞眾請　降栰使免火江漂</div>
<div class='lg-row'>大師是我等慈父　大師是我等聖主</div>
<div class='lg-row'>大師是我等法王　大師能為普救度</div>
<div class='lg-row'>大師慧力助諸羸　諸目瞻仰不暫移</div>
<div class='lg-row'>復與枯燋降甘露　所有蒙潤善根滋</div>
<div class='lg-row'>大聖普尊彌施訶　我歎慈父海藏慈</div>
<div class='lg-row'>大聖謙及淨風性　清凝法耳不思議</div>
</div>
<p class='juan'>大秦景教三威蒙度讚一卷</p></div>
<div class='div-w'><a id='mulu2' />
<p class='h1'>尊經</p><p>敬禮妙身皇父阿羅訶　應身皇子彌施訶　證身盧訶寧俱沙　　已上三身同歸一體</p>
<p style="margin-left:1em">瑜罕難法王　盧伽法王　摩矩辭法王　明泰法王　牟世法王　多惠法王　景通法王　寶路法王　千眼法王　那寧逸法王　珉艶法王　摩薩吉思法王　宜和吉思法王　摩沒吉思法王　岑穩僧法王　二十四聖法王　憲難耶法王　賀薩耶法　彌沙曳法王　娑羅法王　瞿盧法王　報信法王</p>
<p>敬禮常明皇樂經　宣元至本經　志玄安樂經　天寶藏經　多惠聖王經　阿思瞿利容經　渾元經　通真經　寶明經　傳化經　罄遺經　原靈經　述略經　三際經　徵詰經　寧思經　宣義經　師利海經　寶路法王經　刪河律經　藝利月思經　寧耶[這-言+(手*頁)]經　儀則律經　毘遏啟經　三威讚經　牟世法王經　伊利耶經　遏拂林經　報信法王經　彌施訶自在天地經　四門經　啟真經　摩薩吉斯經　慈利波經　烏沙那經</p>
</div>
<div class='div-w'><p><span class='note-inline'>(謹案諸經目錄。大秦本教經都五百卅部。並是貝葉梵音。唐太宗皇帝貞觀九年。西域太德僧阿羅本屆于中夏。並奏上本音。房玄齡魏徵宣譯奏言。後召本教大德僧景淨。譯得已上卅部卷。餘大數具在貝皮夾。猶未翻譯)</span>。</p>
</div>
</div><!-- end of div[@id='body'] -->
</body></html>