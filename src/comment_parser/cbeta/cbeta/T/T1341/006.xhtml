<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大威德陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='jing'>
<p class='juan'><a id='mulu6' />大威德陀羅尼經卷第六</p><p class="byline">隋北印度三藏闍那崛多譯</p><p>爾時彼眾中波斯匿高薩羅王。有一算師大臣。名曰財主而來會坐。即從坐起整理衣服。偏袒右肩右膝著地。合掌向佛而白佛言。世尊。我以一錢為初入於百千算數。於彼一錢次第解入百千算數已。從彼一錢破作半已。解入俱致百千算數。然世尊。我有如是微細智慧。寧復說言無有智也。作是語已。佛告財主大臣算師言。汝若取芥子破為百千俱致分算數分已。於彼百千俱致分。復作百千俱致分。入算數之分。汝時於彼如是智慧應當無智。作如是語已。其波斯匿高薩羅王白佛言。希有世尊。我等所於彼有智中生<span class='corr'>羨</span>樂相。如來今者說為無智。作如是語已。佛告波斯匿高薩羅王言。大王。諸佛如來不讚此智。所謂有漏。諸佛如來讚歎無漏智。所謂滅諸有智。一智當言無智。何者是一世間語言執著。何者名世間語言執著。世間語言名字等智。若有執著彼諸名字。便生瞋恚。是名世間執著名字。是為一智。名無智者。乃至彼智彼一切有為。若有為者是即無實。如是有為語言無實。亦無名字亦悉無實。以何義故。名字無實此名欺誑。以是義故此名無實。以無實智當向惡趣。以是義故此名無實。</p>
<p>所言一者和合集渴愛。言無智者。憶念未來生有。以一無智當言無智。若於聚想而生於智。於界想中。於入想中。於身想中。諸所有智中生於智想。彼智有為。是有為中不名最勝。是故此智當言無智。言無智者。以三種根知彼眾生從合會大地獄中捨身。何者三根。二睛聚視上瞬轉環。若瞋恚時兩目俱赤。此是有漏和合等智。以如此智應當無智。時波斯匿王白佛言。世尊。復以何智當言有智。若於中等智。世尊。若如是有者。寧可復言無有智也。佛答王言。於有中無智。是故於彼無處有智。若無有智彼無有有。彼無有取。彼無無為。彼無有為。彼無戲論。彼即除斷。如是非讚歎非不讚歎。於彼之中讚歎涅槃。於彼時間。閻浮提人當作是念。若第二四大洲世界之中。閻浮提人輩讚歎涅槃。作如是言。彼即無聲。彼即遠離。彼無分別。彼無和合。彼即求念。彼即讚歎。無惡煩惱。不可破壞。無想離想。彼即無悔。彼即為吼。於彼第二四大洲世界中。所有諸天諸龍夜叉諸有勝者。於彼等輩守護攝受此佛菩提。於彼處中。有一夜叉。名曰三摩婆陀那<span class='note-inline'>(隋云和合)</span>說此諸句為生般若故。作不顛倒意故。作智慧者。作彼清淨般若根故。作智慧力勝精進故。隨所有處正修習已。當得正趣。當得正意得正堅固。當得正念。當得大智無畏辯才。能破壞他諸論師等。令受其語。譬如月輪初出之時映蔽一切星宿光明能滅闇障。如是一切諸論義師。既覆障已威光獨耀。於彼之中有此呪句。</p>
<p class="dharani">多遲他遮多<span class='note-inline'>(一)</span>憂婆耶陀<span class='note-inline'>(二)</span>黎婆<span class='note-inline'>(三)</span>阿浮薩黎<span class='note-inline'>(四)</span>鼻帝底<span class='note-inline'>(五)</span>雞迷帝<span class='note-inline'>(六)</span>婆步荼<span class='note-inline'>(七)</span>婆那伽<span class='note-inline'>(八)</span>烏瞿盧<span class='note-inline'>(九)</span>鼻步瞿<span class='note-inline'>(十)</span>阿囉他<span class='note-inline'>(十一)</span>阿那囉他㕹帝<span class='note-inline'>(十二)</span>阿羅耶<span class='note-inline'>(十三)</span>鼻薩囉<span class='note-inline'>(十四)</span>婆伽那<span class='note-inline'>(十五)</span>阿那呵帝<span class='note-inline'>(十六)</span>波呵帝<span class='note-inline'>(十七)</span>伊舍哆囉<span class='note-inline'>(十八)</span>多都哆囉<span class='note-inline'>(十九)</span>耶多哆囉<span class='note-inline'>(二十)</span>多伊呵<span class='note-inline'>(二十一)</span>伊舍<span class='note-inline'>(二十二)</span>伊苦制<span class='note-inline'>(主裴反)</span>婆<span class='note-inline'>(二十三)</span>多哆<span class='note-inline'>(二十四)</span>多哆制婆<span class='note-inline'>(二十五)</span>娑婆帝婆盧<span class='note-inline'>(二十六)</span>婆帝婆盧<span class='note-inline'>(二十七)</span></p>
<p>說此守護之時。有八萬四千諸夜叉眾。同時驚懼。爾時彼八萬四千諸夜叉眾樂斷殺生。於彼等邊付囑言教。彼等攝受如是三種護地三品覆護地。歡喜信樂勤斷貪愛。阿難。如是勝法欲隱沒時。諸比丘等無有威力。若有比丘比丘尼優婆塞優婆夷。能讀誦此修多羅者。能令彼人乃至壽命具足守護。具足守護已常得守護。於彼時雖有奪威力諸夜叉等不生信樂。於彼等邊不能嬈亂。亦復不能奪其威力。何以故。以彼眾生福德攝受故。爾時此修多羅當至彼手。以彼眾生自福力故。當得守護。若於彼時。如是法中有生信者。彼諸眾生福德不少具足善根。於如來所當生實想。阿難。若於如來邊生實想者。彼諸眾生於諸法中。能生歡喜信敬之心。諸法能生歡喜信敬心者。彼即當得隨順於法。若能隨順諸法者。彼於甚深佛菩提中不生怖畏。若於甚深佛菩提中不生怖畏者。彼等自不怖畏。復能安慰餘怖畏者。阿難。此諸善法先令是人增長般若。增長憶念。增長心意。增長色。增長力。增長果報。增長名聞。增長名稱。增長正行。增長受記。當得長舌。損減地獄。損減畜生及閻羅王。世阿難當得解脫。於不閑處當成就一切諸善根本。阿難。然如來所說為多聞故增長智慧者。阿難。如來依此故說。阿難。如來作此讚歎之說。汝當善受持。阿難。譬如電後即有浮茶。浮茶雷震之聲。阿難。如是如是。如是等諸法轉讚之時。當得大智不以為難。阿難。因此法故。現前證見清淨般若清淨意清淨念行。得無所畏。得清淨法。阿難以此法教現前證法。及未來世亦復如是。阿難。此之一智及餘眷屬。如來所說不染著無明。亦復不為無明所薰遠離修多羅分別之相及嚴熾惡分別之處。能令發覺諸外道等。自得受持三百偈句。既受持已。即能巧智解脫之處所有諸患即能捨離若善男子善女人。見如是等諸功能已。於此佛教應作勤求。今少有眾生於此無名法中生樂欲者。若有眾生勤修學者。當知彼等已於往昔曾事諸佛。有一欲行當墮地獄。乃至五種欲行當墮地獄。何者欲行當墮地獄。所謂我想。此一欲行當墮地獄。有想無想欲行。是諸如來作多種說。乃至有眼境界所緣諸法。以意識觀察彼等一切諸物名字。佛悉能知。於彼中所有欲行丈夫。彼丈夫所有名字於中一切皆入貪欲執著。執著己行。彼即為因緣。欲意中彼閻浮提人。於彼丈夫。有如是等種種名字。</p>
<p>福盧沙<span class='note-inline'>(一)</span>　鉢盧他<span class='note-inline'>(二)</span>　布摩<span class='note-inline'>(三)</span>　摩奴沙<span class='note-inline'>(四)</span>　因陀羅<span class='note-inline'>(五)</span>　首羅<span class='note-inline'>(六)</span>　多吒首<span class='note-inline'>(七)</span>　婆盧<span class='note-inline'>(八)</span>　那都<span class='note-inline'>(九)</span>　婆婆<span class='note-inline'>(十)</span>　盧鼻摩<span class='note-inline'>(十一)</span>　福伽羅<span class='note-inline'>(十二)</span>　頻頭<span class='note-inline'>(十三)</span>　瞿盧<span class='note-inline'>(十四)</span>　囉慰盧<span class='note-inline'>(十五)</span>　鼻伽摸<span class='note-inline'>(十六)</span>　摩納蒱<span class='note-inline'>(十七)</span>　善都<span class='note-inline'>(十八)</span>　烏絺<span class='note-inline'>(十九)</span>　施吒陀呼<span class='note-inline'>(二十)</span>　婆盧慕<span class='note-inline'>(二十一)</span>　阿跋羅<span class='note-inline'>(二十二)</span>　阿伽婆<span class='note-inline'>(二十三)</span>　波若<span class='note-inline'>(二十四)</span>　提呵摩<span class='note-inline'>(二十五)</span>　陀烏羅<span class='note-inline'>(二十六)</span>　婆波婆<span class='note-inline'>(二十七)</span>　烏伽<span class='note-inline'>(二十八)</span>　頭叉摩<span class='note-inline'>(二十九)</span>　形都他<span class='note-inline'>(三十)</span>　何娑婆<span class='note-inline'>(三十一)</span>　摩呵<span class='note-inline'>(三十二)</span>　婆舍<span class='note-inline'>(三十三)</span>　提舍<span class='note-inline'>(三十四)</span>　形都破<span class='note-inline'>(三十五)</span>　阿伽羅<span class='note-inline'>(三十六)</span>　薩那破<span class='note-inline'>(三十七)</span>　破求沙吒<span class='note-inline'>(三十八)</span>　摩留婆帝<span class='note-inline'>(三十九)</span>　摩帝婆頭迦<span class='note-inline'>(四十)</span>　阿歌摩<span class='note-inline'>(四十一)</span>　于頭摩<span class='note-inline'>(四十二)</span>　摩頭迦<span class='note-inline'>(四十三)</span>　他婆拏伽那<span class='note-inline'>(四十四)</span>　伽摩那<span class='note-inline'>(四十五)</span>　鼻地婆<span class='note-inline'>(四十六)</span>　那婆<span class='note-inline'>(四十七)</span>　迦摩陀<span class='note-inline'>(四十八)</span>　形盧陀<span class='note-inline'>(四十九)</span>　黎婆波<span class='note-inline'>(五十)</span>　鼻留波<span class='note-inline'>(五十一)</span>　帝形那<span class='note-inline'>(五十二)</span>　那羅<span class='note-inline'>(五十三)</span>　摩地<span class='note-inline'>(五十四)</span>　娑醯帝<span class='note-inline'>(五十五)</span>　紇利鉢者<span class='note-inline'>(五十六)</span>　著迷帝<span class='note-inline'>(五十七)</span>　帝利伽婆多<span class='note-inline'>(五十八)</span>　舍陵那<span class='note-inline'>(五十九)</span>　那婆者<span class='note-inline'>(六十)</span>　俱利舍<span class='note-inline'>(六十一)</span>　那形摩<span class='note-inline'>(六十二)</span>　帝物利<span class='note-inline'>(六十三)</span>　阿訖夜迷<span class='note-inline'>(六十四)</span>　婆伽梵<span class='note-inline'>(<span class='corr'>六十五</span>)</span>　那婆羅烏何<span class='note-inline'>(六十六)</span>　鼻摩滿陀<span class='note-inline'>(六十七)</span>　羅婆<span class='note-inline'>(六十八)</span>　婆者<span class='note-inline'>(六十九)</span>　鼻羅伽<span class='note-inline'>(七十)</span>　提婆羅梵<span class='note-inline'>(七十一)</span>　斯摩都<span class='note-inline'>(七十二)</span>　婆烏叉<span class='note-inline'>(七十三)</span>　婆羅梵<span class='note-inline'>(七十四)</span>　娑蘇伽<span class='note-inline'>(七十五)</span>　舍叉<span class='note-inline'>(七十六)</span>　憂伽多<span class='note-inline'>(七十七)</span>　娑利耶破<span class='note-inline'>(七十八)</span>　鼻羅<span class='note-inline'>(七十九)</span>　烏奴羅<span class='note-inline'>(八十)</span>　蘇迷頭<span class='note-inline'>(八十一)</span>　俱闍若<span class='note-inline'>(八十二)</span>　瞿都摩利婆娑多<span class='note-inline'>(八十三)</span>　薩他阿羅婆<span class='note-inline'>(八十四)</span>　婆囉鞞帝<span class='note-inline'>(八十五)</span>　蘇目多羅<span class='note-inline'>(八十六)</span>　帝羅瞿茶<span class='note-inline'>(八十七)</span>　鞞羅伏多<span class='note-inline'>(八十八)</span>　初婆那<span class='note-inline'>(八十九)</span>　雞摩羅<span class='note-inline'>(九十)</span>　緊陀羅<span class='note-inline'>(九十一)</span>　蘇目陀<span class='note-inline'>(九十二)</span>　鉢利耶迦<span class='note-inline'>(九十三)</span>　叉滿哆<span class='note-inline'>(九十四)</span>　俱偷紇耶<span class='note-inline'>(九十五)</span>　鞞留鉢陀<span class='note-inline'>(九十六)</span>　鞞留破羅<span class='note-inline'>(九十七)</span>　伊岐儞<span class='note-inline'>(九十八)</span>　娑木他<span class='note-inline'>(九十九)</span>　樹提摩多<span class='note-inline'>(一百)</span>　娑那羅<span class='note-inline'>(一百一)</span>　娑婆囉<span class='note-inline'>(一百二)</span>　尸婆他<span class='note-inline'>(一百三)</span>　施梵<span class='note-inline'>(一百四)</span>　慰伽梵<span class='note-inline'>(一百五)</span>　阿那他夢<span class='note-inline'>(一百六)</span>　阿伽拏<span class='note-inline'>(一百七)</span>　帝伽羅<span class='note-inline'>(一百八)</span>　娑羅破<span class='note-inline'>(一百九)</span>　迦摩沙<span class='note-inline'>(一百十)</span>　毒怯羅<span class='note-inline'>(一百十一)</span>　鼻偷那<span class='note-inline'>(一百十二)</span>　薩羅婆<span class='note-inline'>(一百十三)</span></p>
<p>諸如此等是丈夫名。如來已知已見已證。於欲行中安置如是種種名相。名字分別。名字執著。得見名字。滿足一切名字句裏。於有分中染著諍競。墮愚癡中求索果報。此欲行名名字生轉。若我若我所。若復我中。如是空物輕無有物。於空自在若以名字著欲行者。彼是邪行。隨所欲行。隨彼邪行。彼欲行不斷滅故當墮地獄。</p>
<p>有二欲行。如來所說。能作光明作光明法。於彼物中。隨彼所有生名著於彼中。何者是能作光明作光明法如言月名金脂<span class='note-inline'>(隋云兔)</span>亦名星宿主亦名婆奴<span class='note-inline'>(隋云光者)</span>亦名嘔厨波帝<span class='note-inline'>(隋云星主)</span>亦名虛空主亦名善見。亦名上行。亦名淨主。亦名滅闇。亦名太白婦。亦名宿王。亦名不少。亦名滿地。亦名普鏡。亦名團合喜。亦名勝方。亦名大有眷屬。亦名大廣。亦名方面亦名等觀。亦名宿門。亦名圓圍遶。亦名明勝。亦名慈放功德。亦名限量墮勝。亦名作虛空。亦名直度彼。亦名天子。此等月天子。名字屬閻浮提諸人輩。欝多羅越諸人輩。瞿耶尼諸人輩。弗婆提諸人輩。一切四洲諸人輩。平等共名。名為事愛。亦名心喜普邊行。於須彌山王生起光明。以是故彼名普行。亦名離翳。亦名虛空功德。亦名端正。亦名最極醫師。亦名求縛。亦名決定物。亦名次第流。亦名次第增長。亦名滿足身果。亦名願行。亦名端正。亦名勝色。如是彼中所有光明。依彼處已。於彼法中思惟念生。若欲心若染縛著發覺心生。彼作念已。彼依倚已。由多意憙生彼合煩惱。若合煩惱彼即非聖。若非聖者不可讚歎。若不可讚歎彼非丈夫法。若非丈夫法彼是邪見。若邪見若邪見者。彼當生向惡處。若向惡處彼名墮地獄者。如是得欲故生欲。以有欲故有無明。有無明故作惡業。作惡業已墮地獄中此第二欲行當墮地獄中。</p>
<p>彼中何者是第三欲行當墮地獄。所有諸法若可讚歎而更毀呰。何者謂法是可讚歎。所謂戒聚三昧聚智聚解脫聚解脫知見聚。四念處四正斷處四神足四禪五根五力七覺分八正道三十七助道法。入於彼法中。若復謗毀如是法相惡欲行。作是語已。長老阿難白佛言世尊。彼等眾生有何等相忍何境界。若如是相甚深微細。正和合法當作毀謗。作是語已。佛告長老阿難。作如是言。阿難。若有眾生於外道言中。於摩娑迦利義中。專精貪著世間工巧尼乾論義具足愚癡法中。為彼義味名字所著。身心不解其義。雜非法行不正丈夫。不能入此甚深微細佛教之中。如是業法既不能入。以不入故。以於如來教當作佛。當誹謗。彼等為欲慢被所覆。雜外道語。禮日者。禮月者。禮風火者。當墮地獄。亦復不知一切日名。彼等以空名聲欲取邪見之念。於彼閻浮提中。所有諸人稱日名字。如來悉知。如日名須梨耶<span class='note-inline'>(隋云日)</span>亦名百光。亦名毘脂多婆多<span class='note-inline'>(隋云勝者)</span>亦名賢。亦名熾盛。亦名無上。亦名圓形。亦名普化。亦名令喜。亦名勝意。亦名不瞋。亦名作日分。亦名無畏處。亦名破闇。亦名色主。亦名火。亦名明。亦名除闇。亦名淨光音。亦名鏡者。亦名持地。亦名多名。亦名不可取。亦名讚歎不墮。亦名呪力。亦名朋友。亦名鏡炎。亦名滅翳。亦名普燈。亦名圓意。亦名常成熟。亦名諸方鏡。亦名威主。亦名滅塵。亦名與熱。亦名真成。亦名眾生成就業。亦名上力。亦名光發。亦名常境界。亦名諸方面。亦名迴向。亦名初出。亦名斷顛倒意。亦名清淨力。亦名陀那婆主<span class='note-inline'>(隋云施主主此阿修羅名字)</span>亦名毘榆遮囉那<span class='note-inline'>(隋云觀者)</span>亦名不定住。亦名虎精進亦名普受報。亦名精進句。亦名不可降。亦名圓增長。亦名仙人放逸。亦名無病。亦名不缺最勝意。亦名多幢亦名光攝。亦名作熱惱。亦名諸方顯現。亦名嚴熾意。亦名脫怨讐亦名住劫迴向亦名與眼。亦名不失利。亦名滿一切望。亦名一切堅牢莊嚴主。阿難。此等日名字。國土分中一切諸方所說。若有眾生如是名字所演說中。若有聞此日名。若一切持解知義業。不生諍競觀察思惟。阿難。彼等眾生難得難有。何以故。彼等名字難可覺悟。彼等句行不可教知。如來為彼諸眾生等起憐愍故。斷疑網故。增長智故。思惟意行持智慧行。辯才根諸力覺分智慧增長故。不隨他行增長智故。宣說如是諸法相等。憐愍心攝受心利益心清淨心故。阿難。是故此等月日名字不缺不減。若干邊際更相繫屬。從安慰出生。勝印句生。阿難。如是之處如是清淨。若比丘比丘尼優婆塞優婆夷。能受如是相者。彼即當知。日之名字無有邊際。及月名字亦無邊際。丈夫名字婦女名字。彼人當知最勝之處。於語業中而得成就。於語業中得成就已。當至成就勝授記業。成就勝授記業已。當至成就勝言辭業。至言辭業成就已。復當得至最勝相續非相續處。至勝相續非相續處已。當至最勝斷絕語言。既至最勝斷絕語言已。當至勝善言辭辯才。既至勝善言辭辯才處已。當至最勝最大之行。彼所有行速向涅槃。向涅槃道得涅槃岸。彼行如來說為最勝。說最妙說最極說最精。若此行不得者。當得無智。當得不正念得不正行。不得無畏以不成故。謂戲增長疑惑懈怠。於佛教中佛法中佛覺道中佛力無畏中智中大悲中。皆悉遠離。彼等眾生失於往昔所作善根。於現在中速疾增長彼未來世地獄陰聚。阿難。如是一切行業所作。皆由無智故得。得無智已得不善根。得不善已貴重利養。為麁澁言攝取諸物。貪愛執著以取諸物。愛執著故當有守護。因守護故當有多欲。以多欲故成就邪見。如是隨順邪見故當入迷黎。此第三業當向地獄。</p>
<p>何者是第四欲行。當墮地獄。謂無有善根。何者是無有善根。眾生樂行欲。種種欲事。為欲之所覆蓋。欲是稠林處。是河池處。酒店處。惡莊嚴處。殺事處。屠兒殺牛處。飲酒處。婬女處。嫉妬他家。嫉妬他色。嫉妬房舍。嫉妬衣服。嫉妬他法。誹謗他法。不敬重佛。不敬重法。不敬重僧。不信業報。親近破戒之人。讀誦外道言教。憎嫉持戒之人持戒比丘。令從戒聚破壞墮落污泥中染穢。若比丘比丘尼優婆塞優婆夷。取我為教師者知佛菩提。棄捨遠離及如是等甚深諸修多羅。當欲讀誦外道婆羅門所有經典。因彼外道婆羅門諸經典故。反欲誹謗此佛菩提。彼人不得說我為師。亦復不得受他信心檀越惠施。何以故。彼等眾生如來說是地獄之人。如來所說非我聲聞。不歸佛者當墮地獄。或向畜生。或向閻羅世。譬如有人有兩種子。一子從彼旃陀羅家。捨是身已來生於此。第二子者從梵天宮。彼墮落已來生於此。若是旃陀羅家中捨彼身已來生此者。彼不似母亦不似父。亦不持戒。亦不忍辱。亦不精進。從梵天宮來生此者。彼人諸根皆悉軟弱。孝敬隨順似母似父。如彼旃陀羅家捨彼身已來生此者。猶如旃陀羅不似父母。如是如是。若有比丘破戒行諸外道論義境界。彼不似如來。亦不似如來聲聞弟子。亦不似在家出家者。譬如彼旃陀羅童子不能具足父母功德。亦不具足人中語言。如是如是。破戒比丘無所能成。如彼善人從梵天宮墮已來生於此者。似母似父。隨順語言隨順承事。如是如是。若有比丘具足不破戒聚。具足最勝戒行。如彼佛教。如是住如是持。彼人攝取諸佛菩提。能於善根行中能作自利。阿難。彼人不著種種欲行故。如彼旃陀羅家。捨彼身已來生此者。勤作不善。當知彼人受種種欲行。以受種種欲行已。當受種種婦女家名字。於彼彼中有如是等婦女名字故。亦名婦女。亦名波迦婆帝。亦名尼奢遲。亦名毘盧迦帝。亦名尸嗤虛奢帝。亦名優多羅。亦名多優阿波。亦名毘摩帝。亦名尼浮多。亦名他婆摩。亦名婆修陀。亦名摩收荼。亦名摩耶摩。亦名摩耶遲。亦名伊羅摩。亦名毘摩佉帝。亦名阿初尼夜帝。亦名烏婁馱帝。亦名毘多羅僈帝。亦名婆祇摩帝。亦名三蔓多末帝。亦名婆蘇達帝。亦名優鞞佉帝。亦名婆闍羅帝。亦名侈梨婆多帝。亦名婆菩婆帝。亦名阿帝隷奴帝。亦名三曼多瞿帝。亦名阿羅曼帝。亦名三曼帝。亦名多曼帝。亦名避摩頭。亦名阿帝尼羅跋帝。亦名迦摩跋帝。亦名毘羅婆達帝。亦名三慕波帝。亦名尼丘摩帝。亦名鳩摩帝。亦名毘優荼帝。亦名洟伽曼帝。亦名求摩都曼帝。亦名婆婆羅帝。亦名他彌多羅帝。亦名摩蘇都婁帝。亦名破羅帝。亦名奚婁遮曼帝。亦名三牟達帝。亦名伽奢馱帝。亦名阿羅婆那帝。亦名烏蘭那帝。亦名刪那達帝。亦名阿羅跋帝。亦名斯婆尼帝。亦名婆波羅輸娑帝。亦名阿奴娑他那帝。亦名帝晒曼帝。亦名娑伽陀伽曼帝。亦名避婁優馱帝。亦名娑尼晒馱帝。亦名娑羅摩馱帝。亦名多羅伊摩帝。亦名阿厨多摩帝。亦名阿瞿摩帝。亦名摩帝。亦名波羅末多羅帝。亦名婆耶那帝。亦名破羅婆帝。亦名晒那佉帝。亦名阿晒他帝。亦名阿馱摩帝。亦名寐迦娑帝。亦名祇牟帝。亦名迦牟他帝。亦名羅細帝帝。亦名迦摩羅帝。亦名蘇都那帝。亦名娑伽那帝。亦名毘舍佉帝。亦名跋陀羅帝。亦名尸利帝。亦名卑離馱帝。亦名娑奢[口*荼]帝。亦名迦地夜帝。亦名那伽鉢帝。亦名多陀㝹侯婁叉帝。亦名阿晒波羅耶婆帝。亦名唵娑羅也。如是等彼婦女名字分別故生。欲印繫縛心歡喜處。若有如是行業之中所繫縛者。彼等我說如旃陀羅。彼等我說猶如糞除。彼等我說至於塚墓。何故我說至於塚墓者。阿難。我念往昔過去無量時。於此舍婆提。有一婦女名曰賢意。向他丈夫心生愛著。時彼丈夫有緣事故。從城向外聚落之所。逕十五日辦彼事已。還來入城於本處住。然彼婦女因患下分困苦著床。時彼丈夫喚別女人告言。汝來汝可為我語彼婦女。時彼女人。即向賢意婦女之家。到已告言某甲丈夫。向汝有語時。彼婦女即便報言。我今病患身體痛苦我不能去。作是語已。時彼女人從彼家出。欲報使人。于時賢意尋即命終。安置床輿多諸眷屬左右憂惱啼泣。將向屍所置彼露地。而不燒埋擲棄而還。時彼丈夫聞彼婦女尋已命終。安置屍處時彼丈夫詣向彼所哭泣憂惱。以其右手按婦女肚。按彼肚已。時彼婦女即從產門出污肉片爛臭可惡。爾時彼人觀屍處已。以愛欲渴逼手取肉片安置面門。以是因故得散愛欲。阿難。汝觀彼人幾許無智幾許癡迷。乃於可惡棄捨屍處身所出肉。以欲事故意中欲食。阿難。若有如是富伽羅等可棄捨者。彼人可言與死人身住處無異。阿難。為惡不善種種諸法。以欲因緣作不善業。增長成就。心求彼等諸惡欲行。以具足故當入迷梨。阿難。此第四欲行。能令眾生向於地獄。阿難。何者是第五欲行當向地獄。拔除善巧有無智慧。不見不覺不能穿徹。不善巧便生長無明於中損減。在於無明黑暗之中。不能了知諸名字法。所謂佛名何等是佛。諸名字法名佛者。亦名如來。亦名自然。亦名為健者。亦名大勇健者。亦名勇健光者。亦名健勝破陣。亦名勝他。亦名勝他幢。亦名普香。亦名天帝主。亦名地王天。亦名世間帝王。亦名天帝主。亦名天帝主幢。亦名帝王功德。亦名功德所生。亦名向功德。亦名師子。亦名大師子亦名等香亦名香上。亦名商主。亦名大商主。亦名金剛。亦名石山。亦名鴦祁何羅娑。亦名婆祁囉娑。亦名勝光。亦名蓮華。亦名大蓮華。亦名上蓮華。亦名天。亦名支提。亦名寶火。亦名普光。亦名日。亦名最勝。亦名大最勝。亦名善眼。亦名帝沙。亦名弗沙。亦名多因。亦名因上。亦名多眾。亦名勝眾。亦名須彌婁。亦名大彌婁。亦名最上行。亦名持眾亦名導師。亦名須彌婁羯波。亦名大力。亦名最大力。亦名名聞。亦名月。亦名晴月。亦名寶幢。亦名無能降。亦名大智海。亦名梵天。亦名大梵天。亦名迦葉。亦名大迦葉。亦名牟尼。亦名牟尼上。亦名釋迦牟尼。亦名火明。亦名持大火光明。亦名大妙光。亦名持妙光。亦名持大意氣。亦名最勝主。亦名圓肩。亦名須彌婁。亦名覺知上。亦名幢王。亦名諸宿王。亦名諸星宿主。亦名娑羅樹。亦名大娑羅樹。亦名娑羅樹王。亦名難思。亦名持慈。亦名除怨。亦名除暗。亦名妙光。亦名一切處自在降伏。亦名寂靜。亦名得財所。亦名安隱。亦名無怖。亦名花。亦名大花。亦名王。亦名最王。亦名不亂。亦名成音。亦名觀世音。亦名大天。亦名無稱。亦名普功德。亦名最上。亦名眾生調御師。阿難。如來如是知佛名號。知佛吼聲。知佛遊戲。阿難。於彼處中諸佛名鬘宣說之時。若有眾生一名字中。二名字中。三名字中。一切名字中。敷演之時。當不愛樂亦不歡喜。阿難。此等眾生當知一向造諸欲行。割斷善根當墮暗冥從暗入暗行暗暗道。阿難。若有眾生聞說如是諸佛名字瓔珞之時。當起愛樂得清淨心。彼諸眾生非小善根。彼等眾生當得非少福聚具足。</p>
<p>於中何者諸宿和合。諸菩薩輩從母右脇生。有宿名鬼。有宿名歡喜。亦有宿名曰普燈。亦有宿名光炎。亦有宿名眾聲。亦有宿名善名聞。亦有宿名常炎。亦有宿名蘇迷低<span class='note-inline'>(隋云善意)</span>亦名意。亦名別上縛。亦名多留車。亦名伊覆多。亦名阿尸羅婆那<span class='note-inline'>(女宿)</span>亦名頗求那<span class='note-inline'>(張宿)</span>亦名阿朱多<span class='note-inline'>(不墮)</span>亦名藥。亦名善善。亦名過患主。亦名滿足電。亦名牢遍。亦名威力。亦名百光。亦名陀奢那伽。亦名翼宿。亦名不墮。亦名阿羅婆多。亦名歎供養。亦名牢速。亦名娑阿羅多。亦名善喜。亦名提奢毘囉那。亦名住處。亦名喜流。亦名友開。亦名令成。亦名婆伽。亦名次第入最。亦名道合。亦名梵力。亦名勝主。亦名二依。亦名都羅婆伽等宿。阿難。此是彼星宿名字。一夜中住者。於一夜中有出生者。菩薩從母右脇生時。一切和合俱悉有出現。如是等星宿名字。如是等廣多名字。而不知者。彼當作惡墮鬪諍中。誹謗如是應可讚歎陀羅尼法。彼誹謗已身壞命終。當墮惡趣諸地獄中。阿難。我滅度後諸如是等修多羅法棄捨遠離。阿難。於彼時中諸眾生等各各鬪諍不相攝持。其魔波旬於彼時間當作勤營除滅如是諸佛法故。</p>
<p>阿難。當有如是諸比丘輩共諸比丘不相攝持。比丘尼共比丘尼輩不相攝持。優婆塞共優婆塞輩不相攝持。諸優婆夷共優婆夷輩不相攝持。阿難。於彼時中有諸比丘。受持讀誦如是等修多羅。為佛教久住因緣故。而作諍競。彼等比丘。以各相競故。誹謗是等諸佛言教修多羅典。於彼時中復有比丘於此修多羅中起尊重者。然彼別有諸比丘輩。以為調戲而作誹謗。彼等攝持外道語故常作諍競。阿難。於彼時中少有能作如法語者。多有樂作非法語者。亦復各各自相憐愍。此等當墮地獄。此當向地獄。</p>
<p>阿難。如來置此神通事諦不虛誑。為增長菩提故。增長般若故。增長憶念行智故。阿難於彼時中有諸比丘聞如是等修多羅經。生佛語想不違背者。我說彼等富伽羅輩。過去佛邊曾作供養。阿難。若復有人聞如是等修多羅而生誹謗。不生善心。不生踊躍者。我說彼等助護諸魔。我說彼等往昔曾作外道沙門。我說彼等共破戒者更相親近。我說彼等外道經者。我說彼等未得聖果得聖果想增上慢者。阿難。若於彼時當誹謗佛菩提者。爾時彼人命終已。後於拍手間即墮惡趣。何以故。不能順行佛教故。阿難。是故彼族姓子族姓女善得利益。於如是等修多羅文句味中。而勤進者有生信者。阿難。若不勤進不生信者。彼等被邪所覆至最斷處。若至最斷處者。彼等至最邪見。若至最邪見者。彼墮不正行。若墮不正行者。彼等以被惡欲所降。若被惡欲所降者。彼等我說向地獄趣。此是第五欲行當向地獄。阿難。若有比丘比丘尼優婆塞優婆夷。此五欲行能學誦已。有能受持於義行中作歡喜心者。得方便言。具足憶念意行堅住。復當憶念方便受持二百偈句。至彼命終。然後乃捨命根具足。所作多聞恒不忘失。阿難。是故彼時爾所眾生。若有聞已出生如來。於彼時中。少所眾生信實如來。少所眾生親近如來有歸向者。少所眾生禮佛已親近如來。少所眾生歸向佛法欲聽法者。少所眾生得聞佛法。少所眾生得辯才智方便言辭。少所眾生聞法受持。少所眾生受五戒者。少所眾生通達聖諦者。少所眾生得漏盡處。阿難。如來今者現在住世。少所眾生知此佛教。何況如來涅槃之後。阿難。如來已知彼等眾生。於彼時間當有受持此佛菩提。阿難。譬如汝今與我對坐不疑有無。阿難。比丘如是如是。於此處中我無有疑。如是等輩諸比丘眾。有能受持此佛菩提者。雖身不端嚴多被謗毀為他輕賤。然彼於後多得果報。以能受持此佛菩提故。阿難。於彼時中如是等諸比丘輩思惟憶念。於自身中當作疑念。如來知我。佛告阿難。我今語汝。彼等比丘如來已知自作疑念。何以故。於彼時中此等句味自當現證阿難。此如是相。如來不為少精進眾生輩令作歡喜。阿難。我以是相方便。令彼族姓子等有所堪能。阿難。汝今當觀是不壞印。有幾許義利。所應作者已作。彼等亦當依增上心供養我已。當至勝處。作是語已。長老阿難作是語已白佛。希有世尊。乃至此法本如是微妙。作是語已。長老阿難涕淚悲泣。復作是言。如是名相一切遍知一切見者。彼等眾生當不得見。雖然世尊。彼等比丘善得利益。能至如來根本之處。此陀羅尼法本。當入其手轉已復轉。世尊。彼等眾生最為極勝。譬如世間亂系團轉未遍之頃。若於彼時愛樂是經。於眾生中而作廣說如是修多羅。世尊。彼人成就幾所善根。作是語已。佛告長老阿難言。阿難。若能於是修多羅中作廣說者。彼人攝取無量善根。阿難。如四大藏中所有珍寶。於初日分悉能布施。若有比丘比丘尼優婆塞優婆夷。以此陀羅尼法本。為一眾生說意欲念持安置建立。於彼善根此倍多於彼。若為一眾生建立安置。阿難。我少分說喻。若我具說廣生善根。更多無量阿僧祇。作是語已。長老阿難白佛言。世尊。若有攝受此法本。彼人生幾所善根。佛告阿難。我今為汝更作譬喻證明此義。施者受者故。阿難。如恒河中所有沙還有如許恒河。彼諸恒河沙等有若干寶藏。阿難。彼諸寶藏於一日初分時皆悉布施。日中分時日後分時皆悉布施。若有為一眾生授此陀羅尼法本。以此善根倍多於彼。阿難。猶是如來少分說喻。阿難。如是次第百千俱致劫數如是布施者。阿難。我猶為說彼無有多福聚。不如受此陀羅尼法本。受已為一切眾生建立安置。何以故。阿難。不聞如是法故。無量阿僧祇劫數。欲作無智發無智業。阿難。若有正語者。言般若種子般若根本最勝般若。當欲令熾盛因緣法故。阿難。此陀羅尼是正說者言。阿難。汝應受此陀羅尼法本向他建立。作是語已。長老阿難白佛言。世尊。如來為我作親近者。世尊。我等當受此陀羅尼法本。復為他人建立安置。</p>

<p class='juan'>大威德陀羅尼經卷第六</p></div>
</div><!-- end of div[@id='body'] -->
</body></html>