<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂經瑜伽觀自在王如來修行法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 932
<div class='div-jing'>
<p class='juan'><a id='mulu1' />金剛頂經瑜伽觀自在王如來修行法</p><p class="byline">唐南天竺國三藏金剛智譯</p><p>我今依金剛頂經。演金剛蓮華達摩法要。先須入於灌頂三昧耶曼茶羅。發大菩提心。捨身命財饒益一切。勇猛精進隨念相應。慈悲喜捨無有間斷。如是之人方應修習。其曼茶羅畫像等法。廣如餘所說。凡入精舍欲順念時。先以五輪著地。頂禮本尊觀自在王如來。次禮北方不空成就如來。乃至無動寶生遍照如來。悉皆依法至誠敬禮。雙膝而跪。蓮華合掌。懺悔三業一切過咎。</p>

<div class="lg regular"><div class='lg-row'>我從無量劫　淪滯生死海</div>
<div class='lg-row'>今已清淨心　發露而悔過</div>
<div class='lg-row'>如諸佛所懺　我今亦如是</div>
<div class='lg-row'>願我及眾生　一切皆清淨</div>
</div><p>誦此真言曰</p>
<p class="dharani">唵薩嚩<span class='note-inline'>(二合)</span>婆嚩秫馱<span class='note-inline'>(上聲)</span>薩嚩達麼薩嚩<span class='note-inline'>(二合)</span>婆嚩秫度憾</p>
<p>次應隨喜過現未來諸佛菩薩所集福智。</p>

<div class="lg regular"><div class='lg-row'>過現三世佛　菩薩與眾生</div>
<div class='lg-row'>所集諸善根　合掌盡隨喜</div>
</div><p>次應右膝著地虛心合掌置於頂上。想禮諸佛如來及菩薩足。誦密言曰。</p>
<p class="dharani">唵鉢娜麼<span class='note-inline'>(二合)</span>微</p>
<p>禮諸佛已。依座印而坐入定思惟。觀無量如來周遍法界。行者己身悉在彼會。然後結祕密三昧耶。以六度頭相拄。進力少屈押忍願上側文。禪智押進力下文。置於頂上。真言曰。</p>
<p class="dharani">唵怛佗誐覩訥婆嚩耶娑嚩<span class='note-inline'>(二合)</span>訶</p>
<p>次結蓮華部三昧耶陀羅尼印。即以二羽蓮華合掌。禪智檀慧相拄頭。六度頭相去一寸。置於右耳上。誦真言曰。</p>
<p class="dharani">唵鉢得麼<span class='note-inline'>(二合)</span>訥婆嚩耶娑嚩<span class='note-inline'>(二合)</span>訶</p>
<p>次結金剛部三昧耶陀羅尼及印。即以檀智與禪慧。翻覆互相鉤。初結在當心。妙言置左耳。進密語三度。言竟頂輪王散。真言曰。</p>
<p class="dharani">唵嚩日嚕<span class='note-inline'>(二合)</span>納婆嚩耶娑嚩<span class='note-inline'>(二合)</span>訶</p>
<p>次結金剛護身陀羅尼及印。即以戒方檀慧內相叉。忍願二度建如幢。進力屈於忍願背。去背三分如鉤形。禪智二度當心竪。真言曰。</p>
<p class="dharani">唵嚩日囉<span class='note-inline'>(二合)</span>儗儞鉢囉<span class='note-inline'>(二合)</span>捻跋哆耶娑訶</p>
<p>次結金剛火焰地界陀羅尼及印。即以忍度入力願度間。戒度入慧方度間。以願度。從背上入進忍度間。方便入檀戒度間。檀慧進力禪智各頭相拄。覆之向下。禪智拄地如釘[檎-离+土]勢。誦真言三遍想如獨鈷金剛火焰杵。徹金剛際。誦真言曰。</p>
<p class="dharani">唵枳哩枳哩麼日囉<span class='note-inline'>(二合)</span>麼日[口*梨]<span class='note-inline'>(二合)</span>部律滿馱滿馱吽泮吒</p>
<p>金剛火城飛焰電埏院界真言印。准前地印。豁開禪智右旋八方。誦真言曰。</p>
<p class="dharani">唵薩囉薩囉麼日囉<span class='note-inline'>(二合)</span>鉢囉<span class='note-inline'>(二合)</span>迦囉吽泮吒</p>
<p>金剛火焰網界真言印。亦准前地印。豁開直竪禪智。頂上覆來去三度。想金剛火焰網。上至有頂。密言曰。</p>
<p class="dharani">唵尾薩普囉捺洛<span class='note-inline'>(二合)</span>乞灑<span class='note-inline'>(二合)</span>嚩日囉<span class='note-inline'>(二合)</span>半惹囉吽泮吒</p>
<p>次結金剛焰火界印。以定慧側相著。禪智直竪相去三寸。頂上右旋。想其牆網。誦密言曰。</p>
<p class="dharani">唵阿三忙儗儞<span class='note-inline'>(二合)</span>娑嚩<span class='note-inline'>(二合)</span>訶</p>
<p>此界成已。六欲魔羅及一切毘那夜迦。惶怖遁走無所容竄。</p>
<p>次結觀音寶車印。以二羽仰相叉轉。以智禪招忍願。向內三撥。誦真言想念本尊隨願至。當以入念密心中幻化浮泡心不已。密言曰。</p>
<p class="dharani">唵覩嚕覩嚕吽</p>
<p>次結八大蓮華印。以二羽相叉。進力檀慧頭相拄。禪願智忍各相拄。八葉白蓮一肘間想置車上三密語。真言曰。</p>
<p class="dharani">唵劍忙囉娑嚩<span class='note-inline'>(二合)</span>訶</p>
<p>次結瑜伽祕密三昧耶印。以二手堅固縛。檀慧禪智各相合竪著。以印警覺。誦密言曰。</p>
<p class="dharani">唵嚩日囉<span class='note-inline'>(二合)</span>鉢娜麼<span class='note-inline'>(二合)</span>三麼耶薩怛梵<span class='note-inline'>(三合)</span></p>
<p>次結一切如來安樂歡喜悅意三昧耶印。</p>

<div class="lg regular"><div class='lg-row'>十度堅固縛　忍願中交合</div>
<div class='lg-row'>檀慧與禪智　頭相合而竪</div>
</div><p>真言曰。</p>
<p class="dharani">唵三摩耶護<span class='note-inline'>(引)</span>蘇囉哆薩怛鑁<span class='note-inline'>(二合)</span></p>
<p>次結開心戶。入金剛智字。觀於二乳上。右怛囉左吒。如宮室戶扇。殊勝金剛縛。三業同時發。指心開兩字。</p>
<p>真言曰。</p>
<p class="dharani">唵嚩日囉<span class='note-inline'>(二合)</span>滿馱怛囉<span class='note-inline'>(二合)</span>吒<span class='note-inline'>(半音)</span></p>

<div class="lg regular"><div class='lg-row'>無始熏種子　所集之塵勞</div>
<div class='lg-row'>今以召罪印　集之欲摧碎</div>
<div class='lg-row'>十度堅固縛　忍願申如針</div>
<div class='lg-row'>進力屈如鉤　心想召諸罪</div>
<div class='lg-row'>想彼眾罪狀　植髮躶黑形</div>
<div class='lg-row'>反印刺於心　觸已誦密言</div>
<div class='lg-row'>三業相應故　能召諸罪積</div>
<div class='lg-row'>誦此召集已　方作摧碎法</div>
</div><p>密言曰。</p>
<p class="dharani">唵薩嚩婆嚩迦哩灑<span class='note-inline'>(二合)</span>拏尾輸馱娜三摩耶嚩日囉<span class='note-inline'>(二合)</span>吽惹</p>
<p class="lg-abnormal"><div class='lg-row'>召入於掌已　方作摧碎法</div>
<div class='lg-row'>前印兩相叉　稱[牟*含]縛　諸罪</div>
<div class='lg-row'>忍願俱申直　有怛囉吒字</div>
<div class='lg-row'>想為金剛杵　相拍如摧山</div>
<div class='lg-row'>忿鉤及怒形　能盡諸惡趣</div>
<div class='lg-row'>誦已忍願拍　三七隨所宜</div>
</p><p class="dharani">唵跋日囉<span class='note-inline'>(二合)</span>播尼尾娑普<span class='note-inline'>(二合)</span>吒也薩哆播耶滿馱娜儞鉢囉<span class='note-inline'>(二合)</span>母訖灑<span class='note-inline'>(二合)</span>也薩婆播耶誐底毘藥<span class='note-inline'>(二合)</span>薩嚩娑怛蔓<span class='note-inline'>(二合)</span>薩嚩怛他蘗哆跋日囉<span class='note-inline'>(二合)</span>三摩耶吽怛囉<span class='note-inline'>(二合)</span>吒</p>

<div class="lg regular"><div class='lg-row'>慈悲普悉會　召入諸塵垢</div>
<div class='lg-row'>相拍摧諸魔　一切皆以除</div>
<div class='lg-row'>清淨如滿月　當觀八葉蓮</div>
<div class='lg-row'>想內於心中　二羽肘相著</div>
<div class='lg-row'>仰竪如寶蓮　十度遠相離</div>
<div class='lg-row'>微屈八葉運</div>
</div><p>密言曰。</p>
<p class="dharani">唵劍忙囉娑嚩<span class='note-inline'>(二合)</span>訶</p>

<div class="lg regular"><div class='lg-row'>以此相應門　先佛方便故</div>
<div class='lg-row'>三業所積罪　無量極重障</div>
<div class='lg-row'>作此摧滅已　如火焚枯草</div>
<div class='lg-row'>有情常愚迷　不知此理趣</div>
<div class='lg-row'>如來大悲故　開此祕妙門</div>
</div><p>次當結入印。內如來智字。二羽堅固縛。禪智入於中。以進力二度。相拄如環勢。觀前八葉蓮。其上置娑字。二點嚴飾故。妙字方召惡。色白珂雪。流散千光明。想以進力度。捻字安心內。三業齊運用。誦此密言曰。</p>
<p class="dharani">唵跋日囉<span class='note-inline'>(二合)</span>吠捨惡</p>
<p>既想入心中。字想愈光耀。此即法界體。行者應是觀。不久悟清淨。法本不生故。三世諸如來。金剛身口意。皆以妙方便。持在金剛拳。以此闔心門。智字獲堅固。便屈進力度。拄於禪智背。以印觸胸已。即誦此妙言。</p>
<p class="dharani">唵嚩日囉<span class='note-inline'>(二合)</span>母瑟知<span class='note-inline'>(二合)</span>鑁</p>
<p>次結一切諸佛金剛閉心門印。即以八度內相叉。初起從右復轉左。三度來去轉戶扇。想閉心門三密語。密言曰。</p>
<p class="dharani">唵鉢娜麼<span class='note-inline'>(二合)</span>度閉惡</p>
<p>次結辟除結界印。即以二羽當心合。戒右押左外相叉。忍願二度建如幢。次以進力勾戒方。禪智慧檀頭相捻。密言曰。</p>
<p class="dharani">唵阿密㗚<span class='note-inline'>(二合)</span>覩納婆<span class='note-inline'>(二合)</span>嚩吽泮吒</p>
<p>此法是大悲觀世音化為馬頭明王。加被行人速成佛已。作斯結界左轉三遍辟除不善。右旋三遍隨意近遠為結界。</p>

<div class="lg regular"><div class='lg-row'>次結加持已　布字想真容</div>
<div class='lg-row'>所印置觀音　分明紇哩字</div>
<div class='lg-row'>此字皆須現　並在月輪中</div>
<div class='lg-row'>便出白毫光　還令而漸斂</div>
<div class='lg-row'>二羽合於心　十度內相叉</div>
<div class='lg-row'>抽禪直竪押　印頂及額上</div>
<div class='lg-row'>兩眼先從右　二膊印心臍</div>
<div class='lg-row'>膝中至左散</div>
</div><p>誦於密言曰</p>
<p class="dharani">唵阿嚕力娑嚩訶</p>
<p>結此印以布字於身上。即自身猶若大悲觀世音如來。三十二相八十種好紫磨金色圓滿身光如來加被。作是想已以手契。觸頂上布唵字。觸額上布阿字。觸眼布嚕字。右以一一依字次第。乃至兩足皆以布之。</p>

<div class="lg regular"><div class='lg-row'>唵想安頭上　其色白如月</div>
<div class='lg-row'>放於無量光　除滅一切障</div>
<div class='lg-row'>即同佛菩薩　摩是人頂上</div>
<div class='lg-row'>阿字安額上　其色遍金色</div>
<div class='lg-row'>為照諸愚暗　能發深慧明</div>
<div class='lg-row'>嚕安兩目上　色如紺瑠璃</div>
<div class='lg-row'>能顯諸色相　漸具如來智</div>
<div class='lg-row'>力想安兩肩　其色如皎素</div>
<div class='lg-row'>猶心清淨故　速達菩提路</div>
<div class='lg-row'>娑嚩安心臍　其狀作赤色</div>
<div class='lg-row'>常能想是字　速得轉法輪</div>
<div class='lg-row'>訶字置兩足　其色如滿月</div>
<div class='lg-row'>行者作是想　速得達圓寂</div>
<div class='lg-row'>如是本字想念色　便成大悲勝法門</div>
<div class='lg-row'>亦各本尊真實相　能滅諸罪得吉祥</div>
<div class='lg-row'>猶如金剛堅固聚　是名大悲勝上法</div>
<div class='lg-row'>若常修行如是法　當知是人速悉地</div>
</div><p>誦三遍淨契已。自心想觀音大悲。千眼口中出大悲妙言文字。放五色光入行者口中自心月中右旋布置即誦本尊真言一遍。以右手無名指捻一珠顆。過周而復始。不急不緩亦不高聲。分明稱字而令自聞所觀本尊及身上布字念誦記數。於一念中並須一時觀見。不得有闕使心散亂。如觀念疲勞。隨心力念誦一百二百三百乃至七百一千限數常定。若有緣事亦必念誦不得減闕。若求解脫出離生死。作三昧瑜伽觀行無有遍數。念者即想自心如一滿月。湛然清淨內外分明。以唵字安月心中以阿嚕力娑嚩訶。從前右旋次第周布。輪緣諦觀。一一字義與心相應。不得差錯。唵字者是流注義。亦是不生滅義。於一切法中為最勝義。阿字者無生義。亦是一切如來法中寂靜智。嚕字者一切諸法無有行義。亦無起住義。力字者是一切如來無等覺義。亦無取捨義。娑嚩字者一切如來無等亦無言說義。訶字者無因寂靜義。亦無住涅槃義。如上所說字義。皆是無所說文字義。既知無有文字。即觀義理實無所說。周而復始無記無數。亦不斷絕。不斷絕者即是流注義不生不滅。由不生滅故即無有行。為無有行是故無相違。無相違故即無起住。為無起住即無等覺。即無取捨為無取捨即是平等。無有言說。為平等言說故即是無因寂靜。無住涅槃。為無因寂靜無住涅槃。即是不生不滅。一切如來最勝法門。名三摩地念誦。</p>
<p>次結三摩地印。二羽仰相叉。進力相背而竪。禪智捻進力頭。置於跏趺上。行者次修阿娑頗那伽三昧。端身正坐。身不搖動。舌拄上腭。止出入息。令其微細。諦觀諸法。皆由自心。一切煩惱。如焰如化。無有真實。作是觀已。唯願諸佛。示我行處。誦此真言曰。</p>
<p class="dharani">唵三摩耶鉢娜迷<span class='note-inline'>(二合)</span>纈哩<span class='note-inline'>(二合引)</span></p>
<p>正坐之時。一一明了。觀虛空中。無量諸佛。一時彈指。警覺行者。而告之言。善哉能作是行。汝想心中。所布噁字。瑩徹於心。誦此真言曰。</p>
<p class="dharani">唵質多鉢囉<span class='note-inline'>(二合)</span>底味能迦路弭</p>

<div class="lg regular"><div class='lg-row'>當念須見心　圓滿如淨月</div>
<div class='lg-row'>復作是思惟　是心從何生</div>
<div class='lg-row'>煩惱習種子　善惡皆由心</div>
<div class='lg-row'>心為阿賴耶　修淨以為因</div>
<div class='lg-row'>為客塵所翳　不能成菩提</div>
</div><p>即誦此真言</p>
<p class="dharani">唵菩提質多母怛婆<span class='note-inline'>(二合)</span>娜耶弭</p>
<p>誦此諦觀心。極令澄清淨。如處大虛空。而無有障礙。即於心中想一蓮華。能令心月輪圓滿益明。顯住菩提堅固。復授心真言。</p>
<p class="dharani">唵底瑟吒<span class='note-inline'>(二合)</span>跋折囉<span class='note-inline'>(二合)</span>鉢頭麼<span class='note-inline'>(二合)</span></p>
<p>想其蓮華與月輪。漸漸而引周法界。量同虛空無有礙。即是平等真如門。汝於淨月輪。觀五智金剛。令普周法界。唯一大金剛。應當知自身。即為金剛界。密言曰。</p>
<p class="dharani">唵薩頗<span class='note-inline'>(二合)</span>囉嚩日囉<span class='note-inline'>(二合)</span>鉢娜麼<span class='note-inline'>(二合)</span></p>
<p>誦此真言。想蓮華中出無量光明。無量光明出無量世界。一一世界妙寶莊嚴。皆有觀自在王如來。與諸聖眾前後圍遶。以證自心。即獲清淨。當知自身。還為彼佛。眾相具足。便於定中。遍禮諸佛。願加持堅固。便說金剛心真言曰。</p>
<p class="dharani">唵僧訶囉鉢娜麼<span class='note-inline'>(二合)</span></p>
<p>誦真言次即具薩婆若智。成等正覺。</p>
<p>次作加持祕印。忍願六度外相叉。進力二度拄如蓮。禪智並建想如幢。印心及額喉與頂。密言曰。</p>
<p class="dharani">唵嚩日囉<span class='note-inline'>(二合)</span>達麼纈哩<span class='note-inline'>(二合)</span></p>
<p>即想虛空諸如來。持虛空寶灌我頂。定慧和合金剛嚩。進力禪智如寶形。以印額上加持已。即成五佛冠在頂。密言曰。</p>
<p class="dharani">唵鉢娜麼<span class='note-inline'>(二合)</span>囉怛那<span class='note-inline'>(二合去聲)</span>阿毘詵者<span class='note-inline'>(去聲)</span>薩嚩<span class='note-inline'>(二合)</span>[牟*含]纈哩<span class='note-inline'>(二合)</span>怛[口*洛]<span class='note-inline'>(二合)</span></p>
<p>次結蓮華鬘印。准前二羽當心。合禪智屈於本月中。忍願六度各為拳。如繫華鬘勢徐徐垂下。密言曰。</p>
<p class="dharani">唵鉢娜麼<span class='note-inline'>(二合)</span>囉怛娜<span class='note-inline'>(二合)</span>麼隷[牟*含]<span class='note-inline'>(牟含切)</span></p>
<p>次結一切慈甲印。</p>

<div class="lg regular"><div class='lg-row'>二慧固當心　以進力側交</div>
<div class='lg-row'>進面想唵字　力面想砧字</div>
</div><p>放綠色光。光光不絕。如抽藕絲。當心定已。智拳繫鬘額後已。便復前垂舒進力。唵砧二度相縈繞。不絕綠光如繫甲。心背齊腰兩膝上。胸背喉頸頂額後。一一進力三旋繞。散掌前下如天衣。即能普護諸眾生。一切天魔不能壞。密言曰。</p>
<p class="dharani">唵阿播耶鉢娜麼<span class='note-inline'>(二合)</span>迦嚩制滿馱囉訖灑<span class='note-inline'>(二合)</span>[牟*含]吽憾<span class='note-inline'>(引)</span></p>
<p>次結如來歡喜印。定慧二羽當心合。進力二度外相叉。禪智二度當心竪。微拍三聲啟諸聖。真言曰。</p>
<p class="dharani">唵鉢娜麼<span class='note-inline'>(二合)</span>覩使野<span class='note-inline'>(二合)</span>護</p>
<p>應以成所作智三麼地。想於己身前。見無量乳海。出生大蓮華王。金剛為莖量周法界。上有寶樓中有師子座。於滿月中現妙白蓮。觀海中纈哩字。變為開敷蓮華。復變華為觀自在王如來。無數菩薩前後圍遶。以成眷屬皆集其會。</p>
<p>次結金剛王菩薩召集諸聖印。定慧二羽金剛拳。進度如鉤獨三屈。密言曰。</p>
<p class="dharani">唵鉢娜麼<span class='note-inline'>(二合)</span>按<span class='note-inline'>(去聲)</span>句捨吽惹<span class='note-inline'>(平聲)</span></p>
<p>誦此真言三遍已。即以進度三迴招。真身菩薩滿虛空。應念十方一時至。</p>
<p>次結金剛索大印。引入尊身於智體。忍願六度外相叉。禪進二度頭相捻。誦此真言曰。</p>
<p class="dharani">唵鉢娜麼<span class='note-inline'>(二合)</span>阿母伽播捨吽</p>
<p>即想菩薩法身。來入畫像便為法身。</p>
<p>次結金剛鉤鎖印。能令本尊堅固住。禪進力智相鉤結。是名金剛能止印。密言曰。</p>
<p class="dharani">唵鉢娜麼<span class='note-inline'>(二合)</span>塞普<span class='note-inline'>(二合)</span>吒[牟*含]</p>
<p>誦此法已。聖者本身加持不散。</p>
<p>次結金剛妙磬印。作此印已。能令諸聖皆歡喜。禪智屈入金剛縛。進力頭屈拄如環。是名金剛喜印。密言曰。</p>
<p class="dharani">唵鉢娜麼<span class='note-inline'>(二合)</span>吠舍護<span class='note-inline'>(引)</span></p>
<p>由此真言及印。一切諸佛菩薩。及本聖者皆悉歡喜。</p>
<p>次結閼伽水真言及印。以二羽當心。合忍願六度。仰直舒進力。屈捻禪智甲。密言。</p>
<p class="dharani">唵諦囇<span class='note-inline'>(引)</span>囇母馱嚩<span class='note-inline'>(二合)</span>訶</p>
<p>以此供養一切如來金剛。以甘露灌一切眾生頂。滅除無量業障。因此供養閼伽故。浴諸聖眾無垢身。以斯福利難可量。當得灌頂法雲地。</p>
<p>次結一切如來百字密言及印。</p>
<p class="dharani">唵鉢娜麼<span class='note-inline'>(二合)</span>薩怛嚩<span class='note-inline'>(二合)</span>三摩耶麼努播羅耶鉢娜麼<span class='note-inline'>(二合)</span>薩怛嚩<span class='note-inline'>(二合)</span>怛微<span class='note-inline'>(二合)</span>努婆底瑟吒<span class='note-inline'>(二合)</span>涅哩<span class='note-inline'>(二合)</span>擢<span class='note-inline'>(茶護切)</span>茗皤嚩蘇<span class='note-inline'>(上聲)</span>覩灑諭<span class='note-inline'>(二合)</span>茗皤嚩阿努囉計覩<span class='note-inline'>(二合)</span>茗皤嚩蘇<span class='note-inline'>(上聲)</span>報灑諭<span class='note-inline'>(二合)</span>茗皤嚩薩婆悉地茗鉢囉<span class='note-inline'>(二合)</span>也車薩婆羯麼蘇者茗質多失利<span class='note-inline'>(二合)</span>藥俱嚧吽訶訶訶訶護<span class='note-inline'>(引)</span>薄伽梵薩婆怛他誐多鉢娜麼<span class='note-inline'>(二合)</span>莽茗<span class='note-inline'>(去聲)</span>悶遮鉢娜迷<span class='note-inline'>(二合)</span>皤嚩摩訶三摩耶薩怛嚩<span class='note-inline'>(二合)</span>惡<span class='note-inline'>(引)</span></p>
<p>由此摩訶衍百字密言加持故。設犯五無間罪及謗一切諸佛方等經典。如是等罪悉令消滅。以本尊堅住己身故。速獲金剛薩埵位。及獲菩薩諸佛位。</p>
<p>次結金剛嬉戲印<span class='note-inline'>(內四供養)</span>定慧和合金剛拳。禪智二度當心竪。一切嬉戲漸輪昇。頂上散之契聖意。作此供養。一切如來。智慧供養。諸佛以此。為遊嬉戲。密言曰。</p>
<p class="dharani">唵鉢娜麼<span class='note-inline'>(二合)</span>邏細呼<span class='note-inline'>(引)</span></p>
<p>次結金剛華鬘印。不改前印捧引前。想捧寶鬘用嚴首。密言曰。</p>
<p class="dharani">唵鉢娜麼<span class='note-inline'>(二合)</span>麼隷怛囉<span class='note-inline'>(二合)</span>吒</p>
<p>由此印真言供養。當獲灌頂法王位。</p>
<p>次結金剛歌詠印。前印從於臍漸上。至口方散。演妙清音。以娛聖會。密言曰。</p>
<p class="dharani">唵鉢娜麼<span class='note-inline'>(二合)</span>擬帝擬<span class='note-inline'>(妍以切上同)</span></p>
<p>由此供養金剛歌。不久當具如來辯。</p>
<p>次結金剛舞印。觀妙妓雲普供養。定慧進力各旋舞。左脇右脇復當心。一一進力三旋遶。真言不絕頂上散。</p>
<p class="dharani">唵鉢娜麼<span class='note-inline'>(二合)</span>儞哩<span class='note-inline'>(二合)</span>帝訖哩<span class='note-inline'>(二合)</span>吒</p>
<p>由此妙舞供養故。當獲如來意生身。</p>
<p>次結焚香外供養印。作此普熏佛海會。和合金剛下散掌。想妙香雲周法界。密言曰。</p>
<p class="dharani">唵鉢娜麼<span class='note-inline'>(二合)</span>度閉惡</p>
<p>由以焚香供養故。即得如來無礙智。普周世界獻妙香。獲得諸上諸佛智。</p>
<p>次結金剛散華印。以此莊嚴諸世界。縛印上散如華。芬馥華雲遍法界。密言曰。</p>
<p class="dharani">唵鉢娜麼<span class='note-inline'>(二合)</span>補瑟閉<span class='note-inline'>(二合)</span></p>
<p>由結金剛華供養。速證如來四八相。亦願有情得成就。同於諸佛三十二。</p>
<p>次結金剛燈明印。忍願六度外相叉。進力屈拄如寶形。禪智二度各雙屈。摩尼燈光照法界。</p>
<p>密言曰。</p>
<p class="dharani">唵鉢娜麼<span class='note-inline'>(二合)</span>儞閉儞<span class='note-inline'>(平聲)</span></p>
<p>作此法者以如來智燈而為供養。能令有情速成如來智慧。以斯供養獲得五眼清淨。</p>
<p>次結金剛塗香印。以用供養諸佛會。散金剛縛如塗香。香氣周流十方界。普熏聖眾及聲聞。密言曰。</p>
<p class="dharani">唵鉢娜麼<span class='note-inline'>(二合)</span>喭提㖸</p>
<p>作此法著。以諸如來。智尸羅之香。而為供養。能令有情。速獲清淨。由斯福故具五分法身。次結根本印。次應諦想自身如同本尊。眷屬圍遶住於大圓鏡智。即以定慧二羽金剛縛。忍願二度建如幢。即誦觀音根本明。身處月輪同薩埵。密言曰。</p>
<p class="dharani">唵路計濕嚩<span class='note-inline'>(二合)</span>囉邏惹紇哩<span class='note-inline'>(二合)</span></p>
<p>次應歌詠種種讚歎。若讚歎時於晨朝洗灑塗手輪結妙音清雅而歌讚之。每日四時所謂晨朝午時黃昏夜半。念誦數珠各依本部。次獻閼伽水。以降三世印左旋解界印。即結金剛解脫印。奉送諸聖。</p>
<p>次結發遣印。以根本印。從臍至面。然以散之。合掌於頂上。想觀自在王如來還本宮。誦密言曰。</p>
<p class="dharani">唵跋日囉<span class='note-inline'>(二合)</span>鉢娜麼<span class='note-inline'>(二合)</span>穆</p>
<p>發遣本尊訖隨意發願。復以甲印護身。以馬頭明王界印。左旋解界。任意經行。嚴持香華。讀誦大乘。四威儀中。常念本尊。無有間斷。若有眾生。修此教者。現世之中。證歡喜地。過此十六生。成等正覺。</p>

<p class='juan'>金剛頂經瑜伽觀自在王如來修行法</p></div>
</div><!-- end of div[@id='body'] -->
</body></html>