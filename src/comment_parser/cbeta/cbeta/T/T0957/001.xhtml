<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛頂一字頂輪王瑜伽一切時處念誦成佛儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 957
<p class='juan'><a id='mulu1' />金剛頂經一字頂輪王瑜伽一切時處念誦成佛儀軌一卷</p><p class="byline">特進試鴻臚卿大興善寺三藏沙門大廣智不空奉　詔譯</p>
<div class='div-other'>
<div class="lg regular"><div class='lg-row'>稽首禮普賢　諸佛轉輪王</div>
<div class='lg-row'>現證大菩提　受名金剛界</div>
<div class='lg-row'>為轉教勅輪　從自頂流出</div>
<div class='lg-row'>大金輪明王　威光逾眾日</div>
<div class='lg-row'>七寶具圍繞　為一切佛頂</div>
<div class='lg-row'>輪王之輪王　纔現奇特身</div>
<div class='lg-row'>諸聖眾皆沒　顯勝絕不共</div>
<div class='lg-row'>唯佛一體故　則彼婆伽梵</div>
<div class='lg-row'>以自性智光　成威曜日輪</div>
<div class='lg-row'>遍照無餘界　摧壞諸暗暝</div>
<div class='lg-row'>令菩提心生　復以身口意</div>
<div class='lg-row'>一切金剛界　成佛事業輪</div>
<div class='lg-row'>其量同虛空　遍諸有情界</div>
<div class='lg-row'>爍斷彼罪障　妄執諸結使</div>
<div class='lg-row'>為演不共法　賜髻珠七寶</div>
<div class='lg-row'>令頓證菩提　是故當歸依</div>
<div class='lg-row'>我依金剛頂　瑜伽大教王</div>
<div class='lg-row'>為修瑜伽者　纂集此微妙</div>
<div class='lg-row'>成佛理趣門　自心成等覺</div>
<div class='lg-row'>深奧穿能量　具以善詮示</div>
<div class='lg-row'>無相無言法　毘盧遮那佛</div>
<div class='lg-row'>一字頂輪王　殊勝祕密法</div>
<div class='lg-row'>瑜伽念誦儀　修此三昧者</div>
<div class='lg-row'>現證佛菩提　傳法阿闍梨</div>
<div class='lg-row'>先簡擇弟子　淨信決定者</div>
<div class='lg-row'>宿殖諸善根　族姓具相好</div>
<div class='lg-row'>孝忠義德備　深教重三寶</div>
<div class='lg-row'>渴愛於大乘　聞覩諸菩薩</div>
<div class='lg-row'>順世諸方便　隨機化度事</div>
<div class='lg-row'>不生疑惑心　樂修菩薩行</div>
<div class='lg-row'>勇進不怯弱　護法行六度</div>
<div class='lg-row'>捐捨身命財　無厭悔顧悋</div>
<div class='lg-row'>求學瑜伽教　恒被大精進</div>
<div class='lg-row'>大慈誓願鎧　欣三解脫門</div>
<div class='lg-row'>樂心四無量　哀愍諸有情</div>
<div class='lg-row'>拔濟心無間　乃至令成佛</div>
<div class='lg-row'>灌頂師若見　如此勝法器</div>
<div class='lg-row'>以種種方便　慰誘先為說</div>
<div class='lg-row'>大乘祕密門　三世諸如來</div>
<div class='lg-row'>皆因入此法　速獲一切智</div>
<div class='lg-row'>種種開示已　教發菩提心</div>
<div class='lg-row'>授與佛性戒　金剛堅固禁</div>
<div class='lg-row'>當引入輪壇　灌頂受職已</div>
<div class='lg-row'>令瞻覩聖會　告示三麼耶</div>
<div class='lg-row'>從今至成佛　莫捨菩提心</div>
<div class='lg-row'>敬仰阿闍梨　如諸佛世尊</div>
<div class='lg-row'>所有言教誨　應當盡奉行</div>
<div class='lg-row'>不尋求師短　隨見煩惱行</div>
<div class='lg-row'>觀貪染本淨　於諸同學處</div>
<div class='lg-row'>不生嫌恨心　敬如執金剛</div>
<div class='lg-row'>乃至諸含識　亦不應輕惱</div>
<div class='lg-row'>諸天神仙等　皆不應禮事</div>
<div class='lg-row'>勿不敬淩蔑　所覩一切物</div>
<div class='lg-row'>不應故騎驀　為有同壇內</div>
<div class='lg-row'>諸聖所執持　親從阿闍梨</div>
<div class='lg-row'>對受諸儀軌　印契及密言</div>
<div class='lg-row'>微妙三麼地　輪金剛杵鈴</div>
<div class='lg-row'>及餘諸道具　為求成就故</div>
<div class='lg-row'>乃至登佛位　恒持不暫捨</div>
<div class='lg-row'>於此教法中　一字不應向</div>
<div class='lg-row'>未灌頂者說　本尊諸教法</div>
<div class='lg-row'>除本受法師　設諸同行人</div>
<div class='lg-row'>亦不得為說　縱已得成就</div>
<div class='lg-row'>纔說便散失　現招諸殃禍</div>
<div class='lg-row'>中夭墮地獄　是故常守護</div>
<div class='lg-row'>此三麼耶禁　諸佛共演說</div>
<div class='lg-row'>眾聖皆保持　應學勿違越</div>
<div class='lg-row'>及修外儀式　洗瀨嚼齒木</div>
<div class='lg-row'>噉豆蔻塗香　令身口香潔</div>
<div class='lg-row'>不應食葷雜　酒肉諸殘觸</div>
<div class='lg-row'>常潔身淨服　令內外無垢</div>
<div class='lg-row'>不應長爪甲　居穢違教處</div>
<div class='lg-row'>內所謂六根　用三密淨除</div>
<div class='lg-row'>外謂諸儀軌　法香水灌沐</div>
<div class='lg-row'>或外緣不備　即以法淨除</div>
<div class='lg-row'>此理趣最勝　當觀念囕字</div>
<div class='lg-row'>如下文廣明　淨除內外垢</div>
<div class='lg-row'>不沐而成浴　常服當淨衣</div>
<div class='lg-row'>蕩滌等虛空　無垢如法界</div>
<div class='lg-row'>事理俱相應　如來最稱讚</div>
<div class='lg-row'>修習喻迦者　從師受本尊</div>
<div class='lg-row'>瑜伽儀軌已　明了無疑惑</div>
<div class='lg-row'>然乃勇進修　於一切時處</div>
<div class='lg-row'>念誦皆成就　若於閑靜處</div>
<div class='lg-row'>名山隨意樂　高峰最殊勝</div>
<div class='lg-row'>或諸教所說　諸佛稱讚處</div>
<div class='lg-row'>若舊塔殿宇　或創建精室</div>
<div class='lg-row'>依教淨治地　以牛糞遍塗</div>
<div class='lg-row'>極令細滑已　又磨白檀香</div>
<div class='lg-row'>泥拭曼荼羅　方圓隨大小</div>
<div class='lg-row'>羅列諸聖位　散時花莊嚴</div>
<div class='lg-row'>隨力辦供具　塗香閼伽水</div>
<div class='lg-row'>焚香飲食燈　幡蓋鈴珮等</div>
<div class='lg-row'>陳設壇四邊　若有本尊像</div>
<div class='lg-row'>室內面西安　瑜伽者面東</div>
<div class='lg-row'>每初入道場　想佛常住世</div>
<div class='lg-row'>以五輪著地　如教歸命禮</div>
<div class='lg-row'>復諦觀諸佛　遍滿虛空界</div>
<div class='lg-row'>側塞如胡麻　即應發是心</div>
<div class='lg-row'>我今普禮獻　即取香塗手</div>
<div class='lg-row'>結一切供養　最勝出生印</div>
<div class='lg-row'>先如常合掌　當自心即以</div>
<div class='lg-row'>諸指右押左　初分互相交</div>
<div class='lg-row'>成金剛合掌　一切諸密印</div>
<div class='lg-row'>無非從此生　故名虛空庫</div>
<div class='lg-row'>結印誦密言　安頂上運心</div>
<div class='lg-row'>想自身遍禮　一一如來足</div>
<div class='lg-row'>復捨身奉獻　誦捨身真言</div>
<div class='lg-row'>諸佛菩薩眾　求請念加持</div>
<div class='lg-row'>誦一切金剛　不空三摩耶</div>
<div class='lg-row'>諸佛事業心</div>
</div><p class="dharani">oṃ　sa　rva　vi　</p>
唵　薩　嚩(亡可反)<span class='note-inline'>(下同)</span>　勿(微一反)　
<div class="lg regular"><div class='lg-row'>由此印密言　等流自身遍</div>
<div class='lg-row'>十方無邊界　微塵剎土中</div>
<div class='lg-row'>諸佛大海會　咸皆有自身</div>
<div class='lg-row'>如羯磨菩薩　於一一尊前</div>
<div class='lg-row'>持諸供養具　捨身奉獻事</div>
<div class='lg-row'>皆蒙受加持　悔喜勸請向</div>
<div class='lg-row'>依普賢行願　瑜伽花嚴等</div>
<div class='lg-row'>即結跏趺坐　全半或輪跏</div>
<div class='lg-row'>皆以右押左　端身定支節</div>
<div class='lg-row'>左手仰跏上　仰右手安左</div>
<div class='lg-row'>即發大悲心　拔濟利安樂</div>
<div class='lg-row'>盡無餘有情　以此性成就</div>
<div class='lg-row'>菩提心密言　隨意念誦之</div>
<div class='lg-row'>發菩提勝心</div>
</div><p class="dharani">a　</p>
婀　
<div class="lg regular"><div class='lg-row'>由適誦密言　發菩提心故</div>
<div class='lg-row'>摧滅諸罪障　獲諸悅意樂</div>
<div class='lg-row'>等同一切佛　超勝眾魔羅</div>
<div class='lg-row'>不能為障礙　應受諸世間</div>
<div class='lg-row'>廣大之供養　復次應諦觀</div>
<div class='lg-row'>根塵識諸法　自性本皆空</div>
<div class='lg-row'>又思伽他義　一切如虛空</div>
<div class='lg-row'>虛空亦無相　諸法相應故</div>
<div class='lg-row'>舒遍於一切　誦此四句偈</div>
<div class='lg-row'>所覩彼彼境　皆照空亦空</div>
<div class='lg-row'>由勝解空體　自徹見本心</div>
<div class='lg-row'>皎潔如滿月　離能取所取</div>
<div class='lg-row'>自性光明成　菩提體堅固</div>
<div class='lg-row'>復從月輪內　踴出大法輪</div>
<div class='lg-row'>金剛之所成　輻輞皆鋒銳</div>
<div class='lg-row'>其色如檀金　遍流大威光</div>
<div class='lg-row'>過聚塵數日　依住月輪面</div>
<div class='lg-row'>金剛表極堅　圓顯福智滿</div>
<div class='lg-row'>利為無戲論　斷壞諸妄執</div>
<div class='lg-row'>光表一切智　除破諸愚瞑</div>
<div class='lg-row'>以是現輪形　量同虛空故</div>
<div class='lg-row'>虛空諸如來　盡入於輪內</div>
<div class='lg-row'>即觀此智輪　變成金輪王</div>
<div class='lg-row'>遍照如來身　形服如素月</div>
<div class='lg-row'>以一切相好　用莊嚴法身</div>
<div class='lg-row'>戴金剛寶冠　輪鬘為首飾</div>
<div class='lg-row'>眾寶莊嚴具　種種拔飾身</div>
<div class='lg-row'>持智拳大印　處於師子座</div>
<div class='lg-row'>日輪白蓮臺　智拳印所謂</div>
<div class='lg-row'>中小名掘梅　頭指柱大背</div>
<div class='lg-row'>金剛拳乃成　右握左頭指</div>
<div class='lg-row'>一節面當心　是名智拳印</div>
<div class='lg-row'>當誦此密言</div>
</div><p class="dharani">bhrūṃ　</p>
勃嚕唵(三合以此國無字同故以三字聲成一字急呼之)　
<div class="lg regular"><div class='lg-row'>三密纔相應　自身同本尊</div>
<div class='lg-row'>能遍入佛智　成佛猶不難</div>
<div class='lg-row'>獲智壽力年　得一切遍行</div>
<div class='lg-row'>現證大菩提　故名覺勝印</div>
<div class='lg-row'>若修此瑜伽　設現造無量</div>
<div class='lg-row'>極重諸罪障　必能超惡趣</div>
<div class='lg-row'>剋疾證菩提　為顯此最上</div>
<div class='lg-row'>甚深微密義　故住此大印</div>
<div class='lg-row'>拳能堅執持　諸佛智法海</div>
<div class='lg-row'>堅固不散失　能成一切印</div>
<div class='lg-row'>故名金剛拳　右執左頭指</div>
<div class='lg-row'>十方剎土中　唯有一佛乘</div>
<div class='lg-row'>如來之頂法　等持諸佛體</div>
<div class='lg-row'>是故名智拳　復觀金剛輪</div>
<div class='lg-row'>莊嚴心月輪　次結頂輪王</div>
<div class='lg-row'>勝身三摩耶　印心額喉頂</div>
<div class='lg-row'>其印如前作　堅金剛合掌</div>
<div class='lg-row'>即並竪中指　由如青蓮葉</div>
<div class='lg-row'>屈頭指各安　中指背上節</div>
<div class='lg-row'>當知印相義　大指為結跏</div>
<div class='lg-row'>中指像佛身　名小成光焰</div>
<div class='lg-row'>二掌日月輪　腕表師子座</div>
<div class='lg-row'>是故名如來　勝身三摩耶</div>
<div class='lg-row'>當誦此密語</div>
</div><p class="dharani">oṃ　bhūḥ　khaṃ　</p>
唵　僕　欠　
<div class="lg regular"><div class='lg-row'>此毘盧遮那　佛三字密言</div>
<div class='lg-row'>共一字無異　適以印密言</div>
<div class='lg-row'>印心成鏡智　速獲菩提心</div>
<div class='lg-row'>金剛堅固體　印額應當知</div>
<div class='lg-row'>成平等性智　速獲灌頂地</div>
<div class='lg-row'>福聚莊嚴身　密語印口時</div>
<div class='lg-row'>成妙觀察智　即能轉法輪</div>
<div class='lg-row'>得佛智慧身　誦密言印頂</div>
<div class='lg-row'>成成所作智　證佛變化身</div>
<div class='lg-row'>能伏難調者　由此印密言</div>
<div class='lg-row'>加持自身成　法界體性智</div>
<div class='lg-row'>毘盧遮那佛　虛空法界身</div>
<div class='lg-row'>即分印為二　金剛拳從額</div>
<div class='lg-row'>等引至腦後　則竪二頭指</div>
<div class='lg-row'>每處三相繞　從小指歷散</div>
<div class='lg-row'>如垂下天衣　誦一切灌頂</div>
<div class='lg-row'>三麼耶寶心</div>
</div><p class="dharani">trāṃ　</p>
怛囕(二合引)　
<div class="lg regular"><div class='lg-row'>由此印密言　即蒙虛空界</div>
<div class='lg-row'>一切佛世界　以金剛寶冠</div>
<div class='lg-row'>輪鬘繒綵等　與具足灌頂</div>
<div class='lg-row'>為悅聖眾故　二手當心前</div>
<div class='lg-row'>平掌三相拍　應誦此密言</div>
</div><p class="dharani">hoḥ　</p>
穀　
<div class="lg regular"><div class='lg-row'>由此拍掌儀　輪王及眷屬</div>
<div class='lg-row'>適悅而愛順　速滿瑜伽者</div>
<div class='lg-row'>意願悉地果　當獲堅固體</div>
<div class='lg-row'>次陳供養儀　奉尊并聖眾</div>
<div class='lg-row'>作金剛合掌　儀式如前說</div>
<div class='lg-row'>安於自頂上　誦虛空庫藏</div>
<div class='lg-row'>大菩薩密言　當作是思惟</div>
<div class='lg-row'>從印中流出　諸供養雲海</div>
<div class='lg-row'>閼伽眾香水　諸天妙伎樂</div>
<div class='lg-row'>歌舞嬉戲等　塗香花燒香</div>
<div class='lg-row'>飲食燈賢瓶　劫樹諸寶類</div>
<div class='lg-row'>白拂繖臺閣　寶幢幡鈴珮</div>
<div class='lg-row'>珠瓔帳花鬘　宮殿天男女</div>
<div class='lg-row'>及人天所有　一切受用物</div>
<div class='lg-row'>於此瞻部洲　及十方佛土</div>
<div class='lg-row'>水陸諸花等　人天意樂者</div>
<div class='lg-row'>福感并變化　嬋娟花馝馞</div>
<div class='lg-row'>又以諸天人　所有本體香</div>
<div class='lg-row'>和合變易香　燒香塗抹香</div>
<div class='lg-row'>種種差別類　氣馥妙悅意</div>
<div class='lg-row'>復獻諸人天　所有本體光</div>
<div class='lg-row'>自性及差別　殊勝悅意光</div>
<div class='lg-row'>三世三界中　一切天供養</div>
<div class='lg-row'>眾多種差別　如金剛頂經</div>
<div class='lg-row'>及諸祕密教　一切眾大乘</div>
<div class='lg-row'>契經等所說　廣大供養具</div>
<div class='lg-row'>先奉獻本尊　并眷屬等已</div>
<div class='lg-row'>次等引周遍　十方諸世界</div>
<div class='lg-row'>盡虛空法界　微塵剎土中</div>
<div class='lg-row'>諸佛大海會　一一聖眾前</div>
<div class='lg-row'>普供養而住　復觀察十方</div>
<div class='lg-row'>發如是願言　我今請諸佛</div>
<div class='lg-row'>未轉法輪者　願速轉法輪</div>
<div class='lg-row'>欲入涅槃者　願常住在世</div>
<div class='lg-row'>復興如是念　無邊諸含識</div>
<div class='lg-row'>淪溺於六趣　由自心虛妄</div>
<div class='lg-row'>感種種業報　壞佛性不知</div>
<div class='lg-row'>深可悲傷愍　我今云何救</div>
<div class='lg-row'>復作是思惟　我所積福業</div>
<div class='lg-row'>應用拯濟彼　我由獻塗香</div>
<div class='lg-row'>當獲五法身　願從此等流</div>
<div class='lg-row'>五無漏塗香　磨瑩熱惱者</div>
<div class='lg-row'>奮破諸地獄　一切劇炎承</div>
<div class='lg-row'>獻花故當得　四八大人相</div>
<div class='lg-row'>復迴向此福　成妙覺花臺</div>
<div class='lg-row'>舒光遍照觸　驚覺人天趣</div>
<div class='lg-row'>耽著諸欲境　八苦所纏逼</div>
<div class='lg-row'>天樂變化苦　願彼諸天人</div>
<div class='lg-row'>菩提心敷榮　獲普賢常樂</div>
<div class='lg-row'>我由奉焚香　得佛無礙智</div>
<div class='lg-row'>悅澤具端嚴　迴施此香雲</div>
<div class='lg-row'>氛馥寒水苦　獻食獲法喜</div>
<div class='lg-row'>禪悅解脫味　迴施餓鬼趣</div>
<div class='lg-row'>普雨諸微妙　天甘露飲食</div>
<div class='lg-row'>願食加持食　皆悉得充足</div>
<div class='lg-row'>永離飢渴苦　慳貪惡習業</div>
<div class='lg-row'>獻燈得五眼　以為般若燈</div>
<div class='lg-row'>照曜阿修羅　永斷矯誑心</div>
<div class='lg-row'>恚癡好鬪諍　傍生鞭撻逼</div>
<div class='lg-row'>互相害食噉　願得慈悲心</div>
<div class='lg-row'>常生人天路　色無色界天</div>
<div class='lg-row'>耽著三昧味　願脫此惑纏</div>
<div class='lg-row'>獻閼伽香水　證平等性智</div>
<div class='lg-row'>三界法王位　迴施此降注</div>
<div class='lg-row'>金剛甘露水　灌沐水居者</div>
<div class='lg-row'>永離傍生趣　速獲淨法身</div>
<div class='lg-row'>及下徹無間　一切諸地獄</div>
<div class='lg-row'>苦具碎如塵　皆成清涼地</div>
<div class='lg-row'>受苦諸群品　解脫生淨土</div>
<div class='lg-row'>奉嬉常受悅　獻笑佛憐念</div>
<div class='lg-row'>奏歌得法音　供舞得神通</div>
<div class='lg-row'>奉瓶得賢瓶　能滿悅意願</div>
<div class='lg-row'>進寶獲眾寶　由貢莊嚴樹</div>
<div class='lg-row'>得佛衣覺樹　奉幢得雨寶</div>
<div class='lg-row'>能遍濟貧乏　供幡超勝魔</div>
<div class='lg-row'>獻鈴眾歸從　奉瓔獲嚴具</div>
<div class='lg-row'>進鬘得寶冠　上花得佛容</div>
<div class='lg-row'>復以此福聚　迴施於無盡</div>
<div class='lg-row'>無餘有情界　六趣四生等</div>
<div class='lg-row'>乃至以自身　心口三金剛</div>
<div class='lg-row'>地水火風界　周遍於無邊</div>
<div class='lg-row'>等虛空法界　與一切含識</div>
<div class='lg-row'>悅意受用之　住此無緣悲</div>
<div class='lg-row'>常拔濟利樂　共彼同迴向</div>
<div class='lg-row'>願成大菩提　應一切智智</div>
<div class='lg-row'>復作是觀察　一切法皆空</div>
<div class='lg-row'>三輪體非有　當知無所得</div>
<div class='lg-row'>住是三摩地　能真實拔濟</div>
<div class='lg-row'>獲無限福利　所作速成就</div>
<div class='lg-row'>作是觀念時　誦最勝出生</div>
<div class='lg-row'>種種供養藏　廣大儀如來</div>
<div class='lg-row'>一切供養心</div>
</div><p class="dharani">oṃ　</p>
唵　
<div class="lg regular"><div class='lg-row'>由此密語印　加持威力故</div>
<div class='lg-row'>縱觀想不成　於諸佛海會</div>
<div class='lg-row'>皆有如上等　諸供養雲海</div>
<div class='lg-row'>真實具成就　由諸佛誠諦</div>
<div class='lg-row'>法爾所成故　次當誦本尊</div>
<div class='lg-row'>一百八名讚　作金剛合掌</div>
<div class='lg-row'>當心左低身　是為敬禮儀</div>
<div class='lg-row'>應以美韻調　唱此金剛歌</div>
<div class='lg-row'>次誦嬉戲密　言印用前印</div>
</div><p class="dharani">oṃ　va　jra　　　saṃ　gra　ksaṃ　</p>
唵　嚩　日羅(二合)<span class='note-inline'>(諸同)</span>　薩　埵　僧(上)　蘖囉(二合)　賀　
<div class="lg regular"><div class='lg-row'>不改金剛掌　合臂舒安額</div>
<div class='lg-row'>即是獻花鬘　清雅調稱此</div>
</div><p class="dharani">va　jra　ra　tna　ma　nu　　traṃ　</p>
嚩　日羅(二合)　囉　怛曩(二合)　麼　弩　跢(上)　囕　
<div class="lg regular"><div class='lg-row'>前印從於臍　漸上至口寫</div>
<div class='lg-row'>是奏歌即誦</div>
</div><p class="dharani">va　jra　dha　rmma　gā　ya　da　</p>
嚩　日羅(二合)　達　磨　誐(去)　也　奈　
<div class="lg regular"><div class='lg-row'>當心右旋轉　金剛合掌已</div>
<div class='lg-row'>復安於頂上　名進金剛舞</div>
<div class='lg-row'>如前誦復唱</div>
</div><p class="dharani">va　jra　ka　rmma　　ru　bha　va　</p>
嚩　日羅(二合)　羯　磨　迦　路　婆　嚩　
<div class="lg regular"><div class='lg-row'>由陳是祕密　瑜伽歌詠讚</div>
<div class='lg-row'>歎揚如來故　成佛尚不難</div>
<div class='lg-row'>況求諸成就　應知何以故</div>
<div class='lg-row'>所謂一切樂　不如婆伽梵</div>
<div class='lg-row'>金剛薩埵樂　是故速成就</div>
<div class='lg-row'>次以本部母　佛眼印密言</div>
<div class='lg-row'>當心誦七遍　印四或五處</div>
<div class='lg-row'>四心額喉頂　五額左右肩</div>
<div class='lg-row'>心喉頂上散　處各誦一遍</div>
<div class='lg-row'>其印如前作　金剛合掌已</div>
<div class='lg-row'>並屈二頭指　甲合並竪大</div>
<div class='lg-row'>各押頭指側　謂佛眼密言</div>
</div><p class="dharani">na　maḥ　sa　ma　nta　bu　ddhā　nāṃ　oṃ　bu　ddhā　曩　莫　三　滿　跢　沒　馱(引)　南　唵　沒　馱(引)　ru　ca　ni　svā　hā　</p>
路　者　儞　娑嚩(二合)　訶　
<div class="lg regular"><div class='lg-row'>由部母加持　本尊并眷屬</div>
<div class='lg-row'>皆共喜愛念　瑜伽者縱有</div>
<div class='lg-row'>違犯闕法等　矜愍不見過</div>
<div class='lg-row'>亦不凌逼他　持諸密語者</div>
<div class='lg-row'>若不作此法　不得微闕少</div>
<div class='lg-row'>況犯三麼耶　若不依瑜伽</div>
<div class='lg-row'>作事法念誦　不對壇舍利</div>
<div class='lg-row'>非時處不淨　輒結印念持</div>
<div class='lg-row'>決定獲殃咎　修行諸尊者</div>
<div class='lg-row'>五百由旬內　尊皆不降赴</div>
<div class='lg-row'>亦不賜悉地　以輪王威德</div>
<div class='lg-row'>斷壞諸法故　所以一切時</div>
<div class='lg-row'>先作是加持　何故事法儀</div>
<div class='lg-row'>不許非時處　念誦求成就</div>
<div class='lg-row'>為輪王威德　最勝無極尊</div>
<div class='lg-row'>不應無限約　降赴非時處</div>
<div class='lg-row'>純淨無戲論　教命不可犯</div>
<div class='lg-row'>是故不失期　輒稱誦啟請</div>
<div class='lg-row'>瑜伽理趣門　自心所建立</div>
<div class='lg-row'>自身為本尊　集諸如來體</div>
<div class='lg-row'>加持為己身　盡以虛空界</div>
<div class='lg-row'>為宮殿安住　自身處於中</div>
<div class='lg-row'>住本尊瑜伽　聖眷屬圍繞</div>
<div class='lg-row'>成大曼荼羅　由是故無礙</div>
<div class='lg-row'>又為諸行者　不達空無相</div>
<div class='lg-row'>如來體性故　瑜伽中教王</div>
<div class='lg-row'>唯一平等淨　觀身知空相</div>
<div class='lg-row'>即是自本尊　由此勝解故</div>
<div class='lg-row'>於一切時處　念誦獲成就</div>
<div class='lg-row'>又作前智拳　誦一字密語</div>
<div class='lg-row'>身觀如前說　心月中輪臍</div>
<div class='lg-row'>現一字金色　舌端亦如是</div>
<div class='lg-row'>則是字為輪　其輪為轉輪</div>
<div class='lg-row'>持色如金容　備七珍圍繞</div>
<div class='lg-row'>寶輪寶在前　餘寶右旋置</div>
<div class='lg-row'>珠寶與無量　摩尼眾圍繞</div>
<div class='lg-row'>次寶女亦與　無邊<span class='corr'>婇</span>女俱</div>
<div class='lg-row'>馬寶及象寶　主庫藏神寶</div>
<div class='lg-row'>各領自眷屬　無量眾待立</div>
<div class='lg-row'>兵寶持金剛　無能勝為師</div>
<div class='lg-row'>佛眼如來母　共寶居八方</div>
<div class='lg-row'>如世金輪王　具七寶眷屬</div>
<div class='lg-row'>如來頂輪王　以佛無上寶</div>
<div class='lg-row'>為眷屬圍繞　作是觀念時</div>
<div class='lg-row'>誦本尊密語　一一遍諦觀</div>
<div class='lg-row'>從自成佛身　遍體毛孔中</div>
<div class='lg-row'>等流出一切　世界微塵數</div>
<div class='lg-row'>如來身舒遍　盡諸有情界</div>
<div class='lg-row'>拔濟利安樂　為轉正法輪</div>
<div class='lg-row'>現神通遊戲　摧伏一切魔</div>
<div class='lg-row'>令現證悉地　悅意受用等</div>
<div class='lg-row'>還來入自身　住三摩地念</div>
<div class='lg-row'>乃至疲倦已　或百八七三</div>
<div class='lg-row'>復結勝身印　誦三字密言</div>
<div class='lg-row'>三七隨所宜　即取菩提珠</div>
<div class='lg-row'>盤置合掌內　當心誦密語</div>
<div class='lg-row'>菩提心密語　三遍或七遍</div>
<div class='lg-row'>捧珠安頂上　誦金剛語心</div>
</div><p class="dharani">raṃ　</p>
囕　<p class="lg-abnormal"><div class='lg-row'>由以此密語　加持念珠故</div>
<div class='lg-row'>所誦尊密語　掐一珠過已</div>
<div class='lg-row'>一成一千遍　二手當心前</div>
<div class='lg-row'>各撮聚五指　從母初珠起</div>
<div class='lg-row'>一誦掐一遍　與密言齊平</div>
<div class='lg-row'>至母珠却迴　不應越母珠</div>
<div class='lg-row'>驀過越法罪　萬千或百八</div>
<div class='lg-row'>一數為常定　不應有增減</div>
<div class='lg-row'>數限既終畢　還捧合加持</div>
<div class='lg-row'>放置於淨處　敬珠由如佛</div>
<div class='lg-row'>不應輕棄觸　瑜伽珠經云</div>
<div class='lg-row'>珠表菩薩果　中絕為斷漏</div>
<div class='lg-row'>線貫表觀音　母為彌陀佛</div>
<div class='lg-row'>以是不應越　由珠積功德</div>
<div class='lg-row'>速獲成就故　次陳前供養</div>
<div class='lg-row'>復結智拳印　入前三摩地</div>
<div class='lg-row'>觀念於一字　思惟其字義</div>
<div class='lg-row'>諸法本無壞　無塵亦無染</div>
<div class='lg-row'>清淨如虛空　清淨如空故</div>
<div class='lg-row'>一切法無壞　諸法不壞故</div>
<div class='lg-row'>一切法本淨　諸法本淨故</div>
<div class='lg-row'>一切法無染　諸法非染故</div>
<div class='lg-row'>空淨不可得　觀字義相應</div>
<div class='lg-row'>心緣住於理　不緣於其字</div>
<div class='lg-row'>同一體清淨　遍周於法界</div>
<div class='lg-row'>獲得無戲論　輪王實相定</div>
<div class='lg-row'>乃至於一念　淨心相應故</div>
<div class='lg-row'>獲無上正智　無始積罪障</div>
<div class='lg-row'>頓滅無有餘　十方諸如來</div>
<div class='lg-row'>本尊皆現前　滿所希求願</div>
<div class='lg-row'>世間出世間　一切皆與思</div>
<div class='lg-row'>乃至於現生　成就本尊身</div>
<div class='lg-row'>復結身勝印　誦三字密言</div>
<div class='lg-row'>即觀菩提心　思惟阿字門</div>
<div class='lg-row'>諸法本不<span class='corr'>生　每作觀念時　定慧應俱運　且如觀婀字　纔觀即了知　諸法本不生　知本不生故</span>　是名奢摩地</div>
<div class='lg-row'>諦觀於字體　是毘婆舍那</div>
<div class='lg-row'>此名為雙運　諸觀皆如是</div>
<div class='lg-row'>又結勝身印　於心額喉頂</div>
<div class='lg-row'>各一掣印開　誦此解脫心</div>
</p><p class="dharani">bhrūṃ　</p>
勃嚕唵(二合)目　
<div class="lg regular"><div class='lg-row'>由此印密言　聖眾得離縛</div>
<div class='lg-row'>各歸於本宮　修習瑜伽者</div>
<div class='lg-row'>至於解脫地　復結佛眼印</div>
<div class='lg-row'>誦佛母密言　如前加持身</div>
<div class='lg-row'>又用本部中　無能勝明王</div>
<div class='lg-row'>密言印自身　五處如前法</div>
<div class='lg-row'>八指右指左　掌內各交合</div>
<div class='lg-row'>大指開微屈　少離頭指側</div>
<div class='lg-row'>誦此心密言</div>
</div><p class="dharani">huṃ　</p>
吽(短呼)　
<div class="lg regular"><div class='lg-row'>由作此加持　於一切時處</div>
<div class='lg-row'>魔冤不能侵　虎狼諸毒虫</div>
<div class='lg-row'>惡心人非人　盡無能陵屈</div>
<div class='lg-row'>如來初成佛　於菩提樹下</div>
<div class='lg-row'>以此印密言　摧壞天魔軍</div>
<div class='lg-row'>若入便易處　用觸身忿怒</div>
<div class='lg-row'>烏芻瑟摩印　右手如常拳</div>
<div class='lg-row'>翹大指加持　五處如先說</div>
<div class='lg-row'>誦此心密言</div>
</div><p class="dharani">oṃ　ṭru　ka　</p>
唵　特嘞(二合)　迦　
<div class="lg regular"><div class='lg-row'>由作此加持　入一切穢處</div>
<div class='lg-row'>魔障不得便　次明念誦時</div>
<div class='lg-row'>瑜伽教王中　如來所稱讚</div>
<div class='lg-row'>無有時方處　當知不令間</div>
<div class='lg-row'>四時或三時　二時乃至一</div>
<div class='lg-row'>無間一切時　三謂晨午昏</div>
<div class='lg-row'>加夜半成四　二時謂晨暮</div>
<div class='lg-row'>一時隨得暇　從初乃至終</div>
<div class='lg-row'>皆依此儀軌　或無壇淨室</div>
<div class='lg-row'>隨處作念誦　先當觀囕字</div>
<div class='lg-row'>淨身及淨處　安字於頂上</div>
<div class='lg-row'>發智火焚燒　身處無灰燼</div>
<div class='lg-row'>清淨如虛空　纔住此三昧</div>
<div class='lg-row'>百劫積重罪　一念頓蕩除</div>
<div class='lg-row'>夫人三摩地　不計身心相</div>
<div class='lg-row'>及分別色等　但諦觀一境</div>
<div class='lg-row'>由是法加持　淨二界空空</div>
<div class='lg-row'>即於虛空中　觀婀字成殿</div>
<div class='lg-row'>如忉利天宮　又於寶殿內</div>
<div class='lg-row'>如前初觀念　婀字成心月</div>
<div class='lg-row'>次第不復殊　是佛不空體</div>
<div class='lg-row'>所疑不淨者　皆觀覽字焚</div>
<div class='lg-row'>由此法界心　密言威力故</div>
<div class='lg-row'>所淨如法界　當知囕字義</div>
<div class='lg-row'>所謂一切法　本淨無垢染</div>
<div class='lg-row'>諸法清淨故　淨染不可得</div>
<div class='lg-row'>阿字菩提心　種智之本源</div>
<div class='lg-row'>是一切字母　十方三世佛</div>
<div class='lg-row'>所說一切法　無非此字體</div>
<div class='lg-row'>纔念即同稱　一切如來法</div>
<div class='lg-row'>於眼觀此字　即能成天眼</div>
<div class='lg-row'>餘四悉具足　諸根例可知</div>
<div class='lg-row'>乃至於鐵石　安布諦觀念</div>
<div class='lg-row'>能動及成金　此性成密言</div>
<div class='lg-row'>三世佛法教　皆廣明此字</div>
<div class='lg-row'>其義說難窮　粗陳其大略</div>
<div class='lg-row'>所謂餘諸字　皆瞻於梵字</div>
<div class='lg-row'>非是隨方文　念誦既終畢</div>
<div class='lg-row'>迴於其福聚　普令諸有情</div>
<div class='lg-row'>如我無有異　復敬禮三寶</div>
<div class='lg-row'>悔喜勸請向　出外轉大乘</div>
<div class='lg-row'>乃至一四句　印塔修眾善</div>
<div class='lg-row'>以此積福業　加持資糧故</div>
<div class='lg-row'>悉地速現前　又演略儀軌</div>
<div class='lg-row'>如先誦婀字　用發菩提心</div>
<div class='lg-row'>左趺押右股　右足安左股</div>
<div class='lg-row'>是如來結跏　即結智拳印</div>
<div class='lg-row'>身勝及灌頂　拍掌已又陳</div>
<div class='lg-row'>金剛合掌儀　誦唵字供養</div>
<div class='lg-row'>又部母加持　住智拳念誦</div>
<div class='lg-row'>終畢如前儀　又說略儀軌</div>
<div class='lg-row'>先用一切佛　部心印密言</div>
<div class='lg-row'>印五處或四　其印以八指</div>
<div class='lg-row'>右押左相叉　交合於掌內</div>
<div class='lg-row'>並竪二大指　著右頭指側</div>
<div class='lg-row'>誦一切佛心</div>
</div><p class="dharani">oṃ　jī　na　ji　</p>
唵　爾　曩　仍(入聲)(而孕反)　
<div class="lg regular"><div class='lg-row'>適以印此明　加持自身時</div>
<div class='lg-row'>便同諸佛身　即部母加持</div>
<div class='lg-row'>作智拳念誦　坐如前全跏</div>
<div class='lg-row'>或作輪王坐　交脚或垂一</div>
<div class='lg-row'>乃至獨膝竪　輪王三種坐</div>
<div class='lg-row'>或作普賢跏　左掌承右腿</div>
<div class='lg-row'>右趺鎮左髀　普賢跏乃成</div>
<div class='lg-row'>是等坐隨意　即金剛合掌</div>
<div class='lg-row'>誦唵字供養　數限畢復陳</div>
<div class='lg-row'>智拳誦一字　晝用部心印</div>
<div class='lg-row'>夜以佛眼印　印五處作護</div>
<div class='lg-row'>復次又開演　極略念誦儀</div>
<div class='lg-row'>為修瑜伽者　不好樂多法</div>
<div class='lg-row'>或眾世務迫　用廣法恐闕</div>
<div class='lg-row'>先結智拳印　即勝身加持</div>
<div class='lg-row'>次陳供養儀　即便作念誦</div>
<div class='lg-row'>亦無所闕少　若更極驅迫</div>
<div class='lg-row'>恐間闕時分　但作智拳印</div>
<div class='lg-row'>誦本尊密言　七遍或三遍</div>
<div class='lg-row'>即任行住坐　隨意作念誦</div>
<div class='lg-row'>若執珠記數　一百八未滿</div>
<div class='lg-row'>中間不應語　若要語當觀</div>
<div class='lg-row'>囕字於舌上　縱語不為間</div>
<div class='lg-row'>或唯結身勝　大三摩耶印</div>
<div class='lg-row'>便念誦亦得　支分皆不闕</div>
<div class='lg-row'>何故此二印　獨用成具法</div>
<div class='lg-row'>以纔結智拳　能攝諸如來</div>
<div class='lg-row'>入住處隨順　勝身三麼耶</div>
<div class='lg-row'>適結此印時　一切印已成</div>
<div class='lg-row'>十方三世佛　所說之密印</div>
<div class='lg-row'>盡在此印中　又一切如來</div>
<div class='lg-row'>同一聚密合　成此一法身</div>
<div class='lg-row'>更無有二相　諸佛皆隨喜</div>
<div class='lg-row'>菩薩咸敬奉　天龍人非人</div>
<div class='lg-row'>攝伏而歸命　由如是義故</div>
<div class='lg-row'>不待諸印助　一成一切印</div>
<div class='lg-row'>若如常念誦　當依廣儀軌</div>
<div class='lg-row'>不應執此義　而生懈怠心</div>
<div class='lg-row'>我於諸瑜伽　大祕密經中</div>
<div class='lg-row'>搜括至綱要　略集金輪王</div>
<div class='lg-row'>速成佛理趣　瑜伽儀軌竟</div>
</div></div>
<p class='juan'>一字頂輪王瑜伽念誦儀軌一卷</p>
<div class='div-w'><p>　　長寬三<span class='corr'>秊</span>五月十三日</p>
<p>　　於勸修寺西明院書了　　範乘</p>
<p>　　　　　　　　一交了</p>
</div>
</div><!-- end of div[@id='body'] -->
</body></html>