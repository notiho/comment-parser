<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>五大虛空藏菩薩速疾大神驗祕密式經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1149
<p class='juan'><a id='mulu1' />五大虛空藏菩薩速疾大神驗祕密式經一卷</p><p class="byline">金剛智所譯</p>
<div class='div-jing'>
<div class="lg regular"><div class='lg-row'>我依瑜伽經所說　為像末薄福比丘</div>
<div class='lg-row'>久持諸佛祕密語　若其福智不現前</div>
<div class='lg-row'>及以無官無位倫　貴姓高人福因薄</div>
<div class='lg-row'>為化度一切眾生　此顯明極祕密法</div>
<div class='lg-row'>三世諸佛神驗道　速疾甚深究竟法</div>
<div class='lg-row'>釋尊遺法比丘等　隨力而財寶布施</div>
<div class='lg-row'>為菩提果名薄貢　傳受慎念可修行</div>
<div class='lg-row'>若布施不至恭敬　受道修行不感應</div>
<div class='lg-row'>欲顯此法大驗力　先當建立祕密盤</div>
</div><p>白檀若柏桂。又經百歲靈木。用天盤造圓。方二寸五分又三寸。地盤四方六寸又七寸。又天色皆經青。地內院黃。中院青。外院赤。下方四面空青下黃。天厚一寸三分。地厚一寸。</p>
<p>又八分作之。天盤東面。福智虛空藏菩薩像畫。坐白寶蓮華。戴五佛寶冠。以種種瓔珞身嚴飾。右手施無畏。左手持寶蓮華。華上有羯磨杵。形色黃。南方有怛洛字。變成能滿虛空藏菩薩。坐赤蓮華。頂有五佛寶冠。莊嚴如前。形色赤肉。右手持寶劍。左執青蓮華。華上有如意寶珠。珠迴有火焰。西方有紇哩字。變成施願虛空藏菩薩。坐紫蓮華。寶冠如前莊嚴如前。合掌當胸前。形色紅波利。北方有噁字。變成無垢虛空藏菩薩。坐白蓮華。寶冠如前莊嚴如前。左手施無畏。右手持寶蓮華。華。上有月輪。形色水白。中央有鑁字。變成解脫虛空藏菩薩。寶冠如前莊嚴如前。坐黃白蓮華。右手施無畏。左手持寶蓮華。華上有獨鈷杵。色黃。次天盤頂上畫七星王形像。次地盤內院八方畫八天形像。四角四天王形像如例。東方帝釋天像如例。南方焰魔天像如例。西方梵天形如例。北方毘沙門天像如例。次中院二十八宿畫。東方青色青衣男形七人持器仗。南方赤色赤衣男形七人持器仗。西方白色白衣男形七人持器仗。北方黑色黑衣男形七人持器仗。次外院三十六禽畫。始自甲乙。諸夜叉部尋之。其形像畫。若名字畫色形。隨方角耳。內院地黃。中院地青。外院地赤。知之綵畫矣。</p>
</div>
<div class='div-pin'><a id='mulu2' />
<p class='h1'>五大虛空藏菩薩成就悉地品第二</p><p>根本最勝心陀羅尼曰。</p>
<p class="dharani">南牟阿迦<span class='note-inline'>(去引)</span>捨<span class='note-inline'>(舒可反二)</span>揭<span class='note-inline'>(魚羯反)</span>婆<span class='note-inline'>(去引)</span>耶<span class='note-inline'>(全可反三)</span>唵<span class='note-inline'>(四)</span>阿唎迦<span class='note-inline'>(入)</span>摩唎<span class='note-inline'>(六)</span>[口*慕]唎<span class='note-inline'>(七)</span>莎嚩訶<span class='note-inline'>(八)</span></p>
<p>東方菩薩呪曰。</p>
<p class="dharani">唵嚩<span class='corr'>日</span>羅<span class='note-inline'>(二合)</span>吽<span class='note-inline'>(欲求官位正命者)</span></p>
<p>南方菩薩呪曰。</p>
<p class="dharani">唵嚩<span class='corr'>日</span>羅<span class='note-inline'>(二合)</span>曩怛洛<span class='note-inline'>(二合)</span><span class='note-inline'>(欲求富貴智惠者)</span></p>
<p>西方菩薩呪曰。</p>
<p class="dharani">唵嚩<span class='corr'>日</span>羅<span class='note-inline'>(二合)</span>紇哩<span class='note-inline'>(入)</span><span class='note-inline'>(欲求敬愛者)</span></p>
<p>北方菩薩呪曰。</p>
<p class="dharani">唵嚩<span class='corr'>日</span>羅<span class='note-inline'>(二合)</span>噁<span class='note-inline'>(欲求解脫息災者)</span></p>
<p>中央菩薩呪曰。</p>
<p class="dharani">唵嚩<span class='corr'>日</span>羅<span class='note-inline'>(二合)</span>鑁<span class='note-inline'>(欲求遂一切意願者)</span></p>
<p>印契如瑜伽經說。修行者先相應壇場建立。隨意樂處。但可擇求寂靜處。遠離憒鬧污穢不淨童男童女不信沙彌貧窮垢衣者勿親。求成就庭。好好謹慎。調備供具。奉置本尊盤。增上向方隨願誦滿。晝夜三時根本明一百萬遍。即獲得大智惠。得人中第一極大安樂。若欲極一切大自在者。隨方調備供具護摩。一切所求皆悉成就。護摩相應物等。如說諸德悉地品<span class='note-inline'>(但祕術可決師口傳。像末弟子於法有輕熳心。輙不授之。依繁不記之)</span>若人欲得大智惠者。以南方菩薩加毘沙門天。祈之必得之。</p>
<p>若人欲得國王大愛念者。以西方菩薩加毘沙門天。祈之必得之。</p>
<p>若人欲得王后采女乃至諸貴女極愛者。前菩薩加前天。祈之必得之。</p>
<p>若人欲得大臣公卿愛念者。以前菩薩如前天。祈之必得之。</p>
<p>若人欲得大福長者成急者。以南方菩薩加前天。祈必得之。</p>
<p>若人欲得大官位歸依尊重者。以東方菩薩加帝釋天。祈必得之。</p>
<p>若人欲得勝諸人天下自在者。以北方菩薩加梵天。祈之必得之。</p>
<p>若人欲得遂一切所望出世間事者。以中方菩薩加東方天。祈必得。</p>
<p>若人欲得示他人大靈驗者。以南方菩薩加西北方天。祈之必令爾。</p>
<p>若人欲得大驗利益一切眾生者。以東方菩薩加西南方天。祈之必令爾。</p>
<p>若人欲得官爵職祿者。以東方菩薩加毘沙門天。祈之得。</p>
<p>若人欲得一切人愛念者。以西方菩薩加前天。祈之必得之。</p>
<p>若人欲得勝論議者。以南方菩薩加梵天。祈必令得之。</p>
<p>若人欲得惡人降伏者。以北方菩薩加西南天。祈必令爾。</p>
<p>若人欲得止熱病者。以中方菩薩加西北方天。祈之必除之。</p>
<p>若人欲得止癊病瘇疳癰病者。以北方菩薩加西南方天。祈必除之。</p>
<p>若人欲得除官位有障難者。以東方菩薩加西北天。祈必令得。</p>
<p>若人欲得成一切法師王者。以南方菩薩加東南方天。祈必得。</p>
<p>若人欲得諸佛菩薩護念者。以中方菩薩加前天。祈必得。</p>
<p>若人欲得諸富人愛念者。以南方菩薩加毘沙門天。祈必得。</p>
<p>若人欲得天狐地狐結縛者。以東方菩薩加西南天。祈之。</p>
<p>若人欲得除滅一切鬼神所著者。以北方菩薩加焰魔天。祈之。</p>
<p>若人欲得諸人決定業除滅者。以東方菩薩加前天。祈之。</p>
<p>若人欲得諸小兒短命夭壽消除者。以東方菩薩加前天。祈之。</p>
<p>若人欲得一切女人難產速生者。以北方菩薩加前天。祈之。</p>
<p>若人欲得止一切惡鬼被惡毒顛倒者。以東方菩薩加前天。祈之。</p>
<p>若人欲得返惡人呪咀者。以北方菩薩加西南天。祈之必得。</p>
<p>若人欲得止一切災火之難者。以中方菩薩加西北方天。祈之。</p>
<p>若人欲得除旱魃之難者。以中方菩薩加帝釋天。祈之。</p>
<p>若人欲得除疫病流行之災者。以北方菩薩加焰魔天。祈之。</p>
<p>若人欲得極樂往生上品上生者。以西方菩薩加焰魔天。祈之。</p>
<p>若人欲得拔濟七世父母六親并一切眾生地獄苦極樂往生者。以西方菩薩加梵天。祈之。</p>
<p>若人欲得夫婦相愛者。以西方菩薩加毘沙門天。書男女姓名和合天地間置封之。祈之。</p>
<p>若人欲得夫婦令相離惡中者。以北方菩薩加西南天。祈之。</p>
<p>若人欲得夫女相離如本愛念者。以西方菩薩加毘沙門天。祈之。</p>
<p>若人欲得一切財物為盜紛失返得者。以北方菩薩加焰魔天。祈之必令得。</p>
<p>若人欲得從者并牛馬逃逝者。以南方菩薩加梵天。祈則得<span class='note-inline'>(已上祕術條四十歟)</span>。</p>
<p>加持蘇密作法子細。求聞持儀軌如說。尋之知之。</p>
<p>件法天竺國<span class='note-inline'>(於)</span>菩提所傳也。其調度不多類。時人皆號驗法焉。</p>
<p>加持供養物<span class='note-inline'>(用馬頭明王印真言)</span>。</p>
<p class="dharani">唵阿密栗妬納婆縛吽發吒娑婆訶</p>
<p>大輪壇印　二手各作拳。地風各釣結當胸。誦真言三遍轉之　次加持壇　次以印入自口　真言曰。</p>
<p class="dharani">唵縛日羅斫羯羅惹吽鑁斛</p>
<p>念珠加持真言</p>
<p class="dharani">唵毘盧遮那摩黎娑婆訶</p>
<p>次誦旋轉念珠明曰。</p>
<p class="dharani">唵嚩<span class='corr'>日</span>羅<span class='note-inline'>(二合)</span>獄呬耶<span class='note-inline'>(二合)</span>惹跛三<span class='note-inline'>(去)</span>摩曳<span class='note-inline'>(引)</span>吽</p>
<p>吉祥天小呪</p>
<p class="dharani">唵摩訶支利曳婆娑婆訶</p>
<p>天王梵字呪</p>
<p class="dharani">唵毘智須多迦悉者娑婆訶</p>
<p>四天王通呪</p>
<p class="dharani">唵漸婆羅奢舉多羅耶娑婆訶</p>
<p>使者呪</p>
<p class="dharani">唵豆留豆留地利地利度露度露迦他耶娑婆訶</p>
<p>大三摩耶印真言曰　二手作金剛拳背相合。申二風頭相拄。以印自心至頂。三返舉之。即頂散之。</p>
<p class="dharani">曩莫三曼多沒馱喃達麼馱睹薩嚩<span class='note-inline'>(二合)</span>婆嚩<span class='note-inline'>(二合)</span>句唅</p>
<p>廣大不空摩尼普供養印　二手金剛合掌。二頭指捻蹙如寶形。並竪二大指即成。誦不空摩尼供養真言曰。</p>
<p class="dharani">唵阿<span class='note-inline'>(上)</span>謨<span class='note-inline'>(引)</span>伽<span class='note-inline'>(去)</span>布惹<span class='note-inline'>(自羅反一)</span>摩抳<span class='note-inline'>(二尼那反)</span>跛納摩<span class='note-inline'>(二合)</span>縛日隷<span class='note-inline'>(二合)</span>怛他<span class='note-inline'>(去)</span>蘖多尾路<span class='note-inline'>(引)</span>枳帝<span class='note-inline'>(三)</span>三<span class='note-inline'>(去)</span>滿多鉢羅<span class='note-inline'>(二合)</span>薩羅吽<span class='note-inline'>(引四)</span></p>
<p>次取獨古。左手拳安左腰。即誦金剛杵真言三遍。以杵左右各三遍轉。投上三度。加持五處。安右乳上。次執鈴左手。誦真言三遍了。五度振上。左耳間二度振上。次閒斷二度振上。</p>
<p>次以杵各左右三轉。加持五處。以杵鈴共安本所。</p>
<p>杵真言曰。</p>
<p class="dharani">唵嚩日羅播儞吽</p>
<p>鈴真言曰。</p>
<p class="dharani">唵嚩日羅健吒覩使也斛</p>
<p>次奉獻閼伽印明<span class='note-inline'>(如常)</span>　次虛空藏四方結<span class='note-inline'>(如常)</span>　次金剛牆<span class='note-inline'>(如常)</span>　次灑淨真言<span class='note-inline'>(如常)</span></p>

<p class='juan'>五大虛空藏儀軌</p></div>
<div class='div-w'><p>於仁和寺皆明寺。以拇尾山法鼓臺本書寫畢　于時天明二壬寅年秋八月四日夜。燈下閣筆。</p>
<p>覺禪抄云。式經一卷真偽可尋。　智積院東武慈忍</p>
<p>享和元年次辛酉八月二日。以智積慈忍師本令寫。而挍正加點以印行。　豐山長谷寺總持院快道林常誌</p>
<p>享和三年癸亥三月小盡日甲子　一校加筆訖　慈順</p>
</div>
</div><!-- end of div[@id='body'] -->
</body></html>