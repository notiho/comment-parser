<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>密呪圓因往生集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1956
<div class='div-xu'><a id='mulu1' />
<p class='h1'>密呪圓因往生集序</p><p>竊惟總持無文。越重玄於化表。祕詮有象。敷大用於域中。是以佛證離言。廓圓鏡無私之照。教傅密語。呈神功必効之靈。一字包羅。統千門之妙理。多言冲邃。總五部之旨歸。眾德所依群生攸仰。持之則通心于當念。誦之則滅累于此生。妙矣哉。脫流幻之三有。拔險趣之七重。躋蓮社之淨方。掃雲朦之沙界。促三祇於頃刻五智克彰。圓六度於剎那十身頓滿。其功大其德圓。巍巍乎不可得而思議也。以茲祕典方其餘教。則妙高之落眾峯。靈耀之掩群照矣。宗壽夙累所鐘久纏疾療。湯砭之暇覺雄是依。爰用祈叩真慈懺摩既往。虔資萬善整滌襟靈。謹錄諸經神驗祕呪。以為一集。遂命題曰密呪圓因往生焉。然欲事廣傳通利兼幽顯。故命西域之高僧東夏之真侶。校詳三復華梵兩書。雕印流通永規不朽云爾。時大夏天慶七年。歲次庚申孟秋望日。中書相賀宗壽謹序。</p>
</div>
<div class='div-other'>
<p class='juan'><a id='mulu2' />密呪圓因往生集</p><p class="byline">甘泉師子峯誘生寺出家承旨沙門智廣編集</p><p class="byline">北五臺山大清涼寺出家提點沙門慧真編集</p><p class="byline">蘭山崇法禪師沙門金剛幢譯定</p><p>歸命大智海毘盧遮那佛</p>
<a id='mulu3' />
<p class='h1'>持誦神呪儀</p><p>夫欲誦持陀羅尼神呪者。先須歸依三寶。發大菩提心已。然後依法持念真言。今依五字陀羅尼法。念誦神呪有其四種一者三摩地念。謂觀所念明呪。本尊口中流出光明。入自口中右旋安布心月輪中。如水精珠布於明鏡之上。心准念此是也。二者言意念。謂依前心月觀諸呪字。口中出聲不高不下不緩不急。如是而念。所出聲勢猶如搖鈴是也。三者金剛念。謂依前入於字觀。密合唇齒。小令其舌微動而念是也。四者降魔念。謂內以悲心為本。外現威怒之相。顰眉厲聲而念是也。如是四種雖有差別。不離一念為無二也。又有二種。一無數持念。謂不持念珠不定時數。行住坐臥恒常持念。二有數持念。謂手<span class='corr'>掐</span>數珠限定時數。或百或千隨應持念。若人誦持祕密神呪。要應依師依經而受持之。然須求於曉梵音者。指決字句不令訛轉。一一分明專志持誦。於前四種念法隨取其一。依法念誦無有間斷。所祈勝果決得成就。</p>
</div>
<div class='div-other'><a id='mulu4' />
<p class='h1'>金剛大輪明王呪</p><p class="dharani">捺麻廝嘚呤也<span class='note-inline'>(四合)</span>[寧*委]<span class='note-inline'>(切身)</span>葛<span class='note-inline'>(引)</span>喃<span class='note-inline'>(引)</span>薩唥末<span class='note-inline'>(二合)</span>怛達<span class='note-inline'>(引)</span>遏怛<span class='note-inline'>(引)</span>喃<span class='note-inline'>(引)</span>唵覓囉[口*精]覓囉[口*精]麻訶<span class='note-inline'>(引)</span>拶屹囉<span class='note-inline'>(二合)</span>末唧呤<span class='note-inline'>(二合)</span>末唧囉<span class='note-inline'>(二合)</span>薩怛薩怛　薩囉帝薩囉帝　嘚囉<span class='note-inline'>(二合)</span>英<span class='note-inline'>(一合)</span>麻禰矴　西[口*捺]啊[口*屹]呤<span class='note-inline'>(二合)</span>嘚囕<span class='note-inline'>(二合引)</span>[口*養]　西嘚囉<span class='note-inline'>(二合)</span>英　覓[口*捺]麻禰　三末<span class='note-inline'>(舌齒)</span>[口*拶]禰　嘚囉寧[寧*委]<span class='note-inline'>(切身)</span>[口*養]　莎<span class='note-inline'>(引)</span>訶<span class='note-inline'>(引)</span></p>
<p>阿閦如來念誦法云。</p>

<div class="lg regular"><div class='lg-row'>由誦此真言　如再入輪壇</div>
<div class='lg-row'>失念破三昧　菩薩與聲聞</div>
<div class='lg-row'>身口二律儀　四重五無間</div>
<div class='lg-row'>是等諸罪障　悉皆得清淨</div>
</div><p>又甘露軍茶利菩薩念誦儀云。次結金剛輪菩薩印。誦密言以入曼荼羅者。受得三世無障礙三種菩薩律儀。由入曼荼羅。身心備十微塵剎世界微塵數三麼耶。無作戒禁。或因屈伸俯仰發言吐氣起心動念。廢忘菩提之心退失善根。以此印契密言殊勝方便。誦持作意能除違犯愆咎。三麼耶如故倍加光顯。能淨身口意故。則成入一切曼荼羅。獲得灌頂三麼耶<span class='note-inline'>(其印相者。二手內相叉。直竪二頭指相並。以二中指纏二頭指初節前。各頭相拄。二大指並申直。結印當心念誦密語。若未入壇不許作法者。以此真言即當入壇作法。不成盜法也)</span>。</p>
</div>
<div class='div-other'><a id='mulu5' />
<p class='h1'>淨法界呪</p><p class="dharani">唵㘕</p>
<p>瑜伽蓮華部念誦法云。若觸穢處當觀頂上。有法界生字放赤色光。所謂㘕字。於所食物皆加持此字。即不成穢觸。於一切供養香華等皆加此字。放白色光即無穢觸。所供養物皆遍法界。</p>
</div>
<div class='div-other'><a id='mulu6' />
<p class='h1'>文殊護身呪</p><p class="dharani">唵齒[口*臨]<span class='note-inline'>(直音疾陵)</span></p>
<p>文殊根本一字陀羅尼經云。若誦此呪能消一切災障。一切惡夢一切怨敵。能滅五逆十惡一切罪業。能除一切惡邪呪法。亦能成辦一切善事。種種呪中是諸佛心。能令一切所願皆得滿足。若發大心誦之一遍。即能守護自身。若誦兩遍。力能守護同伴。若誦三遍。力能守護一宅中人。若誦四遍。力能守護一城中人。若誦五遍。力能守護一國中人。若誦六遍。力能守護一天下人。若誦七遍。力能守護四天下人。</p>
</div>
<div class='div-other'><a id='mulu7' />
<p class='h1'>一字輪王呪</p><p class="dharani">唵部林<span class='note-inline'>(直音沒隆云引)</span></p>
<p>末法中一字心呪經云。</p>

<div class="lg regular"><div class='lg-row'>佛告諸佛子　汝等今善聽</div>
<div class='lg-row'>我今說此呪　具足諸功德</div>
<div class='lg-row'>當來惡世時　我法將欲滅</div>
<div class='lg-row'>能於此時中　護持我末法</div>
<div class='lg-row'>能除世間惡　毒害諸鬼神</div>
<div class='lg-row'>及諸天魔人　一切諸呪法</div>
<div class='lg-row'>若聞此呪名　皆悉自摧伏</div>
<div class='lg-row'>我滅度之後　布分舍利已</div>
<div class='lg-row'>當隱諸相好　變身為此呪</div>
<div class='lg-row'>佛有二種身　真身及化身</div>
<div class='lg-row'>若能供養者　福德無有異</div>
<div class='lg-row'>此呪亦如是　一切諸天人</div>
<div class='lg-row'>能生希有心　受持及供養</div>
<div class='lg-row'>所得諸功德　如我身無異</div>
<div class='lg-row'>此呪王功德　我今但略說</div>
</div></div>
<div class='div-other'><a id='mulu8' />
<p class='h1'>三字總持呪</p><p class="dharani">唵啞吽</p>
<p>瑜伽大教<span class='corr'>王</span>經云。唵字是大遍照如來。啞字是無量壽如來。吽字是阿閦如來。又成佛儀軌云。</p>

<div class="lg regular"><div class='lg-row'>由誦此唵字　加持威力故</div>
<div class='lg-row'>縱觀想不成　於諸佛海會</div>
<div class='lg-row'>諸供養雲海　真言具成就</div>
<div class='lg-row'>由諸佛誠諦　法爾所成故</div>
<div class='lg-row'>由適誦啞字　摧滅諸罪障</div>
<div class='lg-row'>獲諸悅意樂　等同一切佛</div>
<div class='lg-row'>超勝眾魔羅　不能為障礙</div>
<div class='lg-row'>應受諸世間　廣大之供養</div>
<div class='lg-row'>由吽字加持　虎狼諸毒蟲</div>
<div class='lg-row'>惡心人非人　盡無能陵屈</div>
<div class='lg-row'>如來初成佛　於菩提樹下</div>
<div class='lg-row'>以此印密言　摧壞天魔眾</div>
</div></div>
<div class='div-other'><a id='mulu9' />
<p class='h1'>七俱胝佛母心大准提呪</p><p class="dharani">捺麻。薩不怛<span class='note-inline'>(二合)</span>喃<span class='note-inline'>(引)</span>薩滅三莫[口*捺]　光<span class='note-inline'>(引)</span>低<span class='note-inline'>(引)</span>喃<span class='note-inline'>(引)</span>怛涅達　唵　拶令足令　尊寧莎<span class='note-inline'>(引)</span>訶<span class='note-inline'>(引)</span></p>
<p>准提陀羅尼經云。佛言此呪能滅十惡五逆一切罪障。成就一切白法功德。持此呪者。不問在家出家飲酒食肉有妻子等。不揀淨穢。但依我法無不成就。至心持誦。能使短命眾生增延壽命。及除無量病苦。迦摩羅疾尚得除差。何況餘病若不消差無有是處。若誦此呪一百八遍。如是不絕滿四十九日。每有善惡吉祥災變。准提菩薩令二聖者常隨其人。所有善惡心之所念。皆於耳邊一一具報。又誦此呪。能令國王大臣長者婆羅門等。生愛敬心見即歡喜。隨其所願悉得成就。若有無福無相。求官不遷貧苦所逼。常誦此呪。能令現世得輪王福。所求官位必當稱遂。若常持誦水不能溺火不能燒。毒藥刀兵冤家病苦皆不能害。又若依法誦滿一百萬遍。便得往詣十方淨土。歷事諸佛得聞妙法速證菩提。</p>
</div>
<div class='div-other'><a id='mulu10' />
<p class='h1'>大佛頂白傘蓋心呪</p><p class="dharani">捺麻廝但<span class='note-inline'>(二合)</span>達<span class='note-inline'>(引)</span>須遏怛<span class='note-inline'>(引)</span>也啊囉訶<span class='note-inline'>(二合)</span>矴薩滅三莫[口*捺]薛怛涅達<span class='note-inline'>(引)</span>唵　啊[口*捺]令覓折寧　覓<span class='note-inline'>(引)</span>囉末唧囉<span class='note-inline'>(二合)</span>噤呤末<span class='note-inline'>(舌齒)</span>[口*捺]末<span class='note-inline'>(舌齒)</span>噤禰末唧囉<span class='note-inline'>(二合)</span>鉢<span class='note-inline'>(引)</span>禰　癹<span class='note-inline'>(怛)</span>吽[口*能][口*(隆-一)]<span class='note-inline'>(二合引)</span>癹<span class='note-inline'>(怛)</span>莎<span class='note-inline'>(引)</span>訶</p>
<p>萬行首楞嚴經云。佛告阿難。是佛頂章句。出生十方一切諸佛。十方如來因此呪心。得成無上正遍知覺。十方如來執此呪心。降伏諸魔制諸外道。十方如來乘此呪心。坐寶蓮華於微塵國轉大法輪。摩頂授記拔濟群苦。所謂地獄餓鬼畜生盲聾瘖瘂。五苦諸橫同時解脫。賊難兵難王難獄難。飢渴貧窮應念銷散。若我說是呪之功德。從旦至暮音聲相聯。字句中間亦不重疊。經恒沙劫終不能盡。若諸眾生以紙素白㲲。書寫此呪貯於香囊。是人心昏未能誦憶。或帶身上或書宅中。當知是人盡其生年。一切諸毒所不能害。阿難若佛滅後末世眾生。有能自誦若教他誦者。水不能溺火不能燒。大小毒氣入此人口成甘露味。一切惡星鬼神毒人不能起惡。當知是呪。常有八萬四千那由他恒河沙俱胝金剛藏王菩薩種族。一一皆有諸金剛眾。而為眷屬晝夜隨侍。設有眾生於散亂心。非三摩地心憶口持。是金剛王常隨從彼諸善男子。何況決定菩提心者。此諸金剛藏王。精心陰速發彼神識。是人應時心能記憶。八萬四千恒河沙劫。周遍了知得無疑惑。劫劫不生貧窮下賤不可樂處。此諸眾生縱其自身不作福業。十方如來所有功德悉與此人。由是得於恒河沙阿僧祇不可說不可說劫。常與諸佛同生一處。無量功德如惡叉聚。同處熏修永無分散。是故能令破戒之人戒根清淨。未得戒者令其得戒。未精進者令得精進。無智慧者令得智慧。不清淨者速得清淨。不持齋戒自成齋戒。是善男子持此呪時。設犯禁戒於未受時。持呪之後眾破戒罪。無間輕重一時消滅。縱經飲酒噉食五辛種種不淨。一切諸佛菩薩金剛天僊鬼神。不將為過。縱不作壇不入道場亦不行道。誦持此呪。還同入壇行道功德。若造五逆無間重罪。及諸比丘比丘尼四棄八棄。誦此呪已如是重業。猶如猛風吹散沙聚。悉皆滅除更無毫髮。若有眾生從無量劫來。所有一切輕重罪障。從前世來未及懺悔。若能讀誦書寫此呪。身上帶持若安住處莊宅園館。如是積業猶湯消雪。不久皆得悟無生忍。若有女人未生男女。欲求孕者。至心憶念或帶身上。便生福德智慧男女。求長命者即得長命。命終之後隨願往生十方佛土。若諸國土饑荒疫厲刀兵賊難。寫此神呪安城四門支提幢上。令國土人奉迎禮拜恭敬供養。一切災厄悉皆消滅。風雨順時五穀豐殷。兆庶安樂災障不起。惡星出現種種災異。有此呪地悉皆消滅。十二由旬成結界地。諸惡災祥永不能入。是故如來宣示此呪。汝及未來諸修行者。於此呪心不生疑悔。是善男子。於此父母所生之身不得心通。十方如來便為妄語。</p>
</div>
<div class='div-other'><a id='mulu11' />
<p class='h1'>大寶樓閣根本呪</p><p class="dharani">捺麻　薩唥末<span class='note-inline'>(二合)</span>怛達<span class='note-inline'>(引)</span>遏怛<span class='note-inline'>(引)</span>喃<span class='note-inline'>(引)</span>唵　覓布辣遏唥[口*命]<span class='note-inline'>(二合)</span>麻禰不囉<span class='note-inline'>(二合)</span>[口*命]　怛達<span class='note-inline'>(引)</span>遏怛禰[口*捺]唥折<span class='note-inline'>(二合)</span>禰　麻禰麻禰　須不囉<span class='note-inline'>(二合)</span>唥　覓麻令薩<span class='note-inline'>(引)</span>遏囉　遏<span class='note-inline'>(合口)</span>覓<span class='note-inline'>(引)</span>唥　吽吽　[口*撮]辣[口*撮]辣莫[口*捺]滅斡浪雞矴　[口*悟]纈<span class='note-inline'>(引)</span>溺實提<span class='note-inline'>(二合)</span>怛　遏唥[口*命]<span class='note-inline'>(二合)</span>莎<span class='note-inline'>(引)</span>訶</p>
<p>善住陀羅尼經云。若有眾生聞此陀羅尼。受持讀誦修習憶念。求大成就乃至聞名。或復手觸或佩身上。或纔眼視或書經卷。或書帛素或書牆壁。一切眾生若有見者。五逆四重誹謗正法。誹謗聖人捕獵屠膾。盲聾背傴瘖瘂癩病。貧窮下劣魔網邪見惡星陵害。彼等諸人乃至四生諸眾生類。聞此陀羅尼名者。決定證得無上菩提若書衣中若置幢上及以牌板。乃至聞聲手觸。及影其身轉復觸於餘人。決定不退無上菩提。能於現世獲眾功德遠離諸罪。於諸世間皆得敬愛。於一切處皆得供養。一切國王王子宰官後宮。并諸眷屬皆得歡喜。離於貧窮不受世苦。毒藥刀杖水火等難。諸惡獸等不能為害。離諸怖畏無一切病。臨命終時心不散動。一切諸佛現前安慰。臥安覺安乃至夢中見百千佛剎。及見諸佛菩薩圍遶。一切諸魔不能障礙。一切冤家不得其便。增長善根獲。無量福。何況久能持誦其福不可校量。又不假時日不限齋戒。常於清旦誦一百八遍。所求之事皆得成就。</p>
</div>
<div class='div-other'><a id='mulu12' />
<p class='h1'>大寶樓閣心呪</p><p class="dharani">唵　麻禰末唧呤<span class='note-inline'>(二合)</span>吽</p>
<p>若此心呪誦十萬遍。即見一切如來。誦二十萬遍。得見一切佛土。若誦三十萬遍。得成一切曼荼羅。一切真言法悉得成就。乃至若誦一百萬遍。得一切如來灌頂佛地。與一切如來同會。若造五逆罪誹謗聖人誹謗正法。應入阿鼻地獄者。誦呪一千遍。所作罪業悉皆消滅。得不退位悟宿命智得六根清淨。兼獲世間種種事業隨意成就。</p>
</div>
<div class='div-other'><a id='mulu13' />
<p class='h1'>大寶樓閣隨心呪</p><p class="dharani">唵　麼禰[口*捺]哩吽發</p>
<p>若誦隨心呪滿一萬遍。所有神鬼作障礙者。悉來接足禮拜白言。持明者救護我等勿斷我命。所使我者決定得了我皆成就。乃至誦十萬遍。得見一切如來。彼等如來作是言。善男子汝欲所往諸佛剎土。皆得隨意無有障礙。及得種種世間出世間法。心所樂求皆得成就。</p>
</div>
<div class='div-other'><a id='mulu14' />
<p class='h1'>功德山陀羅尼呪</p><p class="dharani">捺麼莫[口*捺]<span class='note-inline'>(引)</span>也　捺麼[口*捺]唥麻<span class='note-inline'>(二合引)</span>也　捺麼珊遏<span class='note-inline'>(引)</span>也　西寧乎嚕嚕　西[寧*各]<span class='note-inline'>(切身)</span>嚕　吉勒鉢<span class='note-inline'>(二合)</span>吉勒鉢<span class='note-inline'>(二合)</span>　西[口*捺]唥　布嚕唥莎<span class='note-inline'>(引)</span>訶<span class='note-inline'>(引)</span></p>
<p>大集經云。若人誦此呪一遍。如禮大佛名經四萬五千四百遍。又如轉大藏經六十萬五千四百遍。造罪過十剎土。入阿鼻大地獄。受罪劫盡更生。念此呪一遍。其罪皆得消滅不入地獄。命終決定往生西方世界。得見阿彌陀佛上品上生。</p>
</div>
<div class='div-other'><a id='mulu15' />
<p class='h1'>不動如來淨除業障呪</p><p class="dharani">捺麼囉捺　嘚囉<span class='note-inline'>(二合)</span>也<span class='note-inline'>(引)</span>也　唵葛<span class='note-inline'>(上腭)</span>葛嬭葛<span class='note-inline'>(上腭)</span>葛禰　[口*浪]拶禰[口*浪]拶禰　嘚[口*浪]<span class='note-inline'>(二合)</span>怛禰嘚[口*浪]<span class='note-inline'>(二合)</span>怛禰　嘚囉<span class='note-inline'>(二合引)</span>薩禰嘚囉<span class='note-inline'>(二合引)</span>薩禰不囉<span class='note-inline'>(二合)</span>帝訶捺不囉<span class='note-inline'>(二合)</span>帝訶捺薩唥末<span class='note-inline'>(二合)</span>葛唥麻<span class='note-inline'>(二合)</span>鉢囉<span class='note-inline'>(合口)</span>鉢囉<span class='note-inline'>(引)</span>禰銘莎<span class='note-inline'>(引)</span>訶<span class='note-inline'>(引)</span></p>
<p>拔濟苦難陀羅尼經云。若有善男子善女人。至誠禮敬不動如來應正等覺受持此呪。先所造作五無間業。四重十惡毀諸賢聖。謗正法罪皆悉除滅。臨命終時彼不動佛。與諸菩薩來現其前。讚歎慰喻令其歡喜。復告之言今來迎汝。應隨我往所從佛國。彼命終已。決定往生不動如來清淨佛土。</p>
</div>
<div class='div-other'><a id='mulu16' />
<p class='h1'>釋迦牟尼滅惡趣王根本呪</p><p class="dharani">唵捺麼末遏斡矴　薩唥末<span class='note-inline'>(二合)</span>[寧*各]<span class='note-inline'>(切身)</span>唥遏<span class='note-inline'>(二合)</span>帝鉢哩商[口*捺]爾禰囉<span class='note-inline'>(引)</span>[口*拶]<span class='note-inline'>(引)</span>也　怛達<span class='note-inline'>(引)</span>遏怛<span class='note-inline'>(引)</span>也　啊囉訶<span class='note-inline'>(二合)</span>矴　薩滅三莫[口*捺]<span class='note-inline'>(引)</span>也怛涅達<span class='note-inline'>(引)</span>唵商[口*捺]禰商[口*捺]禰　薩唥末<span class='note-inline'>(二合)</span>鉢<span class='note-inline'>(引)</span>[口*邦]　覓商[口*捺]禰　熟寧覓熟寧　薩唥末<span class='note-inline'>(二合)</span>葛唥麻<span class='note-inline'>(二合)</span>　啊<span class='note-inline'>(引)</span>斡囉捺　覓熟寧孤嚕　莎<span class='note-inline'>(引)</span>訶<span class='note-inline'>(引)</span></p>
<p>拔濟苦難陀羅尼經云。若有善男子善女人。至誠禮敬滅惡趣王如來受持此呪。萬四千劫常憶宿命。所在生處得丈夫身。具足諸根深信因果。善諸伎術妙解諸論。好行惠施厭捨諸欲。不造惡業離諸危怖。具正念慧眾所愛重。常近善友恒聞正法。求菩提心曾無暫捨。以諸功德而自莊嚴。具善律儀怖諸惡業。恒無匱乏調柔樂靜。於天人中常受快樂。速證無上正等菩提。終不退於十到彼岸。願常利樂一切有情。諸所修行非事自利。在所生處常得見佛。護持正法預賢聖眾。</p>
</div>
<div class='div-other'><a id='mulu17' />
<p class='h1'>佛頂無垢淨光呪</p><p class="dharani">唵嘚唥<span class='note-inline'>(二合)</span>也[寧*委]<span class='note-inline'>(切身)</span>薩唥末<span class='note-inline'>(二合)</span>怛達<span class='note-inline'>(引)</span>遏怛[口*紇]呤<span class='note-inline'>(二合)</span>[口*捺]也遏呤[口*命]<span class='note-inline'>(二合)</span>[口*撮]辣[口*捺]呤麻<span class='note-inline'>(二合)</span>[口*捺]覩　遏唥[口*命]<span class='note-inline'>(二合)</span>珊訶囉　啊余珊商[口*捺]也鉢<span class='note-inline'>(引)</span>[口*邦]薩唥末<span class='note-inline'>(二合)</span>怛達<span class='note-inline'>(引)</span>遏怛薩滿多實禰<span class='note-inline'>(二合)</span>折覓麻辣覓熟寧　莎<span class='note-inline'>(引)</span>訶<span class='note-inline'>(引)</span></p>
<p>佛頂放無垢光一切如來心陀羅尼經云。此陀羅尼是九十九百千俱胝那由他殑伽沙如來同所宣說。若有眾生得見聞隨喜者。所有三世一切罪業。當墮地獄惡趣乃至傍生。悉皆破滅。若書此呪安於塔中。如九十九百千俱胝那由他殑伽沙等如來。一一如來全身舍利。置於塔中而無有異。若有此塔生恭敬者。所有過去短命之業而得消除。復增壽命諸天護持。此人命終捨此身時。便得往生安樂世界。若誦一遍。同彼十殑伽沙等如來所。而種善根獲大福報。五無間業悉皆滅盡。乃至地獄傍生焰魔羅界。一切罪障皆得解脫。復得長壽。命盡即生安樂世界。乃至若有專注念誦。久患瘡痍便得痊差。意所求事皆悉獲得。若復有人聞念誦聲。所有罪障悉得解脫。其念誦聲觸於傍生及諸蟲蟻一切業道悉得解脫。若於塚間掘取骸骨。呪其沙土二十一遍散於骨上。彼之神識隨其方處。所墮地獄悉皆解脫。生善逝天。若誦百千遍。命終之時。被焰魔王使以索繫頸牽入焰魔羅界。彼界之內一切地獄。悉皆破壞返生怖畏。尋令迴還而得解脫。謂彼行人法王之使。住靜慮道無有疑惑。欲生安樂世界隨願往生也。</p>
<p>佛頂尊勝呪</p>
<p>尊勝總持如本經。</p>
</div>
<div class='div-other'><a id='mulu18' />
<p class='h1'>尊勝心呪</p><p class="dharani">唵沒隆<span class='note-inline'>(二合)</span>莎<span class='note-inline'>(引)</span>訶<span class='note-inline'>(引)</span></p>
<p>佛頂尊勝陀羅尼經云。此呪能破一切地獄。琰魔王界傍生之苦。迴趣善道。此呪不可思議有大神力。若復有人一經於耳。先世所造一切惡業悉皆消滅。當得清淨勝妙之身。隨所生佛土諸天所生之處。憶持不忘。若人欲總須臾憶念此呪還得增壽。身口意淨亦無苦痛。隨其福利悉蒙安隱。亦令一切如來之所瞻視。一切天神常為侍衛。人所敬重惡障消除。一切菩薩同為覆護。諸佛淨土及諸天宮。一切菩薩甚深行願。隨意遊入悉無障礙。捨此身已。即得往生種種微妙諸佛剎土。</p>
</div>
<div class='div-other'><a id='mulu19' />
<p class='h1'>觀自在菩薩六字大明心呪</p><p class="dharani">唵　麻禰鉢[口*能]銘<span class='note-inline'>(二合)</span>吽</p>
<p>莊嚴寶王經云。此六字大明。是觀自在菩薩微妙本心。若人持誦此呪。於持誦時有九十殑伽河數如來。微塵菩薩集會。天龍藥叉虛空神等而來衛護。七代種族皆得解脫。腹中諸蟲當得不退菩薩之位。又若依法念誦。是人則得無盡辯才。清淨智聚及大慈悲。日日得具六波羅蜜圓滿功德。是人口中所出之氣。觸在人身蒙所觸者。即起慈心離諸嗔毒。當得不退菩薩。疾證阿耨菩提。若以此呪戴持之者。則同如來金剛之身。以手觸於餘人之身。其蒙所觸者及所見有情。皆速得入菩薩之位。而永不受生老病死愛別離苦。又如滿四大洲男女等人。一切皆得七地菩薩之位。彼菩薩眾所有功德。與念此呪一遍功德而無有異。若人書寫此六字大明陀羅尼。則同書寫八萬四千法藏而無有異。若人以天金寶造作。如微塵數如來形像。不如書寫此六字中一字功德。若有得此六字大明。是人貪嗔癡毒不能染著。其有戴持在身中者。是人亦不染著貪嗔癡病。</p>
</div>
<div class='div-other'><a id='mulu20' />
<p class='h1'>文殊菩薩五字心呪</p><p class="dharani">啊囉鉢拶捺</p>
<p>金剛頂經五字真言勝相云。若人纔誦一遍。如誦八萬四千十二圍陀藏經。若誦兩遍。文殊普賢隨逐加被。護法善神在其人前。又善男子善女人。有能持此真言纔誦一遍。即入如來一切法平等。一切文字亦皆平等。速得成就摩訶般若。又若誦一遍。能除行人一切苦難。若誦兩遍。除滅億劫生死重罪。若誦三遍三昧現前。若誦四遍總持不忘。若誦五遍速成無上菩提。若人一心獨處閑靜。梵書五字輪壇。依法念誦滿一月已。文殊菩薩即現其身。或於空中演說法要。是時行者得宿命智。辯才無礙神足自在。勝願成就福智具足。速能皆證如來法身。但心信受。經十六生決成正覺<span class='note-inline'>(輪字觀門衣師稟受)</span>。</p>
</div>
<div class='div-other'><a id='mulu21' />
<p class='h1'>觀自在菩薩甘露呪</p><p class="dharani">捺麼囉捺　嘚囉<span class='note-inline'>(二合)</span>也<span class='note-inline'>(引)</span>也　捺麻啊<span class='note-inline'>(引)</span>唥拽<span class='note-inline'>(二合)</span>斡浪雞矴說囉<span class='note-inline'>(引)</span>也磨殢薩咄<span class='note-inline'>(引)</span>也麻訶<span class='note-inline'>(引)</span>薩咄<span class='note-inline'>(引)</span>也麻訶<span class='note-inline'>(引)</span>葛<span class='note-inline'>(引)</span>嚕禰葛<span class='note-inline'>(引)</span>也怛涅達<span class='note-inline'>(引)</span>唵[寧*各]<span class='note-inline'>(切身)</span>儞[寧*各]<span class='note-inline'>(切身)</span>爾　葛<span class='note-inline'>(引)</span>[寧*各]<span class='note-inline'>(切身)</span>爾莎<span class='note-inline'>(引)</span>訶<span class='note-inline'>(引)</span></p>
<p>觀音陀羅尼經云。若欲誦此呪者。所有過現四重五逆。謗方等經一闡提罪。悉皆消滅無有遺餘。身心輕利智慧明達。若身若語悉能利樂一切眾生。若有眾生廣造一切無間等罪。若得遇此持呪人影暫映其身。忽得共語或聞語聲。彼人罪障悉皆消滅。又若欲利益一切有情者。每至天降雨時。起大悲心仰面向空。誦真言二十一遍。其雨滴所霑一切有情。盡滅一切惡業重罪皆獲利樂。</p>
</div>
<div class='div-other'><a id='mulu22' />
<p class='h1'>藥師瑠璃光佛呪</p><p class="dharani">捺麼末遏幹矴　[口*命]折[口*精][口*悟]嚕　[口*命][寧*各]<span class='note-inline'>(切身)</span>唥拽<span class='note-inline'>(二合)</span>　不囉<span class='note-inline'>(二合)</span>末囉<span class='note-inline'>(引)</span>[口*拶]<span class='note-inline'>(引)</span>也　怛達<span class='note-inline'>(引)</span>遏怛<span class='note-inline'>(引)</span>也　啊囉　訶<span class='note-inline'>(二合)</span>矴　薩滅三莫[口*捺]<span class='note-inline'>(引)</span>也怛涅達<span class='note-inline'>(引)</span>唵　[口*命]折[口*精][口*命]折[口*精]　麻訶<span class='note-inline'>(引)</span>[口*命]折[口*精][口*命]折[口*精]囉<span class='note-inline'>(引)</span>[口*拶]薩呣遏矴　莎<span class='note-inline'>(引)</span>訶<span class='note-inline'>(引)</span></p>
<p>藥師七佛功德經云。藥師瑠璃光如來。得菩提時由本願力。觀諸有情遇眾病苦。瘦瘧乾痟黃熱等病。或被厭魅蠱道所中。或復短命或時橫死。欲令是等病苦消除所求願滿。光中演說此陀羅尼。若見男子女人有病苦者。應當一心為彼病人清淨澡漱。或食或藥或無蟲水。呪一百八遍。與彼服食。所有病苦應皆消滅。若有所求至心念誦。皆得如意無病延年。命終之後生彼世界。得不退轉乃至菩提。</p>
</div>
<div class='div-other'><a id='mulu23' />
<p class='h1'>阿彌陀佛根本呪</p><p class="dharani">捺麼囉捺嘚囉<span class='note-inline'>(二合)</span>也<span class='note-inline'>(引)</span>也　捺麻啊<span class='note-inline'>(引)</span>唥拽<span class='note-inline'>(二合)</span>啊彌怛<span class='note-inline'>(引)</span>末<span class='note-inline'>(引)</span>也　怛達<span class='note-inline'>(引)</span>遏怛<span class='note-inline'>(引)</span>也啊囉訶<span class='note-inline'>(二合)</span>矴薩滅三莫[口*捺]<span class='note-inline'>(引)</span>也　怛涅達<span class='note-inline'>(引)</span>唵啊密㗚<span class='note-inline'>(二合)</span>矴啊密㗚<span class='note-inline'>(二合)</span>多納末<span class='note-inline'>(二合)</span>永　啊密㗚<span class='note-inline'>(二合)</span>怛三末永　啊密㗚<span class='note-inline'>(二合)</span>怛遏唥[口*命]<span class='note-inline'>(二合)</span>　啊密㗚<span class='note-inline'>(二合)</span>怛西寧　啊密㗚<span class='note-inline'>(二合)</span>怛矴[口*精]　啊密㗚<span class='note-inline'>(二合)</span>怛覓悔磷<span class='note-inline'>(盧間切二合引)</span>矴　啊密㗚<span class='note-inline'>(二合)</span>怛覓屹磷<span class='note-inline'>(上同)</span>怛　遏<span class='note-inline'>(引)</span>彌爾　啊密㗚<span class='note-inline'>(二合)</span>怛　遏遏捺　雞<span class='note-inline'>(引)</span>唥帝<span class='note-inline'>(二合)</span>葛唥　啊嘧㗚<span class='note-inline'>(二合)</span>怛嫰努覓　廝斡<span class='note-inline'>(二合)</span>唥　薩唥末<span class='note-inline'>(二合引)</span>唥達<span class='note-inline'>(二合)</span>薩<span class='note-inline'>(引)</span>[口*捺]爾　薩唥末<span class='note-inline'>(二合)</span>葛　唥麻<span class='note-inline'>(二合)</span>屹令<span class='note-inline'>(二合)</span>折　疙折<span class='note-inline'>(二合)</span>　[口*養]　葛唥　莎<span class='note-inline'>(引)</span>訶</p>
<p>無量壽如來念誦儀云。此陀羅尼纔誦一遍。則滅身中十惡四重五無間罪。一切業障悉皆消滅。若苾芻苾芻尼犯根本罪。誦七遍已。即時還得戒品清淨。誦滿一萬遍。獲得不忘失菩提心。三摩地菩提心顯現身中。皎潔圓明猶如淨月。臨命終時見無量壽如來。與無量俱胝菩薩眾會圍遶。來迎行者安慰身心。則生極樂世界。上品上生證菩薩位。</p>
</div>
<div class='div-other'><a id='mulu24' />
<p class='h1'>阿彌陀佛心呪</p><p class="dharani">唵　啊密㗚<span class='note-inline'>(二合)</span>怛　矴[口*精]　曷囉吽</p>
<p>誦滿十萬遍得見彌陀佛。</p>
</div>
<div class='div-other'><a id='mulu25' />
<p class='h1'>阿彌陀佛一字呪<span class='note-inline'>(據諸師所傅更加唵啊彌怛嚩并莎訶字亦得)</span></p><p class="dharani">[口*紇]哩</p>
<p>大樂金剛三昧經般若理趣釋云。[口*紇]哩字具四字成一真言。賀字門者。一切法因不可得義。囉字門者。一切法離塵義。塵者所謂五塵。亦名能取所取二種執著。伊字門者。自在不可得。二點惡字義。惡字名為涅槃。由覺悟諸法本不生故。二種執著皆遠離。證得法界清淨。[口*紇]哩字亦云慚義。若具慚愧不為一切不善耶。具一切無漏善法。是故蓮華部亦名法部。由此字加持。於極樂世界水鳥樹林皆演法音。如廣經中所說。若人持此一字真言。能除災禍疾病。命終已後當生安樂國土。得上品上生。此一通修觀自在心真言行者。亦能助餘部修瑜伽人也。</p>
</div>
<div class='div-other'><a id='mulu26' />
<p class='h1'>無量壽王如來一百八名陀羅尼曰</p><p class="dharani">[口*捺]麼　末遏斡矴　啊鉢哩彌怛<span class='note-inline'>(引)</span>余唥<span class='note-inline'>(二合)</span>謁<span class='note-inline'>(引)</span>捺　須彌彌實耶<span class='note-inline'>(二合)</span>怛矴咗囉<span class='note-inline'>(引)</span>[口*拶]<span class='note-inline'>(引)</span>也　怛達<span class='note-inline'>(引)</span>遏怛<span class='note-inline'>(引)</span>也　啊囉訶<span class='note-inline'>(二合)</span>矴　薩滅三莫[口*捺]<span class='note-inline'>(引)</span>也　怛涅達<span class='note-inline'>(引)</span>　唵　薩唥末<span class='note-inline'>(二合)</span>　珊廝葛<span class='note-inline'>(二合引)</span>囉　鉢哩熟[口*捺]　[口*捺]唥麻<span class='note-inline'>(二合)</span>矴　遏遏捺　薩母遏矴　莎末<span class='note-inline'>(引)</span>斡　覓熟寧麻訶<span class='note-inline'>(引)</span>捺也　鉢哩斡<span class='note-inline'>(引)</span>唥　莎<span class='note-inline'>(引)</span>訶<span class='note-inline'>(引)</span></p>
<p>決定光明王如來經云。若有眾生。得見此陀羅尼及聞名號。至心書寫受持讀誦供養禮拜。短壽之人復增長壽滿足百歲。若復有人若自書若教人書。於後不墮地獄餓鬼畜生。閻羅王界業道冥官。永不於是諸惡道中受其惡報。若書此呪。則同書寫八萬四千法藏。便同修建八萬四千寶塔。若有五無間地獄之業。由是功德力故。其業障等皆悉消除。臨命終時。九十九俱胝佛。面現其前來迎是人。往生於彼佛國土中。又書此呪。當來永不受其女身。四天王等暗中衛護。若聞此呪。永不受飛鳥四足多足等身。速成無上菩提。爾時世尊說是伽陀曰。</p>

<div class="lg regular"><div class='lg-row'>若入大悲精室中　耳暫聞此陀羅尼</div>
<div class='lg-row'>設使六度未圓滿　是人速證天人師</div>
</div></div>
<div class='div-other'><a id='mulu27' />
<p class='h1'>智炬如來心破地獄呪</p><p class="dharani">捺麻啊實怛<span class='note-inline'>(二合)</span>　石低<span class='note-inline'>(引)</span>喃<span class='note-inline'>(引)</span>薩滅三莫[口*捺]光<span class='note-inline'>(引)</span>低<span class='note-inline'>(引)</span>喃<span class='note-inline'>(引)</span>唵　謁<span class='note-inline'>(引)</span>捺<span class='note-inline'>(引)</span>斡末<span class='note-inline'>(引)</span>西　溺哩溺哩　吽</p>
<p>別行經云。此呪若誦一遍。無間地獄碎如微塵。於中受苦眾生。悉生極樂世界。若梵書此呪於鍾鼓鈴鐸作聲木上等。有諸眾生得聞聲者。所有十惡五逆等罪悉皆消滅不墮惡趣之中。</p>
</div>
<div class='div-other'><a id='mulu28' />
<p class='h1'>毘盧遮那佛大灌頂光呪</p><p class="dharani">唵　麼遏　昧[口*浪]拶捺　麻訶<span class='note-inline'>(引)</span>母[口*能]囉<span class='note-inline'>(二合)</span>麻禰鉢[口*能]麻<span class='note-inline'>(二合)</span>[口*撮]辣　不囉<span class='note-inline'>(二合)</span>斡唥怛<span class='note-inline'>(二合)</span>也　吽</p>
<p>不空羂索經云。若有如法受持讀誦滿千萬遍。則獲七大善夢。入大曼拏羅會。若有過去一切十惡五逆。四重諸罪燼然除滅。若聞此呪。二三七遍經耳根者。即得除滅一切罪障。若諸眾生。具造十惡五逆四重諸罪。數如微塵滿斯世界。身壞命終墮諸惡道。以此真言加持土沙一百八遍。散亡者屍駭上。或散墓上塔上。彼所亡者。若在地獄餓鬼修羅傍生等中。以此真言加持力故。應時即得光明及身。除諸罪報捨所苦身往於西方極樂國土。蓮華化生直至成佛。更不墮落。復有眾生連年累月。痿黃疾惱苦楚萬端。是病人者先世業報。以是真言於病者前。一二三日每日高聲。誦此真言一千八千遍。則得除滅宿業病障。若為鬼嬈魂識悶亂失音不語。持真言者加持手一百八遍。摩捫頭面以手按於心上頞上。加持一千八十遍。則得除差。若諸鬼神魍魎之病。加持五色線索一百八結。繫其病者腰臂項上。及加持衣則便除差。</p>
</div>
<div class='div-other'><a id='mulu29' />
<p class='h1'>金剛薩埵百字呪</p><p class="dharani">唵　末唧囉<span class='note-inline'>(二合)</span>薩咄　薩麻也　麻鸋<span class='note-inline'>(切身)</span>鉢<span class='note-inline'>(引)</span>辣也　末唧囉<span class='note-inline'>(二合)</span>薩咄　嘚永<span class='note-inline'>(二合)</span>那　鉢帝實達<span class='note-inline'>(二合)</span>　[口*能]唥<span class='note-inline'>(二合)</span>囊銘末斡　須多商銘末斡　須波商銘末斡　啊[寧*(焉-正)]<span class='note-inline'>(切身)</span>囉屹<span class='note-inline'>(二合)</span>多銘末斡　薩唥末<span class='note-inline'>(二合)</span>西[淝-巴+林]<span class='note-inline'>(切身)</span>銘　不囉<span class='note-inline'>(二合)</span>也[口*拶]　薩唥末<span class='note-inline'>(二合)</span>葛唥麻<span class='note-inline'>(二合)</span>　須拶銘即怛　實哩<span class='note-inline'>(二合)</span>[口*養]　孤嚕吽　訶訶訶訶　和末遏梡　薩唥末<span class='note-inline'>(二合)</span>怛達<span class='note-inline'>(引)</span>遏怛　末唧囉<span class='note-inline'>(一合)</span>麻銘悶<span class='note-inline'>(引)</span>拶　末唧哩<span class='note-inline'>(二合)</span>末斡　麻訶<span class='note-inline'>(引)</span>薩麻也　薩咄　啞</p>
<p>此呪求願補闕功德無量。散在諸經。又名句中隨宗迴轉。誦者知之。</p>
</div>
<div class='div-other'><a id='mulu30' />
<p class='h1'>十二因緣呪</p><p class="dharani">唵　英[口*捺]唥麻<span class='note-inline'>(二合引)</span>形[丁*各]<span class='note-inline'>(切身)</span>不囉<span class='note-inline'>(二合)</span>末斡<span class='note-inline'>(引)</span>形<span class='note-inline'>(引)</span>[丁*各]<span class='note-inline'>(舌齒)</span>矴善<span class='note-inline'>(引)</span>怛達<span class='note-inline'>(引)</span>遏多　纈末[口*捺]怛<span class='note-inline'>(二合)</span>矴善<span class='note-inline'>(引)</span>拶　養禰[口*浪][口*捺]　[口*英]梡　斡<span class='note-inline'>(引)</span>溺<span class='note-inline'>(引)</span>　麻訶<span class='note-inline'>(引)</span>實囉<span class='note-inline'>(二合)</span>麻捺英　莎<span class='note-inline'>(引)</span>訶<span class='note-inline'>(引)</span></p>
<p>今此呪句准經翻譯即是頌曰。</p>

<div class="lg regular"><div class='lg-row'>諸法從緣起　如來說是因</div>
<div class='lg-row'>彼法因緣蓋　是大沙門說</div>
</div><p>若造佛像。安置舍利如芥子許。或寫法頌安置其中。如我現身等無有異。凡修功德誦此慶成。</p>
</div>
<div class='div-other'><a id='mulu31' />
<p class='h1'>摩利支天母呪</p><p class="dharani">怛涅達　唵　把打吃刺馬廝　巴囉吃刺馬廝　鳴打耶馬廝　[口*禰]囉馬廝　啞立哿馬廝　馬哩哿馬廝　鳴麻馬廝　末捺馬廝　古嚕麻馬廝　[口*精]巴囉馬廝　馬合執巴囉馬廝　[口*暗][口*捺]捺[口*納]馬廝　[箭/衣]喝</p>
</div>
<div class='div-other'><a id='mulu32' />
<p class='h1'>請雨呪</p><p>佛實力故大龍王等。速來在此閻浮提內。所祈請處降澍大雨。而說呪曰。</p>
<p class="dharani">只囉只囉　至哩至哩　足呤足呤</p>
<p>佛實力故咄諸龍王。於閻浮提請雨國內降澍大雨。而說呪曰。</p>
<p class="dharani">發囉發囉　啤哩啤哩　咈哩咈哩　怛涅達　癹囉癹囉　呬唎呬唎　囌嚕囌嚕　啞哿喃　只發只發　石啤石啤　[口*秣]咈[口*秣]咈</p>
</div>
<div class='div-other'><a id='mulu33' />
<p class='h1'>截雨呪</p><p class="dharani">唵　薩唥末　麻馬合囉麻帝　吃呤帝　吽　某甲等願擁護</p>
<p>如此神呪。或誦三遍七遍二十一遍。</p>

<p class='h1'>截雹呪</p><p class="dharani">唵　薩唥斡割哩麻</p>
</div>
<div class='div-other'><a id='mulu34' />
<p class='h1'>心呪</p><p class="dharani">唵馬合怛[口*辣]曷也　麻禰囉[口*拶][口*捺]　薩麻也薩呤斡　吽發怛</p>
<p>如此神呪。或誦三遍七遍二十一遍。</p>
</div>
<div class='div-other'><a id='mulu35' />
<p class='h1'>數珠功德法</p><p>夫數珠者。記心之奇術。積功之初基。持之者成德。戴之者滅垢。世出世果。莫不田斯。故今依經略示其相。然准金剛頂瑜伽念珠經云。</p>

<div class="lg regular"><div class='lg-row'>珠表菩提之勝果　於中間絕為斷漏</div>
<div class='lg-row'>繩線貫串表觀音　母珠以表無量壽</div>
<div class='lg-row'>慎莫驀過越法罪　皆由念珠積功德</div>
<div class='lg-row'>硨磲念珠一倍福　木槵念珠兩倍福</div>
<div class='lg-row'>以鐵為珠三倍福　熟銅作珠四倍福</div>
<div class='lg-row'>水精真珠及諸寶　此等念珠百倍福</div>
<div class='lg-row'>千倍功德帝釋子　金剛子珠俱胝福</div>
<div class='lg-row'>蓮子念珠千俱胝　菩提子珠無數福</div>
<div class='lg-row'>佛部念誦菩提子　金剛部法金剛子</div>
<div class='lg-row'>寶部念誦以諸寶　蓮華部珠用蓮子</div>
<div class='lg-row'>羯磨部中為念珠　眾珠間雜應貫串</div>
<div class='lg-row'>念珠分別有四種　上品最勝及中下</div>
<div class='lg-row'>一千八十以為上　一百八珠為最勝</div>
<div class='lg-row'>五十四珠以為中　二十七珠為下類</div>
<div class='lg-row'>二手持珠當心上　靜慮離念心專注</div>
<div class='lg-row'>本尊瑜伽心一境　皆得成就理事法</div>
<div class='lg-row'>設安頂髻及掛身　或安頸上及安臂</div>
<div class='lg-row'>所說言論成念誦　以此念誦淨三業</div>
<div class='lg-row'>由安頂髻淨無間　由帶頸上淨四重</div>
<div class='lg-row'>手持臂上除眾罪　能令行者速清淨</div>
<div class='lg-row'>若修真言陀羅尼　念諸如來菩薩名</div>
<div class='lg-row'>當獲無量勝功德　所求勝願皆成就</div>
</div>
<p class='juan'>密呪圓因往生集<span class='note-inline'>(終)</span></p></div>
</div><!-- end of div[@id='body'] -->
</body></html>