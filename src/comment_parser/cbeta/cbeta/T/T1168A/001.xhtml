<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大乘八大曼拏羅經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1168A [No. 1167]
<p class='juan'><a id='mulu1' />佛說大乘八大曼拏羅經</p><p class="byline">西天譯經三藏朝散大夫試光祿卿明教大師臣法賢奉　詔譯</p>
<div class='div-jing'><p>如是我聞。一時佛在補陀落迦山聖觀自在菩薩宮中。有無數百千俱胝那由他菩薩恭敬圍繞。爾時會中有一菩薩名寶藏月光。即從座起偏袒右肩。右膝著地合掌向佛。而白佛言世尊如來應供正等覺。今有所問願佛慈愍斷我疑惑。</p>
<p>爾時世尊告寶藏月光菩薩摩訶薩言。汝今問我樂聞之法。是義云何當為汝說。時寶藏月光菩薩摩訶薩。聞佛語已而白佛言。世尊若有善男子善女人。欲作八大曼拏羅。云何受持恭敬供養。佛言善哉善哉。若有善男子善女人。於此八大曼拏羅。依法受持恭敬供養。有大功德出生智慧利益無量。乃至三際眾生。皆得成就無等正智。善男子汝今諦聽。當為汝說此八大曼拏羅。具八大菩薩根本心大明。若常持誦恭敬供養。所有五逆重罪。一切諸惡悉皆除滅。而能成就無上勝義。大明曰。</p>
<p class="dharani">唵<span class='note-inline'>(引)</span>摩賀<span class='note-inline'>(引)</span>尾囉娑嚩<span class='note-inline'>(二合引)</span>賀<span class='note-inline'>(引一)</span></p>
<p>此是佛心大明。安曼拏羅中心。誦此大明獻佛供養。</p>
<p>復次聖觀自在菩薩心大明曰。</p>
<p class="dharani">唵<span class='note-inline'>(引)</span>紇哩<span class='note-inline'>(二合)</span>賀鉢捺摩<span class='note-inline'>(二合)</span>室哩<span class='note-inline'>(二合)</span>曳娑嚩<span class='note-inline'>(二合引)</span>賀<span class='note-inline'>(引一)</span></p>
<p>慈氏菩薩心大明曰。</p>
<p class="dharani">昧賀<span class='note-inline'>(引)</span>囉尼娑嚩<span class='note-inline'>(二合引)</span>賀<span class='note-inline'>(引一)</span></p>
<p>虛空藏菩薩心大明曰。</p>
<p class="dharani">阿誐哩婆<span class='note-inline'>(二合引)</span>野娑嚩<span class='note-inline'>(二合引)</span>賀<span class='note-inline'>(引一)</span></p>
<p>普賢菩薩心大明曰。</p>
<p class="dharani">莎紇哩<span class='note-inline'>(二合)</span>惹野娑嚩<span class='note-inline'>(二合引)</span>賀<span class='note-inline'>(引一)</span></p>
<p>金剛手菩薩心大明曰。</p>
<p class="dharani">俱尾囉娑嚩<span class='note-inline'>(二合引)</span>賀<span class='note-inline'>(引一)</span></p>
<p>曼殊室哩菩薩心大明曰。</p>
<p class="dharani">室哩<span class='note-inline'>(二合引)</span>暗囉伽娑嚩<span class='note-inline'>(二合引)</span>賀<span class='note-inline'>(引一)</span></p>
<p>除蓋障菩薩心大明曰。</p>
<p class="dharani">儞娑囉嚩娑嚩<span class='note-inline'>(二合引)</span>賀<span class='note-inline'>(引一)</span></p>
<p>地藏菩薩心大明曰。</p>
<p class="dharani">叱賀<span class='note-inline'>(引)</span>囉娑嚩<span class='note-inline'>(二合引)</span>賀<span class='note-inline'>(引一)</span></p>
<p>如是八大菩薩根本心大明。作如來曼拏羅。若有善男子善女人。於此曼拏羅依法受持。志心持誦根本大明。彼人速得成就阿耨多羅三藐三菩提。</p>

<p class='juan'>佛說大乘八大曼拏羅經</p></div>
</div><!-- end of div[@id='body'] -->
</body></html>