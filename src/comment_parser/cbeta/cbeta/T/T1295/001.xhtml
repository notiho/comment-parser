<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>供養護世八天法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1295
<p class='juan'><a id='mulu1' />供養護世八天法</p><p class="byline">青龍寺沙門法全集</p>
<div class='div-jing'><p>蘇婆呼經云。修真言行者。日日供養護方天神。則無災難。於道場外八方。敷茅草或荷葉。或塗圓壇為十位。於帝釋左右安梵天地天。若道場外無置位處。即於道場前閑淨處為方界。於中在八方。中央安置梵天地天。以施十方天。食應用雜粥。所謂粳米油麻。先置一淨葉令極清淨。香美盛一器中。每坐先置一淨葉或淨荼椀。先以淨瓶盛香水。然後䠒跪合掌。召請十方世天。</p>
<p>謹請東方憍尸迦天主與諸眷屬來降於此。我所<span class='corr'>辦</span>供願垂納受。</p>
<p>謹請東南方火天山等與諸眷屬來降於此。我所<span class='corr'>辦</span>供願垂納受。</p>
<p>謹請南方琰摩天主。羅剎主。天部多天王。水天龍王。風神王等。多聞天王。伊舍那天王。大梵天王。</p>
<p>謹請地居所有諸大神王與諸眷屬來降於此。我所<span class='corr'>辦</span>供願垂納受。</p>
<p>伏願冥加衛護於我。心想本方諮白。</p>
<p>退請。次以梵名請世天。</p>
<p>東北伊舍那眷屬部多眾戟印三昧拳火竪屈風背。伊舍那真言曰。</p>
<p class="dharani">曩莫三<span class='note-inline'>(去)</span>滿多沒馱喃<span class='note-inline'>(引)</span>嚕<span class='note-inline'>(心)</span>捺囉<span class='note-inline'>(二合)</span>野娑嚩<span class='note-inline'>(二合)</span>賀<span class='note-inline'>(引)</span></p>
<p>觀想護方天王各從天宮降臨來此。依本方位摽心令住。</p>
<p>帝釋印。內縛二風申如針。帝釋天王真言曰。</p>
<p class="dharani">曩莫三<span class='note-inline'>(去)</span>滿多沒馱喃<span class='note-inline'>(引)</span>鑠吃羅<span class='note-inline'>(二合)</span>也娑嚩<span class='note-inline'>(二合)</span>賀<span class='note-inline'>(引)</span></p>
<p>火仙。定掌火空相捻三角。惠竪四輪空度橫在掌中。風屈三召。火天真言曰。</p>
<p class="dharani">曩莫三滿多沒馱喃阿[木*疑]曩<span class='note-inline'>(二合)</span>曳娑嚩<span class='note-inline'>(二合)</span>賀</p>
<p>焰摩。定惠合地風背入月。焰摩王真言曰。</p>
<p class="dharani">曩莫三滿多沒馱喃縛<span class='note-inline'>(無背反)</span>嚩娑嚩多野<span class='note-inline'>(二合)</span>娑嚩<span class='note-inline'>(二合)</span>賀</p>
<p>羅剎恐怖形。西南方持刀。真言曰。</p>
<p class="dharani">曩莫三曼多沒馱喃羅<span class='note-inline'>(入)</span>吃察<span class='note-inline'>(二合)</span>娑地跛多娑嚩<span class='note-inline'>(二合)</span>賀</p>
<p>水天執羂索。真言曰。</p>
<p class="dharani">曩莫三滿多母馱喃阿播鉢多曳娑嚩<span class='note-inline'>(二合)</span>賀</p>
<p>縛庾風天憧智拳地水竪。風天真言曰。</p>
<p class="dharani">曩莫三曼多沒馱喃嚩<span class='note-inline'>(引)</span>野吠娑嚩賀</p>
<p>多聞虛心合二地入掌交。空竪風側屈一寸不相著。多聞天王真言曰。</p>
<p class="dharani">曩莫三滿多母馱喃味室囉<span class='note-inline'>(二合)</span>摩拏野娑縛賀</p>
<p>梵天持紅蓮三昧空持水。梵王真言曰。</p>
<p class="dharani">曩莫三滿多母馱喃鉢羅<span class='note-inline'>(二合)</span>若鉢哆曳娑縛賀</p>
<p>地神持寶瓶。地神真言曰。</p>
<p class="dharani">曩莫三曼多母馱喃鉢囉<span class='note-inline'>(二合)</span>體<span class='note-inline'>(丁以反)</span>吠曳娑嚩<span class='note-inline'>(二合)</span>賀</p>
<p>日天福智仰水入空持剎火輪欲相並水火自相持。真言曰。</p>
<p class="dharani">曩莫三滿多母馱喃阿儞怛也<span class='note-inline'>(二合)</span>野娑嚩<span class='note-inline'>(二合)</span>賀</p>
<p>月天三昧手持於白蓮華。空捻火初節。真言曰。</p>
<p class="dharani">曩莫三曼多母馱喃戰捺囉<span class='note-inline'>(二合)</span>野娑婆賀</p>
<p>稱名敬白。護方天王十二宮神。九執大天二十八宿。業道冥宮本命宿主。我今遇此災變。某事相凌敬謝天眾。順佛教勅。受我迎請。悉來赴會響此。單誠發歡喜心。為我某甲息除災障。增長福壽。或云。從今日起首習真言。我承大聖護念力故。拔濟我等一切有情輪迴苦業。唯願護世天主遊空宿曜。順佛教令輪施我無畏令安樂住。</p>
<p>次應供養淨香水。寫少水葉上以獻。真言曰。</p>
<p class="dharani">唵阿密哩<span class='note-inline'>(二合)</span>帝吽泮吒</p>
<p>塗香真言曰。中名指彈少塗香獻淡。</p>
<p class="dharani">曩莫三曼多沒馱<span class='note-inline'>(引)</span>喃<span class='note-inline'>(引)</span>尾戍馱誐□納婆<span class='note-inline'>(二合)</span>嚩娑嚩<span class='note-inline'>(二合)</span>賀</p>
<p>花鬘真言曰。相反仰蓮掌置額右旋轉。</p>
<p class="dharani">曩莫三滿多沒馱喃摩賀<span class='note-inline'>(引)</span>妹怛哩也<span class='note-inline'>(二合)</span>毘庾<span class='note-inline'>(二合)</span>訥[(薩-文+(立-一))/木]帝娑嚩<span class='note-inline'>(二合)</span>賀</p>
<p>焚香真言曰。地水火相背。二風側相合。空捻風輪上節開。</p>
<p class="dharani">曩莫三滿多沒馱喃□摩馱怛嚩<span class='note-inline'>(二合)</span>拏[(薩-文+(立-一))/木]帝娑嚩<span class='note-inline'>(二合)</span>賀</p>
<p>飲食真言曰。密合。</p>
<p class="dharani">曩莫三滿多沒馱喃阿囉囉迦囉囉末隣<span class='note-inline'>(上)</span>捺娜[方*耳]沫捺禰摩賀沫瀝娑嚩<span class='note-inline'>(二合)</span>賀</p>
<p>燈明真言曰。右羽為拳竪。火輪空押風捻火中節。</p>
<p class="dharani">曩莫三滿多沒馱喃怛他<span class='note-inline'>(引)</span>[(薩-文+(立-一))/木]多<span class='note-inline'>(引)</span>囉[吃-乙+日]<span class='note-inline'>(二合)</span>娑叵<span class='note-inline'>(二合)</span>囉儜嚩婆<span class='note-inline'>(引)</span>娑曩誐誐[猱-柔+弟]那哩也<span class='note-inline'>(二合)</span>娑嚩<span class='note-inline'>(二合)</span>賀</p>
<p>虛空藏菩薩普供養真言曰。</p>
<p class="dharani">曩莫薩嚩怛他[(薩-文+(立-一))/木]帝驃<span class='note-inline'>(一)</span>尾濕嚩<span class='note-inline'>(二合)</span>目契弊薩嚩他欠[嗚-?+?]娜[(薩-文+(立-一))/木]帝娑頗<span class='note-inline'>(引)</span>儞[牟*含]誐誐娜鉤娑婆<span class='note-inline'>(二合)</span>賀</p>
<p>觀想護方天王各從天宮降臨來此。依本方位摽心令住。稱名敬白。護方天王十二宮神。九執大天二十八宿。業道冥宮本命宿主。我今遇此災變。某事相凌敬謝天眾。順佛教勅。受我迎請。悉來赴會響此。單誠發歡喜心。為我某息除災障。增長福壽<span class='note-inline'>(或云。某從今日起首若干日來。誦某真言。其間守護道場。滅除障難。餘事某白)</span>我承大聖護念力故。拔濟我等及一切有情輪迴苦業。唯願護方天主遊空宿曜。順佛教令輪故施我無畏令安樂住。請白了已。次應供養淨瓶香水葉上以獻。真言曰。</p>
<p class="dharani">曩莫三滿多沒馱<span class='note-inline'>(引)</span>喃<span class='note-inline'>(引)</span>印捺羅<span class='note-inline'>(二合)</span>邪遏鉗</p>
<p>次以中名指彈獻少塗香以獻即言獻淡。</p>
<p>次以一花置之於坐次。献花名補澁<span class='note-inline'>(二合)</span>甘<span class='note-inline'>(補甘反)</span>焚董□香。於座前梵語燒香。號之度<span class='note-inline'>(引)</span>補甘<span class='note-inline'>(二合)</span>。</p>
<p>次卒一杓粥置於葉上。又言未臨。次用小蠟燭<span class='corr'>插</span>在粥上。梵云儞<span class='note-inline'>(引)</span>補甘<span class='note-inline'>(二合)</span>布<span class='note-inline'>(引)</span>惹室哩<span class='note-inline'>(二合引)</span>泥<span class='note-inline'>(去)</span>嚩補怛囉<span class='note-inline'>(二合)</span>寫扇底俱嚕娑嚩<span class='note-inline'>(二合引)</span>賀。</p>
<p>每位從水至燭獻畢然向。其次其燭作意獻諸位。未遍已來莫令燭滅。或須助伴驅使數人。各執一事以祇供。若一一自取。恐燭不終法事似不吉祥。再白求事。或可施繞。或復安坐。念大吉祥真言三七遍。又念佛慈護真言一百八遍。將此持誦饒益諸天。願諸天樂轉更增勝。供獻之間多不如法。唯願慈悲施我歡喜。師應執爐遍乞歡喜求請無災。說偈□明發遣天主諸天自在威神力。今□求者速成就。唯願天主還本宮後。若請時垂哀赴。</p>
<p class="dharani">唵<span class='note-inline'>(引)</span>吉里吉里嚩日羅<span class='note-inline'>(二合)</span>目娑嚩<span class='note-inline'>(二合)</span>賀<span class='note-inline'>(引)</span></p>
<p>次施一切鬼神食。蘇婆呼經云。復次蘇婆呼。若念誦人欲得成就作持諸法令無障難得悉地者。以諸飲食祭祀諸天修羅藥叉龍王迦嚕拏共命鳥羯吒布單那乾闥婆部多諸鬼魅等。或居地上或處虛空。令念誦人無諸難事。意願所求皆悉滿足。真言契印牢結護。右膝著地啟請言曰。</p>
<p>居妙高山諸天部多。居歡喜園及餘天宮。或居日月。或居河海或陂澤泉井。或居村落。或居神廟。或居空室。或居天室。或住伽藍制帝。或居外道草菴。或居家室。或居庫藏。或住街巷。或居四□道邊。或依獨樹。或在大路。或住塚間。或居屍多林。或寄住大林。或居師子大虫遊行之處。或住大砂磧中。或居海洲諸上妙處。一切諮居與諸眷屬降臨來此。我所營<span class='corr'>辦</span>花鬘塗香飲食及妙燈明。願垂影嚮。我所求願事滿足。其果即以銅器或淨瓫。置種種甘美飲食菓子甜脆等。皆須擘碎。誦施焰口餓鬼食真言。起慈悲心。己手按盆。加持三二七遍。又念妙色身如來真言。加持水灑。又念普供養印明。至誠運求所禮花香飲食廣多細妙。又念偈曰。</p>

<div class="lg regular"><div class='lg-row'>以我所修福　普霑於鬼趣</div>
<div class='lg-row'>食已免飢苦　捨身生樂處</div>
</div><p>即將障外或於宅□□方散施。或施長流水中。施與無名□鬼神食之。真言曰。</p>
<p class="dharani">曩莫三滿多母馱<span class='note-inline'>(引)</span>南<span class='note-inline'>(引)</span>印娜囉<span class='note-inline'>(二合)</span>耶<span class='note-inline'>(二)</span>仡哩<span class='note-inline'>(二合)</span>賀拏<span class='note-inline'>(二合)</span>伊[牟*含]<span class='note-inline'>(引三)</span>遏鉗<span class='note-inline'>(四)</span>巘淡<span class='note-inline'>(五)</span>補澁鉗<span class='note-inline'>(補甘反)</span>度<span class='note-inline'>(引)</span>補甘<span class='note-inline'>(二合引)</span>麼臨<span class='note-inline'>(八)</span>儞<span class='note-inline'>(引)</span>補甘<span class='note-inline'>(二合)</span>布<span class='note-inline'>(引)</span>若室哩<span class='note-inline'>(二合引十)</span>泥嚩補怛囉<span class='note-inline'>(二合)</span>寫<span class='note-inline'>(十一)</span>扇底俱嚕娑嚩<span class='note-inline'>(二合引)</span>賀<span class='note-inline'>(引十二)</span></p>
<p>總云。歸命諸佛及帝釋。受此遏伽塗香花鬘燒香粥食及妙燈明供養。吉祥天子與某甲作息災。福智增盛。吉祥圓滿。故言　娑嚩<span class='note-inline'>(二合引)</span>賀。</p>
<p>施十方天王真言印契等。</p>
<p>凡受諸法及一期念誦畢及護摩灌頂等。皆須施諸天速得無難。頌曰。</p>

<div class="lg regular"><div class='lg-row'>觀心法界生　成本忿怒壇</div>
<div class='lg-row'>三隅娜誐形　猛熾徹梵天</div>
<div class='lg-row'>三部次□□　引索四召請</div>
<div class='lg-row'>成身誦三遍　或復一□□</div>
<div class='lg-row'>事畢發願已　後結本方尊</div>
<div class='lg-row'>各誦本真言　送聖護方天</div>
<div class='lg-row'>依法念誦畢　歌讚發願已</div>
<div class='lg-row'>解界送聖天　方出道場外</div>
<div class='lg-row'>八隅塗圓壇　而為十聖位</div>
<div class='lg-row'>於帝釋左右　置梵天地天</div>
<div class='lg-row'>或復於龍方　梵地相對置</div>
<div class='lg-row'>日天月天位　曜宿皆隨轉</div>
<div class='lg-row'>中位觀四臂　不動忿怒王</div>
<div class='lg-row'>兩手金剛拳　風地曲如鉤</div>
<div class='lg-row'>以安口兩邊　右鉤左持索</div>
<div class='lg-row'>須彌山為坐　身外現八峯</div>
<div class='lg-row'>利銳金剛輪　洪滿紺青色</div>
<div class='lg-row'>蓬頭垂髮索　威焰如劫燒</div>
<div class='lg-row'>勢如[(薩-文+(立-一))/木]嚕拏　赫奕無能對</div>
<div class='lg-row'>魔羅及鉢底　攝怖而奔竄</div>
<div class='lg-row'>乘昔大誓力　現茲暴惡形</div>
<div class='lg-row'>吞嘩諸障惱　安慰修行者</div>
<div class='lg-row'>布列方位已　供養以雜粥</div>
<div class='lg-row'>以粳米油麻　菉豆相和煮</div>
<div class='lg-row'>然於諸壇位　各置一瓷器</div>
<div class='lg-row'>先以淨香水　少傾於器中</div>
<div class='lg-row'>次奉以□□　用指而彈指</div>
<div class='lg-row'>又奉諸名花　次燒香□□</div>
<div class='lg-row'>然以一杓粥　皆以殷重心</div>
<div class='lg-row'>各加持三遍　次執小蠟燭</div>
<div class='lg-row'>用攝於粥上　事未畢已來</div>
<div class='lg-row'>此燭勿令滅　於圓寂字上</div>
<div class='lg-row'>加所求願言　聖力密加持</div>
<div class='lg-row'>所作皆悉地　斯乃助修行</div>
<div class='lg-row'>獨期願亦得　若欲請施時</div>
<div class='lg-row'>標心令安位　依法而供養</div>
<div class='lg-row'>決定無疑念　願者皆成就</div>
<div class='lg-row'>九執日為主　諸宿月為主</div>
<div class='lg-row'>梵地沒捺囉　今當次第說</div>
<div class='lg-row'>八葉鉢頭摩　沒囉賀摩印</div>
<div class='lg-row'>十度如閼伽　地天沒捺囉</div>
<div class='lg-row'>以定握惠腕　惠竪舒五輪</div>
<div class='lg-row'>空輪入月橫　風狀鉤來去</div>
<div class='lg-row'>火天請送印　將禪捻戒度</div>
<div class='lg-row'>向外以三彈　是遣沒捺羅</div>
</div><p>真言如經說。</p>
<p>梵名歎如來十號功德</p>
<p class="dharani">怛他誐姤<span class='note-inline'>(如來)</span>囉翰<span class='note-inline'>(應供)</span>三藐三母馱<span class='note-inline'>(正遍知)</span>尾儞耶<span class='note-inline'>(二合月)</span>□□<span class='note-inline'>(行)</span>播拏<span class='note-inline'>(足)</span>索誐姤<span class='note-inline'>(善逝)</span>路迦□□姤拏怛囉<span class='note-inline'>(二合無上士)</span>補嚕灑娜[方*耳]耶些羅體<span class='note-inline'>(調御丁以反)</span>捨些跢<span class='note-inline'>(丈夫)</span>泥嚩<span class='note-inline'>(天)</span>難者摩拏史耶<span class='note-inline'>(人)</span>南者母度<span class='note-inline'>(佛)</span>薄誐鑁<span class='note-inline'>(世尊)</span></p>
<p>天供次第</p>
<p>先於道場外。敷茅或蓮葉或青草等。塗圓壇并<span class='corr'>辦</span>備六種具蠟燭等。次著座三部被甲護身。次加持香水<span class='note-inline'>(用枳里枳羅印明二十一遍。散灑四方供物等)</span>次用羯磨印加持七遍。次加持壇<span class='note-inline'>(用枳里枳羅明。七遍若二十一遍)</span>次淨地<span class='note-inline'>(如大儀)</span>次五大願并陳事由。及誦般若經典饒□□天等。次大輪金剛印明地壇等□觀想壇中haṃ字變成獨古杵。杵變成四臂明王<span class='note-inline'>(如護摩說)</span>次四字明<span class='note-inline'>(如大儀軌)</span>想本來住尊加被壇中尊冥合無二也。次隨方召請誦大鉤召印明。真言曰。</p>
<p class="dharani">曩莫三曼沒馱<span class='note-inline'>(引)</span>喃<span class='note-inline'>(一)</span>阿<span class='note-inline'>(去息呼)</span>薩嚩怛囉<span class='note-inline'>(二合)</span>鉢囉<span class='note-inline'>(二合)</span>底訶諦<span class='note-inline'>(二)</span>怛他[(薩-文+(立-一))/木]黨矩奢<span class='note-inline'>(三)</span>昌地折哩也<span class='note-inline'>(二合)</span>鉢哩布囉迦<span class='note-inline'>(四)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>次誦梵名勸請　次䠒跪誦漠語勸謁<span class='note-inline'>(如法全儀軌。若繁者不誦好也)</span>　次誦四智讚。</p>
<p>次捧閼伽奉獻不動明王　次座印。次網。次炎。次塗花燒。如常念誦奉獻不動尊　次一一供獻諸天等<span class='note-inline'>(隨方位各各可置一器每遏伽等日誦各各本明三　□□□□□□□□□□)</span>。</p>
<p>次普供養明。次結印加持五處。次不動慈救真言一百八遍。慇懃祈願數了。如前結護懺悔。次事主天真言一百八遍。若一千八十遍。可念為灌護施主也。次念如來慈護真言一百八遍。又誦大吉祥天真言一百八遍<span class='note-inline'>(回向之義也)</span>。</p>
<p>次後供養奉獻不動明王。次誦普供養明供養明王□海會塵剎諸尊護世天等。次四智讚及天龍八部讚。次迴向。次解界。如例一一解。次閼伽。次發遣。次三部護身。如先初出道場了。</p>
</div>
</div><!-- end of div[@id='body'] -->
</body></html>