<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>五佛頂三昧陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu65' />五佛頂三昧陀羅尼經卷第四</p><p class="byline">大唐天竺三藏菩提流志奉　詔譯</p>
<div class='div-pin'><a id='mulu66' />
<p class='h1'>五頂王修證悉地品第九</p><p>爾時釋迦牟尼世尊。於是之時為未來世一切有情。復觀大眾。謂金剛密迹首言。於當來世。多有下劣精進頑愚有情。心耽渾垢下行下見。不能成就無上大法。若有淨信純直有情。愛樂呪法發菩提心。行常直正具精進者。密迹我為此人。略說此頂輪王無量殊勝功德威力。是諸如來大菩薩等所讚導處。亦是無量佛三摩地門所出生處。能令超過一切魔界。示大如來色身。摧破一切惡天龍藥叉羅剎諸惡法。心伏恭敬。所有諸佛菩薩金剛諸天呪法。悉攝此中。我於無量百千俱胝劫。讚說此呪亦不能盡。是頂王呪。過去一切如來為彼有情已教說。示我亦曾於過去無量百千佛所。親聽受得此頂王法。是今得為釋眾中尊。亦為今當說是呪法。金剛密迹若有人。精持憶念此頂王呪。則除無量八難怖畏。破諸魔軍滅諸重罪。前所說像隨畫一像。以白檀香泥摩飾壇場。日日三時依法澡浴著新淨衣。三時供養。三時誦呪。輪結印等誦頂王呪。滿二百萬。乃候三月白月一日。採持惹底延花。當畫像上繫為傘蓋。正於像前莊嚴三肘壇。摩以白檀香泥塗摩壇面。乃復持以種種塗香末香燒香蘇燈香水飲食花等。壇上布列如法獻供。舉月一日誦頂王呪佛眼呪。三時各誦一千八遍至十五日。繞壇四面加然蘇燈一千八盞。結金剛座調調誦呪。至後夜忽於空中聞雷震聲。像現三相。一花蓋動。二畫像上放大光明。三像自動。覩斯相已。心所願求皆得圓滿。若依法精勤誦滿一俱胝數。名下承事供養於佛。若常依法誦二俱胝。名中承事供養佛。滿三俱胝。名上承事供養於佛。證大自在菩薩地住。作法無礙力。能調伏一切天龍八部鬼神。若樂調伏天龍神者。誦之四遍則各敬伏隨呪者意若欲證大菩薩地。當詣海沙潬上或江河岸沙潬上。誦呪印塔。塔長一肘一呪印一塔。隨一一塔前置花香水燒香。誦呪滿七俱胝。於最後塔放大光明入呪者身。於斯之時三千大千一切釋梵天。他化自在天樂變化天廣果天淨居天。色究竟天及諸天等并種族天。各住於空雨眾香花種種歌讚。及諸龍神藥叉羅剎一切鬼神。亦皆會湊散花供養而讚歎之。所有寒氷地獄有情皆得溫適。所有猛火地獄有情皆得涼適。是時呪者得大威德。身證神通為天中天。身金色相如盛年者。證大智慧於空自在。以諸天等前後圍繞。騰空自在。其所同伴見作法者。皆得隨從為天仙王。以無量百千呪仙前後圍繞。詣諸佛剎隨心皆至。或處天帝釋宮分座同坐。身貌威光精進智慧。一切天人無有疋者。及證菩薩方便善巧。甚深智慧調伏有情。復增壽命無量數劫。見諸如來出現成道。是時如來重說伽他。</p>

<div class="lg regular"><div class='lg-row'>彼不思議天人敬　斷諸貪垢邪見輪</div>
<div class='lg-row'>身及智慧大精進　當獲神通利有情</div>
<div class='lg-row'>成就輪王證佛地　得壽天中法勝尊</div>
</div><p>金剛密迹此成就法。昔寶髻佛為凡夫時。修持是頂輪王。此成就法金剛幢佛光明自在王佛。如是無量佛等一一修持。此成就法復有觀世音菩薩不動處菩薩。曼殊室利菩薩普賢菩薩。如是無量大菩薩等。皆凡夫時修持此法獲得菩提。密迹如汝往昔因地。遇金剛幢如來法欲滅。憐愍有情難作。能作修成佛眼大明呪故。若當來世者亦復如汝。堅固情進發菩提心。憐慜有情修此頂王。則得成就。復別修法。應常對觀頂輪王像前。誦滿百萬遍。乃於白月十五日。加浴清淨著鮮淨衣。一日一夜不食不語。持以白芥子和水。呪一千八遍像前散灑。周遍八方結為壇界。以諸飲食香水花香布置供養。壇上四面懸諸幡蓋。持好雄黃置一蓮葉上置壇中心。面東趺坐呪是雄黃令現三相。若得煖相即能調伏一切有情。若得煙相即證安怛陀那大仙若得光相持以塗身。證如盛年身金色相。以諸呪仙前後圍繞。壽命一劫為呪仙中大轉輪王。成就牛黃法亦如是。又法伺候佛神通月。舉白月一日。一出一浴著新淨衣。三時供養三時懺悔。發願誦呪啟請諸佛轉大法輪。時則誦頂王一千八遍。如是作法至十五日。加復精潔一日一夜不食不語。持以新淨僧伽梨衣。或以錫杖故以鉢盂。呪一千八遍置於壇內。復以種種飲食花香布設供養。周勤結界擁護於身。面東趺坐調調誦呪。呪僧伽梨衣令現火焰。呪者覩已披著身上。即證呪仙騰往佛剎。能現眾身壽命一劫。</p>
<p>又法佛神通月。詣河岸砂潬處。印一肘佛塔滿十萬數。至十四日如法護身。復於像前廣設供養。坐茅草席右手持一新淨之劍。誦頂王呪。乃令空中出眾語讚。其頂王像上放大光照呪者身。於其空中無量天樂不鼓自鳴。時阿修羅女及諸呪仙呪仙種族。亦皆集會無量讚歎。是時呪者即證身通為呪仙王。著諸天服騰往自在。遊戲佛土壽命大劫。又法詣山高勝頂上。嚴飾壇界置像。面東結印護身。持以諸藥種種果子。喫為齋食勿飲食。誦頂王呪三七遍。乃當持以屍陀林。鐵鑄為輪輻相具足。其作輪匠六根端正。教鑄冶已將一善伴詣阿修羅窟。於窟門前懸像結壇。以佉陀羅木肘截然火。燒設火食。以白芥子無樓木葉黑芥子油。如法相和。坐茅草席。右手把輪一呪一燒滿十萬遍。則破修羅門鎖鑰。二十萬遍時修羅宮殿則大火然。三十萬遍則修羅童女而自出現恭敬。白言大士今何作為。願入宮殿。隨所徒伴亦皆隨入。任所使為。呪者入時勿將伴去。何以故恐損害故。若入去時左手把輪。誦呪直入宮殿中。為修羅尊。修羅宮殿一切財寶悉屬呪者。窟中一切修羅大仙修羅童女皆僕從。若於世間遊行住者。身亦得證。現身壽命一大劫。</p>
</div>
<div class='div-pin'><a id='mulu67' />
<p class='h1'>五頂王普通成就法護摩品第十</p><p>爾時釋迦牟尼如來。於是之時入于一切密法光中佛不思議界神變三摩地王。其殑伽沙一切諸佛。同是之時亦入一切密法光中不思議界神變三摩地王。是時金剛密迹。從座而起合掌恭敬。遶佛七匝却住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密迹王。汝當諦聽一切佛說五頂輪王異呪同法。能示現妙大不思議不廣略法。若有成證如諸佛說。密迹一切頂王通用呪品。我今先說一切頂王最勝三摩地同請喚身呪曰。</p>
<p class="dharani">娜麼皤伽伐底<span class='note-inline'>(丁禮反)</span>隖瑟膩沙<span class='note-inline'>(去)</span>耶翳呬曳呬簿伽畔達摩囉<span class='note-inline'>(上)</span>[門@安]鉢囉<span class='note-inline'>(上)</span>底<span class='note-inline'>(丁禮反)</span>縒麼麼<span class='note-inline'>(稱名)</span>喝㗚割<span class='note-inline'>(二合)</span>儉<span class='note-inline'>(引)</span>健馱補澁波度跛末廩隣者慢遮避囉<span class='note-inline'>(上二合)</span>乞使<span class='note-inline'>(二合)</span>娜跛羅底<span class='note-inline'>(二合)</span>歌多末攞播囉<span class='note-inline'>(平)</span>訖囉<span class='note-inline'>(二合)</span>摩野莎訶</p>
<p>是諸法持以白花呪三遍。請召一切諸佛頂王菩薩種族壇中會坐。</p>
<p>一切供養呪曰。</p>
<p class="dharani">娜麼皤伽伐底隖瑟膩沙<span class='note-inline'>(去)</span>耶縊<span class='note-inline'>(烏以反)</span>麼[合*牛]<span class='note-inline'>(二合)</span>健談補澁跛[合*牛]<span class='note-inline'>(二合)</span>度跛[合*牛]<span class='note-inline'>(二合)</span>嚩[口*廉]儞跛[合*牛]<span class='note-inline'>(二合)</span>者跛娜跛囉<span class='note-inline'>(上二合)</span>底<span class='note-inline'>(丁以反)</span></p>
<p class="dharani">車駕囉車駕囉薩婆步地瑟恥帝達摩囉闍波囉底㰤跢耶莎訶</p>
<p>是一法若供養時。持以塗香花水燒香及諸飲食皆呪三遍。</p>
<p>請火天呪曰。</p>
<p class="dharani">娜麼皤伽嚩底隖瑟膩沙耶翳呬曳呬帝孺<span class='note-inline'>(儒昭反)</span>摩理禰<span class='note-inline'>(去)</span>阿䞘<span class='note-inline'>(其栗反)</span>娜曳莎訶</p>
<p>是一法燒火食時。誦以三遍先請火天燒食供養。後乃燒食供養諸佛菩薩及諸擁護大士。</p>
<p>發遣火天呪曰。</p>
<p class="dharani">娜麼皤伽嚩底烏瑟膩沙耶<span class='note-inline'>(此下句同上)</span></p>
<p>是一法一切獻火食都已周畢。誦三七遍發遣火天。</p>
<p>一切頂王心呪曰。</p>
<p class="dharani">娜麼皤伽縛底烏瑟膩沙耶唵拄嚕[合*牛]<span class='note-inline'>(二合)</span>畔馱莎訶</p>
<p>是一法自護護他營一切法悉皆清淨。</p>
<p>大摧碎頂王呪曰。</p>
<p class="dharani">娜麼皤伽嚩底烏瑟膩沙耶唵微抧囉<span class='note-inline'>(上)</span>拏度曩度曩杜<span class='note-inline'>(重引)</span></p>
<p>是一法若為毘那夜迦嬈惱障者。常以是呪灌頂護身結界結壇一切通用。若作頂王大結壇者。淨屋舍時。亦以此呪呪火食灰白芥子等一百八遍。相和散於屋舍內外四面。或以一切頂王心呪。呪水灰等持散灑之。或以所誦持身呪心呪亦得。又誦摧碎頂王呪。呪佉陀羅木橛四枚一百八遍。釘之四方結為壇界。</p>
<p>摧惡鬼神呪曰。</p>
<p class="dharani">娜麼皤伽嚩底隖瑟膩沙耶薩嚩米䞘娜苾途梵<span class='note-inline'>(二合)</span>縒迦<span class='note-inline'>(引)</span>耶咄露<span class='note-inline'>(二合)</span>䋾耶莎訶</p>
<p>是一法能摧一切眾惡鬼神。及呪同伴蓋結護身。四方住立施為大法。</p>
<p>大難勝頂王呪曰。</p>
<p class="dharani">娜麼皤伽嚩底隖瑟膩沙耶薩嚩怛囉<span class='note-inline'>(上登乙反)</span>阿跛囉爾多耶唵捨麼野捨麼野扇底<span class='note-inline'>(丁禮反)</span>難<span class='note-inline'>(去)</span>底<span class='note-inline'>(丁禮反)</span>達麼囉<span class='note-inline'>(平二合)</span>闍磨使底<span class='note-inline'>(丁禮反)</span>摩訶苾地<span class='note-inline'>(二合)</span>薩皤喇陊<span class='note-inline'>(他可反)</span>娑馱[寧*頁]莎訶</p>
<p>是一法呪以新淨瓶滿盛香水。呪百八遍灌頂浴身。能除遺一切罪垢災厄。毘那夜迦等。晝夜擁護能除惡夢。</p>
<p>爾時釋迦牟尼世尊告密迹言。是五頂王復有少法但[怡-台+庶]誦持結如來頂印。印於頂上呪印三遍。則成擁護。或火食灰或白芥子。呪之七遍帶佩髻身亦成擁護。若為災厄魍魎之疾。令白線索一呪一結。帶佩身頸則得除滅。若樂於屍陀林作諸法者。結印誦呪一百八遍。則護蓋身任所作法。若扇底迦法。呪酥火燒則應法成。若取伏藏以淨練酥。一呪一燒一千八遍取無障礙。或以白芥子一呪一燒一千八遍亦得無障。又法於月蝕時。摩壇燒香。銀器盛乳置壇中心。專心呪乳特勿觀月。月欲如故即持服之。能除一切身中厄難。</p>
<p>又法諸山頂住。常食粳米乳飲。面東趺坐誦呪滿三洛叉<span class='note-inline'>(三十萬)</span>已。則三日三夜不食不語。以菩提木肘截然火。持以油麻酪酥蜜等相和。於三日三夜一呪一燒。勿使間斷滿三日三夜。欲明之時。則得富貴財寶自然。</p>
<p>又法以白芥子和油。每日三時一呪一燒一千八遍。滿七日已。則得他人而自敬伏。若燒白花降伏婆羅門。若燒黃花伏剎利。若燒黑花敬伏田舍人。若欲遣伏邪見惡人者。以稻穀糠苦練木葉毒藥等相和。一呪一燒即得遣伏若罰惡人以黑芥子。一呪一燒則得摧伏。</p>
<p>若欲遣伏作病鬼者。結印誦呪。每呪後加誦泮字。</p>
<p>若人著毒虫毒藥悶惱疼痛者。呪後加誦若[寧*頁]二字七遍。又加莫摩摩三字七遍。又加枲字七遍。又加䋾目二字七遍。皆默音誦之攝禁於毒。</p>
<p>若欲富饒者。以諸乳木肘截然火。持諸果子酥蜜相和。一呪一燒則如所願。</p>
<p>又法以白油麻和酥蜜。一呪一燒亦得如願。</p>
<p>又法以古嘍草寸截和酥。一呪一燒滿一洛叉。則轉正業命更得增壽。又法以酥一呪一燒得大威德。</p>
<p>又酥乳相和。一呪一燒得大安隱。</p>
<p>又法酥酪相和。一呪一燒大得財食。</p>
<p>如是火食者。每日三時時別一千八遍。各滿七日則得成就。密迹又有頂王大法藥成就者。於舍利處或山頂。燒香供養面東趺坐。結印誦呪滿三洛叉。乃炒稻穀花和酥蜜。像前趺坐每日三時三指攥持。一呪一燒一千八遍滿一洛叉。又詣大山松柏林處。三日三夜不食不語。面東趺坐誦頂輪王呪。滿一洛叉已結袈裟角。若是俗人梳髮呪結。得安怛陀那。世間遊行不為人得見。</p>
<p>又法諸山頂住。常食大麥乳糜。常面於日結加趺坐誦洛叉遍。亦得證安怛陀那。</p>
<p>又法以左手為拳。呪滿洛叉證如上法。</p>
<p>又法若月蝕時。塗隨心壇。以赤銅器盛赤黃牛酥置於壇內。持赤銅筯調攪酥。呪酥莫絕令現三相。一沸沫相。呪者服之得大文持。二現煙相。服者得大安怛陀那。三現光相。服者得證神通。成就雄黃法亦如是。</p>
<p>又法於舍利處。山頂處蘭若處。深山谷處河泉處。所作輪法劍法杵杖鹿皮等法。皆各先呪一千八遍。然乃依法誦呪。如是成三悉地法三昧耶。故金剛密迹主汝又諦聽五頂王同成就法。是諸佛說。以少功力則得成就若作法時聞見訖哩迦羅縒虫聲迦迦鳥好鳥等。入之作法則得成就。每誦呪遍常聯歸命。一一誦持迴施有情。最上勝證大果福故。若有愚智人尠福有情。三千日中誦持斯法。無量艱苦乃得成就。是故此法若修持者。精信一心淨持一行。沐浴清淨不營雜法。唯持此法應為佛果濟救眾生。則得福果最上證地。常夢見諸天大威德者。即得成就。密迹此法如是。若有人能依方法教。發菩提心讀誦受持聽聞思修。則獲勝福成就一切。何以故是法以於聞智等三智證成。是故此法我已廣略。為當來有情說是法故。</p>
<p>復告密迹於當來世時多有有情。下劣精進下劣修學。我慢邪慢嗔癡具縛。慳貪嫉妬諂曲邪命。儀服徐行外示賢相。不規法律無羞愧赧。魔鬼嬈心。唯說斷見。空無所有。如斯有情意思業思。晝夜如是雖多功苦。受持諸呪永無證効。我今為斯魔業有情破黑業故。說往諸佛難勝奮怒王呪。為令利益此之有情得最證故。有能精心每日三時受持誦者。則破滅一切障難魔魅障業。於時金剛密迹。歡喜踊躍禮佛雙足。曲躬前立白世尊曰。</p>

<div class="lg regular"><div class='lg-row'>救世大覺尊　智者所恭敬</div>
<div class='lg-row'>我今樂願聞　難勝奮迅王</div>
</div><p>爾時世尊即說呪曰。</p>
<p class="dharani">娜母囉怛娜<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>也娜麼薩婆勃陀冒地婆覩味<span class='note-inline'>(二合)</span>蜜也<span class='note-inline'>(二合)</span>怛地也<span class='note-inline'>(二合)</span>他㘉那㘉那㘉那嚩㘑怛他㜸多索訶佐低薩婆勃陀儞尾駛低阿帽伽阿波囉<span class='note-inline'>(二合)</span>底<span class='note-inline'>(丁以反)</span>呵帝阿波囉㘉帝微囉劑微㜸多皤耶夷<span class='note-inline'>(二合)</span>微磨[口*犁]儞捺囉<span class='note-inline'>(二合)</span>娑囉<span class='note-inline'>(二合)</span>[口*肥]皤嚩底曳<span class='note-inline'>(二合)</span>味[口*禮]娜以羝怒囉地<span class='note-inline'>(上)</span>㜸迷薩底曳<span class='note-inline'>(二合)</span>儞囉固[口*梨]磨囉嚩攞微那捨苨賒抧耶<span class='note-inline'>(二合)</span>母泥曳<span class='note-inline'>(二合)</span>娑羝<span class='note-inline'>(二合)</span>啫薩嚩[口*犁]娜味利曳<span class='note-inline'>(二合)</span>拏[口*落]迦叉<span class='note-inline'>(二合)</span>[口*落]迦叉<span class='note-inline'>(二合)</span>麼吽<span class='note-inline'>(二合稱名)</span>薩波囄襪斕嚩哆<span class='note-inline'>(上)</span>薩嚩迦<span class='note-inline'>(去)</span>楞囉酇祖<span class='note-inline'>(去)</span>嚧那伽底曳<span class='note-inline'>(二合)</span>娑<span class='note-inline'>(去)</span>儞尾[口*訥]聿<span class='note-inline'>(二合)</span>徒徙孕<span class='note-inline'>(二合)</span>賀弭也<span class='note-inline'>(二合)</span>伽囉<span class='note-inline'>(二合)</span>薩離悉哩<span class='note-inline'>(二合)</span>跛泥嚩薩埵婆那伽藥迦叉邏迦叉娑弭底禮<span class='note-inline'>(二合)</span>必舍遮步多那婆娑磨<span class='note-inline'>(二合)</span>囉布多娜迦吒布多那箇枯㗚都<span class='note-inline'>(二合)</span>徙多<span class='note-inline'>(二合)</span>囉迦沫多<span class='note-inline'>(平)</span>攞訖里<span class='note-inline'>(二合)</span>底也<span class='note-inline'>(二合)</span>迦㗚磨拏滿底囉<span class='note-inline'>(二合)</span>庾伽祖<span class='note-inline'>(去)</span>㗚拏<span class='note-inline'>(二合)</span>庾加多抧底庾<span class='note-inline'>(二合)</span>烏祖<span class='note-inline'>(入)</span>賀囉薩婆皤耶努師[口*者*見]<span class='note-inline'>(二合)</span>波地囉<span class='note-inline'>(二合)</span>嘸波薩[仁-二+愚]跛耶細鼻曜<span class='note-inline'>(二合)</span>娜母窣都<span class='note-inline'>(二合)</span>婆伽伐底也<span class='note-inline'>(二合)</span>烏馱攞覓[嗑-去+兮]經<span class='note-inline'>(二合)</span>儗囄儗囄囉怛那<span class='note-inline'>(二合)</span>古囉娑摩失哩<span class='note-inline'>(二合)</span>羝弭哩弭哩阿迦舍馱覩陀啫[口*禮]企哩企哩薩婆怛他㜸多利耶<span class='note-inline'>(二合)</span>失囉<span class='note-inline'>(二合)</span>伐迦㘄伽囉步羝苨微物儞夜<span class='note-inline'>(二合)</span>利耶<span class='note-inline'>(二合)</span>末囉呵磨怛他㜸多怛他㜸帝微濕縛<span class='note-inline'>(二合)</span>晉底也<span class='note-inline'>(二合)</span>麼囉跛攞迦囉<span class='note-inline'>(二合)</span>謎那冒嚩㜸伐底耶<span class='note-inline'>(二合)</span>跛囉㘉帝[口*落]迦叉[口*落]迦叉麼麼薩婆訥師覩波捺羅<span class='note-inline'>(二合)</span>袍波耶薜曳<span class='note-inline'>(二合)</span>西比也<span class='note-inline'>(二合)</span>莎訶</p>
<p>爾時如來說是呪時。大千界大地諸魔宮殿。一時皆大六反震動。是時如來告金剛密迹。此呪是我所說。稱讚七佛十力功德。為令利益諸有有情。受持成就頂輪王呪及諸呪者。令淨如法書寫佩帶頸臂頂上。則速成證。呪神置前圍繞護念。若有往詣淨不淨處。應先誦是難勝王心呪三遍。則常不為一切天魔魔人等而作障惱。若一切諸惡鬼神不伏違逆難勝王心呪者。則不得入毘沙門城。背叛一切金剛種族。及自種族亦相背叛。密迹此明王心呪有大威德。能成護衛一切事業諸佛菩薩悉皆隨喜。</p>
<p>爾時世尊又告密迹。我為一切苾芻苾芻尼信男信女等。所持成就此不思議頂王印呪說行三昧耶門。應各依所清淨持戒。發菩提心請阿闍梨。入受法壇如呪法行。善根具足。依善知識計思正念。善巧方便觀知法界如虛空性。入深般若波羅蜜多。無二別心不放逸。不妄語常不卒暴。嗔欺我慢相嘲相誂謗說有情。依持三世諸佛菩薩境界法行。善了分別隨喜修學。不惜軀命遠離人間。住阿蘭若每日三時。發菩提心歸佛法僧。誦菩薩戒如所聽習。思惟法義修四攝法。塗掃佛塔摩壇供養。發精進心心口唯一。應常謙下恭敬和上闍梨同學憐愍有情了達密義。樂恒精進濟度有情住於佛住。如是相應則得成就。又告密迹。若有證成頂輪王者。於當來世身金色相。光明過百千日。映蔽眾相皆不現之。證成頂王呪法者。眾生見者皆大歡喜。如如意樹所樂圓滿。復次密迹若有菩薩。證此頂法。心樂變化天諸美食。施雨地獄一切有情。則皆圓滿。修此法者。十地菩薩亦不能障。密迹此一字王。於諸呪中而最為上。若成就者菩薩萬行悉皆圓滿。所有十重一切罪垢。地獄之報悉皆銷滅。獲諸神通。一剎那中即遍遊往十方國土。及阿迦尼吒天。行菩薩行得一切佛一切菩薩獨覺聲聞諸天歡喜讚歎。若欲遊往無邊世界導化眾生。隨彼言音說諸妙法。亦皆圓滿。乃至遊往無量無數種種世界。隨所世界現種種身。皆得色相言詞巧妙。於是如來復說偈言。</p>

<div class="lg regular"><div class='lg-row'>成就輪王祕密者　相好超特那羅天</div>
<div class='lg-row'>諸明仙中大威德　各手執劍若青蓮</div>
<div class='lg-row'>相鬪紛騰如雲轉　勇弈威光蔽日月</div>
<div class='lg-row'>若有受持頂輪法　如是難調皆調伏</div>
</div><p>爾時世尊又告金剛密迹主。我復為當來一切呪者。略說三種悉地成就處。所謂上中下。如是三地各復有三。或有淨不淨處。智者善知。上謂天上三勝處。中謂大河岸海岸山中。下謂大泉池有蓮華處。多花果林處屍陀林處。如是處一切法皆同。言不淨處。一惡國王處。二賊難多處。三惡同伴飢饉等處。皆不同住。修治作法復有三時不可作法。謂極熱時。瀑雨時。極寒時。又有三時修治。善分別知。從五更時至日辰時。從午至日未時。從酉至亥時。如是時中大作念誦法皆得圓滿。密迹復有三密法善分別知。若不解知所念誦法則不成驗。於三吽摩法中。阿毘遮嚕迦法不應作。何以故譬如毒藥瓶不應盛乳。若盛乳者乳皆隨毒。是故善知餘應作之。以骨露草蘇欝頭摩羅木。或楓香木或柏木欝金香等。日日三時火供養作補瑟胝迦。成種種諸法。又以烏麻蜜蘇白芥子波羅奢木等火供養。亦得成就三種法故。爾時世尊復誥金剛密迹言。是法王中又有成印。能成頂輪真言王佛眼真言等。無量威德無量種事。為利眾生重說真言法。一印之中生於無量。又別通用印等。皆能成就無量事故。</p>

<div class='div-other'><a id='mulu68' />
<p class='h2'>頂王根本印</p><p>以左右二頭指二無名指二小指。右押左相叉入掌中作拳。其二大拇指並雙屈頭入掌中。其二中指直竪合頭相拄。是一法印作訖。於頂上破一切佛頂。從心心通諸佛頂成就法用。若諸一切惡天龍神。藥叉羅剎阿修羅迦樓羅緊那羅摩呼羅伽毘那夜迦。見輪是印悉皆怖走。一切輪王心印呪曰。</p>
<p class="dharani">那莫三漫多勃馱南唵<span class='note-inline'>(二合)</span>吽卓<span class='note-inline'>(二合)</span>嚕[合*牛]畔馱莎訶</p>
<p>是一印呪具大威德。若誦輪印得大安樂蠲眾苦。故國人安寧亦能成辦一切事故。</p>
</div>
<div class='div-other'><a id='mulu69' />
<p class='h2'>頂王請喚印之二</p><p>准前根本印。唯以二中指頭。下上微微來去。是一法印啟召一切佛菩薩等及諸呪神。是一印呪已如上說。是亦通供養塗香散花燒香處用。</p>
</div>
<div class='div-other'><a id='mulu70' />
<p class='h2'>請喚火天印之三</p><p>准前根本印。唯改屈二中指如半環勢。頭勿相著。是一法印請喚火王而供養之。若獻供畢發送火天時。則却直伸伸中指頭。供養印呪已如上所說。</p>
</div>
<div class='div-other'><a id='mulu71' />
<p class='h2'>頂王摧碎印之四</p><p>准前根本印。唯改屈右中指頭。拄左中指上第一節文。其左中指直竪伸之。結是印護身。以印印五處。結界右轉解界左轉。地界拄地上界上拄。是一法印亦名淨地印。力能成就一切諸事。結界護身淨治地用灌頂時用。是一印呪已如上說。</p>
</div>
<div class='div-other'><a id='mulu72' />
<p class='h2'>頂王咄嚕䋾迦印之五</p><p>准前根本印。唯改屈左中指頭。拄右中指上第一節文。其右中指直竪伸之。是一法印亦名頂王心印。力亦能調伏障礙毘那夜迦諸惡鬼神。常輪是印摧諸障用。灌頂時用沐浴時用皆無障惱。是一印法亦如上呪。</p>
</div>
<div class='div-other'><a id='mulu73' />
<p class='h2'>難勝奮怒王印之六</p><p>准前根本印。唯改屈二中指頭。右押左。各緊押左右指背岐間。是一印呪亦如上說。密迹此名略說一印生差別印隨眾法用。若廣說如是流布呪者。教行則有無量不假廣說。何以故我於餘部已廣分別。說五頂輪王成就呪共成佛眼呪法。以是法門故得解脫。若以楓香木齊截然火。持以烏麻和酥乳等。日日以三時燒之供養。則得呪神歡喜護守與三悉地。悉地者是一切佛佛子說。謂利眾生隨精進力世間安樂。是知呪者謂斷諸疑網勤發修趣。是故密迹汝當諦聽。若欲一切成就呪法。應起正見慈悲一切。偏功印塔則速成就。證地不難。現世資糧福善圓滿。當所生處常受福樂。密迹此呪王是所過去無量無數一切如來。皆得是頂王法門心地。我亦證成是頂王法心。爾時世尊重以佛眼。觀察無量無邊一切佛剎。誥金剛密迹主言。我於餘諸三部所說。律法及成就法印呪等。任皆取用。以彼呪力能除障惱。一切臭穢殘宿食皆不應食。若食者不證悉地驗。如是等法略說少爾。若我住劫廣演說不可盡。若人得此頂輪法門受持供養。從此生際乃至菩提。更不退轉。應知是人早已故往積集資糧菩提善根。由此因緣。今令得頂輪王法具足圓滿。是時如來說是經時。金剛密迹主諸大菩薩。苾芻苾芻尼。諸天龍藥叉羅剎乾闥婆。乃至一切世間有情等。聞佛說經皆大歡喜信奉而行。</p>
</div></div>
<p class='juan'>五佛頂三昧陀羅尼經卷第四</p>
<div class='div-w'><p>按開元錄云。一字佛頂輪王經五卷。亦云五佛頂或六卷。則此四卷本與彼五卷頂輪王經。只是一經而分卷有異耳。又按目錄及音義丹本經。皆云五卷無四卷者。則此四卷經宜在削去。然尋其文相。非唯廣略不同。往往互有不可取捨處。今依鄉本雙存。</p>
</div>
</div><!-- end of div[@id='body'] -->
</body></html>