<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>五佛頂三昧陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu10' />五佛頂三昧陀羅尼經卷第三</p><p class="byline">大唐天竺三藏菩提流志奉　詔譯</p>
<div class='div-pin'><a id='mulu11' />
<p class='h1'>五頂王密印品第八</p><p>爾時釋迦牟尼佛。告斯會眾。汝善男子等。應當受持我諸如來出現三摩地無量無數大勇猛力。一切如來安住呪身。一切如來真實種族無量無邊未曾有法。無量威德出生流布大印及呪。是中能生一切菩提。能破俱胝一切魔軍。能攝一切諸大菩薩大雄力者。能令一切可畏有情生大慈心。善男子等我今略說一切辦事業大印。爾時金剛密迹主。合掌恭敬白佛言世尊。願垂說示一切如來流布威德大印及呪。為當利益一切有情。以少功勣遂即成證。是時世尊告金剛密迹言。汝當諦聽靜思念之。我今為汝分別解釋。</p>
<p>即先輪結一切如來心精進印。</p>
<p>以左右手八指。右押左相叉入掌。急合握拳。以二大指相並平伸。押右頭指中節上。勿使頭屈。印呪曰。</p>
<p class="dharani">娜莫薩嚩勃馱菩地薩埵南阿<span class='note-inline'>(去)</span>弭囉虎吽<span class='note-inline'>(二合)</span>淹<span class='note-inline'>(丘淹反)</span></p>
<p>若以二大拇指。雙上下來去一切。則名啟召如來種族印。印呪曰。</p>
<p class="dharani">唵爾旅職<span class='note-inline'>(而職反)</span></p>
<p>是二印呪。名如來最精進心。力能度脫一切地獄餓鬼畜生。亦能助成一切如來功勣業事。攝諸菩薩帝釋梵王伊首羅天焰魔王水天毘沙門天。乃至十地大自在菩薩摩訶薩等。</p>

<div class='div-other'><a id='mulu12' />
<p class='h2'>觀世音菩薩種族印呪之二</p><p>准前心印。唯改左大母指。屈入掌中。握右頭指。右大母指依前定伸。印呪曰。</p>
<p class="dharani">唵阿<span class='note-inline'>(去)</span>嚧力</p>
<p>若以右大母指頭上下來去。則名請召觀音種族印。</p>
</div>
<div class='div-other'><a id='mulu13' />
<p class='h2'>金剛種族印呪之三</p><p>准前心印。當改左大母指。如前伸。押其右大母指。屈入掌中。握左頭指頭。左大母指依前定伸。印呪曰。</p>
<p class="dharani">唵拔折囉姪<span class='note-inline'>(丁一反)</span>力</p>
<p>若以左大母指頭上下來去。則名請召金剛種族印。</p>
</div>
<div class='div-other'><a id='mulu14' />
<p class='h2'>輪王印呪之四</p><p>先當合掌。以左右二無名指二小指。右押左相叉入掌中。其二中指直竪伸。各屈第一節頭相拄。其二大母指相並入掌平伸。又以二頭指平屈。押二大指甲背上頭相拄。此頂輪王根本大印。乃是過去殑伽沙等一切如來。已皆共說持。未來一切如來當共說持。現在一切如來今共說持。為欲攝諸有情故。令共說持。智者所在處授結此印。一切妬惡障礙毘那夜迦悉不親近。密迹此頂輪王根本印。一切諸佛住百千俱胝殑伽沙劫。讚說此印功德神力。亦不能盡。復以種種言辭譬喻。說是大印亦不能盡。若當智者結持此印。誦頂輪王呪。即常不為俱胝百千魔魔族而作惱亂。是人却後百千俱胝大劫不墜惡道。何以故是人所得福蘊功德故。我於百千俱胝大劫。說亦不盡。此大頂輪王呪。若當有人以一淨心常誦持者。所得念力慧力智力。於百千俱胝劫。所壽生處常不退失。金剛密迹首。何以故如是大印。有大威德無量力故。印呪曰。</p>
<p class="dharani">娜謨皤伽嚩底阿跛羅<span class='note-inline'>(上)</span>底㰤妬瑟抳沙野唵怛他伽都瑟抳沙阿娜嚩路枳多姥[束*犬]馱斫訖<span class='note-inline'>(二合)</span>囉靺囉底虎吽<span class='note-inline'>(二合)</span>入嚩攞入嚩攞馱哿馱哿度那度那弭度那弭度那怛囉<span class='note-inline'>(上二合)</span>縒野摩羅野[(刀/又)*頁]<span class='note-inline'>(烏骨反)</span>娑那野㰤那㰤那畔惹畔惹暗暗惡惡各各補弄<span class='note-inline'>(二合)</span>企抳補弄<span class='note-inline'>(二合)</span>企抳軍挐里[寧*頁]阿播囉<span class='note-inline'>(上)</span>爾哆塞怛囉<span class='note-inline'>(二合)</span>馱哩膩<span class='note-inline'>(尼至反)</span>虎[合*牛]</p>
</div>
<div class='div-other'><a id='mulu15' />
<p class='h2'>高頂王印呪之五</p><p>先以左右二無名指二小指。右押左相叉入掌中。次以二中指直竪頭相拄。其二大母指相並伸。押二無名指中節上。又以二頭指。當中指側中節上。屈頭相拄。印呪曰。</p>
<p class="dharani">唵入嚩攞捻<span class='note-inline'>(奴邑反)</span>弭<span class='note-inline'>(二合)</span>捻瓢<span class='note-inline'>(并遙反)</span>伽覩鄔<span class='note-inline'>(二合)</span>瑟抳沙<span class='note-inline'>(去)</span>度那度那虎吽</p>
</div>
<div class='div-other'><a id='mulu16' />
<p class='h2'>白傘蓋頂王印呪之六</p><p>准前高頂王印。唯當改二中指。微屈第一節。平頭相拄。次開二頭指。頭相去半寸。印呪曰。</p>
<p class="dharani">唵麼麼麼虎[合*牛]溺<span class='note-inline'>(儞益反)</span></p>
</div>
<div class='div-other'><a id='mulu17' />
<p class='h2'>光聚頂印呪之七<span class='note-inline'>(一名金輪印呪)</span></p><p>准前高頂王。唯改二頭指。磔開直竪伸頭。各去中指頭一寸二分許。印呪曰。</p>
<p class="dharani">唵怛他伽都瑟抳沙娜嚩路抧哆姥[束*犬]<span class='note-inline'>(盧骨反)</span>馱帝孺囉始虎[合*牛]入嚩囉入嚩囉馱哿馱哿捺囉弭捺囉儭那頻那虎吽泮莎嚩訶</p>
<p>重一印。准頂輪王印。唯改左右無名指。各直伸竪。其二大指屈。押二小指甲側。其二中指二頭指。並屈頭相拄如半月。</p>
<p>是一法印。亦名頂輪王壇輪。結作法印八也。</p>
</div>
<div class='div-other'><a id='mulu18' />
<p class='h2'>次勝頂王印呪之九</p><p>准前白傘頂印。唯改二頭指於中指第一節下。平屈頭相拄。又印准光聚頂印。改二頭指。二中指上節背上側文。印呪曰。</p>
<p class="dharani">唵惹喻瑟抳沙入嚩攞入嚩攞畔馱畔馱娜麼娜麼[口*者*見]嚕[合*牛][口*者*見]嚕[合*牛]<span class='note-inline'>(三合)</span>[口*者*見]嚕[合*牛]臛<span class='note-inline'>(乎各反)</span>㰤曩虎[合*牛]<span class='note-inline'>(二合)</span></p>
</div>
<div class='div-other'><a id='mulu19' />
<p class='h2'>准前頂王印同即是轉法輪印之十</p><p>又以左右二小指。平屈頭相拄。次以二無名指各屈入掌中。其二中指各微屈。竪頭相拄。其二頭指當中指中節側上頭相拄。其二大指各押二無名指上。開二掌腕相去四寸許。是一法印能轉十二行相法輪滅諸垢障。</p>
</div>
<div class='div-other'><a id='mulu20' />
<p class='h2'>如來雹摧煩惱印之十一</p><p>准頂輪王印。唯改左右二頭指。㧙在二中指背後頭相拄。是一印亦名坐印亦名頂輪王壇印。</p>
<p>復告金剛密迹主是五大印。名一切如來頂輪王種族王印大印。一名高頂王印。二名白傘蓋頂王印。三名光聚頂王印。四名轉法輪印。五名雹摧煩惱印。是印等名大頂王印。</p>
</div>
<div class='div-other'><a id='mulu21' />
<p class='h2'>如來心印呪之十二</p><p>准前第一如來心印。唯改二大母指。雙屈入掌中。是一法印名如來心大精進印。呪者若常輪結是印。誦頂輪王呪印。一呪一印心上。滿七遍。則能摧滅過去一切根本重罪。常以是印作一切法成就處。加被自身及護呪神身能令神現。印呪曰。</p>
<p class="dharani">娜莫三曼多勃馱南唵愚娜[口*禮]尾囉<span class='note-inline'>(上)</span>莎訶</p>
<p>是一法呪。功力同前第一印呪。於作法處互用亦得。是呪有大威猛力故。</p>
</div>
<div class='div-other'><a id='mulu22' />
<p class='h2'>一切頂王使役之印呪之十三</p><p>合掌八指屈頭相拄。虛掌內。二大指並直申。先合掌當心大虛掌內。當以左右八指。各平屈頭相拄。其八指頭各相去三分許。是二大指相去三分。平直竪伸。印呪曰。</p>
<p class="dharani">娜莫三曼多勃馱南唵啅嚕嚕畔馱莎訶</p>
<p>是法呪印。亦能成辦一切事業。自護護他結修諸法無障惱故。</p>
</div>
<div class='div-other'><a id='mulu23' />
<p class='h2'>如來錫杖印呪之十四</p><p>先以右手大母指。橫屈入掌。以頭指中指無名指小指。急握作拳。屈肘掌當前平申。其左手把袈裟角。出頭四寸。亦屈肘當前平申。印呪曰。</p>
<p class="dharani">娜莫三曼多勃馱南唵度那<span class='note-inline'>(奴箇反)</span>諮馱囉拏虎[合*牛]</p>
<p>是法呪若遇諸惡一切有情。則結是印用擁護身。</p>
</div>
<div class='div-other'><a id='mulu24' />
<p class='h2'>如來鉢印呪之十五</p><p>先以右手當心仰掌。次以左手覆合右手掌上。其左小指頭。與右大指頭相拄。其右大指頭。與左小指頭相拄。印呪。</p>
<p class="dharani">娜莫三曼多勃馱南唵路迦播羅地瑟耻多馱囉野馱囉野<span class='note-inline'>(藥可反)</span>摩訶那皤<span class='note-inline'>(去)</span>嚩勃馱播怛囉<span class='note-inline'>(二合)</span>莎訶</p>
<p>是法印呪。具大精進。常為一切如來神力而加護之。當結是印并誦此呪。一一遍終稱憶地獄餓鬼有情滿百八遍。則得地獄一切餓鬼飽食諸食。若曠野行亦結此印并誦是呪。則得曠野一切鬼神不相嬈故。</p>
</div>
<div class='div-other'><a id='mulu25' />
<p class='h2'>如來相好印呪之十六</p><p>先以左右二中指二無名指二小指。右押左相叉入掌。各搏掌。直申其二頭指。側相拄。是二大指各搏頭指側上。以印到垂仰掌置於額上。二頭指頭正當眉間。印呪曰。</p>
<p class="dharani">娜莫薩嚩怛他加底瓢阿囉褐弊<span class='note-inline'>(毘藥反)</span>三藐三勃睇弊醯醯畔馱畔馱底瑟侘底瑟侘馱囉野馱囉野儞[口*論]馱儞[口*論]度<span class='note-inline'>(引)</span>[束*犬]拏麼抳莎訶</p>
<p>是法呪印名大丈夫相好。若有人能輪結此印。則速成就一切悉地具大威德。若以印印頂。即名如來頂印。若以印印鼻。即名如來鼻印。頂鼻印呪曰。</p>
<p class="dharani">娜莫三曼多勃馱南唵縊<span class='note-inline'>(<span class='corr'>烏</span>異反)</span>哩抳<span class='note-inline'>(上聲)</span>虎[合*牛]泮莎訶</p>
<p>是如來頂鼻印。常結護身當向百千俱胝大劫。不患鼻頂等病。</p>
</div>
<div class='div-other'><a id='mulu26' />
<p class='h2'>次如來眼印呪之十七</p><p>先以二手合掌。以二大指雙屈入掌。次以二頭指各屈頭第一節。押二中指側中節上。其二頭指頭相去一寸。是如來眼印。於頂輪王壇清淨輪結。能作大益滅諸重罪。成進頂王呪者悉地。若已過世百千俱胝劫所修功德。以印威力盡悉攝來積集功德蘊。印呪曰。</p>
<p class="dharani">娜莫薩嚩怛他伽底瓢阿囉褐弊<span class='note-inline'>(毘藥反)</span>三藐三勃睇弊唵嚕嚕塞普嚕入嚩攞底瑟侘悉馱路者泥薩嚩喇他娑馱寧莎嚩訶</p>
<p>金剛密迹主。此如來眼大明王呪。是十俱胝佛同共宣說。我於往昔為菩提時。於是十俱胝佛前受得斯呪。若當呪者以一精心誦持是呪。則得一切菩薩呪神悉現在前。一切金剛種族呪法亦皆成就。是故密迹。持五頂王呪者。應先每誦斯呪七遍或三七遍。是大明王呪。如來今為一切有情得大安樂故說。呪者若遇暴惡性人。呪手摩面默誦斯呪。對共論說義理。得彼熙喜。亦能摧伏一切魑魅魍魎惡鬼神等。密迹主若人持頂輪王呪。一所祈法二所祈法不成證者。則以加此大明呪王。齊等雙誦滿二十萬遍。決定成就頂輪王呪最上悉地若未經是一二作法。而雙誦者。則加損殃持呪者身。</p>
</div>
<div class='div-other'><a id='mulu27' />
<p class='h2'>次如來眉間印呪之十八</p><p>准如來眼印。唯改二頭指。各當中指背上節。頭離中指節一分許。印呪曰。</p>
<p class="dharani">娜莫三曼多勃馱南紇[口*履]<span class='note-inline'>(二合)</span>虎吽<span class='note-inline'>(二合)</span></p>
<p>此如來眉間毫相印呪。是一切如來已所宣說。我今亦說。輪此印時。大自在天俱摩羅大俟呬野天等皆不嬈惱。何況諸小魑魅鬼神。而能惱耶。</p>
</div>
<div class='div-other'><a id='mulu28' />
<p class='h2'>次如來口印呪之十九</p><p>准如來心印。唯改二大母指。並胛申。等屈頭節。去右頭指側二麥顆間。以印置於面門。是二大指背頭節。正當脣間。印呪曰。</p>
<p class="dharani">娜莫三曼多勃馱南抧[口*履]抧[口*履]虎[合*牛]</p>
<p>是一印呪有大焰炬。能速助辦一切事業。呪者若常輪結斯印當口間著誦此。口呪二三七遍。復誦頂輪王呪者。以印呪力。三界人天見聞語論。悉皆敬愛。是故此人應常和雅真軟法語。是人當於百千俱胝劫不患口疾。是大自在天毘瑟努天。及諸天龍八部鬼神。聞此人語悉皆敬伏。況餘諸小魑魅鬼神。</p>
</div>
<div class='div-other'><a id='mulu29' />
<p class='h2'>難勝奮怒王印呪之二十</p><p>當以右膝著地。左脚屈膝蹈地。作欲起向前[((企-止+ㄒ)/正)*(素-糸+ㄆ)]<span class='note-inline'>(里證反)</span>身勢仰面努目。邪視左邊。當以右臂及手指等。右邊向後。側臂邪緊急。努臂似向地勢。其五指散磔開。手掌似覆似側。次以左臂左邊向後。擡緊急努屈臂手向上。其五指似散。竪努磔開。掌面向前。結是印時。發大怒聲。稱虎吽字三七聲者。隨所障罪則皆破滅。欲界魔王及魔軍將悉皆摧碎。我昔初詣熙連禪河沐浴身已趣此菩提樹下。坐金剛座。是時當有無量百千俱胝魔眾。各持種種惡穢怒相。嬈惱我時。難勝奮怒忽於我前。從地踊出示女狀相。瞋結斯印摧諸魔眾。種種怖相一時散滅。無能惱者。當是夜中欲明曉時。即證通無上正智。觀見世間一切沙門婆羅門無有證者。摧魔印呪曰。</p>
<p class="dharani">娜莫三曼多勃馱南唵虎魯虎魯戰拏<span class='note-inline'>(尼女反)</span>里摩蹬倪莎訶</p>
<p>金剛密迹。此難勝奮怒王呪。是我所說。若當呪者遇大惡怖鬼等處。欲護身結界造修法者。則勤精進持。結此印誦以斯呪。趣修此法則無障惱。速成就故。</p>
</div>
<div class='div-other'><a id='mulu30' />
<p class='h2'>次如來槊印呪之二十一</p><p>端身結加趺坐。以左臂手仰掌。橫屈申正當臍下。其四指相著直申。是大母指微屈直申。摶著頭指根側。次以右手大母指與頭指頭相捻。其中指無名指小指相著。並申微少似屈。是大母指頭指頭與右手小指頭相拄。是一法印。智者常輪持結者。現於此生於當壽生。永不退失信進慧力如來行力。得諸如來而加護念。印呪曰。</p>
<p class="dharani">娜莫三曼多勃馱南唵弭惹<span class='note-inline'>(如者反)</span>曳摩訶鑠底沒馱[口*履]虎[合*牛]<span class='note-inline'>(二合)</span>泮吒弭惹以儞泮吒忙伽犁泮吒莎訶</p>
<p>是一法呪。每日三時誦以三七遍。速於三界得無障礙。勝成就故。</p>
</div>
<div class='div-other'><a id='mulu31' />
<p class='h2'>次如來臍印呪之二十二</p><p>准如來槊印。唯改右手大母指頭指頭。去離左小指頭。一麥顆間。是一法印亦名諸佛大力雄印。智者若常憶持輪結并誦臍呪。則得銷除一日二日虐病。痿黃之病腸頭痛病及諸等病。又得一切災障自然殄滅。當壽福命安隱豐樂。印呪曰。</p>
<p class="dharani">娜莫三曼多勃馱南唵　紙置紙置莎訶</p>
<p>是一法呪。能現如來種種色類不可思議神通變化。誘引有情。</p>
</div>
<div class='div-other'><a id='mulu32' />
<p class='h2'>次如來甲印呪之二十三</p><p>當以右手大母指。橫屈掌中。以頭指中指無名指小指。急握大指作拳。</p>
<p>是一法印名諸一切頂王心印。智者若常以印印頂項左右肩膊及。印心上得大威力。呪者精勤持修於法。若無斯印則無莊飾。如形裸陋。如國無主如屋無人。如食無鹽如池枯涸。如地空無叢林花草。如事火外道婆羅門。無法可依。如王乘車無控御者。呪者如是雖復精勤。若無甲印則為魔嬈無所成効。印呪曰。</p>
<p class="dharani">娜莫三曼多勃馱南　唵部<span class='note-inline'>(引)</span>入縛<span class='note-inline'>(二合)</span>攞虎[合*牛]</p>
<p>是一法呪名如來金剛句三摩地。常用護身如王被甲嚴加器杖。則不怖畏惡賊兵眾。如此呪者亦復如是。每日三時量力量法如法勤修是甲印。則速成就無所怖故。</p>
</div>
<div class='div-other'><a id='mulu33' />
<p class='h2'>次如來髮髻印呪之二十四</p><p>准前甲印唯改申中指直竪。以印安頂直聳竪印。呪曰。</p>
<p class="dharani">娜莫三曼多勃馱南阿<span class='note-inline'>(去)</span>啒[口*律]<span class='note-inline'>(二合)</span></p>
<p>是一印呪名如來髮三摩地門。力能成作一切事業。</p>
</div>
<div class='div-other'><a id='mulu34' />
<p class='h2'>次如來耳印呪之二十五</p><p>准前甲印。唯改申頭指直竪。以印竪安耳門。與上耳輪齊印呪曰。</p>
<p class="dharani">娜莫三曼多勃馱南斛迦<span class='note-inline'>(二合)</span></p>
<p>是一印呪名如來耳三摩地門。常結印呪耳。速當除滅一切耳病證天耳通。</p>
</div>
<div class='div-other'><a id='mulu35' />
<p class='h2'>次如來牙印呪之二十六</p><p>先以左手頭指中指無名指小指。急屈把拳莫使露胛。又以大母指直申。押頭指正側上。其大母指面上第一文。與頭指外背齊。以印置左牙頷。右亦如是。印呪曰。</p>
<p class="dharani">娜莫三曼多勃馱南唵怛他伽多能瑟䋾<span class='note-inline'>(知價反)</span>[口*禮]<span class='note-inline'>(二合)</span>虎[合*牛]<span class='note-inline'>(二合)</span>泮莎訶</p>
<p>是一印呪名如來牙印三摩地門。有大威力。誦以斯呪結印印牙。於當來世得佛齒牙。</p>
</div>
<div class='div-other'><a id='mulu36' />
<p class='h2'>如來受記印呪之二十七</p><p>以右臂當胸直平申。其頭指中指無名指小指急把拳。其大母指竪屈。頭去頭指側二分間。是一法呪過去一切如來。未來一切如來。現在一切如來。皆以此印而受記別。是故智者常結是印。與諸有情受菩薩記。印呪曰。</p>
<p class="dharani">娜莫三曼多勃馱南唵虎[合*牛]<span class='note-inline'>(二合)</span>特[口*梵]<span class='note-inline'>(二合)</span></p>
<p>是一印呪。能成一切如來事業。以印呪力。生生常得念力進力戒定固力福勝蘊力。不為一切諸惡鬼神而嬈惱故。</p>
</div>
<div class='div-other'><a id='mulu37' />
<p class='h2'>次如來髆印呪之二十八</p><p>准前甲印。唯改臂直申向上。印呪曰。</p>
<p class="dharani">娜莫三曼多勃馱南畔惹阿泗泮吒莎訶</p>
<p>是一印呪名如來髆印三摩地門。具大神力勇猛殊特成眾法故。</p>
</div>
<div class='div-other'><a id='mulu38' />
<p class='h2'>次如來嬭印呪之二十九</p><p>准前甲印。唯改屈臂以印拳面。印當心上。印呪曰。</p>
<p class="dharani">娜莫三曼多勃馱南吹<span class='note-inline'>(晡空反)</span>伽<span class='note-inline'>(魚迦反)</span>囇撲<span class='note-inline'>(普木反)</span></p>
<p>是一印呪名如來嬭印三摩地門。</p>
</div>
<div class='div-other'><a id='mulu39' />
<p class='h2'>次如來幢印呪之三十</p><p>先以右手大母指。橫押中指無名指小指胛上。以頭指直申磔竪。申臂直上。印呪曰。</p>
<p class="dharani">娜莫三曼多勃馱南割䋾<span class='note-inline'>(知價反二合䋾字不出聲)</span></p>
<p>是一印呪名如來幢印三摩地門。</p>
</div>
<div class='div-other'><a id='mulu40' />
<p class='h2'>次如來臥具印呪之三十一</p><p>准前幢印。翻印手頭指當胸下指。印呪曰。</p>
<p class="dharani">娜莫三曼多勃馱南阿<span class='note-inline'>(去)</span>骨錄<span class='note-inline'>(二合)</span></p>
<p>是一印呪名如來臥具印三摩地門。</p>
</div>
<div class='div-other'><a id='mulu41' />
<p class='h2'>次如來乘印呪之三十二</p><p>准前幢印。改屈臂手當心前側臂平申。印呪曰。</p>
<p class="dharani">娜莫三曼多勃馱喃虎[合*牛]迦浮[口*梵]<span class='note-inline'>(二合)</span>唵</p>
<p>是一印呪名如來乘印三摩地門。</p>
</div>
<div class='div-other'><a id='mulu42' />
<p class='h2'>次如來頭印呪之三十三</p><p>准前幢印。改以印手捻頭頂上。印呪曰。</p>
<p class="dharani">娜莫三曼多勃陀南唵慕[束*犬]馱[寧*頁]莎訶</p>
<p>是一印呪名如來頭印三摩地門。</p>
</div>
<div class='div-other'><a id='mulu43' />
<p class='h2'>次如來肋印呪之三十四</p><p>以右手無名指小指雙屈頭。拄大母指面。其頭指中指並著直竪申。印呪曰。</p>
<p class="dharani">娜莫三曼多勃馱南唵虎[合*牛]朅</p>
<p>是一印呪名如來肋印三摩地門。</p>
</div>
<div class='div-other'><a id='mulu44' />
<p class='h2'>次如來見印呪之三十五</p><p>以右手中指屈頭。與大母指頭相拄。其頭指無名指小指。相並直上竪申。印呪曰。</p>
<p class="dharani">娜莫三曼多勃馱南唵跛<span class='note-inline'>(北沒反)</span>囉<span class='note-inline'>(上)</span>悉地迦履莎訶</p>
<p>是一印呪。名如來見諸法性三摩地門。</p>
</div>
<div class='div-other'><a id='mulu45' />
<p class='h2'>次如來光焰印呪之三十六</p><p>准前見印。唯改頭指無名指小指。向掌散開微屈如月初生。印呪曰。</p>
<p class="dharani">娜莫三曼多勃馱南唵入嚩[口*履]泥<span class='note-inline'>(上)</span>莎訶</p>
<p>是一印呪名如來光顯諸法故。</p>
</div>
<div class='div-other'><a id='mulu46' />
<p class='h2'>次如來光照印呪之三十七</p><p>以右手大母指。竪申搏著頭指側。以頭指直竪。申其中小指。各申向掌。屈如月初生。又以無名指向掌。屈如鉤形。印呪曰。</p>
<p class="dharani">娜莫三曼多勃馱南唵虎[合*牛]麼<span class='note-inline'>(牟羅反)</span>麼<span class='note-inline'>(同上)</span>泮莎訶</p>
<p>是一印呪名如來照諸三摩地門。圓滿現故。</p>
</div>
<div class='div-other'><a id='mulu47' />
<p class='h2'>次如來脣印呪之三十八</p><p>准前光照印。唯改中指。少許堅申麥顆間。印呪曰。</p>
<p class="dharani">娜莫三曼多勃馱南阿阿嚩<span class='note-inline'>(無可反)</span>嚩憾</p>
<p>是一印呪名如來脣三摩地。持者當得滅諸罪故。</p>
</div>
<div class='div-other'><a id='mulu48' />
<p class='h2'>次如來舌印呪之三十九</p><p>以右手頭指中指無名指小指。並相博著當心。仰掌平申。其大母指橫掌中。印呪曰<span class='note-inline'>(歸命同上)</span>。</p>
<p class="dharani">唵娜囉儞[口*梵]<span class='note-inline'>(蒲紺反)</span>惹<span class='note-inline'>(上日月)</span>虎[合*牛]泮莎訶</p>
<p>是一印呪名如來舌三摩地。持者當得如來舌相福圓滿故。</p>
</div>
<div class='div-other'><a id='mulu49' />
<p class='h2'>次如來三摩地印呪之四十</p><p>以左手五指相並。當臍下二麥顆地。側橫仰掌平申。次以右手四指相並。亦側橫仰掌平申。以手背押左手掌上。其右大母指橫屈掌中。印呪曰<span class='note-inline'>(歸命同上)</span>。</p>
<p class="dharani">唵阿底捨耶尾訖囉迷莎訶</p>
<p>是一印呪名如來臍三摩地故。</p>
</div>
<div class='div-other'><a id='mulu50' />
<p class='h2'>次如來金剛光焰印呪之四十一</p><p>准前三摩地。改當心上。印呪曰<span class='note-inline'>(歸命同上)</span>。</p>
<p class="dharani">虎[合*牛]入嚩攞跋日囉緊㗧閵<span class='note-inline'>(引)</span>㗧閵<span class='note-inline'>(引[示*(臼/工)]二合)</span></p>
<p>密迹主此金剛光焰印呪。亦名過去未來現在一切如來。金剛光焰心三摩地大明呪王。一切證地大菩薩等。及諸天龍八部鬼神大威德者。皆無能越況餘下者魑魅鬼神。</p>
</div>
<div class='div-other'><a id='mulu51' />
<p class='h2'>次如來小腹印呪之四十二</p><p>以右手臍下一寸。橫申仰掌五指相並。次申左手五指。相並背押右手掌上。其二手側著肚。印呪曰<span class='note-inline'>(歸命同上)</span>。</p>
<p class="dharani">唵怛䋾怛䋾塞塞<span class='note-inline'>(僧乙反)</span>普䋾普䋾蜜㮈<span class='note-inline'>(奴乙反)</span>囉跛寧<span class='note-inline'>(上)</span>跛囉<span class='note-inline'>(上)</span>未娜寧<span class='note-inline'>(上)</span>瞋娜寧<span class='note-inline'>(上)</span>頻娜寧虎[合*牛]<span class='note-inline'>(二合)</span>泮莎訶</p>
<p>是一印呪功能准前。</p>
</div>
<div class='div-other'><a id='mulu52' />
<p class='h2'>次如來脊印呪之四十三</p><p>以右手大母指。押頭指無名指小指甲等。勿使甲露。次以中指橫押大母指上。印呪曰<span class='note-inline'>(歸命如上)</span>。</p>
<p class="dharani">縊<span class='note-inline'>(鳥以反)</span>迦履那迦[口*履]乾馱質都嚧<span class='note-inline'>(二合)</span>娜囉麼抳㮈囉莎訶</p>
<p>是一印呪功能准前。</p>
</div>
<div class='div-other'><a id='mulu53' />
<p class='h2'>次如來髀印呪之四十四</p><p>准前脊印。又改押中指頭甲申出頭指頭押大母指甲上。印呪曰<span class='note-inline'>(歸命如上)</span>。</p>
<p class="dharani">唵都他<span class='note-inline'>(他可反)</span>者莎訶</p>
<p>是一法印功能准前。</p>
</div>
<div class='div-other'><a id='mulu54' />
<p class='h2'>次如來大慈印呪之四十五</p><p>准前脊印。又改押頭指頭胛。出無名指頭。押大指胛上。我為一切垢重有情。說示慈印令生慈心。我昔坐於菩提樹下。以大慈心持結此印。得諸魔軍而自散伏。結此印者。應以一切佛力法力阿羅漢力慈念心力。持結此印則得一切極重罪垢速皆銷滅。呪曰<span class='note-inline'>(歸命依上)</span>。</p>
<p class="dharani">怛地他君律<span class='note-inline'>(輕呼)</span>倪<span class='note-inline'>(魚抧反)</span>[寧*頁]盎<span class='note-inline'>(烏浪反)</span>矩履麼[口*履]<span class='note-inline'>(引)</span>者鉢喇<span class='note-inline'>(二合)</span>拏捨嚩[口*履]落乞灑落乞灑麼吽<span class='note-inline'>(二合)</span>俱磨哩失哩耶摩里儞莎訶</p>
<p>是一印呪名一切如來大慈印呪。若有呪者。常起慈心持此呪印。則當不為一切毘那夜迦。虎狼怨賊鬪諍災難橫干嬈惱。以印呪力速證慈心三摩地故。</p>
</div>
<div class='div-other'><a id='mulu55' />
<p class='h2'>次如來無垢印呪之四十六</p><p>准前慈印。又改無名指頭。於大指下押却。次以小指頭押大指[爬-巴+甲]上。印呪曰。</p>
<p class="dharani">娜莫三曼多勃馱南虎吽暮喇達泥<span class='note-inline'>(二合)</span>虎魯虎吽泮莎訶</p>
<p>是一印呪。智者常誦呪作飲食。乃服持喫能滅眾罪。又常不為毘那夜迦食中惱害。</p>
</div>
<div class='div-other'><a id='mulu56' />
<p class='h2'>次如來甘露印呪之四十七</p><p>又以右手大母指。橫押頭指中指無名指小指[爬-巴+甲]等。印呪曰。</p>
<p class="dharani">娜莫三曼多勃馱南唵印倪<span class='note-inline'>(魚抧反)</span>[寧*頁]部哆<span class='note-inline'>(得賀反)</span>[寧*頁]莎訶</p>
<p>是印呪能令持者證甘露法大解脫門。</p>
</div>
<div class='div-other'><a id='mulu57' />
<p class='h2'>次如來大師子吼印呪之四十八</p><p>先合掌當心。左右二手大母指。各屈掌中。又各以二頭指二中指二無名指二小指。屈握大母指作拳。其左右頭指中指無名指小指等。各[爬-巴+甲]背相合著。是八指頭勿著於掌。印呪曰。</p>
<p class="dharani">娜莫三曼多勃馱南唵劫比攞熱置攞唬泮莎訶</p>
<p>是一印呪名大師子吼成就金剛頂輪王教。能廣示現不可思議一切未曾有越意事故。</p>
</div>
<div class='div-other'><a id='mulu58' />
<p class='h2'>次如來相字印呪之四十九</p><p>又以左右二手八指。各伸磔開。右押左相叉相押中節。其八指頭各直竪伸勿著岐間。其二大母指亦各邪磔竪。申頭相去寸半。以印當胸三寸間著。印呪曰。</p>
<p class="dharani">娜莫三曼多勃馱南示<span class='note-inline'>(諸二切)</span></p>
<p>是一印呪名如來大丈夫相印三摩地門。</p>
</div>
<div class='div-other'><a id='mulu59' />
<p class='h2'>次如來洛訖瑟弭吉祥印呪之五十</p><p>以左右手腕合相著。其十指磔開直竪。微屈伸頭。各相去一寸半間如開蓮華。印呪曰。</p>
<p class="dharani">娜莫三曼多勃馱南唵素<span class='note-inline'>(上)</span>沒囉<span class='note-inline'>(上)</span>歌弭<span class='note-inline'>(二合)</span>羅訖澁弭莎訶</p>
<p>是一印呪名如來吉祥印三摩地。能令持者得大財寶眾人敬讚。</p>
</div>
<div class='div-other'><a id='mulu60' />
<p class='h2'>次如來般若波羅蜜印呪之五十一</p><p>以二手合拳虛於掌內。如未開蓮華朵。印呪曰<span class='note-inline'>(歸命如上)</span>。</p>
<p class="dharani">唵戍嚕底塞蜜㗚<span class='note-inline'>(二合)</span>底弭惹曳莎訶</p>
<p>金剛密迹主此一印呪。名如來般若波羅蜜印三摩地門。所有三世一切如來諸大菩薩獨覺聲聞等。皆從此之般若波羅蜜印呪三摩地門生。成證阿耨多羅三藐三菩提地。是知此印呪有大威德。名主三世一切如來諸大菩薩一切金剛獨覺聲聞母故。</p>
</div>
<div class='div-other'><a id='mulu61' />
<p class='h2'>次如來大悲印呪之五十二</p><p>准前般若印。唯改屈二大母指入掌中。印呪曰<span class='note-inline'>(歸命如上)</span>。</p>
<p class="dharani">唵怛楞<span class='note-inline'>(盧亘反彈舌)</span>倪<span class='note-inline'>(魚抧反)</span>[寧*頁]虎吽<span class='note-inline'>(二合)</span>泮莎訶</p>
<p>是一印呪名如來大悲印三摩地門。</p>
</div>
<div class='div-other'><a id='mulu62' />
<p class='h2'>次如來膝印呪之五十三</p><p>以二手合掌。各以小指右押左屈入掌中。印呪曰<span class='note-inline'>(歸命如上)</span>。</p>
<p class="dharani">唵娜暴吉[寧*頁]<span class='note-inline'>(二合)</span>跛囉<span class='note-inline'>(二合)</span>儞跛多也莎訶</p>
<p>是一印呪名如來膝印三摩地門。</p>
</div>
<div class='div-other'><a id='mulu63' />
<p class='h2'>次如來脚踝印呪之五十四</p><p>以二手合掌。各以無名指右押左屈入掌中。印呪曰<span class='note-inline'>(歸命如上)</span>。</p>
<p class="dharani">阿多㘑多㘑嗢多㘑跋佐囉暮乞使<span class='note-inline'>(二合)</span>抳莎訶</p>
<p>是一印呪名如來脚踝三摩地門。</p>
</div>
<div class='div-other'><a id='mulu64' />
<p class='h2'>次如來脚印呪之五十五</p><p>以二手合掌。各以中指右押左屈入掌中。印呪曰<span class='note-inline'>(歸命如上)</span>。</p>
<p class="dharani">唵拔佐囉商矩羅部使羝娜囉入嚩攞虎[合*牛]莎訶</p>
<p>爾時世尊誥金剛密迹。此等印呪從一切如來大丈夫相莊嚴身分支節所生。汝善男子如來有無量俱胝百千印。是一一印各有無量僕從印故。當後世時少福有情成此呪王。我今但為當後世時。成此呪者得大利益。略說斯呪。密迹汝當讚誦依法受持。如此印呪為當來世一切有情分別解釋。頂王印呪功勣力故。若有善男子善女人。樂成此大頂王者。應常清潔恒誦此呪恒結此印。是人則得無量百千稱歎功德。銷滅一切黑闇垢障。為諸如來大菩薩等歡喜憐慜。於所生處得宿命智。身心相智皆得圓滿。無諸夭病。能與一切有情作大光明。能於惡界度脫有情。得大辯智具大精進。光明威德眷屬圓滿。洞解世間一切善巧。亦能治救一切有情煩繞癡病。常得十方一切如來加被護念。護菩薩身。若當有人日日常持此等印呪。稱己之名。則當不為一切毘耶夜迦逼迫嬈惱。一切罪障自然殄滅。於現身成此頂輪王者。則當來世速得證佛無上正等菩提三摩地故。金剛密迹此等印呪。皆是一切如來種族真實印呪故。我今釋迦牟尼如來。為令成就頂輪王者。說示印呪故。</p>
</div></div>
<p class='juan'>五佛頂三昧陀羅尼經卷第三</p>
</div><!-- end of div[@id='body'] -->
</body></html>