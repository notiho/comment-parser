<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說大威德金輪佛頂熾盛光如來消除一切災難陀羅尼經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 964
<div class='div-jing'>
<p class='juan'><a id='mulu1' />佛說大威德金輪佛頂熾盛光如來消除一切災難陀羅尼經</p><p class="byline">唐代失譯</p><p>爾時釋迦牟尼佛。住淨居天宮。告文殊師利菩薩摩訶薩。及諸四眾八部遊空大天九執七曜十二宮神二十八星日月諸宿。我昔於過去娑羅樹王佛所。受此大威德金輪佛頂熾盛光如來消除一切災難陀羅尼法。於未來世中若有國界。日月五星羅睺計都彗孛妖怪惡星。照臨所屬本命宮宿及諸星位。或臨帝座於國於家并分野處。陵逼之時或進或入作諸災難者。應於清淨處置立道場。志心持是陀羅尼經一百八遍或一千八十遍。若一日二日乃至七日。依法修治壇場受持讀誦。一切災難自然消滅不能為害。若大白火星入於南斗。於國於家及分野處作災難者。應於一忿怒尊像前。畫彼設覩嚕形。念此真言加持。其災即散移於不順王命悖逆人身上。即說陀羅尼真言曰。</p>
<p class="dharani">喃無<span class='note-inline'>(去)</span>三滿哆沒馱喃阿鉢囉<span class='note-inline'>(二合)</span>底<span class='note-inline'>(丁以反)</span>賀哆舍薩曩喃<span class='note-inline'>(引)</span>唵<span class='note-inline'>(引)</span>佉佉佉呬佉呬吽<span class='note-inline'>(半音)</span>吽入嚩<span class='note-inline'>(二合)</span>囉入嚩<span class='note-inline'>(二合)</span>囉鉢囉<span class='note-inline'>(二合)</span>入嚩<span class='note-inline'>(二合)</span>囉鉢囉<span class='note-inline'>(二合)</span>入嚩<span class='note-inline'>(二合)</span>囉底瑟吒<span class='note-inline'>(二合)</span>底瑟吒<span class='note-inline'>(二合)</span>瑟緻<span class='note-inline'>(二合)</span>哩瑟緻<span class='note-inline'>(二合)</span>哩薩發<span class='note-inline'>(二合)</span>吒薩發<span class='note-inline'>(二合)</span>吒扇底迦室哩<span class='note-inline'>(二合)</span>曳娑嚩<span class='note-inline'>(二合)</span>賀</p>
<p>佛言若國界分野及男子女人。被諸天星辰所臨身形。但書寫此經志心受持讀誦。常須護淨。此陀羅尼一切如來同共宣說。能成就八萬種大吉祥事。復能滅除八萬種大不吉祥事。若有國王大臣及諸眷屬一切庶民。或被五星羅睺計都彗孛怪惡諸宿。陵逼帝座於國於家并分野處所屬宮宿。災難競起。或土星侵陵或進或退。及宿世怨家欲相謀害。諸惡橫事口舌厭禱呪詛符書以為災難。令諸眾生依法受持。一切災禍不能為害。變災為福皆得吉祥。我說此真言不可思議功德無比。祕密受持勿妄宣傳。佛告大眾若有國界不安災難起時。及男子女人災詳變禍。但請僧眾如法建立道場安置佛像潔戒護持。香花燈燭隨分供養。令諸眾生獲福無量其災即除。</p>
<p>爾時如來復告大眾。若人行年被金木水火土五星。及羅睺計都日月諸宿臨身。災難競起。我有大吉祥真言名破宿曜。若能受持志心憶念。其災自滅變禍為福。即說真言曰。</p>
<p class="dharani">唵<span class='note-inline'>(引)</span>薩嚩諾剎咀囉<span class='note-inline'>(二合)</span>糝摩曳室哩曳扇底迦呴嚧薩婆訶</p>
<p>爾時如來說是經時。文殊師利菩薩摩訶薩。及諸四眾遊空大天諸星辰等一切聖眾。咸依佛勅頂禮奉持各還本宮。天龍八部等聞佛所說。皆大歡喜信受奉行。</p>

<p class='juan'>佛說熾盛光消災經</p></div>
<div class='div-w'><p>九曜真言曰。</p>
<p>金</p>
<p class="dharani">曩謨三滿跢沒馱喃唵<span class='note-inline'>(引)</span>摩賀咸尾<span class='note-inline'>(微一反)</span>野娑嚩<span class='note-inline'>(二合)</span>賀<span class='note-inline'>(引)</span></p>
<p>木</p>
<p class="dharani">曩謨三滿跢沒馱喃唵<span class='note-inline'>(引)</span>印<span class='note-inline'>(上)</span>㮈囉<span class='note-inline'>(二合)</span>野娑嚩<span class='note-inline'>(二合)</span>賀<span class='note-inline'>(引)</span></p>
<p>水</p>
<p class="dharani">曩謨三滿跢沒馱喃唵<span class='note-inline'>(引)</span>嚩<span class='note-inline'>(無可反)</span>嚕拏<span class='note-inline'>(上)</span>野娑嚩<span class='note-inline'>(二合)</span>賀<span class='note-inline'>(引)</span></p>
<p>火</p>
<p class="dharani">曩謨三滿跢沒馱喃唵<span class='note-inline'>(引)</span>阿<span class='note-inline'>(上)</span>仡曩<span class='note-inline'>(上)</span>曳娑嚩<span class='note-inline'>(二合)</span>賀<span class='note-inline'>(引)</span></p>
<p>土</p>
<p class="dharani">曩謨三滿跢沒馱喃唵<span class='note-inline'>(引)</span>鉢囉<span class='note-inline'>(二合)</span>替<span class='note-inline'>(上)</span>曳娑嚩<span class='note-inline'>(二合)</span>賀<span class='note-inline'>(引)</span></p>
<p class="dharani">羅睺　曩謨三滿跢沒馱喃唵<span class='note-inline'>(引)</span>羅<span class='note-inline'>(平)</span>戶<span class='note-inline'>(上)</span>曩<span class='note-inline'>(上)</span>阿<span class='note-inline'>(上)</span>素囉<span class='note-inline'>(平)</span>囉<span class='note-inline'>(上)</span>惹野吽娑嚩<span class='note-inline'>(二合)</span>賀<span class='note-inline'>(引)</span></p>
<p class="dharani">計都　曩謨三滿跢沒馱喃唵<span class='note-inline'>(引)</span>嚩日囉<span class='note-inline'>(二合)</span>計都諾乞察<span class='note-inline'>(二合)</span>怛囉<span class='note-inline'>(二合)</span>囉惹野吽娑嚩<span class='note-inline'>(二合)</span>賀<span class='note-inline'>(引)</span></p>
<p>日天</p>
<p class="dharani">曩謨三滿跢沒馱喃唵<span class='note-inline'>(引)</span>阿<span class='note-inline'>(去)</span>儞<span class='note-inline'>(入)</span>底也<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>月天</p>
<p class="dharani">曩謨三滿跢沒馱喃唵<span class='note-inline'>(引)</span>蘇<span class='note-inline'>(上)</span>摩野娑嚩<span class='note-inline'>(二合)</span>賀<span class='note-inline'>(引)</span></p>
</div>
</div><!-- end of div[@id='body'] -->
</body></html>