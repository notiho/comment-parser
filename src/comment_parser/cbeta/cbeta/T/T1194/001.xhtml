<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>妙吉祥平等觀門大教王經略出護摩儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1194
<p class='juan'><a id='mulu1' />妙吉祥平等觀門大教王經略出護摩儀</p><p class="byline">宋大契丹國師中天竺摩竭陀國三藏法師慈賢譯</p>
<div class='div-jing'>
<div class="lg regular"><div class='lg-row'>歸命一切佛　諸大菩薩眾</div>
<div class='lg-row'>我今說護摩　種種之儀式</div>
<div class='lg-row'>先誦於真言　加持其鍬钁</div>
<div class='lg-row'>後應廣分別　加持真言曰</div>
</div><p class="dharani">唵<span class='note-inline'>(引)</span>[寧*頁]佉曩嚩蘇弟<span class='note-inline'>(二)</span>娑嚩<span class='note-inline'>(二合)</span>賀</p>
<p>誦此真言加持鍬钁。掘護摩爐。於掘爐前先取河水盛淨器中。誦本部佛真言加持。以水灑地及淨鍬钁灑掘爐人。灑淨真言曰。</p>
<p class="dharani">唵<span class='note-inline'>(引一)</span>阿密哩<span class='note-inline'>(二合)</span>姤<span class='note-inline'>(二)</span>納婆<span class='note-inline'>(二合)</span>嚩野<span class='note-inline'>(三)</span>吽<span class='note-inline'>(四)</span>發吒<span class='note-inline'>(五)</span>娑嚩<span class='note-inline'>(二合)</span>賀<span class='note-inline'>(六引)</span></p>
<p>若依護摩法。於未掘爐前一宿。以上方明王真言加持生飯。供養土地及天龍八部。然可掘爐。其爐內土收於淨處。然於河內取砂。先以真言加持其砂。真言曰。</p>
<p class="dharani">唵<span class='note-inline'>(引一)</span>嚩蘇麼底<span class='note-inline'>(二)</span>嚩蘇室哩<span class='note-inline'>(二合)</span>曳<span class='note-inline'>(三)</span>唵<span class='note-inline'>(四引)</span></p>
<p>誦此真言加持已。其砂填於爐內。次用五㯏七寶四鐵末擦於其上。方可用淨墼。砌護摩爐勿用甎作。先誦金剛羯磨菩薩真言。加持淨墼真言曰。</p>
<p class="dharani">唵<span class='note-inline'>(引一)</span>嚩日囉<span class='note-inline'>(二合)</span>羯囉磨<span class='note-inline'>(二合二)</span>劍<span class='note-inline'>(三)</span></p>
<p>如是加持已。當用淨墼如法砌之。護摩法者說其四種。其四種者。一訕底<span class='note-inline'>(此言息災)</span>二補瑟置<span class='note-inline'>(此云增益或云富貴)</span>三嚩舍<span class='note-inline'>(此云敬愛)</span>四阿尾左囉<span class='note-inline'>(此云降伏)</span>此四護摩爐亦四種。其四種者。若求訕底當作圓爐。若求補瑟置<span class='note-inline'>(二合)</span>爐如半月或作八角。若求嚩舍爐作四角。若求阿尾左囉爐作三角。此之四種隨所應作。次說護摩爐量。略有三種。第一供養爐八肘。是八角爐也。量深二肘。第二供養爐一肘半。量深一肘半。四面共六肘。第三供養爐一肘。四面共四肘深亦一肘。隨爐大小作三重緣。於爐前面第三緣上西邊。量比正半。亦用淨墼砌作九重至上漸小。於正半右邊壘作層級。正半左邊上下直砌。爐緣三重表為三界。其九層級表為九地也。如是作已當於爐內砂上墼下。採於七寶四鐵末五穀。想如五種子及七寶四鐵所成。七寶者<span class='note-inline'>(金銀真珠水精玉瑠璃琥珀)</span>四鐵者<span class='note-inline'>(金銀銅鐵)</span>五穀者<span class='note-inline'>(稻穤大麥菉豆油麻)</span>其五穀四鐵末。誦毘盧佛真言加持。真言曰。</p>
<p class="dharani">唵<span class='note-inline'>(引一)</span>嚩日囉<span class='note-inline'>(二合)</span>馱<span class='note-inline'>(二)</span>覩鑁</p>
<p>誦此真言已次念四波羅蜜菩薩真言。加持七寶末。真言曰。</p>
<p>金剛波羅蜜菩薩。</p>
<p class="dharani">唵<span class='note-inline'>(引一)</span>薩怛嚩<span class='note-inline'>(二合)</span>嚩日哩<span class='note-inline'>(二合二)</span>吽<span class='note-inline'>(三)</span></p>
<p>寶波羅蜜菩薩。</p>
<p class="dharani">唵<span class='note-inline'>(引一)</span>囉怛曩<span class='note-inline'>(二合)</span>嚩日哩<span class='note-inline'>(二合二)</span>怛[口*洛]<span class='note-inline'>(二合三)</span></p>
<p>法波羅蜜菩薩。</p>
<p class="dharani">唵<span class='note-inline'>(引一)</span>達囉磨<span class='note-inline'>(二合)</span>嚩日哩<span class='note-inline'>(二合二)</span>紇哩以<span class='note-inline'>(三合三)</span></p>
<p>羯磨波羅蜜菩薩。</p>
<p class="dharani">唵<span class='note-inline'>(引一)</span>羯囉磨<span class='note-inline'>(二合)</span>嚩日哩<span class='note-inline'>(二合二)</span>噁<span class='note-inline'>(三)</span></p>
<p>誦四明加持已。用採爐內。應用一切香末而和於泥。加持泥真言曰。</p>
<p class="dharani">唵<span class='note-inline'>(引一)</span>嚩蘇麼底<span class='note-inline'>(二)</span>室哩<span class='note-inline'>(二合)</span>曳<span class='note-inline'>(三)</span>室哩<span class='note-inline'>(二合)</span>嚩蘇弟<span class='note-inline'>(四)</span>婆嚩<span class='note-inline'>(二合)</span>賀<span class='note-inline'>(引五)</span></p>
<p>誦此真言已。當用香泥而泥於爐。如上次第布置訖。應於爐中諦想壇場運心安布。作訕底法當想佛身形如白色。復觀己身形相亦爾。應於左手力度第二文上捻數珠。燒物供養。用水精數珠一百八個。面向東坐作補瑟置<span class='note-inline'>(二合)</span>法。想佛金色自身亦爾。於願度中節內捻數。珠用菩提子一百個。面向南坐。作嚩舍法。想佛赤黃色自身亦爾。於方度中節內捻數珠。用蓮子九十個。面向西坐。作阿尾左囉法。想佛綠色自身亦爾。於力度第一文上捻數珠。用槵子七十個面向北坐。若作護摩法隨時四種所求之事。當於爐內各別想壇。隨所作部主想安中方。若於四種護摩法外。如恒常供養。中方想阿閦佛。數珠或一百八或所用不定。其上想壇法廣如大教說。如是運想已。應取吉祥草<span class='note-inline'>(用青妙細軟草代之)</span>當用於八結安於爐八方。表想淨八位。又用草三結安布於爐中表淨三寶位。又以吉祥草三結為一繫。三繫共九結。護摩最初燒而表淨爐法。更用草二結。一結安灌頂瓶內。一結安右手戒度上。想如護摩杵。亦表淨手法表為金剛手。其草結如金剛杵形。以四智真言加持真言曰。</p>
<p class="dharani">唵<span class='note-inline'>(引一)</span>悉馱路左[寧*頁]<span class='note-inline'>(二)</span>薩嚩囉他<span class='note-inline'>(二合)</span>娑馱[寧*頁]<span class='note-inline'>(三)</span>娑嚩<span class='note-inline'>(二合)</span>賀<span class='note-inline'>(引四)</span></p>
<p class="dharani">唵<span class='note-inline'>(引一)</span>計哩計哩麼麼計<span class='note-inline'>(二)</span>薩嚩囉他<span class='note-inline'>(二合)</span>娑馱[寧*頁]<span class='note-inline'>(三)</span>娑嚩<span class='note-inline'>(二合)</span>賀<span class='note-inline'>(引四)</span></p>
<p class="dharani">唵<span class='note-inline'>(引一)</span>濕吠<span class='note-inline'>(二合)</span>帝<span class='note-inline'>(二)</span>半拏囉嚩悉[寧*頁]<span class='note-inline'>(三)</span>惹致[寧*頁]<span class='note-inline'>(四)</span>薩嚩囉他<span class='note-inline'>(二合)</span>娑馱[寧*頁]<span class='note-inline'>(五)</span>娑嚩<span class='note-inline'>(二合)</span>賀<span class='note-inline'>(引六)</span></p>
<p class="dharani">唵<span class='note-inline'>(引一)</span>哆哩<span class='note-inline'>(二)</span>咄哆哩<span class='note-inline'>(三)</span>咄哩吽<span class='note-inline'>(四)</span>娑嚩<span class='note-inline'>(二合)</span>賀<span class='note-inline'>(引五)</span></p>
<p>如是加持已。當取所燒柴。如法乾好者。可等於施主。一肘之手量。以香水灑之。誦毘盧真言。加持真言曰。</p>
<p class="dharani">唵<span class='note-inline'>(引一)</span>嚩日囉<span class='note-inline'>(二合)</span>馱覩<span class='note-inline'>(二)</span>鑁<span class='note-inline'>(三)</span></p>
<p>作法加持已。安柴於爐內。根梢應順用。若是刺木柴。法中不得用。如上布置已。當呪護摩柴。亦誦毘盧明。而用加持之。梵云半左薩曳囉瑟恥<span class='note-inline'>(二合此云五乳柴)</span>表是五如來正種供養飯。所用五乳柴者。謂尼俱律陀樹等。此方緣無但取不凋者及無果子柴。枝條令纖細。梢根搵於酥。三杖或五枝。或二十五枝。而投於火中。想供養於佛。當用五種穀。作法燒供養。誦金剛波羅蜜菩薩真言。先加持五穀。真言曰。</p>
<p class="dharani">唵<span class='note-inline'>(引)</span>薩怛嚩<span class='note-inline'>(二合)</span>嚩日哩<span class='note-inline'>(二合二)</span>吽<span class='note-inline'>(三)</span></p>
<p>加持五穀已。次第而供養。表是食之根酥蜜乳酪等。亦誦於金剛波羅蜜真言。先用加持之。次以五般粥護摩燒供養。五粥者謂乳酪酥蜜沙糖乳糖粥。念法波羅蜜菩薩真言加持。真言曰。</p>
<p class="dharani">唵<span class='note-inline'>(引一)</span>達囉磨<span class='note-inline'>(二合)</span>嚩日哩<span class='note-inline'>(二合二)</span>紇哩以<span class='note-inline'>(三合三)</span></p>
<p>如是加持已。表是淨供養。當以根本波羅蜜真言。加持五般飯<span class='note-inline'>(與五粥同)</span>真言曰。</p>
<p class="dharani">唵<span class='note-inline'>(引一)</span>商迦哩<span class='note-inline'>(二)</span>訕底迦哩<span class='note-inline'>(三)</span>齲吒[寧*頁]伽吒野<span class='note-inline'>(四)</span>薩嚩囉他<span class='note-inline'>(二合)</span>娑馱[寧*頁]<span class='note-inline'>(五)</span>娑嚩<span class='note-inline'>(二合)</span>賀<span class='note-inline'>(引六)</span></p>
<p>加持五飯已。表法亦同前。如上依法加持訖。當於爐上想一明王。身如舍利塔。又想諸佛皆於塔內。所作護摩運心供養。然可取火。其火想隨所作。部主佛種子字為火。或用本明加持。或內想智火發大光焰。或想明王遍身火焰。變用燒物而作供養。燃其火已。或以淨水及與塗香灑火作淨。次下於水表為淨水。方用酥蜜乳酪。及五柴五穀粥飯。先各五投火中。各別供養五如來。隨彼如來各念本明。燒物供養五如來真言曰。</p>
<p>毘盧遮那如來</p>
<p class="dharani">唵<span class='note-inline'>(引一)</span>嚩日囉<span class='note-inline'>(二合)</span>馱覩<span class='note-inline'>(二)</span>鑁<span class='note-inline'>(三)</span></p>
<p>阿閦如來</p>
<p class="dharani">唵<span class='note-inline'>(引一)</span>惡乞蒭<span class='note-inline'>(二合)</span>毘夜<span class='note-inline'>(二合二)</span>吽<span class='note-inline'>(三)</span></p>
<p>寶生如來</p>
<p class="dharani">唵<span class='note-inline'>(引一)</span>囉恒曩<span class='note-inline'>(二合)</span>三婆嚩<span class='note-inline'>(二)</span>怛[口*洛]<span class='note-inline'>(三合三)</span></p>
<p>阿彌陀如來</p>
<p class="dharani">唵<span class='note-inline'>(引一)</span>阿弭多婆<span class='note-inline'>(二)</span>紇哩以<span class='note-inline'>(三合三)</span></p>
<p>不空成就如來</p>
<p class="dharani">唵<span class='note-inline'>(引一)</span>阿謨伽悉弟<span class='note-inline'>(二)</span>噁<span class='note-inline'>(三)</span></p>
<p>先想供養五佛已。次下水供養。想與佛漱口。</p>
<p>下水真言曰。</p>
<p class="dharani">唵<span class='note-inline'>(引一)</span>訖哩<span class='note-inline'>(二合)</span>嚕娜地<span class='note-inline'>(二)</span>吽<span class='note-inline'>(三)</span>訖哩<span class='note-inline'>(二合)</span>囉嗚娜迦<span class='note-inline'>(四)</span>唵<span class='note-inline'>(引五)</span></p>
<p>次以華供養乃擲於爐內。想華安佛頂上華供養真言。</p>
<p class="dharani">唵<span class='note-inline'>(引一)</span>薩嚩怛他誐哆<span class='note-inline'>(二)</span>補瑟跛<span class='note-inline'>(二合)</span>布惹<span class='note-inline'>(三)</span></p>
<p>次用塗香獻而灑於火中。想塗灑諸佛塗。</p>
<p>香供養真言曰。</p>
<p class="dharani">唵<span class='note-inline'>(引一)</span>薩嚩怛他誐哆<span class='note-inline'>(二)</span>巘馱布惹</p>
<p>又以香供養。想於佛鼻入供養諸如來。燒香供養真言曰。</p>
<p class="dharani">唵<span class='note-inline'>(引一)</span>薩嚩怛他誐哆<span class='note-inline'>(二)</span>度播布惹<span class='note-inline'>(三)</span></p>
<p>次振鈴念讚或誦伽陀一切臨時。</p>
<p>次燒五穀。念隨所求者。部主真言加持燒物。如別無所求事。只念法舍利真言燒物。</p>
<p>供養真言曰。</p>
<p class="dharani">唵<span class='note-inline'>(引一)</span>達囉磨<span class='note-inline'>(二合)</span>馱覩<span class='note-inline'>(二)</span>誐羅陛<span class='note-inline'>(二合三)</span>娑嚩<span class='note-inline'>(二合)</span>賀</p>
<p>燒五穀已。當用酥蜜乳酪各三投火中。次應下水運想供養一如前法。次以粥供養先燒乳粥。次下燒粥隨意。當燒粥時。取八所淨器。或取八葉以塗香灑之。用粥飯盛於淨器中。以十方天真言加持。於爐八方供養十方天上下二方。心想供養十方天。明次第當說。東方帝釋天真言曰。</p>
<p class="dharani">曩謨三滿哆沒馱南<span class='note-inline'>(一)</span>印捺囉<span class='note-inline'>(二合)</span>野<span class='note-inline'>(二)</span>娑嚩<span class='note-inline'>(二合)</span>賀</p>
<p>東南方火天真言曰。</p>
<p class="dharani">曩謨三滿哆沒馱南<span class='note-inline'>(一)</span>阿仡曩<span class='note-inline'>(二合)</span>曳<span class='note-inline'>(二)</span>娑嚩<span class='note-inline'>(二合)</span>賀</p>
<p>南方焰摩天真言曰。</p>
<p class="dharani">曩謨三滿哆沒馱南<span class='note-inline'>(一)</span>焰摩野<span class='note-inline'>(二)</span>娑嚩<span class='note-inline'>(二合)</span>賀</p>
<p>西南方羅剎主天真言曰。</p>
<p class="dharani">曩謨三滿哆沒馱南<span class='note-inline'>(一)</span>銘伽舍曩野<span class='note-inline'>(二)</span>娑嚩<span class='note-inline'>(二合)</span>賀</p>
<p>西方水天真言曰。</p>
<p class="dharani">曩謨三滿哆沒馱南<span class='note-inline'>(一)</span>嚩嚕拏野<span class='note-inline'>(二)</span>娑嚩<span class='note-inline'>(二合)</span>賀</p>
<p>西北方風天真言曰。</p>
<p class="dharani">曩謨三滿哆沒馱南<span class='note-inline'>(一)</span>嚩野吠<span class='note-inline'>(二)</span>娑嚩<span class='note-inline'>(二合)</span>賀</p>
<p>北方毘沙門天真言曰。</p>
<p class="dharani">曩謨三滿哆沒馱南<span class='note-inline'>(一)</span>吠室囉末拏野<span class='note-inline'>(二)</span>娑嚩<span class='note-inline'>(二合)</span>賀</p>
<p>東北方伊舍那天真言曰。</p>
<p class="dharani">曩謨三滿哆沒馱南<span class='note-inline'>(一)</span>伊舍娜野<span class='note-inline'>(二)</span>娑嚩<span class='note-inline'>(二合)</span>賀</p>
<p>上方梵天真言曰。</p>
<p class="dharani">曩謨三滿哆沒馱南<span class='note-inline'>(一)</span>沒囉<span class='note-inline'>(二合)</span>憾麼<span class='note-inline'>(二合)</span>野<span class='note-inline'>(二)</span>娑嚩<span class='note-inline'>(二合)</span>賀</p>
<p>下方地天真言曰。</p>
<p class="dharani">曩謨三滿哆沒馱南<span class='note-inline'>(一)</span>必哩<span class='note-inline'>(二合)</span>替尾曳<span class='note-inline'>(二合二)</span>娑嚩<span class='note-inline'>(二合)</span>賀<span class='note-inline'>(二合)</span>賀</p>
<p>此等十方天。先於爐八方。安置八坐位。梵天地天等。於爐上下想。然以瓶內水。瀉供養飯內。次用香華塗。香隨位而供養。各念本真言加持供養物。本明誦三遍安於本方位。然可燒粥供養。燒粥已。酥蜜乳酪等。各三投火中。下水次第一如前法。次以飯供養先燒於乳飯。次酥後酪飯。如是燒飯已。酥蜜乳酪等。各三投火中。下水次第並同前法。又以護摩柴。梢根搵於酥投於火中。又用酥蜜乳酪。各三投火中。如是次第訖然後起立。手執酥器并護摩匙。振鈴念誦。用酥瀉於火中。所有隨喜人。各令塗手執華候念讚瀉酥訖。各擲華於爐內。往火壇禮拜表供養圓滿。次用淨帛揩酥覆火燒之。想為佛衣如上了畢。應用淨瓶繞爐下水。再想漱口作淨。若作護摩時。運想應志心。供養勿須忙。所抄供養物。如菴摩羅果子許<span class='note-inline'>(此方如杏子大)</span>所說護摩壇。當知七佛舌。俱胝諸天口。一切供養中。護摩最為上。所有燒不盡。五穀粥飯等。更用別飲食。及諸華果實。共盛一器中。用塗香灑之。復用燒香熏。先作鉤召契。三昧耶蓮華。及金剛縛印。次下水半振鈴念加持飯真言。想供養天龍八部及火壇外諸天。運心皆供養。如是護摩供養已。然後奉送諸聖眾。所集祕密殊勝福。普霑一切諸含識。</p>

<p class='juan'>妙吉祥平等觀門大教王經略出護摩儀</p></div>
</div><!-- end of div[@id='body'] -->
</body></html>