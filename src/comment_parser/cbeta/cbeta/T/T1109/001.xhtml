<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>白救度佛母讚</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1109
<div class='div-jing'><div><img src='../images/T20p0484_01.gif' alt='T20p0484_01.gif' /></div>

<p class='juan'><a id='mulu1' />白救度佛母讚</p><p class="byline">北京淨住寺住持阿旺扎什譯</p><p>納摩至尊聖救度佛母。</p>

<div class="lg regular"><div class='lg-row'>唵救度輸迴答<span class='note-inline'>(阿)</span>哷母</div>
<div class='lg-row'>以都<span class='note-inline'>(答)</span>答<span class='note-inline'>(阿)</span>哷脫八難</div>
</div>
<div class="lg regular"><div class='lg-row'>一切病愆都哷救　救度母前敬讚禮</div>
<div class='lg-row'>白淨蓮華之中間　其上敷陳月輪座</div>
<div class='lg-row'>坐現金剛跏趺母　施願母前致敬禮</div>
<div class='lg-row'>面如秋月光明相　佛母身依皓魄輪</div>
<div class='lg-row'>一切莊嚴俱滿足　持優鉢花前敬禮</div>
<div class='lg-row'>體相具圓十六歲　一切正覺彼之子</div>
<div class='lg-row'>勝躬持施隨欲應　敬禮救度聖母前</div>
<div class='lg-row'>皎潔白輪光色白　八輻條上現八字</div>
<div class='lg-row'>而有普同旋轉相　向具輪前至敬禮</div>
<div class='lg-row'>一切剎土皆清淨　多寶花遍佈其中</div>
<div class='lg-row'>誕生三世諸佛母　是母尊前致敬禮</div>
<div class='lg-row'>聖母度母救度母　增益壽母如意輪</div>
<div class='lg-row'>佛母尊前勇祈禱　為消我等壽緣魔</div>
<div class='lg-row'>病及一切苦難中　仗爾有能祈保護</div>
<div class='lg-row'>勝及通常諸成就　為皆賜我盡無餘</div>
<div class='lg-row'>聖母尊前誠敬者　彼常憶念悉如子</div>
<div class='lg-row'>尊前我亦致禱祝　惟祈常持慈悲鉤</div>
<div class='lg-row'>佛母勝身如月色　窈窕柔善體端嚴</div>
<div class='lg-row'>妙相俱著寶莊飾　而以佳絹為裙裳</div>
<div class='lg-row'>蓮華月輪寶座上　兩足金剛跏趺坐</div>
<div class='lg-row'>一面二臂具喜顏　生三世諸佛之母</div>
<div class='lg-row'>佛母尊前常與跪　今在尊前以微讚</div>
<div class='lg-row'>所為我等修道時　從此以往至菩提</div>
<div class='lg-row'>消除其中諸逆緣　願於順緣獲豐足</div>
</div><p class="dharani">唵答<span class='note-inline'>(阿)</span>哷都<span class='note-inline'>(答)</span>答<span class='note-inline'>(阿)</span>哷都<span class='note-inline'>(哷)</span>嘛嘛阿俞<span class='note-inline'>(喇)</span>逋<span class='note-inline'>(吶)</span>葉<span class='note-inline'>(雜尼鴉阿)</span>納逋<span class='note-inline'>(斯)</span>真沽嚕葉娑訶<span class='note-inline'>(此呪遵御製大藏全呪校正書之)</span></p>
<p><span class='note-inline'>(此讚係西藏格隆羅卜藏薩木丹祈請二輩達[口*束*頁]喇嘛佛說于別蚌寺內落薩嶺堂中)</span>。</p>

<p class='juan'>白救度佛母讚竟</p></div>
</div><!-- end of div[@id='body'] -->
</body></html>