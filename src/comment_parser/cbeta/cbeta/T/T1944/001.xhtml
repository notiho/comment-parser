<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禮法華經儀式</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1944 [cf. Nos. 1941-1943]
<p class='juan'><a id='mulu1' />禮法華經儀式</p>
<div class='div-jing'><p>一心頂禮十方法界常住三寶<span class='note-inline'>(拜起胡跪燒香運想已合掌唱云)</span>願此香華雲。遍滿十方界。供養一切佛。妙法蓮華經。菩薩聲聞眾。受用作佛事<span class='note-inline'>(一拜起立歎云)</span>。</p>

<div class="lg regular"><div class='lg-row'>稽首十方佛　圓滿最上乘</div>
<div class='lg-row'>本迹開二門　法喻談真祕</div>
<div class='lg-row'>普使諸權小　悉證佛菩提</div>
<div class='lg-row'>我今誓歸依　願超生死海</div>
</div><p><span class='note-inline'>(讚歎已。隨意述誠。雖曰禮經。應須禮佛菩薩。使三寶義足)</span>。</p>
<p>一心頂禮本師釋迦牟尼佛。</p>
<p>一心頂禮過去多寶佛。</p>
<p>一心頂禮十方分身釋迦牟尼佛。</p>
<p>一心頂禮盡法華經中。及十方三世一切諸佛。</p>
<p>一心頂禮妙法蓮華經。妙字法寶<span class='note-inline'>(下去每字準此一唱一拜)</span>。</p>
<p>一心頂禮盡法華經中。及十方三世一切菩薩聲聞緣覺得道賢聖僧。</p>
<p>一心頂禮普賢菩薩摩訶薩<span class='note-inline'>(拜已胡跪運想準常儀)</span>。</p>
<p>志心懺悔。我<span class='note-inline'>(某甲)</span>與一切眾生從無始來。迷失真心流轉生死。六根罪障無量無邊。圓妙佛乘無以開解。一切所願不得現前我今禮敬妙法華經。以此善根發露黑惡。過現未來三業所造。無邊重罪皆得消滅。身心清淨惑障蠲除。福智莊嚴淨因增長。自他行願速得圓成。願諸如來常在說法。所有功德起隨喜心。回向菩提證常樂果。命終之日正念現前。面奉彌陀及諸聖眾。一剎那頃生蓮華中。普願眾生俱成佛道<span class='note-inline'>(懺悔發願已。歸命禮三寶)</span>。</p>
<p>南無佛　南無法　南無僧　南無釋迦牟尼佛　南無妙法蓮華經　南無文殊師利菩薩　南無普賢菩薩<span class='note-inline'>(旋竟三歸依如常)</span></p>

<p class='juan'>禮法華經儀式</p></div>
</div><!-- end of div[@id='body'] -->
</body></html>