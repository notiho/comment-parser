<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>添品妙法蓮華經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu23' />添品妙法蓮華經卷第六</p><p class="byline"><span class='corr'>隋</span>天竺三藏闍那崛多共笈多譯</p><a id='mulu24' />◎
<p class='h0'>隨喜功德品第十七</p><p>爾時彌勒菩薩摩訶薩白佛言：「世尊！若有善男子、善女人，聞是《法華經》隨喜者，得幾所福？」而說偈言：</p>

<div class="lg regular" style="margin-left:1em;"><div class='lg-row'>「世尊滅度後，　其有聞是經，</div>
<div class='lg-row'>若能隨喜者，　為得幾所福？」</div>
</div><p>爾時佛告彌勒菩薩摩訶薩：「阿逸多！如來滅後，若比丘、比丘尼、優婆塞、優婆夷，及餘智者若長、若幼，聞是經隨喜已，從法會出至於餘處，若在僧坊，若空閑地，若城邑、巷陌、聚落、田里，如其所聞，為父母、宗親、善友、知識，隨力演說，是諸人等聞已隨喜，復行轉教，餘人聞已亦隨喜轉教，如是展轉至第五十。阿逸多！其第五十善男子、善女人隨喜功德，我今說之，汝當善聽。若四百萬億阿僧祇世界，六趣四生眾生，卵生、胎生、濕生、化生，若有形、無形，有想、無想，非有想、非無想，無足、二足、四足、多足，如是等在眾生數者，有人求福，隨其所欲娛樂之具皆給與之，一一眾生，與滿閻浮提金、銀、琉璃、車璩、馬瑙、珊瑚、虎珀、諸妙珍寶，及象、馬、車乘，七寶所成宮殿、樓閣等，是大施主如是布施，滿八十年已，而作是念：『我已施眾生娛樂之具，隨意所欲。然此眾生皆已衰老，年過八十，髮白、面皺，將死不久，我當以佛法而訓導之。』即集此眾生，宣布法化示教利喜，一時皆得須陀洹道、斯陀含道、阿那含道、阿羅漢道，盡諸有漏，於深禪定皆得自在，具八解脫。於汝意云何？是大施主所得功德，寧為多不？」</p>
<p>彌勒白佛言：「世尊！是人功德甚多，無量無邊；若是施主，但施眾生一切樂具，功德無量，何況令得阿羅漢果。」</p>
<p>佛告彌勒：「我今分明語汝，是人以一切樂具，施於四百萬億阿僧祇世界六趣眾生，又令得阿羅漢果，所得功德，不如是第五十人聞《法華經》一偈隨喜功德，百分、千分、百千萬億分，不及其一，乃至算數譬喻所不能知。阿逸多！如是第五十人，展轉聞《法華經》隨喜功德，尚無量無邊阿僧祇，何況最初於會中聞而隨喜者，其福復勝無量無邊阿僧祇不可得比。又阿逸多！若人為是經故，往詣僧坊，若坐、若立須臾聽受，緣是功德轉身所生，得好上妙象、馬、車乘、珍寶輦輿及乘天宮；若復有人於講法處坐，更有人來，勸令坐聽，若分座令坐，是人功德，轉身得帝釋坐處，若梵王坐處，若轉輪聖王所坐之處。阿逸多！若復有人語餘人言，有經名《法華》，可共往聽，即受其教，乃至須臾間聞，是人功德，轉身得與陀羅尼菩薩共生一處，利根智慧，百千萬世終不瘖瘂，口氣不臭，舌常無病，口亦無病，齒不垢黑，不黃、不踈，亦不缺落，不差、不曲，唇不下垂，亦不褰縮、不麁澁、不瘡胗，亦不缺壞，亦不喎斜，不厚、不大，亦不黧黑，無諸可惡；鼻不䐔䏲，亦不曲戾；面色不黑，亦不狹長，亦不窊曲，無有一切不可憙相；唇、舌、牙齒悉皆嚴好，鼻脩高直，<span class='corr'>面</span>貌圓滿，眉高而長，額廣平正，人相具足，世世所生，見佛聞法，信受教誨。阿逸多！汝且觀是勸於一人令往聽法，功德如此，何況一心聽說、讀誦，而於大眾為人分別如說修行。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「若人於法會，　得聞是經典，</div>
<div class='lg-row'>乃至於一偈，　隨喜為他說；</div>
<div class='lg-row'>如是展轉教，　至于第五十，</div>
<div class='lg-row'>最後人獲福，　今當分別之。</div>
<div class='lg-row'>如有大施主，　供給無量眾，</div>
<div class='lg-row'>具滿八十歲，　隨意之所欲；</div>
<div class='lg-row'>見彼衰老相，　髮白而面皺，</div>
<div class='lg-row'>齒踈形枯竭，　念其死不久。</div>
<div class='lg-row'>我今應當教，　令得於道果；</div>
<div class='lg-row'>即為方便說，　涅槃真實法。</div>
<div class='lg-row'>世皆不牢固，　如水沫泡焰，</div>
<div class='lg-row'>汝等咸應當，　疾生厭離心。</div>
<div class='lg-row'>諸人聞是法，　皆得阿羅漢，</div>
<div class='lg-row'>具足六神通，　三明八解脫。</div>
<div class='lg-row'>最後第五十，　聞一偈隨喜，</div>
<div class='lg-row'>是人福勝彼，　不可為譬喻。</div>
<div class='lg-row'>如是展轉聞，　其福尚無量，</div>
<div class='lg-row'>何況於法會，　初聞隨喜者。</div>
<div class='lg-row'>若有勸一人，　將引聽《法華》，</div>
<div class='lg-row'>言此經深妙，　千萬劫難遇。</div>
<div class='lg-row'>即受教往聽，　乃至須臾聞，</div>
<div class='lg-row'>斯人之福報，　今當分別說。</div>
<div class='lg-row'>世世無口患，　齒不踈黃黑；</div>
<div class='lg-row'>唇不厚褰缺，　無有可惡相。</div>
<div class='lg-row'>舌不乾黑短，　鼻高脩且直；</div>
<div class='lg-row'>額廣而平正，　面目悉端嚴。</div>
<div class='lg-row'>為人所憙見，　口氣無臭穢，</div>
<div class='lg-row'>優鉢華之香，　常從其口出。</div>
<div class='lg-row'>若故詣僧坊，　欲聽《法華經》，</div>
<div class='lg-row'>須臾聞歡喜，　今當說其福。</div>
<div class='lg-row'>後生天人中，　得妙象馬車，</div>
<div class='lg-row'>珍寶之輦輿，　及乘天宮殿。</div>
<div class='lg-row'>若於講法處，　勸人坐聽經，</div>
<div class='lg-row'>是福因緣得，　釋梵轉輪座。</div>
<div class='lg-row'>何況一心聽，　解說其義趣，</div>
<div class='lg-row'>如說而修行，　其福不可限。」</div>
</div><a id='mulu25' />
<p class='h0'>添品妙法蓮華經法師功德品第十八</p><p>爾時佛告常精進菩薩摩訶薩：「若善男子、善女人，受持是《法華經》，若讀、若誦、若解說、若書寫，是人當得八百眼功德，千二百耳功德，八百鼻功德，千二百舌功德，八百身功德，千二百意功德，以是功德莊嚴六根，皆令清淨；是善男子、善女人，父母所生清淨肉眼，見於三千大千世界內外所有山林、河、海，下至阿鼻地獄上至有頂，亦見其中一切眾生，及業因緣、果報、生處，悉見、悉知。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「若於大眾中，　以無所畏心，</div>
<div class='lg-row'>說是《法華經》，　汝聽其功德。</div>
<div class='lg-row'>是人得八百，　功德殊勝眼；</div>
<div class='lg-row'>以是莊嚴故，　其目甚清淨。</div>
<div class='lg-row'>父母所生眼，　悉見三千界，</div>
<div class='lg-row'>內外彌樓山，　須彌及鐵圍，</div>
<div class='lg-row'>并諸餘山林，　大海江河水，</div>
<div class='lg-row'>下至阿鼻獄，　上至有頂處，</div>
<div class='lg-row'>其中諸眾生，　一切皆悉見；</div>
<div class='lg-row'>雖未得天眼，　肉眼力如是。</div>
</div><p>「復次，常精進！若善男子、善女人，受持此經，若讀、若誦、若解說、若書寫，得千二百耳功德，以是清淨耳，聞三千大千世界，下至阿鼻地獄上至有頂，其中內、外種種所有語言、音聲，象聲、馬聲、牛聲、車聲，啼哭聲、愁歎聲，螺聲、鼓聲、鐘聲、鈴聲，笑聲、語聲，男聲、女聲、童子聲、童女聲，法聲、非法聲，苦聲、樂聲，凡夫聲、聖人聲，喜聲、不喜聲，天聲、龍聲、夜叉聲、乾闥婆聲、阿修羅聲、迦樓羅聲、緊那羅聲、摩睺羅伽聲，火聲、水聲、風聲、地獄聲、畜生聲、餓鬼聲，比丘聲、比丘尼聲、聲聞聲、辟支佛聲，菩薩聲、佛聲，以要言之，三千大千世界中，一切內、外所有諸聲，雖未得天耳，以父母所生清淨常耳，皆悉聞知，如是分別種種音聲，而不壞耳根。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「父母所生耳，　清淨無濁穢，</div>
<div class='lg-row'>以此常耳聞，　三千世界聲，</div>
<div class='lg-row'>象馬車牛聲，　鍾鈴螺鼓聲，</div>
<div class='lg-row'>琴瑟箜篌聲，　簫笛之音聲，</div>
<div class='lg-row'>清淨好歌聲，　聽之而不著；</div>
<div class='lg-row'>無數種人聲，　聞悉能解了；</div>
<div class='lg-row'>又聞諸天聲，　微妙之歌音；</div>
<div class='lg-row'>及聞男女聲，　童子童女聲，</div>
<div class='lg-row'>山川險谷中，　迦陵頻伽聲，</div>
<div class='lg-row'>命命等諸鳥，　悉聞其音聲。</div>
<div class='lg-row'>地獄眾苦痛，　種種楚毒聲，</div>
<div class='lg-row'>餓鬼飢渴逼，　求索飲食聲，</div>
<div class='lg-row'>諸阿修羅等，　居在大海邊，</div>
<div class='lg-row'>自共言語時，　出於大音聲；</div>
<div class='lg-row'>如是說法者，　安住於此間，</div>
<div class='lg-row'>遙聞是眾聲，　而不壞耳根；</div>
<div class='lg-row'>十方世界中，　禽獸鳴相呼，</div>
<div class='lg-row'>其說法之人，　於此悉聞之。</div>
<div class='lg-row'>其諸梵天上，　光音及遍淨，</div>
<div class='lg-row'>乃至有頂天，　言語之音聲，</div>
<div class='lg-row'>法師住於此，　悉皆得聞之。</div>
<div class='lg-row'>一切比丘眾，　及諸比丘尼，</div>
<div class='lg-row'>若讀誦經典，　若為他人說，</div>
<div class='lg-row'>法師住於此，　悉皆得聞之。</div>
<div class='lg-row'>復有諸菩薩，　讀誦於經法，</div>
<div class='lg-row'>若為他人說，　撰集解其義，</div>
<div class='lg-row'>如是諸音聲，　悉皆得聞之。</div>
<div class='lg-row'>諸佛大聖尊，　教化眾生者，</div>
<div class='lg-row'>於諸大會中，　演說微妙法，</div>
<div class='lg-row'>持此《法華》者，　悉皆得聞之。</div>
<div class='lg-row'>三千大千界，　內外諸音聲，</div>
<div class='lg-row'>下至阿鼻獄，　上至有頂天，</div>
<div class='lg-row'>皆聞其音聲，　而不壞耳根；</div>
<div class='lg-row'>其耳聰利故，　悉能分別知，</div>
<div class='lg-row'>持是《法華》者，　雖未得天耳，</div>
<div class='lg-row'>但用所生耳，　功德已如是。</div>
</div><p>「復次，常精進！若善男子、善女人，受持是經，若讀、若誦、若解說、若書寫，成就八百鼻功德，以是清淨鼻根，聞於三千大千世界，上、下、內、外種種諸香，須曼那華香、闍提華香、末利華香、瞻蔔華香、波羅羅華香、赤蓮華香、青蓮華香、白蓮華香、華樹香、果樹香、栴檀香、沈水香、多摩羅跋香、多伽羅香、及千萬種和香，若末、若丸、若塗香，持是經者，於此間住，悉能分別。又復別知眾生之香，象香、馬香、牛、羊等香，男香、女香、童子香、童女香，及草、木、叢林香，若近、若遠所有諸香，悉皆得聞分別不錯。持是經者，雖住於此，亦聞天上諸天之香，波利質多羅、拘鞞陀羅樹香，及曼陀羅華香、摩訶曼陀羅華香，曼殊沙華香、摩訶曼殊沙華香，栴檀、沈水種種末香，諸雜華香，如是等天香，和合所出之香，無不聞知。又聞諸天身香，釋提桓因在勝殿上，五欲娛樂嬉戲時香；若在妙法堂上，為忉利諸天說法時香；若於諸園遊戲時香，及餘天等男女身香，皆悉遙聞；如是展轉，乃至梵天，上至有頂，諸天身香，亦皆聞之；并聞諸天所燒之香，及聲聞香、辟支佛香，菩薩香、諸佛身香，亦皆遙聞知其所在。雖聞此香，然於鼻根不壞不錯，若欲分別為他人說，憶念不謬。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「是人鼻清淨，　於此世界中，</div>
<div class='lg-row'>若香若臭物，　種種悉聞知。</div>
<div class='lg-row'>須曼那闍提、　多摩羅栴檀、</div>
<div class='lg-row'>沈水及桂香，　種種華果香，</div>
<div class='lg-row'>及知眾生香，　男子女人香，</div>
<div class='lg-row'>說法者遠住，　聞香知所在。</div>
<div class='lg-row'>大勢轉輪王，　小轉輪及子，</div>
<div class='lg-row'>群臣諸宮人，　聞香知所在。</div>
<div class='lg-row'>身所著珍寶，　及地中寶藏，</div>
<div class='lg-row'>轉輪王寶女，　聞香知所在。</div>
<div class='lg-row'>諸人嚴身具，　衣服及瓔珞，</div>
<div class='lg-row'>種種所塗香，　聞則知其身。</div>
<div class='lg-row'>諸天若行坐、　遊戲及神變，</div>
<div class='lg-row'>持是法華者，　聞香悉能知。</div>
<div class='lg-row'>諸樹華果實，　及穌油香氣，</div>
<div class='lg-row'>持經者住此，　悉知其所在。</div>
<div class='lg-row'>諸山深險處，　栴檀樹華敷，</div>
<div class='lg-row'>眾生在中者，　聞香悉能知。</div>
<div class='lg-row'>鐵圍山大海、　地中諸眾生，</div>
<div class='lg-row'>持經者聞香，　悉知其所在。</div>
<div class='lg-row'>阿脩羅男女，　及其諸眷屬；</div>
<div class='lg-row'>鬪諍遊戲時，　聞香皆能知。</div>
<div class='lg-row'>曠野險隘處，　師子象虎狼、</div>
<div class='lg-row'>野牛水牛等，　聞香知所在。</div>
<div class='lg-row'>若有懷妊者，　未辨其男女；</div>
<div class='lg-row'>無根及非人，　聞香悉能知。</div>
<div class='lg-row'>以聞香力故，　知其初懷妊，</div>
<div class='lg-row'>成就不成就，　安樂產福子。</div>
<div class='lg-row'>以聞香力故，　知男女所念，</div>
<div class='lg-row'>染欲癡恚心，　亦知修善者。</div>
<div class='lg-row'>地中眾伏藏，　金銀諸珍寶，</div>
<div class='lg-row'>銅器之所盛，　聞香悉能知。</div>
<div class='lg-row'>種種諸瓔珞，　無能識其價，</div>
<div class='lg-row'>聞香知貴賤、　出處及所在。</div>
<div class='lg-row'>天上諸華等，　曼陀曼殊沙、</div>
<div class='lg-row'>波利質多樹，　聞香悉能知。</div>
<div class='lg-row'>天上諸宮殿，　上中下差別，</div>
<div class='lg-row'>眾寶華莊嚴，　聞香悉能知。</div>
<div class='lg-row'>天園林勝殿、　諸觀妙法堂，</div>
<div class='lg-row'>在中而娛樂，　聞香悉能知。</div>
<div class='lg-row'>諸天若聽法，　或受五欲時，</div>
<div class='lg-row'>來往行坐臥，　聞香悉能知。</div>
<div class='lg-row'>天女所著衣，　好華香莊嚴，</div>
<div class='lg-row'>周旋遊戲時，　聞香悉能知。</div>
<div class='lg-row'>如是展轉上，　乃至於梵天，</div>
<div class='lg-row'>入禪出禪者，　聞香悉能知。</div>
<div class='lg-row'>光音遍淨天，　乃至於有頂，</div>
<div class='lg-row'>初生及退沒，　聞香悉能知。</div>
<div class='lg-row'>諸比丘眾等，　於法常精進，</div>
<div class='lg-row'>若坐若經行，　及讀誦經法，</div>
<div class='lg-row'>或在林樹下，　專精而坐禪，</div>
<div class='lg-row'>持經者聞香，　悉知其所在。</div>
<div class='lg-row'>菩薩志堅固，　坐禪若讀經，</div>
<div class='lg-row'>或為人說法，　聞香悉能知。</div>
<div class='lg-row'>在在方世尊，　一切所恭敬，</div>
<div class='lg-row'>愍眾而說法，　聞香悉能知。</div>
<div class='lg-row'>眾生在佛前，　聞經皆歡喜，</div>
<div class='lg-row'>如法而修行，　聞香悉能知。</div>
<div class='lg-row'>雖未得菩薩，　無漏法生鼻，</div>
<div class='lg-row'>而是持經者，　先得此鼻相。</div>
</div><p>「復次，常精進！若善男子、善女人，受持是經，若讀、若誦、若解說、若書寫，得千二百舌功德，若好、若醜、若美、不美，及諸苦澁物，在其舌根，皆變成上味，如天甘露，無不美者。若以舌根，於大眾中有所演說，出深妙聲，能入其心，皆令歡喜快樂。又諸天子、天女、釋梵諸天，聞是深妙音聲，有所演說、言論次第，皆悉來聽。及諸龍、龍女，夜叉、夜叉女，乾闥婆、乾闥婆女，阿修羅、阿修羅女，迦樓羅、迦樓羅女，緊那羅、緊那羅女，摩睺羅伽、摩睺羅伽女，為聽法故，皆來親近，恭敬供養；及比丘、比丘尼、優婆塞、優婆夷，國王、王子、群臣、眷屬，小轉輪王、大轉輪王，七寶千子，內外眷屬，乘其宮殿，俱來聽法；以是菩薩善說法故，婆羅門、居士國內人民，盡其形壽，隨侍供養；又諸聲聞、辟支佛、菩薩、諸佛，常樂見之，是人所在方面，諸佛皆向其處說法，悉能受持一切佛法，又能出於深妙法音。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「是人舌根淨，　終不受惡味，</div>
<div class='lg-row'>其有所食噉，　悉皆成甘露。</div>
<div class='lg-row'>以深淨妙聲，　於大眾說法，</div>
<div class='lg-row'>以諸因緣喻，　引導眾生心。</div>
<div class='lg-row'>聞者皆歡喜，　設諸上供養，</div>
<div class='lg-row'>諸天龍夜叉，　及阿修羅等，</div>
<div class='lg-row'>皆以恭敬心，　而共來聽法。</div>
<div class='lg-row'>是說法之人，　若欲以妙音，</div>
<div class='lg-row'>遍滿三千界，　隨意即能至。</div>
<div class='lg-row'>大小轉輪王，　及千子眷屬，</div>
<div class='lg-row'>合掌恭敬心，　常來聽受法。</div>
<div class='lg-row'>諸天龍夜叉，　羅剎毘舍闍，</div>
<div class='lg-row'>亦以歡喜心，　常樂來供養。</div>
<div class='lg-row'>梵天王魔王，　自在大自在，</div>
<div class='lg-row'>如是諸天眾，　常來至其所；</div>
<div class='lg-row'>諸佛及弟子，　聞其說法音，</div>
<div class='lg-row'>常念而守護，　或時為現身。</div>
</div><p>「復次，常精進！若善男子、善女人，受持是經，若讀、若誦、若解說、若書寫，得八百身功德，得清淨身，如淨琉璃；眾生憙見其身淨故，三千大千世界眾生，生時、死時、上、下、好、醜，生善處、惡處，悉於中現，及鐵圍山、大鐵圍山、彌樓山、摩訶彌樓山等諸山，及其中眾生悉於中現。下至阿鼻地獄，上至有頂，所有及眾生，悉於中現。若聲聞、辟支佛、菩薩、諸佛說法，皆於身中現其色像。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「若持《法華》者，　其身甚清淨，</div>
<div class='lg-row'>如彼淨琉璃，　眾生皆憙見。</div>
<div class='lg-row'>又如淨明鏡，　悉見諸色像，</div>
<div class='lg-row'>菩薩於淨身，　皆見世所有。</div>
<div class='lg-row'>唯獨自明了，　餘人所不見；</div>
<div class='lg-row'>三千世界中，　一切諸群萌，</div>
<div class='lg-row'>天人阿修羅，　地獄鬼畜生，</div>
<div class='lg-row'>如是諸色像，　皆於身中現。</div>
<div class='lg-row'>諸天等宮殿，　乃至於有頂，</div>
<div class='lg-row'>鐵圍及彌樓，　摩訶彌樓山，</div>
<div class='lg-row'>諸大海水等，　皆於身中現。</div>
<div class='lg-row'>諸佛及聲聞，　佛子菩薩等，</div>
<div class='lg-row'>若獨若在眾，　說法悉皆現。</div>
<div class='lg-row'>雖未得無漏，　法性之妙身，</div>
<div class='lg-row'>以清淨常體，　一切於中現。</div>
</div><p>「復次，常精進！若善男子、善女人，如來滅後受持是經，若讀、若誦、若解說、若書寫，得千二百意功德，以是清淨意根，乃至聞一偈、一句，通達無量無邊之義；解是義已，能演說一句、一偈，至於一月、四月，乃至一歲，諸所說法隨其義趣，皆與實相不相違背。若說俗間經書、治世語言、資生業等，皆順正法，三千大千世界，六趣眾生，心之所行、心所動作、心所戲論，皆悉知之。雖未得無漏智慧，而其意根清淨如此，是人有所思惟籌量言說，皆是佛法無不真實，亦是先佛經中所說。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「是人意清淨，　明利無穢濁，</div>
<div class='lg-row'>以此妙意根，　知上中下法，</div>
<div class='lg-row'>乃至聞一偈，　通達無量義，</div>
<div class='lg-row'>次第如法說，　月四月至歲。</div>
<div class='lg-row'>是世界內外，　一切諸眾生，</div>
<div class='lg-row'>若天龍及人，　夜叉鬼神等，</div>
<div class='lg-row'>其在六趣中，　所念若干種，</div>
<div class='lg-row'>持《法華》之報，　一時皆悉知。</div>
<div class='lg-row'>十方無數佛，　百福莊嚴相，</div>
<div class='lg-row'>為眾生說法，　悉聞能受持，</div>
<div class='lg-row'>思惟無量義，　說法亦無量，</div>
<div class='lg-row'>終始不忘錯，　以持《法華》故。</div>
<div class='lg-row'>悉知諸法相，　隨義識次第，</div>
<div class='lg-row'>達名字語言，　如所知演說。</div>
<div class='lg-row'>此人有所說，　皆是先佛法，</div>
<div class='lg-row'>以演此法故，　於眾無所畏。</div>
<div class='lg-row'>持《法華經》者，　意根淨若斯；</div>
<div class='lg-row'>雖未得無漏，　先有如是相。</div>
<div class='lg-row'>是人持此經，　安住希有地，</div>
<div class='lg-row'>為一切眾生，　歡喜而愛敬。</div>
<div class='lg-row'>能以千萬種，　善巧之語言，</div>
<div class='lg-row'>分別而說法，　持《法華經》故。」</div>
◎</div><a id='mulu26' />
<p class='h0'>◎添品妙法蓮華經常不輕菩薩品第十九</p><p>爾時佛告得大勢菩薩摩訶薩：「汝今當知！若比丘、比丘尼、優婆塞、優婆夷，持《法華經》者，若有惡口、罵詈、誹謗，獲大罪報如前所說；其所得功德，如向所說，眼、耳、鼻、舌、身、意清淨。得大勢！乃往古昔過無量無邊不可思議阿僧祇劫，有佛，名威音王如來、應供、正遍知、明行足、善逝、世間解、無上士、調御丈夫、天人師、佛、世尊，劫名離衰，國名大成。其威音王佛，於彼世中，為天、人、阿脩羅說法，為求聲聞者，說應四諦法，度生、老、病、死究竟涅槃。為求辟支佛者，說應十二因緣法。為諸菩薩，因阿耨多羅三藐三菩提，說應六波羅蜜法，究竟佛慧。得大勢！是威音王佛壽四十萬億那由他恒河沙劫，正法住世劫數，如一閻浮提微塵；像法住世劫數，如四天下微塵；其佛饒益眾生已，然後滅度。正法、像法滅盡之後，於此國土復有佛出，亦號威音王如來、應供、正遍知、明行足、善逝、世間解、無上士、調御丈夫、天人師、佛、世尊，如是次第有二萬億佛，皆同一號。最初威音王如來，既已滅度，正法滅後，於像法中增上慢比丘有大勢力。爾時有一菩薩比丘，名常不輕。得大勢！以何因緣名常不輕？是比丘凡有所見，若比丘、比丘尼、優婆塞、優婆夷，皆悉禮拜讚歎，而作是言：『我深敬汝等，不敢輕慢。所以者何？汝等皆行菩薩道，當得作佛。』而是比丘，不專讀誦經典，但行禮拜；乃至遠見四眾，亦復故往禮拜讚歎，而作是言：『我不敢輕於汝等，汝等皆當作佛。』四眾之中，有生瞋恚心不淨者，惡口、罵詈，言是無智比丘從何所來，自言：『我不輕汝，而與我等授記，當得作佛。我等不用如是虛妄授記。』如此經歷多年，常被罵詈，不生瞋恚，常作是言：『汝當作佛。』說是語時，眾人或以杖木、瓦、石，而打擲之。避走遠住，猶高聲唱言：『我不敢輕汝，汝等皆當作佛。』以其常作是語故，增上慢比丘、比丘尼、優婆塞、優婆夷，號之為常不輕。</p>
<p>「是比丘臨欲終時，於虛空中具聞威音王佛先所說《法華經》，二十千萬億偈，悉能受持，即得如上眼根清淨，耳、鼻、舌、身、意根清淨，得是六根清淨已，更增壽命二百萬億那由他歲，廣為人說是《法華經》。於時增上慢四眾，比丘、比丘尼、優婆塞、優婆夷，輕賤是人為作不輕名者，見其得大神通力、樂說辯力、大善寂力，聞其所說，皆信伏隨從。是菩薩復化千萬億眾，令住阿耨多羅三藐三菩提，命終之後，得值二千億佛，皆號日月燈明，於其法中說是《法華經》，以是因緣，復值二千億佛，皆同號雲自在燈王。於此諸佛法中，受持讀誦，為諸四眾說此經典故，得是常眼清淨，耳、鼻、舌、身、意諸根清淨，於四眾中說法心無所畏。</p>
<p>「得大勢！是常不輕菩薩摩訶薩，供養如是若干諸佛，恭敬、尊重、讚歎，種諸善根，於後復值千萬億佛，亦於諸佛法中說是經典，功德成就當得作佛。得大勢！於意云何？爾時常不輕菩薩，豈異人乎？則我身是。若我於宿世不受持讀誦此經為他人說者，不能疾得阿耨多羅三藐三菩提；我於先佛所，受持讀誦此經為他人說故，疾得阿耨多羅三藐三菩提。得大勢！彼時四眾比丘、比丘尼、優婆塞、優婆夷，以瞋恚意輕賤我故，二百億劫，常不值佛、不聞法、不見僧，千劫於阿鼻地獄受大苦惱；畢是罪已，復遇常不輕菩薩教化阿耨多羅三藐三菩提。得大勢！於汝意云何？爾時四眾常輕是菩薩者，豈異人乎？今此會中，跋陀婆羅等五百菩薩，師子月等五百比丘，尼思佛等五百優婆塞，皆於阿耨多羅三藐三菩提不退轉者是。得大勢！當知是《法華經》，大饒益諸菩薩摩訶薩，能令至於阿耨多羅三藐三菩提，是故諸菩薩摩訶薩，於如來滅後，常應受持、讀誦、解說、書寫是經。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:0em;"><div class='lg-row'>「過去有佛，　號威音王；　神智無量，</div>
<div class='lg-row'>將導一切，　天人龍神，　所共供養。</div>
<div class='lg-row'>是佛滅後，　法欲盡時，　有一菩薩，</div>
<div class='lg-row'>名常不輕。　時諸四眾，　計著於法，</div>
<div class='lg-row'>不輕菩薩，　往到其所，　而語之言：</div>
<div class='lg-row'>『我不輕汝，　汝等行道，　皆當作佛。』</div>
<div class='lg-row'>諸人聞已，　輕毀罵詈；　不輕菩薩，</div>
<div class='lg-row'>能忍受之；　其罪畢已，　臨命終時，</div>
<div class='lg-row'>得聞此經，　六根清淨，　神通力故，</div>
<div class='lg-row'>增益壽命，　復為諸人，　廣說是經。</div>
<div class='lg-row'>諸著法眾，　皆蒙菩薩，　教化成就，</div>
<div class='lg-row'>令住佛道。　不輕命終，　值無數佛，</div>
<div class='lg-row'>說是經故，　得無量福；　漸具功德，</div>
<div class='lg-row'>疾成佛道。　彼時不輕，　則我身是。</div>
<div class='lg-row'>時四部眾，　著法之者，　聞不輕言：</div>
<div class='lg-row'>『汝當作佛。』　以是因緣，　值無數佛。</div>
<div class='lg-row'>此會菩薩，　五百之眾，　并及四部，</div>
<div class='lg-row'>清信士女，　今於我前，　聽法者是。</div>
<div class='lg-row'>我於前世，　勸是諸人，　聽受斯經，</div>
<div class='lg-row'>第一之法；　開示教人，　令住涅槃，</div>
<div class='lg-row'>世世受持，　如是經典。　億億萬劫，</div>
<div class='lg-row'>至不可議，　時乃得聞，　是《法華經》。</div>
<div class='lg-row'>億億萬劫，　至不可議，　諸佛世尊，</div>
<div class='lg-row'>時說是經；　是故行者，　於佛滅後，</div>
<div class='lg-row'>聞如是經，　勿生疑惑；　應當一心，</div>
<div class='lg-row'>廣說此經，　世世值佛，　疾成佛道。」</div>
</div><a id='mulu27' />
<p class='h0'>添品妙法蓮華經如來神力品第二十</p><p>爾時千世界微塵等菩薩摩訶薩，從地踊出者，皆於佛前一心合掌，瞻仰尊顏，而白佛言：「世尊！我等於佛滅後，世尊分身所在國土滅度之處，當廣說此經。所以者何？我等亦自欲得是真淨大法，受持、讀誦、解說、書寫而供養之。」</p>
<p>爾時世尊，於文殊師利等無量百千萬億舊住娑婆世界菩薩摩訶薩，及諸比丘、比丘尼、優婆塞、優婆夷，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等一切眾前，現大神力，出廣長舌，上至梵世，一切毛孔放於無量無數色光，皆悉遍照十方世界。眾寶樹下，師子座上諸佛，亦復如是，出廣長舌放無量光。釋迦牟尼佛及寶樹下諸佛，現神力時滿百千歲，然後還攝舌相，一時謦欬俱共彈指，是二音聲，遍至十方諸佛世界，地皆六種震動。其中眾生，天、龍、夜叉、乾闥婆、阿脩羅、迦樓羅、緊那羅、摩睺羅伽、人非人等，以佛神力故，皆見此娑婆世界無量無邊百千萬億眾寶樹下師子座上諸佛；及見釋迦牟尼佛共多寶如來在寶塔中坐師子座；又見無量無邊百千萬億菩薩摩訶薩；及諸四眾恭敬圍遶釋迦牟尼佛。既見是已，皆大歡喜得未曾有。即時諸天，於虛空中高聲唱言：「過此無量無邊百千萬億阿僧祇世界，有國名娑婆，是中有佛，名釋迦牟尼，今為諸菩薩摩訶薩，說大乘經，名『妙法蓮華教菩薩法佛所護念』，汝等當深心隨喜，亦當禮拜供養釋迦牟尼佛。」</p>
<p>彼諸眾生，聞虛空中聲已，合掌向娑婆世界，作如是言：「南無釋迦牟尼佛！南無釋迦牟尼佛！」以種種華香、瓔珞、幡蓋及諸嚴身之具，珍寶妙物，皆共遙散娑婆世界，所散諸物從十方來，譬如雲集，變成寶帳，遍覆此間諸佛之上；于時十方世界通達無礙，如一佛土。</p>
<p>爾時佛告上行等菩薩大眾：「諸佛神力如是，無量無邊不可思議，若我以是神力，於無量無邊百千萬億阿僧祇劫，為囑累故，說此經功德，猶不能盡；以要言之，如來一切所有之法，如來一切自在神力，如來一切祕要之藏，如來一切甚深之事，皆於此經宣示顯說。是故汝等，於如來滅後，應一心受持、讀誦、解說、書寫、如說修行。所在國土，若有受持、讀誦、解說、書寫、如說修行，若經卷所住之處，若於園中，若於林中，若於樹下，若於僧坊，若白衣舍，若在殿堂，若山谷、曠野，是中皆應起塔供養。所以者何？當知是處即是道場，諸佛於此得阿耨多羅三藐三菩提，諸佛於此轉于法輪，諸佛於此而般涅槃。」</p>
<p>爾時世尊，欲重宣此義，而說偈言：</p>

<div class="lg regular" style="margin-left:1em;"><div class='lg-row'>「諸佛救世者，　住於大神通，</div>
<div class='lg-row'>為悅眾生故，　現無量神力。</div>
<div class='lg-row'>舌相至梵天，　身放無數光，</div>
<div class='lg-row'>為求佛道者，　現此希有事。</div>
<div class='lg-row'>諸佛謦欬聲，　及彈指之聲，</div>
<div class='lg-row'>周聞十方國，　地皆六種動。</div>
<div class='lg-row'>以佛滅度後，　能持是經故，</div>
<div class='lg-row'>諸佛皆歡喜，　現無量神力，</div>
<div class='lg-row'>囑累是經故，　讚美受持者，</div>
<div class='lg-row'>於無量劫中，　猶故不能盡。</div>
<div class='lg-row'>是人之功德，　無邊無有窮，</div>
<div class='lg-row'>如十方虛空，　不可得邊際。</div>
<div class='lg-row'>能持是經者，　則為已見我，</div>
<div class='lg-row'>亦見多寶佛，　及諸分身者，</div>
<div class='lg-row'>又見我今日，　教化諸菩薩。</div>
<div class='lg-row'>能持是經者，　令我及分身，</div>
<div class='lg-row'>滅度多寶佛，　一切皆歡喜。</div>
<div class='lg-row'>十方現在佛，　并過去未來，</div>
<div class='lg-row'>亦見亦供養，　亦令得歡喜。</div>
<div class='lg-row'>諸佛坐道場，　所得祕要法，</div>
<div class='lg-row'>能持是經者，　不久亦當得。</div>
<div class='lg-row'>能持是經者，　於諸法之義，</div>
<div class='lg-row'>名字及言辭，　樂說無窮盡，</div>
<div class='lg-row'>如風於空中，　一切無障礙。</div>
<div class='lg-row'>於如來滅後，　如佛所說經，</div>
<div class='lg-row'>因緣及次第，　隨義如實說，</div>
<div class='lg-row'>如日月光明，　能除諸幽冥。</div>
<div class='lg-row'>斯人行世間，　能滅眾生闇，</div>
<div class='lg-row'>教無量菩薩，　畢竟住一乘；</div>
<div class='lg-row'>是故有智者，　聞此功德利，</div>
<div class='lg-row'>於我滅度後，　應受持斯經，</div>
<div class='lg-row'>是人於佛道，　決定無有疑。」</div>
</div><a id='mulu28' />
<p class='h0'>妙法蓮華經陀羅尼品第二十一</p><p>爾時藥王菩薩即從座起，偏袒右肩合掌向佛，而白佛言：「世尊！若善男子、善女人，有能受持《法華經》者，若讀誦通利，若有書寫經卷，得幾所福？」</p>
<p>佛告藥王：「若有善男子、善女人，供養八百萬億那由他恒河沙等諸佛，於汝意云何？其所得福寧為多不？」</p>
<p>「甚多，世尊！」</p>
<p>佛言：「若善男子、善女人，能於是經，乃至受持一四句偈，讀誦、解義、如說修行，功德甚多。」</p>
<p>爾時藥王菩薩白佛言：「世尊！我今當與說法者陀羅尼呪以守護之。」即說呪曰：</p>
<p>「◎怛<span class='note-inline'>(都割)</span>姪<span class='note-inline'>(地夜)</span>他<span class='note-inline'>(一)</span>　安埿<span class='note-inline'>(如帝)</span><span class='note-inline'>(二)</span>　曼<span class='note-inline'>(莫安)</span>埿<span class='note-inline'>(三)</span>　未泥<span class='note-inline'>(奴羝)</span><span class='note-inline'>(四)</span>　磨<span class='note-inline'>(莫賀)</span>磨泥<span class='note-inline'>(五)</span>　質羝<span class='note-inline'>(六)</span>　折<span class='note-inline'>(之熱)</span>唎[羊*(句-口+瓦)]<span class='note-inline'>(七)</span>　攝迷<span class='note-inline'>(八)</span>　攝寐多鼻<span class='note-inline'>(九)</span>　奢<span class='note-inline'>(舒迦)</span>安[羊*(句-口+瓦)]<span class='note-inline'>(十)</span>　目訖[羊*(句-口+瓦)]<span class='note-inline'>(十一)</span>　目訖跢<span class='note-inline'>(都箇)</span>檐<span class='note-inline'>(都灆)</span>迷糝<span class='note-inline'>(穌灆)</span>迷<span class='note-inline'>(十二)</span>　[禾*憂]<span class='note-inline'>(烏合)</span>鼻釤迷<span class='note-inline'>(十三)</span>　糝磨糝迷<span class='note-inline'>(十四)</span>　社<span class='note-inline'>(時夜)</span>頤<span class='note-inline'>(余<span class='corr'>羝</span>)</span><span class='note-inline'>(十五)</span>　憩<span class='note-inline'>(欹債)</span>頤<span class='note-inline'>(十六)</span>　惡憩頤<span class='note-inline'>(十七)</span>　惡<span class='corr'>敧</span>嬭<span class='note-inline'>(奴皆)</span><span class='note-inline'>(十八)</span>　奢安[羊*(句-口+瓦)]攝寐<span class='note-inline'>(十九)</span>　陁邏膩<span class='note-inline'>(奴寄)</span><span class='note-inline'>(二十)</span>　阿<span class='note-inline'>(長聲)</span>盧迦婆拪<span class='note-inline'>(二十一)</span>　鉢囉[譧-兼+氏]<span class='note-inline'>(都夜)</span>鞞剎<span class='note-inline'>(駈察)</span>膩<span class='note-inline'>(二十二)</span>　鼻鼻[口*路]<span class='note-inline'>(二十三)</span>　[禾*憂]便<span class='note-inline'>(扶延)</span>哆[這-言+囉]儞<span class='note-inline'>(奴棄)</span>鼻瑟[〦/(刀*ㄚ*(留-刀-田))/齒]<span class='note-inline'>(都皆)</span><span class='note-inline'>(二十四)</span>　頞<span class='note-inline'>(烏割)</span>顛跢波唎秫<span class='note-inline'>(鼠出)</span>啼<span class='note-inline'>(二十五)</span>　郁<span class='note-inline'>(於竹)</span>究犁<span class='note-inline'>(二十六)</span>　目究犁<span class='note-inline'>(二十七)</span>　頞[這-言+囉]第<span class='note-inline'>(屠皆二十八)</span>　鉢[這-言+囉]第<span class='note-inline'>(二十九)</span>　恕<span class='note-inline'>(鼠注)</span>迦欹<span class='note-inline'>(三十)</span>　頞糝磨糝迷<span class='note-inline'>(三十一)</span>　勃地鼻盧吉[羊*(句-口+瓦)]<span class='note-inline'>(三十二)</span>　達磨鉢離器[羊*(句-口+瓦)]<span class='note-inline'>(三十三)</span>　僧伽涅瞿殺嬭<span class='note-inline'>(三十四)</span>　跋耶<span class='note-inline'>(余哥)</span>跋夜<span class='note-inline'>(余箇)</span>輸達泥<span class='note-inline'>(三十五)</span>　曼窒<span class='note-inline'>(都結)</span>[口*梨]<span class='note-inline'>(三十六)</span>　曼怛[這-言+囉]憩夜[羊*(句-口+瓦)]<span class='note-inline'>(三十七)</span>　護路跢憍<span class='note-inline'>(俱昭)</span>舍利頤<span class='note-inline'>(三十八)</span>　惡叉夜<span class='note-inline'>(三十九)</span>　惡叉跋奈<span class='note-inline'>(奴箇)</span>多夜<span class='note-inline'>(四十)</span>　跋<span class='corr'>盧</span>優曼禰<span class='note-inline'>(奴夜)</span>奈多夜</p>
<p>「世尊！是陀羅尼神呪，六十二億恒河沙等諸佛所說，若有侵毀此法師者，則為侵毀是諸佛已。」</p>
<p>時釋迦牟尼佛讚藥王菩薩言：「善哉，善哉！藥王！汝愍念擁護此法師故，說是陀羅尼，於諸眾生多所饒益。」</p>
<p>爾時勇施菩薩白佛言：「世尊！我亦為擁護、讀誦、受持《法華經》者，說陀羅尼；若此法師得是陀羅尼，若夜叉、若羅剎、若富單那、若吉蔗、若<span class='corr'>鳩</span>槃荼、若餓鬼等，伺求其短無能得便。」即於佛前，而說呪曰：</p>
<p>「怛姪他<span class='note-inline'>(一)</span>　涉皤<span class='note-inline'>(菩播)</span>犁<span class='note-inline'>(二)</span>　莫訶涉皤犁<span class='note-inline'>(三)</span>　郁雞<span class='note-inline'>(四)</span>　目雞<span class='note-inline'>(五)</span>　頞第<span class='note-inline'>(六)</span>　頞荼<span class='note-inline'>(屠迦)</span>皤底<span class='note-inline'>(都棄)</span><span class='note-inline'>(七)</span>　涅唎致<span class='note-inline'>(都寄)</span>頤<span class='note-inline'>(八)</span>　涅唎致耶跋底<span class='note-inline'>(九)</span>　壹郅<span class='note-inline'>(都筆)</span><span class='corr'>儞</span><span class='note-inline'>(十)</span>　比<span class='note-inline'>(扶必)</span>郅<span class='corr'>儞</span><span class='note-inline'>(十一)</span>　質郅<span class='corr'>儞</span><span class='note-inline'>(十二)</span>　涅唎哲<span class='note-inline'>(都八)</span><span class='corr'>儞</span><span class='note-inline'>(十三)</span>　涅唎吒<span class='note-inline'>(都家反)</span>跋<span class='corr'>儞</span><span class='note-inline'>(十四)</span></p>
<p>「世尊！是陀羅尼神呪，恒河沙等諸佛所說，亦皆隨喜，若有侵毀此法師者，則為侵毀是諸佛已。」</p>
<p>爾時毘沙門天王護世者白佛言：「世尊！我亦為愍念眾生，擁護此法師故，說是陀羅尼。」即說呪曰：</p>
<p>「怛姪他<span class='note-inline'>(一)</span>　頞[齒*來]<span class='note-inline'>(都皆)</span><span class='note-inline'>(二)</span>　捺<span class='note-inline'>(奴割)</span>[齒*來]<span class='note-inline'>(三)</span>　訥<span class='note-inline'>(奴骨)</span>捺[齒*來]<span class='note-inline'>(四)</span>　案那廚<span class='note-inline'>(拏句)</span><span class='note-inline'>(五)</span>　那稚<span class='note-inline'>(徒寄)</span><span class='note-inline'>(六)</span>　捃<span class='note-inline'>(俱運)</span>奈<span class='note-inline'>(奴箇)</span>稚</p>
<p>「世尊！以是神呪擁護法師，我亦自當擁護持是經者，令百由旬內無諸衰患。」</p>
<p>爾時持國天王在此會中，與千萬億那由他乾闥婆眾恭敬圍遶，前詣佛所，合掌白佛言：「世尊！我亦以陀羅尼神呪，擁護持《法華經》者。」即說呪曰：</p>
<p>「怛姪他<span class='note-inline'>(一)</span>　惡揭<span class='note-inline'>(其羯)</span>嬭<span class='note-inline'>(奴皆)</span>揭嬭<span class='note-inline'>(二)</span>　瞿唎<span class='note-inline'>(三)</span>　犍<span class='note-inline'>(伽安)</span>陀唎<span class='note-inline'>(四)</span>　旃荼<span class='note-inline'>(徒家)</span>利<span class='note-inline'>(五)</span>　摩登祇<span class='note-inline'>(渠棄)</span><span class='note-inline'>(六)</span>　<span class='corr'>北</span>羯肆<span class='note-inline'>(七)</span>　僧句犁<span class='note-inline'>(八)</span>　部[口*留]薩利<span class='note-inline'>(九)</span></p>
<p>「世尊！是陀羅尼神呪，四十二億諸佛所說，若有侵毀此法師者，則為侵毀是諸佛已。」</p>
<p>爾時有羅剎女等，一名藍婆，二名毘藍婆，三名曲齒，四名華齒，五名黑齒，六名多髮，七名無厭足，八名持瓔珞，九名睪帝，十名奪一切眾生精氣，是十羅剎女，與鬼子母并其子及眷屬，俱詣佛所，同聲白佛言：「世尊！我亦欲擁護讀誦受持《法華經》者，除其衰患，若有伺求法師短者，令不得便。」即於佛前，而說呪曰：</p>
<p>「怛姪他壹底<span class='note-inline'>(都棄)</span>迷<span class='note-inline'>(此一句五遍道)</span><span class='corr'>儞</span><span class='note-inline'>(奴棄)</span>迷<span class='note-inline'>(亦五遍)</span>護[口*路]醯<span class='note-inline'>(呼<span class='corr'>羝</span>亦五遍道)</span>薩跢<span class='note-inline'>(都箇)</span>醯<span class='note-inline'>(亦五遍道)</span></p>
<p>「寧上我頭上，莫惱於法師，若夜叉、若羅剎、若餓鬼、若富單那、若吉蔗、若毘陀羅、若乾馱、若烏摩勒伽、若阿跋摩羅、若夜叉吉蔗、若人吉蔗、若熱病、若一日、若二日、若三日、若四日乃至七日、若常熱病、若男形、若女形、若童男形、若童女形，乃至夢中亦復莫惱。」即於佛前，而說偈言：</p>

<div class="lg regular" style="margin-left:1em;"><div class='lg-row'>「若不順我呪，　惱亂說法者；</div>
<div class='lg-row'>頭破作七分，　如摩利闍迦，</div>
<div class='lg-row'>如殺父母罪，　亦如壓油殃，</div>
<div class='lg-row'>㪷秤欺誑人，　調達破僧罪，</div>
<div class='lg-row'>犯此法師者，　當獲如是殃。」</div>
</div><p>諸羅剎女，說此偈已白佛言：「世尊！我等亦當身自擁護受持、讀誦、修行是經者，令得安隱離諸衰患，消眾毒藥。」</p>
<p>佛告諸羅剎女：「善哉，善哉！汝等但能擁護受持《法華》名者，福不可量，何況擁護具足受持，供養經卷，華香、瓔珞、末香、塗香、燒香、幡蓋、伎樂；然種種燈，穌燈、油燈、諸香油燈、穌摩那華油燈、瞻蔔華油燈、婆師迦華油燈、優波羅華油燈，如是等百千種供養者，睪諦！汝等及眷屬，應當擁護如是法師。」</p>
<p>說此陀羅尼呪品時，六萬八千人得無生法忍。</p>
<a id='mulu29' />
<p class='h0'>妙法蓮華經藥王菩薩本事品<span class='corr'>第</span>二十二</p><p>爾時宿王花菩薩白佛言：「世尊！藥王菩薩，云何遊於娑婆世界？世尊！是藥王菩薩，有若干百千萬億那由他難行苦行。善哉！世尊！願少解說。諸天、龍神、夜叉、乾闥婆、阿修羅、迦樓羅、緊那羅、摩睺羅伽、人非人等，又他國土諸來菩薩及此聲聞眾，聞皆歡喜。」</p>
<p>爾時佛告宿王花菩薩：「乃往過去無量恒河沙劫有佛，號日月淨明德如來、應供、正遍知、明行足、善逝、世間解、無上士、調御丈夫、天人師、佛、世尊，其佛有八十億大菩薩摩訶薩，七十二恒河沙大聲聞眾，佛壽四萬二千劫，菩薩壽命亦等。彼國無有女人、地獄、餓鬼、畜生、阿修羅等及以諸難，地平如掌，琉璃所成，寶樹莊嚴，寶帳覆上，垂寶花幡，寶瓶香爐，周遍國界，七寶為臺，一樹一臺，其樹去臺盡一箭道；此諸寶樹，皆有菩薩聲聞而坐其下；諸寶臺上，各有百億諸天，作天伎樂，歌歎於佛，以為供養。</p>
<p>「爾時彼佛，為一切眾生憙見菩薩及眾菩薩諸聲聞眾，說《法華經》。是一切眾生憙見菩薩樂習苦行，於日月淨明德佛法中，精進經行、一心求佛，滿萬二千歲已，得現一切色身三昧，得此三昧已，心大歡喜，即作念言：『我得現一切色身三昧，皆是得聞《法華經》力，我今當供養日月淨明德佛及《法華經》。』即時入是三昧，於虛空中，雨曼陀羅華、摩訶曼陀羅華、細粖堅黑栴檀，滿虛空中如雲而下；又雨海此岸栴檀之香，此香六銖，價直娑婆世界，以供養佛。</p>
<p>「作是供養已，從三昧起，而自念言：『我雖以神力供養於佛，不如以身供養。』即服諸香、栴檀、薰陸、兜樓婆、畢力迦、沈水、膠香，又飲瞻蔔諸華香油，滿千二百歲已，香油塗身，於日月淨明德佛前，以天寶衣而自纏身，灌諸香油，以神通力願而自然身，光明遍照八十億恒河沙世界。其中諸佛同時讚言：『善哉，善哉！善男子！是真精進，是名真法供養如來。若以華香、瓔珞、燒香、粖香、塗香、天繒、幡蓋及海此岸栴檀之香，如是等種種諸物供養，所不能及；假使國城、妻子布施，亦所不及。善男子！是名第一之施，於諸施中最尊、最上，以法供養諸如來故。』作是語已而各嘿然。</p>
<p>「其身火然千二百歲，過是已後其身乃盡。一切眾生憙見菩薩，作如是法供養已，命終之後，復生日月淨明德佛國中，於淨德王家，結加趺坐，忽然化生。即為其父，而說偈言：</p>

<div class="lg regular" style="margin-left:2em;"><div class='lg-row'>「『大王今當知，　我經行彼處，</div>
<div class='lg-row'>即時得一切，　現諸身三昧，</div>
<div class='lg-row'>勤行大精進，　捨所愛之身。』</div>
</div><p>「說是偈已，而白父言：『日月淨明德佛今故現在，我先供養佛已，得解一切眾生語言陀羅尼。復聞是《法華經》八百千萬億那由他甄迦羅、頻婆羅、阿閦婆等偈。大王！我今當還供養此佛。』白已即坐七寶之臺，上昇虛空高七多羅樹，往到佛所頭面禮足，合十指爪以偈讚佛：</p>

<div class="lg regular" style="margin-left:2em;"><div class='lg-row'>「『容顏甚奇妙，　光明照十方；</div>
<div class='lg-row'>我適曾供養，　今復還親覲。』</div>
</div><p>「爾時一切眾生喜見菩薩，說是偈已，而白佛言：『世尊！世尊猶故在世。』</p>
<p>「爾時日月淨明德佛告一切眾生憙見菩薩：『善男子！我涅槃時到，滅盡時至，汝可安施床座，我於今夜當般涅槃。』又勅一切眾生喜見菩薩：『善男子！我以佛法囑累於汝及諸菩薩大弟子，并阿耨多羅三藐三菩提法，亦以三千大千七寶世界，諸寶樹、寶臺及給侍諸天，悉付於汝；我滅度後所有舍利，亦付囑汝；當令流布廣設供養，應起若干千塔。』如是日月淨明德佛勅一切眾生憙見菩薩已，於夜後分入於涅槃。</p>
<p>「爾時一切眾生憙見菩薩，見佛滅度，悲感懊惱戀慕於佛，即以海此岸栴檀為[卄/積]，供養佛身而以燒之；火滅已後收取舍利，作八萬四千寶瓶，以起八萬四千塔，高三世界表剎莊嚴，垂諸幡蓋懸眾寶鈴。</p>
<p>「爾時一切眾生憙見菩薩，復自念言：『我雖作是供養，心猶未足，我今當更供養舍利。』便語諸菩薩大弟子及天、龍、夜叉等一切大眾：『汝等當一心念：「我今供養日月淨明德佛舍利。」』作是語已，即於八萬四千塔前，然百福莊嚴臂，七萬二千歲而以供養，令無數求聲聞眾，無量阿僧祇人發阿耨多羅三藐三菩提心，皆使得住現一切色身三昧。</p>
<p>「爾時諸菩薩、天、人、阿修羅等見其無臂，憂惱悲哀而作是言：『此一切眾生憙見菩薩，是我等師，教化我者，而今燒臂，身不具足。』于時一切眾生憙見菩薩，於大眾中立此誓言：『我捨兩臂，必當得佛金色之身，若實不虛，令我兩臂還復如故。』作是誓已，自然還復，由斯菩薩福德智慧淳厚所致。當爾之時，三千大千世界六種震動，天雨寶華，一切人天得未曾有。」</p>
<p>佛告宿王華菩薩：「於汝意云何？一切眾生憙見菩薩，豈異人乎？今藥王菩薩是也。其所捨身布施如是，無量百千萬億那由他數。</p>
<p>「宿王華！若有發心欲得阿耨多羅三藐三菩提者，能燃手指乃至足一指供養佛塔，勝以國城妻子及三千大千國土山林河池諸珍寶物而供養者。若復有人，以七寶滿三千大千世界，供養於佛及大菩薩、辟支佛、阿羅漢，是人所得功德，不如受持此《法華經》乃至一四句偈，其福最多。宿王華！譬如一切川流、江河諸水之中，海為第一；此《法華經》亦復如是，於諸如來所說經中最為深大。又如土山、黑山、小鐵圍山、大鐵圍山及十寶山，眾山之中須彌山為第一；此《法華經》亦復如是，於諸經中最為其上。又如眾星之中月天子最為第一；此《法華經》亦復如是，於千萬億種諸經法中，最為照明。又如日天子能除諸闇；此經亦復如是，能破一切不善之闇。又如諸小王中轉輪聖王最為第一；此經亦復如是，於眾經中最為其尊。又如帝釋於三十三天中王；此經亦復如是，諸經中王。又如大梵天王一切眾生之父；此經亦復如是，一切賢聖學、無學及發菩薩心者之父。又如一切凡夫人中須陀洹、斯陀含、阿那含、阿羅漢、辟支佛為第一；此經亦復如是，一切如來所說，若菩薩所說，若聲聞所說，諸經法中最為第一。有能受持是經典者，亦復如是，於一切眾生中亦為第一。一切聲聞、辟支佛中，菩薩為第一；此經亦復如是，於一切諸經法中，最為第一。如佛為諸法王；此經亦復如是，諸經中王。</p>
<p>「宿王華！此經能救一切眾生者，此經能令一切眾生離諸苦惱，此經能大饒益一切眾生，充滿其願，如清涼池，能滿一切諸渴乏者，如寒者得火，如裸者得衣，如商人得主，如子得母，如渡得船，如病得醫，如闇得燈，如貧得寶，如民得王，如賈客得海，如炬除闇；此《法華經》亦復如是，能令眾生離一切苦，一切病痛，能解一切生死之縛。若人得聞此《法華經》，若自書，若使人書，所得功德，以佛智慧籌量多少，不得其邊。若書是經卷，華香、瓔珞、燒香、粖香、塗香、幡蓋、衣服，種種之燈，穌燈、油燈、諸香油燈、瞻蔔油燈、須曼那油燈、波羅羅油燈、婆利師迦油燈、那婆摩利油燈供養，所得功德亦復無量。</p>
<p>「宿王華！若有人聞是〈藥王菩薩本事品〉者，亦得無量無邊功德。若有女人，聞是〈藥王菩薩本事品〉，能受持者，盡是女身，後不復受。若如來滅後後五百歲中，若有女人，聞是經典如說修行，於此命終，即往安樂世界阿彌陀佛、大菩薩眾圍遶住處，生蓮花中寶座之上，不復為貪欲所惱，亦復不為瞋恚、愚癡所惱，亦復不為憍慢、嫉妬諸垢所惱，得菩薩神通，無生法忍。得是忍已眼根清淨，以是清淨眼根，見七百萬二千億那由他恒河沙等諸佛如來。是時諸佛遙共讚言：『善哉，善哉！善男子！汝能於釋迦牟尼佛法中，受持、讀誦、思惟是經，為他人說，所得福德無量無邊，火不能焚，水不能漂，汝之功德，千佛共說不能令盡，汝今已能破諸魔賊，壞生死軍，諸餘怨敵皆悉摧滅。善男子！百千諸佛以神通力，共守護汝，於一切世間天、人之中，無如汝者，唯除如來。其諸聲聞、辟支佛乃至菩薩，智慧、禪定無有與汝等者。』</p>
<p>「宿王華！此菩薩成就如是功德智慧之力，若有人聞是〈藥王菩薩本事品〉，能隨喜、讚善者，是人現世口中，常出青蓮華香，身毛孔中，常出牛頭栴檀之香，所得功德如上所說。是故宿王華！以此〈藥王菩薩本事品〉囑累於汝，我滅度後，後五百歲中，廣宣流布於閻浮提，無令斷絕，惡魔、魔民、諸天、龍、夜叉、鳩槃茶等，得其便也。宿王華！汝當以神通之力守護是經。所以者何？此經則為閻浮提人病之良藥，若人有病，得聞是經，病即消滅，不老、不死。宿王華！汝若見有受持是經者，應以青蓮華盛滿粖香供散其上，散已作是念言：『此人不久，必當取草坐於道場破諸魔軍，當吹法螺，擊大法鼓，度脫一切眾生、老、病、死海。』是故求佛道者，見有受持是經典人，應當如是生恭敬心。」</p>
<p>說是〈藥王菩薩本事品〉時，八萬四千菩薩，得解一切眾生語言陀羅尼。多寶如來於寶塔中，讚宿王華菩薩言：「善哉，善哉！宿王華！汝成就不可思議功德，乃能問釋迦牟尼佛如此之事，利益無量一切眾生。」◎</p>

<p class='juan'>添品妙法蓮華經卷第六</p>
<div class='div-w'><p>「◎安爾<span class='note-inline'>(一)</span>　曼爾<span class='note-inline'>(二)</span>　摩禰<span class='note-inline'>(三)</span>　摩摩禰<span class='note-inline'>(四)</span>　旨隷<span class='note-inline'>(五)</span>　遮梨第<span class='note-inline'>(六)</span>　賒咩<span class='note-inline'>(羊鳴音)</span>賒履<span class='note-inline'>(罔雉切)</span>多瑋<span class='note-inline'>(七)</span>　羶<span class='note-inline'>(輸千切)</span>帝<span class='note-inline'>(八)</span>　目帝<span class='note-inline'>(九)</span>　目多履<span class='note-inline'>(十)</span>　娑履<span class='note-inline'>(十一)</span>　阿瑋娑履<span class='note-inline'>(十二)</span>　桑履<span class='note-inline'>(十三)</span>　娑履<span class='note-inline'>(十四)</span>　叉裔<span class='note-inline'>(十五)</span>　阿叉裔<span class='note-inline'>(十六)</span>　阿耆膩<span class='note-inline'>(十七)</span>　羶帝<span class='note-inline'>(十八)</span>　賒履<span class='note-inline'>(十九)</span>　陀羅尼<span class='note-inline'>(二十)</span>　阿盧伽婆娑<span class='note-inline'>(蘇奈切)</span>簸遮毘叉膩<span class='note-inline'>(二十一)</span>　禰毘剃<span class='note-inline'>(二十二)</span>　阿便哆<span class='note-inline'>(都餓切)</span>邏禰履剃<span class='note-inline'>(二十三)</span>　阿亶哆波隷輸地<span class='note-inline'>(途置切)</span><span class='note-inline'>(二十四)</span>　漚究隷<span class='note-inline'>(二十五)</span>　牟究隷<span class='note-inline'>(二十六)</span>　阿羅隷<span class='note-inline'>(二十七)</span>　波羅隷<span class='note-inline'>(二十八)</span>　首迦差<span class='note-inline'>(初几切)</span><span class='note-inline'>(二十九)</span>　阿三磨三履<span class='note-inline'>(三十)</span>　佛陀毘吉利袠帝<span class='note-inline'>(三十一)</span>　達磨波利差<span class='note-inline'>(初離切)</span>帝<span class='note-inline'>(三十二)</span>　僧伽涅瞿沙禰<span class='note-inline'>(三十三)</span>　婆舍婆舍輸地<span class='note-inline'>(三十四)</span>　曼哆邏<span class='note-inline'>(三十五)</span>　曼哆邏叉夜多<span class='note-inline'>(三十六)</span>　郵樓哆<span class='note-inline'>(三十七)</span>　郵樓哆憍舍略<span class='note-inline'>(來加切)</span><span class='note-inline'>(三十八)</span>　惡叉邏<span class='note-inline'>(三十九)</span>　惡叉冶多冶<span class='note-inline'>(四十)</span>　阿婆盧<span class='note-inline'>(四十一)</span>　阿摩若<span class='note-inline'>(荏蔗切)</span>那多夜<span class='note-inline'>(四十二)</span>」</p>
<p>「痤<span class='note-inline'>(誓螺切)</span>隷<span class='note-inline'>(一)</span>　摩訶痤隷<span class='note-inline'>(二)</span>　郁枳<span class='note-inline'>(三)</span>　目枳<span class='note-inline'>(四)</span>　阿隷<span class='note-inline'>(五)</span>　阿羅婆第<span class='note-inline'>(六)</span>　涅隷第<span class='note-inline'>(七)</span>　涅隷多婆第<span class='note-inline'>(八)</span>　伊緻<span class='note-inline'>(猪履切)</span>抳<span class='note-inline'>(九)</span>　韋緻抳<span class='note-inline'>(十)</span>　旨緻抳<span class='note-inline'>(十一)</span>　涅隷墀抳<span class='note-inline'>(十二)</span>　涅梨墀婆底<span class='note-inline'>(十三)</span>」</p>
<p>「阿梨<span class='note-inline'>(一)</span>　那梨<span class='note-inline'>(二)</span>　㝹那梨<span class='note-inline'>(三)</span>　阿那盧<span class='note-inline'>(四)</span>　那履<span class='note-inline'>(五)</span>　拘那履<span class='note-inline'>(六)</span>」</p>
<p>「阿伽禰<span class='note-inline'>(一)</span>　伽禰<span class='note-inline'>(二)</span>　瞿利<span class='note-inline'>(三)</span>　乾陀利<span class='note-inline'>(四)</span>　旃陀利<span class='note-inline'>(五)</span>　摩蹬耆<span class='note-inline'>(六)</span>　常求利<span class='note-inline'>(七)</span>　浮樓莎抳<span class='note-inline'>(八)</span>　頞底<span class='note-inline'>(九)</span>」</p>
<p>「伊提履<span class='note-inline'>(一)</span>　伊提泯<span class='note-inline'>(二)</span>　伊提履<span class='note-inline'>(三)</span>　阿提履<span class='note-inline'>(四)</span>　伊提履<span class='note-inline'>(五)</span>　泥履<span class='note-inline'>(六)</span>　泥履<span class='note-inline'>(七)</span>　泥履<span class='note-inline'>(八)</span>　泥履<span class='note-inline'>(九)</span>　泥履<span class='note-inline'>(十)</span>　樓醯<span class='note-inline'>(十一)</span>　樓醯<span class='note-inline'>(十二)</span>　樓醯<span class='note-inline'>(十三)</span>　樓醯<span class='note-inline'>(十四)</span>　多醯<span class='note-inline'>(十五)</span>　多醯<span class='note-inline'>(十六)</span>　多醯<span class='note-inline'>(十七)</span>　兜醯<span class='note-inline'>(十八)</span>　㝹醯<span class='note-inline'>(十九)</span>」</p>
</div>
</div><!-- end of div[@id='body'] -->
</body></html>