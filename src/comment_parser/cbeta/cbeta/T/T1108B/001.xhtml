<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>救度佛母二十一種禮讚經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1108B
<p class='juan'><a id='mulu1' />救度佛母二十一種禮讚經</p>
<div class='div-dharani'><p class="dharani">納摩阿<span class='note-inline'>(阿喇)</span>鴉答<span class='note-inline'>(阿)</span>喇葉</p>
<p>敬禮聖大悲藏觀自在菩薩。</p>

<div class="lg regular"><div class='lg-row'>波答拉勝境　綠色答<span class='note-inline'>(嘛)</span>字生</div>
<div class='lg-row'>三世佛業母　頂嚴無量光</div>
<div class='lg-row'>祈并眷屬臨</div>
</div>
<div class="lg regular"><div class='lg-row'>諸天非天頂髻嚴　恭敬跪捧兩足蓮</div>
<div class='lg-row'>度諸窮苦中之母　致禮救度佛母前</div>
</div><p>唵敬禮尊聖救度母。</p>
<p>綠色</p>
<div><img src='../images/T20p0479_01.gif' alt='T20p0479_01.gif' /></div>

<div class="lg regular"><div class='lg-row'>唵敬禮多哩速疾勇　咄多哩者除怖畏</div>
<div class='lg-row'>咄哩能授諸勝義　具莎訶字我讚禮</div>
</div><p>赤色</p>
<div><img src='../images/T20p0480_01.gif' alt='T20p0480_01.gif' /></div>

<div class="lg regular"><div class='lg-row'>敬禮救度速勇母　目如剎那電光照</div>
<div class='lg-row'>三世界尊蓮華面　從妙華中現端嚴</div>
</div><p>白色</p>
<div><img src='../images/T20p0480_02.gif' alt='T20p0480_02.gif' /></div>

<div class="lg regular"><div class='lg-row'>敬禮百秋朗月母　普遍圓照無垢面</div>
<div class='lg-row'>如千星宿俱時聚　殊勝威光超於彼</div>
</div><p>黃色</p>
<div><img src='../images/T20p0480_03.gif' alt='T20p0480_03.gif' /></div>

<div class="lg regular"><div class='lg-row'>敬禮紫磨金色母　妙蓮華手勝莊嚴</div>
<div class='lg-row'>施精勤行柔善靜　忍辱禪定性無境</div>
</div><p>黃色</p>
<div><img src='../images/T20p0480_04.gif' alt='T20p0480_04.gif' /></div>

<div class="lg regular"><div class='lg-row'>敬禮如來頂髻母　最勝能滿無邊行</div>
<div class='lg-row'>德到彼岸盡無餘　勝勢佛子極所愛</div>
</div><p>金色</p>
<div><img src='../images/T20p0480_05.gif' alt='T20p0480_05.gif' /></div>

<div class="lg regular"><div class='lg-row'>敬禮怛囉吽字母　聲愛方所滿虛空</div>
<div class='lg-row'>運足遍履七世界　悉能鉤召攝無餘</div>
</div><p>赤色</p>
<div><img src='../images/T20p0480_06.gif' alt='T20p0480_06.gif' /></div>

<div class="lg regular"><div class='lg-row'>敬禮釋梵火天母　風神自在眾俱集</div>
<div class='lg-row'>部多起屍尋香等　諸藥叉眾作稱歎</div>
</div><p>青色</p>
<div><img src='../images/T20p0481_01.gif' alt='T20p0481_01.gif' /></div>

<div class="lg regular"><div class='lg-row'>敬禮特囉胝發母　於他加行極摧壞</div>
<div class='lg-row'>展左踡右作足踏　頂髻熾盛極明耀</div>
</div><p>紅色</p>
<div><img src='../images/T20p0481_02.gif' alt='T20p0481_02.gif' /></div>

<div class="lg regular"><div class='lg-row'>敬禮都哩大緊母　勇猛能摧怨魔類</div>
<div class='lg-row'>於蓮華面作頻眉　摧壞一切冤家眾</div>
</div><p>紅色</p>
<div><img src='../images/T20p0481_03.gif' alt='T20p0481_03.gif' /></div>

<div class="lg regular"><div class='lg-row'>敬禮三寶嚴印母　手指當心威嚴相</div>
<div class='lg-row'>嚴飾方輪盡無餘　自身熾盛光聚種</div>
</div><p>紅色</p>
<div><img src='../images/T20p0481_04.gif' alt='T20p0481_04.gif' /></div>

<div class="lg regular"><div class='lg-row'>敬禮威德歡悅母　寶光珠鬘眾光飾</div>
<div class='lg-row'>最極喜笑覩怛哩　鎮世間魔作攝伏</div>
</div><p>青色</p>
<div><img src='../images/T20p0481_05.gif' alt='T20p0481_05.gif' /></div>

<div class="lg regular"><div class='lg-row'>敬禮守護眾地母　亦能鉤召諸神眾</div>
<div class='lg-row'>搖顰眉面吽聲字　一切衰敗令度脫</div>
</div><p>金色</p>
<div><img src='../images/T20p0481_06.gif' alt='T20p0481_06.gif' /></div>

<div class="lg regular"><div class='lg-row'>敬禮頂冠月相母　冠中現勝妙嚴光</div>
<div class='lg-row'>阿彌陀佛髻中現　常放眾妙寶光明</div>
</div><p>赤色</p>
<div><img src='../images/T20p0482_01.gif' alt='T20p0482_01.gif' /></div>

<div class="lg regular"><div class='lg-row'>敬禮如盡劫火母　安住熾盛頂髻中</div>
<div class='lg-row'>普遍喜悅半趺坐　能摧滅壞惡冤輪</div>
</div><p>青色</p>
<div><img src='../images/T20p0482_02.gif' alt='T20p0482_02.gif' /></div>

<div class="lg regular"><div class='lg-row'>敬禮手按大地母　以足踐蹋作鎮壓</div>
<div class='lg-row'>現顰眉面作吽聲　能破七險鎮降伏</div>
</div><p>白色</p>
<div><img src='../images/T20p0482_03.gif' alt='T20p0482_03.gif' /></div>

<div class="lg regular"><div class='lg-row'>敬禮安隱柔善母　涅槃寂滅最樂境</div>
<div class='lg-row'>莎訶命種以相應　善能消滅大災禍</div>
</div><p>白色</p>
<div><img src='../images/T20p0482_04.gif' alt='T20p0482_04.gif' /></div>

<div class="lg regular"><div class='lg-row'>敬禮普遍極喜母　諸怨支體令脫離</div>
<div class='lg-row'>十字呪句妙嚴布　明呪吽聲常朗耀</div>
</div><p>黃色</p>
<div><img src='../images/T20p0482_05.gif' alt='T20p0482_05.gif' /></div>

<div class="lg regular"><div class='lg-row'>敬禮都哩巴帝母　足躡相勢吽字種</div>
<div class='lg-row'>彌嚕曼陀結辣薩　於此三處能搖動</div>
</div><p>黃色</p>
<div><img src='../images/T20p0482_06.gif' alt='T20p0482_06.gif' /></div>

<div class="lg regular"><div class='lg-row'>敬禮薩囉天海母　手中執住神獸像</div>
<div class='lg-row'>誦二怛囉作發聲　能滅諸毒盡無餘</div>
</div><p>金色</p>
<div><img src='../images/T20p0483_01.gif' alt='T20p0483_01.gif' /></div>

<div class="lg regular"><div class='lg-row'>敬禮諸天集會母　天緊那羅所依愛</div>
<div class='lg-row'>威德歡悅若堅鎧　滅除鬪諍及惡夢</div>
</div><p>黃色</p>
<div><img src='../images/T20p0483_02.gif' alt='T20p0483_02.gif' /></div>

<div class="lg regular"><div class='lg-row'>敬禮日月廣圓母　目覩猶勝普光照</div>
<div class='lg-row'>誦二喝囉咄怛哩　善除惡毒瘟熱病</div>
</div><p>青色</p>
<div><img src='../images/T20p0483_03.gif' alt='T20p0483_03.gif' /></div>

<div class="lg regular"><div class='lg-row'>敬禮具三真實母　善靜威力皆具足</div>
<div class='lg-row'>藥叉執魅尾怛辣　都哩最極除災禍</div>
</div>
<div class="lg regular"><div class='lg-row'>若有智者勤精進　至心誦此二十一</div>
<div class='lg-row'>救度尊處誠信禮　是故讚嘆根本呪</div>
<div class='lg-row'>每晨早起夕時禮　憶念施諸勝無畏</div>
<div class='lg-row'>一切罪業盡消除　悉能超越諸惡趣</div>
<div class='lg-row'>此等速能得聰慧　七俱胝佛所灌頂</div>
<div class='lg-row'>現世富貴壽延安　當來趣向諸佛位</div>
<div class='lg-row'>有時誤服諸毒物　或自然生或合成</div>
<div class='lg-row'>憶念聖尊真實力　諸惡毒藥盡消滅</div>
<div class='lg-row'>或見他人遭鬼魅　或發熱病受諸苦</div>
<div class='lg-row'>若轉此讚二三七　彼諸苦惱悉蠲除</div>
<div class='lg-row'>欲乞男女得男女　求財寶位獲富饒</div>
<div class='lg-row'>善能圓滿隨意願　一切障礙不能侵</div>
<div class='lg-row'>佛母尊聖救度母　及諸十方三世中</div>
<div class='lg-row'>所有諸佛并弟子　我今一心敬讚禮</div>
<div class='lg-row'>花香燈燭及香水　妙食妓樂等供養</div>
<div class='lg-row'>實獻即於意所現　皆願眾聖樂納受</div>
<div class='lg-row'>自從無始直至今　十不善及五無間</div>
<div class='lg-row'>由心煩惱故所造　一切罪惡皆懺悔</div>
<div class='lg-row'>聲聞緣覺諸菩薩　乃至凡夫諸有情</div>
<div class='lg-row'>三世所積諸福善　我皆隨喜盡無餘</div>
<div class='lg-row'>隨諸有情一切愿　宜其種種差別智</div>
<div class='lg-row'>應其大小通常類　勸轉一切妙法輪</div>
<div class='lg-row'>從今直至輪迴空　請常住世不涅槃</div>
<div class='lg-row'>為苦海中諸眾生　悉願聖母慈眼觀</div>
<div class='lg-row'>我今所集諸福善　皆成無上菩提因</div>
<div class='lg-row'>惟願不久於眾生　證得無上引導師</div>
<div class='lg-row'>尊聖佛母具大悲　於我一切諸眾生</div>
<div class='lg-row'>速淨諸障滿資糧　願令獲得證菩提</div>
<div class='lg-row'>直至無上菩提位　世世獲得常安樂</div>
<div class='lg-row'>於修菩提一切處　一切間斷諸魔祟</div>
<div class='lg-row'>疾病一切天壽類　並諸惡夢不利相</div>
<div class='lg-row'>八怖一切惱害事　願令急速盡消除</div>
<div class='lg-row'>世間及於出世間　一切善樂於豐足</div>
<div class='lg-row'>增盛一切饒益事　願令獲得自然成</div>
<div class='lg-row'>精進修行法增盛　修汝常得見聖顏</div>
<div class='lg-row'>悟入空義菩提意　願令暫如朔月增</div>
<div class='lg-row'>彼佛眾會咸清淨　我時於勝蓮華生</div>
<div class='lg-row'>親睹如來無量光　現前受我菩提記</div>
<div class='lg-row'>我從住世所修佛　三世一切佛業母</div>
<div class='lg-row'>一面二臂身綠色　願執優婆花吉祥</div>
<div class='lg-row'>佛母體微妙云何　及於眷屬共壽量</div>
<div class='lg-row'>境界及於號云何　願我等皆亦復然</div>
<div class='lg-row'>讚祝爾尊微善力　我等隨方所在處</div>
<div class='lg-row'>病魔貧爭盡消除　善祥增長祈皆賜</div>
</div>
<div class="lg regular"><div class='lg-row'>禮供世尊母　我以所積善</div>
<div class='lg-row'>世界諸眾生　皆生極樂界</div>
</div>
<div class="lg regular"><div class='lg-row'>棄身過莊嚴相好　棄語過獲頻伽音</div>
<div class='lg-row'>棄意過證一切智　成勝吉祥功德瑞</div>
</div>
<p class='juan'>聖救度佛母二十一種禮讚經竟</p></div>
</div><!-- end of div[@id='body'] -->
</body></html>