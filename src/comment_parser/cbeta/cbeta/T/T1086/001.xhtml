<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>觀自在菩薩如意輪瑜伽</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1086 [No. 1087]
<p class='juan'><a id='mulu1' />觀自在菩薩如意輪瑜伽一卷</p><p class="byline">開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯</p>
<div class='div-jing'>
<div class="lg regular"><div class='lg-row'>我今順瑜伽　金剛頂經說</div>
<div class='lg-row'>摩尼蓮花部　如意念誦法</div>
<div class='lg-row'>修此三昧故　能如觀自在</div>
<div class='lg-row'>先擇其弟子　族姓敬法者</div>
<div class='lg-row'>多人所敬愛　智慧而勇進</div>
<div class='lg-row'>決定毘離耶　覺慧常不捨</div>
<div class='lg-row'>盡孝於父母　淨信於三寶</div>
<div class='lg-row'>樂修菩提行　於四無量心</div>
<div class='lg-row'>剎那無有間　常樂大乘法</div>
<div class='lg-row'>住於菩薩戒　恭敬阿闍梨</div>
<div class='lg-row'>一切諸聖者　成就堅固力</div>
<div class='lg-row'>丈夫之勇猛　善通相應門</div>
<div class='lg-row'>常樂寂靜行　智慧無所畏</div>
<div class='lg-row'>以戒常嚴身　精修祕密乘</div>
<div class='lg-row'>敬依理趣道　一心無所悋</div>
<div class='lg-row'>常樂聞妙法　曾入三昧耶</div>
<div class='lg-row'>從師獲灌頂　既蒙印可已</div>
<div class='lg-row'>不久當成就　弟子具此相</div>
<div class='lg-row'>方可為傳授　此即如意寶</div>
<div class='lg-row'>能成諸事業　如經說處所</div>
<div class='lg-row'>山間及流水　清淨阿蘭若</div>
<div class='lg-row'>隨樂之㵎谷　離諸危怖難</div>
<div class='lg-row'>隨力嚴供具　行人面於西</div>
<div class='lg-row'>漫提自在王　次禮餘方佛</div>
<div class='lg-row'>以五輪著地　如教之敬禮</div>
<div class='lg-row'>雙膝長跪已　合掌虛心住</div>
<div class='lg-row'>誠心盡陳說　三業一切罪</div>
<div class='lg-row'>我從過去世　流轉於生死</div>
<div class='lg-row'>今對大聖尊　盡心而懺悔</div>
<div class='lg-row'>如先佛所懺　我今亦如是</div>
<div class='lg-row'>願承加持力　眾生悉清淨</div>
<div class='lg-row'>以此大願故　自他獲無垢</div>
</div><p>密言曰。</p>
<p class="dharani">唵　薩婆婆　嚩輸馱　薩婆達麼　薩嚩婆嚩輸度唅</p>
<p>行者次應隨喜一切諸佛菩薩所集福智<span class='note-inline'>(思一切佛菩薩過去所修行功德如我自作而生歡喜)</span>。</p>

<div class="lg regular"><div class='lg-row'>過現三世佛　菩薩及眾聖</div>
<div class='lg-row'>所集諸善根　合掌盡隨喜</div>
<div class='lg-row'>如我身所集　歡喜無有異</div>
</div><p>次應右膝著地芙蓉合掌置於頂上。想禮一切如來菩薩足。</p>
<p>密言曰。</p>
<p class="dharani">唵鉢頭麼<span class='note-inline'>(二合)</span>微<span class='note-inline'>(微古反)</span></p>
<p>禮諸佛已全跏半跏。或輪王跏。隨意而坐。</p>

<div class="lg regular"><div class='lg-row'>作此坐印已　觀遍虛空佛</div>
<div class='lg-row'>己身各於前　住彼眾聖會</div>
<div class='lg-row'>止觀從膝上　旋舞當心合</div>
<div class='lg-row'>如蓮之未敷　想禮於諸佛</div>
<div class='lg-row'>次結三昧耶　當心堅固縛</div>
<div class='lg-row'>檀慧禪智竪　金剛蓮花印</div>
<div class='lg-row'>通持蓮花者　警覺眾聖已</div>
<div class='lg-row'>誦此密言曰</div>
</div><p class="dharani">唵跋折羅鉢頭麼三麼耶薩怛梵<span class='note-inline'>(三合)</span></p>

<div class="lg regular"><div class='lg-row'>由結此印故　佛及善逝子</div>
<div class='lg-row'>諸大名稱者　妙觀察攝受</div>
<div class='lg-row'>憶昔本誓願　對於遍照尊</div>
<div class='lg-row'>不違教令故　加持使圓滿</div>
</div><p>次結一切諸佛如來安悅意歡喜三昧耶印。</p>

<div class="lg regular"><div class='lg-row'>十度堅固縛　忍願中交合</div>
<div class='lg-row'>檀慧與禪智　各相合而竪</div>
</div><p>密言曰。</p>
<p class="dharani">唵　三麼耶乎<span class='note-inline'>(去引)</span>蘇囉多薩怛梵<span class='note-inline'>(三合)</span></p>

<div class="lg regular"><div class='lg-row'>由示此印故　諸佛及菩薩</div>
<div class='lg-row'>一切執金剛　皆悉妙歡喜</div>
<div class='lg-row'>次當開心戶　入金剛智字</div>
<div class='lg-row'>觀於二乳上　右怛囉左吒</div>
<div class='lg-row'>如宮室戶扇　殊勝金剛縛</div>
<div class='lg-row'>三業同時發　拍心開兩字</div>
</div><p>密言曰。</p>
<p class="dharani">唵跋日囉<span class='note-inline'>(二合)</span>滿馱<span class='note-inline'>(平)</span>怛羅<span class='note-inline'>(二合)</span>吒<span class='note-inline'>(半音)</span></p>

<div class="lg regular"><div class='lg-row'>無始熏種子　所集之塵勞</div>
<div class='lg-row'>今以召罪印　集之欲摧碎</div>
<div class='lg-row'>十度堅固縛　忍願伸如針</div>
<div class='lg-row'>進力屈如鉤　心想召諸罪</div>
<div class='lg-row'>想彼眾罪狀　植髮裸黑形</div>
<div class='lg-row'>及印刺於心　觸已誦密語</div>
<div class='lg-row'>三業相應故　能召諸罪積</div>
<div class='lg-row'>誦此召集已　方作摧碎法</div>
</div><p>密言曰。</p>
<p class="dharani">唵薩婆播波迦哩灑拏尾<span class='note-inline'>(入)</span>輸馱<span class='note-inline'>(入)</span>娜三摩耶跋日囉<span class='note-inline'>(二合)</span>吽若<span class='note-inline'>(入)</span></p>

<div class="lg regular"><div class='lg-row'>召入於掌已　方作摧碎法</div>
<div class='lg-row'>前印內相叉　稱[牟*含]縛諸罪</div>
<div class='lg-row'>忍願俱伸直　有怛囉吒字</div>
<div class='lg-row'>想為金剛杵　相拍如摧山</div>
<div class='lg-row'>忿句及怒形　能淨諸惡趣</div>
<div class='lg-row'>誦已忍願拍　三七隨所宜</div>
</div><p>密言曰。</p>
<p class="dharani">唵跋日囉<span class='note-inline'>(二合)</span>播尼尾薩普吒也薩婆播也滿馱娜儞鉢囉<span class='note-inline'>(二合)</span>母乞灑<span class='note-inline'>(二合)</span>也薩婆播也蘖底<span class='note-inline'>(丁以反)</span>避藥<span class='note-inline'>(二合重呼)</span>薩婆薩怛挽薩婆怛他蘖多跋日囉<span class='note-inline'>(二合)</span>三磨也吽怛囉<span class='note-inline'>(二合)</span>吒<span class='note-inline'>(半音)</span></p>

<div class="lg regular"><div class='lg-row'>以此相應故　先佛方便說</div>
<div class='lg-row'>三業所積罪　無量極重障</div>
<div class='lg-row'>作此摧滅已　如火焚枯草</div>
<div class='lg-row'>有情常愚迷　不知此理趣</div>
<div class='lg-row'>如來大悲故　開此祕妙門</div>
<div class='lg-row'>次當結入印　內如來智字</div>
<div class='lg-row'>二羽堅固縛　禪智入於中</div>
<div class='lg-row'>以進力二度　相拄如環勢</div>
<div class='lg-row'>觀前八葉蓮　其上置阿字</div>
<div class='lg-row'>二點嚴飾故　妙字方名阿</div>
<div class='lg-row'>色白如珂雪　流散千光明</div>
<div class='lg-row'>想以進力支　捻字安心內</div>
<div class='lg-row'>三業齊運用　誦此密言曰</div>
</div><p class="dharani">唵跋日囉<span class='note-inline'>(二合)</span>阿<span class='note-inline'>(引)</span>味捨<span class='note-inline'>(平聲)</span>惡<span class='note-inline'>(入)</span></p>

<div class="lg regular"><div class='lg-row'>既想入心中　字相逾光耀</div>
<div class='lg-row'>此即法界體　行者應是觀</div>
<div class='lg-row'>不久悟寂靜　法本不生故</div>
<div class='lg-row'>三世諸如來　金剛身口意</div>
<div class='lg-row'>皆以妙方便　持在金剛拳</div>
<div class='lg-row'>以此闔心門　智字獲堅固</div>
<div class='lg-row'>便屈進力度　住於禪智背</div>
<div class='lg-row'>以印觸胸已　即誦此妙言</div>
</div><p class="dharani">唵跋日囉<span class='note-inline'>(二合)</span>母瑟致[牟*含]</p>

<div class="lg regular"><div class='lg-row'>行者住等引　二羽堅固縛</div>
<div class='lg-row'>仰置於臍下　禪智蓮花形</div>
<div class='lg-row'>此名三昧印　誦此密言曰</div>
</div><p class="dharani">唵三摩地鉢頭迷<span class='note-inline'>(二合)</span>紇哩<span class='note-inline'>(短)</span></p>

<div class="lg regular"><div class='lg-row'>出息及入息　住阿那波那</div>
<div class='lg-row'>想佛遍虛空　彈指警覺我</div>
<div class='lg-row'>佛子汝云何　成無上等覺</div>
<div class='lg-row'>不知諸如來　實相之妙法</div>
<div class='lg-row'>既聞警覺已　行者復白言</div>
<div class='lg-row'>云何名真實　願最勝尊說</div>
<div class='lg-row'>諸佛皆歡喜　作如是勝言</div>
<div class='lg-row'>善哉摩訶薩　能作如是問</div>
<div class='lg-row'>汝想於心中　所內惡字門</div>
<div class='lg-row'>以字徹於心　誦此密言曰</div>
</div><p class="dharani">唵止<span class='note-inline'>(入)</span>多鉢囉<span class='note-inline'>(二合)</span>底<span class='note-inline'>(平)</span>味鄧迦路弭</p>

<div class="lg regular"><div class='lg-row'>當默誦一遍　便想為月輪</div>
<div class='lg-row'>倍欲精進故　復誦妙言曰</div>
</div><p class="dharani">唵步提止<span class='note-inline'>(入)</span>多母<span class='note-inline'>(去)</span>怛跛<span class='note-inline'>(二合)</span>陀夜弭<span class='note-inline'>(平)</span></p>

<div class="lg regular"><div class='lg-row'>能令心月輪　圓滿甚清淨</div>
<div class='lg-row'>中想妙蓮花　上安寶金剛</div>
</div><p>密言曰。</p>
<p class="dharani">唵底瑟奼麼尼<span class='note-inline'>(上)</span>跋日囉<span class='note-inline'>(二合)</span>鉢娜麼<span class='note-inline'>(二合)</span></p>

<div class="lg regular"><div class='lg-row'>引量同虛空　周遍於三界</div>
<div class='lg-row'>復誦此妙言　金剛語離聲</div>
</div><p class="dharani">唵薩頗<span class='note-inline'>(二合上)</span>囉麼尼<span class='note-inline'>(上)</span>跋日囉<span class='note-inline'>(二合)</span>鉢娜麼<span class='note-inline'>(二合)</span></p>

<div class="lg regular"><div class='lg-row'>於此引妙蓮　流放千光焰</div>
<div class='lg-row'>一一光明中　無量佛剎土</div>
<div class='lg-row'>剎中有妙蓮　想持寶蓮者</div>
<div class='lg-row'>持寶蓮勝幢　幢中出妙聲</div>
<div class='lg-row'>誰有薄福者　當滿一切願</div>
<div class='lg-row'>住是寂三昧　為利諸有情</div>
<div class='lg-row'>如是菩薩類　皆住於等引</div>
<div class='lg-row'>從蓮花胎藏　放千妙光明</div>
<div class='lg-row'>皆為利眾生　檀波羅蜜等</div>
<div class='lg-row'>遍入諸三昧　理趣善巧門</div>
<div class='lg-row'>為愍念有情　作無量方便</div>
<div class='lg-row'>化身為種種　從生及涅槃</div>
<div class='lg-row'>轉大妙法輪　皆從意寶出</div>
<div class='lg-row'>所說之妙法　皆以輪成就</div>
<div class='lg-row'>以輪為妙智　能斷諸結使</div>
<div class='lg-row'>由轉妙法輪　此為福智路</div>
<div class='lg-row'>次皆正觀察　漸斂其智蓮</div>
</div><p>密言曰。</p>
<p class="dharani">唵僧訶囉麼尼跋日囉<span class='note-inline'>(二合)</span>鉢娜麼</p>

<div class="lg regular"><div class='lg-row'>所在諸如來　皆入為一體</div>
<div class='lg-row'>猶如於明鏡　能現於萬像</div>
<div class='lg-row'>法界自性體　住於金剛蓮</div>
<div class='lg-row'>即變其寶蓮　為真多菩薩</div>
<div class='lg-row'>手持如意寶　六臂身金色</div>
<div class='lg-row'>皆想於自身　頂髻寶莊嚴</div>
<div class='lg-row'>冠坐自在王　住於說法相</div>
<div class='lg-row'>第一手思惟　愍念有情故</div>
<div class='lg-row'>第二持意寶　能滿一切願</div>
<div class='lg-row'>第三持念珠　為度傍生苦</div>
<div class='lg-row'>左按光明山　成就無傾動</div>
<div class='lg-row'>第二持蓮手　能淨諸非法</div>
<div class='lg-row'>第三挈輪手　能轉無上法</div>
<div class='lg-row'>六臂廣博體　能遊於六道</div>
<div class='lg-row'>以大悲方便　斷諸有情苦</div>
<div class='lg-row'>行者如是觀　坐於月輪中</div>
<div class='lg-row'>身流千光明　項背皆圓光</div>
<div class='lg-row'>復想心月輪　亦有寶蓮花</div>
<div class='lg-row'>以是能堅固　無動觀已身</div>
<div class='lg-row'>為離諸妄想　誦此密言曰</div>
</div><p class="dharani">唵儞哩<span class='note-inline'>(二合)</span>茶<span class='note-inline'>(去)</span>底瑟姹<span class='note-inline'>(二合)</span>囉怛娜跋日囉<span class='note-inline'>(二合)</span>鉢娜麼<span class='note-inline'>(二合)</span>怛麼<span class='note-inline'>(二合)</span>句唅三摩喻唅摩訶三摩喻唅薩婆怛他孽多避三菩地囉怛娜跋日囉<span class='note-inline'>(二合)</span>鉢娜麼<span class='note-inline'>(二合)</span>怛麼<span class='note-inline'>(二合)</span>句唅</p>

<div class="lg regular"><div class='lg-row'>以此法如持　十度芙蓉合</div>
<div class='lg-row'>進力屈如寶　印心額喉頂</div>
<div class='lg-row'>吽字想於心　怛囉安於額</div>
<div class='lg-row'>訖哩當喉上　惡字置於頂</div>
<div class='lg-row'>猶布此想故　此身如金剛</div>
<div class='lg-row'>復誦此密語　蓮花語為聲</div>
</div><p class="dharani">唵囉怛娜跋日囉<span class='note-inline'>(二合)</span>達磨紇哩<span class='note-inline'>(二合)</span></p>

<div class="lg regular"><div class='lg-row'>次應結灌頂　智者合蓮掌</div>
<div class='lg-row'>進力如寶形　禪智開相遠</div>
<div class='lg-row'>置額誦密語　心想佛灌頂</div>
</div><p class="dharani">唵鉢娜麼<span class='note-inline'>(二合)</span>苾哩俱胝多<span class='note-inline'>(入)</span>致囉怛娜鉢娜麼<span class='note-inline'>(二合)</span>避<span class='note-inline'>(入)</span>囇罽囉阿避詵<span class='note-inline'>(去)</span>者[牟*含]怛洛</p>

<div class="lg regular"><div class='lg-row'>即以此妙印　二手分兩邊</div>
<div class='lg-row'>如繫蓮花鬘　徐徐前下散</div>
<div class='lg-row'>想垂白帶勢　誦此妙言曰</div>
</div><p class="dharani">唵鉢娜麼<span class='note-inline'>(二合)</span>麼隷<span class='note-inline'>(平)</span>[牟*含]紇哩怛洛</p>

<div class="lg regular"><div class='lg-row'>次當結甲鎧　二手蓮花形</div>
<div class='lg-row'>從心繞向背　從背當臍繞</div>
<div class='lg-row'>向腰及兩膝　漸上繞頸後</div>
<div class='lg-row'>從頸復當喉　復於頭後繞</div>
<div class='lg-row'>還來至額上　却於頂後繞</div>
<div class='lg-row'>徐徐前下散</div>
</div><p>誦此祕密言。</p>
<p class="dharani">唵阿婆曳<span class='note-inline'>(平)</span>鉢娜麼<span class='note-inline'>(二合)</span>迦[牟*含]嚩制<span class='note-inline'>(平)</span>滿馱囉託灑<span class='note-inline'>(二合)</span>[牟*含]吽<span class='note-inline'>(合口)</span>唅<span class='note-inline'>(平)</span></p>

<div class="lg regular"><div class='lg-row'>為喜諸佛故　應拍蓮花印</div>
<div class='lg-row'>二手結蓮掌　妙拍令歡喜</div>
</div><p>密言曰。</p>
<p class="dharani">唵鉢娜麼<span class='note-inline'>(二合)</span>覩使縠<span class='note-inline'>(引)</span></p>

<div class="lg regular"><div class='lg-row'>想於己身前　觀紇哩字門</div>
<div class='lg-row'>變為蓮花王　中有紇哩字</div>
<div class='lg-row'>怛囉安兩邊　為金剛寶蓮</div>
<div class='lg-row'>共變為所尊　持真多妙寶</div>
<div class='lg-row'>如前己身觀　今所觀亦然</div>
<div class='lg-row'>為令體無二　次作呼召法</div>
<div class='lg-row'>十度未敷蓮　進力如鉤勢</div>
<div class='lg-row'>即誦此密語　應為蓮花音</div>
</div><p class="dharani">唵鉢娜麼<span class='note-inline'>(二合)</span>摯拏那<span class='note-inline'>(二合下同)</span>曩<span class='note-inline'>(長口引)</span>句捨吽<span class='note-inline'>(合口引)</span>唵鉢娜麼<span class='note-inline'>(二合)</span>枳惹<span class='note-inline'>(二合)</span>娜補瑟比吽</p>

<div class="lg regular"><div class='lg-row'>行者既召己　次當結索印</div>
<div class='lg-row'>如前合蓮掌　進力拄如環</div>
<div class='lg-row'>此名蓮花索　能滿諸意願</div>
<div class='lg-row'>應誦此密語　召入於智身</div>
</div><p class="dharani">唵鉢娜麼<span class='note-inline'>(二合)</span>至拏那阿母伽跛捨吽<span class='note-inline'>(合口引)</span></p>

<div class="lg regular"><div class='lg-row'>既入於智身　為令無傾動</div>
<div class='lg-row'>復當結蓮鎖　應作決定心</div>
<div class='lg-row'>如前合蓮掌　進禪捻如環</div>
<div class='lg-row'>力智亦復然　相結如鉤鎖</div>
</div><p class="dharani">唵鉢娜麼<span class='note-inline'>(二合)</span>至拏那塞怖<span class='note-inline'>(二合)</span>吒吽</p>

<div class="lg regular"><div class='lg-row'>為令妙歡喜　結蓮花鈴印</div>
<div class='lg-row'>當以蓮花捧　禪智入掌中</div>
<div class='lg-row'>進力如環住　誦此祕密語</div>
</div><p class="dharani">唵至拏娜鉢娜麼<span class='note-inline'>(二合)</span>阿尾捨耶吽</p>

<div class="lg regular"><div class='lg-row'>次當誦蓮花　百字祕密言</div>
<div class='lg-row'>捧獻閼伽水　以欝金白檀</div>
<div class='lg-row'>龍腦兼諸花　兩手捧供養</div>
</div><p class="dharani">唵鉢娜麼<span class='note-inline'>(二合)</span>薩怛嚩<span class='note-inline'>(二合)</span>三摩也<span class='note-inline'>(平)</span>麼努播羅<span class='note-inline'>(去)</span>也<span class='note-inline'>(平)</span>鉢娜麼<span class='note-inline'>(二合)</span>薩怛嚩<span class='note-inline'>(二合)</span>帝尾<span class='note-inline'>(二合)</span>努波底瑟姹<span class='note-inline'>(二合)</span>儞哩<span class='note-inline'>(二合)</span>拏護<span class='note-inline'>(二合)</span>寐<span class='note-inline'>(平)</span>婆嚩素覩瑟諭<span class='note-inline'>(二合)</span>寐婆嚩阿努囉矩覩寐婆嚩素補瑟諭<span class='note-inline'>(二合)</span>寐婆嚩薩婆悉地弭異<span class='note-inline'>(二合)</span>鉢羅也磋<span class='note-inline'>(昌苛反)</span>薩婆羯麼素者迷止多室利<span class='note-inline'>(二合)</span>藥矩路<span class='note-inline'>(三合)</span>吽<span class='note-inline'>(合口引)</span>訶<span class='note-inline'>(去下同)</span>訶訶訶穀婆伽梵薩婆怛他孽多鉢娜麼<span class='note-inline'>(二合)</span>麼寐悶者<span class='note-inline'>(平)</span>鉢娜寐婆嚩麼訶三麼也薩怛嚩<span class='note-inline'>(二合)</span>紇哩<span class='note-inline'>(二合)</span></p>

<div class="lg regular"><div class='lg-row'>次以內外供　供養蓮花王</div>
<div class='lg-row'>所謂內供養　芙蓉掌當心</div>
<div class='lg-row'>禪智並伸直　名為蓮花喜</div>
<div class='lg-row'>應誦此密言</div>
</div><p class="dharani">唵摯拏<span class='note-inline'>(二合)</span>那鉢娜麼<span class='note-inline'>(二合)</span>囉細<span class='note-inline'>(引)</span>吽</p>

<div class="lg regular"><div class='lg-row'>次結花鬘印　以此而供養</div>
<div class='lg-row'>不易前喜印　二手捧向前</div>
<div class='lg-row'>想種種寶鬘　遍滿虛空界</div>
</div><p>密言曰。</p>
<p class="dharani">唵摯拏<span class='note-inline'>(二合)</span>娜鉢娜麼<span class='note-inline'>(二合)</span>麼隷吽</p>

<div class="lg regular"><div class='lg-row'>次應以歌印　奉獻智蓮者</div>
<div class='lg-row'>復以前妙印　屈掌挂諸度</div>
<div class='lg-row'>從臍漸至口　散下如寫勢</div>
<div class='lg-row'>想緊那羅音　供養諸聖者</div>
</div><p>密言曰。</p>
<p class="dharani">唵摯拏<span class='note-inline'>(二合)</span>那鉢娜麼<span class='note-inline'>(二合)</span>儗<span class='note-inline'>(研以反)</span>帝<span class='note-inline'>(平)</span>吽</p>

<div class="lg regular"><div class='lg-row'>次應結舞印　前印左右旋</div>
<div class='lg-row'>合芙蓉妙掌　安於頂上散</div>
<div class='lg-row'>由是四供養　能獲大神通</div>
</div><p>密言曰。</p>
<p class="dharani">唵摯拏<span class='note-inline'>(二合)</span>娜鉢娜麼<span class='note-inline'>(二合)</span>儞俚<span class='note-inline'>(二合)</span>帝<span class='note-inline'>(平)</span>吽</p>

<div class="lg regular"><div class='lg-row'>作此四供養　能成最勝事</div>
<div class='lg-row'>次結外供養　喜心而獻之</div>
<div class='lg-row'>運心無邊界　蓮花焚香法</div>
<div class='lg-row'>諸佛誠言說　為利諸有情</div>
<div class='lg-row'>蓮掌向下散　猶如焚香勢</div>
<div class='lg-row'>誦此祕密言　想香雲供養</div>
<div class='lg-row'>周遍虛空界　供養諸聖眾</div>
</div><p class="dharani">唵鉢娜麼<span class='note-inline'>(二合)</span>摯拏<span class='note-inline'>(二合)</span>娜度閉<span class='note-inline'>(平)</span>吽</p>

<div class="lg regular"><div class='lg-row'>次應結花印　以三十二相</div>
<div class='lg-row'>莊嚴諸如來　觀妙色花雲</div>
<div class='lg-row'>運心遍一切　如前合蓮掌</div>
<div class='lg-row'>上散如花勢　供養諸如來</div>
<div class='lg-row'>及諸善逝子　想滿虛空界</div>
<div class='lg-row'>花雲妙芬馥　寶樹極端嚴</div>
<div class='lg-row'>誦此祕密語　三業齊運用</div>
</div><p class="dharani">唵鉢娜麼<span class='note-inline'>(二合)</span>摯拏<span class='note-inline'>(二合)</span>娜補瑟閉<span class='note-inline'>(平)</span>吽</p>

<div class="lg regular"><div class='lg-row'>眾生無明覆　離於智慧光</div>
<div class='lg-row'>為彼淨除故　應結智燈印</div>
<div class='lg-row'>以前蓮花掌　禪智竪相逼</div>
<div class='lg-row'>心想麼尼燈　遍照虛空界</div>
<div class='lg-row'>所出無量光　誦此密言曰</div>
</div><p class="dharani">唵鉢娜麼<span class='note-inline'>(二合)</span>摯拏<span class='note-inline'>(二合)</span>那儞<span class='note-inline'>(儞熠反)</span>閉吽</p>

<div class="lg regular"><div class='lg-row'>智者次應結　解脫塗香印</div>
<div class='lg-row'>為淨眾生故　獻此尸羅香</div>
<div class='lg-row'>二手散蓮掌　當心塗香勢</div>
<div class='lg-row'>十度成熏習　香海遍虛空</div>
<div class='lg-row'>獻佛及所尊　誦此祕密語</div>
</div><p class="dharani">唵鉢娜麼<span class='note-inline'>(二合)</span>摯拏<span class='note-inline'>(二合)</span>娜巘提吽</p>

<div class="lg regular"><div class='lg-row'>內外供養已　然後應順念</div>
<div class='lg-row'>結祕密本印　以對密言王</div>
<div class='lg-row'>先誦根本言　分明七遍已</div>
<div class='lg-row'>平掌當於心　忍願如蓮花</div>
<div class='lg-row'>進力摩尼狀　餘度盡如幢</div>
<div class='lg-row'>誦根本密言　思滿有情願</div>
</div><p>密言曰。</p>
<p class="dharani">娜麼囉怛娜怛囉夜也那莫阿唎耶嚩嚕吉帝濕伐囉耶菩地薩怛嚩<span class='note-inline'>(二合)</span>耶麼訶薩怛嚩<span class='note-inline'>(二合)</span>耶麼訶迦嚕尼迦耶怛姪<span class='note-inline'>(儞也反)</span>他唵斫迦囉靺低真多末尼麼訶鉢娜迷嚕嚕底<span class='note-inline'>(丁以反)</span>瑟姹<span class='note-inline'>(二合)</span>入嚩攞阿迦哩灑<span class='note-inline'>(二合)</span>耶吽發吒薩嚩<span class='note-inline'>(二合)</span>訶</p>

<div class="lg regular"><div class='lg-row'>次結心祕密　依前根本印</div>
<div class='lg-row'>戒方檀慧縛　名為本心印</div>
<div class='lg-row'>一切諸意願　應心之所念</div>
<div class='lg-row'>由結此印故　皆悉得成就</div>
</div><p>密言曰。</p>
<p class="dharani">唵鉢那迷真多麼抳入嚩攞吽</p>

<div class="lg regular"><div class='lg-row'>次結隨心印　二手堅固縛</div>
<div class='lg-row'>進力摩尼形　禪智並而申</div>
<div class='lg-row'>戒方亦舒直　檀慧相交竪</div>
<div class='lg-row'>誦此心中心</div>
</div><p>密言曰。</p>
<p class="dharani">唵末囉娜鉢娜迷吽</p>

<div class="lg regular"><div class='lg-row'>次想尊口中　流出祕密言</div>
<div class='lg-row'>分明成字道　五色光照耀</div>
<div class='lg-row'>間錯殊勝色　入於瑜岐口</div>
<div class='lg-row'>列心月輪中　瑩如紅頗黎</div>
<div class='lg-row'>一一諦思惟　順理隨覺悟</div>
<div class='lg-row'>住定而修習　入於阿字門</div>
<div class='lg-row'>即入輪字觀　皆遍觀諸字</div>
<div class='lg-row'>此名三昧念　獲智及解脫</div>
<div class='lg-row'>由此相應故　不久成種智</div>
<div class='lg-row'>若常聲順念　最勝妙奇特</div>
<div class='lg-row'>住於本尊觀　不應急躁心</div>
<div class='lg-row'>不高亦不下　不緩亦不急</div>
<div class='lg-row'>智者離分別　及諸妄想心</div>
<div class='lg-row'>若誦洛叉遍　所求皆悉地</div>
<div class='lg-row'>二手持念珠　頗胝與蓮子</div>
<div class='lg-row'>螺珠及餘寶　無瑕光好者</div>
<div class='lg-row'>當穿一百八　一一誦七遍</div>
<div class='lg-row'>心及心中心　或毘俱多羅</div>
<div class='lg-row'>作此法加持　穿貫珠鬘已</div>
<div class='lg-row'>當心一一度　與莎訶齊聲</div>
<div class='lg-row'>一千與百八　隨力而念誦</div>
<div class='lg-row'>四時或三時　此法後夜勝</div>
<div class='lg-row'>如意輪經中　本教佛所說</div>
<div class='lg-row'>若如是修習　現世證初地</div>
<div class='lg-row'>過此十六生　成無上菩提</div>
<div class='lg-row'>何況世悉地　現生不如意</div>
<div class='lg-row'>隨力念誦已　重結三昧耶</div>
<div class='lg-row'>復為八供養　發遣密言主</div>
<div class='lg-row'>二羽堅固縛　忍願蓮葉形</div>
<div class='lg-row'>從心至面散　頂上合花掌</div>
<div class='lg-row'>想尊虛空中　復道還宮去</div>
</div><p>密言曰。</p>
<p class="dharani">唵鉢娜麼<span class='note-inline'>(二合)</span>薩怛嚩<span class='note-inline'>(二合)</span>紇哩穆</p>

<div class="lg regular"><div class='lg-row'>發遣聖者已　自住本尊觀</div>
<div class='lg-row'>或於閑靜處　轉讀摩訶衍</div>
<div class='lg-row'>楞伽與花嚴　般若及理趣</div>
<div class='lg-row'>如是等經教　思惟而修習</div>
<div class='lg-row'>誦讀經典已　自恣行住坐</div>
<div class='lg-row'>乃至於寢息　不間菩提心</div>
<div class='lg-row'>不久當悉地　金剛藏所說</div>
<div class='lg-row'>此大悲軌儀　不擇日及宿</div>
<div class='lg-row'>時食與澡浴　若淨與不淨</div>
<div class='lg-row'>常應不間斷　遠離於散亂</div>
<div class='lg-row'>空閑寂靜處　不營諸世務</div>
<div class='lg-row'>念畢發誓願　結三昧耶印</div>
<div class='lg-row'>禮佛菩薩已　隨意而經行</div>
</div>
<p class='juan'>觀自在菩薩如意輪瑜伽一卷</p></div>
</div><!-- end of div[@id='body'] -->
</body></html>