<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大輪金剛修行悉地成就及供養法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-jing'>No. 1231
<p class='juan'><a id='mulu1' />大輪金剛修行悉地成就及供養法</p><p>我依金剛頂經略述大輪持念次第。先當持一淨室。嚴飾道場起曼荼羅。華幡幢蓋燒香散華。先應從師得受灌頂竟。然後親受持念教法乃可修習。每日三時時別一千八十遍。更不移易遍數滿三洛叉即獲成就。每欲入道場時。先心中想吽字。觀字化一大金剛。便去入道場中至本尊前。端身正立合掌至心懺悔思惟。從無始已來。流轉生死不悟真理常處三界。我今懺悔所有罪障並願消滅。即念懺悔除罪真言曰。</p>
<p class="dharani">唵<span class='note-inline'>(引)</span>薩嚩<span class='note-inline'>(轉舌呼)</span>幡<span class='note-inline'>(引)</span>跛尾<span class='note-inline'>(入)</span>娑普<span class='note-inline'>(二合)</span>吒娜賀娜嚩日囉<span class='note-inline'>(二合)</span>野<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引)</span></p>
<p>由誦此真言加持力故。獲得三業清淨三昧。</p>
<p>次當頂上合掌。誦普禮一切佛及聖眾真言。曰。</p>
<p class="dharani">唵<span class='note-inline'>(引)</span>薩嚩怛他<span class='note-inline'>(引)</span>蘗哆迦<span class='note-inline'>(引)</span>翼嚩<span class='note-inline'>(二合)</span>訖唧<span class='note-inline'>(二合)</span>哆跛娜曩迦<span class='note-inline'>(引)</span>嚕弭</p>

<div class="lg regular"><div class='lg-row'>南無十方等正覺　三世一切具三身</div>
<div class='lg-row'>南無一切大乘法　南無不退菩薩眾</div>
<div class='lg-row'>南無諸明真實言　南無一切諸密印</div>
<div class='lg-row'>唯願慈悲護念我　拔我出於生死泥</div>
<div class='lg-row'>我之肉眼不見知　道眼普見我歸命</div>
</div><p>歸命真言曰。</p>
<p class="dharani">曩謨<span class='note-inline'>(引)</span>禰捨南<span class='note-inline'>(二合)</span>沒陀俱胝南<span class='note-inline'>(上)</span>唵<span class='note-inline'>(引)</span>戶盧戶盧悉馱路佐儞薩縛囉他<span class='note-inline'>(二合)</span>娑馱儞娑嚩<span class='note-inline'>(二合)</span>賀</p>

<div class="lg regular"><div class='lg-row'>我從過去世　流轉生死中</div>
<div class='lg-row'>恣身口意業　及嫉妬慳悋</div>
<div class='lg-row'>邪見覆心故　違越三昧耶</div>
<div class='lg-row'>今對大聖尊　盡心而懺悔</div>
<div class='lg-row'>如先佛所懺　我今亦如是</div>
<div class='lg-row'>願乘加持力　眾生悉清淨</div>
<div class='lg-row'>二羽虛心合　想身如琉璃</div>
<div class='lg-row'>內外極明徹　以三密金剛</div>
<div class='lg-row'>加持成本尊　次以淨三業</div>
<div class='lg-row'>印轉於五處　成清淨澡浴</div>
</div><p>真言曰。</p>
<p class="dharani">唵<span class='note-inline'>(引)</span>薩嚩<span class='note-inline'>(二合)</span>婆嚩秫<span class='note-inline'>(詩律反)</span>馱<span class='note-inline'>(一切法清淨)</span>薩嚩達麼<span class='note-inline'>(上)</span>娑嚩<span class='note-inline'>(二合)</span>婆嚩秫度憾</p>
<p class="lg-abnormal"><div class='lg-row'>金剛掌置頂　運心遍法界</div>
<div class='lg-row'>親對十方佛　菩薩金剛眾</div>
<div class='lg-row'>捨身委地禮</div>
<div class='lg-row'>我淨此身離諸垢　及與三世身口意</div>
<div class='lg-row'>過於大海剎塵數　奉獻一切諸如來</div>
</p><p>密言曰。</p>
<p class="dharani">唵<span class='note-inline'>(引)</span>薩嚩怛他蘗哆布惹鉢羅<span class='note-inline'>(二合)</span>嚩<span class='note-inline'>(轉舌)</span>哆曩夜阿答麼南涅哩<span class='note-inline'>(二合)</span>野多夜弭薩嚩怛他蘗多室者地底瑟姹<span class='note-inline'>(二合)</span>曩薩嚩怛他蘗多若難謎阿味設都</p>

<div class="lg regular"><div class='lg-row'>端坐澄身心　政念觀本尊</div>
<div class='lg-row'>先結三昧耶　定慧虛心合</div>
<div class='lg-row'>進力附忍願　押背初節文</div>
<div class='lg-row'>禪智附進力　各捻下節文</div>
<div class='lg-row'>諦觀諸如來　相好見分明</div>
</div><p>佛部三昧耶真言曰。</p>
<p class="dharani">唵<span class='note-inline'>(引)</span>怛他<span class='note-inline'>(引)</span>蘗都納婆<span class='note-inline'>(二合)</span>嚩<span class='note-inline'>(引)</span>野<span class='note-inline'>(引)</span>娑嚩<span class='note-inline'>(二合)</span>賀</p>

<div class="lg regular"><div class='lg-row'>七遍頂上散　由此能警覺</div>
<div class='lg-row'>諸佛來護念　得身業清淨</div>
<div class='lg-row'>次陳蓮華部　如前二羽合</div>
<div class='lg-row'>散舒餘六度　微屈八葉蓮</div>
<div class='lg-row'>密想觀自在　相好極端嚴</div>
<div class='lg-row'>并無量俱胝　蓮華族聖眾</div>
<div class='lg-row'>圍遶其加持　獲得語業淨</div>
</div><p>真言曰。</p>
<p class="dharani">唵<span class='note-inline'>(引)</span>跛娜麼<span class='note-inline'>(二合)</span>納婆<span class='note-inline'>(二合)</span>嚩野娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>金剛三昧耶　左覆仰右羽</div>
<div class='lg-row'>令指背相著　檀智并禪慧</div>
<div class='lg-row'>各各反相叉　餘如三股杵</div>
<div class='lg-row'>當想金剛藏　忿怒光赫奕</div>
<div class='lg-row'>應察金剛族　眷屬自圍繞</div>
<div class='lg-row'>由此加持故　獲意業清淨</div>
</div><p>真言曰。</p>
<p class="dharani">唵<span class='note-inline'>(引)</span>嚩日嚧<span class='note-inline'>(二合)</span>納婆<span class='note-inline'>(二合)</span>嚩野娑嚩<span class='note-inline'>(二合)</span>賀<span class='note-inline'>(引)</span></p>

<div class="lg regular"><div class='lg-row'>次當被甲冑　福智內相叉</div>
<div class='lg-row'>忍願竪相合　進力屈如鉤</div>
<div class='lg-row'>禪智押戒方　印五處成甲</div>
<div class='lg-row'>遍緣諸有情　速令離障難</div>
<div class='lg-row'>諸魔及惡人　無能得其便</div>
</div><p>真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>儗儞<span class='note-inline'>(二合)</span>鉢羅<span class='note-inline'>(二合)</span>捻波跢<span class='note-inline'>(二合)</span>野娑嚩<span class='note-inline'>(二合)</span>賀</p>

<div class="lg regular"><div class='lg-row'>次結地界印　以戒忍二度</div>
<div class='lg-row'>置於願方間　各繳入掌中</div>
<div class='lg-row'>檀慧進力度　禪智各相合</div>
<div class='lg-row'>相如金剛杵　禪智按於地</div>
<div class='lg-row'>印明加持故　下至金剛輪</div>
<div class='lg-row'>即成堅固界　金剛不壞座</div>
<div class='lg-row'>天魔不能動　穢惡成清淨</div>
</div><p>真言曰。</p>
<p class="dharani">唵<span class='note-inline'>(引)</span>枳里枳里嚩日羅部律<span class='note-inline'>(二合)</span>滿馱滿馱吽發吒<span class='note-inline'>(半音)</span></p>

<div class="lg regular"><div class='lg-row'>次結金剛牆　準前地界印</div>
<div class='lg-row'>開掌竪禪智　從印流熾焰</div>
<div class='lg-row'>右旋遶三匝　即成堅固界</div>
</div><p>真言曰。</p>
<p class="dharani">唵<span class='note-inline'>(引)</span>薩囉薩囉嚩日羅<span class='note-inline'>(二合)</span>鉢羅<span class='note-inline'>(二合)</span>賀羅吽泮吒</p>

<div class="lg regular"><div class='lg-row'>次結纔發意　轉法輪密印</div>
<div class='lg-row'>各作金剛拳　進力檀慧鉤</div>
<div class='lg-row'>以此加持故　身器成清淨</div>
<div class='lg-row'>成法曼荼羅　以印觸壇上</div>
<div class='lg-row'>即成金剛部　調伏曼荼羅</div>
<div class='lg-row'>印觸本尊像　及置虛空中</div>
<div class='lg-row'>皆成曼荼羅　行者設越法</div>
<div class='lg-row'>誤破三昧耶　真言加持力</div>
<div class='lg-row'>戒品淨圓滿</div>
</div><p>真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>斫訖羅<span class='note-inline'>(二合)</span>吽<span class='note-inline'>(引)</span>若<span class='note-inline'>(入)</span>吽鑁斛<span class='note-inline'>(引)</span></p>

<div class="lg regular"><div class='lg-row'>次結虛空藏　廣大供養印</div>
<div class='lg-row'>當合定慧手　忍願外相叉</div>
<div class='lg-row'>進力麼抳寶　印流諸供養</div>
<div class='lg-row'>衣服飲食雲　宮殿樓閣等</div>
<div class='lg-row'>及香華音樂　種種寶幢幡</div>
<div class='lg-row'>雲海遍十方　真實成供養</div>
<div class='lg-row'>一如極樂界　壇中地哩力<span class='note-inline'>(二合成)</span>字</div>
<div class='lg-row'>放於大光明　如紅頗梨色</div>
<div class='lg-row'>遍照十方剎　遇斯光明者</div>
<div class='lg-row'>業障盡消除　以我功德力</div>
<div class='lg-row'>如來加持力　及以法界力</div>
<div class='lg-row'>普供養而住</div>
</div><p>真言曰。</p>
<p class="dharani">唵<span class='note-inline'>(引)</span>誐誐曩參婆嚩嚩日羅<span class='note-inline'>(二合)</span>斛<span class='note-inline'>(引)</span></p>

<div class="lg regular"><div class='lg-row'>次結車輅印　二羽仰相叉</div>
<div class='lg-row'>各以禪智度　捻進力下節</div>
<div class='lg-row'>七寶車輅成　往彼金剛宮</div>
<div class='lg-row'>請尊及眷屬　乘此寶車輅</div>
</div><p>送車輅真言曰。</p>
<p class="dharani">唵<span class='note-inline'>(引)</span>都<span class='note-inline'>(引)</span>嚕都嚕吽<span class='note-inline'>(引)</span></p>

<div class="lg regular"><div class='lg-row'>不散前印相　當以禪智度</div>
<div class='lg-row'>向身撥進力　便成請車輅</div>
</div><p>真言曰。</p>
<p class="dharani">曩莫悉底哩也<span class='note-inline'>(四合)</span>地尾<span class='note-inline'>(二合)</span>迦南怛他蘗哆喃<span class='note-inline'>(引)</span>唵<span class='note-inline'>(引)</span>嚩日朗儗孃<span class='note-inline'>(上)</span>阿迦羅灑<span class='note-inline'>(二合)</span>野<span class='note-inline'>(若送時除阿迦羅灑野加以尾蘖野)</span>娑嚩<span class='note-inline'>(二合)</span>賀</p>

<div class="lg regular"><div class='lg-row'>車輅住虛空　當迎諸聖眾</div>
<div class='lg-row'>福智內縛拳　智度如鉤形</div>
<div class='lg-row'>向身三請召　本尊并眷屬</div>
<div class='lg-row'>不捨於本誓　赴請降道場</div>
</div><p>真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>地叻<span class='note-inline'>(二合)</span>摩賀<span class='note-inline'>(引)</span>作訖囉<span class='note-inline'>(二合)</span>嚩日㘑<span class='note-inline'>(二合)</span>曀呬曳<span class='note-inline'>(二合)</span>呬娑嚩<span class='note-inline'>(二合)</span>賀</p>

<div class="lg regular"><div class='lg-row'>次結降三世　忿怒金剛印</div>
<div class='lg-row'>二手金剛拳　檀慧反相鉤<span class='note-inline'>(右押左)</span></div>
<div class='lg-row'>進力當心竪　心想成本尊</div>
<div class='lg-row'>右足踏大天　左踏烏魔妃</div>
<div class='lg-row'>遍身燃猛焰　印心額喉頂</div>
<div class='lg-row'>左旋成辟除　右轉堅營界</div>
<div class='lg-row'>四面皆忿怒　八臂執器杖</div>
<div class='lg-row'>立如丁字勢　入此三摩地</div>
<div class='lg-row'>應住菩提心　深起於悲愍</div>
<div class='lg-row'>滅除內外障</div>
</div><p>真言曰。</p>
<p class="dharani">唵<span class='note-inline'>(引)</span>遜婆<span class='note-inline'>(去)</span>[寧*頁]遜婆<span class='note-inline'>(去)</span>[寧*頁]吽<span class='note-inline'>(短呼下同)</span>疙哩<span class='note-inline'>(二合)</span>釁拏<span class='note-inline'>(二合)</span>疙哩<span class='note-inline'>(二合)</span>釁拏吽<span class='note-inline'>(準上)</span>疙哩<span class='note-inline'>(二合)</span>釁拏<span class='note-inline'>(二合)</span>跛野吽阿曩野斛<span class='note-inline'>(引)</span>婆誐鑁嚩日囉<span class='note-inline'>(二合)</span>吽發吒<span class='note-inline'>(半音)</span></p>

<div class="lg regular"><div class='lg-row'>上方金剛網　即前地界印</div>
<div class='lg-row'>禪智捻進力<span class='note-inline'>(下文)</span>　頂上三旋遶</div>
<div class='lg-row'>金剛堅固網</div>
</div><p>真言曰。</p>
<p class="dharani">唵<span class='note-inline'>(引)</span>尾娑普<span class='note-inline'>(二合)</span>囉捺羅<span class='note-inline'>(二合)</span>乞叉<span class='note-inline'>(二合)</span>嚩日囉<span class='note-inline'>(二合)</span>半惹<span class='note-inline'>(日羅反)</span>囉吽<span class='note-inline'>(引)</span>吽<span class='note-inline'>(引)</span>泮吒</p>

<div class="lg regular"><div class='lg-row'>金剛火院界　左掩右羽背</div>
<div class='lg-row'>搩竪禪智度　想火焰熾盛</div>
<div class='lg-row'>從印流光明　右旋於牆外</div>
<div class='lg-row'>三重火焰圍　諸佛菩薩眾</div>
<div class='lg-row'>猶尚不違越　何況諸天魔</div>
<div class='lg-row'>而能嬈近者</div>
</div><p>真言曰。</p>
<p class="dharani">唵<span class='note-inline'>(引)</span>阿三<span class='note-inline'>(去)</span>莽<span class='note-inline'>(去)</span>儗寧賀<span class='note-inline'>(引)</span>羅吽<span class='note-inline'>(引)</span>發吒</p>

<div class="lg regular"><div class='lg-row'>次獻閼伽印　想浴聖眾足</div>
<div class='lg-row'>當令修行者　獲得三業淨</div>
</div><p>真言曰。</p>
<p class="dharani">曩謨三滿多沒馱<span class='note-inline'>(上)</span>喃誐誐曩三<span class='note-inline'>(去)</span>麼<span class='note-inline'>(上)</span>糝麼娑嚩<span class='note-inline'>(二合)</span>賀</p>

<div class="lg regular"><div class='lg-row'>復獻蓮華座　合掌舒戒方</div>
<div class='lg-row'>及忍願進力　圓如八葉蓮</div>
<div class='lg-row'>想從印流出　無量金剛華</div>
<div class='lg-row'>奉獻諸聖尊</div>
</div><p>真言曰。</p>
<p class="dharani">唵<span class='note-inline'>(引)</span></p>

<div class="lg regular"><div class='lg-row'>廣大不空王　摩抳供養印</div>
<div class='lg-row'>當合金剛掌　進力蹙如寶</div>
<div class='lg-row'>纔誦祕密明　遍於十方界</div>
<div class='lg-row'>普雨大供養　塗香華鬘雲</div>
<div class='lg-row'>燒香衣服雲　麼尼光明燈</div>
<div class='lg-row'>幢幡寶帳雲　種種天音樂</div>
<div class='lg-row'>普遍諸佛土　真實成供養</div>
<div class='lg-row'>獲無量福聚　如虛空無邊</div>
<div class='lg-row'>常生諸佛會　拔濟諸有情</div>
</div><p>真言曰。</p>
<p class="dharani">唵<span class='note-inline'>(引)</span>阿謨<span class='note-inline'>(引)</span>佉布惹麼抳鉢娜麼<span class='note-inline'>(二合)</span>嚩日哩<span class='note-inline'>(二合)</span>怛他蘖多尾路<span class='note-inline'>(引)</span>枳帝三滿多鉢囉<span class='note-inline'>(二合)</span>娑囉吽<span class='note-inline'>(引)</span></p>

<div class="lg regular"><div class='lg-row'>專注觀本尊　分明如目前</div>
<div class='lg-row'>慈悲忿怒相　眷屬自圍遶</div>
<div class='lg-row'>念念生仰慕　現前獲三昧</div>
<div class='lg-row'>虔誠金剛讚　讚曰</div>
</div><p class="dharani">麼賀作訖囉<span class='note-inline'>(二合)</span>野戰拏野尾儞也<span class='note-inline'>(二合)</span>囉<span class='note-inline'>(引)</span>惹野娑<span class='note-inline'>(引)</span>馱吠<span class='note-inline'>(微閉反)</span>訥難<span class='note-inline'>(平)</span>多那麼<span class='note-inline'>(上)</span>迦夜<span class='note-inline'>(引)</span>野曩麼悉帝<span class='note-inline'>(引)</span>嚩日羅<span class='note-inline'>(二合)</span>跛拏曳</p>

<div class="lg regular"><div class='lg-row'>眾聖皆歡喜　觀想本尊頂</div>
<div class='lg-row'>上有金剛輪　空中而旋轉</div>
<div class='lg-row'>座下二金輪　次金剛部母</div>
<div class='lg-row'>次大輪金剛　根本懺悔印</div>
<div class='lg-row'>戒方進力內相叉　檀慧忍願智相合</div>
<div class='lg-row'>如輪三角光明焰　禪智在頂乞歡喜</div>
<div class='lg-row'>我今依法結護已　皆有闕犯三昧耶</div>
<div class='lg-row'>密持蘇摩金剛明　懺悔四時諸過失</div>
<div class='lg-row'>大輪金剛真言曰</div>
</div><p class="dharani">曩莫悉底哩也<span class='note-inline'>(四合)</span>地尾<span class='note-inline'>(二合)</span>迦<span class='note-inline'>(引)</span>喃薩嚩怛他<span class='note-inline'>(引)</span>蘖哆喃唵<span class='note-inline'>(引)</span>尾囉爾<span class='note-inline'>(茲以反)</span>尾囉爾摩賀<span class='note-inline'>(引)</span>作訖囉<span class='note-inline'>(二合)</span>嚩日哩<span class='note-inline'>(二合)</span>娑哆娑哆娑<span class='note-inline'>(引)</span>囉底<span class='note-inline'>(丁以反)</span>娑囉底<span class='note-inline'>(準上)</span>怛囉<span class='note-inline'>(二合)</span>以怛羅<span class='note-inline'>(二合)</span>以尾馱麼儞三<span class='note-inline'>(去)</span>畔若儞怛囉<span class='note-inline'>(二合)</span>摩<span class='note-inline'>(上)</span>底悉馱<span class='note-inline'>(引)</span>儗哩<span class='note-inline'>(二合)</span>曳怛囕<span class='note-inline'>(二合)</span>娑嚩<span class='note-inline'>(二合)</span>賀<span class='note-inline'>(引)</span></p>
<p class="lg-abnormal"><div class='lg-row'>次拍金剛掌　令聖眾歡喜</div>
</p><p>真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>都使野斛</p>
<p class="lg-abnormal"><div class='lg-row'>二手捧念珠　至頂置於心</div>
</p><p>真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>玉呬野<span class='note-inline'>(二合)</span>惹跛三麼曳吽<span class='note-inline'>(引)</span></p>
<p>持珠真言曰。</p>
<p class="dharani">唵<span class='note-inline'>(引)</span>枳里枳里勃知里<span class='note-inline'>(二合)</span>底娑嚩<span class='note-inline'>(二合)</span>賀</p>

<div class="lg regular"><div class='lg-row'>觀妙菩提心　圓明淨月輪</div>
<div class='lg-row'>祕密暗字門　紫磨金色光</div>
<div class='lg-row'>行住及坐臥　常令現其前</div>
<div class='lg-row'>身心不動搖　輕慢觀諸事</div>
<div class='lg-row'>小聲自耳聞　不緩亦不急</div>
<div class='lg-row'>如念誦於時　切緣出道場</div>
<div class='lg-row'>當安諸聖眾　偈曰</div>
<div class='lg-row'>奉請來降三摩地　不違本願滿世間</div>
<div class='lg-row'>不空事業暫令安　唯願聖眾歸圓寂</div>
</div><p>當振金剛鈴。</p>
<p>真言曰。</p>
<p class="dharani">唵<span class='note-inline'>(引)</span>嚩日囉<span class='note-inline'>(二合)</span>健吒惡<span class='note-inline'>(入引)</span></p>

<div class="lg regular"><div class='lg-row'>安祥徐步出　入稱吽字明</div>
<div class='lg-row'>念畢欲發遺　再結普供養</div>
<div class='lg-row'>次陳部母明　分付真言句</div>
<div class='lg-row'>我今為一切　至求菩提果</div>
<div class='lg-row'>唯願大聖尊　成就我遍數</div>
<div class='lg-row'>常結部母印　百字明加持</div>
<div class='lg-row'>令本尊歡喜　火院左旋轉</div>
<div class='lg-row'>即成解大印</div>
</div><p>誦偈曰。</p>

<div class="lg regular"><div class='lg-row'>現世諸如來　救世諸菩薩</div>
<div class='lg-row'>不斷大乘教　到殊勝智地</div>
<div class='lg-row'>唯願聖天眾　決定證知我</div>
<div class='lg-row'>各當隨所安　後復垂哀赴</div>
</div><p>次誦發遣偈。</p>
<p class="lg-abnormal"><div class='lg-row'>已作如是勝上利　施與一切眾生竟</div>
<div class='lg-row'>願諸聖者歸本土　振鈴不違弘誓願</div>
<div class='lg-row'>當陳車輅奉送印</div>
<div class='lg-row'>次開發發願　次三部護身</div>
<div class='lg-row'>禮懺依常儀　隨意任經行</div>
</p>
<p class='juan'>大輪金剛修行悉地成就及供養法</p></div>
<div class='div-w'><p>時寬延二歲次己巳七月穀旦</p>
</div>
</div><!-- end of div[@id='body'] -->
</body></html>