<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>姚伯多等造像記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 2
<p class='juan'><a id='mulu1' />姚伯多等造像記</p><a id='mulu2' />
<p class='h0'>之一　碑陽</p><p>夫大道幽玄。以妙寄為宗。靈教沾澤。以虛寂為所。是以群方。而功不在己。生成萬物。不以存私為　稱。故　能苞羅六合。而品類咸熙。纖介通微。而感物不彫。經云。大道如　　　　　昧。而研之者明。至言若訥。而尋之者辨。故真文彌梵。非高何以可宗。李　　耳和生。非玄教<span class='corr'>无</span>以合空。鬱陵齊禪。以致其真。當今世道。教紛群惑茲　　甚。假道亂真。群聚為媚。大道之□清虛唯真素。為潔練身。剋脩大道之本。　有北地姚伯多兄弟等。承帝舜之苗冑。珠紫奕世。仰論士爵。書不可訖。九　族雍穆。貞　素清潔。略肅至孝。通於神明。望標青族。雅量淵廓。神心肅悮。發自天然。雖形寄時俗。超然遠敬。乃自剋削。內懷歡心。於大代太和廿年歲在丙子九月辛酉朔四日甲子。姚伯多。伯龍。定　龍。伯養。天虎等。上為帝主。下為七祖眷屬。敬造皇老君文石像一軀。營構莊飾。　極工匠之奇彫。隱起形圖。瑍若真容。現於今世。綺錯盡窮巧之剬。脩奉清顏。有若真對。非夫道協幽宗。理會亡言。焉能若此者。于時奉敬之徒。欽太極以興觀。信悮之賓。望玄門而喪偶。不勝欣躍之至。即而頌之。其辭曰。　　　芒芒太上。疊疊幽微。於矣皇老。誕精云湄。純風漸鼓。品物沾暉。非至非成。熟啟冥機。　洸洸尹生。妙契玄理。遠其城都。皓變素起。微言既暢。萬累都止。陳文五千。功不在己。沖虛纏邈。如昧俞深。不知其誰。像帝先人。化治西域。流波東秦。至感無其崇之者。因　既建石像。圖藻靈仙。在軒雲遘。岳峙霄間。莊麗嚴飾。妙觀閑　閑。髣髴神儀。載揚真賢。　濟濟川原。雍穆開關。俄　俄風流。君子　交齊。降生哲　人。敘此熟資。清為時範。動為世師。非唯立德。　政化是妣。其妣唯何。唯政是匡。其政唯何。柔而能剛。造立石像。德立彌章。唯我皇老。与日　　齊光。伯多。伯龍。姚定龍。姚伯養。姚天□。從始供養。千載不忘。壽身捨身。道氣將自。如此種福。□□萇入天堂。子孫□□後更煩昌。後人見之。供養如常。若當不信。□□</p>
<a id='mulu3' />
<p class='h0'>之二　碑側</p><p>清信梁冬姬供養清信胡女焦供養清信胡惡女供養清信牛妙姜供養清信王職女供養</p>
<p>願造功者就。脩德者成。殖果有因。因中果生。信者善終。從明至明。福來照果。果以瑍榮。虛中遊翔。梵音希聲。神仙為友。歷觀玉京。捨俗就道。貴在心精。　願星宿群僚。牧守令長。以德導民。立條眾備。處物理均。善教既舒。民樂仰遵。邑景寧太。雅詠日新。道能濟物。信与宜純。　坦坦原隰。仁義可親。左平右大。北顧頻山。眾泉合流。注于茲川。洸洸濟濟。仁林俠邊。穆〃英儒。得生于閒。神像功就。於茲有緣。安所仁理。不歪不偏。其　圖玉瑩。綺飾交連。既建岳峙。与山齊連。兆劫不移。往來　神仙。所願成□。壽命萇延。</p>
<a id='mulu4' />
<p class='h0'>之三　碑側</p><p>道民姚文遷供養</p>
<p>姚伯多供養姚伯龍供養姚定龍供養姚伯養供養姚天虎供養</p>
<p>願帝主國王以□□物。敷教濟濟。休問遠彰。邊　夷賓伏。災害自亡。德流兆庶。善瑞榛祥。民樂貞信。　臣節忠良。道協靈應。族延未央。以道為基。与仙相　望。願道民姚伯多。三宗五祖。七世父　　母。前亡後死眷屬。若在三徒。速得解脫。得遠　　離囚徒幽執之苦。上昇南宮神鄉之土。若更下生。侯王為父。當令伯多父母兄弟。妻息大小。均心同信。尊道為主。學以萇生。神仙為侶。福慶隆昌。子孫斯与。所願剋成。若□神□。如此種福。功德□□□□</p>

</div><!-- end of div[@id='body'] -->
</body></html>