<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>邢多五十人等造像記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 55
<p class='juan'><a id='mulu1' />邢多五十人等造像記</p><p>□□吳安貴　趙門邑唯那趙顯珍　劉仲賢唯那邢阿多　王景欣中正王惠珍　馬景祚中正馬顯和　邢洪貴邑主邢惠貴　張匠邢伯觀王洛奴李令智賈寶遷邢僧覆邢迴貴賈伏忠段僧榮唐文廣　趙道儀　　　襄縣佛弟子邑儀等　邢顯珍　邢阿買　劉顯業　王廣季　張鐘葵趙惠儀　斑曇廣　　　郭敬恩趙乂趙僧達　李元遷　邢清仁　馬洪賓　王超仁　邢伯尚李令智　邢洪遷　　　尹顯達　　王天和　鍾伏□　□□□　邢思昶　邢曇尚　邢子□邢普貴　賈阿海　　　靳令鳳　　李洪朗　王阿距　李阿悅　劉顯仲　邢阿桃智貴顯　劉永珍　　　解顯□　　□□宜　劉道儀　耿□□　趙秀珍　□法珍</p>
<p>夫乾坤振極。遂通三裁。靈像告徵。廓有開闢。覆載潤流。蠢茲犁庶。是以天生之民。樹之以君。非君無以里其民。非民無以顯其君。聲動嚮應。今故相承。是以干戈震動。出自非今。堂堯至聖。尚致阪泉之師。周武之化。亦興不期之旅。是以黑太逋寇。假息關壟。侯景拔扈。苟存江佐。鼠竊之徒。敢窺問鼎。今我大齊。咨天心如承主。廓四海以為居。坐太極如壽禪。闇与契如同苻。巍巍乎以白日如並光。堂〃如無能名焉。若用梟禽二虜。必如指掌。未即誅戮。寬侍歸順。是以廣□嚮豪。立為督將。弟相部鎮坊。茲醜豎邢多五十人等。昔因封而居。子孫留禺。今在肆土。為人領袖。其人可謂天資傑邁。幹飾明□。圓弓連闊。飛刀接刃。為帝所知。召國於□武藝之士。實自孤絕一時。寑蹇酋勇。亦難量者哉。遂在合州發弘大願。願令軍侶行還。建□像一區。經營尋就。藉因斯福。咸　發上願。令　皇祚遐□。業化清熙。澤沾九區。恩過八極。後令先亡現在。含情能蠢。同歸妙境。維大齊天保二年歲次辛未七月壬申朔十五日丙戌定</p>

</div><!-- end of div[@id='body'] -->
</body></html>