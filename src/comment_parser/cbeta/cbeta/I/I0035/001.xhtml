<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>張法壽息榮遷等造像記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 35
<p class='juan'><a id='mulu1' />張法壽息榮遷等造像記</p><a id='mulu2' />
<p class='h0'>之一　碑側</p><p>夫靈真玄廓。妙絕難測。非言莫能宣其旨。非像無以表其狀。言宣二六之教。像跡四八之璃。豈不淵玄沖漠。巍巍惟極者哉。是以務聖寺檀主張法壽。能於五蓋重羅之下。契斷恩愛塵勞之繒網。於熙平二年。捨宅造寺。宿願磛像。福不止已。規度法界。尋其羅絡。情苞聖境。自非藉因積劫。英貴累世者。熟能發茲宏闊願行者焉。息榮遷。脩和。行慈仁孝。世習精懿。志慕幽寂。妙真遐願。刊石建像。釋迦文佛。觀音。文殊。仰述亡考。平康舊願。復於像側。隱出<span class='corr'>无</span>量壽佛。福洽法界。考妣等神。捨茲質形。悉稟淨境。同曉薩雲。覺道成佛。　　　　　　大魏天平二年歲次乙卯四月十一日比丘洪寶銘</p>
<a id='mulu3' />
<p class='h0'>之二　碑陰</p><p>金山寶蓋如來　范定洛南方寶相如來　文殊師利佛主張義容　普光佛主毛元姜　大通智勝佛主衛僧副　帝相佛主尹文敬為父母　寶華功德海琉璃金山光明如來主寇令容金炎光明如來　車河興東方阿閦如來　阿彌陀佛主董元士　日月燈明佛主楊塔　須彌頂佛張仲華為父母梵相佛主楊聖鬘　光明如來主曹佛光光明王相如來主張桃奉寶勝如來奉為父母　　　　　　　　　　　藥師琉璃光佛楊元寄　師子音佛主宋文勝　多摩羅跋栴檀香神通佛名相如來二佛主榮千无垢熾寶如來主曇景　寶相如來主權荊珍　釋迦多寶二佛范佛保　難勝佛張遵為父母　虛空住佛主田貴洛　須彌相佛董龍國為父母閻浮那提金光如來難勝如來主僧真　大炬如來主咎寄保　北微妙聲佛崔進合家　觀世音佛主劉道亮　常滅佛　　　　　　　　雲自在佛董歸樂為母　多摩羅跋旃檀香佛□□如來主惠照　金華炎光相如來主田佛光　西无量壽．．．．那佛主段崑崙　華光佛主路法奴雲　自在王佛段邕為亡息鼠兒　寶藏佛張世伯為亡母</p>
<p>董大醜董清頭董夏歡願元王崇禮兄弟五人悉得善集大家范度內外七世父母法界倉生成佛張榮千為存亡二弟南方字榮和身康常貴亡者遇佛法界成佛張桃棒造二佛一佛為亡父母舊願造一佛為法界眾生一切父母</p>

</div><!-- end of div[@id='body'] -->
</body></html>