<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>韓永義等造像記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 85
<p class='juan'><a id='mulu1' />韓永義等造像記</p><p>邑主韓永義　維那魏元預　香火李英雄　邑子張子訓　邑子郭子逵邑主高元仁　維那魏紹□　香火孫子璨　邑子李阿察　邑子邊和穆齋主李伯□　典坐倪士康　邑老劉遵和　邑子田祖暉　邑子袁伏恩齋主□□寶　典坐趙仲略　邑老張和仁　邑子宋子暢　邑子劉士鸞中正霍羅侯　坐主鄧道隆　邑老栢延暉　邑子夏侯貴　邑子楊進國中正殷子琴　坐主翟多仁　邑子夏侯和　邑子范道仁</p>
<p>迦毗羅神王像主王小貴供養像主夫人賀供養那羅延神王</p>
<p>妙旨幽微。非聖無以盡於源。聖行之興。非福智莊嚴。豈能弘其道。然今合邑諸人等。宿殖明珠。久歷諸佛。故能異心同契。仰慕遺蹤。在於定光像前。敬造七佛寶堪。并二菩薩。賢聖諸僧。彌勒下生。梵王帝釋。舍利非壹。其金容赫弈。照曜三千。華麗二相。妙菀八十。剋木圖泥。像而非喻。採壁模形。焉是其譬。睹之者淨信開明。虔禮者三鄣殄息。斯乃塵勞之中。紹如來種。籍此勝善。仰願國祚永隆。三寶增盛。法界四生。七世先靈。存亡父母。現在眷屬。發菩提心。彌勒下生。恒為導首。開化群迷。廣修万行。共集善根。同證菩提之道。刊銘頌曰。法性如如。非有非<span class='corr'>无</span>。體非分別。妙用非虛。八相成道。似同凡夫。生而非生。滅而非滅。神通隱顯。摩王歸軼。化導三千。人天獨步。改迷接聖。慈悲覺寤。示三空門。令遊正路。淨修波若。四攝資助。奮翼道品。菩提永固。　　天統三年歲次丁亥三月壬申朔十五日丙戊建</p>
<p>比丘道最　　比丘法賢　洛州都兼治中奉朝請皇甫士通　洛陽郡中正姜範比丘曇暉　　比丘道標　征東將軍洛州大中正平恩縣開國男皇甫迥比丘洪猛　　比丘洪湛　冠軍將軍洛州金墉鎮前車騎府司馬趙思榮比丘慧蘭　　比丘道定　邑子趙遵明比丘法建　　比丘明海　邑子范敬賓景明寺法和　比丘曇樂　邑子樂季和</p>

</div><!-- end of div[@id='body'] -->
</body></html>