<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪宗頌古聯珠通集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu30' />
<p class='juan'>禪宗頌古聮珠通集卷第十一　　　田四</p><p class="byline"><span class='note-inline'>(僧錄司右闡教兼靈谷禪寺住持淨戒重校)</span></p>
<ul class="">
<li>祖師機緣
<ul class="">
<li>六祖下苐五世
<ul class="">
<li>臨濟<span class="note-inline">(十七則)</span></li>

<li>睦州<span class="note-inline">(十七則)</span></li>

<li>烏石覩<span class="note-inline">(一則)</span></li>

<li>裵休<span class="note-inline">(四則)</span></li>

<li>嚴陽<span class="note-inline">(一則)</span></li>

<li>多福<span class="note-inline">(一則)</span></li>

<li>石梯<span class="note-inline">(一則)</span></li>

<li>大隨<span class="note-inline">(六則)</span></li>

<li>靈樹<span class="note-inline">(二則)</span></li>

<li>浮石<span class="note-inline">(一則)</span></li>

<li>靈雲<span class="note-inline">(五則)</span></li>

<li>俱胝<span class="note-inline">(二則)</span></li>

<li>未山尼<span class="note-inline">(一則)</span></li>
</ul></li>
</ul></li>
</ul>
<div class='div-other'><a id='mulu31' />
<div class='div-orig'><p style="margin-left:1em">鎮州臨濟義玄禪師<span class='note-inline'>(嗣黃蘗)</span>初在黃蘗隨眾㕘侍時堂中苐一座<span class='note-inline'>(即睦州)</span>勉令問話師乃問如何是祖師西來的的意檗便打如是三問三遭打遂告辭苐一座云早承激勸問話惟蒙和尚賜棒所恨愚魯且徃諸方行脚去座遂告檗云義玄雖後生却甚奇特來辭時碩更垂提誘來日師辭檗檗指徃大愚師遂叅大愚愚問曰什麼處來師曰黃檗來愚曰有何言教師曰親問西來的的意蒙和尚便打如是三問三轉被打不知過在什麼處愚曰黃檗恁麼老婆為汝得徹困猶覔過在師於是大悟曰佛法也無多子愚乃搊師永領曰適來道我不會而今又道無多子是多少來是多少來師向愚肋下打三拳愚托開曰汝師黃檗非干我事師返黃檗檗問曰汝回太速生師曰只為老婆心切檗曰遮大愚老待見與他一頓師曰說什麼待見即今便打遂鼓檗一掌檗唫唫大咲<span class='note-inline'>(此依傳燈錄所載聡珠元本并聯燈錄五燈會元皆大同小異)</span>溈山問仰山臨濟當時得大愚力得黃檗力仰云非但騎虎頭亦觧把虎尾。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>睡眼三番打不開忽然狂踙吼如雷君看馬帶紅纓紱只是去年曾秀才<span class='note-inline'>(野軒遵)</span></div>
</p><p style="text-indent:0em" class="lg-abnormal"><div class='lg-row'>一拳拳到黃鶴樓一趯趯翻鸚鵡洲有意氣時添意氣不風流處也風流<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'><span class='corr'></span>雷電喧轟海岳[氏/口]一家愁閉雨中門狂風忽起烏雲散白日滿天星斗分<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>雷電風行便合休巨鼇無便上灘頭反身一吸滄溟竭鍾皷山河四百州<span class='note-inline'>(照覺捴)</span></div>
</p><p style="text-indent:0em" class="lg-abnormal"><div class='lg-row'>便言佛法無多子大丈夫兒肎自乖肋下三拳明有信不[泳-永+(從-彳)]黃檗付將來<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>樷林猛烈是黃檗拈棒便打途中客回到大愚却知恩老婆面上與一摑<span class='note-inline'>(黃檗勝)</span></div>
</p><p style="text-indent:0em" class="lg-abnormal"><div class='lg-row'>一槌便當未為奇六十山藤是太遲至竟不能知痛痒上堂猶道拂蒿枝<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>三度龍門點額回高安灘裡浪如雷湧身再向洪波激透出滄溟眼便開<span class='note-inline'>(雲溪恭)</span></div>
</p><p style="text-indent:0em" class="lg-abnormal"><div class='lg-row'>九包之[名*隹]千里之駒真風度籥露機發樞劈面來時飛電卷迷雲破處太陽孤捋虎鬚見也無箇是雄雄大丈夫<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>點額三回下禹門雙腮曝日赤如焚一朝忽透桃花浪騰騰頭角生風雲風雲生兮不可㽞揚髫獵獵歸瀛洲老龍相見還相問吐出明珠更不羞<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>問的的意不是作戲三轉被打有甚巴鼻<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>鷲峯痛打不死高安輕撥便活見機獨露三拳當鋒誰辨一喝<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>臨濟度三夏不㕘黃檗禪上來六十棒手脚遂忙然忽悟婆心切反行肋下拳無人知此意林下憶三玄<span class='note-inline'>(張無盡)</span></div>
</p><p style="text-indent:0em" class="lg-abnormal"><div class='lg-row'>劈開華岳連天色放出黃河到海聲瞎驢死後蒿枝折大地如今有幾人<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>資糧更不著些些岐路年深恐轉賖直下痛施三頓棒夜來依舊宿蘆苓<span class='note-inline'>(真<span class='corr'>淨</span>文)</span></div>
</p><p style="text-indent:0em" class="lg-abnormal"><div class='lg-row'>打破當年山鬼窟豁開正眼耀乾坤三拳肋下無多子一喝雷轟迸海門<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>黃檗棒頭曾不顧高安拳下錯<span class='corr'>商</span>量[泳-永+(從-彳)]茲徧界生荊棘佛法初無一寸長<span class='note-inline'>(佛照光)</span></div>
</p><p style="text-indent:0em" class="lg-abnormal"><div class='lg-row'>棒下承當早自欺[聽-王]人饒舌固非冝縱知佛法無多子爭佀當時未問時<span class='note-inline'>(遯菴演)</span></div>
</p><p style="text-indent:0em" class="lg-abnormal"><div class='lg-row'>黃檗堂前喫棒去大愚肋下築拳來若言佛法無多子到底分明眼未開<span class='note-inline'>(誰菴演)</span></div>
</p><p style="text-indent:0em" class="lg-abnormal"><div class='lg-row'>一䪺渾家盡滅門更加兩頓累兒孫銀山鐵壁俱穿透萬里無雲宇宙分<span class='note-inline'>(密菴傑)</span></div>
</p><p style="text-indent:0em" class="lg-abnormal"><div class='lg-row'>黃檗高安老骨撾端居寰海定龍蛇尿床鬼子無巴鼻一箇葫蘆販兩家<span class='note-inline'>(笑翁堪)</span></div>
</p><p style="text-indent:0em" class="lg-abnormal"><div class='lg-row'>黃檗山頭喫棒大愚肋下築拳佛法的的大意猶隔十萬八千<span class='note-inline'>(破菴先)</span></div>
</p><p style="text-indent:0em" class="lg-abnormal"><div class='lg-row'>三度扣關轉不開赤手迢迢空徃來忽然業鏡百雜碎始覺[泳-永+(從-彳)]前滿面灰<span class='note-inline'>(木菴永)</span></div>
</p><p style="text-indent:0em" class="lg-abnormal"><div class='lg-row'>禍福無門口自招三遭瞎棒打驢腰可憐敗國亡家恨萬古春風吹不消<span class='note-inline'>(天目禮)</span></div>
</p><p style="text-indent:0em" class="lg-abnormal"><div class='lg-row'>臨濟師黃檗何曾把手行堂腮并築肋孝順兩邊生<span class='note-inline'>(朴翁銛)</span></div>
</p><p style="text-indent:0em" class="lg-abnormal"><div class='lg-row'>㧞樹鳴條浩浩風雨雲反覆在其中千波萬浪驚天地到海方知信不通<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">臨濟出世後唯以棒喝示徒凡見僧入門便喝。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>臨濟喝霹靂一聲邪腦裂忽然透出蒼龍宂擊碎明珠抝角折<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>入門便喝<span class='corr'>已</span>是忉怛無限杜禪和由更論該括<span class='note-inline'>(大洪<span class='corr'>恩</span>)</span></div>
</p><p style="text-indent:0em" class="lg-abnormal"><div class='lg-row'>萬里青霄絕點塵一聲霹靂震乾坤茫茫宇宙人無[婁*殳]幾箇如今有腦門<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>一劍定煙塵憑何辨主賔梯山齊入貢誰識聖明君<span class='note-inline'>(大洪遂)</span></div>
</p><p style="text-indent:0em" class="lg-abnormal"><div class='lg-row'>當鋒喝喝震春雷萬蟄龍蛇眼豁開忽若反身無伎倆任[泳-永+(從-彳)]千古臥塵埃<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>驀然一喝迅雷奔蟄戶雖開命少存若有轉身方用路休觀芳草怨王孫<span class='note-inline'>(道塲如)</span></div>
</p><p style="text-indent:0em" class="lg-abnormal"><div class='lg-row'>赫日光中轟然霹霹禹門浪急風高無限錦鱗點額<span class='note-inline'>(普融平)</span></div>
</p><p style="text-indent:0em" class="lg-abnormal"><div class='lg-row'>一喝當機疾怒雷爍迦羅眼頂門開西天四七二三老那箇堪任這一槌<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>順[這-言+羊]無蹤聖凡泯迹白日青天雷奔電激正法眼藏滅無傳臨濟老漢白拈賊<span class='note-inline'>(雲岩<span class='corr'>因</span>)</span></div>
</p><p style="text-indent:0em" class="lg-abnormal"><div class='lg-row'>驀地如雷喝一聲聖凡[泳-永+(從-彳)]此不㽞情直饒刦火焚三際此喝常存性轉明<span class='note-inline'>(雲盖<span class='corr'>昌</span>)</span></div>
</p><p style="text-indent:0em" class="lg-abnormal"><div class='lg-row'>蟄戶幽扄凍不開虛空忽震一聲雷[虫*友]龍一一拏雲霧蚯蚓頭頭食土埃<span class='note-inline'>(張無盡)</span></div>
</p><p style="text-indent:0em" class="lg-abnormal"><div class='lg-row'>入門便喝全無巴鼻引得兒孫美粥飯氣<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>張公未醉李公扶[泳-永+(從-彳)]此嘉聲滿道途却被金剛開口咲誰能愛你護身符<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>龍控懸河海月秋煙霞風雨一時[(冰-水+〡)*ㄆ]波濤急急人難會截断千江水不流<span class='note-inline'>(剋符道者)</span></div>
</p><p style="text-indent:0em" class="lg-abnormal"><div class='lg-row'>入門便喝絕<span class='corr'>商</span>量空奮雙拳立紀綱反轉殺人三角眼樷林千古受灾殃<span class='note-inline'>(佛照光)</span></div>
</p><p style="text-indent:0em" class="lg-abnormal"><div class='lg-row'>喑嗚叱咤萬人氣索佛法<span class='corr'>商</span>量猶欠一著<span class='note-inline'>(尼無著捴)</span></div>
</p><p style="text-indent:0em" class="lg-abnormal"><div class='lg-row'>相逢便喝忉忉怛怛十字街頭打併榼[椅-可+韭]<span class='note-inline'>(典牛游)</span></div>
</p><p style="text-indent:0em" class="lg-abnormal"><div class='lg-row'>喝下忽雷驚聲前休領略當鋒囓鏃時蹉過苐一著不在壁立處豈向平地泊野水白連天秋空飛一鴞<span class='note-inline'>(應菴華)</span></div>
</p><p style="text-indent:0em" class="lg-abnormal"><div class='lg-row'>之乎者也雪月風芲頭面各別事同一家<span class='note-inline'>(或菴躰)</span></div>
</p><p style="text-indent:0em" class="lg-abnormal"><div class='lg-row'>晴空轟霹靂官路栽荊棘沒興遭逢著前㐫後不吉<span class='note-inline'>(無凖範)</span></div>
</p></div>
<div class='div-orig'><p style="margin-left:1em">臨濟囙黃檗普請鋤茶園檗後至師問訊按钁而立檗曰莫是困耶師曰纔钁地何言困檗便打師接杖推倒檗呼維那拽起我來那拽起曰和尚爭容得這風漢檗却打維那師钁地曰諸方即火葬我這裡活埋。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>奪旗掣皷著精神父子雖親法不親為報四方禪客道等閒莫作守株人<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>百頭馬裏一頭騾踢踏縱橫不奈何今日風顛臨濟是却令黃檗打維那<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>黃檗倒地維那扶起火葬活埋清風未<span class='corr'>已</span><span class='note-inline'>(真如喆)</span></div>
</p><p style="text-indent:0em" class="lg-abnormal"><div class='lg-row'>黃檗活作死醫臨濟死作活用維那聽事不真未免喚鍾作甕<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">臨濟㘽私次黃檗曰深山裏㘽許多作麼師曰與後人作古記乃將鍬拍地兩下檗拈起拄杖曰汝喫我棒了也師作噓噓聲檗曰吾宗到汝此記方出。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>帶礪山河畫土疆漢高殿下有張良千言萬語無人會又逐流鶯過短墻<span class='note-inline'>(翠岩真)</span></div>
</p><p style="text-indent:0em" class="lg-abnormal"><div class='lg-row'>手裡钁頭今日用喻<span class='corr'>已</span>玉石千鈞重直饒八臂大那吒盡力搖來搖不動<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>風吹雨打莭還枯千尺龍蛇插太虛堪咲兒孫無伎倆一生[泳-永+(從-彳)]此被搽糊<span class='note-inline'>(懶菴樞)</span></div>
</p></div>
<div class='div-orig'><p style="margin-left:1em">臨濟示眾曰汝等諸人赤肉團上有一無位真人常向諸人面門出入汝若不識但問老僧時有僧問如何是無位真人師便打云無位真人是什麼乾屎橛後雪峰聞乃曰臨濟大佀白拈賊。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>卞璧無瑕奪日輝秦王雖愛不輸機可憐又入相如手一陣清風滿路歸<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>春風浩浩烘天地是處山藏煙靄裡無位真人不可尋落芲又見隨流水<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>播土揚塵沒處藏面門出入太郎當撒屎撒尿渾閑事浩浩誰分臭與香<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>眉橫鼻直眼睛烏擒住元來是鬼奴屎橛拋來渾不管看人猶自面糢糊<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>樷林獨步更無雙臨濟機鋒不可當至今四百年來事亦有兒孫再舉揚<span class='note-inline'>(道場如)</span></div>
</p><p style="text-indent:0em" class="lg-abnormal"><div class='lg-row'>無位真人面門出入凡聖不名死生何立雖然徧界不曾藏恍兮惚兮無處拾<span class='note-inline'>(雲盖昌)</span></div>
</p><p style="text-indent:0em" class="lg-abnormal"><div class='lg-row'>無位真人臨濟道勸君不用更尋討鳥道無功游者稀百尺竿頭要親到<span class='note-inline'>(通照逢)</span></div>
</p><p style="text-indent:0em" class="lg-abnormal"><div class='lg-row'>聲色不干眼耳天地本自同根岩下忽聞啼鳥反身又到松門<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>無位真人赤肉團興來擺手出長安將軍自有嘉聲在不得封俠也是閑<span class='note-inline'>(踈山常)</span></div>
</p><p style="text-indent:0em" class="lg-abnormal"><div class='lg-row'>面門出入每相見日月由來不識真海岳慣游知<span class='corr'>己</span>少反身㱕臥嶺頭雲<span class='note-inline'>(踈山如)</span></div>
</p><p style="text-indent:0em" class="lg-abnormal"><div class='lg-row'>面門出入見還難無位真人咫尺間去路一身輕似葉高名千古重如山<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>腦後見腮村僧大開眼了作夢雖然趂得老鼠一棒打破油甕<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>萬法一如不用揀一如誰揀誰不揀即今生死本菩提三世如來同箇眼<span class='note-inline'>(長沙岑)</span></div>
</p><p style="text-indent:0em" class="lg-abnormal"><div class='lg-row'>赤肉團上無位真人左眼八兩右眼半斤貴買賤賣黃金白銀<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>漳泉福建頭匾如扇只可聞名不可見面<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>好芲當面貼認著被渠使不認貼芲時滿口有牙齒無位真人處處獻新攔胸扭住不落主賔乾屎橛乾屎橛三人證龜作箇鼈<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>無位真人不隱藏面門出入露堂堂應機接物頭頭現直得家聲播大唐<span class='note-inline'>(禾山方)</span></div>
</p><p style="text-indent:0em" class="lg-abnormal"><div class='lg-row'>鑄印銷印全提正令要識綱宗不隔一瞬<span class='note-inline'>(尼無著捴)</span></div>
</p><p style="text-indent:0em" class="lg-abnormal"><div class='lg-row'>春雪滿空來觸處是芲開不知園裏樹那箇是真梅<span class='note-inline'>(訥堂思)</span></div>
</p><p style="text-indent:0em" class="lg-abnormal"><div class='lg-row'>棒頭落莭來反本閃電光中立信旗殃害樷林無雪處幾人錯認口頭肥<span class='note-inline'>(或菴躰)</span></div>
</p></div>
<div class='div-orig'><p style="margin-left:1em">臨濟問院主甚處去來曰州中糶黃米來師曰雜得盡麼曰糶得盡師以拄杖劃一劃曰還雜得這箇麼主便喝師便打典座至師舉前話座曰院主不會和尚意師曰你又作麼生座禮拜師亦打。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>功德天黑暗女有智主人俱不取後代兒孫渾莾鹵宏綱委地憑誰舉<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>院主下喝典座禮拜臨濟令行古今獨邁<span class='note-inline'>(真如喆)</span></div>
</p><p style="text-indent:0em" class="lg-abnormal"><div class='lg-row'>臨濟全機格調高棒頭有眼察秋毫掃除狐兔家風峻變化魚龍雷火燒活人劒殺人刀倚天照雪利吹毛一等令行滋味別十分痛處是誰遭<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>寶劍持來刃佀霜幾回臨陣斬蠻王有情有理俱三叚一道寒光射斗傍<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>糶米闍黎意氣驕輕如春雪自飄飄纔方落地人皆愛力不禁風當下消<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>一堆紅燄亘晴空不問金銀銕錫冋入裡盡教成水去那容[虫*ㄆ]蚋泊其中<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>萬里無雲青天白月斗轉星移雷奔電激展得勝旗奪連城壁唱太平歌吹無孔笛<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>吹毛在握逞全威不許依門傍戶窺是聖是凡俱坐斷直教千古轉光輝<span class='note-inline'>(塗毒䇿)</span></div>
</p><p style="text-indent:0em" class="lg-abnormal"><div class='lg-row'>行喝也打禮拜也打臨濟大師可知禮也<span class='note-inline'>(巳菴深)</span></div>
</p><p style="text-indent:0em" class="lg-abnormal"><div class='lg-row'>不問是誰俱截斷殺人湏是上將軍棒頭有眼明如日要識真金火裡看<span class='note-inline'>(無禪才)</span></div>
</p></div>
<div class='div-orig'><p style="margin-left:1em">臨濟到京行化至一家門首曰家常添鉢有婆曰太無厭生師曰飯也未曾得何言太無厭生婆便閉却門。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>千尺[糸*系]綸直下垂錦鱗撥剌上鈎時斜風細雨歌歸去醉倒蓬窓百不知<span class='note-inline'>(別峯印)</span></div>
</p><p style="text-indent:0em" class="lg-abnormal"><div class='lg-row'>家常添鉢繞村行驀地一聲無厭生化主分明嫌少在籬門掩却強惺惺<span class='note-inline'>(天目禮)</span></div>
</p><p style="text-indent:0em" class="lg-abnormal"><div class='lg-row'>添鉢家常乞食時柴門掩處莫遟疑白牯手叚重拈起鐵眼銅睛換却伊<span class='note-inline'>(野牛平)</span></div>
</p><p style="text-indent:0em" class="lg-abnormal"><div class='lg-row'>蠅見血鶻提鳩拳來踢報膠漆相投難提掇處轉風流<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">臨濟陞堂有僧出師便喝僧亦喝便禮拜師便打又有僧來舉起拂子僧禮拜師便打又有僧來師亦舉拂子僧不顧師亦打又有僧來㕘師舉拂子僧曰謝和尚指示師亦打雲門代云秪冝老漢大覺云得即得猶未見臨濟機在。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>大抵宗師謁者難得盤桓處且盤桓儂家自有同風事蘆管橫吹宇宙寬<span class='note-inline'>(翠岩真)</span></div>
</p><p style="text-indent:0em" class="lg-abnormal"><div class='lg-row'>主賔都落苐三機陣陣開旗不展旗石火光中分勝負倒騎鐵馬上湏彌<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>五月五日午時書赤口毒舌盡消除更饒急急如律令不湏門上畫蜘蛛<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>棒頭有眼眼裡無筋多逢濁富罕遇清貧自入洞門煙鎻斷不知世上幾經春<span class='note-inline'>(雪菴瑾)</span></div>
</p><p style="text-indent:0em" class="lg-abnormal"><div class='lg-row'>閃電光中賔主分虛空背上立綱宗祖師活計只如此後代兒孫掃地空<span class='note-inline'>(松源岳)</span></div>
</p></div>
<div class='div-orig'><p style="margin-left:1em">臨濟上堂次兩堂首座相見同時下喝僧問師還有賔主也無師曰賔主歷然師名眾曰要會臨濟賔主句問取堂中二首座。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>兩堂上座緫作家其中道理有分拏賔主歷然明佀鏡宗師為點眼中芲<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>啐啄之機箭拄鋒瞥然賔主當時分宗師憫物垂緇素北地黃河徹底渾<span class='note-inline'>(慈明圓)</span></div>
</p><p style="text-indent:0em" class="lg-abnormal"><div class='lg-row'>箭鋒相拄自譊訛李廣雙鵰射得多堪咲人來望天際歷然飛鷂過新羅<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>兩堂上座齊下喝眼裡瞳人帶金屑錐刀同用不能分黑漆崑崙迷夜月<span class='note-inline'>(浮山遠)</span></div>
</p><p style="text-indent:0em" class="lg-abnormal"><div class='lg-row'>一喝湏教水[這-言+羊]流歷然賔主未輕酬當人若觧通消息半夜扶桒出日頭<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>兩堂齊下喝歷然分賔主[跍-十+水]著此機關南金賤如土<span class='note-inline'>(地藏<span class='corr'>恩</span>)</span></div>
</p><p style="text-indent:0em" class="lg-abnormal"><div class='lg-row'>賔主歷然句下分三玄[泳-永+(從-彳)]此振乾坤如今多少途中客盡日區區獨自奔<span class='note-inline'>(雲溪恭)</span></div>
</p><p style="text-indent:0em" class="lg-abnormal"><div class='lg-row'>兩陣交鋒作者機當人施設在臨時若逢李廣將軍手定國安邦付與誰<span class='note-inline'>(草堂清)</span></div>
</p><p style="text-indent:0em" class="lg-abnormal"><div class='lg-row'>離婁明不到師曠[聽-王]亦訛箇中識賔主日午下星河<span class='note-inline'>(黃龍震)</span></div>
</p><p style="text-indent:0em" class="lg-abnormal"><div class='lg-row'>以平報不平王法本無親臨濟雖明眼也是黃龍精<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>兩堂齊喝主賔分照用同時透古今臨濟正宗傳盛化兒孫得旨意深深<span class='note-inline'>(大溈智)</span></div>
</p><p style="text-indent:0em" class="lg-abnormal"><div class='lg-row'>一喝當機賔主分莫捋知見強踈親反身師子威獰甚眼裡無筋一世貧尼<span class='note-inline'>(無著緫)</span></div>
</p></div>
<div class='div-orig'><p style="margin-left:1em">臨濟囙定上座問如何是佛法大意師下禪牀擒住打一掌便托開定佇立傍僧云定上座何不禮拜定纔作禮忽然大悟。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>斷際全機繼後踪持來何必在[泳-永+(從-彳)]容巨靈擡手無多子分破華山千萬重<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>不隨前後獨超古今喚回千嵗夢飛出九臯禽直下一槌光迸散斬新彈子出爐金<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>掣電之機過趙州為人湏到結窮頭掌中擎出香山子直上高高十二樓<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>一棒一條痕一摑一掌血若無般若靈根到此如何打發<span class='note-inline'>(南華昺)</span></div>
</p><p style="text-indent:0em" class="lg-abnormal"><div class='lg-row'>出頭露角指點方見見處不㽞分定鍼線下床扭住纔擬議拓開一掌佛法意脊背汗流喚得四白蓮芲向半天開<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>半斤是八兩八兩是半斤不識耀州銕喚作出山銀<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>案頭書勑令行時閫外全提殺活機回首華山孤頂望巨靈神亦竪降旗<span class='note-inline'>(瞎堂遠)</span></div>
</p><p style="text-indent:0em" class="lg-abnormal"><div class='lg-row'>全收全放不通風點破將來<span class='corr'>已</span>不中禮拜起來雖悟去街頭咲倒李三翁<span class='note-inline'>(別峯印)</span></div>
</p></div>
<div class='div-orig'><p style="margin-left:1em">臨濟曰麻谷<span class='note-inline'>(苐二世)</span>到參敷坐具問十二面觀音阿那面正師下繩床一手收坐具一手搊麻谷云十二面觀音向什麼處去也谷轉身擬坐繩床師拈拄杖打谷接却相捉入方丈。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>大悲觀音開正面官不容針通一線鼠拽葫蘆有底忙鬼爭漆桶無人見<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>昧却當陽箇一著牽來拽去互施呈不知除却王維手更有何人畫得成<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>十二面觀音兩箇都不識把手歸去來形端而影直人生相識貴知音水入水兮金博金<span class='note-inline'>(退谷雲)</span></div>
</p></div>
<div class='div-orig'><p style="margin-left:1em">臨濟示眾曰有一人論刦在途中不離家舍有一人論刦離家舍不在途中且道那一人合受人天供養。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>霹靂未收聲閃電不㽞影三更月到窓半夜驢覷并快騎駿馬驟高樓一塵不動湏彌頂<span class='note-inline'>(最菴印)</span></div>
</p></div>
<div class='div-orig'><p style="margin-left:1em">臨濟訪平田於路見一嫂使牛師問嫂平田路向什麼處去嫂將牛打云這畜生諸處走到這裏不知路師曰我問你平田路向甚麼處去嫂云這畜生養來五載尚使不得師云欲觀前人先觀所使便有抽釘拔楔之意。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>有客平田問路頭高擡白棒打耕牛春光眼底無多子一對鴛鴦逐水流<span class='note-inline'>(笑翁堪)</span></div>
</p><p style="text-indent:0em" class="lg-abnormal"><div class='lg-row'>烏藤倒拄向平田便把羸牛痛下鞭更說養來經五嵗始終只是老婆禪<span class='note-inline'>(天目禮)</span></div>
</p><p style="text-indent:0em" class="lg-abnormal"><div class='lg-row'>白水田邊問路頭雪眉婆子打耕牛草鞋泥滑青山遠不是愁人也著愁<span class='note-inline'>(橫川珙)</span></div>
</p><p style="text-indent:0em" class="lg-abnormal"><div class='lg-row'>目前條路平如砥何不堂堂掉臂行撩撥老婆牛性發赤身挨棒可憐生<span class='note-inline'>(竹屋簡)</span></div>
</p></div>
<div class='div-orig'><p style="margin-left:1em">臨濟囙僧問捉象亦全其力捉兔亦全其力未審全箇甚麼力師曰不欺之力。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>力在如今作用時情存毫忽便成欺誰知脩水千峰碧盡入秋風一瘦蔾<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">臨濟上堂僧出作禮師便喝僧曰老和尚莫探頭好師曰你道落在甚麼處僧便喝又僧問如何是佛法大意師便喝僧作禮師曰你道好喝也無僧曰草賊大敗師曰過在甚麼處曰再犯不容師曰大眾要會臨濟賔主句問取堂中二禪客。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>孔明諸葛隱蓬廬明主求賢三下車為報將軍莫輕躁先生謀䇿必無虞<span class='note-inline'>(崇覺空)</span></div>
</p></div>
<div class='div-orig'><p style="margin-left:1em">臨濟囙僧問如何是三眼國土師曰我共汝入淨妙國土中著清淨衣說法身佛又入無差別國土中著無差別衣說報身佛又入觧脫國土中着光明衣說化身佛。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>法身報身化身咄哉魍魎妖精三眼國中逢著咲殺無位真人<span class='note-inline'>(徑山杲)</span></div>
</p></div>
<div class='div-orig'><p style="margin-left:1em">臨濟後居大名府興化寺東堂咸通八年丁亥四月十日將示滅說傳法偈曰㳂流不止問如何真照無邊說似他離相離名人不稟吹毛用了急湏磨復謂眾曰吾滅後不得滅却吾正法眼藏三聖出曰爭敢滅却和尚正法眼藏師曰<span class='corr'>已</span>後有人問你向他道甚麼聖便喝師曰誰知吾正法眼藏向這瞎驢邊滅却。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>正法眼藏何生滅棒下分明湏見血當時正令不曾行瞎驢[泳-永+(從-彳)]此爭饒舌<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>圓寂將歸敘別時叮嚀法眼好任持喝下不開泥水路瞎驢[泳-永+(從-彳)]此少人騎<span class='note-inline'>(黃龍南)</span></div>
</p><p style="text-indent:0em" class="lg-abnormal"><div class='lg-row'>正法眼藏誰傳得喝下滄溟徹底乾[泳-永+(從-彳)]此瞎驢無覓處鐵山歸路黑澷澷<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>劈破華山雷未猛照開滄海月非光瞎驢滅却正法眼直得哀聲振大唐<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>出門握手再叮嚀徃往事[泳-永+(從-彳)]叮囑生路遠夜長休把火大家吹滅暗中行<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>叮嚀法眼示將終一喝玄關絕不通自此瞎驢無覓處幾多江上問漁翁<span class='note-inline'>(照覺捴)</span></div>
</p><p style="text-indent:0em" class="lg-abnormal"><div class='lg-row'>决別雌黃辨作家當頭一喝定龍蛇令行塗毒無能進縱得瞎驢徒[馬*展]沙<span class='note-inline'>(三祖宗)</span></div>
</p><p style="text-indent:0em" class="lg-abnormal"><div class='lg-row'>臨濟全機何指的瞎驢親喜遇知音宗風要見長無隊流水高山意轉深<span class='note-inline'>(靈源清)</span></div>
</p><p style="text-indent:0em" class="lg-abnormal"><div class='lg-row'>密室遺言不再徵臨行何必在叮嚀鳳毛一息驚天地水石生光四海清<span class='note-inline'>(雲溪恭)</span></div>
</p><p style="text-indent:0em" class="lg-abnormal"><div class='lg-row'>忽雷纔震雨如傾九曲黃河漲四溟頼得斗門能下閘<span class='corr'>滔滔</span>萬里絕流聲<span class='note-inline'>(普融平)</span></div>
</p><p style="text-indent:0em" class="lg-abnormal"><div class='lg-row'>信衣半夜付盧能攪撓黃梅七百僧臨濟一枝正法眼瞎驢滅却得人憎心心相印祖祖傳燈夷平海嶽變化鵾鵬只箇名言難比擬大都手叚觧反騰<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>玉洞玄關道路長蟠桃不是等閒芳遮藏不許時人見只恐春風漏泄香<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>丹鳳引<span class='corr'>雛</span>栖竹寔羚羊挂角覓應難瞎驢滅却正法眼聲價喧然宇宙寬<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>瞎驢滅却正法眼出得兒孫徧大唐湏信茫茫煙浪裡酌然別有好<span class='corr'>商</span>量<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>萬[泳-永+(瓜-、)]朝宗勢未休魚龍出沒任沉浮瞎驢滅却正法眼直得黃河却倒流<span class='note-inline'>(南華昺)</span></div>
</p><p style="text-indent:0em" class="lg-abnormal"><div class='lg-row'>到老不曾開語路臨行回首却叮嚀深深海底猶嫌淺直向金剛水際行<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>瞎驢一喝眾皆驚正法那堪付與人三要三玄俱喪盡堂堂擺手出重城<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>叮嚀正法信非虛堪咲臨行捋虎鬚曾看華山圖籍上又添潘閬倒騎驢<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>三聖一喝少人提掇雖是死蛇觧美也活來蠅臭肉硬紏紏透網金鱗活潑潑臨濟瞎驢君子可八<span class='note-inline'>(草堂清)</span></div>
</p><p style="text-indent:0em" class="lg-abnormal"><div class='lg-row'>瞎驢滅却正法眼臨濟反身便倒騎佛祖位中㽞不得斷無踪跡許誰知<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>萬仞峰前握手時清歌一曲少人知但見瞎驢驚宇宙不知法眼付傳誰<span class='note-inline'>(雪竇宗)</span></div>
</p><p style="text-indent:0em" class="lg-abnormal"><div class='lg-row'>也大奇也大奇烏頭彷彿附子依稀萬里一條寒澗水蔡州打破幾人知幾人知咦馬面夜义牛頭獄卒<span class='note-inline'>(湛堂凖)</span></div>
</p><p style="text-indent:0em" class="lg-abnormal"><div class='lg-row'>大寂宗風示後昆金剛寶劍利當門瞎驢滅却正法眼那箇男兒觧出群<span class='note-inline'>(正堂辨)</span></div>
</p><p style="text-indent:0em" class="lg-abnormal"><div class='lg-row'>臨行特地揚家醜帶累傍人滿面慚霹靂一聲雲雨散至今父子未相諳<span class='note-inline'>(誰菴演)</span></div>
</p></div>
<div class='div-orig'><p style="margin-left:1em">睦州陳尊宿<span class='note-inline'>(諱道明嗣黃檗)</span>學者扣激隨問遽荅詞語峻嶮諸方歸慕謂之陳尊宿初居睦州龍興寺晦迹藏用後歸開元<span class='note-inline'>(今改兜率)</span>居房織蒲鞋以養母故有陳蒲鞋之號因見講僧乃名曰座主主應諾師曰擔板漢。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>垂慈只要緫通靈不是宗師妄自生擔板直教湏放下免伊虛度百千生<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>睦州喚隨卦斷回不回擔板漢<span class='note-inline'>(楊無為二)</span></div>
</p><p style="text-indent:0em" class="lg-abnormal"><div class='lg-row'>不重師承重至公諸方誰敢觸機鋒指教臨濟參黃檗接得雲門嗣雪峯織屨只知供母飯閉門那更話禪宗樷林到處蒙霑潤莫測風雷起老龍</div>
</p><p style="text-indent:0em" class="lg-abnormal"><div class='lg-row'>腦後與一錐頭頭墮坑坎直饒喚不回也是虛擔板透過睦州關乾坤一隻眼<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>辛辛辣辣啀啀喍喍識濟北為大樹拶雲門墮險崖機峻莫偕言如枯柴夫是之謂陳蒲鞋<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>電火光中休草草劍輪鋒上莫忉忉等<span class='corr'>閒</span>放却全身入終不當頭犯一毫<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>睦州擔板那容眨眼闊狹短長不湏增減<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>睦州擔板幾人扶喪者多應在半途言下要教通徹去逈然心眼頓醒甦<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>睦州擔板漢作事休分㭊衲僧鼻孔撩天言下要知端的<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>朴寔頭禪無伎倆一句分明如擈相客來只是呌擔板不知的當誰擔板<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>睦州檐板漢[泳-永+(從-彳)]來見一邊淺深三尺水上下兩重天<span class='note-inline'>(雪菴瑾)</span></div>
</p><p style="text-indent:0em" class="lg-abnormal"><div class='lg-row'>山之峩峩水之湯湯冷眼覷著無處慚惶<span class='note-inline'>(別峯印)</span></div>
</p><p style="text-indent:0em" class="lg-abnormal"><div class='lg-row'>紅爐起浪拍天飛疾焰過風孰敢窺任是三頭并六臂到此休誇苐一機<span class='note-inline'>(木菴永)</span></div>
</p></div>
<div class='div-orig'><p style="margin-left:1em">睦州見僧乃曰見成公案放汝三十棒曰某甲如是師曰三門頭金剛為甚麼舉拳曰金剛尚乃如是師便打曰這掠虛漢。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>見成公案未除瑕放過方能脫鎻枷四海澄清人富庶更來石上種油麻<span class='note-inline'>(覺海元)</span></div>
</p><p style="text-indent:0em" class="lg-abnormal"><div class='lg-row'>見成公案便相當秤則稱兮斗則量非較當年三十棒至今平步也翱翔<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>呼蛇易遣蛇難袖裡金槌不易看長安夜夜家家月誰知愁樂有多般<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>見成公案沒<span class='corr'>商</span>量不動[糸*系]毫便廝當二十烏藤聊放過可怜雪上更咖霜<span class='note-inline'>(無際[泳-永+(瓜-、)])</span></div>
</p><p style="text-indent:0em" class="lg-abnormal"><div class='lg-row'>見成底事沒<span class='corr'>商</span>量剔起眉毛未廝當日暮碧天鴻雁<span class='corr'>斷</span>海門斜去兩三行木菴永公案<span class='corr'>已</span>見成放汝棒三十木馬走佀煙泥牛趂不及<span class='note-inline'>(復菴封)</span></div>
</p></div>
<div class='div-orig'><p style="margin-left:1em">睦州因秀才相訪稱會二十四家書師以拄杖空中點一點曰會麼秀才罔措師曰又道會二十四家書永字八法也不識。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一點曾無異微塵刼不增百千諸佛眼同共此靈明<span class='note-inline'>(明招謙)</span></div>
</p><p style="text-indent:0em" class="lg-abnormal"><div class='lg-row'>禪師拄杖秀才筆伎倆皆[泳-永+(從-彳)]手中出八法論書如未明面前一點黑如漆<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>一着機先用得親可憐窮子眼無筋湏知八法論書處前箭猶輕後箭深<span class='note-inline'>(水庵一)</span></div>
</p></div>
<div class='div-orig'><p style="margin-left:1em">睦州上堂首座[吃-乙+小]荅云在又曰寺主[吃-乙+小]荅云在又曰維那[吃-乙+小]荅云在三段不同今當苐一向下文長付在來日。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>八字打開十分漏泄孤危不立道方高伎倆更無隨意說別別南斗七号北斗八<span class='note-inline'>(護國欽)</span></div>
</p></div>
<div class='div-orig'><p style="margin-left:1em">睦州示眾曰大事未明如喪考妣大事<span class='corr'>已</span>明亦如喪考妣。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>春去秋來古與今相逢休論幾時深飢飡渴飲無他事儘聽滿頭霜雪侵<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>楊子江頭波浪深行人到此盡沉吟他時若到無波處還佀有波時用心<span class='note-inline'>(千峯琬)</span></div>
</p></div>
<div class='div-orig'><p style="margin-left:1em">青峰椘囙僧問大事<span class='corr'>已</span>成為甚麼也如喪考妣師曰不得春風芲不開及至芲開又吹落。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>家山歸到莫囙循竭力寅昏奉二親機盡功忘恩義斷便成不孝闡提人<span class='note-inline'>(丹霞淳)</span></div>
</p></div>
<div class='div-orig'><p style="margin-left:1em">睦州常示眾曰忽然忽然大覺璉拈云不然不然。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>忽然不然如鋏如鉗神仙秘訣父子不傳<span class='note-inline'>(別峯印)</span></div>
</p><p style="text-indent:0em" class="lg-abnormal"><div class='lg-row'>忽然忽然頭上是天不然不然脚下是地直下來也無處回避<span class='note-inline'>(孤峯深)</span></div>
</p></div>
<div class='div-orig'><p style="margin-left:1em">睦州見僧來參便喝曰上座如何偷常住果子曰某甲方來囙甚道偷常住果子師曰贓物現在聻。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>傾盡寶山寶全身入荒草若是鳳凰兒不向那邊討<span class='note-inline'>(松源岳)</span></div>
</p></div>
<div class='div-orig'><p style="margin-left:1em">睦州示眾曰汝等諸人還得箇入頭處也未若未得箇入頭處湏覓箇入頭處若得箇入頭處<span class='corr'>已</span>後不得孤負老僧時有僧出禮拜曰某甲終不敢孤負和尚師曰早是孤負我了也又曰明明向你道尚自不會何况盖覆將來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>學道先湏入頭處既得入頭莫孤負明明向道尚猶迷何况言中曾盖覆<span class='note-inline'>(本覺一)</span></div>
</p></div>
<div class='div-orig'><p style="margin-left:1em">睦州問僧近離甚處僧便喝師曰老僧被你一喝僧又喝師曰三喝四喝後作麼生僧無語師便打曰這掠虛漢。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>兩喝與三喝作者知機變若謂騎虎頭二俱成瞎漢誰瞎漢拈來天下與人看<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>睦州檐板漢觧使不觧筭人前嬴得五百家中着了一貫<span class='note-inline'>(普庵玉)</span></div>
</p></div>
<div class='div-orig'><p style="margin-left:1em">睦州因僧問高揖釋迦不拜彌勒時如何師曰昨日有人問趂出了也曰和尚恐某甲不寔那師曰拄<span class='corr'>杖</span>不在苕菷柄聊與三十。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>出群湏是英靈漢敵勝還他師子兒選佛若無如是眼假饒千載亦奚為<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>凜凜將軍令<span class='corr'>已</span>行八荒四海要澄清提來劍氣干牛斗洗蕩氛埃見太平<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>殺人不眨眼救人湏出手論寔不論虛合升始為斗高揖釋迦不拜彌勒喫棒趂出猶費力滴水冰生知未知拋塼引玉有人識<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">睦州囙僧問一氣還轉得一大藏教也無師曰有甚饆饠䭔子快下將來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鈍钁頭邊得意時閒芲着子不愁伊幾人不善根株者只見枝頭更長枝<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>睦州只愛錐頭利這僧不見鑿頭方直饒轉得百千藏這般供養也尋常<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>一氣轉一大藏教頓漸偏圓權與寔無邊妙義炳然彰元來一字也不識<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>等閒一問垂千古[泳-永+(從-彳)]此樷林共播揚堪咲睦州無相度饆饠䭔子要先甞<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>問若傾湫荅如倒岳出草羚羊時挂角明眼衲僧如何卜度尺短寸長一任貶剝<span class='note-inline'>(投子舒)</span></div>
</p><p style="text-indent:0em" class="lg-abnormal"><div class='lg-row'>快人一言快馬一鞭停囚長智十萬八千<span class='note-inline'>(木菴永)</span></div>
</p><p style="text-indent:0em" class="lg-abnormal"><div class='lg-row'>良玉不雕美言不文煙村三月裡別是一家春<span class='note-inline'>(息庵觀)</span></div>
</p></div>
<div class='div-orig'><p style="margin-left:1em">睦州因僧問以一重去一重即不問不以一重去一重時如何師曰昨朝㘽茄子今日種冬[瓜-、]。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>重重去盡自平常春暖風和日漸長戶外鳥啼聲細碎岩芲狼藉滿山房<span class='note-inline'>(自得暉)</span></div>
</p><p style="text-indent:0em" class="lg-abnormal"><div class='lg-row'>登壇道士羽衣輕呪力雖窮法轉新拇指破開天地暗蛇頭攧落鬼神驚<span class='note-inline'>(瞎堂遠)</span></div>
</p><p style="text-indent:0em" class="lg-abnormal"><div class='lg-row'>披簑側笠千峯上引水澆蔬五老前中有[瓜-、]田難納履睦州倒退在傍邊<span class='note-inline'>(南岩勝)</span></div>
</p><p style="text-indent:0em" class="lg-abnormal"><div class='lg-row'>昨日㘽茄子今日種冬[瓜-、]一聲河滿子和月落誰家<span class='note-inline'>(咲菴悟)</span></div>
</p></div>
<div class='div-orig'><p style="margin-left:1em">睦州問一官人易中道百姓日用而不知且道不知箇什麼官人云不知道師曰酌然不知。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>酌然不知無孔䥫槌當面一擲佛祖難窺<span class='note-inline'>(<span class='corr'>肯</span>堂<span class='corr'>充</span>)</span></div>
</p></div>
<div class='div-orig'><p style="margin-left:1em">睦州囙僧問大眾臨筵合談何事師曰後園生菜熟水冷淘。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>脫略情塵老睦州虎頭虎尾一時[扠-、]芳草渡頭韓幹馬綠楊堤畔戴嵩牛<span class='note-inline'>(正堂辯)</span></div>
</p></div>
<div class='div-orig'><p style="margin-left:1em">睦州囙僧問如何是祖師西來意師云一隊衲僧來一隊衲僧去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一隊衲僧來一隊衲僧去打破睦州關大地無寸土<span class='note-inline'>(大川濟)</span></div>
</p><p style="text-indent:0em" class="lg-abnormal"><div class='lg-row'>一隊衲僧來一隊衲僧去搆得搆不得銕蛇橫古路<span class='note-inline'>(雪磯綱)</span></div>
</p></div>
<div class='div-orig'><p style="margin-left:1em">睦州曰裂開也在我捏聚也在我時有僧問如何是裂開師曰三九二十七菩提涅槃真如觧脫即心即佛我且與麼道你又作麼生曰某甲不與麼道師曰盞子擈落地碟子成七片曰如何是捏聚師乃<span class='corr'>斂</span>手而坐。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>溪邊嫰桺條條綠陌上桃芲樹樹紅勿謂東君無管帶更加暖日與和風<span class='note-inline'>(佛性泰)</span></div>
</p></div>
<div class='div-orig'><p style="margin-left:1em">睦州囙僧問靈山還有蛇不師曰這蚯蚓。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>水中鹽味色裡膠清若人辨得天下橫行<span class='note-inline'>(草堂清)</span></div>
</p></div>
<div class='div-orig'><p style="margin-left:1em">福州烏石靈觀禪師<span class='note-inline'>(嗣黃檗時称老觀)</span>曹山行脚時問如何是毗盧師法身主師曰我若向你道即別有也曹山舉似洞山山曰好箇話頭秪欠進語何不更去問為甚麼不道曹山乃却來進前語師曰若言我不道即啞却我口若言我道即謇却我舌曹山歸舉佀洞山山深肎之。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>烏石老古錐門風能峭絕有問毗盧師開口端的別齒有嚙鏃機天無苐二月軟語若金剛漚和是生滅<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>毘盧師法身主通身是口寔難舉縮却舌頭啞口時獨許洞山暗相許不相許猫兒偏觧捉老鼠<span class='note-inline'>(喝堂一)</span></div>
</p></div>
<div class='div-orig'><p style="margin-left:1em">烏石囙雪峰一日伺便扣門師開門峰驀胸搊住曰是凡是聖師唾曰這野狐精便推出閉却門峰曰也秪要識老兄。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一不作二不休賔主互換有來由焦磚打着連底凍赤眼撞着火柴頭<span class='note-inline'>(松源岳)</span></div>
</p><p style="text-indent:0em" class="lg-abnormal"><div class='lg-row'>峻硬門庭古莫儔曾郎欲入竟無由為渠八字打開着嬌綠覆田秧滿疇<span class='note-inline'>(竹屋簡)</span></div>
</p></div>
<div class='div-orig'><p style="margin-left:1em">烏石囙雪峰扣門師問誰峰云鳳凰兒師曰作麼生峰云來啗老觀師開門搊住曰道道峰擬議師便托開掩却門峰住後示眾云我當時若入得老觀門你這一隊噇酒糟漢向甚處摸索雪竇云這孤恩負德漢有甚麼交涉當時入不得豈是教你入今既摸索不着累他雪峰俱在老觀門下。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>養成羽翼鳳凰兒老觀門下偶差池冷地忽然思舊債却來別處討便冝<span class='note-inline'>(尼無着捴)</span></div>
</p></div>
<div class='div-orig'><p style="margin-left:1em">烏石引麫次有僧來參師引麫示之僧便去至晚問首座今日新到在什麼處曰當時便去了也師曰是則是只得一橛。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>草舍柴門僻更幽何期過客也經由蒿湯備禮不知愧猶對傍人賣口頭<span class='note-inline'>(断槗倫)</span></div>
</p></div>
<div class='div-orig'><p style="margin-left:1em">唐相國裴休見黃檗囙見大安寺壁畫高僧真儀公曰真儀可觀高僧何在主事無對公曰此間有禪人否曰近有一僧投寺執投頗似禪者尋請至舉前話黃檗朗聲曰裴休公應諾檗曰在甚麼處公當下知旨如獲髻珠。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鄷城寶劍沉埋久一道寒光射斗牛不是張華辨端的只應千古枉淹㽞<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>翰墨場中喚得回桂林昨夜覺芲開暗香漏泄通消息散作人間調鼎才<span class='note-inline'>(自得暉)</span></div>
</p><p style="text-indent:0em" class="lg-abnormal"><div class='lg-row'>浮雲宿霧兩朦朧行徧千峰與萬峰驀地喚回霜夜夢舉頭親見月當空<span class='note-inline'>(萬菴柔)</span></div>
</p></div>
<div class='div-orig'><p style="margin-left:1em">裴相國問僧看什麼經僧云無言童子經公曰有幾卷曰兩卷公曰既是無言為什麼却有兩卷僧無言新羅龜山代云若論無言非唯兩卷。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>曾落石霜機外笏又扶麄行到唐天只將四海垂綸手鰕蟹魚龍一串穿<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">裴相國入大安寺門諸大德曰羅睺羅以何為苐一日以密行為第一公不肎遂問此間有何禪者時龍牙在後園種菜遂請來問羅睺羅以何為第一牙曰不知公便拜曰破布褁真珠。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>密行第一精鑑還希具擇法眼真箇不知<span class='note-inline'>(黃龍新)</span></div>
</p><p style="text-indent:0em" class="lg-abnormal"><div class='lg-row'>以何為第一不知㝡親切破布褁真珠傾城換不得<span class='note-inline'>(月坡明)</span></div>
</p></div>
<div class='div-orig'><p style="margin-left:1em">洪州新興嚴陽尊者<span class='note-inline'>(諱善信嗣趙州)</span>初參趙州問一物不將來時如何曰放下着師曰既是一物不將來放下箇甚麼曰放不下擔取去師於言下大悟住山常有一蛇一虎隨從手中與食。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一物不將來肩頭擔不起言下忽知非心中無限喜惡毒既忘懷蛇虎為知<span class='corr'>己</span>清風幾百年至今猶未已<span class='note-inline'>(黃龍南)</span></div>
</p><p style="text-indent:0em" class="lg-abnormal"><div class='lg-row'>移高就下縱威權觧脫門開信可憐不得空王真妙訣動隨聲色被勾牽<span class='note-inline'>(真<span class='corr'>淨</span>文)</span></div>
</p><p style="text-indent:0em" class="lg-abnormal"><div class='lg-row'>不妨行細輸先手自覺心麄愧撞頭局破腰間斧柯爛洗清凡骨共仙游<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>一物不將來教渠放下着廓爾悟無生活計俱拋却<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>[書-曰+皿]力放不下着力擔不起將謂一物無元是自家底見得自家底心中大歡喜自茲家業興一舉九萬里<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>一物不將來兩手提不起直下要承當渾是自家底<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>劈面呈機不等閒纖毫盡處重如山斷腸曲調如親[聽-王]流水悲風不用彈<span class='note-inline'>(塗毒䇿)</span></div>
</p><p style="text-indent:0em" class="lg-abnormal"><div class='lg-row'>赤心片片少人知滿口含霜特地疑奉報五湖學道者不湏孤負一雙眉<span class='note-inline'>(月庵果)</span></div>
</p><p style="text-indent:0em" class="lg-abnormal"><div class='lg-row'>趙州放下著碓觜忽生芲雖然無一事驗盡當行家<span class='note-inline'>(雪堂行)</span></div>
</p><p style="text-indent:0em" class="lg-abnormal"><div class='lg-row'>驀就膏肓打一鍼當時無處着渾身呵呵咲入嚴陽去蛇虎為隣不可尋<span class='note-inline'>(密菴傑)</span></div>
</p><p style="text-indent:0em" class="lg-abnormal"><div class='lg-row'>嚴陽携狗頭臭穢於人怕囙何老趙州與酬羊肉價<span class='note-inline'>(野牛平)</span></div>
</p></div>
<div class='div-orig'><p style="margin-left:1em">杭州多福和尚<span class='note-inline'>(嗣趙州)</span>因僧問如何是多福一樷竹師曰一莖兩莖斜曰學人不會師曰三莖四莖曲。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一莖兩莖斜其意毒如蛇三莖四莖曲無疑入地獄言下若知非心空及第歸堪咲蔣山老無端入荒草<span class='note-inline'>(應菴華)</span></div>
</p><p style="text-indent:0em" class="lg-abnormal"><div class='lg-row'>一莖兩莖斜踈影動龍蛇心疑生暗鬼眼病見空華三莖四莖曲還我一樷竹時引清風來落葉填山谷恁麼會得多福一樷竹若也不會三莖四莖曲<span class='note-inline'>(無禪才)</span></div>
</p></div>
<div class='div-orig'><p style="margin-left:1em">興化軍梯山建福石梯禪師<span class='note-inline'>(嗣茱萸)</span>一日見侍者托鉢上堂乃喚侍者者應諾師曰甚處去曰上堂齋去師曰我豈不知汝上堂齋去曰除此外別道箇甚麼即得師曰我只問你本分事曰和尚若問本分事某甲寔是上堂齋去師曰汝不謬為吾侍者。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>父子相將草裡行星馳電捲迅雷轟賺他無限英靈漢錯認鞍鞽過一生<span class='note-inline'>(辛菴儔)</span></div>
</p></div>
<div class='div-orig'><p style="margin-left:1em">益州大隨法真禪師<span class='note-inline'>(嗣長慶安)</span>因僧問刼火洞然大千俱壞未審這箇壞不壞師曰壞曰恁麼則隨他去也師曰隨他去僧不肎後到投子舉前話子裝香遙禮曰西川古佛出世謂其僧曰汝速回去懺悔僧回大隨師<span class='corr'>已</span>遷化僧再至投子子亦遷化。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>切忌隨他不會他大隨此語播天涯真<span class='corr'>淨</span>性中纔一念早是千差與萬差<span class='note-inline'>(北塔祚)</span></div>
</p><p style="text-indent:0em" class="lg-abnormal"><div class='lg-row'>懶菴的子大隨師人問隨他師亦隨返顧不能休駐意更生異見却狐疑汾陽為汝開天路萬別千差一道歸<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>刦火光中立問端衲僧猶滯兩重關可憐一句隨他去萬里區區獨徃還<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>隨他去隨他去千手大悲攔不住刼火光中相徃來銅睛䥫眼無尋處<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>壞與不壞俱非內外不隔[糸*系]毫尋常面對道吾真隨他去亦太無端袖裡金槌豈易看問罷不知何處去白楊風送壠頭寒<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>刼火洞然大千何在壞與不壞漆桶不快肯更隨他去被謾又太煞若是箇中人終不到錯會<span class='note-inline'>(法雲秀)</span></div>
</p><p style="text-indent:0em" class="lg-abnormal"><div class='lg-row'>步步相隨是大隨左邊吹了右邊吹思量未免空[竺-二+徒]氣何不㽞將暖肚皮<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>壞與不壞舌無骨驀面看時眼突出大隨猶在刼火中天下熬熬謾啾唧<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>刼火洞然大千壞面前鼻孔鎮長在只為隨他一句言腰間失却箇皮袋<span class='note-inline'>(地藏恩)</span></div>
</p><p style="text-indent:0em" class="lg-abnormal"><div class='lg-row'>壞與不壞兩相猜劒閣龍舒謾徃來何人更有樊公脚一[跍-十+水]鴻門雙扇開<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>刼火洞然俱敗壞青天白日愈光輝王孫醉寢迷春夢不覺鶯啼柳絮飛<span class='note-inline'>(佛智裕)</span></div>
</p><p style="text-indent:0em" class="lg-abnormal"><div class='lg-row'>臭煙蓬㶿中迸出鐵蒺蔾當陽如未委喪却目前機<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>壞與不壞言端語端舌頭咬破自覺心酸大隨投子終無兩般萬里區區獨自徃還<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>陷虎之機総不知便隨流去落東西大隨自是持綱手放去[(冰-水+〡)*ㄆ]來要驗伊<span class='note-inline'>(圓照本)</span></div>
</p><p style="text-indent:0em" class="lg-abnormal"><div class='lg-row'>六合傾翻劈面來暫披麻縷混塵埃因風吹火渾閑事引得游人不肯回壞不壞隨不隨徒將聞見強針錐太湖三萬六千頃月在波心說向誰<span class='note-inline'>(通照逢)</span></div>
</p><p style="text-indent:0em" class="lg-abnormal"><div class='lg-row'>了然無別法誰道印南能一句隨他去千山走衲僧蛩寒鳴砌葉鬼夜禮龕燈吟罷孤窓外徘徊恨不勝<span class='note-inline'>(唐景遵)</span></div>
</p><p style="text-indent:0em" class="lg-abnormal"><div class='lg-row'>壞與不壞兩彩一賽本無是非說甚憎愛雲過長空了無罣碍君不見衲僧鉢袋子接得將來日裡晒<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>壞與隨他去如何不肯休未明端的意特地覓回頭<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>刼火洞然大千俱壞這箇魔魅百生冤債禪流若問壞不壞昨夜石人闘禮拜<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>銜銕負鞍無固必牽犂拽[木*罷]不辭勞貪生逐日區區去誰管年高白髮饒<span class='note-inline'>(簡堂機)</span></div>
</p><p style="text-indent:0em" class="lg-abnormal"><div class='lg-row'>刼火光中共唱酬隨波逐浪謾悠悠剖盡衷腸人不會草鞋拈取盖龜休<span class='note-inline'>(石庵玿)</span></div>
</p><p style="text-indent:0em" class="lg-abnormal"><div class='lg-row'>才伸刦火光中問便觧隨他去復回回到悔來坡下路亂山依舊碧崔嵬<span class='note-inline'>(北磵簡)</span></div>
</p></div>
<div class='div-orig'><p style="margin-left:1em">大隨庵側有一龜僧問一切眾生皮褁骨這箇眾生為甚骨褁皮師拈草履覆龜背上僧無語。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>如龜六藏<span class='corr'>已</span>彰名休向人前弄眼睛一隻草鞋都盖却直至如今猶未惺<span class='note-inline'>(北塔祚)</span></div>
</p><p style="text-indent:0em" class="lg-abnormal"><div class='lg-row'>問處爭如荅處親眼中難着透金塵長安一路無多地過得潼關有幾人<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>分明皮上骨團團卦畫重重更可觀拈起草鞋都盖了大隨却被這僧謾<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>露足藏頭可煞奇千年誰謂是靈龜雨傾不觧隨流去浮木相逢是幾時<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>皮骨曾將問大隨當頭一着更狐疑可憐無限尋聲迹不薦羚羊挂角時<span class='note-inline'>(照覺捴)</span></div>
</p><p style="text-indent:0em" class="lg-abnormal"><div class='lg-row'>大隨庵外一龜兒僧問如何骨褁皮草鞋盖了無人會白雲流水共依依<span class='note-inline'>(地藏恩)</span></div>
</p><p style="text-indent:0em" class="lg-abnormal"><div class='lg-row'>皮褁骨兮骨褁皮吉㐫徒自亂針錐草鞋覆了獨歸去千古何人識大隨<span class='note-inline'>(普融平)</span></div>
</p><p style="text-indent:0em" class="lg-abnormal"><div class='lg-row'>千古清聲老大隨機鋒壁立杳難窺未能直下超凡聖只道將鞋盖却龜<span class='note-inline'>(禾山方)</span></div>
</p><p style="text-indent:0em" class="lg-abnormal"><div class='lg-row'>懶庵的子大隨師一著當頭更莫疑大地山河都盖了[泳-永+(從-彳)]他衲子下針錐<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>骨褁皮兮皮褁骨大隨老子無窠窟上士聞之咲未休中流特地生疑惑<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>皮褁骨兮骨褁皮分明道了復何疑拈起草鞋如未委不如別處且烏龜<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>法不孤起仗境方生烏龜不解上壁草鞋隨人脚行<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>學道湏教正眼開莫將狂觧意中猜脫鞋龜上人難會遂使携囊特地來<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>木禪庵畔定光老兒非銅非鐵無相無為有擎天之力有㧞地之威有射鵰之手有囓鏃之機口如大海眼如眉人間天上許誰知<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>骨褁皮兮皮褁骨大隨放出遼天鶻東西南北謾檯眸不知<span class='corr'>已</span>過新羅國<span class='note-inline'>(無凖範)</span></div>
</p><p style="text-indent:0em" class="lg-abnormal"><div class='lg-row'>休將皮骨強分張得六藏時且六藏隻履盡情遮盖了這僧無事可思量<span class='note-inline'>(此山應)</span></div>
</p><p style="text-indent:0em" class="lg-abnormal"><div class='lg-row'>千載靈龜庵下出團團骨上卦重重草鞋盖却無頭尾且[聽-王]旁人定吉凶<span class='note-inline'>(橫川珙)</span></div>
</p></div>
<div class='div-orig'><p style="margin-left:1em">大隨問僧甚處去曰峩眉禮普賢去師舉拂子曰文殊普賢総在這裡僧作圓相拋向後乃禮拜師喚侍者取一貼茶與這僧。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>楖[木*栗]杖頭光閃爍錫羅捲褁面鄒鎪肩擔背負出門去好是無人敢駐㽞<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>大隨山下路縱橫老竹蒼藤處處生四海五湖為客慣二更無月也湏行<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>識法者惧欺敵者亡水中辨乳源是鵝王<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>一輪明月照瀟湘更不逢人問故鄉自是天涯慣為客任他猿呌斷人腸<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>把火入牛欄反身外面看梨芲千點白春雨幾聲寒<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">大隨囙僧問如何是和尚家風師曰赤土畫簸箕曰未審此理如何師曰簸箕有唇米跳不出。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>赤土畫簸箕團團無縫罅佛眼覷不見海神不知價簸土揚塵無處尋山高海闊白雲深<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>簸箕有唇米跳不出天下衲僧赤肐[骨*歷]更湏撥轉上頭關十方世界黑佀漆<span class='note-inline'>(應菴華)</span></div>
</p></div>
<div class='div-orig'><p style="margin-left:1em">大隨因僧問如何是佛法的的大意師曰山前麦熟也未。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>山前麦熟報君知佛祖端由辨者稀莫學朱涇老禪伯滿舩空載月明歸<span class='note-inline'>(象田<span class='corr'>卿</span>)</span></div>
</p><p style="text-indent:0em" class="lg-abnormal"><div class='lg-row'>大匠不巧大儒不學動輙中方圓舉皆成禮樂堪咲鄉村賣卜人徒勞鑽破烏龜殼<span class='note-inline'>(無凖範)</span></div>
</p></div>
<div class='div-orig'><p style="margin-left:1em">大隨燒畬次忽見一蛇師以杖挑向火中曰咄這箇形骸猶自不放捨你向這裡死如暗得燈時有僧問云正恁麼時還有罪也無師曰石虎呌時山谷響木人吼處銕牛驚。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>刼初刼末法弱魔強定光老子銕作脊梁文經武緯把定封疆碧天雲散祖風涼佛日光輝舜日長<span class='note-inline'>(南堂興)</span></div>
</p></div>
<div class='div-orig'><p style="margin-left:1em">韶州靈樹如敏禪師<span class='note-inline'>(嗣長慶安)</span>因僧問如何是和尚家風師曰千年田八百主曰如何是千年田八百主師曰郎當屋舍沒人修。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>來機深辨有舒有卷移却案山重添鍼線千年田八百主直下承當還莾鹵郎當屋舍沒人修片瓦根椽誰去竪君不見甜[瓜-、]徹蒂甜苦瓠連根苦<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">靈樹因僧問如何是祖師西來意師默然後遷化欲立行狀碑要選此語刻石時雲門為首座僧問先師默然處如何上碑雲門代云師。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>師師師知知知三三兩兩過遼西一雙紅杏換消梨<span class='note-inline'>(琅琊覺)</span></div>
</p><p style="text-indent:0em" class="lg-abnormal"><div class='lg-row'>靈樹當初密對揚時中文采<span class='corr'>已</span>全彰後人不見雲門老一字千般謾度量<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>師之一字太巍巍獨向寰中定是非畢竟水湏朝海去到頭雲定覓山歸<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>靈樹大師雲門首座只知立碑不覺話墮智海山僧為伊點破知燈是火[婁*殳]如麻信火是燈能幾箇<span class='note-inline'>(智海清)</span></div>
</p><p style="text-indent:0em" class="lg-abnormal"><div class='lg-row'>師字相酬作者知韶陽千古特光輝范范宇宙人無[婁*殳]到底誰明一字師<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>西來祖意若為酬手把明珠已暗投却被雲門添一字致令千古閙啾啾<span class='note-inline'>(寶峯明)</span></div>
</p><p style="text-indent:0em" class="lg-abnormal"><div class='lg-row'>靈樹面皮多葛怛韶陽板齒上生毛<span class='note-inline'>(拍右膝)</span>會得國清才子貴<span class='note-inline'>(拍左膝)</span>不會家富小兒嬌<span class='note-inline'>(此庵元)</span></div>
</p><p style="text-indent:0em" class="lg-abnormal"><div class='lg-row'>師之一字見還難直下應湏透祖關縱使祖関開正眼前頭更有萬重山<span class='note-inline'>(佛照光)</span></div>
</p><p style="text-indent:0em" class="lg-abnormal"><div class='lg-row'>師之一字太孤危文彩全無作者知不領韶陽提起處且[泳-永+(從-彳)]默處認殘碑<span class='note-inline'>(天目禮)</span></div>
</p></div>
<div class='div-orig'><p style="margin-left:1em">漳州浮石禪師<span class='note-inline'>(嗣子湖)</span>上堂山僧開卜鋪能斷人貧富定人生死時有僧出云離却生死貧富不落五行請師直道師曰金木水火土。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>達磨西來唯賣卜吉凶在汝不由人箇中只是依爻斷豈有人情踈與親<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>金木水火土始終顛倒[婁*殳]五六下四三初爻傳白虎苦苦卜得此卦一生貧遠信不來病人死<span class='note-inline'>(懶庵需)</span></div>
</p><p style="text-indent:0em" class="lg-abnormal"><div class='lg-row'>金木水火土一二三四五南泉王老師不打塩官鼓<span class='note-inline'>(即庵覺)</span></div>
</p><p style="text-indent:0em" class="lg-abnormal"><div class='lg-row'>金木水火土大蟲元是虎好咲李將軍藍田空沒羽<span class='note-inline'>(無凖範)</span></div>
</p></div>
<div class='div-orig'><p style="margin-left:1em">福州靈雲志勤禪師<span class='note-inline'>(嗣長慶安)</span>初在溈山因見桃芲悟道有偈曰三十年來尋劍客幾回落葉又抽枝自[泳-永+(從-彳)]一見桃花後直至如今更不疑溈曰[泳-永+(從-彳)]緣悟達永無退失善自護持有僧舉似玄沙沙云諦當甚諦當敢保老兄未徹在眾疑此語沙問地藏我恁麼道汝作麼生會藏云不是桂琛即走殺天下人。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>分明歷世三十春因悟桃花色轉新人人盡得靈雲意不識靈雲是何人<span class='note-inline'>(首山念二)</span></div>
</p><p style="text-indent:0em" class="lg-abnormal"><div class='lg-row'>玄沙道處少人知密密相逢更莫疑今古相傳親的旨少年多是白頭兒</div>
</p><p style="text-indent:0em" class="lg-abnormal"><div class='lg-row'>昔日靈雲自有知桃花<span class='corr'>已</span>落布華夷寰中㧞劍當鋒者未徹橫身斬萬機<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>傷嗟尋劍客桃芲遇春開靈雲一見處令我咲咍咍<span class='note-inline'>(神鼎諲)</span></div>
</p><p style="text-indent:0em" class="lg-abnormal"><div class='lg-row'>二月桃芲處處新靈雲一見更無親相逢盡道休官去林下何曾見一人<span class='note-inline'>(慈明圓)</span></div>
</p><p style="text-indent:0em" class="lg-abnormal"><div class='lg-row'>本無迷悟[婁*殳]如麻獨許靈雲是作家借問徧叅諸祖客不知何處見桃芲<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>春暖桃芲樹樹紅靈雲千古道還同玄沙㽞語樷林問南北東西路莫窮<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>不是玄沙定紀綱靈雲那得事全彰桃芲覺了咸皆委未徹何人共躰量師子離群山岳靜象王回顧海澄光二師不並歸何處釣魚舩上謝三郎<span class='note-inline'>(浮山遠)</span></div>
</p><p style="text-indent:0em" class="lg-abnormal"><div class='lg-row'>桃芲見後謂無疑壯志由來本是伊若問玄沙言未徹現前贓物自家知<span class='note-inline'>(雲峯恱)</span></div>
</p><p style="text-indent:0em" class="lg-abnormal"><div class='lg-row'>二月三月景和融遠近桃芲樹樹紅宗匠悟來猶未徹至今依舊咲春風<span class='note-inline'>(黃龍南二)</span></div>
</p><p style="text-indent:0em" class="lg-abnormal"><div class='lg-row'>龍象相逢世不群一來一去顯踈親時人不悟其中旨摘葉尋枝長客塵</div>
</p><p style="text-indent:0em" class="lg-abnormal"><div class='lg-row'>子路當時問要津<span class='corr'>滔滔</span>天下丈夫人相逢相見若如此更有春風春又春<span class='note-inline'>(翠岩真二)</span></div>
</p><p style="text-indent:0em" class="lg-abnormal"><div class='lg-row'>學劍宗師定不差樷林浩浩是玄沙一塵纔舉知端的東海東邊萬萬家</div>
</p><p style="text-indent:0em" class="lg-abnormal"><div class='lg-row'>春暖桃芲帶露開靈雲一見悟靈臺玄沙諦當傳千古誰觧雌黃息眾猜<span class='note-inline'>(淨照臻)</span></div>
</p><p style="text-indent:0em" class="lg-abnormal"><div class='lg-row'>桃芲開處忽伸眉未徹玄沙也大奇幾度狂風吹擺後依前似火萬千枝<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>二月春庭雨霽時小桃紅綻兩三枝紅白爭妍人盡見因甚靈雲獨不疑<span class='note-inline'>(法雲秀)</span></div>
</p><p style="text-indent:0em" class="lg-abnormal"><div class='lg-row'>靈雲偶尓見桃芲三十年來得到家何事玄沙未相保枯根株上別抽芽<span class='note-inline'>(楊無為)</span></div>
</p><p style="text-indent:0em" class="lg-abnormal"><div class='lg-row'>靈雲悟後復何如未徹無人辨得渠千古華山山脚下豈知潘閬倒騎驢<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>萬年松下忽相逢㧞樹鳴條浩浩風堪咲晚來無覓處崔嵬和雨在雲中<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>崑崙捧出無瑕玉赤水波心得夜光今古有誰能辨別釣魚舩上謝三郎<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>奇㦲一見桃芲後萬別千差更不疑獨有玄沙言未徹子孫幾箇是男兒<span class='note-inline'>(真<span class='corr'>淨</span>文)</span></div>
</p><p style="text-indent:0em" class="lg-abnormal"><div class='lg-row'>蠢動含靈同一性山河大地盡知音昔人觧道黃鶯道似共桃芲說舊心<span class='note-inline'>(雲居祐)</span></div>
</p><p style="text-indent:0em" class="lg-abnormal"><div class='lg-row'>桃芲見了狐疑盡因甚玄沙却不然今古樷林爭浩浩欲驅良馬路揮鞭<span class='note-inline'>(三祖宗)</span></div>
</p><p style="text-indent:0em" class="lg-abnormal"><div class='lg-row'>靈雲老倒泄生涯消息傳來到謝家未徹根源箇端的[泳-永+(從-彳)]教春力自開芲<span class='note-inline'>(溈山秀)</span></div>
</p><p style="text-indent:0em" class="lg-abnormal"><div class='lg-row'>靈雲聲價傳千古點撿元來未作家芳草滿園盡春色如何唯說悟桃芲<span class='note-inline'>(地藏恩)</span></div>
</p><p style="text-indent:0em" class="lg-abnormal"><div class='lg-row'>堪咲春風漏泄機桃芲新發舊年枝螺江有箇釣魚客咲殺靈雲道不疑<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>春來物物盡紛華堪<span class='corr'>羨</span>靈雲是作家一見桃芲心境絕老胡空自涉流沙<span class='note-inline'>(雲盖昌)</span></div>
</p><p style="text-indent:0em" class="lg-abnormal"><div class='lg-row'>靈雲眼中絕翳玄沙袖裡藏鋒把手直上峰頂一咲天地斗空<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>靈雲見了絕譊訛獨步寰中不較多敢保老兄猶未徹令人疑着俻頭陀<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>靈雲一見不再見紅白枝枝盡着芲叵奈釣魚舩上客却來平地摝魚鰕<span class='note-inline'>(洪覺範)</span></div>
</p><p style="text-indent:0em" class="lg-abnormal"><div class='lg-row'>溪上桃芲開爛熳不知誰觧見靈雲頭頭緫是吾家物一念圓成盡属君<span class='note-inline'>(通照逢)</span></div>
</p><p style="text-indent:0em" class="lg-abnormal"><div class='lg-row'>靈雲昔日悟桃芲十里春風樹樹斜敢道老兄渾未徹夢中開眼見玄沙<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>山鳥芳時分外啼桃芲如火映前溪明明三十年來事可咲靈雲說悟迷<span class='note-inline'>(祖印明)</span></div>
</p><p style="text-indent:0em" class="lg-abnormal"><div class='lg-row'>陌上咲春風枝頭漏消息紅光爍太虛豈藉陽和力學劍宗師既不疑玄沙未徹㝡新奇掃除學路刮肌骨格外之機如電佛<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>春來依舊一枝枝同地同天道不疑未徹之言人莫問令人特地咲嘻嘻<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>百煉精金大冶中任他騰燄亘天紅湏㬰拈出教人看添得行家價轉<span class='corr'>豐</span><span class='note-inline'>(開福寧)</span></div>
</p><p style="text-indent:0em" class="lg-abnormal"><div class='lg-row'>十分風采露堂堂玉蕋璚枝末比量剛被傍人論好醜囙茲難嫁與潘郎<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>二月桃芲爛熳時靈雲一見更無疑玄沙未徹誰相委鼻孔[泳-永+(從-彳)]來向下垂<span class='note-inline'>(南華昺)</span></div>
</p><p style="text-indent:0em" class="lg-abnormal"><div class='lg-row'>靈雲一枝迎曉露玄沙一朵已離披畢竟水湏朝海去到頭雲定覓山歸<span class='note-inline'>(文殊道)</span></div>
</p><p style="text-indent:0em" class="lg-abnormal"><div class='lg-row'>終日看天不舉頭桃芲爛熳始擡眸饒君便有遮天網到得牢關即便休<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>盡道見桃芲悟道此語不知還是無茫茫宇宙人無[婁*殳]那箇男兒是丈夫打破鬼門關日輪正當午一箭中紅心大地無寸土<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>桃芲尋劍客不語咲春風白頭歸未得家住海門東敢保老兄猶未徹玄沙之言何太切君看陌上桃芲紅盡是離人眼中血<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>似錦桃芲滿樹紅靈雲一見便心空當時不遇玄沙老爭得名喧宇宙中<span class='note-inline'>(踈山如)</span></div>
</p><p style="text-indent:0em" class="lg-abnormal"><div class='lg-row'>桃芲端的悟靈雲添得玄沙刼外春滿地不知何處去塵塵剎剎露全身<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>玄沙未徹呷汁同罪千佛出世不通懺悔<span class='note-inline'>(佛照光)</span></div>
</p><p style="text-indent:0em" class="lg-abnormal"><div class='lg-row'>學劍難提鋒刃頭艶光芲發便心休不疑句播乹坤內得旨唯憑月滿秋<span class='note-inline'>(雙泉瓊二)</span></div>
</p><p style="text-indent:0em" class="lg-abnormal"><div class='lg-row'>玄沙聞舉悟中知當下云言未保伊一擊海濤皆湧沸天光回爍眼<span class='corr'>眵眵</span></div>
</p><p style="text-indent:0em" class="lg-abnormal"><div class='lg-row'>靈雲桃芲見親切英俊超越古今哲星簇孤輪明皎潔和刃精揮用無絕玄沙敢保君未徹雲水休話箇生滅新羅打鐵燒脚熱磨礱還用三尺雪<span class='note-inline'>(道吾真)</span></div>
</p><p style="text-indent:0em" class="lg-abnormal"><div class='lg-row'>滿樹桃芲行人競折靈雲悟後了無疑更有玄沙言未徹噓<span class='note-inline'>(石[(工*几)/石]明)</span></div>
</p><p style="text-indent:0em" class="lg-abnormal"><div class='lg-row'>仰面穿針不見天低頭拾芬不見地天地針芥無處安堂堂面目眼中翳君不見諦當未徹在齪人趂大彩<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>桃芲春暖盡情開一見無疑頗俊㦲不是釣魚舩上客無人把手上高臺<span class='note-inline'>(東山空)</span></div>
</p><p style="text-indent:0em" class="lg-abnormal"><div class='lg-row'>靈雲悟桃芲玄沙傍不肯多少癡禪和擔雪去填井今春芲又開此意誰能領端的少人知芲落春風靜<span class='note-inline'>(國清紹)</span></div>
</p><p style="text-indent:0em" class="lg-abnormal"><div class='lg-row'>春風二月半桃芲紅爛熳靈雲到處逢衲僧着眼看看看短棹孤舟誰居彼岸<span class='note-inline'>(龍牙言)</span></div>
</p><p style="text-indent:0em" class="lg-abnormal"><div class='lg-row'>一箇烏梅佀本形蜘蛛結網打蜻蜓蜻蜓落了兩片翼堪咲烏梅咬鉄釘<span class='note-inline'>(天童淨)</span></div>
</p><p style="text-indent:0em" class="lg-abnormal"><div class='lg-row'>一見便見猶隔䥫圍玄沙老漢腦後痛錐名高豈在鎸頑石路上行人口佀碑<span class='note-inline'>(塗毒䇿)</span></div>
</p><p style="text-indent:0em" class="lg-abnormal"><div class='lg-row'>靈雲一咲見桃芲三十餘年始到家[泳-永+(從-彳)]此春風春雨後亂隨名字落天涯<span class='note-inline'>(慈航朴)</span></div>
</p><p style="text-indent:0em" class="lg-abnormal"><div class='lg-row'>靈雲親說悟桃芲端的無疑眼裡沙縱使玄沙言未徹相逢且喫趙州茶<span class='note-inline'>(誰庵演)</span></div>
</p><p style="text-indent:0em" class="lg-abnormal"><div class='lg-row'>乞兒拾得錫暗地空寶惜撞着明眼人一文也不直<span class='note-inline'>(木菴永)</span></div>
</p><p style="text-indent:0em" class="lg-abnormal"><div class='lg-row'>不疑不徹不失片片春風狼籍至今江北江南游子徒勞外覓休外覓明如杲日黑如漆<span class='note-inline'>(別峯印)</span></div>
</p><p style="text-indent:0em" class="lg-abnormal"><div class='lg-row'>三月桃芲爛熳紅靈雲打失主人翁隨邪逐惡玄沙老半是真情半脫空<span class='note-inline'>(雲巢岩)</span></div>
</p><p style="text-indent:0em" class="lg-abnormal"><div class='lg-row'>一見桃芲便垜眼銕圍生陷出無門倚墻傍壁知多少一度春來一斷魂<span class='note-inline'>(少室睦)</span></div>
</p><p style="text-indent:0em" class="lg-abnormal"><div class='lg-row'>一見不勞朱粉施玄沙掃帚畫蛾眉只知掩得靈雲醜落盡眉毛自不知<span class='note-inline'>(朴翁銛)</span></div>
</p><p style="text-indent:0em" class="lg-abnormal"><div class='lg-row'>紅入芳蹊錦色鮮酌然一點不相謾物歸元主自投合誰謂靈雲着眼看<span class='note-inline'>(葛廬覃)</span></div>
</p></div>
<div class='div-orig'><p style="margin-left:1em">靈雲囙長生問混沌未分時如何師曰露柱懷胎曰分後如何師曰如片雲點太清曰只如太清還受點也無師不荅曰恁麼則含生不來也師亦不荅曰直得純清絕點時如何師曰猶是真常流注曰如何是真常流注師曰如鏡常明曰未審向上還有事也無師曰有曰如何是向上事師曰打破鏡來與汝相見。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>午夜霜凝星斗寒長空雲盡山月落青天喫棒人盡知蒼龍退骨誰能覺金鳳衝開玉鎻關麒麟掣斷黃金索迢迢刼外孰能拘南北東西逈超卓<span class='note-inline'>(雪竇宗)</span></div>
</p><p style="text-indent:0em" class="lg-abnormal"><div class='lg-row'>金雞啄王卵飛出鳳凰兒入戶能長嘯歸家著錦衣<span class='note-inline'>(佛鑑懃)</span></div>
</p></div>
<div class='div-orig'><p style="margin-left:1em">靈雲囙長慶問如何是佛法大意師曰驢事未去馬事到來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>靈雲因問出家才驢事前行馬後來長慶不明真寔地句中認影影難開子今報你諸禪侶九衢杲日照香街<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>驢事未了馬事來鍾聲纔斷皷聲催祖師愛喫和羅飯北有文殊在五臺<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>驢事未了馬事來一芲欲謝一芲開安南<span class='corr'>已</span>得煙塵息塞北將軍唱凱回<span class='note-inline'>(楊無為)</span></div>
</p><p style="text-indent:0em" class="lg-abnormal"><div class='lg-row'>東行不見西行利南頭賣賤北賣貴橫千竪百筭河沙九九反成八十二<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>驢事未了馬事來鍾聲未了皷聲催春來縱步園閒看無限桃芲夾李開<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>問端如箭透揯墻頼值靈雲手段長駿馬蹇驢皆控勒鞭教戰勝出沙場<span class='note-inline'>(南岩勝)</span></div>
</p><p style="text-indent:0em" class="lg-abnormal"><div class='lg-row'>松陰行不盡踈雨下無時世事幾興廢山中人未知<span class='note-inline'>(蒙菴聡)</span></div>
</p><p style="text-indent:0em" class="lg-abnormal"><div class='lg-row'>驢前馬後識靈雲滿眼風埃絕點塵行徧天台并雁蕩歸來重看錦江春<span class='note-inline'>(心聞賁)</span></div>
</p></div>
<div class='div-orig'><p style="margin-left:1em">靈雲囙僧問如何是歸根得旨師曰早時忌却不憶塵生。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>家破人已何所依無心無緒話求歸十年忌却來時路暫憶此時総不知<span class='note-inline'>(投子青)</span></div>
</p></div>
<div class='div-orig'><p style="margin-left:1em">靈雲囙僧問如何是端坐念寔相師曰河裡失錢河裡摝。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>河裡失錢河裡摝拈來天下任縱橫和雲買得南山地淺種深鋤恣意耕<span class='note-inline'>(佛心才)</span></div>
</p></div>
<div class='div-orig'><p style="margin-left:1em">婺州金華俱胝和尚<span class='note-inline'>(嗣天龍)</span>初住菴時有尼頂笠携錫遶師三匝曰道得即下笠子如是三問師皆無對尼便去師曰日勢稍晚何不且住尼曰道得即住師又無對尼去後師嘆曰我雖處丈夫之形而無丈夫之器不如棄庵往諸方參尋知識去其夜山神告曰不湏離此將有肉身菩薩來為說法逾旬果天龍和尚到師迎禮具陳前事龍竪一指示之師大悟自此凡學者參問師惟舉一指無別提唱將順世謂眾曰吾得天龍一指頭禪一生用不盡言訖示滅。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>天龍一指悟俱胝當下無私物匪齊萬互千差寧別說直教今古勿針錐<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>對揚深愛老俱胝宇宙空來更有誰曾向滄溟下浮木夜濤相共接盲龜<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>老倒俱胝一指頭金華山下幾回秋至今坐石安禪處猶弄精魂未肯休<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>丈夫無氣死無殊忽遇天龍陡頓蘇一指頭禪用不盡大悲千手費工夫<span class='note-inline'>(野軒遵)</span></div>
</p><p style="text-indent:0em" class="lg-abnormal"><div class='lg-row'>問荅機關豈易酧無錢難作好風流心中有事說不得只得忙忙竪指頭<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>頓悟天龍一指頭河沙佛祖便同儔饒他鶖子懸河辨百億湏弥一芥[(冰-水+〡)*ㄆ]<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>不用將心向外求箇中消息有來由報言達磨西來意只在俱胝一指頭<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>老大宗師竪指頭一生用得㝡風流玄沙拗折無人會年來年去冷颼颼<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>席簾蓬戶在門頭誰謂村居院落幽雨散雲收山岳露珊瑚枝上挂金鈎<span class='note-inline'>(惠照預)</span></div>
</p><p style="text-indent:0em" class="lg-abnormal"><div class='lg-row'>俱胝一指頭喫飯飽方休腰纏十萬貫騎鶴上揚州<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>俱胝一指報君知朝生鷂子搏天飛若無舉鼎㧞山力千里烏騅不易騎<span class='note-inline'>(琅琊覺)</span></div>
</p><p style="text-indent:0em" class="lg-abnormal"><div class='lg-row'>俱胝老子指頭禪二十年來用不殘信有道人方外術了無俗物眼前看所得甚簡施設彌寬大千剎海飲毫端麟龍無限落誰手珎重任公把釣竿<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>獨脫風塵舉世無不明兵甲作良圖河清海晏[泳-永+(從-彳)]來事自是時人不丈夫<span class='note-inline'>(塗毒䇿)</span></div>
</p><p style="text-indent:0em" class="lg-abnormal"><div class='lg-row'>俱胝一指禪古今成話欛打破鬼門關露柱尋無罅<span class='note-inline'>(誰庵演)</span></div>
</p><p style="text-indent:0em" class="lg-abnormal"><div class='lg-row'>一着高一着一步闊一步五百年間生指出這條路這條路十聖三賢皆罔措<span class='note-inline'>(月林觀)</span></div>
</p><p style="text-indent:0em" class="lg-abnormal"><div class='lg-row'>佳人睡起懶梳頭把得金釵插便休大抵還他肌骨好不塗紅粉也風流<span class='note-inline'>(報恩演)</span></div>
</p></div>
<div class='div-orig'><p style="margin-left:1em">俱胝有一童子每見人問事亦竪指人謂師曰和尚童子亦會佛法凡有問皆如和尚竪指師一日潛袖刀問童曰聞你會佛法是否童曰是師曰如何是佛童竪指師以刀断其指童呌喚走出師召童子童回首師曰如何是佛童舉手不見指忽然大悟。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>俱胝一指頭一毛㧞九牛華岳連天碧黃河徹底流截却指急回眸青箬笠前無限事綠簑衣底一時休<span class='note-inline'>(山堂淳)</span></div>
</p><p style="text-indent:0em" class="lg-abnormal"><div class='lg-row'>俱胝鈍置老天龍利刃單提勘小童巨灵擡手無多子分破華山千萬重<span class='note-inline'>(無門開)</span></div>
</p></div>
<div class='div-orig'><p style="margin-left:1em">瑞州末山尼了然禪師<span class='note-inline'>(嗣大愚)</span>囙灌溪問如何是末山師曰不露頂曰如何是末山主師曰非男女相溪乃喝曰何不變去師曰不是神不是鬼變個什麼。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>末山不露淩雲頂今古岧嶤在目前又道本無男女相非君莫辨火中蓮<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>非男女相獨間間正躰堂堂孰可攀一句不傳千聖眼九天風靜月彎彎<span class='note-inline'>(自得暉)</span></div>
</p><p style="text-indent:0em" class="lg-abnormal"><div class='lg-row'>非男女相末山主今古堂堂常獨露常獨露兮見也麼清聲籍籍播寰宇<span class='note-inline'>(月林觀)</span></div>
</p></div></div>
<p class='juan'>禪宗頌古聮珠通集卷第十一　　　田四</p></div>
</div><!-- end of div[@id='body'] -->
</body></html>