<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪宗頌古聯珠通集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu20' />
<p class='juan'>禪宗頌古聮珠通集卷第六　　　　雞六</p><p class="byline"><span class='note-inline'>(僧錄司右闡教兼靈谷禪寺住持淨戒重校)</span></p>
<ul class="">
<li>祖師機緣
<ul class="">
<li>六祖下苐三世
<ul class="">
<li>盤山積<span class="note-inline">(七則)</span></li>

<li>水潦<span class="note-inline">(二則)</span></li>

<li>麻谷徹<span class="note-inline">(四則)</span></li>

<li>東寺會<span class="note-inline">(二則)</span></li>

<li>西堂藏<span class="note-inline">(一則)</span></li>

<li>大珠海<span class="note-inline">(三則)</span></li>

<li>百丈政<span class="note-inline">(二則)</span></li>

<li>泐潭會<span class="note-inline">(一則)</span></li>

<li>杉山堅<span class="note-inline">(一則)</span></li>

<li>石鞏藏<span class="note-inline">(一則)</span></li>

<li>中邑<span class="note-inline">(二則)</span></li>

<li>泐潭興<span class="note-inline">(一則)</span></li>

<li>無業<span class="note-inline">(二則)</span></li>

<li>鵞湖<span class="note-inline">(一則)</span></li>

<li>三角印<span class="note-inline">(三則)</span></li>

<li>魯祖雲<span class="note-inline">(二則)</span></li>

<li>紫玉通<span class="note-inline">(二則)</span></li>

<li>鄧隱峯<span class="note-inline">(二則)</span></li>

<li>馬頭峯<span class="note-inline">(一則)</span></li>

<li>華林覺<span class="note-inline">(一則)</span></li>

<li>烏臼<span class="note-inline">(二則)</span></li>

<li>石臼<span class="note-inline">(二則)</span></li>

<li>本奚<span class="note-inline">(二則)</span></li>

<li>亮座主<span class="note-inline">(一則)</span></li>

<li>金牛<span class="note-inline">(一則)</span></li>

<li>崧山<span class="note-inline">(二則)</span></li>

<li>則川<span class="note-inline">(三則)</span></li>

<li>打地<span class="note-inline">(一則)</span></li>

<li>椑樹<span class="note-inline">(二則)</span></li>

<li>石林<span class="note-inline">(一則)</span></li>

<li>秀溪<span class="note-inline">(一則)</span></li>

<li>浮盃<span class="note-inline">(一則)</span></li>

<li>龍山<span class="note-inline">(一則)</span></li>

<li>龐居士</li>

<li>龐婆<span class="note-inline">(附共十四則)</span></li>
</ul></li>
</ul></li>
</ul>
<div class='div-other'><a id='mulu21' />
<div class='div-orig'><p style="margin-left:1em">幽州槃山寶積禪師<span class='note-inline'>(嗣馬祖)</span>初㕘馬祖作街坊一日出門見人舁喪歌郎振鈴云紅輪决定沈西去未委䰟靈往那方幕下孝子哭云哀哀師覩之忽然省悟舉似馬祖祖印可之。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>歌聲繚繞哭聲悲笑殺槃山老古錐歷劫無明昬暗處一時頓覺發光輝<span class='note-inline'>(文殊道)</span></div>
</p><p style="text-indent:0em" class="lg-abnormal"><div class='lg-row'>紅輪决定沈西去未委䰟靈往那方[跍-十+水]得故鄉田地穩本來面目露堂堂人只在不曾亡率陀天上非人世湏知別有好商量<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>哀哀相應便承當畢竟魂靈往那方踊躍自然全體露始知徧界不曾藏<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>未審魂靈往那方無棲泊處露堂堂水向石邊流出冷風從花裏過來香<span class='note-inline'>(月林觀)</span></div>
</p><p style="text-indent:0em" class="lg-abnormal"><div class='lg-row'>紅輪决定沈西去未委魂靈往那方孝子盡情宣說了槃山無處可遮藏藏不得堪與人天為軌則<span class='note-inline'>(遯菴演)</span></div>
</p><p style="text-indent:0em" class="lg-abnormal"><div class='lg-row'>忽聞幕下哭哀哀䪺使天台對五臺風月一天今古在通身是口也難開<span class='note-inline'>(誰菴演)</span></div>
</p><p style="text-indent:0em" class="lg-abnormal"><div class='lg-row'>薤歌聲咽些聲長聽得哀哀忽断腸依舊紅輪西畔沒大千無地著凄凉<span class='note-inline'>(天目禮)</span></div>
</p><p style="text-indent:0em" class="lg-abnormal"><div class='lg-row'>薤露凄凉亦可憐白楊丹旐去翩翩哀哀聲裏無消息打著南邊動此邊<span class='note-inline'>(北磵簡)</span></div>
</p><p style="text-indent:0em" class="lg-abnormal"><div class='lg-row'>紅輪决定沈西去未審魂靈往那方哭慟一聲無處避擡頭親見本爺娘<span class='note-inline'>(無凖範)</span></div>
</p></div>
<div class='div-orig'><p style="margin-left:1em">槃山又一日於街市見人在肉肆買肉云精底割一斤來屠兒放下刀义手云長史那个不是精底師聞之忽然大悟歸以所悟告馬祖祖印可之。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>个事分明不覆藏頭頭物物自相當千言萬語無人會又逐流鶯過短墻<span class='note-inline'>(南華昺)</span></div>
</p><p style="text-indent:0em" class="lg-abnormal"><div class='lg-row'>江邊送客上扁舟相對漁翁暗擲鈎一掣錦鱗隨手上遠山疊疊水悠悠<span class='note-inline'>(妙峯善)</span></div>
</p></div>
<div class='div-orig'><p style="margin-left:1em">槃山示眾曰三界無法何處求心四大本空佛依何住璿璣不動寂爾無言覿面相呈更無餘事珎重。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>三界無法何處求心白雲為盖流水作琴一曲兩曲無人會雨過夜塘秋水深<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>青青入座當軒竹黯黯遮門對面山更有一般堪<span class='corr'>羨</span>處夜深流水響潺潺<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>三界無法何處求心山容雨過松韻風吟橫眠倒臥無餘事一任莓苔滿地侵<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>三界無法何處求心月明夜暗山高水深三界本因心所現無心三界自平沈<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>三界無法何處求心山花似錦綠葉成陰杜宇一聲歸去也獃郎猶自守園林<span class='note-inline'>(塗毒䇿)</span></div>
</p><p style="text-indent:0em" class="lg-abnormal"><div class='lg-row'>三界無法何處求心驚蛇入草飛鳥出林雨過山堂秋夜靜市聲終不到孤岑<span class='note-inline'>(善權智)</span></div>
</p><p style="text-indent:0em" class="lg-abnormal"><div class='lg-row'>春眠不覺曉處處聞啼鳥夜來風雨聲花落知多少<span class='note-inline'>(或菴骵)</span></div>
</p><p style="text-indent:0em" class="lg-abnormal"><div class='lg-row'>山舍無塵分外清石榴花發透簾明槐陰滿地日卓午夢覺流鶯時一聲<span class='note-inline'>(掩室開)</span></div>
</p><p style="text-indent:0em" class="lg-abnormal"><div class='lg-row'>依依楊柳欲藏鴉社後東風捲落花理䇿邀朋何處好山南山北看桑麻<span class='note-inline'>(愚谷困)</span></div>
</p></div>
<div class='div-orig'><p style="margin-left:1em">槃山示眾曰心月孤圓光吞萬象光非照境境亦非存光境俱忘復是何物洞山曰光境未忘復是何物。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>光非照境境非存光境俱忘復是痕百鳥不來春<span class='corr'>已</span>老落花流水遶江村<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>光非照境境非存光境俱忘復是痕滿地落花風掃[書-曰+皿]依前流水遶孤村<span class='note-inline'>(肯堂充)</span></div>
</p><p style="text-indent:0em" class="lg-abnormal"><div class='lg-row'>描不成兮畫不成臥龍長怖碧潭清擬心湊泊終難會達者應湏暗裏驚<span class='note-inline'>(松源岳)</span></div>
</p></div>
<div class='div-orig'><p style="margin-left:1em">槃山示眾曰禪德可中學道似地擎山不知山之孤峻如石含玉不知玉之無瑕若如此者是名出家。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>山既孤峻遊人罕至玉既無瑕莫辨真偽<span class='note-inline'>(死心新)</span></div>
</p><p style="text-indent:0em" class="lg-abnormal"><div class='lg-row'>地厚山高孰使然中藏巨璞不知年若人念念常如是堪作人間火裏蓮<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>山忘孤峻玉忘瑕到處仙源是我家堪笑葛洪曾未悟遠從勾漏問丹砂<span class='note-inline'>(天目禮)</span></div>
</p></div>
<div class='div-orig'><p style="margin-left:1em">槃山曰向上一路千聖不傳慈明曰向上一路千聖不然楊岐云口上著。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>盤山向上路何言罕見行人耳有穿口上著來無咬處方知千聖不能傳<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>不傳不然海口難宣湏弥頂上駕起鐵船<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>千聖不傳到今日口上著來無等匹洞庭山脚太湖心行人路上空啾唧<span class='note-inline'>(松源岳)</span></div>
</p></div>
<div class='div-orig'><p style="margin-left:1em">槃山將順世告眾曰有人邈得吾真否眾將所寫真呈皆不契師意普化出曰某甲邈得師曰何不呈似老僧化乃打筋斗而出師曰這漢向後掣風狂去在。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>師真醜拙不堪呈用[書-曰+皿]身心笑殺人彼中莫覓[糸*系]頭意白鼻崑崙賀新正<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>徹底冰壺無影像倒翻筋斗摸難成千峯雨歇黃梅後桂魄還從海上生<span class='note-inline'>(雪菴瑾)</span></div>
</p><p style="text-indent:0em" class="lg-abnormal"><div class='lg-row'>清奇古恠娘生面妙筆丹青作麼施者廝十分傳得似依然畫<span class='corr'>虎</span>只成狸<span class='note-inline'>(寶葉源)</span></div>
</p></div>
<div class='div-orig'><p style="margin-left:1em">水潦和尚<span class='note-inline'>(嗣馬祖)</span>來㕘馬祖禮拜起欲伸問次祖一[跍-十+水][跍-十+水]倒師忽然大悟起來呵呵大笑曰也大奇也大奇百千三昧無量妙義只向一毫頭上識得根源去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>馬駒一[跍-十+水]驢兒倒地大笑起來羊鳴犬吠<span class='note-inline'>(野軒遵)</span></div>
</p><p style="text-indent:0em" class="lg-abnormal"><div class='lg-row'>一[跍-十+水]倒時堪大笑從前伎倆[書-曰+皿]徒勞蛇頭却要重揩痒萬萬千千出一毫<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>水潦承機徹祖意馬駒一[跍-十+水]曉根源虛空撲落無閑地却向滄溟駕鐵船<span class='note-inline'>(照覺捴)</span></div>
</p><p style="text-indent:0em" class="lg-abnormal"><div class='lg-row'>海上追奔天馬駒偶來騰[跍-十+水]露全軀百千妙義毫端現拊掌呵呵笑識渠<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>筠管釀來應<span class='corr'>已</span>熟不辞醉裏帽欹斜酴醾浪有幽香在是酒元來不是花<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>無量妙義皆周匝旋乾轉坤為一合當陽橫按笑中刀猶欠頂門上一[跍-十+水]<span class='note-inline'>(南岩勝)</span></div>
</p><p style="text-indent:0em" class="lg-abnormal"><div class='lg-row'>說道春來好狂風太放顛吹花隨水去翻却釣魚船<span class='note-inline'>(雪菴瑾)</span></div>
</p></div>
<div class='div-orig'><p style="margin-left:1em">水潦因僧到乃畫圓相放師肩上師撥三下却畫圓相指其僧僧禮拜師打曰這掠虛漢保寧勇別僧拜處但唾之而去復。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>趯去拳來乃是常如何得不見參商依公定奪無偏黨短自短[前-刖+(丁-一)]長自長</div>
</p></div>
<div class='div-orig'><p style="margin-left:1em">蒲州麻谷寶徹禪師<span class='note-inline'>(嗣馬祖)</span>持錫到章敬繞禪床三匝振錫一下卓然而立敬曰是是又持錫到南泉亦如是泉曰不是不是師曰章敬道是和尚為甚道不是曰章敬是是汝不是此是風力所轉終成敗壞雪竇拈兩處云錯又。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>此錯彼錯切忌拈却四海浪平百川潮落古䇿風高十二門門門有路空蕭索非蕭索作者好求無病藥</div>
</p><p style="text-indent:0em" class="lg-abnormal"><div class='lg-row'>章敬南泉路不殊明明道理話親踈多人不用磨金鏡漠自漢兮胡自胡指月迷津迷自指示君持錫却如無<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>顏色䂓模却似真人前拈弄越光新及乎入火重烹試到了終歸是假銀<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>如是不是去却藥忌擬犯封疆全軍失利杖頭突出古菱花舉世風流出當家<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>昨日出都門忽逢二商旅一指我南行一指我北去南行有官船過渡北去有車馬大路雖然南北不通途都在中華一國土<span class='note-inline'>(佛鑒懃)</span></div>
</p><p style="text-indent:0em" class="lg-abnormal"><div class='lg-row'>振錫通風似章敬章敬無私驀頭釘其僧尋討到南泉深深一杓更酩酊<span class='note-inline'>(般若柔)</span></div>
</p><p style="text-indent:0em" class="lg-abnormal"><div class='lg-row'>是與不是全彰妙義章敬南泉一場失利<span class='note-inline'>(草堂清)</span></div>
</p><p style="text-indent:0em" class="lg-abnormal"><div class='lg-row'>是兩頭語未出泥水非兩頭語依前自死振錫卓然白日青天風力還他敗壞時漫天大網生光輝<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>章敬道是南泉非逆水之波透者誰可憐个漠皮無血駕與青龍不解騎<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>是是放下南山真鼈鼻不是不是勒回千里追風驥終成敗壞可憐生塞断咽喉無出氣無出氣有巴鼻趙州東壁掛葫盧堪笑維摩談不二<span class='note-inline'>(窮谷璉)</span></div>
</p><p style="text-indent:0em" class="lg-abnormal"><div class='lg-row'>妙轉之機掣電飛目前生殺[書-曰+皿]交馳明珠自有明珠價休向籬邊彈雀兒<span class='note-inline'>(木菴永)</span></div>
</p></div>
<div class='div-orig'><p style="margin-left:1em">麻谷問臨濟大悲千年眼那个是正眼濟曰大悲千手眼那个是正眼速道速道師近前拽臨濟下禪床却坐濟近前曰不審師擬議濟便喝拽下禪床却坐師便出去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>大悲正眼問來端互換之機仔細看會得不得亦瞞頇也似鮎魚上竹竿<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>正眼英雄逢正眼勝劣短長徒用揀那吒現出本來身且非父母能生產<span class='note-inline'>(覺海元)</span></div>
</p><p style="text-indent:0em" class="lg-abnormal"><div class='lg-row'>多年塞上只聞名今日陣前親見面疋馬單鏘戰數場好是見機開一箭<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>相逢狹路轉身難一陣交鋒瞬息間旗鼓縱橫渾莫辨試問何人得勝還<span class='note-inline'>(普融平)</span></div>
</p><p style="text-indent:0em" class="lg-abnormal"><div class='lg-row'>胡鬚赤赤鬚胡珠走盤兮盤走珠狹路相逢誇好手兩邊雪刃血糢糊<span class='note-inline'>(石田薰)</span></div>
</p><p style="text-indent:0em" class="lg-abnormal"><div class='lg-row'>賊隊相逢午夜時攙旗奪鼓討便宜驀然天曉重相見滿面羞慚各自歸<span class='note-inline'>(別山智)</span></div>
</p></div>
<div class='div-orig'><p style="margin-left:1em">麻谷因良遂座主來㕘師見來閉却門將鋤頭去削草遂又來扣門師曰誰曰某甲師曰鈍根阿師下去凡數四如是遂忽然有省再去扣門曰和尚莫謾良遂良遂若不來禮拜洎被十二本經賺過一生師乃開門令通悟由印可之遂返都城講肆散席告諸徒曰諸人知處良遂緫知良遂知處諸人不知。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>逆順之機不易當大根良遂解思量若非久積同風事爭肯回頭見法王<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>禪林深邃乍遊盤鋤草関門豈易看莫謂老師渾不是得相謾處且相謾<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>閉戶携鋤理最幽豁然大悟話元由從來學業空勞力始信黃河輥底流<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>閉戶携鋤<span class='corr'>已</span>太[賒-示+未]更來當面受糊塗光中自覺遭謾久方信無人共出家<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>韶石汾陽肯諾他便知回首逆風波不登麻谷玄関路十二本經休得麼<span class='note-inline'>(照覺捴)</span></div>
</p><p style="text-indent:0em" class="lg-abnormal"><div class='lg-row'>平生心膽向人傾到此門中有幾人別後都城舊知<span class='corr'>己</span>暖烟斜日又黃昏<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>閉戶敲門向誰道遂公言下便知歸從前活計都拋下爭奈時人會者稀<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>尋言逐句謾多端只為從前被眼謾撒手便能歸故國暗思岐路幾多般<span class='note-inline'>(丹霞淳)</span></div>
</p><p style="text-indent:0em" class="lg-abnormal"><div class='lg-row'>親到桃源景物幽一壺明月湛如秋反思洞口春殘日無數紅英逐水流<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>麻谷高聲問阿誰一言駟馬卒難追遂公打破精靈窟現出金毛師子兒<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>閉門入圃<span class='corr'>已</span>周遮一喚回頭便到家良遂知時人不委海山空暎夕陽斜<span class='note-inline'>(懶庵需)</span></div>
</p><p style="text-indent:0em" class="lg-abnormal"><div class='lg-row'>為人為徹咬著生鐵逆水之波虛空釘橛<span class='note-inline'>(松源岳)</span></div>
</p><p style="text-indent:0em" class="lg-abnormal"><div class='lg-row'>諸人知處良遂知良遂知處人不知王維<span class='corr'>已</span>死無人畫留得青山對落暉<span class='note-inline'>(破菴先)</span></div>
</p><p style="text-indent:0em" class="lg-abnormal"><div class='lg-row'>閉戶復携鋤雲深路更迂湏知形影外肝膽向人輸<span class='note-inline'>(虛<span class='corr'>堂</span>愚)</span></div>
</p><p style="text-indent:0em" class="lg-abnormal"><div class='lg-row'>携鋤不顧便好回去誰人敢道你是座主<span class='note-inline'>(月坡明)</span></div>
</p></div>
<div class='div-orig'><p style="margin-left:1em">麻谷一日在紙帳內坐以手巾盖却頭披雲和尚入見便作哭聲良久出去法堂遶禪床一匝却入撥開帳見師去却手巾而坐乃曰死中得活萬中無一師便下床就位作抽坐具勢雲近前把住曰前死後活你還甘麼師曰甘即甘師堪作什麼雲推開曰知道你前言不副後語。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>五十笑他先百步何如騎馬勝騎牛不湏重較多和少歸到家山即便休<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">湖南東寺如會禪師<span class='note-inline'>(嗣馬祖)</span>甞患門徒以即心即佛之談誦憶不<span class='corr'>已</span>且謂佛於何住而曰即心心如畫師而曰即佛遂示眾曰心不是佛智不是道劒去久矣汝方刻舟。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>心不是佛智不是道舉得十分未敢相保携條柱杖閑行切忌回頭轉腦<span class='note-inline'>(照堂一)</span></div>
</p><p style="text-indent:0em" class="lg-abnormal"><div class='lg-row'>心不是佛智不是道青山白雲落花芳草若是伶俐阿師終不回頭轉腦<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>雨散雲收後崔䰟數十峯倚欄頻顧望回首與誰同<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>太平時莭嵗<span class='corr'>豐</span>登旅不賫粮戶不扄官路無人夜無月唱歌歸去恰三更<span class='note-inline'>(開善謙)</span></div>
</p><p style="text-indent:0em" class="lg-abnormal"><div class='lg-row'>青山不青白雲不白針鋒太寬宇宙太窄寥寥獨坐有誰知流水㳙㳙花片飛浩浩風光人不會滿園春色鷓鴣啼<span class='note-inline'>(妙峯善)</span></div>
</p><p style="text-indent:0em" class="lg-abnormal"><div class='lg-row'>昨日因過竹院西隣家稚子隔溪啼山寒水肅半黃落無數歸鴉卜樹棲<span class='note-inline'>(虛堂愚)</span></div>
</p><p style="text-indent:0em" class="lg-abnormal"><div class='lg-row'>天晴日頭出雨下地上濕[書-曰+皿]情都說了只恐信不及<span class='note-inline'>(無門開)</span></div>
</p><p style="text-indent:0em" class="lg-abnormal"><div class='lg-row'>心不是佛智不是道飛鳥出林驚蛇入草無縫罅難尋討笑倒嵩山破竈墮<span class='note-inline'>(南叟<span class='corr'>茙</span>)</span></div>
</p></div>
<div class='div-orig'><p style="margin-left:1em">東寺問仰山甚處人山曰廣南人師曰我聞廣南有鎮海明珠是否曰是師曰此珠如何曰白月即隱黑月即現師曰將得來否曰將得來師曰何不呈似老僧曰某甲昨到溈山被索此珠直得無言可對無理可伸師曰真師子兒善能哮吼。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鎮海明珠到處晶從來一顆自圓明仰山東寺曾遭索义手還將取次呈<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>善撫太阿鋏决無傷手阨慣編猛虎鬚必有全身䇿鎮海珠巧呈似離色離聲離名字旃檀林裏爇旃檀師子窟中吼師子<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>師子窟中師子兒逸羣遊翫海珠璣溈山呼索渾無竅有理難伸穿得奇<span class='note-inline'>(南岩勝)</span></div>
</p><p style="text-indent:0em" class="lg-abnormal"><div class='lg-row'>無言可對口纔開<span class='corr'>已</span>是和光吐出來東寺不知何意志深深一丈掘坑埋<span class='note-inline'>(雲衲慶)</span></div>
</p></div>
<div class='div-orig'><p style="margin-left:1em">處州西堂智藏禪師<span class='note-inline'>(嗣馬祖)</span>僧問有問有荅即且置無問無荅時如何師曰怕爛却那百丈曰從來疑著老兄僧問丈曰請和尚道丈曰一合相不可得後有僧問長慶慶云相逢[書-曰+皿]道休官去林下何曾見一人。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>終日論文不記年禪心淡泊契幽玄白雲繚繞青山在一法無私萬古傳<span class='note-inline'>(大溈智)</span></div>
</p></div>
<div class='div-orig'><p style="margin-left:1em">越山大珠慧海禪師<span class='note-inline'>(嗣馬祖)</span>因僧問如何是佛師曰清淡對面非佛而誰眾皆茫然法眼曰是即沒交涉。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>偃蹇蒼髯十萬本參差翠玉數千竿風敲月戶三秋冷雨打茅堂六月寒<span class='note-inline'>(石溪月)</span></div>
</p></div>
<div class='div-orig'><p style="margin-left:1em">大珠示眾曰身口意清淨是名佛出世身口意不淨是名佛滅度。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一[跍-十+水][跍-十+水]翻四大海一摑摑倒湏弥山撒手到家人不識鵲噪鴉鳴栢樹間<span class='note-inline'>(黃龍南)</span></div>
</p></div>
<div class='div-orig'><p style="margin-left:1em">大珠問座主蘊何經論曰講金剛經師曰若言如來有所說則為謗佛若言不是佛說又是謗經除此之外試與老僧說看主無對。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>百非四句都拈了敢問云何會此經却是虛空能講得熾然常說有誰[聽-王]<span class='note-inline'>(本覺一)</span></div>
</p></div>
<div class='div-orig'><p style="margin-left:1em">洪州百丈山惟政禪師<span class='note-inline'>(嗣馬祖)</span>師問南泉諸方善知識還有不說似人底法也無曰有師曰作麼生曰不是心不是佛不是物師曰恁麼則說似人了也曰某甲即恁麼和尚作麼生師曰我又不是善知識爭知有說不說底法曰某甲不會請和尚說師曰我太煞與汝說了也。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>祖佛從來不為人衲僧今古競頭走明鏡當臺列象殊一一面南看北斗斗柄垂無處討拈得鼻孔失却口<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>涅槃老子順風吹囉哩哩囉爭得知隔嶺幾多人錯[聽-王]一時喚作鷓鴣詞<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>不會誰不會相逢且喫茶不尋雲水路爭得到僧家<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>誰謂宗師有妙旨切切為人湏到底手按瑤琴徹曉彈其來不入聾人耳<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>倒腹傾膓說向君不知何故尚沈吟而今便好猛提取付與世間無事人<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>百丈南泉論古今龍生龍子老婆心若人要識二禪老綉出鴛鴦湏是針<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>鸞膠續断弦猊血化驢乳從來不為人今古㕘佛祖箭既離絃無返回將欲奪之必固與語時默默時語人從陳州來却往許州去<span class='note-inline'>(圓悟勤)</span></div>
</p></div>
<div class='div-orig'><p style="margin-left:1em">百丈政示眾曰汝等為我開田我為汝說大義普請開田了眾請和尚說大義師展兩手示之。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>常憐百丈觧開田令古行人手裏傳誰道舌頭曾不動五音六律太周旋<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>大義由來不可陳休於言下覓踈親而令欲識大雄老金毛生得玉麒麟<span class='note-inline'>(佛迹昱)</span></div>
</p><p style="text-indent:0em" class="lg-abnormal"><div class='lg-row'>開口說大義後人莫容易百丈緫持門淡而還有味<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>百丈開田說大義理事圓融無不備梵音清徹十方聞草樹鋤鍬皆聳起末後雙拳再展開拖泥帶水為癡獃船流到岸五千里刻舟求劒徒悠哉<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>展開兩手當時說大義流通滿世間莫謂入荒田不揀而今到處草漫漫<span class='note-inline'>(牧菴忠)</span></div>
</p><p style="text-indent:0em" class="lg-abnormal"><div class='lg-row'>大義開田創祖基分明書契示傳持兒孫不肯遺先業乞食年年役路歧<span class='note-inline'>(懶菴需)</span></div>
</p><p style="text-indent:0em" class="lg-abnormal"><div class='lg-row'>普請開田力<span class='corr'>已</span>齊紛紛帶水又拖泥展開兩手人休問昨夜三更月落西<span class='note-inline'>(此菴淨)</span></div>
</p><p style="text-indent:0em" class="lg-abnormal"><div class='lg-row'>百丈說大義全然沒巴鼻通身是水泥溺死在平地<span class='note-inline'>(無際[泳-永+(瓜-、)])</span></div>
</p></div>
<div class='div-orig'><p style="margin-left:1em">洪州泐潭法會禪師<span class='note-inline'>(嗣馬祖)</span>問馬祖如何是西來祖師意祖曰低聲近前來師近前祖打一摑曰六耳不同謀來日來師至來日猶入法堂曰請和尚道祖曰且去待老漢上堂時出來與汝證明師乃悟曰謝大眾證明繞法堂一匝便去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鷄聲茅店月華明客夢沈迷尚未醒開得眼來天大曉髼頭垢面便奔程<span class='note-inline'>(絕象鑒)</span></div>
</p><p style="text-indent:0em" class="lg-abnormal"><div class='lg-row'>十八佳人嫁未酬每憑媒妁善搜求一從嫁却潘郎後便觧人前不識羞<span class='note-inline'>(竹<span class='corr'>屋</span>簡)</span></div>
</p></div>
<div class='div-orig'><p style="margin-left:1em">池州杉山智堅禪師<span class='note-inline'>(嗣馬祖)</span>與歸宗南泉路次逢虎各從邊過了泉問歸宗適來見虎似个甚麼宗曰似个猫兒復問師師曰似个狗子師却問泉泉曰似个大䖝大溈智曰三个老漢聚頭寐語若要徹一時㕘取這大䖝始得復。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一虎三人見不同高低各自立宗風為伊途路不得力空過浮生一夢中</div>
</p><p style="text-indent:0em" class="lg-abnormal"><div class='lg-row'>一物兩名也大奇三人那个可為師頂門未具金剛眼透出縱橫孰辨伊<span class='note-inline'>(開先瑛)</span></div>
</p><p style="text-indent:0em" class="lg-abnormal"><div class='lg-row'>五五二十五大䖝元是虎狗子與猫兒豈可同時語夜閉門早開戶湏信利牙爪可怖家家門首透長安[書-曰+皿]是舉子朝天路<span class='note-inline'>(佛鑒懃)</span></div>
</p></div>
<div class='div-orig'><p style="margin-left:1em">撫州石鞏山慧藏禪師<span class='note-inline'>(嗣馬祖)</span>初為獵人射鹿因遇馬祖令自射無下手處省悟投出家既得法住山後常張弓架箭凡見僧來便曰看箭一日三平到師曰看箭平乃披襟當之曰此是殺人箭活人箭又作麼生師彈弓絃三下平乃禮拜師曰三十年張弓架箭只射得半个聖人遂拗折弓箭平後到大顛處舉前話顛曰既是活人箭為什麼向弓絃上辨平無對遂再㕘既悟為顛之嗣。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>張弓架箭喚君回不省宗師特意來个个[書-曰+皿]隨迷醉走句中認影影難開三平猶未全提得霹靂雷聲遍九垓<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>三十年來事一弓一弓弓擬定寰中寧知半聖雖投欵納[辟/王]牽羊信不通<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>架箭張弓用得深平生猶喜中紅心後來半个人雖得猛火方成百鍊金<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>張弓架箭豈徒然中的雖多命不全半聖投機無別意功高何必畫凌烟<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>張弓架箭三十年射得三平半不全爭似萬人齊指處斜陽一鴈落秋天<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>三十年來握箭弓三平纔到擘開胷半个聖人今日得大顛絃外幾時逢<span class='note-inline'>(崇勝珙)</span></div>
</p><p style="text-indent:0em" class="lg-abnormal"><div class='lg-row'>古有石鞏師架弓箭而坐如斯三十年知音無一个三平中的去父子相投和子細返思量元伊是箭垜<span class='note-inline'>(法燈欽)</span></div>
</p><p style="text-indent:0em" class="lg-abnormal"><div class='lg-row'>解擘當胷箭因何只半人為從途路曉所以不全身<span class='note-inline'>(灌州靈岩安)</span></div>
</p><p style="text-indent:0em" class="lg-abnormal"><div class='lg-row'>認得斑斑急上弦吼風一鏃去驚天近前子細來觀覷誰把藍田石射穿<span class='note-inline'>(心聞賁)</span></div>
</p><p style="text-indent:0em" class="lg-abnormal"><div class='lg-row'>張弓架箭幾何年接得三平機不全若使當時能羿射免教落莭向弓弦<span class='note-inline'>(水菴一)</span></div>
</p></div>
<div class='div-orig'><p style="margin-left:1em">朗州中邑和尚<span class='note-inline'>(嗣馬祖)</span>每見僧拍手鼓唇曰嗚㖿嗚㖿仰山到㕘從東過西立師曰子甚處學得此三昧山曰從曹溪脫印學來師曰如是如是山却問和尚甚處得此三昧師曰吾從章敬處得來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鼓唇拍手口嗚㖿直引來人辨正邪千萬往來都不薦仰山纔見便同家<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>曹溪脫印傳來錯章敬師承受處麄將謂胡鬚天下赤元來更有赤鬚胡<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>仰山善問中邑善應覆去翻來拍拍是令<span class='note-inline'>(慈受深)</span></div>
</p></div>
<div class='div-orig'><p style="margin-left:1em">中邑因仰山問如何得見性去師曰譬如一室有六窓內有一獼猴外有獼猴從東邊喚狌狌獼猴即應如是六窓俱喚俱應山作禮曰適來蒙和尚譬喻無不了知更有一事只如內獼猴瞌睡外獼猴欲相見時如何師下繩床捉山手作舞曰徃徃我與汝相見了也。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>六窓一一喚獼猴睡者如何解應酬只與加鞭令省悟當時中邑謾悠悠<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>凍眠雪屋夜摧頹窈窕籬門夜不開寒槁園林看變態春風吹起律筒灰<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>人人有个老獼猴暮四朝三卒未休喚著便能知落處八花磚上輥金毬<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>一室虛涵對六窓獼猴留在更無雙忘懷絕慮獼猴死一國安寧六國降<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>一室蕭然六窓廓尓中邑仰山自作自起拈弄一个猢猻作出千般舉止浣盆浣盆栽識得你<span class='note-inline'>(皖山凝)</span></div>
</p></div>
<div class='div-orig'><p style="margin-left:1em">洪州泐潭常與禪師<span class='note-inline'>(嗣馬祖)</span>因南泉來見師面壁而坐泉撫師背師曰阿誰曰普願師曰如何曰也尋常師曰汝何多事。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>面壁堆危引客過問誰那更問如何道尋常<span class='corr'>已</span>成多事檢點儂家事更多<span class='note-inline'>(西岩惠)</span></div>
</p></div>
<div class='div-orig'><p style="margin-left:1em">汾州大達無業國師<span class='note-inline'>(嗣馬祖)</span>僧問如何是佛師曰莫妄想。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>王令威嚴誰敢擬纖毫纔動鐵輪隨時人只見錐頭利幾人能見利頭錐<span class='note-inline'>(懶菴需)</span></div>
</p></div>
<div class='div-orig'><p style="margin-left:1em">信州鵞湖大義禪師<span class='note-inline'>(嗣馬祖)</span>因唐憲宗詔入內論議法師問如何是禪師以手點空法師無對帝曰法師講無窮經論秪這一點尚不奈何師却舉順宗問尸利禪師大地眾生如何得見性成佛利曰佛性如水中月可見不可取師謂帝曰佛性非見必見水中月如何攫取帝乃問如何是佛性師曰不離陛下所問帝默契。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>因地而倒因地起離地求起無是理不離所問語雖親認著依前還不是<span class='note-inline'>(枯禪鏡)</span></div>
</p><p style="text-indent:0em" class="lg-abnormal"><div class='lg-row'>說理談真面紫宸鵞湖大義枉勞神由來佛性難名邈爭似君王默契親<span class='note-inline'>(天目禮)</span></div>
</p><p style="text-indent:0em" class="lg-abnormal"><div class='lg-row'>空中一點是个什麼直饒講無限經論其奈不識者行貨雖然價重湏彌也被君王識破<span class='note-inline'>(尼閑林英)</span></div>
</p></div>
<div class='div-orig'><p style="margin-left:1em">潭州三角山緫印禪師<span class='note-inline'>(嗣馬祖)</span>示眾曰若論此事貶上眉毛早<span class='corr'>已</span>蹉過也麻谷便問貶上眉毛即不問如何是此事師曰蹉過也谷乃掀倒禪床師便打長慶代云悄然。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>正令威嚴断不容星移斗轉覓無蹤將軍勒起當頭馬殺氣紛紛袞黑風<span class='note-inline'>(獃堂定)</span></div>
</p></div>
<div class='div-orig'><p style="margin-left:1em">三角示眾曰凡說法湏用應時應莭時有僧問四黃四赤時如何師曰三月杖頭挑曰為什麼滿肚皮貯氣師曰爭奈一條繩何曰如何得出氣去師曰直待皮穿。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>平地安身未肯休花陰柳[這-言+至]逐時流放教滿肚無閒氣始信渠儂得自由<span class='note-inline'>(慈受深)</span></div>
</p></div>
<div class='div-orig'><p style="margin-left:1em">三角因僧問如何是三寶師曰未豆粟曰意旨如何師曰大眾歡喜奉行。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>三角對酬禾豆粟龍宮海藏難收錄空門曾問踈山僧便道如今粥飯足<span class='note-inline'>(大洪遂)</span></div>
</p></div>
<div class='div-orig'><p style="margin-left:1em">池州魯祖山寶雲禪師<span class='note-inline'>(嗣馬祖)</span>師尋常見僧來便面壁南泉聞曰我尋常向師僧道向佛未出世時會取尚不得一个半个他恁麼驢年去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>人來面壁坐顒顒不話多端說異同親切不教心外覓免將明暗謼盲聾秋霜博地生寒暑魯祖垂慈不用功<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>老倒禪門傳魯祖見僧面壁親垂頋个中若是丈夫兒剔起眉毛便回去<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>魯祖三昧最省力才見僧來便面壁若是同心達道者不在揚眉便相悉<span class='note-inline'>(梁山冀)</span></div>
</p><p style="text-indent:0em" class="lg-abnormal"><div class='lg-row'>祖師面壁播諸方無限禪人謾度量無事晚來江上立數株寒栢倚斜陽<span class='note-inline'>(琅琊覺)</span></div>
</p><p style="text-indent:0em" class="lg-abnormal"><div class='lg-row'>坐断千山與萬山勸人除却是非難池陽近日無消息果中當年不自觀<span class='note-inline'>(翠岩真)</span></div>
</p><p style="text-indent:0em" class="lg-abnormal"><div class='lg-row'>面壁咸言上上機衲僧到此擬何之直饒截断千江水也落宗門第二槌<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>魯祖孤風振四維僧來面壁少人知南泉提起驢年事且道如今是甚時<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>魯祖當年不用功逢僧面壁顯家風若遇上乘同道者<span class='note-inline'>(請續此一句黃龍新)</span>堪笑池陽老古錐僧來靣壁擬何為大都端正人男女清淨不勞紅粉施<span class='note-inline'>(草堂清)</span></div>
</p><p style="text-indent:0em" class="lg-abnormal"><div class='lg-row'>雖然不是作家好惡他家自識喫拳還似打人面赤不如語直<span class='note-inline'>(黃龍震)</span></div>
</p><p style="text-indent:0em" class="lg-abnormal"><div class='lg-row'>魯祖山前古路通熈微一逕沒西東杜䳌聲裏春光老零落桃花藉地紅<span class='note-inline'>(普融平)</span></div>
</p><p style="text-indent:0em" class="lg-abnormal"><div class='lg-row'>無絃不彈有曲誰聽匏土革木宮商自正寥寥千古少林人也道九年傳此令<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>池陽何處得捫摸後代商量涉異途古人剛地成多事試問如今會也無<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>虎徑龍泉遶行岩鳳棲霜倚鶴和杉誰人會得宗師意紐轉乾坤好不㕘<span class='note-inline'>(剋符道者)</span></div>
</p><p style="text-indent:0em" class="lg-abnormal"><div class='lg-row'>魯祖見僧面壁此理何妨徑直時人更莫斟量秪者不勞心力中間或聞一類強言正是相為非唯謗他古人亦乃困於上智會得祖師現前不會也難迯避<span class='note-inline'>(永明壽)</span></div>
</p><p style="text-indent:0em" class="lg-abnormal"><div class='lg-row'>南泉黑豆未生時喃喃終至洩天機休向未生前曉悟日出東方月落西<span class='note-inline'>(藥山昱)</span></div>
</p><p style="text-indent:0em" class="lg-abnormal"><div class='lg-row'>池陽面壁許誰知萬古孤峯對落暉纔見攢眉便回去早知不是丈夫兒<span class='note-inline'>(懶菴需)</span></div>
</p><p style="text-indent:0em" class="lg-abnormal"><div class='lg-row'>魯祖逢人面壁老大慵懶追隨後之㕘徒罔測一向打瓦鑽龜<span class='note-inline'>(水菴一)</span></div>
</p><p style="text-indent:0em" class="lg-abnormal"><div class='lg-row'>葉落江頭一望長幾莖喬木倚斜陽曾經巴峽猿啼處鐵作心肝也断腸<span class='note-inline'>(簡堂機)</span></div>
</p><p style="text-indent:0em" class="lg-abnormal"><div class='lg-row'>背前靣後揚家醜揭地洪音師子吼分付仙陀知不知法身午夜藏北斗<span class='note-inline'>(足菴鑒)</span></div>
</p><p style="text-indent:0em" class="lg-abnormal"><div class='lg-row'>家財喪盡沒絲毫秪个一身猶恨多却向池陽最深處殺人空手不持刀<span class='note-inline'>(石菴<span class='corr'>玿</span>)</span></div>
</p><p style="text-indent:0em" class="lg-abnormal"><div class='lg-row'>無目仙人揣骨頭暗中摸索認王侯價高畢竟無人買冷却构欄懡㦬休<span class='note-inline'>(雪菴瑾)</span></div>
</p><p style="text-indent:0em" class="lg-abnormal"><div class='lg-row'>日暖佳人<span class='corr'>刺</span>綉遲紫荊枝上囀黃鸝欲知無限傷春意盡在停針不語時<span class='note-inline'>(南叟茂)</span></div>
</p><p style="text-indent:0em" class="lg-abnormal"><div class='lg-row'>人來面壁成何事爭淂心開見本源空刼<span class='corr'>已</span>前諸佛子話頭不舉自然圓<span class='note-inline'>(橫川珙)</span></div>
</p></div>
<div class='div-orig'><p style="margin-left:1em">魯祖因僧問如何是不言言師曰汝口在甚麼處曰某甲無口師曰將甚麼喫飯僧無語。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>得因失有是在非邊根源未断枝[泳-永+(瓜-、)]相連不言言口何在轉得身來難下載一帆風過洞庭湖對靣湏知<span class='corr'>已</span>違背<span class='note-inline'>(月堂<span class='corr'>昌</span>)</span></div>
</p></div>
<div class='div-orig'><p style="margin-left:1em">唐州紫玉山道通禪師<span class='note-inline'>(嗣馬祖)</span>因于頔相公問佛法至理乞師一言師曰若問湏去情謂公曰便請師曰但問將來曰如何是佛師召于頔公應諾師曰更莫別求。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>如何是佛更莫別求相隨來也四大部洲<span class='note-inline'>(月林觀)</span></div>
</p></div>
<div class='div-orig'><p style="margin-left:1em">紫玉因于公一日問如何是黑風吹其船舫漂墮羅剎鬼國師曰于頔客作漢問恁麼事作麼于失色師指曰這个便是黑風漂墮羅剎鬼國于作禮而謝。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>就身打刼壯吾曹喚得賢侯智眼高忿色不知何處去珠回玉轉透雲袍<span class='note-inline'>(南岩勝)</span></div>
</p></div>
<div class='div-orig'><p style="margin-left:1em">五臺山隱峯禪師<span class='note-inline'>(嗣馬祖)</span>一日辝祖祖曰甚處去師曰石頭去曰石頭路滑師曰竿木隨身逢塲作戲便去纔到石頭遂繞禪床一匝振錫一下問是何宗旨頭曰蒼天蒼天師無語回舉以馬祖祖曰汝更去見他道蒼天蒼天便噓兩聲師又去一依前問頭乃噓兩聲師又無語歸舉似馬祖祖曰向汝道石頭路滑。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>石頭路險人難到到者方知滑似苔兩度三回雖蹋倒滿身泥水又歸來<span class='note-inline'>(虛堂愚)</span></div>
</p><p style="text-indent:0em" class="lg-abnormal"><div class='lg-row'>唱徹黃金縷重吹紫玉簫倚樓人不見風過樹頭搖</div>
</p></div>
<div class='div-orig'><p style="margin-left:1em">隱峯因南泉把淨瓶與師曰淨瓶是境你不得動著境與我將水來師將淨瓶傾水於泉面前休去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>南泉特地指瓶隱峯便來瀉水兩人自不識羞掘地深埋自<span class='corr'>己</span><span class='note-inline'>(照堂一)</span></div>
</p><p style="text-indent:0em" class="lg-abnormal"><div class='lg-row'>南泉不指淨瓶隱峯何曾瀉水從教打瓦鑽龜佛法不在這裏<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>眼中無翳休挑刮鏡上無塵不用磨信脚出門行大路橫擔拄杖唱山歌<span class='note-inline'>(徑山杲)</span></div>
</p></div>
<div class='div-orig'><p style="margin-left:1em">磁州馬頭峯神藏禪師<span class='note-inline'>(嗣馬祖)</span>上堂謂眾曰知而無知不是無知而說無知。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>從頭數到一二三倒數却成三二一直饒善會大衍筭<span class='corr'>掐</span>指巡文數不出<span class='note-inline'>(中菴空)</span></div>
</p></div>
<div class='div-orig'><p style="margin-left:1em">潭州華林善覺禪師<span class='note-inline'>(嗣馬祖)</span>裴相國訪師問曰師還有侍者否師曰有只是不可見客曰何妨師乃喚曰大空小空惟二虎自菴後出裴見之驚悚師語二虎有客且去二虎於是哮吼而去曰師作何行業感得如斯師提起數珠曰會麼曰不會師曰老僧常念觀世音。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>常念觀音力伏猛獸道眼通明萬緣何有良哉大士時時垂手念茲在茲安樂長壽<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>新羅渤海竺乾此土月白風清三界獨步對境無心馴菴有虎忽然提起數珠時誰識當陽苐一機奇奇敵勝還他師子兒<span class='note-inline'>(南堂<span class='corr'>興</span>)</span></div>
</p></div>
<div class='div-orig'><p style="margin-left:1em">烏臼和尚<span class='note-inline'>(嗣馬祖)</span>因玄紹二上座㕘師乃問二禪客發足甚處玄曰江西師便打曰久知和尚有此機要師曰汝既不會後面个師僧秪對看紹擬近前師便打曰信知同坑無異土㕘堂去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>烏臼分明捧有眼這僧直是眼無筋假饒打著百千个切莫將伊掛齒唇<span class='note-inline'>(照堂一)</span></div>
</p><p style="text-indent:0em" class="lg-abnormal"><div class='lg-row'>赤身挨白刃死中還得活一箭自迷踪萬車齊喪轍<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>烈焰不容蚊蜹泊大海那堪宿死屍任是三頭并六臂望風無不竪降旗<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>鏌鎁在握當堂坐擬欲衝前便喪軀縱使機鋒如電拂到頭未免病棲蘆<span class='note-inline'>(懶菴需)</span></div>
</p></div>
<div class='div-orig'><p style="margin-left:1em">烏臼問僧近離甚處曰定州師曰定州法道何似這裏曰不別師曰若不別更轉彼中去便打僧曰棒頭有眼不得草草打人師曰今日打著一个也又打三下僧便出去師曰屈棒元來有人喫在曰爭奈杓柄在和尚手裏師曰汝若要山僧回與汝僧近前奪棒打師三下師曰屈棒屈棒曰有人喫在師曰草草打著个漢僧禮拜師曰却與麼去也僧大笑而坐師曰消得恁麼消得恁麼。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>呼即易遣即難互換機鋒子細看刼石固來猶可壞滄溟深處立湏乾烏臼老烏臼老幾何般與他杓柄太無端<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>相見不虛圖分明付與渠汝醉我扶起我倒汝相扶交互為賔主相將入帝都高歌大笑九衢裏天上人間我唯尓<span class='note-inline'>(佛性泰)</span></div>
</p></div>
<div class='div-orig'><p style="margin-left:1em">石臼和尚初㕘馬祖祖問甚處來師曰烏臼來曰烏臼近日有何言句師曰幾人於此茫然在曰茫然且置悄然一句作麼生師乃近前三步曰我有七棒寄打烏臼你還甘否師曰和尚先喫某甲後甘却回烏臼。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>石臼發脚太遲馬祖開口太早十字街頭要錢湏是打他栲栳<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">石臼因僧問如何是地藏手中珠師曰你手中還有麼曰不會師曰莫謾大眾復頌曰不識自家寶隨他認外塵日中逃影質鏡裏失頭人。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>貪觀天上月失却手中橈石臼山下路歸計轉迢遙覿靣光輝日拍手笑吾曹且道笑他个什麼為人不得力<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>喪[書-曰+皿]自家寶何湏問外塵萬緣俱照破方見本來人<span class='note-inline'>(塗毒䇿)</span></div>
</p></div>
<div class='div-orig'><p style="margin-left:1em">本溪和尚<span class='note-inline'>(嗣馬祖)</span>一日坐次龐居士至師纔顧視公以柱杖畫一圓相師近前[跍-十+水]却士曰與麼不與麼師亦劃一圓相士亦近前[跍-十+水]却師曰與麼不與麼士拋下柱杖而立師曰來時有杖去時無杖曰幸自圓成徒勞側目師撫掌曰奇哉奇哉一無所得士拈杖便行師曰看路看路。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>甎子來瓦子擲拳頭來脚尖趯子細點撿一場狼籍先賢為榜樣今人為法則莫學相似禪青天轟霹靂个中若是惺惺漢餿飯殘羹誰肯喫咄<span class='note-inline'>(大圓智)</span></div>
</p><p style="text-indent:0em" class="lg-abnormal"><div class='lg-row'>起模畫樣弄精䰟拂迹除蹤更見人行到水窮山[書-曰+皿]處滿天雲散月華明<span class='note-inline'>(瞎堂遠)</span></div>
</p><p style="text-indent:0em" class="lg-abnormal"><div class='lg-row'>十九條平路終無一局同欲分先後手側目辨來踪<span class='note-inline'>(正覺顯)</span></div>
</p><p style="text-indent:0em" class="lg-abnormal"><div class='lg-row'>各呈見解互逞機鋒石火莫及電光罔通拋下柱杖而立不同草草拈起柱杖便行亦豈匆匆者裏著得隻眼許你親見龐公<span class='note-inline'>(石溪月)</span></div>
</p></div>
<div class='div-orig'><p style="margin-left:1em">本溪因龐公問丹霞打侍者意旨如何師曰老老大大見人長短曰為我與師同㕘所以借問師曰若恁麼從頭舉來共你商量曰老老大大不可共你說人是非師曰念公看老曰罪過罪過。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一對鐵槌如綿團一雙烏鴉如白鶴忽然狹路相逢不免將錯就錯<span class='note-inline'>(佛鑑懃)</span></div>
</p></div>
<div class='div-orig'><p style="margin-left:1em">亮座主<span class='note-inline'>(見馬祖)</span>講經論因㕘馬祖祖問見說座主大講得經論是否師曰不敢曰將甚麼講師曰將心講曰心如工伎兒意如和伎者爭解講得師抗聲曰心既講不得虛空莫講得麼曰却是虛空講得師不肯便去將下階祖召曰座主師回首祖曰是甚麼師豁然大悟便禮拜曰這鈍根阿師禮拜作麼師曰某甲所講經論將謂無人及得今日被大師一問平生功業一時冰釋禮謝而退乃隱於洪州西山更無消息。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>幾年錯謂將心講誰信虛空講似流驀喚回頭方瞥地西山一去絕蹤由<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>馬師瞎却亮師眼一入西山更不返我有三十二藤條寄與山中這檐板<span class='note-inline'>(東山空)</span></div>
</p><p style="text-indent:0em" class="lg-abnormal"><div class='lg-row'>昨夜月初明柴門猶未閉猫兒捉老鼠引得狗兒吠<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>却是虛空解講經驢鳴犬吠一般聲郡樓昨夜鼕鼕鼓不是知音不解[聽-王]<span class='note-inline'>(白楊順)</span></div>
</p><p style="text-indent:0em" class="lg-abnormal"><div class='lg-row'>弓絃難結鴛鴦紐御道那栽栗棘蓬堪笑香嚴饒舌老今年猶勝去年窮<span class='note-inline'>(正堂辯)</span></div>
</p><p style="text-indent:0em" class="lg-abnormal"><div class='lg-row'>却是虛空講得經雨花狼藉曉風清賺人深入西山後多少闍黎又錯聽<span class='note-inline'>(閑極雲)</span></div>
</p></div>
<div class='div-orig'><p style="margin-left:1em">鎮州金牛和尚<span class='note-inline'>(嗣馬祖)</span>每日自作飯供養眾僧至齋時舁飯桶到僧堂前作舞呵呵大笑曰菩薩子喫飯來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>白雲影裏笑呵呵兩手持來付與他若是金毛師子子三千里外見譊訛<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>拳中十指展縮自由菩薩喫飯莫笑金牛有意氣時添意氣不風流處也風流<span class='note-inline'>(地藏恩)</span></div>
</p><p style="text-indent:0em" class="lg-abnormal"><div class='lg-row'>金牛作舞也奇哉撫掌相招喫飯來若謂因齋成慶讚都盧笑殺老黃梅<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>菩薩子喫飯來一喚令人眼豁開却憶上方曾打鼓親持鐵鉢詣天台<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>長連床上狐屎尿三聖堂前狗吠春跳出金牛窠窟子月明照見夜行人<span class='note-inline'>(佛眼遠)</span></div>
</p><p style="text-indent:0em" class="lg-abnormal"><div class='lg-row'>襴衫席帽積塵埃柳巷花衢去復來拈得舊時氊拍板逢人偏愛舞三臺<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>絲來線去分明過與若不相諳如何驗取因齋慶讚和泥土蹈襲只言呈作舞野狐精七星利劒血長鯨<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>堂前事事<span class='corr'>已</span>辦只欠開口喫飯一飽能忘百飢說甚因齋慶讚識得當靣主人翁眉毛决定遮雙眼<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>鐘鼓聲聲<span class='corr'>已</span>喚齋堂前作舞老公家雖然一鉢充飢困不覺牙生滿口沙<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>鴆鳥落溪魚鼈死毒龍行徑草菜枯坐中若有江南客休向人前唱鷓鴣<span class='note-inline'>(簡堂機)</span></div>
</p><p style="text-indent:0em" class="lg-abnormal"><div class='lg-row'>作舞金牛錯用心喚人喫飯笑忻忻黃金自有黃金價何必和沙賣與人<span class='note-inline'>(天目禮)</span></div>
</p></div>
<div class='div-orig'><p style="margin-left:1em">崧山和尚<span class='note-inline'>(嗣馬祖)</span>因與龐居士喫茶士舉橐子曰人人[書-曰+皿]有分為什麼道不得師曰秪為人人[書-曰+皿]有所以道不得曰阿兄為甚麼却道得師曰不可無言也曰灼然灼然師便喫茶七曰阿兄喫茶為甚麼不揖客師曰誰曰龐公師曰何須更揖後丹霞聞乃曰若不是崧山幾被个老翁惑乱一上士聞之乃令人傳語霞曰何不會取未舉橐子時。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>未舉橐子<span class='corr'>已</span>前衲僧難為下觜識得這个靈苗不向黃泉作鬼不作鬼何准擬一拳拳倒黃鶴樓一踢踢翻大海水<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>七椀清風生兩腋一回舉著便惺惺相逢不用輕相揖湏要當頭道姓名<span class='note-inline'>(正覺顯)</span></div>
</p></div>
<div class='div-orig'><p style="margin-left:1em">崧山與龐公見眾僧擇菜次師曰黃葉即去青葉即留士曰不落青黃又作麼生師曰道取好曰互為賓主也大難師曰却來此間強作主宰曰誰不與麼師曰是曰不落青黃就中難道師笑曰也解與麼道士珎重大眾師曰大眾放你落機處。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>蹉過處甚分明無耳僧人子細[聽-王]但得白雲消散[書-曰+皿]夕陽斜照數峯青<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>不落青黃道取好互為賓主也大難珎重眾僧便下去後回相見作何顏<span class='note-inline'>(大圓智)</span></div>
</p><p style="text-indent:0em" class="lg-abnormal"><div class='lg-row'>膠投漆水和乳一卷一舒全賓全主誰言不落青黃就中要人道取誰道取分付鑊湯熟蒸爛煮<span class='note-inline'>(佛性泰)</span></div>
</p></div>
<div class='div-orig'><p style="margin-left:1em">則川和尚<span class='note-inline'>(嗣馬祖)</span>因龐居士相看次師曰還記得見否頭時道理否曰猶得阿師重舉在師曰情知久㕘事慢曰阿師老耄不啻龐公師曰二彼同時又爭幾許曰龐公鮮徤且勝阿師師曰不是勝我秖欠汝个幞頭士拈下幞頭曰恰與師相似師大笑而<span class='corr'>已</span>。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>初見石頭久㕘事慢阿師老耄龐公鮮徤一頂幞頭機鋒互換大笑呵呵風和日暖<span class='note-inline'>(正覺顯)</span></div>
</p></div>
<div class='div-orig'><p style="margin-left:1em">則川與龐居士摘茶次士問曰法界不容身師還見我否師曰不是老僧洎荅公話曰有問有荅盖是尋常師乃摘茶不[聽-王]士曰莫恠適來容易借問師亦不顧士喝曰這無禮儀老漢待我一一舉向明眼人師乃拋却茶籃便歸方丈。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>相逢相識謾相邀碧水溪深隔断橋無限說辞殊不[聽-王]急扄門戶更徒勞<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>二老機関誰共委幞頭捋下髮髼鬆山深不記來時路彷彿猿啼碧澗中<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>二八佳人巧畫眉穿簾入戶意如癡空勞笑語相調戲白髮山翁肯采伊<span class='note-inline'>(寶葉源)</span></div>
</p></div>
<div class='div-orig'><p style="margin-left:1em">則川一日在方丈內坐居士來見乃曰只知端居丈室不覺僧到㕘時師垂下一足士便出行三兩步却回師乃[(冰-水+〡)*ㄆ]足士曰可謂自由自在師曰我是主士曰阿師只知有主不知有客師喚侍者點茶士作舞而出南堂興拈云好則川亦好龐公看他兩作家恁麼相見如二龍玩寶兩無相傷所謂入林不動草入水不動波到這裏方知有自由自在分且道是什麼得恁麼靈驗<span class='note-inline'>(良久)</span>復。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>衲子懷中寶文星袖裏珠夫子步亦步夫子趨亦趨　又則川善唱居士能舞雲既從龍風亦從虎師子頻呻象王回顧北斗藏身月宮趂兔[跍-十+水]破草鞋不移寸步　樂行不如苦住富客不如貧王趍前退後說來端舞袖高歌却回去<span class='note-inline'>(正覺顯)</span></div>
</p></div>
<div class='div-orig'><p style="margin-left:1em">忻州打地和尚<span class='note-inline'>(嗣馬祖)</span>自江西領旨常晦其名凡學者致問唯以棒打地示之時謂之打地和尚一日被僧藏却棒然後致問師但張其口僧問門人曰秖如和尚每日有人問便打地意旨如何門人即於竈內取柴一片擲在釜中。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>請問吾師皆打地問處雖殊理不殊古人總在斯門入早是慈悲曲為渠<span class='note-inline'>(般若柔)</span></div>
</p><p style="text-indent:0em" class="lg-abnormal"><div class='lg-row'>紫府山前真正事柱杖常擎在手中南北問津無限眾唯將打地報盲聾<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>棒棒打着地始信無虛棄秪見鑿頭方失却錐頭利<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>端坐似無為逢人却打地嚇得虛空神走入波斯鼻<span class='note-inline'>(福州寶壽樂)</span></div>
</p></div>
<div class='div-orig'><p style="margin-left:1em">江西椑樹和尚<span class='note-inline'>(嗣馬祖)</span>一日因道吾從外歸師問甚麼處去來曰親近來師曰用簸這兩片皮作麼曰借師曰他有從汝借無作麼生曰秪為有所以借。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>從來父子不相離石女何勞更問伊昨夜寒嵓無影木白雲深處露橫枝<span class='note-inline'>(丹霞淳)</span></div>
</p></div>
<div class='div-orig'><p style="margin-left:1em">椑樹臥次道吾近前牽被覆之師曰作麼曰盖覆師曰臥底是坐底是曰不在這兩處師曰爭奈盖覆何曰莫乱道。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>椑樹臥起道吾盖覆一喝當頭掀翻路布<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>相逢不相避个裏聊遊戲<span class='note-inline'>(喝一喝)</span>反天覆地<span class='note-inline'>(大圓智)</span></div>
</p></div>
<div class='div-orig'><p style="margin-left:1em">石林和尚<span class='note-inline'>(嗣馬祖)</span>見龐居士來乃竪起拂子曰不落丹霞機試道一句子士奪却拂子却自竪起拳師曰正是丹霞機曰與我不落看師曰丹霞患瘂龐公患聾曰恰是師無語士曰向道偶爾。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>檐東過西移前作後馬首千差佛面百醜<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>作家相見別無道理彼既搖頭此亦搖尾頭尾相應湏存終始多少杜撰禪和一向撥波求水<span class='note-inline'>(佛鑒懃)</span></div>
</p></div>
<div class='div-orig'><p style="margin-left:1em">潭州秀谿和尚<span class='note-inline'>(嗣馬祖)</span>因谷山問聲色純真如何是道師曰乱道作麼山却從東過西立師曰若不恁麼即禍事也山又從西過東立師乃下禪床方行兩步被谷山捉住曰聲色純真事作麼生師便打一掌山曰三十年後要个人下茶也無在師曰要谷山這漢作甚麼山呵呵大笑。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>樓前巧燕雙雙語林上嬌鶯對對飛因看古人無義語等閑又得一聯詩<span class='note-inline'>(佛鑒懃)</span></div>
</p><p style="text-indent:0em" class="lg-abnormal"><div class='lg-row'>兩陣交鋒笑似嗔雙眉倒車眼生筋溪山雲月誰為侶南北東西絕近鄰<span class='note-inline'>(瞎堂遠)</span></div>
</p></div>
<div class='div-orig'><p style="margin-left:1em">浮盃和尚<span class='note-inline'>(嗣馬祖)</span>一日凌行婆來禮拜師與坐喫茶婆乃問[書-曰+皿]力道不得底句分付阿誰師曰浮盃無剩語曰未到浮盃不妨疑著師曰別有長處不妨拈出婆<span class='corr'>斂</span>手哭曰蒼天中更添怨苦師無語曰語不知偏正理不識倒邪為人即禍生後有僧舉似南泉泉曰苦㦲浮盃被這老婆摧折一上婆後聞笑曰王老師猶少機関在澄一禪客逢見行婆便問怎生是南泉猶少機関在婆乃哭曰可悲可痛一罔措婆曰會麼一合掌而立婆曰伎死禪和如麻似栗一舉似趙州州曰我若見這臭老婆問教口瘂一曰未審和尚怎生問他州便打一曰為什麼却打某甲州曰似這伎死漢不打更待幾時連打數棒婆聞却曰趙州合喫婆手裏棒後僧舉似趙州州哭曰可悲可痛婆聞此語合掌歎曰趙州眼光爍破四天下州令僧問如何是趙州眼婆乃竪起拳頭僧回舉似趙州州作偈曰當機覿面提覿面當機疾報汝凌行婆哭聲何得失婆以偈荅曰哭聲師<span class='corr'>已</span>曉已曉復誰知當時摩竭國幾喪目前機。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>掌內摩尼曾不顧誰能護惜娘生袴浮盃不會老婆禪直至如今遭點污<span class='note-inline'>(徑山杲三)</span></div>
</p><p style="text-indent:0em" class="lg-abnormal"><div class='lg-row'>電光石火尚猶遲伎死禪和那得知轉面回頭擬尋討夕陽<span class='corr'>已</span>過綠梢西眼光爍破四天下婆子拳頭無縫罅當機覿面事如何猛虎脊梁誰觧跨</div>
</p><p style="text-indent:0em" class="lg-abnormal"><div class='lg-row'>動絃別曲葉落知秋擬議不來休休休休<span class='note-inline'>(中菴空)</span></div>
</p><p style="text-indent:0em" class="lg-abnormal"><div class='lg-row'>行婆能擊塗毒鼓遠近聞之皆膽怖唯有南泉與趙州同死同生殊不顧阿呵呵伎死禪和不奈何<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>年少行藏獨倚樓一家女子百家求只因不入浮盃綱對鏡看看白[書-曰+皿]頭<span class='note-inline'>(笑翁<span class='corr'>堪</span>)</span></div>
</p></div>
<div class='div-orig'><p style="margin-left:1em">潭州龍山和尚<span class='note-inline'>(亦云隱山嗣馬祖)</span>洞山與密師伯經由見溪流菜葉洞曰深山無人因何有菜隨流莫有道人居否乃共議撥草溪行五七里間忽見師贏形異貌放下行李問訊師曰此山無路闍黎從何處來洞曰無路且置和尚從何而入師曰我不從雲水來曰和尚住此山多少時耶師曰春秋不涉曰和尚先住此山先住師曰不知曰為甚麼不知師曰我不從人天來曰和尚得何道理便住此山師曰我見兩个泥牛闖入海直至于今絕消息。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>泥牛入海無消息天上人間何處覓謂言春去秋復來步步乘騎得渠力<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>撥草瞻風海上遊海山深處葉隨流相將行到水窮處果見厖眉老比丘這比丘冷啾啾清風為線明月為鈎一合乾坤作釣舟孤峯絕頂垂綸坐不風流處也風流<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>眼目高低鼻孔橫淺深輕重不多爭蚊虻蠆上挨肩入鸑鷟牙根借路行便把長河攪酥酪敢將粟柄作禾莖隱山未是潛身處出沒任他烏兔更<span class='note-inline'>(瞎堂遠)</span></div>
</p></div>
<div class='div-orig'><p style="margin-left:1em">襄州龐蘊居士<span class='note-inline'>(見馬祖)</span>初謁石頭乃問不與萬法為侶者是甚麼人頭以手掩其口豁然有省後㕘馬祖問曰不與萬法為侶者是甚麼人祖曰待汝一口吸[書-曰+皿]西江水即向汝道士於言下䪺領玄旨。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一口吸[書-曰+皿]西江水萬古千令無一滴要知儻理不儻親馬祖可惜口門窄<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>風吹日炙露屍骸泣問仙人覔地埋忍俊不禁多口老陰陽無處可安排<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>吸[書-曰+皿]西江向汝道馬師家風不草草截流一掉破烟寒天水同秋清渺渺<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水洛陽牡丹新吐蘂簸土楊塵勿處尋擡眸撞着自家底<span class='note-inline'>(五祖演)</span></div>
</p><p style="text-indent:0em" class="lg-abnormal"><div class='lg-row'>一口吸盡西江水道頭便合自知尾可憐龐老馬大師相逢對面千萬里<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水大師也是不得<span class='corr'>已</span>偶被龐公借問來[書-曰+皿]力道得只如此<span class='note-inline'>(文殊道)</span></div>
</p><p style="text-indent:0em" class="lg-abnormal"><div class='lg-row'>借問乾坤獨步人全提分付太言親西江吸[書-曰+皿]無㳙滴誰解喉門鎖要津<span class='note-inline'>(石門易)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水鷓鴣啼在深花裏自有知音笑點頭其來不入聾人耳<span class='note-inline'>(寶峯照)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水領上桃花香撲鼻枝枝葉葉[書-曰+皿]含春也是因我得禮你<span class='note-inline'>(高菴悟)</span></div>
</p><p style="text-indent:0em" class="lg-abnormal"><div class='lg-row'>大海波濤闊小人方寸深海枯終見底人死不知心<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>一口吸西江通身不隱藏聖凡不到處頂上放祥光<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江栗棘[祝/土]殺老龐當陽若也吞得管取海內無雙<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水㳙滴不留洪浪起駒兒自是不尋常嘶風弄影斜陽裏<span class='note-inline'>(白楊順)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江馬駒[跍-十+水]殺老龐不用燒錢引鬼自然安貼家邦<span class='note-inline'>(尼無著総)</span></div>
</p><p style="text-indent:0em" class="lg-abnormal"><div class='lg-row'>吸[書-曰+皿]西江今古無雙及第歸也本身妵龐<span class='note-inline'>(典牛游)</span></div>
</p><p style="text-indent:0em" class="lg-abnormal"><div class='lg-row'>龐公孰謂問頭親馬祖言猶泥齒唇吸[書-曰+皿]西江禁不住嶮崖句裏笑翻身<span class='note-inline'>(水菴一)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水碓觜生花猶未<span class='corr'>已</span>葉葉枝枝垂雨露湏弥藏在針鋒裏<span class='note-inline'>(大禪明)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水龐老不曾明自<span class='corr'>己</span>爛醉如泥膽似天鞏縣茶瓶三隻觜<span class='note-inline'>(松源岳)</span></div>
</p><p style="text-indent:0em" class="lg-abnormal"><div class='lg-row'>密呾哩狐密咀哩智開口動舌是甚滋味<span class='note-inline'>(㘞)</span>你莫癡<span class='note-inline'>(簡堂機)</span></div>
</p><p style="text-indent:0em" class="lg-abnormal"><div class='lg-row'>西江一吸了無餘突出堂堂大丈夫[書-曰+皿]道世間胡鬚赤誰知更有赤鬚胡<span class='note-inline'>(密菴傑)</span></div>
</p><p style="text-indent:0em" class="lg-abnormal"><div class='lg-row'>秤鎚搦出油閑言長語休腰纏十萬貫騎鶴上揚州<span class='note-inline'>([仁-二+幻]堂仁)</span></div>
</p><p style="text-indent:0em" class="lg-abnormal"><div class='lg-row'>淨躶躶赤灑湎沒可把喏可知禮也<span class='note-inline'>(退菴休)</span></div>
</p><p style="text-indent:0em" class="lg-abnormal"><div class='lg-row'>一口吸[書-曰+皿]西江水千手大悲提不起碓觜生花春畫長狸奴白牯皆歡喜<span class='note-inline'>(普菴玉)</span></div>
</p><p style="text-indent:0em" class="lg-abnormal"><div class='lg-row'>一著高一著一步闊一步馬駒[跍-十+水]殺人住住住住住<span class='note-inline'>(枯禪鏡)</span></div>
</p></div>
<div class='div-orig'><p style="margin-left:1em">居士見丹霞霞作走勢士曰猶是拋身勢作麼生是嚬呻勢霞便坐士向前以柱杖畫个七字於下畫个一字曰因七見一見一忘七霞便起去士曰更坐少時猶有苐二句在霞曰向這裏著語得麼士遂哭出去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>因七見一見一忘七月在中央天無四壁十方虛空掃踪滅跡通身是口說不出青黃碧綠乱搽抹<span class='note-inline'>(嗄)</span><span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>因七見一尋踪訪跡見一忘七青天白日苐二句中因㐫得吉掛劒虛堂歸去來忠義之言難可失哀哀哀<span class='note-inline'>(方菴顯)</span></div>
</p></div>
<div class='div-orig'><p style="margin-left:1em">居士訪丹霞於霞前立少時便出去霞不顧士却來坐霞却來士前立少時便歸方丈士曰汝出我入未有事在曰者老翁出出入入有甚了期士曰畧無些子慈悲曰引得个漢到這田地士曰把甚麼引霞拈起居士幞頭曰恰似一个師僧士拈幞頭安霞頭上曰恰似一个俗人霞應喏三聲士曰猶有些子氣息在霞拋下幞頭曰大似个鳥紗巾士亦應喏三聲師曰昔時氣息爭解忘得士彈指三下曰動天動地。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一出一入徐行欵步庠序威儀風流俏措互換誰分僧俗禮義於茲富足<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>丹霞與龐公終日用神通是處游歷[書-曰+皿]全身遍界中千峯勢到岳邊止萬[泳-永+(瓜-、)]流歸海上融<span class='note-inline'>(大圓智)</span></div>
</p><p style="text-indent:0em" class="lg-abnormal"><div class='lg-row'>燒木佛老有甚心肝賣笟籬翁家破人殘相追相逐相激相歡難難倚天長劒兮射斗光寒攪海蒼龍兮不觸波瀾看看家家有路透長安<span class='note-inline'>(南堂<span class='corr'>興</span>)</span></div>
</p></div>
<div class='div-orig'><p style="margin-left:1em">居士見丹霞來遂不語亦不起霞乃提起拂子士便拈起槌子霞曰只與麼別更有在士曰此回見師不似於前曰不妨減人聲價士曰本來要折倒汝一上曰與麼則啞却天然口去士曰汝啞却本分猶累我啞却霞擲下拂子便行士召然闍黎霞不顧士曰不為患啞兼亦患聾。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>丹霞初訪龐公日覿面分明竟不言堅拂只因無外物拈搥何別有天然回頭患啞真兼實拂袖如聾外復玄欲得會師相見處石人行處笑喧喧<span class='note-inline'>(般若柔)</span></div>
</p><p style="text-indent:0em" class="lg-abnormal"><div class='lg-row'>古人覿面機相見無可道堅拂有丹霞拈槌是龐老龜毛逐語斜兔角隨意倒患啞仍患聾分明好更好<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>動絃別曲葉落知秋聾畜槌拂彼此相酬有意氣時添意氣不風流處也風流<span class='note-inline'>(塗毒䇿)</span></div>
</p><p style="text-indent:0em" class="lg-abnormal"><div class='lg-row'>掛角羚羊亡氣息倚天長劒用無痕纖波不動寒蟾影無限魚龍暗吐吞<span class='note-inline'>(正覺顯)</span></div>
</p></div>
<div class='div-orig'><p style="margin-left:1em">居士因辞藥山山命十禪客相迭至門首士乃指空中雪曰好雪片片不落別處有全禪客曰落在甚處士遂與一掌全曰也不得草草士曰恁麼稱禪客閻羅老子未放你在曰居士作麼生士又掌曰眼見如盲口說如啞雪竇顯別云初問但握雪團打復。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>雪團打雪團打龐老機關沒可把天上人間不自知眼裏耳裏絕瀟洒瀟洒絕碧眼胡僧難辨別</div>
</p><p style="text-indent:0em" class="lg-abnormal"><div class='lg-row'>龐公全提滴水滴凍藥山闍黎兩眼定動機不發時一場困夢本自天真阿誰觧用<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>全禪相送龐公正值滿天雪下片片不落別處可憐<span class='corr'>有</span>口如啞直饒握得成團鷂過新羅去也解道前路善為免得東打西打也大奇三年留客住莫待去時飢<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>三尺寒光射斗牛鏌鎁提處鬼神愁蠻夷不識將軍令誤入重圍血頸流<span class='note-inline'>(冶父川禪師)</span></div>
</p><p style="text-indent:0em" class="lg-abnormal"><div class='lg-row'>頭上漫漫脚下漫漫拄定即易瞥轉還難金剛寶劒逼人寒不墮機鋒句外看<span class='note-inline'>(石溪月)</span></div>
</p></div>
<div class='div-orig'><p style="margin-left:1em">雲居悟曰若有人問雲居落在甚麼處即向伊道落在雪裏大眾會麼。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>落在雪裏不犯脚手釘觜鐵舌也難下口揮掌雪團劈面來打着金剛腦背後</div>
</p></div>
<div class='div-orig'><p style="margin-left:1em">居士有偈曰有男不婚有女不嫁大家團欒頭共說無生話。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>収拾山雲海月情團欒鼻直眼眉橫龜毛拂子兔角杖敲得虛空嚗嚗聲<span class='note-inline'>(石溪月)</span></div>
</p><p style="text-indent:0em" class="lg-abnormal"><div class='lg-row'>春至花開秋後葉落父子團欒識甚好惡<span class='note-inline'>(枯禪鏡)</span></div>
</p><p style="text-indent:0em" class="lg-abnormal"><div class='lg-row'>不說是不說非楊眉瞬目奸裏放痴父慈子孝無他事渾家一味討便宜<span class='note-inline'>(尼閑林英)</span></div>
</p><p style="text-indent:0em" class="lg-abnormal"><div class='lg-row'>男兒懶墯女無良多口翁翁快口娘討[書-曰+皿]便宜不知足何曾有个會無生<span class='note-inline'>(閑極雲)</span></div>
</p></div>
<div class='div-orig'><p style="margin-left:1em">居士偈曰十方同聚會个个學無為此是選佛塲心空及第歸。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>幞頭塵土靴襴破選佛塲中無兩个若道心空及第歸頂上一槌難放過<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>風月山川共一家誰來語下定龍蛇太白不曾登便殿筆頭昨夜自生花<span class='note-inline'>(心聞賁)</span></div>
</p><p style="text-indent:0em" class="lg-abnormal"><div class='lg-row'>喪盡生涯賣笟籬白拈火裏討便宜看來伎倆只如此也道心空及第歸<span class='note-inline'>(佛照光)</span></div>
</p></div>
<div class='div-orig'><p style="margin-left:1em">居士一日曰難難十石油麻樹上攤婆應聲曰易易百草頭邊祖師意靈照曰也不難也不易飢來喫飯困來睡。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>口子喃喃畧不休把却笟籬做火遊有个女兒不肯嫁他年定作老丫頭<span class='note-inline'>(懶菴樞)</span></div>
</p><p style="text-indent:0em" class="lg-abnormal"><div class='lg-row'>冤家復冤家面面咸相覩品弄沒絃琴清聲播千古<span class='note-inline'>(息菴觀)</span></div>
</p></div>
<div class='div-orig'><p style="margin-left:1em">居士以家業[書-曰+皿]投湘水女子靈照日將笟籬鬻於市中。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鬢角堆雲美態嬌笟籬數柄杖頭挑入廛寧可無人問撞着行家定不饒<span class='note-inline'>(<span class='corr'>圓</span>照本)</span></div>
</p><p style="text-indent:0em" class="lg-abnormal"><div class='lg-row'>爺將活計沈江水累如㳂街賣笟籬不是家貧連子苦此心能有幾人知<span class='note-inline'>(無際[泳-永+(瓜-、)])</span></div>
</p><p style="text-indent:0em" class="lg-abnormal"><div class='lg-row'>父既心空及第歸女兒依樣畫蛾眉一家只了一家事那得閑錢買笟籬</div>
</p></div>
<div class='div-orig'><p style="margin-left:1em">居士因賣竹漉籬下橋典撲女子靈照一晃亦去爺邊倒士曰你作甚麼女曰見爺倒地某甲相扶士曰賴是無人見。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>憐兒不覺笑嗄嗄却於中路碾泥沙黃龍老漢當時見一棒打殺者冤家<span class='note-inline'>(黃龍南)</span></div>
</p><p style="text-indent:0em" class="lg-abnormal"><div class='lg-row'>居士倒地靈照扶起乞兒技倆討甚巴鼻<span class='note-inline'>(應菴華)</span></div>
</p><p style="text-indent:0em" class="lg-abnormal"><div class='lg-row'>孝順藏五逆人前醜莫遮今生親骨肉夙世惡冤家<span class='note-inline'>(<span class='corr'>南</span><span class='corr'>叟</span>茂)</span></div>
</p><p style="text-indent:0em" class="lg-abnormal"><div class='lg-row'>龐公倒地靈照扶起至今幾百年清風猶未<span class='corr'>已</span>猶未<span class='corr'>已</span>東海鯉魚千尺觜<span class='note-inline'>(巳菴深)</span></div>
</p></div>
<div class='div-orig'><p style="margin-left:1em">居士坐次問靈照曰古人道明明百草頭明明祖師意如何會照曰老老大大作這个語話士曰你作麼生照曰明明百草頭明明祖師意士乃笑。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>萬里無雲銀漢橫大方玄路等閑行阿爺智量世希有女子圓光頂[寧*頁]生<span class='note-inline'>(或菴骵)</span></div>
</p><p style="text-indent:0em" class="lg-abnormal"><div class='lg-row'>龐老家聲千古在說難說易互相酬就中靈照較些子祖意分明百草頭<span class='note-inline'>(成首座)</span></div>
</p></div>
<div class='div-orig'><p style="margin-left:1em">居士將入滅謂靈照曰視日早晚及午以報照遽報日<span class='corr'>已</span>中矣而有食也士出戶觀次靈照即登父座合掌坐亡士笑曰我女鋒捷於是更延七日。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>家有全棚樂新翻調不同分明恨離別却是喜相逢<span class='note-inline'>(西岩惠)</span></div>
</p><p style="text-indent:0em" class="lg-abnormal"><div class='lg-row'>一櫚戲舞渾家樂鼓樂喧天恣攛掇戲衫卸下許誰知無端笑倒黃番綽<span class='note-inline'>(北海心)</span></div>
</p></div>
<div class='div-orig'><p style="margin-left:1em">居士臨示寂州牧于公頔問疾次士謂之曰但願空諸所有慎勿實諸所無好住世間皆如影響言訖就枕公滕而化。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>欲識窮源處何人為指迷夕陽鷄犬外桃李自成谿<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">龐婆入鹿門寺作齋維那請䟽意回向婆拈梳子插向髻後曰回向了也便出去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>龐婆移轉髻邊梳一叚風流舉世無萬事但將公道断維那不用筆頭書<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>維那對眾要宣揚返被婆婆笑一塲挈轉牙梳重註脚相逢猶更錯商量<span class='note-inline'>(獃堂定)</span></div>
</p></div></div>
<p class='juan'>禪宗頌古聮珠通集卷第六　　　　雞六</p></div>
</div><!-- end of div[@id='body'] -->
</body></html>