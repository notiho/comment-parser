<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪宗頌古聯珠通集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu32' />
<p class='juan'>禪宗頌古聮珠通集卷第十二　　　田五</p><p class="byline"><span class='note-inline'>(僧錄司右闡教兼靈谷禪寺住持淨戒重校)</span></p>
<ul class="">
<li>祖師機緣
<ul class="">
<li>六祖下苐五世
<ul class="">
<li>德山鑒<span class="note-inline">(十四則)</span></li>

<li>洞山价<span class="note-inline">(廿六則)</span></li>

<li>神山密<span class="note-inline">(三則)</span></li>

<li>石霜諸<span class="note-inline">(六則)</span></li>

<li>漸源興<span class="note-inline">(一則)</span></li>

<li>夹山會<span class="note-inline">(十則)</span></li>

<li>清平遵<span class="note-inline">(二則)</span></li>

<li>投子同<span class="note-inline">(十九則)</span></li>
</ul></li>
</ul></li>
</ul>
<div class='div-other'><a id='mulu33' />
<div class='div-orig'><p style="margin-left:1em">鼎州德山宣鑒禪師<span class='note-inline'>(嗣龍潭)</span>簡州周氏子在蜀常講金剛般若經時謂之周金剛遂將青龍䟽鈔出蜀至澧陽路徑造龍潭到法堂曰久嚮龍潭及乎到來潭又不見龍又不現潭曰子親到龍潭師無語遂栖止焉。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>浩渺深坑納眾流謾持香餌擲金鈎風雲匼匝雷霆動應訝龍王不出頭<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>親到龍潭不見龍龍潭龍不在潭中青天白日與雲雨千古人同咲葉翁<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>親到龍潭不見龍玅符先覺證玄宗苑庵盤結孤峰上靜對寒蟾挂碧空<span class='note-inline'>(羅漢南)</span></div>
</p><p style="text-indent:0em" class="lg-abnormal"><div class='lg-row'>潭不見龍不現親到龍潭遭一玷瞥然歸去牙如劍棒頭撒出光燄燄<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>血盆似口劍如牙竭世樞機未足誇親到龍潭龍不現者回失却眼中芲<span class='note-inline'>(心聞賁)</span></div>
</p><p style="text-indent:0em" class="lg-abnormal"><div class='lg-row'>潭不見龍不現親到龍潭湏活薦莫學承虛接響人守株待兔亡機變知機變琖子擈落地楪子成七片<span class='note-inline'>(遯庵演)</span></div>
</p><p style="text-indent:0em" class="lg-abnormal"><div class='lg-row'>潭不見龍不現全身<span class='corr'>已</span>在空王殿夢回忽[聽-王]曉鶯啼春風落盡桃芲片<span class='note-inline'>(皖山<span class='corr'>凝</span>)</span></div>
</p></div>
<div class='div-orig'><p style="margin-left:1em">德山一日侍龍潭抵夜潭曰更深何不下去師珎重便出却回曰外面黑潭點紙燈度與師擬接潭復吹滅師於此大悟便禮拜潭曰子見箇甚麼師曰[泳-永+(從-彳)]今向去更不疑天下老和尚舌頭也至來日潭陞座謂眾曰可中有箇漢牙如劍樹口似血盆一棒打不回頭他時向孤峰頂上立吾道去在師將䟽鈔堆法堂前舉火炬曰窮諸玄辯若一毫置於太虛竭世樞機似一滴投於巨壑遂焚之於是禮辭而去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>明暗相陵不足云[糸*系]毫有觧未為親紙燈忽滅眼睛出打破大唐無一人<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>一時瀑布岩前落半夜金烏掌上明大開口來張意氣與誰天下共橫行<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>明暗相形事渺茫誰知腦後迸神光都來劃断千差路南北東西達本鄉<span class='note-inline'>(大洪邃)</span></div>
</p><p style="text-indent:0em" class="lg-abnormal"><div class='lg-row'>明暗分時光定動火光滅處見來由龍潭截斷辭源後佛祖孤峰罵未休<span class='note-inline'>(照覺捴)</span></div>
</p><p style="text-indent:0em" class="lg-abnormal"><div class='lg-row'>一陣旋風霧靄開千峰突出碧崔嵬驚猿怨鶴拋來久半夜山前喚得回<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>吹滅龍潭火一星當時心眼太精明微塵佛祖絕踪跡跛鼈奔騰作麼生<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>黃金為骨玉為稜莫把他家此日尋多少[泳-永+(從-彳)]來悟心匠盡將底事継威音<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>德嘺龍潭啐啄機芥針投合契玄微孤峰盤結幪頭坐不頋青山雲自歸<span class='note-inline'>(京兆府天寧璉)</span></div>
</p><p style="text-indent:0em" class="lg-abnormal"><div class='lg-row'>龍潭霧起老龍吟嚇殺南山白額蟲不觸波瀾拿鼈鼻嶄然頭角氣如虹<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>親到龍潭不見龍紙燈吹滅眼頭空一條白棒掀天地滅却西來達磨宗<span class='note-inline'>(佛照光)</span></div>
</p><p style="text-indent:0em" class="lg-abnormal"><div class='lg-row'>百結襴衫破㡤頭年年落苐出神州却因一隻穿楊箭臨老來封馬上侯<span class='note-inline'>(蘿月瑩)</span></div>
</p><p style="text-indent:0em" class="lg-abnormal"><div class='lg-row'>開口不見齒伸手不見掌夜半忽相逢葛藤長萬丈<span class='note-inline'>(雪庵瑾)</span></div>
</p><p style="text-indent:0em" class="lg-abnormal"><div class='lg-row'>南來本欲破邪說紙燈滅處難分雪[跍-十+水]着銔鎚硬佀鐵錯認烏龜喚作鼈<span class='note-inline'>(玉泉窮谷璉)</span></div>
</p><p style="text-indent:0em" class="lg-abnormal"><div class='lg-row'>親到龍潭<span class='corr'>已</span>暗投夜深誰共䘖街遊紙燈吹滅狼煙息坐断中原四百州<span class='note-inline'>(天目禮)</span></div>
</p><p style="text-indent:0em" class="lg-abnormal"><div class='lg-row'>驀劄相逢不再三纔開臭口見鄉談紙燈滅處饒端的不許蒼龍臥碧潭<span class='note-inline'>(朴翁銛)</span></div>
</p></div>
<div class='div-orig'><p style="margin-left:1em">德山禮辭龍潭直抵溈山挾複子上法堂[泳-永+(從-彳)]西過東[泳-永+(從-彳)]東過西顧視方丈曰有麼有麼山坐次殊不顧盼師曰無無便出至門首乃曰雖然如此也不得草草遂具威儀再入相見纔跨門提起坐具曰和尚山擬取拂子師便喝拂袖而出山至晚問首座今日新到在否座曰當時背却法堂着草鞋出去也山曰此子<span class='corr'>已</span>後向孤峰頂上盤結草庵呵佛罵祖去在雪竇拈兩處云勘破了乃。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>一勘破二勘破雪上加霜曾嶮墮飛騎將軍入虜庭再得完全能幾箇急走過莫放過孤峰頂上草裡坐虎穴深林人不到到者還湏是獵人老虎睡驚纔舉目瞥然跳出獲全身<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>偷營斫寨入中軍應是機謀<span class='corr'>已</span>十分袖裡金搥猶未動山前飛騎去紛紛<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'>德山老能法戰一喝聲光吼雷電騎虎頭兮收虎尾捋虎鬚兮真可<span class='corr'>羨</span>急走下山三十里又被溈山追一箭<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>大用不拘今古規模倒拈蝎尾平捋虎鬚若非深辨端倪何以坐覩成敗俊處頴脫囊錐高來卷舒方外孤峰頂上浪<span class='corr'>滔</span>天正令當行百雜碎<span class='note-inline'>(咄)</span><span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>騎虎頭把虎尾霹靂一聲驚萬里坐觀成敗老將軍腦後一槌誰敢擬擬不擬箇箇無棍長者子<span class='note-inline'>(懶庵需)</span></div>
</p><p style="text-indent:0em" class="lg-abnormal"><div class='lg-row'>韜畧雙全膽氣豪當頭不怕陣雲高排關自謂褰旗手未免孤峰沒草窠<span class='note-inline'>(頑石空)</span></div>
</p><p style="text-indent:0em" class="lg-abnormal"><div class='lg-row'>七事隨身一毫不用再展鎗旗乾坤震動孤峰頂上休更說夢<span class='note-inline'>(退菴奇)</span></div>
</p></div>
<div class='div-orig'><p style="margin-left:1em">德山凡見僧入門便棒。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>德山棒劃断聖凡魔瞻喪善能方便捋虎鬚忿怒那吒亦摧蕩<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>一棒一條痕辛酸不可論丈夫多意氣幾箇是知恩<span class='note-inline'>(大洪恩)</span></div>
</p><p style="text-indent:0em" class="lg-abnormal"><div class='lg-row'>突出雙頭卒辨難曾將一擊碎潼関自[泳-永+(從-彳)]天下太平後流落人間號德山<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>驟雨迅雷擊雲興電影隨將軍雖有令何佀帝堯時<span class='note-inline'>(大<span class='corr'>洪邃</span>)</span></div>
</p><p style="text-indent:0em" class="lg-abnormal"><div class='lg-row'>兩手托開無縫塔一脚踢倒湏彌山青天霹靂無遮護阿師猶自覓禪関<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>一條白棒劈頭來血濺星飛痛可哀祖佛更無回避處妙高峰頂也崩摧<span class='note-inline'>(佛國白)</span></div>
</p><p style="text-indent:0em" class="lg-abnormal"><div class='lg-row'>德嶠分明顯大奇棒頭揮出絕離微令行佛祖無空過一似輪王握萬機<span class='note-inline'>(雲蓋昌)</span></div>
</p><p style="text-indent:0em" class="lg-abnormal"><div class='lg-row'>一條楖[木*栗]倚青天別向三乘教外傳未眨眼時遭八百擬開口處着三千<span class='note-inline'>(張無盡)</span></div>
</p><p style="text-indent:0em" class="lg-abnormal"><div class='lg-row'>當機截断聖凡膝上寒光照雪茫茫宇宙無窮皮下何人有血<span class='note-inline'>(普融平)</span></div>
</p><p style="text-indent:0em" class="lg-abnormal"><div class='lg-row'>坐断生死要津不問凡聖迷悟一棒打破面門自然乾坤獨露<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>入門棒棒沒<span class='corr'>商</span>量拶出紅流便廝當不是奴奴情淡薄無錢難作好兒郎<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>棒下真鍮不愽金德山徹底老婆心後人只見波濤湧不見龍王宮殿深<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>入門便棒郎當不少依而行之胡麻廝繳<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>曾透龍潭向上機便將一棒力橫揮當頭突出何人辨只許樷林作者知<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>一條白棒胡揮乱揎撞着聱頭魂飛膽顫<span class='note-inline'>(典牛游)</span></div>
</p><p style="text-indent:0em" class="lg-abnormal"><div class='lg-row'>殺活並行醍醐毒藥是賞是罰一任卜度<span class='note-inline'>(尼無著捴)</span></div>
</p><p style="text-indent:0em" class="lg-abnormal"><div class='lg-row'>皎潔晴天吼怒雷銕山萬疊盡驚開囙思塊雨條風日安得全提有此來<span class='note-inline'>(寶葉源)</span></div>
</p></div>
<div class='div-orig'><p style="margin-left:1em">德山小參示眾曰今夜不荅話問話者三十棒時有僧出禮拜師便打曰某甲話也未問和尚囙甚麼打某甲師曰汝是甚麼處人曰新羅人師曰未跨舩舷好與三十棒。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>德山自得任公手一線分明下兩鈎透網金鱗纔弄水岸邊還把釣[糸*系][(冰-水+〡)*ㄆ]<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>誅龍之劍未可揮蛇大獵之家豈藉狐兔君不見諸葛亮作軍師或施擒縱少人知百萬雄兵如指掌小醜擒來又縱之兵歎訝馬頻嘶無限兒郎唱大奇如是四方英勇將聞名早<span class='corr'>已</span>竪降旗<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>祖令全提孰敢論纖毫纔動陷関津這僧不辨箇時莭為法忘身有幾人<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>煙塵掃蕩將軍令正勑流行宣德音公子只知歌既醉夜深還被活生擒<span class='note-inline'>(寶峯照)</span></div>
</p><p style="text-indent:0em" class="lg-abnormal"><div class='lg-row'>橫按鏌鋣居閫外當鋒誰敢犯重圍堪<span class='corr'>羨</span>新羅箇衲子全機破敵也光輝<span class='note-inline'>(旻古佛)</span></div>
</p><p style="text-indent:0em" class="lg-abnormal"><div class='lg-row'>高提祖印踞寰中孰肎當機定吉㐫不是新羅這衲子爭教千古振清風<span class='note-inline'>(大溈喆)</span></div>
</p><p style="text-indent:0em" class="lg-abnormal"><div class='lg-row'>大冶烹金忽雷驚春草木秀發光輝日新不費纖毫力擒下天麒麟全威殺活得自在千古照耀同冰輪話作兩橛句中眼活龍頭蛇尾以指喻指撞着露柱瞎衲僧塞斷咽喉無出氣擬議尋思隔萬山咭嘹舌頭三千里<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>德山老人寂寂惺惺法眼圓明精精靈靈六韜三略武緯文經新羅衲子有丙無丁<span class='note-inline'>(南堂興)</span></div>
</p></div>
<div class='div-orig'><p style="margin-left:1em">德山囙廓侍者問[泳-永+(從-彳)]上諸聖向什麼處去師曰作麼作麼曰勑點飛龍馬跛鼈出頭來師休去明日師浴出廓過茶與師師撫廓背曰昨日公案作麼生曰這老漢今日方始瞥地師又休去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>跛鼈飛龍騎形殊理不殊欲明二大士棒下識真軀<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>正士忠臣氣㝡英一言佐國死猶輕不同諂曲偷安者冐寵貪榮過一生<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>袖裡藏鋒逈莫儔任他高作運機籌若看舉鼎㧞山力未到烏江不肎休<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>雲鵬展翅天無光井底蝦䗫剛咄咄大陽忽轉跳出來千峰萬峰空突兀<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>熟睡高聲呌不聞夢中讇語自紛紛明朝一下方眠覺懊惱昏沉不可論<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>覿靣來時作者知可中石火電光遟輸機謀主有深意欺敵兵家無遠思發必中更謾誰腦後見腮兮人難觸犯眉底有眼兮渠得便冝<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>不問文班與武班御街侵曉競朝天傍觀莫咲金吾老駿馬驕多不着鞭<span class='note-inline'>(上方益)</span></div>
</p><p style="text-indent:0em" class="lg-abnormal"><div class='lg-row'><span class='corr'>商</span>嶺東西路不分兩間茅屋一溪雲師言耳聵知師意人是人非不欲聞<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>臨機一味放憨癡其毒尤深棒喝時堪咲人來誇敏手得便冝是落便冝<span class='note-inline'>(別峯印)</span></div>
</p><p style="text-indent:0em" class="lg-abnormal"><div class='lg-row'>頑皮老虎臥林丘一任傍人放滴油滿肚只因曾飽肉縱加呼喚懶擡頭<span class='note-inline'>(無凖範)</span></div>
</p><p style="text-indent:0em" class="lg-abnormal"><div class='lg-row'>只一箇休去伎倆自然消諸聖在甚處脚下路迢迢<span class='note-inline'>(橫川珙)</span></div>
</p><p style="text-indent:0em" class="lg-abnormal"><div class='lg-row'>昨日罵詈一番了老倒踈慵不觧[聽-王]今日又來由你罵饒人些子當看經<span class='note-inline'>(閑極雲)</span></div>
</p></div>
<div class='div-orig'><p style="margin-left:1em">德山一日飯遲托鉢下堂時雪峰作飯頭見便云這老漢鍾未鳴鼓未響托鉢向什麼處去師便歸方丈峰舉佀岩頭頭曰大小德山未會末後句師聞今侍者喚來問汝不肎老僧那頭密啟其意師乃休去至明日陞堂果與尋常不同頭至僧堂前撫掌大咲曰且喜老漢會末後句雖然如是只得三年師果三年而沒。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>鍾鼓猶未鳴托鉢何處去一拶便回頭會得末後句<span class='note-inline'>(寶峯照)</span></div>
</p><p style="text-indent:0em" class="lg-abnormal"><div class='lg-row'>末後句會也無德山父子太含糊座中亦有江南客莫向樽前唱鷓鴣<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>凜凜霜風戞地寒漁翁擲釣五湖寬錦鱗觸散波心月收取[糸*系]綸上古灘<span class='note-inline'>(寶峯祥)</span></div>
</p><p style="text-indent:0em" class="lg-abnormal"><div class='lg-row'>鼓寂鍾沉托鉢回岩頭一拶語如雷果然只得三年活莫是遭他授記來<span class='note-inline'>(張無盡)</span></div>
</p><p style="text-indent:0em" class="lg-abnormal"><div class='lg-row'>德山托鉢㝡為奇好語令人特地疑虎豹出林誇爪距樷林千古立雄基<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>一撾塗毒聞皆喪身在其中総不知八十翁翁入塲屋真誠不是小兒嬉<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>鍾未鳴鼓未響依前托鉢歸方丈德山不會末後句岩頭密意誰相亮只得三年也大奇留與諸方作榜樣<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>千尺[糸*系]輪直下垂一波纔動萬波隨兒童不慣風濤惡走入蘆芲不敢窺<span class='note-inline'>(真淨文)</span></div>
</p><p style="text-indent:0em" class="lg-abnormal"><div class='lg-row'>鍾鼓未鳴先托鉢雪峰平地成饒舌當時一徑入僧堂且看岩頭有何說<span class='note-inline'>(照堂一)</span></div>
</p><p style="text-indent:0em" class="lg-abnormal"><div class='lg-row'>雪峰公然喚回岩頭密啟有力果然只得三年賊口元來是勑<span class='note-inline'>(典牛游)</span></div>
</p><p style="text-indent:0em" class="lg-abnormal"><div class='lg-row'>凜凜吹毛照膽寒不容擬議豈容傳擡眸<span class='corr'>已</span>是身三叚此是吾家紅鐵團<span class='note-inline'>(明大禪)</span></div>
</p><p style="text-indent:0em" class="lg-abnormal"><div class='lg-row'>斫却月中桂清光轉更多狐狸俱屏迹師子奮金毛<span class='note-inline'>(密庵傑)</span></div>
</p><p style="text-indent:0em" class="lg-abnormal"><div class='lg-row'>德山托鉢話低頭得人怕三家村裡人醉後胡廝罵<span class='note-inline'>(率庵琮)</span></div>
</p></div>
<div class='div-orig'><p style="margin-left:1em">德山因僧問如何是佛師曰佛是西天老比丘。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>佛是西天老比丘星移斗轉水東流茫茫宇宙人無[婁*殳]戶貫依前百草頭<span class='note-inline'>(或菴躰)</span></div>
</p></div>
<div class='div-orig'><p style="margin-left:1em">德山囙臨濟侍次師曰今日困濟曰這老賊寐語作甚麼師擬拈棒濟掀到禪床。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>臥龍纔奮迅猛虎便咆哮時人只見波濤湧不知新月出林梢<span class='note-inline'>(中庵空)</span></div>
</p></div>
<div class='div-orig'><p style="margin-left:1em">德山示眾曰道得也三十棒道不得也三十棒臨濟聞得謂洛浦曰汝去問他道得為甚麼也三十棒待伊打汝接住棒送一送看他作麼生浦如教而問師便打浦接住送一送師便歸方丈浦回舉似臨濟濟曰我[泳-永+(從-彳)]來疑著這漢雖然如是你還識德山麼浦擬議濟便打。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>單于自負藝過人小將教詔去佀真到彼果然贏小捷回來未免陷全身<span class='note-inline'>(海印信)</span></div>
</p><p style="text-indent:0em" class="lg-abnormal"><div class='lg-row'>譬若金籠鸚鵡兒觜如紅玉一青衣雖然學得人言語問着元來総不知<span class='note-inline'>(佛鑑懃)</span></div>
</p></div>
<div class='div-orig'><p style="margin-left:1em">德山因僧來叅便乃閉却門僧打門師曰誰曰師子師開門僧纔入禮拜師驀頭騎曰者畜生許多時向甚麼處去來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>見兔放鷹囙邪打正脚未跨門直湏猛省<span class='note-inline'>(木庵永)</span></div>
</p></div>
<div class='div-orig'><p style="margin-left:1em">德山上堂大眾及盡知也直得三世諸佛口挂壁上猶有一人呵呵大咲若識此人參學事畢<span class='note-inline'>(或作圓明密語)</span>投子青云然雖如是德山大佀藏盡椘天月猶存漢地星乃。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>雙盲入暗路崎嶇日落棲蘆暫得甦爭佀石人眠半夜免教舜讓守林居湏知芲綻非干木無脚行時早觸途昨朝風起長安道元是崑崙進國圖</div>
</p><p style="text-indent:0em" class="lg-abnormal"><div class='lg-row'>收把断襟喉風磨雲拭水冷天秋錦鱗莫謂無滋味釣盡滄浪月一鈎<span class='note-inline'>(天童覺)</span></div>
</p></div>
<div class='div-orig'><p style="margin-left:1em">筠州洞山良价悟本禪師<span class='note-inline'>(嗣雲岩)</span>囙辞雲岩臨行問百年後忽有人問還邈得師真否如何祗對岩良久曰秪這是師沉吟岩曰价闍黎承當個事大湏審細師猶涉疑。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>躰量非功不墮令星移斗換豈同輪多年曆日雖無用犯着應湏総滅門<span class='note-inline'>(正堂辯)</span></div>
</p></div>
<div class='div-orig'><p style="margin-left:1em">洞山因過水睹影大悟前旨有偈曰切忌[泳-永+(從-彳)]他覓迢迢與我踈我今獨自徃處處得逢渠渠今正是我我今不是渠應湏恁麼會方得契如如。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>動靜[泳-永+(從-彳)]來每與俱回頭驀地始逢渠直饒與麼猶堪咲喚作如如又却迂<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>水中影子囙身有若寔無身影亦無百尺竿頭纔進步一毫端上現毗盧<span class='note-inline'>(圓悟勤)</span></div>
</p></div>
<div class='div-orig'><p style="margin-left:1em">洞山後囙供養雲岩真有僧問先師道只這是莫便是否師曰是曰意旨如何師曰當時幾錯會先師意曰未審先師還知有也無師曰若不知有爭觧恁麼道若知有爭肎恁麼道。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>爭觧恁麼道五更雞唱家林曉爭肎恁麼道千年鶴與青松老寶鑑正明驗正偏王機轉側看兼到門風大振兮規步綿綿父子變通兮聲光浩浩<span class='note-inline'>(天童覺)</span></div>
</p></div>
<div class='div-orig'><p style="margin-left:1em">洞山辝雲岩岩曰自此一別難得與汝相見師曰不然自此一別難得與和尚不相見。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>高高孤頂雪濛濛刦外行藏路不通半夜嶺梅消息轉不関春色暗香濃<span class='note-inline'>(正堂辯)</span></div>
</p></div>
<div class='div-orig'><p style="margin-left:1em">洞山首謁南泉值馬祖忌修齋次泉曰未審馬祖還來應供否眾無對師出云待有伴即來泉曰此子雖後生却堪雕琢師曰莫壓良為賤。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>白雲之賔青山伴位裡借功看互換無底合盤轉手擎穿心椀子通身飯<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>千尺[糸*系]綸直下垂一波纔動萬波隨江上晚來堪畫處漁人披得一簑歸<span class='note-inline'>(闡提點)</span></div>
</p><p style="text-indent:0em" class="lg-abnormal"><div class='lg-row'>有伴即來地闢天開冷光重出匣古路絕纖埃萬象森羅齊合掌湏彌岌㟧舞三臺<span class='note-inline'>(<span class='corr'>最庵</span>印)</span></div>
</p></div>
<div class='div-orig'><p style="margin-left:1em">洞山叅溈山問曰頃聞南陽忠國師有無情說法話某甲未完其微溈曰我這裡亦有秪是罕遇其人師曰乞師指示溈曰父母所生口終不為子說師曰還有與師同時慕道者否溈曰此去澧陵攸縣石室相連有雲岩道人若能撥草瞻風必為子之所重師既到雲岩問無情說法甚麼人得聞岩曰無情得聞師曰和尚聞否曰我若聞汝即不聞吾說法也師曰某甲為甚麼不聞岩竪拂子曰還聞麼師曰不聞曰我說法汝尚不聞况無情說法乎師曰無情說法該何典教曰豈不見弥陀經云水鳥樹林悉皆念佛念法師於是有省述偈曰也大奇也大奇無情說法不思議若將耳[聽-王]終難會眼處聞時方得知。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>者箇分明有情無情者箇㝡親無處不真一打不着萬刼沉淪一透不破驢牽銕磨一朝透徹以楔出楔鼻安靣上口裡有舌不借不借東說西說要休便休要歇便歇無情說法有情[聽-王]有情說法無情別不是等閑虛作觧大地山河太饒舌人人盡有不相應露柱燈籠向你說<span class='note-inline'>(大溈智)</span></div>
</p><p style="text-indent:0em" class="lg-abnormal"><div class='lg-row'>好好萬象森羅俱是寶頭頭物物現家珍不識之人即荒草<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>南陽師肌骨好洞山价也難討溈山翁雲岩老重注破成鼓倒分明行官路不覺入荒草葛藤囙此到而今業識茫茫何日了<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">洞山示眾曰秋初夏末兄弟或東去西去直湏向萬里無寸草處去始得又云只如萬里無寸草處且作麼生去後有僧到瀏陽舉佀石霜霜云出門便是草僧回舉佀師師曰大唐國裡能有幾人。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>出門便是太忙然萬里無來未得圓欲識家山歸去路暮煙輕鎻綠綿綿<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>草漫漫門裡門外君自看荊棘林中下脚易夜明簾外轉身難看看幾何般且隨老木同寒瘠將逐春風入燒瘢<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>出門便是草閑殺龍門老北去禮文殊南來登五老鬢髮<span class='corr'>已</span>蒼浪言歸恨不早獨立秋風前思量望江島好好不用更尋討<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>萬里無寸草但請恁麼去出門便是草各自有公據有公據何拘束清風月下守株人涼免漸遙春草綠<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>不出漫漫草路遮出門猶更隔天涯回機[跍-十+水]着通霄路何處青山不是家<span class='note-inline'>(踈山如)</span></div>
</p><p style="text-indent:0em" class="lg-abnormal"><div class='lg-row'>庭前黃葉亂紛紛階下苔錢佀錦紋戶外任教荒草綠石人[跍-十+水]断海山雲<span class='note-inline'>(淨囙成)</span></div>
</p><p style="text-indent:0em" class="lg-abnormal"><div class='lg-row'>萬里無寸草出門便絆倒爭如不動塵四山日杲杲壁立萬仞絕承當天上人間無處討無處討忍然突出拄杖頭直趨寶山親取寶<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>新<span class='corr'>豐</span>路坦然豈止正偏圓萬里無寸草何人可向前機不轉墮塵緣透得脫犯風煙瀏陽端的破中邊出門<span class='corr'>已</span>是草芊綿投機倘若諳來脉兩岸俱玄一不全<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>虛玄鳥道沒纖埃玉殿空然瑣綠苔挂壁梭飛秋蛻骨滄溟老蚌盡懷胎<span class='note-inline'>(足菴鑒)</span></div>
</p></div>
<div class='div-orig'><p style="margin-left:1em">洞山囙僧問寒暑到來如何回避師曰何不向無寒暑處去曰如何是無寒暑處師曰寒時寒殺闍黎熱時熱殺闍黎。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>垂手還同萬仞崖正偏何必在安排琉璃古殿照明月忍俊韓獹空上階<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>無寒暑處如何唱和熱即乘涼寒即向火多口阿師一場懡㦬人人盡欲出常流折合還歸炭裡坐<span class='note-inline'>(泉大道)</span></div>
</p><p style="text-indent:0em" class="lg-abnormal"><div class='lg-row'>熱時熱殺寒時寒寒暑由來捴不千行盡天涯諳世事老君頭戴楮皮冠<span class='note-inline'>(湛堂準)</span></div>
</p><p style="text-indent:0em" class="lg-abnormal"><div class='lg-row'>偏中有正正中偏流落人間千百年幾度欲歸歸未得門前依舊草芊芊<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>無寒暑處洞山語多少禪人迷處所寒時向火熱乘涼一生免得避寒暑<span class='note-inline'>(佛燈珣)</span></div>
</p><p style="text-indent:0em" class="lg-abnormal"><div class='lg-row'>無寒暑處為君通枯木生芲又一重堪咲刻舟求劍者至今猶在冷灰中<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>裡頭看勿寒暑直下滄溟瀝得乾我道巨鼇能俯首咲君沙際弄釣竿<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>水到渠成風行草偃類之不齊覩之難面誰信崖頹石裂時黃金白銀如糞泥<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>盤走珠珠走盤偏中正正中偏羚羊挂角無踪跡獵犬遶林空踧踖<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>避暑逃寒問是非不離寒暑少人知正中來也無回互句裡藏鋒辨者稀嚴天雪火雲飛風吹日炙杜闍黎<span class='note-inline'>(冶父川)</span></div>
</p><p style="text-indent:0em" class="lg-abnormal"><div class='lg-row'>寒時寒熱時熱無寒暑處天然別綿州附子漢州薑打刀湏是邠州鐵洞山老子不瞞人親傳當面藏身訣<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>寒暑分明說向君不容擬議辨踈親匾檐驀折兩頭脫舉目長空一咲新<span class='note-inline'>(松源岳)</span></div>
</p></div>
<div class='div-orig'><p style="margin-left:1em">洞山囙僧問三身中那身不墮眾[婁*殳]師曰吾常於此切後有持此問曹山先師道吾常於此切意作麼生山云要頭便斫去又問雪峰雪峰以拄杖打云我亦曾到洞山來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>此切堪傷向外求至親何故佀怨讎始終滿面無慙色更有曹山乞你頭<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>不入世未循緣刦壺空處有家傳白蘋風細秋江暮古岸舩歸一帶煙<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>玉鞭纔舉乹坤靜皇道無私顯至尊貴極鑾轝纔指斥將軍正令不容存<span class='note-inline'>(正堂辯)</span></div>
</p><p style="text-indent:0em" class="lg-abnormal"><div class='lg-row'>三人證龜喚作鼈啞子得夢向誰說電光影裡浪驅馳[跍-十+水]破澄潭一輪月<span class='note-inline'>(木菴永)</span></div>
</p><p style="text-indent:0em" class="lg-abnormal"><div class='lg-row'>吾常於此切不是神仙訣洞山空腹高心曹山寧可截舌切切不是標名虛事榹未了吾今為君訣<span class='note-inline'>(棘田心)</span></div>
</p></div>
<div class='div-orig'><p style="margin-left:1em">洞山囙僧問亡僧遷化向什麼處去師曰火後一莖苑。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>野火燒時越轉新至今煙燄雨難淋旱地紅蓮遮日月無根樹長翠成陰<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>春風吹動綠波搖無限舩師逐海潮只見江鷗飛白浪豈知明月在雲霄<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>善應隨流妙意深明明一箭中紅心當鋒不是由基眼對面銕山高萬尋<span class='note-inline'>(佛智裕)</span></div>
</p><p style="text-indent:0em" class="lg-abnormal"><div class='lg-row'>古人出世㝡難遭唯有江西路更高人問亡僧遷化事便言火後一莖苑<span class='note-inline'>(石門聡)</span></div>
</p><p style="text-indent:0em" class="lg-abnormal"><div class='lg-row'>雖然火過一堆灰爭奈人情會見稀畢竟水湏朝海去到頭雲定覓山歸<span class='note-inline'>(佛鑑懃)</span></div>
</p></div>
<div class='div-orig'><p style="margin-left:1em">洞山有頌云五臺山上雲蒸飯佛殿階前狗尿天旛竿頭上煎鎚子三箇胡孫夜簸錢。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>山猱得樹尾連顛咲道階除夜簸錢敲磕髑髏無用處[泳-永+(從-彳)]來千聖不曾傳</div>
</p></div>
<div class='div-orig'><p style="margin-left:1em">洞山因老宿拈袈裟角問云父母未生時還有這個麼師曰只今豈是有耶宿搖手。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>轉位投機覓更難回途復妙豈相關新<span class='corr'>豐</span>洞口翻波浪一掃湏教徹底乾<span class='note-inline'>(正堂辯)</span></div>
</p></div>
<div class='div-orig'><p style="margin-left:1em">洞山有一僧在延壽堂不安要見師師至僧所僧便問和尚何不救取人家男女師曰你是什麼人家男女曰某甲是大闡提人家男女師良久僧曰四山相逼時如何師曰老僧亦[泳-永+(從-彳)]人家屋簷下過曰回互不回互師曰不回互曰教某甲向什麼處去師曰粟畬裡去僧噓一聲曰珎重便坐脫師以拄杖扣頭三下曰只觧與麼去不觧與麼來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>只觧恁麼去沙禽夜宿滄洲樹不觧恁麼來石筍穿開古路苔莫道鯤鯨無羽翼今日親[泳-永+(從-彳)]鳥道回<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>聖量凡情淨盡時轉身無路事還非屋簷下過粟畬裡馬腹驢胎一道歸<span class='note-inline'>(石溪月)</span></div>
</p></div>
<div class='div-orig'><p style="margin-left:1em">洞山因龍牙問如何是祖師西來意師曰待洞水[這-言+羊]流即向汝道。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>洞水無緣會[這-言+羊]流見他苦切故相酧西來祖意寔無意妄想狂心歇便休<span class='note-inline'>(橫川珙)</span></div>
</p></div>
<div class='div-orig'><p style="margin-left:1em">洞山因僧問如何是空刼<span class='corr'>已</span>前自<span class='corr'>己</span>師曰白鳥入蘆芲。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>打起黃鶯兒莫教枝上啼幾回驚妾夢不得到遼西<span class='note-inline'>(正堂辯)</span></div>
</p></div>
<div class='div-orig'><p style="margin-left:1em">洞山冬夜果子次問泰首座曰有一物上拄天下拄地黑佀漆常在動用中動用中收不得且道過在什麼處座曰過在動用中師曰侍者掇退果卓。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>洞山果子誰無分掇退臺盤妙轉機今夜為君輕點破牡[舟-(白-日)]芲下睡猫兒<span class='note-inline'>(明極祚)</span></div>
</p><p style="text-indent:0em" class="lg-abnormal"><div class='lg-row'>洞山玷辱家風首座埋沒自<span class='corr'>己</span>雙雙綉出鴛鴦千古扶持不起<span class='note-inline'>(運庵岩)</span></div>
</p><p style="text-indent:0em" class="lg-abnormal"><div class='lg-row'>拄天拄地黑如漆不分晝夜是何物拈來拋向屎坑中火裡紅蓮香拂拂<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">洞山夜㕘不點燈有僧出問話退後師令侍者點燈乃名適來問話僧出來其僧近前師曰將取三兩粉來與這個上座其僧拂袖而退自此省發遂罄捨衣資設齋得三年後辞師師曰善為時雪峰侍立問曰秪如這僧辞去幾時却來師曰他秪知一去不觧再來其僧歸堂就衣鉢下坐化峰上報師師曰雖然如此猶較老僧三生在。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>洞山日午打三更便有遊人把路爭除却華山陳處士誰人不帶是非行<span class='note-inline'>(慈受深)</span></div>
</p></div>
<div class='div-orig'><p style="margin-left:1em">洞山囙看病僧僧曰火風離散時如何師曰來時無一物去亦任[泳-永+(從-彳)]伊曰爭奈贏瘵何師曰湏知有不病者僧曰如何是不病者師曰悟則無分寸不悟隔山坡僧曰前程還許卜度也無師曰雖然黑佀漆成立在今時。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>火風離散後一物鎮長靈佛國黃金地天堂白玉庭前程休卜度所至要惺惺一念心清淨人間亦只寧<span class='note-inline'>(南堂興)</span></div>
</p></div>
<div class='div-orig'><p style="margin-left:1em">洞山不安僧問和尚病還有不病者麼師曰有曰不病者還看和尚否師曰老僧看他有分曰和尚看他時如何師曰老僧看他時則不見有病。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>卸却臭皮袋拈轉赤肉團當頭鼻孔正直下髑髏乾老醫不見[泳-永+(從-彳)]來廦少子相逢向近難野水瘦時秋潦退白雲斷處舊山寒湏勦絕莫顢頇轉盡無功伊就位孤標不與汝同盤<span class='note-inline'>(天童覺)</span></div>
</p></div>
<div class='div-orig'><p style="margin-left:1em">洞山因僧問和尚教學人行鳥道未審如何行鳥道師曰不逢一人曰如何行師曰直湏足下無私句曰秪如行鳥道莫便是本來面目否師曰闍黎因甚顛倒曰甚麼處是學人顛倒師曰若不顛倒因甚麼却認奴作郎曰如何是本來面目師曰不行鳥道。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>古路翛然倚太虛行玄猶是涉崎㠊不登鳥道雖為妙點檢將來<span class='corr'>已</span>觸途<span class='note-inline'>(丹霞淳)</span></div>
</p></div>
<div class='div-orig'><p style="margin-left:1em">洞山問僧世間何物㝡苦曰地獄㝡苦師曰不然在此衣線下不明大事是名㝡苦。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>人生㝡苦不知休逐浪隨波真可憂一句若能超佛祖蒙頭壞衲更何求<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>鑊湯爐炭幾何般地獄三途未苦酸湏信新<span class='corr'>豐</span>親切語袈裟之下莫顢頇<span class='note-inline'>(丹<span class='corr'>霞</span>淳)</span></div>
</p></div>
<div class='div-orig'><p style="margin-left:1em">洞山曰一大藏教只是箇之字。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>點畫分明無道理老胡幾度提不起不如分付王右軍無限風流歸手裡<span class='note-inline'>(白雲端)</span></div>
</p></div>
<div class='div-orig'><p style="margin-left:1em">洞山叅興平便禮拜興曰莫禮老朽師曰禮不老朽者興曰渠不受禮師曰渠不曾禮。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>渠非老朽不禮不受威音世前毗盧頂後把定壺中白日長觸着匣內青蛇吼良醫叮囑病人服藥不如忌口<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>上座莫要禮老朽興平未易楊家醜尊貴[泳-永+(從-彳)]來不出門渠儂豈在威音後<span class='note-inline'>(自得暉)</span></div>
</p></div>
<div class='div-orig'><p style="margin-left:1em">洞山因僧問如何是衲僧孔竅師曰十八女兒不繫裙。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>衲僧孔竅少人知剛被宗師<span class='corr'>已</span>識機十八女兒裙未繫先教阿母畫蛾眉<span class='note-inline'>(海印信)</span></div>
</p></div>
<div class='div-orig'><p style="margin-left:1em">洞山囙僧問時時勤拂拭莫遣惹塵埃為甚麼不得他衣鉢師曰直饒道本來無一物也未合得他衣鉢且道什麼人合得僧下九十六轉語皆不契末後云設使將來他亦不受師深肎之。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>祖師衣鉢漫悠㦲不受渠猶眼未開誰信普通年遠事豈[泳-永+(從-彳)]䓗嶺付將來<span class='note-inline'>(本覺一)</span></div>
</p></div>
<div class='div-orig'><p style="margin-left:1em">洞山不安令沙彌傳語雲岩乃囑曰他或問和尚安樂否但道雲岩路相次絕也汝下此語湏遠立恐他打汝沙弥領旨去傳語聲未絕早被雲岩打一棒沙彌無語。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>洞山有路透雲岩絕處教通到者難拄杖頭邊開活路方知不隔一毫端<span class='note-inline'>(絕象鑑)</span></div>
</p><p style="text-indent:0em" class="lg-abnormal"><div class='lg-row'>年老心孤是洞山引人行路絕躋攀者僧若也知機變一去雲岩更不還<span class='note-inline'>(竹屋簡)</span></div>
</p></div>
<div class='div-orig'><p style="margin-left:1em">潭州神山僧密禪師<span class='note-inline'>(嗣雲岩)</span>與洞山行次忽見白兔走過師曰俊㦲洞曰作麼生師曰大佀白衣拜相洞曰老老大大作這個說話師曰你作麼生洞曰積代簪纓暫時落魄。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>即日貴人舊家貧漢兄弟相承尊卑互換向晚途中眼不開夜明簾外機旋轉騎牛戴帽異中來百鍊真金色不變<span class='note-inline'>(天童覺二)</span></div>
</p><p style="text-indent:0em" class="lg-abnormal"><div class='lg-row'>抗力雪霜平步雲霄下惠黜國相如過槗蕭曹謀略能成漢巢許身心欲避堯[冗-几+龍]辱若驚深自信真情㕘跡混漁樵</div>
</p><p style="text-indent:0em" class="lg-abnormal"><div class='lg-row'>白衣拜相喜難加暫時流落向天涯移身換步人難見夜來歸宿五侯家<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>衣錦還鄉人盡見長時富貴許誰知無言童子呵呵咲贏得風光滿靣歸<span class='note-inline'>(伊庵權)</span></div>
</p></div>
<div class='div-orig'><p style="margin-left:1em">神山把針次洞山問曰作甚麼師曰把針曰把針事作麼生師曰針針相佀曰二十年同行作這個語話豈有與麼工夫師曰長老又作麼生日如大地火發底道理。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>大地火發間不容髮南海崑崙天寒不襪祖祖相傳一頭搕[打-丁+(天/韭)]<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>[這-言+羊]放順收將寡敵眾隱顯同途得失共用針針相似不外來同行語話要分開自[泳-永+(從-彳)]大地火發後古廟香爐不著灰<span class='note-inline'>(月堂昌)</span></div>
</p></div>
<div class='div-orig'><p style="margin-left:1em">神山與洞山過獨木橋洞先過了拈起木橋曰過來師喚价闍黎洞乃放下木橋。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>平地無端鑿陷坑木橋拈起使人行沉沉寒水如何渡月夜金雞報五更<span class='note-inline'>(丹霞淳)</span></div>
</p></div>
<div class='div-orig'><p style="margin-left:1em">潭州石霜山慶諸禪師<span class='note-inline'>(嗣道吾)</span><span class='corr'>抵</span>溈山為米頭一日篩米次溈曰施主物莫拋撒師曰不拋撒溈於地上拾得一粒曰汝道不拋撒這箇是甚麼師無對溈曰莫輕這一粒百千粒盡[泳-永+(從-彳)]這一粒生師曰百千粒[泳-永+(從-彳)]這一粒生未審這一粒[泳-永+(從-彳)]甚處生溈呵呵大咲歸方丈。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>萬廩千倉常住物出生來歷要分明不知一粒[泳-永+(從-彳)]何得雨過西山爽氣清<span class='note-inline'>(枯禪鏡)</span></div>
</p></div>
<div class='div-orig'><p style="margin-left:1em">石霜在方丈內僧在窓外問咫尺之間為甚麼不覩師顏師曰偏界不曾藏僧舉問雪峰徧界不曾藏意旨如何峰曰甚麼處不是石霜師聞曰這老漢著甚麼死急峰聞曰老僧罪過　玄沙云山頭老漢蹉過石霜。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>千疑萬慮扣禪関徧界非藏豈小言象骨玄沙猶定動悞他游子失歸源高賢不用隨聲色地又天長自對門<span class='note-inline'>(汾陽昭)</span></div>
</p><p style="text-indent:0em" class="lg-abnormal"><div class='lg-row'>石霜雪老盡悠悠月下相逢互唱酧爭佀釣螺江上客一聲漁笛過滄洲<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>雙眸自小患生盲兩耳[泳-永+(從-彳)]來只聽聲指點萬端都不見如何彈指得分明<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>咫尺之間不覩師顏幸然獨露誰作遮欄老倒石霜曾指月區區雪老重饒舌釣魚舩上謝三郎金剛腦後添生銕<span class='note-inline'>(南華昺)</span></div>
</p><p style="text-indent:0em" class="lg-abnormal"><div class='lg-row'>咫尺之間問石霜師云徧界不曾藏閙市交関急着眼塞北牛馬海南番<span class='note-inline'>(洞山聦)</span></div>
</p><p style="text-indent:0em" class="lg-abnormal"><div class='lg-row'>遍界不曾藏千眼應難見雖然咫尺間欲覓無背面象骨苦提撕箇中猶未辨玄沙與發機射人用好箭<span class='note-inline'>(投子舒)</span></div>
</p></div>
<div class='div-orig'><p style="margin-left:1em">石霜因僧問如何是和尚深深處師曰無鬚鎻子兩頭搖。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>三更月落兩山明古道程遙苔滿生金鎻搖時無手犯碧波心月兔常行<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>無鬚鎻子卒難開枯木堂中莫亂猜千古兩頭搖不動待他麟角衲僧來<span class='note-inline'>(保寧勇)</span></div>
</p></div>
<div class='div-orig'><p style="margin-left:1em">石霜示眾云百尺竿頭如何進步。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>百尺竿頭坐底人雖然得入未為真百尺竿頭湏進步十方世界現全身<span class='note-inline'>(長沙岑)</span></div>
</p><p style="text-indent:0em" class="lg-abnormal"><div class='lg-row'>瞎却頂門眼錯認定盤星[拚-ㄙ+ㄊ]身能捨命一盲引眾盲<span class='note-inline'>(無門開)</span></div>
</p></div>
<div class='div-orig'><p style="margin-left:1em">石霜因裴相國來師奪公手中笏曰在天子手中為圭在官人手中為笏在山僧手裡喚作什麼公無對乃㽞下笏。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>不是圭兮不是笏反身直入蒼龍窟拏得驪龍照海珠知君大手方拈出<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>不是圭兮不是笏祖祖相傳非外物掣電光中着眼看直下承當早埋沒遇作家湏拈出中下聞之生恍惚太平恁麼多羅畢竟未離窠窟那堪明眼人前特地一場忉怛<span class='note-inline'>(佛鑑懃)</span></div>
</p></div>
<div class='div-orig'><p style="margin-left:1em">潭州漸源仲興禪師<span class='note-inline'>(嗣道吾)</span>一日隨道吾往檀越家弔慰拊棺曰生邪死邪吾曰生也不道死也不道師曰為甚麼不道吾曰不道不道歸至中路師曰和尚今日湏與某甲道若不道打和尚去也吾曰打即任打道即不道師便打吾歸院曰汝冝離此去恐知事得知不便師乃禮辝隱于村院三年後忽聞童子念觀音經至應以比丘身得度者即現比丘身忽然大省遂焚香遙禮曰信知先師遺言終不虛發自是我不會却怨先師先師既沒唯石霜是嫡嗣乃造石霜霜見便問前來打先師因緣會也未師進曰却請和尚道一轉語霜曰不見道生也不道死也不道師遂禮拜石霜設齋懺悔他日持鍬復到石霜於法堂上[泳-永+(從-彳)]東過西[泳-永+(從-彳)]西過東霜曰作麼師曰覓先師靈骨霜曰洪波浩渺白浪<span class='corr'>滔</span>天覓甚先師靈骨師曰正好着力霜曰這裡針劄不入着甚麼力師持鍬肩上便出。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>兔馬有角牛羊無角絕毫絕釐如山如岳黃金靈骨今猶在白浪<span class='corr'>滔</span>天何處着無處着隻履西歸曾失却<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>終日挨門復倚樓幾回明鏡照梳頭一[泳-永+(從-彳)]事却潘郎後也觧人前不識羞<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>道吾觧語無舌漸源無手行拳打得魂消魄喪方得此道流傳石霜為父雪耻苦屈之言難宣鍬子持來四顧茫茫白浪<span class='corr'>滔</span>天黃金靈骨今何在㽞鎮閻浮千萬年<span class='note-inline'>(妙湛慧)</span></div>
</p><p style="text-indent:0em" class="lg-abnormal"><div class='lg-row'>木人把板雲中唱石女穿靴水上行生死死生休更問[泳-永+(從-彳)]來日午打三更<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>生也全機現死也全機現不道復不道箇中無背面直下便承當不隔一條線逼塞太虛空赤心常片片<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>無鬚鎻子兩頭搖無瑕壁玉三回獻反遭刖足太無端誰料正言還保返<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>當時苦口曾不道悟來靈骨方尋討練江寒月兩蕭蕭浮雲散盡天如掃<span class='note-inline'>(夢庵信)</span></div>
</p><p style="text-indent:0em" class="lg-abnormal"><div class='lg-row'>生邪不道死邪不道一片清風閙浩浩一時漏泄道吾機反着欄衫倒頂帽<span class='note-inline'>(椘安方)</span></div>
</p><p style="text-indent:0em" class="lg-abnormal"><div class='lg-row'>本地靈明無一物幾人認得黃金骨扶鍬肩上便行時大辯[泳-永+(從-彳)]來還若訥<span class='note-inline'>(丹霞淳)</span></div>
</p><p style="text-indent:0em" class="lg-abnormal"><div class='lg-row'>生前曾弗遇知音死後徒將靈骨尋只在目前何處覓黃金鎻子任浮沉<span class='note-inline'>(本覺一)</span></div>
</p><p style="text-indent:0em" class="lg-abnormal"><div class='lg-row'>明頭落莭暗裡喫交毒手當渠痒處搔雪裏鷺鷥飛不見一隻銀缾挂樹梢<span class='note-inline'>(雪竇宗)</span></div>
</p><p style="text-indent:0em" class="lg-abnormal"><div class='lg-row'>無生曲子物外禪客唱者能唱拍者能拍唱拍相隨秋天月白大鵬展翅滄溟窄浩浩清風生羽翮<span class='note-inline'>(南堂興)</span></div>
</p><p style="text-indent:0em" class="lg-abnormal"><div class='lg-row'>急水灘頭下釣時錦鱗紅尾尚遲疑驀然跳出洪波裡擭霧拏雲宇宙低<span class='note-inline'>(應菴華)</span></div>
</p></div>
<div class='div-orig'><p style="margin-left:1em">澧州夾山善會禪師<span class='note-inline'>(嗣舩子)</span>初住京口寺因僧問如何是法身師曰法身無相又問如何是法眼師曰法眼無瑕時道吾失咲師遂請益後散眾叅舩子省發後歸聚徒道吾令僧徃問如何是法身師曰法身無相又問如何是法眼師曰法眼無瑕僧回舉佀吾吾曰者漢此回方徹。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>法身無相法眼無瑕因風吹火借水獻芲[糸*系]毫不立萬別千差但看來年二三月銜泥燕子入人家<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>臭口開來經萬刼[糸*系]毫纔動銕輪隨雲收雨散月明夜反動江波說向誰<span class='note-inline'>(木庵永)</span></div>
</p></div>
<div class='div-orig'><p style="margin-left:1em">夾山因僧問撥塵見佛時如何師曰直湏揮劍若不揮劒漁父栖巢僧後問石霜撥塵見佛時如何霜曰渠無國土甚處逢渠僧回舉佀師師曰門庭施設不無老僧入理深談猶較石霜百步。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>當機一句玉珊珊內外玲瓏溢目寒無漏國中曾不住月華影裡見應難<span class='note-inline'>(丹霞淳)</span></div>
</p><p style="text-indent:0em" class="lg-abnormal"><div class='lg-row'>不立纖毫<span class='corr'>已</span>是塵那堪奔走問他人高揮寶劍無踪跡月裏姮娥現半身<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>拂牛劒氣洗兵威定亂歸功更是誰一旦氛埃清四海垂衣皇化自無為<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>太阿在手誰敢當鋒青山萬朵白雲重重<span class='note-inline'>(京兆天寧璉)</span></div>
</p><p style="text-indent:0em" class="lg-abnormal"><div class='lg-row'>學佛人人被熱謾撥塵見得幾何般狂風掃地雲吹散獨立闌干宇宙寬<span class='note-inline'>(別峯印)</span></div>
</p><p style="text-indent:0em" class="lg-abnormal"><div class='lg-row'>隱顯全該不露顏白雲繚繞舊家山石人半夜敲金鎻天曉泥牛過玉関<span class='note-inline'>(㑃堂仁)</span></div>
</p></div>
<div class='div-orig'><p style="margin-left:1em">夾山因僧問如何是佛師曰此位無賔主曰尋常與甚人對談師曰文殊與吾携水去普賢猶未折芲來。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>親言言處幾人知今古無儔類莫齊玉馬雪行歸夜半羚羊挂角日沉西<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>當頭不犯難開口假借傍來落二三卓尓混融無向背西天佛是老瞿曇<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>大方獨立峭巍巍八面玲瓏萬象圍正坐當軒無位位圓通無碍應群機<span class='note-inline'>(<span class='corr'>踈</span>山如)</span></div>
</p></div>
<div class='div-orig'><p style="margin-left:1em">夾山因僧問如何是夾山境師曰猿抱子歸青嶂後鳥㗸芲落碧岩前後來法眼云我二十年秪作境話會。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>月皎青松鶴夢長碧霄丹桂挂羚羊岩高壁仞千峰雪石筍生條半夜霜<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>蚌含明月珠生腹龍擁深雲雨洒空莫向平田翻巨浪直湏點點盡朝東<span class='note-inline'>(丹霞淳)</span></div>
</p><p style="text-indent:0em" class="lg-abnormal"><div class='lg-row'>古鏡重磨又一新一回出匣一驚人石頭城下風雷吼老老禪翁把要津<span class='note-inline'>(寶峯祥)</span></div>
</p><p style="text-indent:0em" class="lg-abnormal"><div class='lg-row'>二十年前此地遊木蘭芲發院新修如今再到經行地樹老無芲僧白頭<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>境話會來猶未是却問而今作麼生清涼元自鼻頭直夾山依舊兩眉橫<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>古路雪深覆好山雲更遮雁聲天外急遊子夜還家<span class='note-inline'>(瞞庵成)</span></div>
</p><p style="text-indent:0em" class="lg-abnormal"><div class='lg-row'>月桂寒松碧嶂深石人未會雪中吟從前此曲知音少鶴唳青霄出鳳林<span class='note-inline'>(成枯木)</span></div>
</p><p style="text-indent:0em" class="lg-abnormal"><div class='lg-row'>山邊水邊待月明暫向人間借路行如今還向山邊去只有湖水無行路<span class='note-inline'>(天目禮)</span></div>
</p></div>
<div class='div-orig'><p style="margin-left:1em">夾山示眾云目前無法意在目前不是目前法非耳目之所到。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>九轉靈丹難却易一鎚便當易還難相逢話盡壺中事重把仙書子細看<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>年來萬事緫成魔老去閑添白髮多道泰不傳天子令時清休唱太平歌<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>癡人面前休說夢生銕團上湏有縫明明說與却佯聾只管外邊閒打哄<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>握不成團撥不開德雲幾度下崔嵬有時行到海南岸密密還從舊路回<span class='note-inline'>(最庵印)</span></div>
</p></div>
<div class='div-orig'><p style="margin-left:1em">夾山普請次維那命佛日送茶日云某甲只為佛法來不為送茶來那云和尚令請上座日云和尚即得日乃將茶去作務處見師遂撼茶碗作聲師不頋日云釅茶三五碗意在钁頭邊師曰缾有傾茶勢籃中幾箇甌日云缾有傾茶勢籃中無一甌便傾茶大眾俱以目視之日云大眾鶴望乞師一言師曰路逢死蛇莫打殺無底籃子盛將歸日云手執夜明苻幾箇知天曉師召大眾<span class='corr'>已</span>有人也歸去來乃住普請。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>路逢死蛇莫打殺無底籃子湏[颱-台+易]下徃徃事從閑話生莫將閑話為閑話<span class='note-inline'>(朴翁銛)</span></div>
</p><p style="text-indent:0em" class="lg-abnormal"><div class='lg-row'>擔板漢沒拘束餓死首陽山誓不食周粟<span class='note-inline'>(虛堂愚)</span></div>
</p></div>
<div class='div-orig'><p style="margin-left:1em">夾山在溈山作典座溈問今日喫甚菜師曰二年同一春溈曰好好修事著師曰龍宿鳳巢。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>相逢借問眾僧麋莫比庵園香飯施紫氣夜隨丹鳳轉金龍曉纏月中枝<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>變生為熟逐時新好是二年同一春龍宿鳳巢輕奮意調和味塞口多人<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>雨過龍庭苔蘚潤夜央金殿燭初紅宮姬雅奏昇平曲禁外虛勞視[聽-王]聡<span class='note-inline'>(<span class='corr'>大</span>洪預)</span></div>
</p><p style="text-indent:0em" class="lg-abnormal"><div class='lg-row'>龍宿鳳巢<span class='corr'>裡</span>二年同一春桂芲香擈擈平地是青雲<span class='note-inline'>(大洪恩)</span></div>
</p></div>
<div class='div-orig'><p style="margin-left:1em">夾山甞遣一小師徧遊禪剎殊無趣向及聞師道譽遠播乃回省覲云和尚有如許奇特事何不早向某甲道師曰汝蒸飯時吾為着火汝行益時吾為展鉢甚處是孤負汝處小師因而悟入。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>汝蒸飯時吾着火汝行益時吾展鉢尋常恁麼老婆心自是你儂機不活機若活夾山本無奇特事百川倒流閙聒聒<span class='note-inline'>(癡絕<span class='corr'>冲</span>)</span></div>
</p></div>
<div class='div-orig'><p style="margin-left:1em">夾山因僧問會處却不問不會處請師一言師曰戶挂凋林影中辨取。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>威音那畔不能行撒手還家懶問程寢殿無人空寂寂滿窓唯有月虗明<span class='note-inline'>(丹霞淳)</span></div>
</p></div>
<div class='div-orig'><p style="margin-left:1em">鄂州清平山令遵禪師<span class='note-inline'>(嗣翠微)</span>囙僧問如何是大乘師曰井索曰如何是小乘師曰錢索又問如何是有漏師曰笊籬曰如何是無漏師曰木杓曰覿面相呈時如何師曰分付與典座。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>有漏笊籬無漏木杓烜赫禪和妄生卜度伶俐座主何處摸索金牙觧使神鎗李廣箭穿雙鶚<span class='note-inline'>(琅琊覺)</span></div>
</p><p style="text-indent:0em" class="lg-abnormal"><div class='lg-row'>大乘小乘井索錢索有漏無漏笊籬木杓直下承當鼻孔失却<span class='note-inline'>(法雲秀)</span></div>
</p><p style="text-indent:0em" class="lg-abnormal"><div class='lg-row'>笊籬木杓錢貫井索見成家風受用廓落生涯放得信緣看佛法更於何處著不用安排只麼[泳-永+(從-彳)]自然心地常安樂<span class='note-inline'>(天童覺)</span></div>
</p><p style="text-indent:0em" class="lg-abnormal"><div class='lg-row'>二乘諸漏扣空王雪後那堪半夜霜秦漢旌旗度沙漠唐虞黼黻拱岩廊<span class='note-inline'>(張無盡)</span></div>
</p><p style="text-indent:0em" class="lg-abnormal"><div class='lg-row'>笊籬木杓錢貫井索打瓦鑽龜徒勞卜度休卜度麒麟只有一隻角<span class='note-inline'>(南華昺)</span></div>
</p><p style="text-indent:0em" class="lg-abnormal"><div class='lg-row'>有漏笊籬無漏木杓學語禪流徒勞卜度江邊有箇釣魚人擲鉤驚起遼天鶴<span class='note-inline'>(白鹿先)</span></div>
</p><p style="text-indent:0em" class="lg-abnormal"><div class='lg-row'>笊籬木杓錢貫桶索說妙談玄俱是錯清平鼻孔塞乾坤天下衲僧無處摸明來握土成金悟去百草皆藥抝折俱[月*氏]指頭[跍-十+水]斷趙州略彴平常一句用無窮限量知見徒斟酌<span class='note-inline'>(雪竇宗)</span></div>
</p><p style="text-indent:0em" class="lg-abnormal"><div class='lg-row'>丈二鋼釘八尺鐵橛插在眼中猶自不瞥<span class='note-inline'>(中庵空)</span></div>
</p></div>
<div class='div-orig'><p style="margin-left:1em">清平初㕘翠微便問如何是西來的的意微曰待無人即向汝說師良久曰無人也請和尚說微下禪牀引師入竹園師又曰無人也請和尚說微指竹曰這竿得恁麼長那竿得恁麼短師雖領其微言猶未徹出住大通上堂舉初見翠微機緣謂眾曰先師入泥入水為我自是我不識好惡。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>父子相逢意<span class='corr'>已</span>彰尊卑何必敘炎涼叮嚀指點家園事行盡荒郊話短長<span class='note-inline'>(大洪遂)</span></div>
</p><p style="text-indent:0em" class="lg-abnormal"><div class='lg-row'>土埋處處鐵菱角半夜經由未覺難天曉嶺根傷中倒方知行過鐵門関<span class='note-inline'>(雪堂行)</span></div>
</p></div>
<div class='div-orig'><p style="margin-left:1em">舒州投子山大同禪師<span class='note-inline'>(嗣翠微)</span>趙州問大死底人却活時如何師曰不許夜行投明須到州曰我早猴白伊更猴黑。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>活中有眼還同死藥忌何湏鑒作家古佛尚言曾未到不知誰觧撒塵沙<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>大死底人同活人三千豪俠又隨塵李陵本是收番將却作降番上將身<span class='note-inline'>(佛印元)</span></div>
</p><p style="text-indent:0em" class="lg-abnormal"><div class='lg-row'>死去活來牙上露投明湏到<span class='corr'>已</span>先行誰家別舘池塘裏一對鴛鴦晝下成<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>虛空產出鐵牛兒頭角分明也大奇[跍-十+水]破澄潭深處月夜闌牽向雪中歸<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>趙州觧撚無[糸*系]線投子能穿沒鼻針好手手中呈好手紅心心內中紅心<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>大死底人還却活不許夜行投明到陳州人出許州門翁翁八十重年少<span class='note-inline'>(鼓山珪)</span></div>
</p><p style="text-indent:0em" class="lg-abnormal"><div class='lg-row'>禾黍不陽艶競栽桃李春翻令力畊者半作賣芲人<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>我疑千年蒼玉精化為一片秋水骨海神欲護護不得鰲頭一旦忽擎出<span class='note-inline'>(正堂辯)</span></div>
</p><p style="text-indent:0em" class="lg-abnormal"><div class='lg-row'>棚前夜半弄傀儡行動威儀去就全子細思量無道理裏頭畢竟有人牽<span class='note-inline'>(雪菴瑾)</span></div>
</p></div>
<div class='div-orig'><p style="margin-left:1em">投子因僧問如何是十身調御師下禪床立又問凡聖相去幾何師亦下禪床立。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>水出崑崙浪接連天高地逈秀林巒禪床略下雲山斷凡聖無踪海岳寒<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>老婦低垂事舅姑起來爭免面糢糊強將雲髻高高綰遮得傍人眼也無<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>投子下禪牀雲中迸電光胡僧歸漠土六月下嚴霜<span class='note-inline'>(佛慧泉)</span></div>
</p><p style="text-indent:0em" class="lg-abnormal"><div class='lg-row'>投子示全機清風動翠微十身何處是贏得眼如眉<span class='note-inline'>(佛心才)</span></div>
</p><p style="text-indent:0em" class="lg-abnormal"><div class='lg-row'>愛向江邊弄釣[糸*系]碧潭深處有嘉魚釣頭不是無香餌箇底如何釣得渠<span class='note-inline'>(長靈卓)</span></div>
</p><p style="text-indent:0em" class="lg-abnormal"><div class='lg-row'>捉賊分明要見贓十身調御下繩牀曾經巴硤猿啼夜銕作心肝也斷腸<span class='note-inline'>(佛鑑懃)</span></div>
</p><p style="text-indent:0em" class="lg-abnormal"><div class='lg-row'>投子下禪床通身誰辨的擬議即千差覿面難相識<span class='note-inline'>(京兆天寧璉)</span></div>
</p><p style="text-indent:0em" class="lg-abnormal"><div class='lg-row'>投子下繩床今朝為舉揚驢前馬後漢切忌亂承當<span class='note-inline'>(徑山杲)</span></div>
</p><p style="text-indent:0em" class="lg-abnormal"><div class='lg-row'>玉麟帶角離霄漢金鳳㗸芲下綵樓野老不嫌公子醉相將携手御街遊<span class='note-inline'>(水菴一)</span></div>
</p><p style="text-indent:0em" class="lg-abnormal"><div class='lg-row'>投子下繩床終非孟八郎不搖三寸舌未免鬼分贓眼底欲條直臨機爭探囊裂破古今無面目縱橫何處有関防<span class='note-inline'>(或庵躰)</span></div>
</p></div>
<div class='div-orig'><p style="margin-left:1em">投子因僧問月未圓時如何師曰吞却三箇四箇曰圓後如何師曰吐却七箇八箇。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>七八雖然正好觀四三焉得便顢頇靈光萬古輝天地隱顯尋常不用摶<span class='note-inline'>(洞山聡)</span></div>
</p><p style="text-indent:0em" class="lg-abnormal"><div class='lg-row'>圓缺曾伸問老翁石龜銜子引清風昨朝木馬潭中過[跍-十+水]出金烏半夜紅<span class='note-inline'>(投子青)</span></div>
</p><p style="text-indent:0em" class="lg-abnormal"><div class='lg-row'>圓後圓前作者知四三七八觧呈機令人長笑善吞吐㽞與樷林作是非<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>吞却三四枚吐出七八箇吞吐総完全不知是什麼<span class='note-inline'>(保寧勇)</span></div>
</p><p style="text-indent:0em" class="lg-abnormal"><div class='lg-row'>吞却易吐還難湏弥頂上天風寒昨夜三更白如晝不知誰共倚闌觀<span class='note-inline'>(佛性泰)</span></div>
</p><p style="text-indent:0em" class="lg-abnormal"><div class='lg-row'>投子投子機輪無阻要吞即吞要吐即吐若還殢齒粘牙爭得超今邁古<span class='note-inline'>(石庵玿)</span></div>
</p></div>
<div class='div-orig'><p style="margin-left:1em">投子因僧問和尚住此山有何境界師曰丫角女子白頭[糸*系]。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>山家世界別塵世罕曾聞只可自怡恱不堪持贈君持贈君還也奇丫角女子白頭[糸*系]<span class='note-inline'>(正覺逸)</span></div>
</p><p style="text-indent:0em" class="lg-abnormal"><div class='lg-row'>丫角女子白頭[糸*系]猛燄堆中雪片飛一等住山誰可擬閑雲流水不同歸<span class='note-inline'>(白雲端)</span></div>
</p><p style="text-indent:0em" class="lg-abnormal"><div class='lg-row'>芲萼樓前春正濃濛濛柳絮舞晴空金錢擲罷嬌無力咲倚闌干屈曲中<span class='note-inline'>(懶庵樞)</span></div>
</p><p style="text-indent:0em" class="lg-abnormal"><div class='lg-row'>住山境界問如何女子雙鬟鬂已皤覿面不逢休更會白雲飛過舊山河<span class='note-inline'>(天目禮)</span></div>
</p></div>
<div class='div-orig'><p style="margin-left:1em">投子因僧問春雨淋淋百草為什麼不抽芽師曰芭蕉只麼長僧問如何是玄中玄師曰去年端午今年亦然曰畢竟如何師曰故非同別誰說前後僧問如何是苐二月師曰仲春漸暄曰如何是苐一月師曰孟春猶寒。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>投子投子超今邁古遇人識人頭灰面土一月二月寒暄說說住峰高處見翠微紅蓮舌上無橫骨<span class='note-inline'>(龍門遠)</span></div>
</p><p style="text-indent:0em" class="lg-abnormal"><div class='lg-row'>孟春猶寒苐一月仲春漸暄苐二月若無閑事挂心頭便是人間好時莭江南并兩浙春寒與秋熱<span class='note-inline'>(蒙庵岳)</span></div>
</p></div>
<div class='div-orig'><p style="margin-left:1em">投子囙僧問一大藏教還有奇特事也無師曰演出大藏教僧又問黃龍新一大藏教還有奇特事也無新曰演入大藏教。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>頓漸偏圓權寔空有釘觜鐵舌河目海口一道清虛亘古今八角磨盤空裡走<span class='note-inline'>(圓悟勤)</span></div>
</p><p style="text-indent:0em" class="lg-abnormal"><div class='lg-row'>演出大藏教言端語亦端兩頭都坐斷一劒倚天寒<span class='note-inline'>(<span class='corr'>冶</span>父川)</span></div>
</p><p style="text-indent:0em" class="lg-abnormal"><div class='lg-row'>一出一八半合半開羸鶴翹寒木狂猿嘯古臺要知奇特事當甚破草鞋<span class='note-inline'>(木庵永)</span></div>
</p></div>
<div class='div-orig'><p style="margin-left:1em">投子因僧問曹溪猶如指月靈山猶如畫月如何是真月師曰昨夜三更轉向西。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>昨夜三更轉向西曉來任運落前溪舉頭不薦團欒底無限清風付與誰<span class='note-inline'>(慈受深)</span></div>
</p><p style="text-indent:0em" class="lg-abnormal"><div class='lg-row'>昨夜三更轉向西昏昏宇宙幾人迷澄潭影轉風初息猿狖微聞嶺外啼<span class='note-inline'>(懶庵需)</span></div>
</p><p style="text-indent:0em" class="lg-abnormal"><div class='lg-row'>昨夜三更轉向西明眼宗師為指迷若於話下尋端的未免泥中又洗泥<span class='note-inline'>(已菴深)</span></div>
</p></div>
<div class='div-orig'><p style="margin-left:1em">投子囙僧問如何是露地白牛師曰叱叱曰飲噉何物師曰喫喫。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>玉角霜毛露地牛人間天上顯踪由不同雪嶺時時吼肎若溈山日日收<span class='note-inline'>(<span class='corr'>洞</span>山聡)</span></div>
</p><p style="text-indent:0em" class="lg-abnormal"><div class='lg-row'>露地白牛起問端隨機叱叱齒牙寒不知飲噉是何物喫喫直教滄海乹<span class='note-inline'>(乾明慧覺)</span></div>
</p></div>
<div class='div-orig'><p style="margin-left:1em">投子問僧甚麼處來曰東西山禮祖師來師曰祖師不在東西山僧無語。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>蒼龍帶雨離深洞彩鳳銜芲入帝關一句古今無滲漏祖師不在東西山<span class='note-inline'>(雪堂行)</span></div>
</p></div>
<div class='div-orig'><p style="margin-left:1em">投子因僧問如何是學人一卷經師曰題目分明。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>半滿金言玉轉環靈山一會受欺謾拈來題目分明也付與兒孫着眼看<span class='note-inline'>(佛心才)</span></div>
</p></div>
<div class='div-orig'><p style="margin-left:1em">投子因雪峰侍立師指菴前一磈石曰三世諸佛緫在裡許峰曰湏知有不在裏許者師乃歸庵中坐<span class='note-inline'>(一曰不快漆桶)</span>。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>說明道白埋塵混垢變化有由敗露不走誰知暗裡骨橫抽要在轟轟霹靂手<span class='note-inline'>(月堂昌)</span></div>
</p><p style="text-indent:0em" class="lg-abnormal"><div class='lg-row'>有客釣鰲魚區區走五湖不知泥裏蚌滿腹是驪珠<span class='note-inline'>(佛鑑懃)</span></div>
</p></div>
<div class='div-orig'><p style="margin-left:1em">投子因僧問刼火洞然時如何師曰寒凜凜地。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>天地為爐萬物焦石人駕浪渡雲霄風生半夜霜威重月落冰寒逼鬂凋<span class='note-inline'>(投子青)</span></div>
</p></div>
<div class='div-orig'><p style="margin-left:1em">投子因僧問如何是本來人師曰共坐不相識曰恁麼則禮拜去也師曰暗寫愁腸寄與誰。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>共坐同行世莫知幾人當面便逢伊縱饒紹續家門者半是貧寒乞養兒<span class='note-inline'>(保寧勇)</span></div>
</p></div>
<div class='div-orig'><p style="margin-left:1em">投子因僧問一切聲是佛聲是否師曰是曰和尚莫[尸@豕]沸椀鳴聲師便打僧又問麤言及細語皆歸苐一義是否師曰是曰喚和尚作一頭驢得麼師便打。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>投子投子機輪無阻放一得二同彼同此可憐無限弄潮人畢竟還落潮中死忽然活百川倒流閙聒聒<span class='note-inline'>(雪竇顯)</span></div>
</p><p style="text-indent:0em" class="lg-abnormal"><div class='lg-row'>一條拄杖兩家使一徃一來無彼此者僧若得投子機隨手拈來打投子<span class='note-inline'>(圓悟勤)</span></div>
</p></div>
<div class='div-orig'><p style="margin-left:1em">投子與僧遊山僧見蟬殼遂問殼在這裏蟬向什麼處去師拈蟬殼就其耳畔作蟬鳴聲其僧有省。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>輕薄寒蟬殼枯乾敗葉形拈來臨耳畔連噪兩三聲<span class='note-inline'>(南堂興)</span></div>
</p></div>
<div class='div-orig'><p style="margin-left:1em">投子指雨示僧云[婁*殳]日來好雨且道什麼處來僧無語後囙看華嚴經方有省。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>陌上遊人競採芳不知眼底度春光夜來一陣落芲雨一百十城流水香<span class='note-inline'>(絕象鑒)</span></div>
</p><p style="text-indent:0em" class="lg-abnormal"><div class='lg-row'>百芲香裏鷓鴣啼白面郎君醉似泥赫日光中開得眼福城東際草萋萋<span class='note-inline'>(竹屋簡)</span></div>
</p></div>
<div class='div-orig'><p style="margin-left:1em">投子因僧問三身中那身說法師乃彈指。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>三身說法問端由彈指輕輕海岳收金鎻塔開紅日晚夜深人咲碧峰頭<span class='note-inline'>(投子青)</span></div>
</p></div>
<div class='div-orig'><p style="margin-left:1em">投子因僧問菩提煩惱是一是二師曰是二僧便問如何是菩提師曰且坐喫茶曰如何是煩惱師曰這僧聒噪人出去。</p>
</div>
<div class='div-commentary'><p>頌曰。</p>
<p style="text-indent:0em" class="lg-abnormal"><div class='lg-row'>入草親尋草裡人重重有路掌中平不遇大<span class='corr'>商</span>空突曉日高猶[聽-王]打三更<span class='note-inline'>(木菴永)</span></div>
</p></div></div>
<p class='juan'>禪宗頌古聮珠通集卷第十二　　　<span class='corr'>田</span>五</p></div>
</div><!-- end of div[@id='body'] -->
</body></html>