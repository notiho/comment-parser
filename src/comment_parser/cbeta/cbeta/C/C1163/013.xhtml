<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu1120' />
<p class='juan'>一切經音義卷第十三　　　　陛</p><p class="byline">沙門玄應撰</p>
<ul class="">
<li>般泥洹經</li>

<li>罪業報應教化地獄經</li>

<li>五百弟子自說本起經</li>

<li>迦旃延說法沒盡偈經</li>

<li>僧護因緣經</li>

<li>過去現在因果經</li>

<li>柰女祇域經</li>

<li>太子本起瑞應經</li>

<li>[皮-(〡/又)+(王/匆)][皮-(〡/又)+(王/匆)]經</li>

<li>修行本起經</li>

<li>胞胎經</li>

<li>阿蘭若習禪法經</li>

<li>過去佛分衛經</li>

<li>摩登伽經</li>

<li>舍頭諫經</li>

<li>大迦葉本經</li>

<li>樓炭經</li>

<li>婦人遇辜經</li>

<li>大般涅[臊-品+巳]經</li>

<li>辯意長者子所問經</li>

<li>佛般泥洹經</li>

<li>四自侵經</li>

<li>普法義經</li>

<li>七女經</li>

<li>所欲致患經</li>

<li>梵網六十二見經</li>

<li>遺教經</li>

<li>寂志果經</li>

<li>懈怠耕者經</li>

<li>梵志阿跋經</li>

<li>優填王經</li>

<li>七佛父母姓字經</li>

<li>佛入涅[臊-品+巳]金剛力士哀戀經</li>

<li>梵志頗羅延問種尊經</li>

<li>佛滅度後金棺塟送經</li>

<li>阿難問佛事吉凶經</li>

<li>阿難分別經</li>

<li>罪福報應經</li>

<li>見正經</li>

<li>業報差別經</li>

<li>摩訶迦葉度貧女經</li>

<li>五母子經</li>

<li>中心經</li>

<li>阿遬達經</li>

<li>龍王兄弟經</li>

<li>玉耶經</li>

<li>沙曷比丘功德經</li>

<li>盂蘭盆經</li>

<li>樹提伽經</li>

<li>雜藏經</li>

<li>盧至長者經</li>

<li>瑠璃王經</li>

<li>燈指因緣經</li>

<li>力士移山經</li>

<li>諫王經</li>

<li>大愛道般泥洹經</li>

<li>五王經</li>

<li>波斯匿王太后崩塵土坌身經</li>

<li>未羅王經</li>

<li>四諦經</li>

<li>佛大僧大經</li>

<li>閻羅王五天使者經</li>

<li>耶經</li>

<li>長壽王經</li>

<li>時非時經</li>

<li>阿那律八念經</li>

<li>栴檀樹經</li>

<li>魔嬈亂經</li>

<li>新嵗經</li>

<li>[(〦/米)*頁]吒和羅經</li>

<li>梵摩喻經</li>

<li>鸚鵡經</li>

<li>輪轉五道罪福報應經</li>

<li>雜阿含經</li>

<li>未生怨經</li>

<li>七[皮-(〡/又)+(王/匆)]三觀經</li>

<li>十八泥犁經</li>

<li>比丘聽施經</li>

<li>泥犁經</li>

<li>馬有八態經</li>
</ul>
<div class='div-other'><a id='mulu1121' />
<p class='h2'>般泥洹經</p>沷野<p style="margin-left:1em">於梏反字林云溉灌名沃沃澆也濕也亦羙也。</p>
有憾<p style="margin-left:1em">胡紺反廣雅憾怨恨也字林憾不安也。</p>
禮賂<p style="margin-left:1em">力故反賂遺也謂以物相請謁也。</p>
腆美<p style="margin-left:1em">古文作[典/月]同他典反方言腆重也東齊之閒謂之腆廣雅腆至也腆厚也善也。</p>
玄黮<p style="margin-left:1em">敕感反玄赤黑色也黮黤黮不眀淨也。</p>
并既<p style="margin-left:1em">食布攬反人名書無此字應誤作也疑猒食字耳。</p>
勗勉<p style="margin-left:1em">許玉靡辯反方言齊魯謂勉日勗勵也勉勸強也。</p>
補繕<p style="margin-left:1em">是戰反廣雅修截繕治也說文繕補也。</p>
不啻<p style="margin-left:1em">施豉反更多也經文作翅羽之翅非也。</p>
</div>
<div class='div-other'><a id='mulu1122' />
<p class='h2'>五百弟子自說本起經</p>僥值<p style="margin-left:1em">古堯反漢書晉灼音義曰儌遇也謂願求親遇也。</p>
鷰麦<p style="margin-left:1em">又作燕同一見反尒疋蘥雀麦注云即鷰麦也經文作鷖伊奚反鷖氶鳥非此用也。</p>
傅飾<p style="margin-left:1em">方務反傅猶塗附也傅藥傅粉皆是也。</p>
餼施<p style="margin-left:1em">古文槩同虛氣反以牲日餼餼猶稟給也埤蒼餼饋也字書餼餉也。</p>
俱譚<p style="margin-left:1em">徒含反或作具譚經中多云瞿曇皆是梵言輕重也。</p>
賣姓<p style="margin-left:1em">謨稗反梵言[薩-產+(辛/工)]俱盧也一本作薄經文作敻誤也。</p>
訶䣯<p style="margin-left:1em">側於反梵言摩訶䣯此譯云大長也。</p>
殷皮<p style="margin-left:1em">於斤反詩云殷其盈矣傳曰殷眾也殷大也又於艱反赤黑色為殷此借音耳。</p>
敷愉<p style="margin-left:1em">翼珠反繤文作孚瑜言美色也方言怤愉恱也。</p>
繫[打-丁+絜]<p style="margin-left:1em">呼結反埤蒼圍係也通俗文束縛謂之[打-丁+絜]。</p>
莅吒<p style="margin-left:1em">古文作䇐同音力四力季二反。</p>
孚譴<p style="margin-left:1em">字體作䞯同芳務反礼記<span class='corr'>無</span>䞯往鄭玄曰䞯疾也廣雅䞯行也下去戰反譴責也。</p>
輕邈<p style="margin-left:1em">亡角反邈遠也方言邈離也漸也廣也亦盛也。</p>
</div>
<div class='div-other'><a id='mulu1123' />
<p class='h2'>僧護因緣經</p>僶俛<p style="margin-left:1em">又作黽同亡忍反下無辯反謂自強為之也。</p>
炒疼<p style="margin-left:1em">又作㷅炒[烈-列+(句-口+出)]三形同初狡反方言㷅火乾也秦晉之間或謂之㷅經文作熱非也。</p>
</div>
<div class='div-other'><a id='mulu1124' />
<p class='h2'>柰女祇域經</p>一栽<p style="margin-left:1em">子来反謂草木植曰栽此謂木[楏-圭+干]可栽種者也。</p>
瘤節<p style="margin-left:1em">力周反說文瘤腫也聲類瘤瘜肉也今取其義。</p>
其杪<p style="margin-left:1em">弥繞反通俗文樹鋒曰杪杪亦微小也。</p>
除摒<p style="margin-left:1em">卑政反廣雅摒猶除也言摒譡除治也經文作屏非體也譡音<span class='corr'></span>丁浪反。</p>
應襲<p style="margin-left:1em">古文作㦻同辝立反襲受也又合也仍也廣雅襲及也。</p>
騗上<p style="margin-left:1em">疋扇反繤文云謂躍上馬也。</p>
睚眦<p style="margin-left:1em">吾懈魚計二反廣雅睚裂也下靜計反說文目崖也謂裂眥瞋目之㒵也經文作睨五悌反邪視也睨非此義。</p>
虵蠆<p style="margin-left:1em">丑芥反螫䖝也或名蠆蝲或名蠍也蠆音他達反蝲音力割反。</p>
雇錢<p style="margin-left:1em">書皆作顧同公護反案雇猶顧䀎荅報之也。</p>
</div>
<div class='div-other'><a id='mulu1125' />
<p class='h2'>[皮-(〡/又)+(王/匆)][皮-(〡/又)+(王/匆)]經</p>虞受<p style="margin-left:1em">今作娛同牛俱反白虎通曰虞樂也言天下之民皆有樂也廣雅虞安也有也修行本經。</p>
焰[熛-示+木]<p style="margin-left:1em">古文作灬同俾堯反說文火飛也。</p>
</div>
<div class='div-other'><a id='mulu1126' />
<p class='h2'>胞胎經</p>胚胎<p style="margin-left:1em">普才反說文婦孕一月為胚二月為胎尒疋胎始也方言胎養也。</p>
樹荄<p style="margin-left:1em">古来反說文草根也方言東齊謂薤根為荄。</p>
䩕[革*亢]<p style="margin-left:1em">五更反下胡浪反成壞身中風名也。</p>
</div>
<div class='div-other'><a id='mulu1127' />
<p class='h2'>過去佛分衛經</p>至奏<p style="margin-left:1em">梵言三拔致此云發趣今言至奏皆一義也。</p>
戀嫪<p style="margin-left:1em">力到反說文嫪婟也聲類嫪惜也謂戀不能去也婟音胡故反。</p>
潺湲<p style="margin-left:1em">士訕士捲二反潺湲字林流㒵也湲音于㩲反。</p>
</div>
<div class='div-other'><a id='mulu1128' />
<p class='h2'>大迦葉本經</p>開披<p style="margin-left:1em">正字作㱟同普彼反繤文云㱟折也披猶分也經文作擺補買反<span class='corr'></span>手擊也[狂-王+罷]非此義。</p>
</div>
<div class='div-other'><a id='mulu1129' />
<p class='h2'>婦人遇辜經</p>佂伀<p style="margin-left:1em">惶遽也江湖之閒凡窘卒怖遽皆謂之佂伀。</p>
</div>
<div class='div-other'><a id='mulu1130' />
<p class='h2'>七女經</p>羅轒<p style="margin-left:1em">扶分反字比丘羅轒經文從貴作[車*貴]非也。</p>
梓棺<p style="margin-left:1em">又作榟同即理反古者殷人上梓字林梓揪也古史云考陽作木棺有虞氏用瓦棺捾完也關也。</p>
</div>
<div class='div-other'><a id='mulu1131' />
<p class='h2'>所欲致患經</p>怫欝<p style="margin-left:1em">父勿反字林怫欝心不安也。</p>
戰[又*頁]<p style="margin-left:1em">字體作顫又作顫同之見反下又作[病-丙+又]同有富反說文顫[又*頁]謂。</p>
飼此<p style="margin-left:1em">囚恣反說文飼糧也廣雅餧飼也謂以食供設人曰飼經文作飴借音耳。</p>
車轢<p style="margin-left:1em">力各力的二反蒼頡篇轢輾也說文車所踐也。</p>
拜謁<p style="margin-left:1em">於歇反尒疋告謁請也謁白也。</p>
</div>
<div class='div-other'><a id='mulu1132' />
<p class='h2'>四自侵經</p>不肖<p style="margin-left:1em">先妙反禮記其子不肖鄭玄曰不似也言不似其先故曰不肖謂儜惡之類也。</p>
佂伀<p style="margin-left:1em">之盈反古文伀同之容反方言。</p>
離桊<p style="margin-left:1em">居院反說文謂牛鼻環也字書桊牛拘也。</p>
姑妐<p style="margin-left:1em">字體仙伀同之容反[米*睪]名俗謂舅章為伀。</p>
</div>
<div class='div-other'><a id='mulu1133' />
<p class='h2'>辯意長者子所問經</p>鼎沸<p style="margin-left:1em">都挻反左傳曰昔夏之方有德也貢金九牧鑄鼎四方亂離加鎗鼎之沸也。</p>
擗口<p style="margin-left:1em">補格反廣雅擗分也謂手擗開也經文作栢非也。</p>
恭恪<p style="margin-left:1em">古文愙同苦各反恪敬也字林恪恭也掉動不定也。</p>
</div>
<div class='div-other'><a id='mulu1134' />
<p class='h2'>遺教經</p>媟慢<p style="margin-left:1em">相列反方言媟狎也郭璞曰相親狎也媟亦慢也嬻也嬻㑥也。</p>
踔擲<p style="margin-left:1em">今冝借音他吊反字體作趒趒擲也韻集趒越也。</p>
暫替<p style="margin-left:1em">古文蹔不久也下他計反尒疋替廢也止也郭璞曰替廢亦止住也。</p>
隄䧜<p style="margin-left:1em">古文作䧑同都奚徒奚二反隄限也積土為封限也埤蒼長沙謂隄為䧜。</p>
</div>
<div class='div-other'><a id='mulu1135' />
<p class='h2'>懈怠耕者經</p>選耎<p style="margin-left:1em">柔選耎猶湏㬰也呂氏云少選俗謂之選耎言推託不肯為也。</p>
</div>
<div class='div-other'><a id='mulu1136' />
<p class='h2'>優填王經</p>皮韜<p style="margin-left:1em">吐勞反韜藏也說文劒衣也。</p>
辟從<p style="margin-left:1em">脾尺反韓詩或辟四方辟除也謂從者也。</p>
不計<p style="margin-left:1em">居詣反謂計筭也計謀也經文作係非體也。</p>
倱伅<p style="margin-left:1em">又作混沌二形同胡本徒損反謂不通類也通俗文大而無形曰倱伅。</p>
遅其<p style="margin-left:1em">除致反案遅欲其疾也遅猶望也經文作幼稚之稚非也。</p>
鴆毒<p style="margin-left:1em">除禁反山海經女凡之山多䲳郭璞曰大如雕紫綠色長頸赤喙食虵也以羽畫酒即煞人也。</p>
仆僵<p style="margin-left:1em">蒲勒反下居良反說文仆䪺也謂前覆也僵偃也謂却偃也。</p>
身昌<p style="margin-left:1em">亡報反昌蒙也案蒙猶荷也被也。</p>
</div>
<div class='div-other'><a id='mulu1137' />
<p class='h2'>佛入涅[臊-品+巳]金剛力士哀戀經</p>蛆螫<p style="margin-left:1em">知列反字書蛆螫也廣雅蛆痛也下音呼各反。</p>
瞑眩<p style="margin-left:1em">又作眠同亡田莫見二反下古文作迿眴二形同胡蠲胡麵二反方言凡飲藥而毒懣東齊謂之[眝-丁+具]眩。</p>
嘶碎<p style="margin-left:1em">又作[斯/言][病-丙+斯]二形同先奚反埤蒼聲散也亦悲聲也。</p>
</div>
<div class='div-other'><a id='mulu1138' />
<p class='h2'>佛滅度後金棺塟送經</p>藉身<p style="margin-left:1em">茨液反案藉猶廌藉也周易藉用白茅是也。</p>
[僉*支]骨<p style="margin-left:1em">力舟反說文[僉*支]收也亦藏也尒疋[僉*支]聚也廣雅[僉*支]取也經文作撿非體也。</p>
㽃瓳<p style="margin-left:1em">普安侯徒二反廣雅㽃瓳㼾甎也埤蒼大甎也。</p>
[施-也+圭]表<p style="margin-left:1em">子盈反尒疋注旄首曰[施-也+圭]郭璞曰載旄於竿頭也國語為車服旗章以[施-也+圭]之賈逵曰[施-也+圭]表也取其摽識也。</p>
欣懌<p style="margin-left:1em">以炙反尒疋怡懌樂也郭璞曰怡心之樂也懌意解之樂也字林懌怡也。</p>
購鉢<p style="margin-left:1em">古候反說文以財有所求也廣雅購償也。</p>
燔身<p style="margin-left:1em">扶袁反說之燔燒也加火曰燔廣雅燔乾也。</p>
眀踰<p style="margin-left:1em">庾俱反廣雅踰度也亦越也勝也經文作跨非也。</p>
陵遅<p style="margin-left:1em">古文作[麩-夫+力]本作麦同力䒱反淮南子云山以陵遅故能高案陵遅猶靡迤陂陀也平易不陗峻者也。</p>
</div>
<div class='div-other'><a id='mulu1139' />
<p class='h2'>見正經</p>包毓<p style="margin-left:1em">說文亦作育字同餘祝反說文養子使從善也育亦長也覆育也生也。</p>
挻土<p style="margin-left:1em">舒延反淮南云陶人之剋挻埴許叔重曰挻揉也埴土也挻擊也亦和也。</p>
鄧㧊<p style="margin-left:1em">敷廢反說文削朴也蒼頡篇㧊札也謂削木㧊也。</p>
蝮蜟<p style="margin-left:1em">扶福反下夷六反字林蝮蜟蟬皮也猶蛣[虫*差]變為蟬也廣雅蝮蜟蛻也蛻音他外始銳二反謂虵蛻皮也經文作輹育非體也。</p>
臭茹<p style="margin-left:1em">如庶反案茹亦臭也今謂腇敗為茹也腇音乃罪反。</p>
羸[月*翟]<p style="margin-left:1em">又作臞同渠駒反尒疋臞瘠也說文少肉也。</p>
</div>
<div class='div-other'><a id='mulu1140' />
<p class='h2'>摩訶迦葉度貧女經</p>米潘<p style="margin-left:1em">敷袁反蒼頡篇甘汁也說文潘浙米汁也江北名泔江南名潘經文作䊩非也。</p>
</div>
<div class='div-other'><a id='mulu1141' />
<p class='h2'>中心經</p>脆不<p style="margin-left:1em">清嵗反說文脆少血易断也廣雅脆弱也脆猶腝也經文作毳非也腝音乃困反。</p>
翾飛<p style="margin-left:1em">今作蠉同呼全反說文小飛也周書翾飛蠕動是也。</p>
</div>
<div class='div-other'><a id='mulu1142' />
<p class='h2'>龍王兄弟經</p>耳際<p style="margin-left:1em">子例反廣雅際方也尒疋際捷也謂相接續也。</p>
迺臣<p style="margin-left:1em">奴改反尒疋迺乃也郭璞曰迺即乃字也說文迺徃也聲類迺至也。</p>
</div>
<div class='div-other'><a id='mulu1143' />
<p class='h2'>沙曷比丘功德經</p>陷此<p style="margin-left:1em">古文錎同陷猶墜入也亦沒也說文陷高下也。</p>
笥中<p style="margin-left:1em">胥吏反說文盛衣器曰笥也圓曰簞方曰笥也。</p>
闓化<p style="margin-left:1em">口哀反說文闓開也廣雅闓化也聲類此亦開字。</p>
</div>
<div class='div-other'><a id='mulu1144' />
<p class='h2'>樹提伽經</p>不㤿<p style="margin-left:1em">又作[怡-台+弇]同於驗反意滿也繤文云意足曰[怡-台+弇]是也。</p>
黤黤<p style="margin-left:1em">烏感反說文黤青黑也黤黤不眀也黤忽也。</p>
娿婆<p style="margin-left:1em">烏我蒱我反謂僂腰背而行也經文作玀[狂-王+伏]非也。</p>
庵屋<p style="margin-left:1em">於含反謂庵廬也廣雅庵舍也。</p>
鎢錥<p style="margin-left:1em">於胡餘六反廣雅鎢錥謂之銼[金*(羸-口+(罩-卓))]亦云鈳䥈也經文作[金*(爵-(采-木)+(樊-大))]非也銼音才木反[金*(羸-口+(罩-卓))]力和反鈳古我反䥈莫朗反或作鎢䥈或作鎑䥈或作鈷䥈蜀人言[土*坐]皆一也字林小釜也鎑音古盍反鈷音古[土*坐]七臥反。</p>
</div>
<div class='div-other'><a id='mulu1145' />
<p class='h2'>盧至長者經</p>密弆<p style="margin-left:1em">羗女丘呂二反弆藏也通俗文密藏曰弆。</p>
物儩<p style="margin-left:1em">又作澌同悉漬反方言鋋賜盡也物空盡曰瀃。</p>
</div>
<div class='div-other'><a id='mulu1146' />
<p class='h2'>燈指因緣經</p>蕭森<p style="margin-left:1em">今作摻同所金反說文多木長㒵也。</p>
子胤<p style="margin-left:1em">与振反尒疋胤継也亦嗣也說文子孫相承續曰胤言番育之謂也。</p>
喟然<p style="margin-left:1em">又作嘖同口愧反說文大息也歎聲也。</p>
罄竭<p style="margin-left:1em">古文[穴/巠]同可定反說文器中空也尒疋罄盡也經文作磬樂器名也。</p>
飲酣<p style="margin-left:1em">古文作佄同胡甘反樂酒曰酣漢書應劭曰不醉不醒曰酣。</p>
孑然<p style="margin-left:1em">居折反案孑猶孤獨也說文无右臂曰孑國語胡有孑然是也。</p>
䁍陷<p style="margin-left:1em">苦洽反說文目陷也廣雅䁍陷也經文作抓掐之掐非體也抓側交反。</p>
捃拾<p style="margin-left:1em">又作攗同居運反方言捃取也。</p>
猜疑<p style="margin-left:1em">古文[目*(栽-木+万)]猜二形今作㥒同麤来反案猜亦疑也廣雅猜懼也方言猜恨也。</p>
端礭<p style="margin-left:1em">又作碻埤蒼作塙同苦學反周易夫乾礭然韓康伯曰礭堅㒵也經文作[聲-耳+用]胡族反觳盡也非此義也。</p>
譸張<p style="margin-left:1em">又作詶嚋侜三形同竹尤反譸張誑也相欺惑也。</p>
上翳<p style="margin-left:1em">又作瞖同一計反說文注云目病生翳也。</p>
喁喁<p style="margin-left:1em">古文顒同牛匈反說文眾口上見也謂羣生仰其德也詩云顒顒昂昂傳曰顒顒溫㒵也。</p>
</div>
<div class='div-other'><a id='mulu1147' />
<p class='h2'>諫王經</p>黼黻<p style="margin-left:1em">弗禹反下甫物反考工記畫繪之事白与黑謂之黼黑與青謂之黻尒疋黼章也斧謂之黼郭璞曰黼文畫為斧形也字從薾音知稚反經文從首作黼非也。</p>
恇孃<p style="margin-left:1em">丘方反下而羊反說文煩擾也謂煩恐惶遽也楚辝遭此世之恇孃是也。</p>
葆羽<p style="margin-left:1em">又作䎂同補道反漢書羽葆謂合聚五色羽名為葆也。</p>
闐闐<p style="margin-left:1em">又作嗔同徒堅反詩云振[打-丁+((施-方)-也+衣)]闐闐言盛㒵也亦羣行聲也。</p>
</div>
<div class='div-other'><a id='mulu1148' />
<p class='h2'>五王經</p>了[?了]<p style="margin-left:1em">又作[糸*(?了)]同丁晈反言[?了]懸也趙魏之<span class='corr'>間</span>曰[?了]郭璞曰了[?了]懸㒵也。</p>
<span class='corr'>陜</span>山<p style="margin-left:1em">胡夾反案<span class='corr'>陜</span>迫隘不廣大也說文<span class='corr'>陜</span>隘也。</p>
茫茫<p style="margin-left:1em">莫荒反茫茫遠㒵也茫然謂曰不了也經文作[梳-木+目]呼光反不眀也兩通。</p>
侹直<p style="margin-left:1em">古文作頲同他頂反平直曰侹經文作[身*延]非也。</p>
檻車<p style="margin-left:1em">下斬反[米*睪]名云檻車施蘭檻以格猛獸之車也經文作轞車聲轞[車*((匚@(舉-與))/皿)]也。</p>
[木*(而/而)]箭<p style="margin-left:1em">而注反謂張弓糯箭也經文作澍非體也。</p>
</div>
<div class='div-other'><a id='mulu1149' />
<p class='h2'>末羅王經</p>震悚<p style="margin-left:1em">又作候同思勇反字林悚惶遽經文作聳非也。</p>
</div>
<div class='div-other'><a id='mulu1150' />
<p class='h2'>佛大僧大經</p>不滋<p style="margin-left:1em">聲類作孖同子思反說文滋益也滋蕃長也經文作孳說文孳孳汲汲也。</p>
妖蠥<p style="margin-left:1em">冝列反說文衣服歌謠之恠謂之妖禽獸虫蝗之恠謂之蠥蠥灾也。</p>
<span class='corr'>諡</span>比<p style="margin-left:1em">神至反說文行之迹也從言益聲白虎通曰<span class='corr'>諡</span>之言列也[米*睪]名云<span class='corr'>諡</span>申也物在後為申言名之於人也。</p>
鷹鸇<p style="margin-left:1em">之然反尒疋[(昃-人+?)*頁]風鸇郭璞曰鷂属也又征鳥也齊人呼擊征也小鷂也。</p>
齮䶩<p style="margin-left:1em">丘奇丘倚二反蒼頡篇齊人謂齧咋為齮齮齧也許慎云側齧也下竹皆反齧挽曰䶩。</p>
齩齧<p style="margin-left:1em">又作䶧同五狡反廣雅䶧齧也說文齧[口*莁]也。</p>
儲偫<p style="margin-left:1em">直於反下除理反說文儲偫具也亦待也。</p>
惕惕<p style="margin-left:1em">敕歷反詩傳曰惕惕猶切切也亦懼也愁也。</p>
噫乎<p style="margin-left:1em">又作譩同於凞反謂歎傷之聲也。</p>
菚其<p style="margin-left:1em">則賢反字林表識書也一曰表軄書曰箋。</p>
俘取<p style="margin-left:1em">妨虞反國語而安俘女賣逵曰伐國取人曰俘。</p>
</div>
<div class='div-other'><a id='mulu1151' />
<p class='h2'>耶祇經</p>恢弘<p style="margin-left:1em">又作[多*灰]同苦迴反字林恢大也。</p>
瞁咤<p style="margin-left:1em">况伇反通俗文驚視曰瞁經文作狊呼赤反說文大視也。</p>
掔我<p style="margin-left:1em">三蒼亦牽字苦田反引前也廣雅牽挽也連也。</p>
</div>
<div class='div-other'><a id='mulu1152' />
<p class='h2'>時非時經</p>釪瓊<p style="margin-left:1em">案字義冝作于窴二形窴音徒見反國名也。</p>
</div>
<div class='div-other'><a id='mulu1153' />
<p class='h2'>栴檀樹經</p>躊躇<p style="margin-left:1em">又作踟躕同膓留膓知二反下膓於膓誅二反廣雅躊躇猶豫也又亦住足也亦躑躅也。</p>
跢地<p style="margin-left:1em">丁賀反江南俗音帶謂倒地也。</p>
拍煞<p style="margin-left:1em">普挌反廣雅拍擊也[米*睪]名拍摶也以手摶其上也今謂拍其上而死也經文作操摽非也。</p>
憮然<p style="margin-left:1em">莫禹反恠愕之意也論語夫子撫然何晏曰為其不達<span class='corr'>己</span>意而非之也。</p>
</div>
<div class='div-other'><a id='mulu1154' />
<p class='h2'>新歲經</p>如鶡<p style="margin-left:1em">何葛反似雉而大青色有毛角相闘而死。</p>
噲樂<p style="margin-left:1em">苦壞反蒼頡篇此亦[怡-台+史]字也字林快善也。</p>
</div>
<div class='div-other'><a id='mulu1155' />
<p class='h2'>自愛經</p>攘衣<p style="margin-left:1em">而羊反謂攘除衣袂出臂也袂音弥世反。</p>
揮涕<p style="margin-left:1em">許歸反說文揮奮也揮灑也尒疋揮竭也注云揮振去水為竭也經文作指麾非軆也。</p>
</div>
<div class='div-other'><a id='mulu1156' />
<p class='h2'>輪轉五道罪福報應經</p>麋麂<p style="margin-left:1em">莫悲反下又作[鹿/日]同羇雉反說文麋鹿属也麂似麞而大㺜毛狗足也㺜音乃交反。</p>
聸耳<p style="margin-left:1em">丁藍反說文垂耳也經文作耽丁含反說文耳大也亦躭樂也經文作儋負之儋非體也。</p>
白[尨*鳥]<p style="margin-left:1em">亡項反埤蒼[尨*鳥]殦也恠鳥也。</p>
鉤鵅<p style="margin-left:1em">古侯反下加頟反尒疋恠[互*鳥]南陽名鉤鵅晝伏夜行鳴為恠也。</p>
婬豫<p style="margin-left:1em">翼庶反蒼頡篇豫佚也國語豫樂也。</p>
</div>
<div class='div-other'><a id='mulu1157' />
<p class='h2'>未生怨經</p>涕泗<p style="margin-left:1em">息利反詩云涕泗滂沲傳曰自鼻出曰泗也自目曰涕。</p>
瘦眚<p style="margin-left:1em">字苑作㾪同所景反[米*睪]名眚痟也如病痟瘦也眚者猶人眚瘦也。</p>
桀逆<p style="margin-left:1em">奇列反案<span class='corr'>諡</span>法曰賊人多累曰桀劉凞曰多以惡逆累賢人也。</p>
</div>
<div class='div-other'><a id='mulu1158' />
<p class='h2'>十八泥犁經</p>倅略<p style="margin-left:1em">倉對反依字倅副也廣雅倅盈也又作体蒲本反。</p>
焯熱<p style="margin-left:1em">之藥反廣雅焯熱也經文作晫都角反晫明也。</p>
[陛-比+非]牢<p style="margin-left:1em">方奚反說文[陛-比+非]牢也獄也所以拘非者也牢從非陛省聲經文作捭非體也。</p>
</div>
<div class='div-other'><a id='mulu1159' />
<p class='h2'>泥犁經</p>竹錍<p style="margin-left:1em">字冝作篦補奚反以竹為篦打捶者也。</p>
鞭挕<p style="margin-left:1em">丁頰反俗語也謂打挕也經文作䩞他頰反鞍飾也䩞非此義。</p>
鈇櫍<p style="margin-left:1em">方于反說文莝斫也公羊傳曰不忍加之鈇質何休曰斬腰之罪也蒼頡篇鈇椹也亦撗斧也下之逸反埤蒼櫍椹也經文作鑕非也。</p>
虫豸<p style="margin-left:1em">直尒反尒足有足謂之虫無足謂之豸。</p>
</div>
<div class='div-other'><a id='mulu1160' />
<p class='h2'>罪業報應教化地獄經</p>莝碓<p style="margin-left:1em">且臥反詩云莝之株之傳曰莝茤也謂斬茤所以養馬者也經文作剉說文折傷也。</p>
頑痺<p style="margin-left:1em">今作痺同婢利反說文足氣不至也經文作痺俾利反痿痺不能行也。</p>
煻煨<p style="margin-left:1em">徒郎反下烏迴反通俗文熱灰謂之煻煨。</p>
尉窠<p style="margin-left:1em">又作薖同口和反謂窠窟也取其義矣。</p>
嚻外<p style="margin-left:1em">許朝反嚻猶虛也嚻亦諠譁也。</p>
循大<p style="margin-left:1em">似均反說文循行也尒疋循自也郭璞曰自猶從也案此亦与巡字略同。</p>
鞠頰<p style="margin-left:1em">渠六反案鞠謂聚[僉*支]也字冝作趜通俗文體不申謂之趜。</p>
</div>
<div class='div-other'><a id='mulu1161' />
<p class='h2'>迦旃延說法沒盡偈經</p>彶彶<p style="margin-left:1em">居及反說文彶彶急行也廣雅伋伋遽也。</p>
<span class='corr'>券</span>別<p style="margin-left:1em">區万反說文<span class='corr'>券</span>契也<span class='corr'>券</span>別之書以刀[利-禾+(光-兀+天)]其旁故曰契也[米*睪]名云大書中破別之也。</p>
</div></div>
<div class='div-other'><a id='mulu1162' />
<div class='div-other'><a id='mulu1163' />
<p class='h2'>過去現在因果經<span class='note-inline'>(小乘重譯)</span></p>
<div class='div-other'><a id='mulu1164' />
<p class='h3'>第一卷</p>斾兜<p style="margin-left:1em">蒲帶反國名也正言迦毗羅跋兜譯云迦毗羅者蒼色也跋兜者住[皮-(〡/又)+(王/匆)]也。</p>
苗裔<p style="margin-left:1em">古文作[衣/內]同餘制反說文裔衣裾也以子孫為苗裔者取下垂義也裔亦遠也字從衣從冏音女滑反。</p>
自禁<p style="margin-left:1em">記林居䲴二反禁猶制也止也言制不禁也。</p>
鳳翳<p style="margin-left:1em">於麗反山海經云北海有虵山山有鳥五彩飛至蔽日名曰翳鳥廣雅鳳属也。</p>
怵惕<p style="margin-left:1em">恥律反尚書怵惕唯厲孔安國曰怵惕懷懼也。</p>
倉頭<p style="margin-left:1em">漢書蒼頭應劭曰秦稱民曰黔首黔黑也首頭也[奴/日]蒼頭者非純黑以別於人也。</p>
</div>
<div class='div-other'><a id='mulu1165' />
<p class='h3'>第二卷</p>旅力<p style="margin-left:1em">力舉反方言宋魯謂力曰旅旅田力也郭璞曰謂耕墾也詩云旅力方剛是也。</p>
昕赫<p style="margin-left:1em">虛斤反說文昕旦明也曰將出也赫盛也。</p>
揵陟<p style="margin-left:1em">巨焉反馬名也應云建他歌譯云納也。</p>
噴鳴<p style="margin-left:1em">古文作歕同普寸反說文皷鼻也蒼頡篇噴吒也俯而噴[仁-二+印]而鳴也。</p>
圪然<p style="margin-left:1em">今作[佔-口+乙]同魚訖反說文高大皃也經作屹未見所出。</p>
</div>
<div class='div-other'><a id='mulu1166' />
<p class='h3'>第三卷</p>老姥<p style="margin-left:1em">又作媽同亡古反字書媽母也今以女老者為姥也。</p>
魯瀾<p style="margin-left:1em">洛安反尒疋大波為瀾小波為淪言渙瀾也。</p>
</div></div>
<div class='div-other'><a id='mulu1167' />
<p class='h2'>太子本起瑞應經</p>
<div class='div-other'><a id='mulu1168' />
<p class='h3'>上卷</p>錢雇<p style="margin-left:1em">書皆作顧同光護反雇猶荅蹇償報之言也謂与錢得者也漢書數招顧攉金錢文穎曰請託以金錢自顧賣漢書賣官関內侯顧五百万者与之皆是也。</p>
復饗<p style="margin-left:1em">虛掌反謂設礼以飲賔也又加羹飯曰饗饗亦勸強也。</p>
椸架<p style="margin-left:1em">又作箷埤蒼作施同餘支反竿謂之椸椸可以架衣也蒼頡篇椸格也亦衣桁也經文作簃音丈支反。</p>
風霽<p style="margin-left:1em">子詣反說文霽止也今南陽人哹雨止為霽也。</p>
畺埸<p style="margin-left:1em">古文疅畺二形今作疆同紀良反畺界也下以赤反埸畔也畷也廣雅畺埸界也畷音猪衛反謂兩陌閒道也。</p>
難暨<p style="margin-left:1em">古文作泉其器反暨及也至也與也。</p>
踒傷<p style="margin-left:1em">烏臥反通俗文足跌傷曰踒蒼頡篇挫足為踒史記踒人不忘起是也經文作[病-丙+宛]非體也。</p>
入笱<p style="margin-left:1em">姑厚反謂取魚簿曰笱字從竹。</p>
賁識<p style="margin-left:1em">彼寄反五道神名也依字賁者飾。</p>
隱遁<p style="margin-left:1em">今作遯[這-言+彖]二形同徒䪺反廣雅遁避也去也說文遁遷也亦退還也逃也。</p>
和埴<p style="margin-left:1em">時力反黏土曰埴[米*睪]名云埴者膱也如脂之膱也。</p>
超踔<p style="margin-left:1em">丑白丑角二反字冝作䞣謂半步曰䞣。</p>
</div>
<div class='div-other'><a id='mulu1169' />
<p class='h3'>下卷</p>栽櫱<p style="margin-left:1em">古文作㩵[打-丁+羍]木三形同五割反尒疋櫱餘也載也言木餘載生櫱栽也。</p>
喑唶<p style="margin-left:1em">又作諳同於禁反下又作諧同子夜反說文喑唶大聲也聲類喑唶大呼也。</p>
</div></div>
<div class='div-other'><a id='mulu1170' />
<p class='h2'>修行本起經</p>
<div class='div-other'><a id='mulu1171' />
<p class='h3'>下卷</p>曲蟺<p style="margin-left:1em">音善即丘蚓也亦名蜜蟺江東呼為寒蚓。</p>
熊[(口*〡*口)/兀]<p style="margin-left:1em">徐姉反尒疋[(口*〡*口)/兀]似牛注云一角青色重千斤也。</p>
擭持<p style="margin-left:1em">於號反廣雅擭持也謂握取之也。</p>
砰大<p style="margin-left:1em">普萌反字書砰大聲也經文作軯車名也軯非此義。</p>
</div></div>
<div class='div-other'><a id='mulu1172' />
<p class='h2'>阿蘭若習禪法經</p>
<div class='div-other'><a id='mulu1173' />
<p class='h3'>上卷</p>蟻垤<p style="margin-left:1em">徒結反垤蟻[冗-几+豕]也方言垤封塲也楚郢以南蟻土謂之垤。</p>
僥倖<p style="margin-left:1em">古堯反下胡耿反謂非其所得而得之也。</p>
不撓<p style="margin-left:1em">乃飽反說文撓擾也廣雅撓乱也聲類撓攪也。</p>
迦憊<p style="margin-left:1em">排戒反梵言也此譯云智智者知世因知盡道故名世智世智知世也。</p>
請質<p style="margin-left:1em">之逸反廣雅質問也亦正也又中正元邪曰質也。</p>
</div>
<div class='div-other'><a id='mulu1174' />
<p class='h3'>下卷</p>[病-丙+(穩-禾)]疹<p style="margin-left:1em">於近之忍反繤文云[病-丙+(穩-禾)]疹捶痕也經文作朕非也。</p>
躓礙<p style="margin-left:1em">珍四反通俗文物不利曰躓經文作礩非也。</p>
</div></div>
<div class='div-other'><a id='mulu1175' />
<p class='h2'>摩登伽經</p>
<div class='div-other'><a id='mulu1176' />
<p class='h3'>上卷</p>[女*回]媛<p style="margin-left:1em">於身反[女*回]親也尒疋美女為媛郭璞曰所以結好媛也謂依倚援助也。</p>
頻蹙<p style="margin-left:1em">子六反謂迫促蹙皺也急也近也經文作蹵且六反蹵蹋也非今所用。</p>
爆其<p style="margin-left:1em">古文作㿺[月*暴]二形同方孝反亦皮散起也。</p>
財弊<p style="margin-left:1em">古文作[敝/貝]同脾制反弊帛也財所以資生者也。</p>
</div>
<div class='div-other'><a id='mulu1177' />
<p class='h3'>中卷</p>[糸*(各-口+巾)]緘<p style="margin-left:1em">敕夷反下古咸反賖眈書遮反下或作[甚*冘]同都含反。</p>
鮫魚<p style="margin-left:1em">今作蛟同古肴反說文海魚山海經漳水多鮫郭璞曰䱜属也皮有珠文而堅尾長三四尺末有毒螫人皮可以飾刀劒也。</p>
</div>
<div class='div-other'><a id='mulu1178' />
<p class='h3'>下卷</p>葺盖<p style="margin-left:1em">子立反以草盖屋為葺說文葺茨也葺覆也。</p>
彤華<p style="margin-left:1em">古文赨[虫*月]二形同徒宗反說文[舟-(白-日)]飾也廣雅彤赤也。</p>
織総<p style="margin-left:1em">且公反通俗文輕絲絹曰総也。</p>
酒孽<p style="margin-left:1em">魚列反說文牙米也清麦覆之使生牙也。</p>
蟄虫<p style="margin-left:1em">持立反說文蟄藏也虫至冬即蟄隱不出也獸有淺毛亦蟄熊羆等也。</p>
迦啅<p style="margin-left:1em">陟握反。</p>
麦鬻<p style="margin-left:1em">又作鬻古文[米*育]今作粥同之六反說文粥䴢也。</p>
</div></div>
<div class='div-other'><a id='mulu1179' />
<p class='h2'>舍頭諫經</p>嚾猶<p style="margin-left:1em">又作虈喚二形同呼灌反也通俗文大呼曰嚾也。</p>
龍目<p style="margin-left:1em">本草云一名益智其大者似檳榔生南海山谷。</p>
荔枝<p style="margin-left:1em">力漬反樹大生江旁子皮如罽肌如猪肪也。</p>
槲樕<p style="margin-left:1em">胡木反下又作㯈同桒屋反槲㯈撲也山木也。</p>
蜜餳<p style="margin-left:1em">似盈徒當二反說文以飴和饊曰餳。</p>
諧稠<p style="margin-left:1em">胡皆反下吴口反諧和也耦合也對也經文作喈[言*禺]非體也。</p>
</div>
<div class='div-other'><a id='mulu1180' />
<p class='h2'>樓炭經</p>
<div class='div-other'><a id='mulu1181' />
<p class='h3'>第一卷</p>噭嚾<p style="margin-left:1em">又作[嘂-ㄐ+人]譥二形同古吊反噭呼也鳴也。</p>
</div>
<div class='div-other'><a id='mulu1182' />
<p class='h3'>第二卷</p>梟[歹*桀]<p style="margin-left:1em">古堯反說文梟不孝鳥也冬至日捕梟[歹*桀]之磔竹格反張磔也經文作掉疑誤也。</p>
當盧<p style="margin-left:1em">字冝作顱同力胡反言馬面當顱刻金為之所謂鏤鐊也詩注云眉上曰陽刻金飾之今當盧是也。</p>
帞頭<p style="margin-left:1em">莫格反方言南楚江湘之間曰帞頭自関西秦晉之閒曰絡頭字書帞頟巾也字從巾經文徒[阜-十]作陌非字體也。</p>
八柧<p style="margin-left:1em">古胡反也通俗文木四方為棱八棱為柧言珠有八棱也。</p>
諸署<p style="margin-left:1em">時去反位也署官也治事府寺曰署署猶置也。</p>
</div>
<div class='div-other'><a id='mulu1183' />
<p class='h3'>第四卷</p>麨麮<p style="margin-left:1em">丘語反字書麦甘粥也蒼頡篇煑麦也。</p>
</div>
<div class='div-other'><a id='mulu1184' />
<p class='h3'>第五卷</p>嶔崟<p style="margin-left:1em">綺金反下冝金反謂山阜之勢高下倚傾也經文作嶔峨音俄非也。</p>
</div></div>
<div class='div-other'><a id='mulu1185' />
<p class='h2'>大般涅[臊-品+巳]經</p>悲憹<p style="margin-left:1em">今皆作㤕同奴道反[巾*奧]憹憂痛也。</p>
氛翳<p style="margin-left:1em">古文作雰同敷雲反說文氣祥氣也吉凶之先見者也。</p>
調謔<p style="margin-left:1em">許虐反謂相調戲也謔亦喜樂也。</p>
吞[口*莁]<p style="margin-left:1em">他痕反下時世反說文吞咽也[口*莁]齧也。</p>
涯岸<p style="margin-left:1em">說文作厓同五佳反尒疋涘為厓謂水邊也又云重厓岸兩厓累者為岸。</p>
波湍<p style="margin-left:1em">土桓反說文湍疾瀬也水流沙上也瀬淺水也瀬音頼。</p>
瞞羅<p style="margin-left:1em">莫安反仙人名也。</p>

<div class='div-other'><a id='mulu1186' />
<p class='h3'>下卷</p>兜婆<p style="margin-left:1em">或言偷婆或言塔婆或言藪斗波正言窣覩波。</p>
開拓<p style="margin-left:1em">古文祏坼二形今作拆同他各反柘亦開也。</p>
</div></div>
<div class='div-other'><a id='mulu1187' />
<p class='h2'>佛般泥洹經</p>射埻<p style="margin-left:1em">之允之閏二反通俗文射堋曰埻埻中木曰的。</p>
隣陬<p style="margin-left:1em">古文聚聚二形今作聚同才句反廣雅聚居也。</p>
乘桴<p style="margin-left:1em"><span class='note-inline'>(<span class='corr'>扶留反論語乘桴浮於海馬融曰編</span>竹木也大者曰筏小者曰<span class='corr'>桴</span>)</span>。</p>
拔擢<p style="margin-left:1em">徒卓反蒼頡篇擢柚也廣雅擢出也亦引也。</p>
竹[竺-二+方]<p style="margin-left:1em">字冝從草作芳聚落名也。</p>
有㲲<p style="margin-left:1em">又作[(鰥-魚)*毛]同徒頰反字林㲲毛布也。</p>

<div class='div-other'><a id='mulu1188' />
<p class='h3'>下卷</p>[序-予+萬]渡<p style="margin-left:1em">力制反尒疋由帶以上為厲由自也。</p>
胞[(网-ㄨ)/民]<p style="margin-left:1em">補交反下武貧反大臣名也經文作[火*民]非也。</p>
匈匈<p style="margin-left:1em">許恭反匈匈沸撓之聲也漢書匈匈數千人聲是也經文從水作洶非也。</p>
梓薪<p style="margin-left:1em">又作榟同資里反字林梓楸也經文作樺非體也。</p>
樟薪<p style="margin-left:1em">之羊反豫樟木也生七年而可知也極大木也。</p>
楠薪<p style="margin-left:1em">奴含反尒疋梅楠郭璞曰似杏實而酸葉似桒也。</p>
金㨁<p style="margin-left:1em">又作[掜-儿+且]同直吏反尒疋值謂之傳郭璞云戶持璅植也。</p>
䪺槍<p style="margin-left:1em">且羊反案槍猶抵也至也謂頭䪺至地也經文從足作蹌尒疋蹌蹌動也蹌非經意。</p>
嗷嗷<p style="margin-left:1em">五高反說文眾口愁也詩云哀鳴嗷嗷傳曰未得安集嗷嗷然也。</p>
弔唁<p style="margin-left:1em">又作喭讞這三形同冝箭反韓詩弔生曰唁亦弔失國曰唁。</p>
</div></div>
<div class='div-other'><a id='mulu1189' />
<p class='h2'>普法義經</p>許諄<p style="margin-left:1em">之閏之純二反說文告曉之熟也諄亦佐也亦誠懇㒵也。</p>
水矜<p style="margin-left:1em">居陵反詩傳曰矝慎也危也矝矜懼也經文從心作㥤非體也。</p>
</div>
<div class='div-other'><a id='mulu1190' />
<p class='h2'>梵網六十二見經</p>鞬橛<p style="margin-left:1em">冝作[打-丁+梟]建言反文字集云[打-丁+梟]樗蒱采名也下巨月反。</p>
落毦<p style="margin-left:1em">仁志反以毛羽為毦飾若今刀矟毦也。</p>
</div>
<div class='div-other'><a id='mulu1191' />
<p class='h2'>寂志果經</p>夷耑<p style="margin-left:1em">都桓反又作湍人名也應云阿夷他梵言訛轉也此譯云来。</p>
屏毖<p style="margin-left:1em"><span class='note-inline'>(音秘)</span>。</p>
虛誕<p style="margin-left:1em">達坦反誕欺也亦大也謾也不實也謾音莫官反。</p>
區疑<p style="margin-left:1em">去虞反區別也區區亦小㒵也又[皮-(〡/又)+(王/匆)]所也。</p>
鷄鶩<p style="margin-left:1em">莫族反尒疋舒鳬鶩郭璞曰即鴨也。</p>
饐口<p style="margin-left:1em">古文作䬥同於吏反論語食饐而餲孔安國曰饐餲臭味變也餲音烏芥反。</p>
羇縶<p style="margin-left:1em">又作[馬-(烈-列)+虫]同猪立反縶絆也亦拘執也。</p>
懲改<p style="margin-left:1em">直陵反廣雅懲止也。</p>
</div>
<div class='div-other'><a id='mulu1192' />
<p class='h2'>梵志阿跋經</p>徬徨<p style="margin-left:1em">蒱光反下胡光反徬徨俳佪也埤蒼徬徨仿佯也。</p>
圭銖<p style="margin-left:1em">古携反下市珠反六十四黍為一圭四圭曰撮十二粟而重一分十二分重一銖也。</p>
酗醟<p style="margin-left:1em">又作酗同許具反下禹命反以酒為凶謂之酗通俗文躭酒曰酗酗酒曰醟也。</p>
櫛梳<p style="margin-left:1em">又作楖同側瑟反說文櫛比之総名也。</p>
彎弧<p style="margin-left:1em">戶都反說文木弓也周易黃帝氏作弦本為弧剡木為矢以威天下也。</p>
匪惶<p style="margin-left:1em">又作遑同戶光反遑睱也廣雅惶遽也謂忩遽也。</p>
夷<p style="margin-left:1em">火故反人名也依字又作號謣也。</p>
昆弟<p style="margin-left:1em">又作罤同孤魂反說文周人謂兄為昆。</p>
</div>
<div class='div-other'><a id='mulu1193' />
<p class='h2'>七佛父母姓字經</p>槃裱<p style="margin-left:1em">方廟反依字領巾也多鞬陁紀言反。</p>
</div>
<div class='div-other'><a id='mulu1194' />
<p class='h2'>梵志頗羅延問種尊經</p>駏驉<p style="margin-left:1em">渠語反下許居反謂似騾而小牛父馬子者也。</p>
阿洫<p style="margin-left:1em">虛逼反人名依字水之通川者也。</p>
</div>
<div class='div-other'><a id='mulu1195' />
<p class='h2'>阿難問事佛吉凶經</p>蒙籠<p style="margin-left:1em">莫公反下盧紅反蒙籠謂不眀了也經文作曚曨力董反曨眀也曨非此義。</p>
</div>
<div class='div-other'><a id='mulu1196' />
<p class='h2'>阿難分別經</p>諀訾<p style="margin-left:1em">疋尒反下資尒反通俗文難可謂之諀訾經文作啤誤也。</p>
</div>
<div class='div-other'><a id='mulu1197' />
<p class='h2'>罪福報應經</p>麋麈<p style="margin-left:1em">之乳反似鹿而大尾可以為拂也。</p>
鵂鶹<p style="margin-left:1em">許牛反下力周反亦名鉤鵅即[(尨-、)*鳥][互*鳥]也夜見晝伏。</p>
</div>
<div class='div-other'><a id='mulu1198' />
<p class='h2'>業報差別經</p>螽蝗<p style="margin-left:1em">古文[蠢-春+眾]同止戎反詩云螽斯羽傳曰螽蟴蜙蜎也亦即蝗也音胡光反蜙蜎音先恭反下斯驢反。</p>
勦健<p style="margin-left:1em">仕交反謂勁速捷健曰勦說文作[(魅-ㄙ)-未+堯]健也。</p>
</div>
<div class='div-other'><a id='mulu1199' />
<p class='h2'>五母子經</p>忼愾<p style="margin-left:1em">口塟反下苦代反忼愾大息也亦士不得志也。</p>
</div>
<div class='div-other'><a id='mulu1200' />
<p class='h2'>阿遬達經</p>阿遬<p style="margin-left:1em">籀文作遬古文作速今作速同桒鹿反人名也。</p>
</div>
<div class='div-other'><a id='mulu1201' />
<p class='h2'>玉耶經</p>弭伏<p style="margin-left:1em">又作弭同亡尒反弭止也弭亦安也。</p>
狺狺<p style="margin-left:1em">又作㹞同魚巾魚佳二反狺狺犬聲也。</p>
</div>
<div class='div-other'><a id='mulu1202' />
<p class='h2'>盂蘭盆經</p>盂蘭盆<p style="margin-left:1em">此言訛也正言烏藍婆拏此譯云倒懸案西國法至於眾僧自恣之曰盛設供具奉施佛僧以救先亡倒懸之苦以彼外書云先亡有罪家復絕嗣无人祭神請救則於鬼[皮-(〡/又)+(王/匆)]受倒懸之苦佛雖順俗亦設祭儀乃教於三寶田中深起功德舊云盂瓫是貯食之器此言誤也。</p>
往餉<p style="margin-left:1em">尸尚反廣雅餉遺也說文餉饋也饋餉也。</p>
錠燭<p style="margin-left:1em">音定及殿韻集鐙有足曰錠无足曰鐙經文作挺非也。</p>
鉢和羅飯<p style="margin-left:1em">獨證自誓經云鉢和蘭亦梵言輕重耳此譯云自恣食也。</p>
汪洋<p style="margin-left:1em">烏光反下似羊反大水廣無極也說文汪洋深廣也。</p>
六種親属<p style="margin-left:1em">漢書以奉六親應邵曰六親者父母兄弟妻子也。</p>
</div>
<div class='div-other'><a id='mulu1203' />
<p class='h2'>雜藏經</p>醞酒<p style="margin-left:1em">於運反醞釀也蒼頡篇酒母也廣雅醞投也。</p>
貲輸<p style="margin-left:1em">子離反廣雅貲貨也蒼頡篇貲財也說文小罸以財自贖也漢律民不傜貲又以貲為郎皆是也經文從言作訾訾量也訾非此義。</p>
</div>
<div class='div-other'><a id='mulu1204' />
<p class='h2'>琉璃王經</p>樓由<p style="margin-left:1em">力士名也此譯云愛或言欲也。</p>
剗足<p style="margin-left:1em">又作鏟同初簡反廣雅剗削也聲類剗平也。</p>
夷滅<p style="margin-left:1em">餘之反左傳芟夷杜預曰夷煞也亦毀也。</p>
愶將<p style="margin-left:1em">虛業反方言脅䦧懼也謂以威力相恐懼也䦧郭璞音呼隔反廣雅愶怯也公羊傳曰愶于齊劉兆曰脅畏迫也今皆作脅。</p>
進邁<p style="margin-left:1em">莫芥反說文邁遠行也廣雅邁往也。</p>
饕穢<p style="margin-left:1em">吐刀反謂貪財曰饕貪食曰餮案饕亦貪也通語也說文俗作叨。</p>
臚脹<p style="margin-left:1em">力猪反腹前曰臚言所以養心膂也臚亦膚也下又作痮同猪亮反腹滿也。</p>
贈贈<p style="margin-left:1em">敷鳳反助哀之物也車馬曰贈小疋饋死曰贈白虎通曰贈之言赴也所以相赴佐也下在鄧反玩好曰贈所以助生送死追思重終也贈送也增也。</p>
殪入<p style="margin-left:1em">古文作[壹-豆+((夕*匕)/土)]同於計反尒疋殪死也煞也亦盡也漢書音義云一發而死曰殪。</p>
荄枯<p style="margin-left:1em">古来反方言東齊謂根曰荄說文草根也。</p>
傷斃<p style="margin-left:1em">古文斃弊二形今作弊同脾世反說文弊仆也。</p>
驍勇<p style="margin-left:1em">古堯反廣雅驍健也亦勇急也說文良馬駿名也經文作膠苦交反窅膠不平也膠非字義窅音烏包反。</p>
槯杠<p style="margin-left:1em">音江旗之竿也廣雅云天子杠高九仞十二旒至也經文作仾誤也。</p>
韅攝<p style="margin-left:1em">又作[革*顯]同呼見反左傳晉車七百乘韅靷鞅絆杜預曰在背曰韅在匈曰靷在頸曰鞅在足曰絆下攝之涉反。</p>
帶韅<p style="margin-left:1em">又作䩙同火見反著腋者也[米*睪]名云韅也撗經其腹下也蒼頡解詁韅馬腹帶。</p>
射珥<p style="margin-left:1em">如志反蒼頡篇珠在耳也耳璫垂珠者也楚辝撫長劒兮玉珥王逸曰珥劒鐔也鐔音餘諶反聲類劒口也。</p>
毛睫<p style="margin-left:1em">又作䀹同子葉反說文目旁毛也。</p>
㤄駭<p style="margin-left:1em">胡騃反蒼頡篇駭驚也廣雅駭起也。</p>
剋捷<p style="margin-left:1em">茨獵反毛詩一月二捷傳曰捷勝也亦獲也軍得勝曰捷也。</p>
格上<p style="margin-left:1em">加頟反蒼頡篇格椸也椸架也。</p>
</div>
<div class='div-other'><a id='mulu1205' />
<p class='h2'>力士移山經</p>勠力<p style="margin-left:1em">吕掬反國語勠力一心賈逵曰勠力并力也戮陳力也。</p>
銘譽<p style="margin-left:1em">莫庭反謂鐫刻金石以記功德者也銘名也言有功者書其功於太常也。</p>
蹶舉<p style="margin-left:1em">居月反謂蹶擲之也尒疋蹶動也郭璞曰蹶搖之㒵也亦驚駭急疾之㒵也蹶起也。</p>
蔑屑<p style="margin-left:1em">無結反下先結反埤蒼㩢[揳-大+廾]拭滅也。</p>
餒餓<p style="margin-left:1em">奴罪反論語耕也餒在其中鄭玄曰餒亦餓也。</p>
霖雨<p style="margin-left:1em">力金反尒疋久雨謂之淫淫謂之霖謂三日以上也。</p>
</div>
<div class='div-other'><a id='mulu1206' />
<p class='h2'>大愛道般泥洹經</p>諄那<p style="margin-left:1em">古文訰同之閏反此譯云碎末謂人名也經文作諄誤也。</p>
阜息<p style="margin-left:1em">扶有反曰阜厚也阜亦盛也大也蒼頡篇山庳而大也。</p>
</div>
<div class='div-other'><a id='mulu1207' />
<p class='h2'>波斯匿王太后[山/用]塵土坌身經</p>期[(阜-十+止)*頁]<p style="margin-left:1em">以之反禮記百年曰期[(阜-十+止)*頁]鄭玄曰期猶要也[(阜-十+止)*頁]養也孝子要盡養之道而<span class='corr'>已</span>也。</p>
</div>
<div class='div-other'><a id='mulu1208' />
<p class='h2'>四諦經</p>熱變<p style="margin-left:1em">碑院反變化也易也更也經文作[執/文]誤也書無此字。</p>
咽瘤<p style="margin-left:1em">力周反說文瘤腫也經文從口作[口*留]非也。</p>
</div>
<div class='div-other'><a id='mulu1209' />
<p class='h2'>閻羅王五天使者經</p>閻羅<p style="margin-left:1em">或名閻磨羅應言夜磨盧迦此譯云雙世也竊謂苦樂並受号之為雙也。</p>
刓刻<p style="margin-left:1em">又作园同五桓反刓削也廣雅刓断也刓鏤也。</p>
裹蘊<p style="margin-left:1em">於雲反謂聚草蕘束之以爇火者漢書来薀乞火是也蕘音而消反。</p>
火燎<p style="margin-left:1em">又作[(夕/火)*巢]同力照反說文燎大炙也。</p>
</div>
<div class='div-other'><a id='mulu1210' />
<p class='h2'>長壽王經</p>徇園<p style="margin-left:1em">辝俊反徇猶巡也尒疋徇遍也說文徇行示也。</p>
</div>
<div class='div-other'><a id='mulu1211' />
<p class='h2'>阿那律八念經</p>椷簏<p style="margin-left:1em">胡緘古咸二反說文椷篋也廣雅篋謂之椷字書木篋也。</p>
癇瘨<p style="margin-left:1em">核閒反聲類小兒瘨也下都賢反廣雅瘨狂也。</p>
</div>
<div class='div-other'><a id='mulu1212' />
<p class='h2'>魔嬈亂經</p>鵁在<p style="margin-left:1em">古茅反說文鵁鶄也羣飛尾如雌雞食之治風。</p>
</div>
<div class='div-other'><a id='mulu1213' />
<p class='h2'>頼吒和羅經</p>黈羅剾吒國<p style="margin-left:1em">古文作紏斢二形同他口反剾烏溝反。</p>
辝訣<p style="margin-left:1em">古穴反訣別也通俗文云死別曰訣。</p>
</div>
<div class='div-other'><a id='mulu1214' />
<p class='h2'>梵摩喻經</p>如砥<p style="margin-left:1em">又作底同之視反底平也直也砥細於礪皆磨石也。</p>
披纚<p style="margin-left:1em">今作縱同山綺反案森纚好㒵也颯纚長袖㒵也纚簁也颯音桒荅反。</p>
</div>
<div class='div-other'><a id='mulu1215' />
<p class='h2'>鸚鵡經</p>吟哦<p style="margin-left:1em">又作訡牛金反下吾歌反江南謂諷詠為吟哦。</p>
門閾<p style="margin-left:1em">古文作䦗同吁域反尒疋抶謂之閾郭璞曰門限。</p>
</div>
<div class='div-other'><a id='mulu1216' />
<p class='h2'>雜阿含經</p>陬中<p style="margin-left:1em">古文聚[取*邑]二形今作聚同才句反廣雅聚居也。</p>
田家<p style="margin-left:1em">徒堅反尒疋田土也說文陳樹稻穀曰田也經文作佃徒見徒年二反說文佃中也春秋傳曰乘中佃謂一轅車也佃非此義。</p>
具譚<p style="margin-left:1em">徒南反經中多作瞿曇此囙仙人名為姓也。</p>
又幐<p style="margin-left:1em">徒隥反謂通徹囊也經文作扠鄧非也。</p>
[阿-可+乘][阿-可+曷]一挈<p style="margin-left:1em">苦節反挈猶提也說文挈懸持也挈擊也。</p>
憂懣<p style="margin-left:1em">古文[惹-右+兩]同莫本反說文懣煩也蒼頡篇懣悶也。</p>
憂[女*(巢-果+山)]<p style="margin-left:1em">奴道反說文有所恨痛也今汝南人有所恨言大[女*(巢-果+山)]今皆作惱也。</p>
矢溺<p style="margin-left:1em">又作屎說文作屎同式旨反糞矢也下正軆作浘屎二形同乃吊反經文作溺假借耳。</p>
屠圩<p style="margin-left:1em">冝作盂同禹俱反盂器也。</p>
兊兒<p style="margin-left:1em">徒外反兊恱也見也又兊形謂隋面一頭廣一頭狹也隋音湯果反。</p>
儇儇<p style="margin-left:1em">咋咋許緣反謂家道未成也又作諎同壯白反咋咋然聲也。</p>
</div>
<div class='div-other'><a id='mulu1217' />
<p class='h2'>七[皮-(〡/又)+(王/匆)]三觀經</p>柱亦<p style="margin-left:1em">陟柱反謂支柱也經文從足作跓俗字也。</p>
頂[寧*頁]<p style="margin-left:1em">乃冷反蒼頡篇頂顛也字苑頭上也今俗呼頂為頂[寧*頁]。</p>
</div>
<div class='div-other'><a id='mulu1218' />
<p class='h2'>比丘聽施經</p>孚哹<p style="margin-left:1em">疋于反孚疾也呼召也命也。</p>
殟殟<p style="margin-left:1em">烏沒反說文暴無知也聲類欲死。</p>
</div>
<div class='div-other'><a id='mulu1219' />
<p class='h2'>馬有八態譬人經</p>車軨<p style="margin-left:1em">又作[車*霝]同力庭反說文車閒撗木也即車軨子也。</p>
摩杪<p style="margin-left:1em">桒何反聲類摩挱猶門摸也。</p>
噏[口*莁]<p style="margin-left:1em">羲及反廣雅噏飲也下時制反[口*莁]齧也食也。</p>
䫌頭<p style="margin-left:1em">普米反說文傾頭也蒼頡篇不正也。</p>
</div></div>
<p class='juan'>一切經音義卷第十三</p>
</div><!-- end of div[@id='body'] -->
</body></html>