<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu357' />
<p class='juan'>一切經音義卷第五　　　　　納</p><p class="byline">翻經沙門玄應撰</p>
<ul class="">
<li>海龍王經</li>

<li>梵女首意經</li>

<li>央掘魔羅經</li>

<li>月明菩[薩-產+(辛/工)]經</li>

<li>觀察諸法行經</li>

<li>滅十方冥經</li>

<li>七佛神呪經</li>

<li>出生菩提心經</li>

<li>菩[薩-產+(辛/工)]本行經</li>

<li>普門經</li>

<li>稱揚諸佛功德經</li>

<li>心明經</li>

<li>力㽵嚴三昧經</li>

<li>不思議光菩[薩-產+(辛/工)]所說經</li>

<li>湏真天子經</li>

<li>文殊師利問菩[薩-產+(辛/工)]署經</li>

<li>般舟三昧經</li>

<li>德光太子經</li>

<li>等目菩[薩-產+(辛/工)]所問經</li>

<li>施燈功德經</li>

<li>超日明三昧經</li>

<li>菩[薩-產+(辛/工)]訶色欲經</li>

<li>月上女經</li>

<li>人本欲生經</li>

<li>中陰經</li>

<li>不必定入印經</li>

<li>湏弥藏經</li>

<li>魔逆經</li>

<li>佛華嚴八如来境界經</li>

<li>濟諸方等學經</li>

<li>諸佛要集經</li>

<li>菩[薩-產+(辛/工)]行五十緣身經</li>

<li>文殊師利佛土嚴淨經</li>

<li>弥勒菩[薩-產+(辛/工)]所問本願經</li>

<li>濡首菩[薩-產+(辛/工)]分衛經</li>

<li>堅固女經</li>

<li>大乘同性經</li>

<li>演道俗經</li>

<li>阿閦佛國經</li>

<li>寶網經</li>

<li>蓮華面經</li>

<li>百佛名經</li>

<li>迦葉經</li>

<li>觀無量壽經</li>

<li>孔雀王經</li>

<li>不空[(网-ㄨ)/(紿-口+月)]索經</li>

<li>發覺淨心經</li>

<li>觀藥王藥上二菩[薩-產+(辛/工)]經</li>

<li>无上依經</li>

<li>請觀音經</li>

<li>移識經</li>

<li>十一面觀世音經</li>

<li>未曾有經</li>

<li>觀世音菩[薩-產+(辛/工)]授記經</li>

<li>不思議功德經</li>

<li>鹿母經</li>

<li>大吉義呪經</li>

<li>鹿子經</li>

<li>菩[薩-產+(辛/工)]夢經</li>

<li>文殊問經</li>

<li>溫室洗浴眾僧經</li>

<li>密迹金剛力士經</li>

<li>四不可得經</li>

<li>東方㝡勝燈王經</li>

<li>諸德福田經</li>

<li>成具光明定意經</li>

<li>虛空藏菩[薩-產+(辛/工)]所問持幾福經</li>

<li>太子湏達挐經</li>

<li>菩[薩-產+(辛/工)]投身餓虎起塔因緣經</li>

<li>太子墓魄經</li>

<li>頻婆娑羅詣佛供養經</li>

<li>湏頼經</li>

<li>[薩-產+(辛/工)]羅國經</li>

<li>金色王經</li>

<li>天王太子辟羅經</li>

<li>獨證自在三昧經</li>

<li>阿弥陁鼓音陁羅尼經</li>

<li>摩訶摩耶經</li>

<li>八陽神呪經</li>

<li>如来方便善巧呪經</li>

<li>幻士仁賢經</li>

<li>勝鬘經</li>

<li>後出阿弥陁經</li>

<li>湏摩提經</li>
</ul>
<div class='div-other'><a id='mulu358' />
<p class='h2'>海龍王經</p>
<div class='div-other'><a id='mulu359' />
<p class='h3'>第一卷</p>安明由山<p style="margin-left:1em">即湏弥山也亦言修迷樓山正言蘓迷盧山此譯言好光山亦言妙高山也。</p>
潭然<p style="margin-left:1em">徒耽反潭深也楚人名深曰潭也。</p>
悁慼<p style="margin-left:1em">於緣反聲類云悁憂也說文悁恚也。</p>
</div>
<div class='div-other'><a id='mulu360' />
<p class='h3'>第二卷</p>闕庭<p style="margin-left:1em">眉閒也[米*睪]名云闕在門兩旁中央闕然為道眉今像此因以名焉。</p>
凥也<p style="margin-left:1em">苦勞反聲類凥臋也臋音徒昆反。</p>
髕也<p style="margin-left:1em">又作臏同扶忍反說文膝骨也三蒼膝盖也。</p>
親暱<p style="margin-left:1em">又作昵同女栗反尒疋昵親近也昵亟也親昵亦數也。</p>
晏然<p style="margin-left:1em">烏鴈反晏猶安也說文晏天清也亦鮮翠之㒵也。</p>
繁裔<p style="margin-left:1em">輔袁反繁多也盛也下古文裔同餘制反說文裔衣裾也以子孫為苗裔者取其下垂之義也字從衣從冏音女劣反。</p>
</div>
<div class='div-other'><a id='mulu361' />
<p class='h3'>第三卷</p>妷態<p style="margin-left:1em">古文佚今作妷又作劮同與一反蒼頡篇佚蕩也亦樂也下又作㑷同他代反意恣也謂度人情㒵也。</p>
刈穫<p style="margin-left:1em">胡郭反說文刈禾也王逸注楚辞云草曰刈穀曰穫詩云十月穫稻是也。</p>
</div>
<div class='div-other'><a id='mulu362' />
<p class='h3'>第四卷</p>噏氣<p style="margin-left:1em">古文歙噏二形今作吸同虛及反廣疋吸飲也說文內息也引也謂引氣息入也。</p>
勸訹<p style="margin-left:1em">私律反誘訹教導也亦引也相勸也經文作恤憂也収也恤非此用。</p>
蹉踖<p style="margin-left:1em">千何反下子亦反蹉跎也踧踖也踖應作錯七各反蹉跌不正也錯謬誤失也。</p>
</div></div>
<div class='div-other'><a id='mulu363' />
<p class='h2'>央掘魔羅經</p>
<div class='div-other'><a id='mulu364' />
<p class='h3'>第一卷</p>龜坼<p style="margin-left:1em">恥格反㽵周云宋人有善不龜之藥者注云其藥能令人手不龜文坼裂者也。</p>
烏伏<p style="margin-left:1em">扶富反謂蓲伏其卵及伏雞等亦作此字今江北通謂伏卵為菢江南曰蓲音央富反。</p>
</div>
<div class='div-other'><a id='mulu365' />
<p class='h3'>第二卷</p>[旭-日+(虎-儿+巾)]闞<p style="margin-left:1em">又作唬同呼交反下呼㩜反說文虎怒聲也詩云闞如[旭-日+(虎-儿+巾)]虎是也。</p>
雄傑<p style="margin-left:1em">奇哲反傑特立也英傑也才能也智出千人曰傑。</p>
興渠<p style="margin-left:1em">此言少訛也借音嫣蠅反出烏荼娑他那國彼土人常所食者也此方相傳以為芸薹者非也嫣音虛延反。</p>
童真<p style="margin-left:1em">是沙弥別名式义此言學亦云隨順無違梵言究磨囉浮多究磨囉者是彼土八歲<span class='corr'>已</span>上未冠者童子揔名也浮多此云真亦言實。</p>
酣醉<p style="margin-left:1em">古文佄同胡甘反漢書應劭曰不醉不醒曰酣一云樂酒曰酣。</p>
</div>
<div class='div-other'><a id='mulu366' />
<p class='h3'>第三卷</p>緜纊<p style="margin-left:1em">古文絖同音曠說文纊絮也小尒疋云纊緜也絮之細者曰纊。</p>
津溜<p style="margin-left:1em">子隣反下力救反津謂津液也蒼頡篇液汁也字書溜謂水垂下也。</p>
</div>
<div class='div-other'><a id='mulu367' />
<p class='h3'>第四卷</p>維持<p style="margin-left:1em">翼住反維猶聯結也亦維持之也維繫也。</p>
嬉謔<p style="margin-left:1em">上虛基反下虛虐反嬉戲樂也謔相戲調也。</p>
驍摙<p style="margin-left:1em">古堯反廣疋健也亦勇急也。</p>
震慴<p style="margin-left:1em">徒頰之涉二反尒疋懼也經文作疊非體也。</p>
俛仰<p style="margin-left:1em">無辯反俛仾頭也言閔默不<span class='corr'>已</span>也。</p>
卜筮<p style="margin-left:1em">時世反筮問也礼記龜為卜蓍為筮卜筮者决嫌疑定猶豫故疑即筮之字從竹。</p>
杜門<p style="margin-left:1em">古文[度*ㄆ]同徒古反國語杜門不出賈逵曰杜塞也塞閇也。</p>
瞪[日*(尸@禹)]<p style="margin-left:1em">直耕反埤蒼直視也下之欲反。</p>
顛沛<p style="margin-left:1em">又作蹎䟺二形同都賢反下補昧反謂偃仆也經文從犬作狽非也。</p>
</div></div>
<div class='div-other'><a id='mulu368' />
<p class='h2'>觀察諸法行經</p>
<div class='div-other'><a id='mulu369' />
<p class='h3'>第一卷</p>撞弩<p style="margin-left:1em">徒江反廣疋云撞刾也說文橦㦸擣也。</p>
</div>
<div class='div-other'><a id='mulu370' />
<p class='h3'>第三卷</p>不槩<p style="margin-left:1em">古文扢同公礙公內二反扢量也廣疋扢摩也蒼頡篇云平斗斛曰槩。</p>
</div>
<div class='div-other'><a id='mulu371' />
<p class='h3'>第四卷</p>鵁鶄<p style="margin-left:1em">二音交精脚高有毛冠可辟火灾者也。</p>
調戲<p style="margin-left:1em">徒吊反謂相嘲調也調弄也經文作恌非也。</p>
</div></div>
<div class='div-other'><a id='mulu372' />
<p class='h2'>七佛神呪經</p>
<div class='div-other'><a id='mulu373' />
<p class='h3'>第一卷</p>咻咻<p style="margin-left:1em">許流許主二反依字噢咻痛念之聲也。</p>
五渾<p style="margin-left:1em">胡昆反謂五濁也渾乱也乱猶濁也亦水流聲也。</p>
潢瀁<p style="margin-left:1em">胡廣反下音養潢瀁猶浩蕩也經文作洸音光非也。</p>
㱇㱇<p style="margin-left:1em">所力反通俗文小怖曰㱇埤蒼㱇恐懼也字從欠經文作懎嗇二形非體也。</p>
目佡<p style="margin-left:1em"><span class='note-inline'>(丘豉反)</span>。</p>
制濘<p style="margin-left:1em"><span class='note-inline'>(奴定反)</span>。</p>
伊瞢<p style="margin-left:1em"><span class='note-inline'>(莫[山/用]反)</span>。</p>
邲地<p style="margin-left:1em"><span class='note-inline'>(扶必反)</span>。</p>
目揥<p style="margin-left:1em"><span class='note-inline'>(他細反)</span>。</p>
湖利<p style="margin-left:1em"><span class='note-inline'>(戶孤反)</span>。</p>
侈[跳-兆+仚]<p style="margin-left:1em"><span class='note-inline'>(丘豉反)</span>。</p>
但坭<p style="margin-left:1em"><span class='note-inline'>(乃礼反)</span>。</p>
捶婆<p style="margin-left:1em"><span class='note-inline'>(楚洽反)</span>。</p>
陁咩<p style="margin-left:1em"><span class='note-inline'>(弥紙反)</span>。</p>
阿眵<p style="margin-left:1em"><span class='note-inline'>(充支反)</span>。</p>
癡噤<p style="margin-left:1em"><span class='note-inline'>(渠錦反)</span>。</p>
</div>
<div class='div-other'><a id='mulu374' />
<p class='h3'>第二卷</p>愆咎<p style="margin-left:1em">古文㥶[這-言+(仁-二+品)]二形籀文愆今作愆同去連反說文愆過也亦失也咎罪也。</p>
撫恤<p style="margin-left:1em">又作䘏同湏律反尒疋恤憂也亦収也謂以財物與人曰振恤之也。</p>
撈接<p style="margin-left:1em">祿高反通俗文沉取曰撈經文作牢固之牢非也。</p>
搓摩<p style="margin-left:1em">麤何反依字搓挪也挪音那。</p>
</div>
<div class='div-other'><a id='mulu375' />
<p class='h3'>第三卷</p>鞠育<p style="margin-left:1em">又作掬同居六反說文掬撮也鞠養也方言陳楚之閒謂養為鞠也。</p>
羖䍽<p style="margin-left:1em">功戶反下力的反三蒼羖䍽亦名羯也。</p>
饕乱<p style="margin-left:1em">吐刀反饕亦貪也說文俗作叨字。</p>
</div>
<div class='div-other'><a id='mulu376' />
<p class='h3'>第四卷</p>儼然<p style="margin-left:1em">冝撿反詩傳曰儼矜㽵㒵也尒疋儼敬也說文儼好㒵也。</p>
潠之<p style="margin-left:1em">蘇悶反通俗文水湓曰潠經文作[口*孫]非也。</p>
白睆<p style="margin-left:1em">還板反許慎注淮南子云睆謂目內白翳病也經文作浣衣浣非也。</p>
摎項<p style="margin-left:1em">又作[打-丁+劉]同居茅反蒼頡篇摎束也說文摎縛煞之也摎即纏縛之名也。</p>
蠆蝲<p style="margin-left:1em">他達反下勒達反廣疋蠆蝲蚳蠆蠍也經文作剌非體也。</p>
厭蠱<p style="margin-left:1em">於舟反下姑護反春秋傳日疾如蠱惑非鬼非食或以喪志注云蠱惑疾也。</p>
齆鼻<p style="margin-left:1em">一弄反埤蒼鼻病也。</p>
搭眼方道喉痺<p style="margin-left:1em">俾利反癕痺暴厲之疾也亦言喉閇閇猶塞也。</p>
</div></div>
<div class='div-other'><a id='mulu377' />
<p class='h2'>菩[薩-產+(辛/工)]本行經</p>
<div class='div-other'><a id='mulu378' />
<p class='h3'>上卷</p>軍持<p style="margin-left:1em">正言捃稚迦謂雙口澡灌也或譯云瓶也。</p>
[火*(夕/丑)]榖<p style="margin-left:1em">又作炒㷅[夕/一/丑/(烈-列)]兼三形同初狡反方言㷅火乾也。</p>
䍧羝<p style="margin-left:1em">祖郎反羊三歲曰䍧䍧然盛㒵也下丁奚反羝羖羝羯羊也經文作[牛*互]丁礼反觸也[牛*互]非經用。</p>
来抴<p style="margin-left:1em">又作曳同余世反說文抴引也謂牽引也。</p>
羯羠<p style="margin-left:1em">囚几反聲類騬羊也徐廣曰羯羠並犍羊也。</p>
慍心<p style="margin-left:1em">於問反慍怒也說文慍怨也蒼頡篇慍恨也。</p>
璣鄯尼<p style="margin-left:1em">居衣反下音市戰反龍子名也。</p>
刖其<p style="margin-left:1em">魚厥五骨二反刖猶割也經文作刓五桓反齊也。</p>
上旋<p style="margin-left:1em">似緣反旋轉也經文作矩俱禹反方曰矩矩則也矩非此義。</p>
耶旬<p style="margin-left:1em">或云闍維或云闍毗同一義也正言闍鼻多義是焚燒也。</p>
</div>
<div class='div-other'><a id='mulu379' />
<p class='h3'>中卷</p>災禍<p style="margin-left:1em">又作烖灾災三形同則才反說文天火曰灾。</p>
蜴蜥<p style="margin-left:1em">以石反下斯歷反在草曰蝪蜥經文作蜴非也。</p>
金拂<p style="margin-left:1em">敷勿反廣疋拂除也謂除去塵土也拂拭也經文從巾作[巾*弗]或作[弗*毛]非也。</p>
</div>
<div class='div-other'><a id='mulu380' />
<p class='h3'>下卷</p>騷動<p style="margin-left:1em">蘇勞反說文騷擾也謂擾動也。</p>
万岐<p style="margin-left:1em">又作郊[(敲-高+木)/山]二形同巨冝反謂道有支分者也。</p>
晃焴<p style="margin-left:1em">又作晄古文熿同胡廣反說文晃明也廣疋晃暉也光也下又作煜同由掬反說文煜曜也埤蒼煜盛㒵也。</p>
瘡瘢<p style="margin-left:1em">薄蘭反蒼頡篇瘢痕也痕胡根反。</p>
</div></div>
<div class='div-other'><a id='mulu381' />
<p class='h2'>稱揚諸佛功德經</p>
<div class='div-other'><a id='mulu382' />
<p class='h3'>下卷</p>洞清<p style="margin-left:1em">古文衕迵二形同徒貢反案洞猶通過也亦深邃之㒵也經文從口作哃非也。</p>
</div></div>
<div class='div-other'><a id='mulu383' />
<p class='h2'>力莊嚴三昧經</p>
<div class='div-other'><a id='mulu384' />
<p class='h3'>上卷</p>氛氳<p style="margin-left:1em">冝作葐蒀扶云反字書作蒕同於云反葐蒀盛㒵也亦香也。</p>
海島<p style="margin-left:1em">古文隝同都老反水中山曰島島到也人所奔到也。</p>
</div></div>
<div class='div-other'><a id='mulu385' />
<p class='h2'>湏真天子經</p>
<div class='div-other'><a id='mulu386' />
<p class='h3'>上卷</p>鋒遬<p style="margin-left:1em"><span class='note-inline'>(蘓木反)</span>。</p>
䨴陁<p style="margin-left:1em"><span class='note-inline'>(徒對反)</span>。</p>
瞀呵<p style="margin-left:1em"><span class='note-inline'>(云搆反)</span>。</p>
</div>
<div class='div-other'><a id='mulu387' />
<p class='h3'>中卷</p>勇悍<p style="margin-left:1em">胡且反蒼頡篇悍禦也說文勇亦悍也。</p>
弧弓<p style="margin-left:1em">戶都反說文木弓也周易黃帝作弦木為弧。</p>
建箭<p style="margin-left:1em">居健反建立也亦樹也。</p>
</div></div>
<div class='div-other'><a id='mulu388' />
<p class='h2'>般舟三昧經</p>
<div class='div-other'><a id='mulu389' />
<p class='h3'>中卷</p>輕㑥<p style="margin-left:1em">又作敡今作易同以豉反蒼頡篇㑥慢也平㑥也。</p>
鶡鴨<p style="margin-left:1em">胡葛反似雉闘死不却故武人戴鶡冠以象之也出煇諸之山以其尾垂頭亦出上黨下古文鵪同烏甲反。</p>
謗訕<p style="margin-left:1em">所姧反蒼頡篇訕非也謗毀也。</p>
蛟龍<p style="margin-left:1em">梵言宮毗羅音交有鱗曰蛟龍抱扑子曰母龍曰蛟龍子曰虬其狀魚身如蛇尾皮有珠郭璞注山海經云蛟似蛇而四脚小頭細頸頸有白嬰大者數十圍卵生子如一二斛甕能吞人也。</p>
㹢玃<p style="margin-left:1em">又作猳同古遐反下居縛反說文大母猴也善玃持人好[(厂@((既-旡)-日+口))*頁]䀎。</p>
</div></div>
<div class='div-other'><a id='mulu390' />
<p class='h2'>等目菩[薩-產+(辛/工)]所問經</p>
<div class='div-other'><a id='mulu391' />
<p class='h3'>上卷</p>昺徹<p style="margin-left:1em">古文昺苪二形同今作炳同碧皿反廣疋昺明也徹通也三蒼昺著明也。</p>
陶現<p style="margin-left:1em">徒高反詩云上帝其陶陶變也。</p>
去藏<p style="margin-left:1em">才浪反積蓄也如庫藏也經文作[咸/肉]非體也。</p>
督住<p style="margin-left:1em">又作督同都木反尒疋督正也方言督察也理也。</p>
懀然<p style="margin-left:1em">烏外反。</p>
轉霍<p style="margin-left:1em">呼郭反案霍[彳*〡*熏]忽急疾之㒵也霍然忽霍皆是也經文從火作㸌胡沃反說文㸌灼也㸌非此用。</p>
而[相*夬]<p style="margin-left:1em">此字習謬<span class='corr'>已</span>久人莫辯正今詳其理義冝作共相二字。</p>
輕佻<p style="margin-left:1em">聽遼反字書佻輕也廣疋佻佚也尒疋佻偷也苟且也經文從手作佻非體也。</p>
</div>
<div class='div-other'><a id='mulu392' />
<p class='h3'>下卷</p>晴陰<p style="margin-left:1em">又作暒殅二形同自盈反聲類雨止曰晴。</p>
焜煌<p style="margin-left:1em">胡本反下胡光反方言焜煌盛白也光暉也。</p>
青紅<p style="margin-left:1em">且經反東方色也木生火從生丹丹青之信必然也經文作菁華之菁非也菁音紫盈反三蒼謂[烈-列+非]之英曰菁也。</p>
</div></div>
<div class='div-other'><a id='mulu393' />
<p class='h2'>超日明三昧經</p>
<div class='div-other'><a id='mulu394' />
<p class='h3'>上卷</p>懾伏<p style="margin-left:1em">聲類作㒤同止葉齒葉二反說文心服曰懾廣疋懾懼也。</p>
綏恤<p style="margin-left:1em">私唯反尒疋綏安也恤収也。</p>
恢弘<p style="margin-left:1em">又作[糸*(厂@火)]同苦迴反字林恢大也。</p>
纖介<p style="margin-left:1em">家薤反周易悔若者在乎介韓康伯曰介纖介也劉瓛曰介微也。</p>
譎詭<p style="margin-left:1em">又作噊同公穴反下又作恑同居毀反方言自關而東西或謂詐為譎恑譎恑亦奇恠也。</p>
浮譁<p style="margin-left:1em">呼[(旅-方)-(乞-乙)]反讙譁也蒼頡篇譁言語譊譊也。</p>
不挍<p style="margin-left:1em">古効反挍報也論語犯而不挍是也。</p>
五兵<p style="margin-left:1em">周礼司兵掌五兵鄭眾曰五兵者戈殳㦸矛無夷也步卒五兵則無无夷而有弓矢也左傳子惡出五甲五兵。</p>
消殪<p style="margin-left:1em">古文作[壹-豆+((歹*匕)/土)]同於計反尒疋殪死也殪煞也亦盡也。</p>
弘綽<p style="margin-left:1em">又作繛同昌若反說文綽緩也綽亦寬也。</p>
</div>
<div class='div-other'><a id='mulu395' />
<p class='h3'>下卷</p>淖情<p style="margin-left:1em">女卓反三蒼昌若反又音徒歷反淖約好㒵也。</p>
分賦<p style="margin-left:1em">方句反賦布也尒疋賦[斑-文+夕]也謂[斑-文+夕]布與之也。</p>
綢繆<p style="margin-left:1em">直流反下亡侯反詩傳曰綢繆緾綿也。</p>
寇害<p style="margin-left:1em">口候反說文寇暴也廣疋寇抄也尚書寇賊姦宄范甯集解云寇群行攻剽者也字從完從攴剽音匹妙反。</p>
躊躇<p style="margin-left:1em">膓留反下膓誅反廣疋躊躇猶豫也亦躑躅也。</p>
貙者<p style="margin-left:1em">恥俱反似狸而大尒疋今貙虎大於狗文如狸愽物志云貙大能化為虎。</p>
菀囿<p style="margin-left:1em">于救反三蒼養牛馬林木曰菀字林有垣曰菀無垣曰囿囿亦禁菀也。</p>
謙冲<p style="margin-left:1em">說文作蛊同除隆反字書冲虛也亦中也。</p>
屢聽<p style="margin-left:1em">力句反尒疋屢亟也數也亟音祛記反。</p>
訾量<p style="margin-left:1em">又作訾同子移反訾亦量也思也說文思稱意也。</p>
蹉跌<p style="margin-left:1em">千何反下徒結反蹉跎也失躡曰跌跌差也。</p>
未孚<p style="margin-left:1em">字體作[(麩-夫+孚)-來+(素-糸)]同芳務反礼云无䴸徃鄭玄注䴸疾也廣疋䴸行也。</p>
一鍼<p style="margin-left:1em">聲類今作針同支諶反廣疋鍼㓨也所以縫衣者也。</p>
</div></div>
<div class='div-other'><a id='mulu396' />
<p class='h2'>月上女經</p>
<div class='div-other'><a id='mulu397' />
<p class='h3'>上卷</p>脅嚇<p style="margin-left:1em">方言作䦧同呼[阿-可+聶]反謂以威力恐人也。</p>
呵喝<p style="margin-left:1em">火曷反廣疋喝怒也廣蒼云喝訶也經文作喝乙芥反嘶喝也。</p>
雀垛<p style="margin-left:1em">徒果反謂城上女牆也經文作墮落之墮非體也。</p>
寮窓<p style="margin-left:1em">力彫反蒼頡篇寮空也亦[宋-木+弟]也。</p>
藻棳<p style="margin-left:1em">又作梲同之恱反尒疋其上楹謂之棳注云侏儒柱也蒼頡篇棳[木*(而/而)]也。</p>
</div></div>
<div class='div-other'><a id='mulu398' />
<p class='h2'>中陰經</p>
<div class='div-other'><a id='mulu399' />
<p class='h3'>上卷</p>[病-丙+盍]天<p style="margin-left:1em">烏合反譯云有光壽天經中有作阿波天同一名也謂二禪初天少光天也。</p>
湏滯天<p style="margin-left:1em">除制反道行經作湏[帶/疋]天音徒計丁計二反又作湏廗天音帝樓炭經作湏[口*(唐-口+(走-土))]天音帝皆梵言訛轉也此譯云善觀天即善見天也。</p>
瘡疣<p style="margin-left:1em">字體作肬籀文作疣同有流反通俗文體目曰肬經文作痏音位理反蒼頡篇痏歐傷也。</p>
斗藪<p style="margin-left:1em">又擻同蘇走反方言斗擻舉也周成難字斗擻豰[愨-心+束]也音都穀反下蘇榖反經文作抖捒二形音同極䇿並非字體。</p>
</div>
<div class='div-other'><a id='mulu400' />
<p class='h3'>下卷</p>擲綿<p style="margin-left:1em">字詁古文線今作綫同私賤反所以縫紩者也。</p>
劒刎<p style="margin-left:1em">古文歾同亡粉反通俗文自刾曰刎。</p>
</div></div>
<div class='div-other'><a id='mulu401' />
<p class='h2'>湏弥藏經</p>
<div class='div-other'><a id='mulu402' />
<p class='h3'>上卷</p>[病-丙+互][木*制]<p style="margin-left:1em"><span class='note-inline'>(脂履反下昌制反)</span>。</p>
憩多<p style="margin-left:1em"><span class='note-inline'>(去例反)</span>。</p>
婢諶<p style="margin-left:1em"><span class='note-inline'>(市針反)</span>。</p>
耶娜<p style="margin-left:1em"><span class='note-inline'>(乃可反)</span>。</p>
帝弭<p style="margin-left:1em"><span class='note-inline'>(弥是反)</span>。</p>
迷踦<p style="margin-left:1em"><span class='note-inline'>(居蟻反)</span>。</p>
</div>
<div class='div-other'><a id='mulu403' />
<p class='h3'>下卷</p>輸拒<p style="margin-left:1em"><span class='note-inline'>(俱禹反)</span>。</p>
安廌<p style="margin-left:1em"><span class='note-inline'>(徒賣反)</span>。</p>
牟芩<p style="margin-left:1em"><span class='note-inline'>(渠金反)</span>。</p>
囉諵<p style="margin-left:1em"><span class='note-inline'>(奴咸反)</span>。</p>
遮䶩<p style="margin-left:1em"><span class='note-inline'>(竹皆反)</span>。</p>
椑伽<p style="margin-left:1em"><span class='note-inline'>(補弥反)</span>。</p>
漩梨<p style="margin-left:1em"><span class='note-inline'>(囚絹反)</span>。</p>
迦㘕<p style="margin-left:1em"><span class='note-inline'>(力蹔反)</span>。</p>
豍豆<p style="margin-left:1em">布迷反廣疋豍豆䝀豆也經文作蜱非也。</p>
</div></div>
<div class='div-other'><a id='mulu404' />
<p class='h2'>佛華嚴入如来不思議境界經</p>
<div class='div-other'><a id='mulu405' />
<p class='h3'>下卷</p>沙詑<p style="margin-left:1em">敕嫁反經中或作阿迦尼吒天是也。</p>
池濼<p style="margin-left:1em">匹各反濼陂也山東名為濼幽州呼為淀徒見反經文作泊非體也。</p>
</div></div>
<div class='div-other'><a id='mulu406' />
<p class='h2'>諸佛要集經</p>
<div class='div-other'><a id='mulu407' />
<p class='h3'>上卷</p>墟聚<p style="margin-left:1em">去餘反廣疋墟居也人之所居曰墟也。</p>
嘲囈<p style="margin-left:1em">又作啁同竹交反蒼頡篇嘲調也下牛世反囈言也。</p>
</div></div>
<div class='div-other'><a id='mulu408' />
<p class='h2'>文殊師利佛土嚴淨經</p>
<div class='div-other'><a id='mulu409' />
<p class='h3'>上卷</p>相棠<p style="margin-left:1em">借音丈庚反字冝作樘敦棖敝四形同文衡反謂相觸也。</p>
恬惔<p style="margin-left:1em">徒兼反方言恬靜也下冝作淡徒濫反淡安也謂安靜也經文從心作惔徒甘反憂心如惔惔憂也惔非此用。</p>
億垓<p style="margin-left:1em">古文作[多*(厂@火)]奒二形今作姟同古才反數名也風俗通曰十億曰兆十兆曰經十經曰姟姟猶大數也。</p>
拜謁<p style="margin-left:1em">於歇反尒疋謁請也亦白也告也。</p>
侜張<p style="margin-left:1em">陟留反尒疋侜張誑也經文作侏之儒反侏儒短人也。</p>
塵埃<p style="margin-left:1em">烏来反蒼頡篇埃風揚塵也。</p>
</div>
<div class='div-other'><a id='mulu410' />
<p class='h3'>下卷</p>交趺<p style="margin-left:1em">又作跗同府于反三蒼跗足上也謂交足而坐也經文從足作跤非也。</p>
至湊<p style="margin-left:1em">且豆反廣疋湊㝡也湊競進也。</p>
景則<p style="margin-left:1em">羈影反詩云介尒景福傳曰景大也則法也。</p>
</div></div>
<div class='div-other'><a id='mulu411' />
<p class='h2'>濡首菩[薩-產+(辛/工)]無上清淨分衛經</p>
<div class='div-other'><a id='mulu412' />
<p class='h3'>上卷</p>底泓<p style="margin-left:1em">一宏反說文下深大也廣疋泓泓深也。</p>
吹噭<p style="margin-left:1em">又作嘂譥二形同古吊反噭喚也呼也亦鳴也。</p>
螫䖝<p style="margin-left:1em">書亦呼各二反說文虫行毒也。</p>
躇步<p style="margin-left:1em">膓於反說文躊躇猶豫也躑躅也。</p>
錠燭<p style="margin-left:1em">殿定二音聲類云有足曰錠無足曰鐙。</p>
鹿陬<p style="margin-left:1em">古文聚聚二形今作聚同才句反廣疋聚居也謂人所聚居村邑者也。</p>
薅鋤<p style="margin-left:1em">又作薅薅二形籀文作[卄/娘]或作茠同呼豪反說文除田草曰茠經文作䒵莇非也。</p>
</div>
<div class='div-other'><a id='mulu413' />
<p class='h3'>下卷</p>慷慨<p style="margin-left:1em">正作忼愾同口葬反下苦代反忱慨大息也亦士不得志者也。</p>
喟然<p style="margin-left:1em">又作㕟同口愧口恠二反三蒼喟歎息也歎聲也。</p>
華孚<p style="margin-left:1em">或作荂說文或作[((乏-之+女)*(人/人))/(百-日+ㄎ)]同芳俱詡俱二反方言華荂盛也齊楚之閒或謂之華或謂之荂。</p>
玓瓅<p style="margin-left:1em">丁歷下字書作皪同力的反說文玓瓅明珠色經文作的非體也。</p>
暠然<p style="margin-left:1em">又作杲同古倒反埤蒼白㒵也亦明也灼然明白者也經文作晑音古螢反非也。</p>
岐嶷<p style="margin-left:1em">巨冝反下語棘反詩傳云岐知意也嶷識別也言能匍匐則岐岐然意有所知也其貌嶷然有所別識也亦言六十歲也經文作奇非體也。</p>
</div></div>
<div class='div-other'><a id='mulu414' />
<p class='h2'>大乘同性經</p>
<div class='div-other'><a id='mulu415' />
<p class='h3'>上卷</p>澿然<p style="margin-left:1em">其錦反寒戰極也經文從心作㦗非也。</p>
崖隴<p style="margin-left:1em">力[冗-几+豕]反說文天水大坂也。</p>
</div>
<div class='div-other'><a id='mulu416' />
<p class='h3'>下卷</p>垂毦<p style="margin-left:1em">人志反以毛羽為毦飾若今刀鞘毦也織毛曰毦。</p>
弓把<p style="margin-left:1em">百雅反單手為把說文把握也持也經文作弝近字也。</p>
</div></div>
<div class='div-other'><a id='mulu417' />
<p class='h2'>阿閦佛國經</p>
<div class='div-other'><a id='mulu418' />
<p class='h3'>上卷</p>提洹竭佛<p style="margin-left:1em">此譯云錠光又云然燈佛是也。</p>
珠璣<p style="margin-left:1em">居衣反說文珠之不圓者也字書云一曰小珠也。</p>
堊之<p style="margin-left:1em">烏各反白土也亦名白墠也廣疋堊塗也。</p>
罷極<p style="margin-left:1em">今作疲同被羇反廣疋疲猶倦也亦勞也。</p>
</div></div>
<div class='div-other'><a id='mulu419' />
<p class='h2'>蓮華面經</p>
<div class='div-other'><a id='mulu420' />
<p class='h3'>下卷</p>摩俟<p style="margin-left:1em"><span class='note-inline'>(事几反)</span>。</p>
姞利<p style="margin-left:1em"><span class='note-inline'>(奇乙反)</span>。</p>
</div></div>
<div class='div-other'><a id='mulu421' />
<p class='h2'>迦葉經</p>
<div class='div-other'><a id='mulu422' />
<p class='h3'>上卷</p>一琖<p style="margin-left:1em">又作盞琖醆三形同側限反方言盞杯也。</p>
</div></div>
<div class='div-other'><a id='mulu423' />
<p class='h2'>孔雀王神呪經</p>
<div class='div-other'><a id='mulu424' />
<p class='h3'>上卷</p>婪婢<p style="margin-left:1em"><span class='note-inline'>(力含反)</span>。</p>
黳離<p style="margin-left:1em"><span class='note-inline'>(烏奚反)</span>。</p>
秘擔<p style="margin-left:1em"><span class='note-inline'>(蒲薎反)</span>。</p>
哿梨<p style="margin-left:1em"><span class='note-inline'>(古我反)</span>。</p>
贉婆<p style="margin-left:1em"><span class='note-inline'>(徒感反)</span>。</p>
多鱣<p style="margin-left:1em"><span class='note-inline'>(知連反)</span>。</p>
蝤䗋<p style="margin-left:1em"><span class='note-inline'>(才尤莫侯反)</span>。</p>
躓利<p style="margin-left:1em"><span class='note-inline'>(知利反)</span>。</p>
覃婢<p style="margin-left:1em"><span class='note-inline'>(徒南反)</span>。</p>
叟婢<p style="margin-left:1em"><span class='note-inline'>(蘇走反)</span>。</p>
密渧<p style="margin-left:1em"><span class='note-inline'>(都鍪反)</span>。</p>
鷃哲<p style="margin-left:1em"><span class='note-inline'>(烏諫反)</span>。</p>
縕摩<p style="margin-left:1em"><span class='note-inline'>(於雲反)</span>。</p>
母芟<p style="margin-left:1em"><span class='note-inline'>(所咸反)</span>。</p>
剡埤<p style="margin-left:1em"><span class='note-inline'>(以染反)</span>。</p>
毗茤<p style="margin-left:1em"><span class='note-inline'>(則俱反)</span>。</p>
䊉婆<p style="margin-left:1em"><span class='note-inline'>(蘓感反)</span>。</p>
颺哿<p style="margin-left:1em"><span class='note-inline'>(以章反)</span>。</p>
苾頭<p style="margin-left:1em"><span class='note-inline'>(步結反)</span>。</p>
醯鏃<p style="margin-left:1em"><span class='note-inline'>(祖木反)</span>。</p>
傖<p style="margin-left:1em"><span class='note-inline'>(士行反中州人也)</span>。</p>
[卄/頰]恃<p style="margin-left:1em"><span class='note-inline'>(音類)</span>。</p>
刎闍<p style="margin-left:1em"><span class='note-inline'>(无粉反)</span>。</p>
謌羅<p style="margin-left:1em"><span class='note-inline'>(古河反)</span>。</p>
曝翅<p style="margin-left:1em"><span class='note-inline'>(蒲木反)</span>。</p>
[〦/(目*目)/大][〦/(目*目)/大]<p style="margin-left:1em"><span class='note-inline'>(居虞許力二反)</span>。</p>
</div>
<div class='div-other'><a id='mulu425' />
<p class='h3'>下卷</p>血膋<p style="margin-left:1em">又作膫同力彫反家書膋脂膏也謂膓閒脂也今中國言脂江南言膋。</p>
腓髀<p style="margin-left:1em">扶非反字林脛腨也說文腓腨膓也下蒲米反股外也。</p>
癲癇<p style="margin-left:1em">又作瘨同都賢反廣疋瘨狂風病也下核閒反聲類小兒瘨也。</p>
頷車<p style="margin-left:1em">公荅反方言頜頷也亦云輔車謂頥頷也。</p>
腹髂<p style="margin-left:1em">又作䯊髂二形同口亞反埤蒼腰骨也江南呼髀骨上接腰者曰䯊。</p>
那姥<p style="margin-left:1em"><span class='note-inline'>(莫[女*鳥]反嫣迃遇反)</span>。</p>
澘多<p style="margin-left:1em"><span class='note-inline'>(所[斑-文+夕]反)</span>。</p>
波跘<p style="margin-left:1em"><span class='note-inline'>(平息反)</span>。</p>
鯨龍<p style="margin-left:1em"><span class='note-inline'>(巨迎反)</span>。</p>
白鷺<p style="margin-left:1em"><span class='note-inline'>(力故反)</span>。</p>
天芉<p style="margin-left:1em"><span class='note-inline'>(亡尒反)</span>。</p>
瑿羅<p style="margin-left:1em"><span class='note-inline'>(烏奚反)</span>。</p>
浡地<p style="margin-left:1em"><span class='note-inline'>(蒲沒反)</span>。</p>
蘊摩<p style="margin-left:1em"><span class='note-inline'>(於粉反)</span>。</p>
疽癩<p style="margin-left:1em">且餘反說文久癕也下力盖反字亦作癘惡疾也。</p>
癭瘤<p style="margin-left:1em">於井反字林頸瘤也下力洲反說文瘤腫也瘜肉也。</p>
羅湜<p style="margin-left:1em"><span class='note-inline'>(是力反)</span>。</p>
蛷螋<p style="margin-left:1em"><span class='note-inline'>(渠周求俱二反下所俱反)</span>。</p>
生䕨<p style="margin-left:1em"><span class='note-inline'>(徒登反)</span>。</p>
䔽沙<p style="margin-left:1em"><span class='note-inline'>(乙例一害二反)</span>。</p>
愽聳<p style="margin-left:1em"><span class='note-inline'>(私勇反)</span>。</p>
</div></div>
<div class='div-other'><a id='mulu426' />
<p class='h2'>發覺淨心經</p>
<div class='div-other'><a id='mulu427' />
<p class='h3'>下卷</p>莖稈<p style="margin-left:1em">又作秆同古旱反稈槀也廣疋稻穰謂之稈。</p>
籠罩<p style="margin-left:1em">古文羄䈇對三形今作罩同挍反捕籠也籗音捉。</p>
財購<p style="margin-left:1em">古候反說文以財有所求也廣疋購償也。</p>
</div></div>
<div class='div-other'><a id='mulu428' />
<p class='h2'>無上依經</p>
<div class='div-other'><a id='mulu429' />
<p class='h3'>下卷</p>無胲<p style="margin-left:1em">案字義冝作解胡賣反解謂縫解也。</p>
委佗<p style="margin-left:1em">又作逶蟡二形同於危反下又作迤同達何反詩云逶逶佗佗德之美㒵也傳曰逶佗者行可逶曲迹也亦自得之㒵也窊邪也。</p>
</div></div>
<div class='div-other'><a id='mulu430' />
<p class='h2'>移識經</p>
<div class='div-other'><a id='mulu431' />
<p class='h3'>上卷</p>新[月*(而/而)]<p style="margin-left:1em">又作枘同乃困反字菀[月*(而/而)]柔脆也通俗文枘再生也經文作嫰近字也。</p>
火浣<p style="margin-left:1em">布周書西域獻火浣布汙則燒之則潔。</p>
妖冶<p style="margin-left:1em">於驕反下以者反周易冶容誨淫劉瓛曰冶妖冶也謂恣態之皃也。</p>
卑愻<p style="margin-left:1em">蘇寸反字林愻順也亦謙恭也今作遜。</p>
鞋韈<p style="margin-left:1em">又作[革*爰]同胡皆反下古文作韈今作袜又作怽[皮*末]二形同無發反足衣也經文從巾之幭音亡別反怕㡤也幭非此用。</p>
腰䯊<p style="margin-left:1em">口亞反埤蒼腰骨也經文作跨[月*客]二形非字體也。</p>
肪[月*冊]<p style="margin-left:1em">府房反下先安反通俗文在腰曰肪在胃曰[月*冊]廣疋[月*冊]脂肪也。</p>
騗騎<p style="margin-left:1em">匹面反謂躍上馬也今俗謂不躡隥上馬為騗。</p>
</div>
<div class='div-other'><a id='mulu432' />
<p class='h3'>下卷</p>咼戾<p style="margin-left:1em">口蛙反下力結反謂不正也經文作綟帛也綟非字體綟音力計反亦綠色也。</p>
斑駮<p style="margin-left:1em">又作辨同補顏反蒼頡篇斑文皃雜色為斑也。</p>
頿又<p style="margin-left:1em">作髭同子移反說文口之湏者也字從湏。</p>
豌豆<p style="margin-left:1em">烏丸反豆名也經文作[(夕*匕)/豆]於月反或作宛並非也。</p>
</div></div>
<div class='div-other'><a id='mulu433' />
<p class='h2'>未曾有經</p>
<div class='div-other'><a id='mulu434' />
<p class='h3'>上卷</p>無恙<p style="margin-left:1em">以尚反尒疋恙憂也孫炎曰恙病之憂也案易傳云上古草居露宿恙[口*莁]䖝也善食人心凡相勞問無恙乎復因以為病也。</p>
頑嚚<p style="margin-left:1em">吴鱞反下魚巾反廣疋頑[扥-(打-丁)+金]也蒼頡篇嚚惡也左傳心不則德義之經為頑口不道忠信之言為嚚。</p>
蕑閱<p style="margin-left:1em">又作閱同餘說反說文蕑閱也亦挍閱也小尒疋撰閱具也。</p>
乍得<p style="margin-left:1em">士嫁反廣疋乍蹔也蒼頡篇乍兩詞也。</p>
慌慌<p style="margin-left:1em">呼廣反慌忽眼亂也亦迷惑也。</p>
</div>
<div class='div-other'><a id='mulu435' />
<p class='h3'>下卷</p>先喫<p style="margin-left:1em">口迹反謂喫噉食飲也經文作[口*軗]非也。</p>
沛然<p style="margin-left:1em">普頼反三蒼沛水波流也亦大也經文作霈近字也。</p>
</div></div>
<div class='div-other'><a id='mulu436' />
<p class='h2'>不思議功德經</p>
<div class='div-other'><a id='mulu437' />
<p class='h3'>下卷</p>離䑀<p style="margin-left:1em">字或作臂卑避反。</p>
懼咤<p style="margin-left:1em"><span class='note-inline'>(陟嫁反)</span>。</p>
</div></div>
<div class='div-other'><a id='mulu438' />
<p class='h2'>大吉義呪經</p>
<div class='div-other'><a id='mulu439' />
<p class='h3'>上卷</p>鼻[口*兮]<p style="margin-left:1em"><span class='note-inline'>(烏礼反)</span>。</p>
堙羅<p style="margin-left:1em"><span class='note-inline'>(於仁反)</span>。</p>
荼黔<p style="margin-left:1em"><span class='note-inline'>(音炎反)</span>。</p>
龍名也䉛尼<p style="margin-left:1em"><span class='note-inline'>(於六反)</span>。</p>
㨖締<p style="margin-left:1em"><span class='note-inline'>(知利反下徒計反)</span>。</p>
苫婆<p style="margin-left:1em"><span class='note-inline'>(式益反)</span>。</p>
摩啅<p style="margin-left:1em"><span class='note-inline'>(敕角反)</span>。</p>
佛褅<p style="margin-left:1em"><span class='note-inline'>(徒帝反)</span>。</p>
咮羅<p style="margin-left:1em"><span class='note-inline'>(齒朱反)</span>。</p>
啁利<p style="margin-left:1em"><span class='note-inline'>(陟交反)</span>。</p>
</div>
<div class='div-other'><a id='mulu440' />
<p class='h3'>下卷</p>跂羅<p style="margin-left:1em">又作[起-巳+支]同墟豉渠支二反跂登也履也。</p>
[岸-干+言]鼻<p style="margin-left:1em">魚偃反通俗文騫緩也經文從山作嵃非也。</p>
聸耳<p style="margin-left:1em">丁藍反說文耳垂也經文作耽都含反耳大也。</p>
刪地<p style="margin-left:1em"><span class='note-inline'>(所姧反)</span>。</p>
珊地<p style="margin-left:1em"><span class='note-inline'>(乘干反)</span>。</p>
囒地<p style="margin-left:1em"><span class='note-inline'>(洛干反)</span>。</p>
羅[佫-口+思]<p style="margin-left:1em"><span class='note-inline'>(蒲戒反)</span>。</p>
譚髀<p style="margin-left:1em"><span class='note-inline'>(徒南反下蒲米反)</span>。</p>
渒梨<p style="margin-left:1em"><span class='note-inline'>(普計反)</span>。</p>
嗘泥呵郅<p style="margin-left:1em"><span class='note-inline'>(之逸反)</span>。</p>
</div></div>
<div class='div-other'><a id='mulu441' />
<p class='h2'>菩[薩-產+(辛/工)]夢經</p>
<div class='div-other'><a id='mulu442' />
<p class='h3'>上卷</p>撶皮<p style="margin-left:1em">胡霸反木名也可以飾弓者也。</p>
</div></div>
<div class='div-other'><a id='mulu443' />
<p class='h2'>文殊問經</p>
<div class='div-other'><a id='mulu444' />
<p class='h3'>上卷</p>多弭<p style="margin-left:1em"><span class='note-inline'>(弥氏反)</span>。</p>
炮字<p style="margin-left:1em"><span class='note-inline'>(父交反)</span>。</p>
攞字<p style="margin-left:1em"><span class='note-inline'>(力可反)</span>。</p>
</div>
<div class='div-other'><a id='mulu445' />
<p class='h3'>下卷</p>底舸<p style="margin-left:1em"><span class='note-inline'>(古我反山名律主居之)</span>。</p>
芿山<p style="margin-left:1em"><span class='note-inline'>(而證而二反又作艿律主居之)</span>。</p>
舟航<p style="margin-left:1em">又作杭同何唐反方言自關而東或謂舟為航航渡也濟渡之舟也。</p>
罾網<p style="margin-left:1em">子恒反罾網之捴名也樹四植束水以掛網曰罾。</p>
跨上<p style="margin-left:1em">苦霸反跨躡也字林跨渡也。</p>
[牛*(春-日+示)]牛<p style="margin-left:1em">疾津反字略云牛名也。</p>
波拕<p style="margin-left:1em"><span class='note-inline'>(太何反)</span>。</p>
</div></div>
<div class='div-other'><a id='mulu446' />
<p class='h2'>密迹金剛力士經</p>
<div class='div-other'><a id='mulu447' />
<p class='h3'>下卷</p>錯勃<p style="margin-left:1em">蒲沒反勃然猶忽然也勃亦乱也逆也。</p>
訓訢<p style="margin-left:1em">呼運反訓導也教也誡也下又作欣同虛殷反訢樂也。</p>
</div></div>
<div class='div-other'><a id='mulu448' />
<p class='h2'>東方㝡勝燈王如来經</p>[怡-台+差]泥恀羅<p style="margin-left:1em"><span class='note-inline'>(巨支上支二反)</span>。</p>
呬呬<p style="margin-left:1em"><span class='note-inline'>(火利反)</span>。</p>
那哆<p style="margin-left:1em"><span class='note-inline'>(徒[禾*戈]反)</span>。</p>
麼吒<p style="margin-left:1em"><span class='note-inline'>(其可反)</span>。</p>
</div>
<div class='div-other'><a id='mulu449' />
<p class='h2'>成具光明定意經</p>沃若<p style="margin-left:1em">又作沃同於縛反詩傳云沃若猶沃沃然也沃柔也濕也亦從下溜出也。</p>
卓犖<p style="margin-left:1em">力角反謂奇異也。</p>
<p style="margin-left:1em"><span class='note-inline'>(左傳犖有力焉能投盖于稷門)</span>。</p>
瞢瞢<p style="margin-left:1em">莫登反瞢瞢然乱也悶也亦無光也。</p>
真諺<p style="margin-left:1em">冝箭反俗言也言了別真言俗語無疑難也經文從口作喭非也。</p>
裒訕<p style="margin-left:1em">補高反案裒猶揚美之也進也訕謗也。</p>
剗貪<p style="margin-left:1em">又作鏟同初蕑反廣疋剗削也聲類云剗平也。</p>
躓礙<p style="margin-left:1em">音致通俗文事不利曰躓限至曰礙經文作綴非也。</p>
潭然<p style="margin-left:1em">冝作憺徒濫反憺猶安靜也深水曰潭音徒南反。</p>
眉毛<p style="margin-left:1em">美飢反說文目上毛也。</p>
<p style="margin-left:1em"><span class='note-inline'>(經文作[骨*(宋-木+毛)]菴二形非也)</span>。</p>
眼瞼<p style="margin-left:1em">居儼反字略云眼外皮也經文作睫眊二形非也。</p>
諀訿<p style="margin-left:1em">上匹尒下資尒反通俗文云難可謂之諀訿經文或作啤呲。</p>
瘦[亭-丁+老]<p style="margin-left:1em">古文[亭-丁+老]耄二形今作耗同莫報反礼記八十曰耄注云耄惽忘也亦乱也經文作[(宋-木+老)/(老*老)][宋-木+老]二形誤也。</p>
[木*用]閣<p style="margin-left:1em">蒲萌反通俗文連閣曰[木*用][木*用]亦閣也蒼頡篇樓閣也謂重屋複道者也。</p>
妐姑<p style="margin-left:1em">又作伀同之容反[米*睪]名云俗謂舅章名伀言所見敬忌見之伀懼自肅齊也。</p>
盥手<p style="margin-left:1em">公緩反說文澡手也案凡洒澡物皆曰盥不但手也字從臼水皿上意也。</p>
</div>
<div class='div-other'><a id='mulu450' />
<p class='h2'>太子湏大拏經</p>檀特山<p style="margin-left:1em">或言單多囉迦山或云檀陁山此譯云蔭山。</p>
湏大拏<p style="margin-left:1em">女加反或言湏達拏或云蘇陁沙拏此譯云善與亦言善施。</p>
蒼天<p style="margin-left:1em">錯郎反尒疋春為蒼天注云万物生蒼蒼然也。</p>
愕然<p style="margin-left:1em">字書或作咢同五各反愕驚也。</p>
為[愔*戈]<p style="margin-left:1em">古文[巾*志]同尺志反幖也通俗文私記曰幟廣疋幟幡也墨子曰以為長丈五尺廣半幅曰幟也。</p>
蜎蜚<p style="margin-left:1em">一泉反字林虫㒵也動也下古書飛皆作蜚同甫韋反蜚揚也<span class='note-inline'>(左傳秋有蜚不為災)</span>。</p>
嶔崟<p style="margin-left:1em">去銜去吟二反下語銜冝金二反廣疋嶔崟高㒵亦山阜之勢也。</p>
嵯峨<p style="margin-left:1em">才何反下我多反廣疋嵯峨高也楚辞注云山截櫱峻敞曰為嵯峨。</p>
三顀<p style="margin-left:1em">直追反說文額出也今江南言顀頭胅額乃以顦為後枕高胅之名也經文作膇未見所出。</p>
脣䫂<p style="margin-left:1em">丁可反廣疋䫂醜㒵也經文作哆充尒丑亞二反非今用也。</p>
凸髖<p style="margin-left:1em">徒結反凸起也蒼頡篇作[穴/失]不平也經文作昳非體也。</p>
下蛘<p style="margin-left:1em">餘掌反說文搔蛘礼記蛘不敢搔是也字從虫今皆作癢近字也又作痒音似羊反病名也痒非字義。</p>
市井<p style="margin-left:1em">子郢反周礼九夫為井方一里也白虎通曰因井為市故曰市井說文八家一井象搆韓形象[雍/玉]形。</p>
</div>
<div class='div-other'><a id='mulu451' />
<p class='h2'>太子墓魄經</p>襲績<p style="margin-left:1em">古文㦻同辝立反襲受也廣雅及也亦合也仍也。</p>
故質<p style="margin-left:1em">之逸反太玄經受質所疑宋忠曰質問也廣疋質問也謹也定也。</p>
矇聵<p style="margin-left:1em">莫公反有眸子而無見曰矇下牛[薊-魚+用]反生聾曰聵聵亦無知也。</p>
空刓<p style="margin-left:1em">又作园同五桓反廣疋刓断也楚辝刓方以為圓王逸曰刓削也。</p>
噢咿<p style="margin-left:1em">於六反下於祇反埤蒼內悲也又痛念之聲也經文作哊郁喐三形並非體也。</p>
驂駕<p style="margin-left:1em">忩含反說文駕三馬也居右而驂乘俻非常也驂旁馬曰騑騑音妃。</p>
顉頭<p style="margin-left:1em">牛感反說文仾頭也廣疋顉搖也謂搖其頭也今江南謂領納搖頭為顉傪亦謂笑人為顉酌傪音蘇感反。</p>
選䎡<p style="margin-left:1em">而兖反案選䎡猶湏㬰也吕氏云少選俗謂之選䎡言推託不肯為也經文或作選蝡或作潠濡非也。</p>
忸怩<p style="margin-left:1em">又作[血*忍]同女竹反下女[目*互]反通俗文慙恥謂之忸怩。</p>
纔有<p style="margin-left:1em">在哉反廣疋纔暫也亦僅也不久也。</p>
何訾<p style="margin-left:1em">又作訾同子移反訾量也思也經文作訾財之貲非體也。</p>
</div>
<div class='div-other'><a id='mulu452' />
<p class='h2'>湏頼經</p>跋跙<p style="margin-left:1em">才與反樹名也。</p>
布施<p style="margin-left:1em">補故反分布也惠施也經文作[打-丁+普]非也。</p>
過讁<p style="margin-left:1em">知革徒厄二反謂謫罰也方言謫怒也郭璞曰謂相責怒也謫譴也責也。</p>
晝度宮<p style="margin-left:1em">知冑反晝度樹皆天上名也。</p>
娛樂<p style="margin-left:1em">語俱反下力各反說文娛樂也樂喜也經文從女作[女*樂]非也。</p>
</div>
<div class='div-other'><a id='mulu453' />
<p class='h2'>金色王經</p>粔籹<p style="margin-left:1em">渠煑反下匿呂反蒼頡篇粔籹餅餌者也江南呼為膏糫音還字菀粔籹膏糫果也。</p>
</div>
<div class='div-other'><a id='mulu454' />
<p class='h2'>獨證自誓三昧經</p>句潭<p style="margin-left:1em">徒南反或言瞿曇弥梵言輕重也。</p>
趠第<p style="margin-left:1em">丑挍他吊二反上林賦趠稀閒郭璞曰懸擲也說文趠遠也。</p>
今贈<p style="margin-left:1em">在鄧反贈送也遺也說文以玩好之物相送曰贈也。</p>
謳合<p style="margin-left:1em">又作嘔慪二形同烏侯反尒疋徒歌曰謳廣疋謳喜也。</p>
鉢和蘭<p style="margin-left:1em">亦言鉢和羅梵言訛轉也此云自恣食也。</p>
</div>
<div class='div-other'><a id='mulu455' />
<p class='h2'>摩訶摩耶經</p>涵潤<p style="margin-left:1em">胡[耳*光]反說文水澤多也詩云譖始既涵是也。</p>
鎩翮<p style="margin-left:1em">字林山瘵反謂張翼也淮南子云飛鳥鎩翼許叔重曰鎩羽而飛也。</p>
</div>
<div class='div-other'><a id='mulu456' />
<p class='h2'>如来方便善巧呪經</p>涪多<p style="margin-left:1em"><span class='note-inline'>(蒲侯反)</span>。</p>
摩錍<p style="margin-left:1em"><span class='note-inline'>(普迷反)</span>。</p>
唏詈<p style="margin-left:1em"><span class='note-inline'>(呼几呼兾二反)</span>。</p>
風齲<p style="margin-left:1em">又作齲同丘禹反說文齒[蠹-石]也[米*睪]名齲朽也。</p>
</div>
<div class='div-other'><a id='mulu457' />
<p class='h2'>勝鬘經</p>尒炎<p style="margin-left:1em">正字作熖以贍反梵言也此云所知。</p>
末利<p style="margin-left:1em">謨鉢反案西域記此譯云奈因奈而得報者也。</p>
阿踰闍<p style="margin-left:1em">弋朱反此譯云不可戰國。</p>
</div>
<div class='div-other'><a id='mulu458' />
<p class='h2'>湏摩提經</p>湏摩提<p style="margin-left:1em">應云湏摩耶此譯云好意或云好智。</p>
滿碝<p style="margin-left:1em">字體作䎡而兖反三蒼䎡弱也物柔曰䎡經文作碝而兖反次玉也碝非此體。</p>
勗勉<p style="margin-left:1em">吁欲反下摩辯反勗勉勵也方言齊魯謂勉為勗勉猶自勸強也說文勉強也謂力所不及而強行事。</p>
[社-土+(卑-(白-日))]助<p style="margin-left:1em">又作埤朇二形同毗移比移二反說文裨增也益也亦補也。</p>
</div>
<div class='div-other'><a id='mulu459' />
<p class='h2'>梵女首意經</p>入館<p style="margin-left:1em">古換反說文客舍也周礼五十里有候館案客舍逆旅名候館字從食今有從舍作舘近字也。</p>
無喆<p style="margin-left:1em">又作哲悊二形同知列反尒疋哲智也方言齊宋之閒謂知為哲哲明了也。</p>
</div>
<div class='div-other'><a id='mulu460' />
<p class='h2'>月明菩[薩-產+(辛/工)]經</p>親理<p style="margin-left:1em">力紀反礼記天理滅矣鄭玄曰理猶性也又云樂者通倫理注云倫類也理分也今多作里二十五家為里居方一里之中。</p>
</div>
<div class='div-other'><a id='mulu461' />
<p class='h2'>滅十方冥經</p>憂灼<p style="margin-left:1em">之若反灼謂憂懼也灼痛也。</p>
</div>
<div class='div-other'><a id='mulu462' />
<p class='h2'>出生菩提心經</p>迦蘭陁<p style="margin-left:1em">或言迦蘭䭾或言羯蘭鐸迦鳥名也其形似鵲鞞紐婆那此云竹林謂大竹也此鳥多拪此林昔有國王於此睡息虵来欲螫鳥鳴覺之王荷其恩散食養鳥林主居士遂從此鳥為名名迦蘭䭾迦舊安外道後奉如来。</p>
俱致<p style="margin-left:1em">或言俱胝此言千万或言億而甚不同故存本耳。</p>
㝹謩<p style="margin-left:1em"><span class='note-inline'>(乃侯反下莫胡反)</span>。</p>
紆伏哆<p style="margin-left:1em"><span class='note-inline'>(衣于反)</span>。</p>
系履<p style="margin-left:1em"><span class='note-inline'>(下計反)</span>。</p>
</div>
<div class='div-other'><a id='mulu463' />
<p class='h2'>普門品經</p>鞕[革*冗]<p style="margin-left:1em">五孟反字書鞕牢也下相傳胡浪反未詳字出。</p>
滿脬<p style="margin-left:1em">普包反脬袋吹氣成也。</p>
</div>
<div class='div-other'><a id='mulu464' />
<p class='h2'>心明經</p>山崗<p style="margin-left:1em">古郎反尒疋山脊崗郭璞曰謂山長脊者也。</p>
囧灼<p style="margin-left:1em">俱永反蒼頡篇囧大明也亦彰也說文牎牖開明曰囧。</p>
潷飯<p style="margin-left:1em">碑密反通俗文去汁曰潷江南言逼訛耳今言取義同也經文作上俗語。</p>
</div>
<div class='div-other'><a id='mulu465' />
<p class='h2'>不思議光菩[薩-產+(辛/工)]所說經</p>鴈鴝<p style="margin-left:1em">又作鸜同其俱反即鸜鵒也。</p>
</div>
<div class='div-other'><a id='mulu466' />
<p class='h2'>文殊師利問菩[薩-產+(辛/工)]署經</p>陂諟<p style="margin-left:1em">彼皮反下匙尒反比丘名也。</p>
倪三[颱-台+(乏-之+犮)]<p style="margin-left:1em">五礼反下蒲沫反人名也。</p>
提胳<p style="margin-left:1em">公諾反說文腋下也埤蒼在肘後也。</p>
分[田*(乞-乙+小)]<p style="margin-left:1em">之忍反婆羅門名也。</p>
橋泉<p style="margin-left:1em">自宣反經文作[田*木]泉二形非也。</p>
黤黮<p style="margin-left:1em">烏感反下他感反不明也亦深黑也。</p>
我齎<p style="margin-left:1em">又作賷子奚反說文齎持遺也。</p>
</div>
<div class='div-other'><a id='mulu467' />
<p class='h2'>德光太子經</p>羯隨<p style="margin-left:1em">或作羯毗或作迦毗或作加毗皆一物也此云好聲鳥也經文從鳥作羯非也。</p>
貧寠<p style="margin-left:1em">瞿矩反詩云終寠且貧傳曰寠者無礼也字書寠空也。</p>
[堯*ㄆ][害*ㄆ]<p style="margin-left:1em">又作[高*ㄆ]同苦交反下苦害苦曷二反三蒼敲[(宭-尹+工)*ㄆ]相擊也經文作撓奴飽反槩古代反並非此用。</p>
鸕鶿<p style="margin-left:1em">力胡反下音慈尒疋云鶿鷧郭璞曰即鸕鶿也此鳥[此/束]頭如鈎食魚者也中國或名水鴉此鳥胎生從口吐出一產八九也。</p>
鋃鐺<p style="margin-left:1em">洛當反下都堂反說文鋃鐺鎻也通俗文錘頭曰鋃鐺。</p>
</div>
<div class='div-other'><a id='mulu468' />
<p class='h2'>施燈功德經</p>羸瘠<p style="margin-left:1em">古文瘠[病-丙+束]膌三形同才亦反瘠瘦也。</p>
支提<p style="margin-left:1em">又名脂帝浮啚此云聚相謂累石等高以為相或言方墳或言廟皆隨義[米*睪]也。</p>
</div>
<div class='div-other'><a id='mulu469' />
<p class='h2'>菩[薩-產+(辛/工)]訶色欲經</p>鈇質<p style="margin-left:1em">方扶反書中鈇或音斧撗斧也古者煞人用斧下正體作㩫之逸反說文鈇莝斫也埤蒼㩫椹也公羊傳曰不忍加其鈇質何休曰斬要之罪也。</p>
俎几<p style="margin-left:1em">側吕反字書俎肉几也俎亦四脚小槃也。</p>
</div>
<div class='div-other'><a id='mulu470' />
<p class='h2'>人本欲生經</p>躡襈<p style="margin-left:1em">字體作[企-止+疌]同女輙反說文機下足所履也下仕眷反襈聚也。</p>
</div>
<div class='div-other'><a id='mulu471' />
<p class='h2'>不必定入印經</p>採㨂<p style="margin-left:1em">又作[東*ㄆ]或作練同力見反埤荅㨂擇也礼記蕑棟英俊是也序文作挾胡頰反挾持也挾非此用。</p>
寶[宴-女+六]<p style="margin-left:1em">古文寞今作填同徒見徒堅二反廣疋填塞也滿也。</p>
[竺-二+朐]多<p style="margin-left:1em">其俱反依字尒疋葋一名艼熒艼音他頂反。</p>
拔身<p style="margin-left:1em">蒲沫反迴也謂拔然迴身也古字通用也。</p>
</div>
<div class='div-other'><a id='mulu472' />
<p class='h2'>魔逆經</p>陽燧<p style="margin-left:1em">古文作鐆燧二形今作[(檖-(這-言))/火]聲類或作燧同辝醉反取火者也鐆五石之銅精也圓以仰日即得火也。</p>
搪揬<p style="margin-left:1em">徒郎反下徒骨反廣疋觸㒻搪衝揬也字書揬揩也。</p>
原赦<p style="margin-left:1em">魚袁反原猶放免也魏志特原不問罪是也下又作赦同書夜反說文赦寬免也三蒼赦舍也周礼掌三赦之法一赦幼小二赦老耄三赦愚惷也。</p>
</div>
<div class='div-other'><a id='mulu473' />
<p class='h2'>濟諸方等學經</p>彶彶<p style="margin-left:1em">居及反說文彶彶急行也廣疋彶彶遽也字從彳今皆從水作汲。</p>
歔欷<p style="margin-left:1em">喜居反下虛既反字林涕泣㒵也蒼頡篇泣餘聲也亦悲也。</p>
</div>
<div class='div-other'><a id='mulu474' />
<p class='h2'>菩[薩-產+(辛/工)]行五十緣身經</p>佛塔<p style="margin-left:1em">他盍反或云塔婆或作偷婆此云方墳亦言廟<span class='corr'>一</span>義也經文從[葺-耳+十]作鞈公帀反橐也亦防汗也鞈非此義。</p>
</div>
<div class='div-other'><a id='mulu475' />
<p class='h2'>弥勒菩[薩-產+(辛/工)]所問本願經</p>瑛吉祥<p style="margin-left:1em">於京反依字王光也此菩[薩-產+(辛/工)]名也。</p>
</div>
<div class='div-other'><a id='mulu476' />
<p class='h2'>堅固女經</p>号媵<p style="margin-left:1em">翼證反依字媵送也方言媵寄也亦託也。</p>
</div>
<div class='div-other'><a id='mulu477' />
<p class='h2'>演道俗經</p>給贍<p style="margin-left:1em">或作贍同時焰反贍助也字書贍足也謂周足也。</p>
譖入<p style="margin-left:1em">側禁反廣疋譖毀也亦讒也一云旁入曰譖。</p>
</div>
<div class='div-other'><a id='mulu478' />
<p class='h2'>寶網經</p>鎗鎗<p style="margin-left:1em">楚行反三蒼金聲也經文作[倉*令]誤也。</p>
怵惕<p style="margin-left:1em">恥律反下又作愁同他狄反說文怵恐也惕驚也尚書怵惕唯厲孔安國曰怵惕懷懼也亦悽愴也。</p>
</div>
<div class='div-other'><a id='mulu479' />
<p class='h2'>百佛名經</p>瞿嚧<p style="margin-left:1em"><span class='note-inline'>(借音犖俱反)</span>。</p>
婆瑳<p style="margin-left:1em"><span class='note-inline'>(千我反)</span>。</p>
媵德<p style="margin-left:1em"><span class='note-inline'>(翼證反)</span>。</p>
</div>
<div class='div-other'><a id='mulu480' />
<p class='h2'>觀無量壽經</p>鷹隼<p style="margin-left:1em">又作鶽同思尹反詩云鴆彼飛鶽箋云鶽急疾之鳥也說文鶽祝鳩也。</p>
</div>
<div class='div-other'><a id='mulu481' />
<p class='h2'>不空羂索經</p>逋多<p style="margin-left:1em">補胡反山名也逋多羅山也。</p>
揭㢁<p style="margin-left:1em"><span class='note-inline'>(昌是反)</span>。</p>
[薩-產+(辛/工)]皤<p style="margin-left:1em"><span class='note-inline'>(補何蒲何二反)</span>。</p>
荼麼<p style="margin-left:1em"><span class='note-inline'>(莫我反)</span>。</p>
多諵<p style="margin-left:1em"><span class='note-inline'>(奴咸反)</span>。</p>
粹多<p style="margin-left:1em"><span class='note-inline'>(冝作窣所沒反)</span>。</p>
梅窒<p style="margin-left:1em"><span class='note-inline'>(丁結反)</span>。</p>
裀咤<p style="margin-left:1em"><span class='note-inline'>(於仁反)</span>。</p>
地[譧-兼+氐]<p style="margin-left:1em"><span class='note-inline'>(湯歷反)</span>。</p>
頡利<p style="margin-left:1em"><span class='note-inline'>(下結反)</span>。</p>
馺皤<p style="margin-left:1em"><span class='note-inline'>(乘合反下蒲我反)</span>。</p>
卛恧<p style="margin-left:1em"><span class='note-inline'>(女六反又奴故反)</span>。</p>
阿姞<p style="margin-left:1em"><span class='note-inline'>(其乙反)</span>。</p>
詫詫<p style="margin-left:1em"><span class='note-inline'>(敕嫁反)</span>。</p>
[王*垔][奚*色]<p style="margin-left:1em"><span class='note-inline'>(呼奚反依字黃病也)</span>。</p>
婆哹<p style="margin-left:1em"><span class='note-inline'>(匹尤反)</span>。</p>
紫礦<p style="margin-left:1em">古猛反波羅奢樹汁也其色甚赤用染皮㲲等是也。</p>
綜縷<p style="margin-left:1em">祖送反謂機縷紀領絲者也綜理也領理也。</p>
</div>
<div class='div-other'><a id='mulu482' />
<p class='h2'>觀藥王藥上二菩[薩-產+(辛/工)]經</p>磔翅<p style="margin-left:1em">竹格反經文作挓非也。</p>
摩瞪<p style="margin-left:1em"><span class='note-inline'>(徒萌反)</span>。</p>
</div>
<div class='div-other'><a id='mulu483' />
<p class='h2'>請觀音經</p>舌噤<p style="margin-left:1em">渠飲反謂不能言也。</p>
哆姪<p style="margin-left:1em">都餓反經文作跢蟾婆。</p>
<p style="margin-left:1em"><span class='note-inline'>(之塩反)</span>。</p>
[番*去]茶<p style="margin-left:1em"><span class='note-inline'>(補槃反)</span>。</p>
攝[鼙-支+皮]<p style="margin-left:1em"><span class='note-inline'>(蒲迷反)</span>。</p>
佉玎<p style="margin-left:1em"><span class='note-inline'>(竹耕反)</span>。</p>
磨靻<p style="margin-left:1em"><span class='note-inline'>(之列反)</span>。</p>
夜鑠<p style="margin-left:1em"><span class='note-inline'>(尸藥反)</span>。</p>
俱[惃-日+囟]<p style="margin-left:1em"><span class='note-inline'>(補迷反)</span>。</p>
</div>
<div class='div-other'><a id='mulu484' />
<p class='h2'>十一面觀世音經</p>換衣<p style="margin-left:1em">胡灌反說文換易也謂更衣也經文作逭尓疋逭逃也逭非字體。</p>
[竺-二+屯]蘇<p style="margin-left:1em">徒損反冝作榅烏悶反字林榅沒也[竺-二+屯]猶俗語耳經文亦作塗。</p>
八顆<p style="margin-left:1em">口火反顆數也亦單作果經文作堁於臥反塵也一日地名堁非此義。</p>
</div>
<div class='div-other'><a id='mulu485' />
<p class='h2'>觀世音菩[薩-產+(辛/工)]授記經</p>觀世音<p style="margin-left:1em">梵言阿婆盧吉仾舍婆羅此譯云觀世自在舊譯云觀世音或言光世音並訛也又尋天笁多羅葉本皆云舍婆羅則譯為自在雪山以来經本皆云婆婆羅則譯為音當以舍婆兩聲相近遂致訛失也。</p>
斒斕<p style="margin-left:1em">又作霖玢二形同補閒反下又作斕同盧閒反力寒二反埤蒼文㒵也通俗文云文章謂之斒斕經文作斑爛二形非體也。</p>
</div>
<div class='div-other'><a id='mulu486' />
<p class='h2'>鹿母經</p>弶中<p style="margin-left:1em">渠向反字書施罥於道曰弶也今田獵家施弶以取鳥獸其形似弓經文作摾俗字也。</p>
烹俎<p style="margin-left:1em">普羹反烹煑也亦熟也下側吕反字書俎肉几也。</p>
</div>
<div class='div-other'><a id='mulu487' />
<p class='h2'>鹿子經</p>煢悸<p style="margin-left:1em">古文惸儝二形同巨營反焭單也煢煢然無所依也下渠季反謂不定也亦心動也。</p>
呦呦<p style="margin-left:1em">又作[ㄠ*刀*欠]同音幽詩云呦呦鹿鳴傳曰鹿得草呦呦然而鳴相呼食也。</p>
</div>
<div class='div-other'><a id='mulu488' />
<p class='h2'>除恐灾撗經</p>溝巷<p style="margin-left:1em">胡絳反謂湏陁洹人也此言入流或言至流今言溝巷者取其流水[皮-(〡/又)+(王/匆)]也經文作港古項反字略云水分流也即經中云分布果是其義也。</p>
</div>
<div class='div-other'><a id='mulu489' />
<p class='h2'>溫室洗浴眾僧經</p>濕痺<p style="margin-left:1em">必二反風痺病也濕病也謂不能行也。</p>
苾芬<p style="margin-left:1em">又作飶馝咇秘四形同蒲結反埤蒼大香也苾苾然芬香也。</p>
梵摩三鉢天<p style="margin-left:1em">亦即梵天王也。</p>
為纓<p style="margin-left:1em">於盈反纓絡也經文作瑛於京反玉光也瑛非此義。</p>
</div>
<div class='div-other'><a id='mulu490' />
<p class='h2'>四不可得經</p>捻箭<p style="margin-left:1em">又作敜同乃恊反謂以手指捻持也。</p>
</div>
<div class='div-other'><a id='mulu491' />
<p class='h2'>諸德福田經</p>枯槀<p style="margin-left:1em">古文槁同苦道反字林木枯也。</p>
迄今<p style="margin-left:1em">吁訖反尒疋云迄至也。</p>
</div>
<div class='div-other'><a id='mulu492' />
<p class='h2'>虛空藏菩[薩-產+(辛/工)]所問持幾福經</p>哆攡<p style="margin-left:1em"><span class='note-inline'>(力支反)</span>。</p>
目[跳-兆+仚]<p style="margin-left:1em"><span class='note-inline'>(丘豉反)</span>。</p>
首曬<p style="margin-left:1em"><span class='note-inline'>(力計反)</span>。</p>
</div>
<div class='div-other'><a id='mulu493' />
<p class='h2'>菩[薩-產+(辛/工)]投身餓虎起塔因緣經</p>蛆螫<p style="margin-left:1em">知列反下呼各反廣疋蛆痛也螫虫行毒也。</p>
蹠踐<p style="margin-left:1em">又作跖同之石反說文足下也躡也踐履也蒼頡篇踥躡也。</p>
</div>
<div class='div-other'><a id='mulu494' />
<p class='h2'>頻毗娑羅詣佛供養經</p>頻毗<p style="margin-left:1em">此譯云顏色娑羅此云端正或言䓑沙王或言頻婆娑羅此云色像殊妙其義一也。</p>
</div>
<div class='div-other'><a id='mulu495' />
<p class='h2'>[薩-產+(辛/工)]羅國經</p>鳩夷羅鳥<p style="margin-left:1em">或言鳩那羅此譯云好眼鳥也。</p>
屏營<p style="margin-left:1em">卑營反廣疋屏營忪懼也謂惶遽也。</p>
</div>
<div class='div-other'><a id='mulu496' />
<p class='h2'>天王太子辟羅經</p>裾負<p style="margin-left:1em">居兩反愽物志繈織縷為之廣八寸長丈二以約小兒於背上論語襁負其子是也。</p>
</div>
<div class='div-other'><a id='mulu497' />
<p class='h2'>阿弥陁鼓音聲陁羅尼經</p>昵閭<p style="margin-left:1em"><span class='note-inline'>(女乙反下力居反)</span>。</p>
茂邸<p style="margin-left:1em"><span class='note-inline'>(丁礼反)</span>。</p>
</div>
<div class='div-other'><a id='mulu498' />
<p class='h2'>八陽神呪經</p>內噲<p style="margin-left:1em">口壞反國土名也依字咽也三蒼亦快字也。</p>
</div>
<div class='div-other'><a id='mulu499' />
<p class='h2'>幻士仁賢經</p>颰陁<p style="margin-left:1em">經中或作軷跋拔三形同蒲沫反此譯云仁賢或言賢護謂隣近於聖也。</p>
普徽<p style="margin-left:1em">虛歸反尒疋徽善也尚書云昚徽五典王肅曰徽美也。</p>
瓶罃<p style="margin-left:1em">又作焭同於耕反說文長頸瓶也或謂之儋音丁甘反。</p>
自韙<p style="margin-left:1em">籀文作愇同于匪反左傳犯五不韙注云韙是也後出阿弥陁偈。</p>
翕習<p style="margin-left:1em">吁及反翕合也亦斂也說文翕起也。</p>
胳肩<p style="margin-left:1em">孤諾反說文腋下也埤蒼肘後日胳。</p>
号懀<p style="margin-left:1em">於外反世尊名号也字書眉目閒㒵也。</p>
</div>
<p class='juan'>一切經音義卷第五</p></div>
</div><!-- end of div[@id='body'] -->
</body></html>