<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu901' />
<p class='juan'>一切經音義卷第十一<span class='note-inline'>(小乘單本)</span>　　　陛</p><p class="byline">翻經沙門玄應撰</p>
<div class='div-other'><a id='mulu902' />
<ul class="">
<li>正法念經</li>

<li>中阿含經</li>

<li>增一阿含經</li>

<li>雜阿含經</li>
</ul>
<div class='div-other'><a id='mulu903' />
<p class='h2'>正法念經</p>
<div class='div-other'><a id='mulu904' />
<p class='h3'>第一卷</p>䂎矛<p style="margin-left:1em">字詁古文[金*彖]䂎二形今作[矛*爨]同麤亂反䂎小矛也矛或作鉾同莫侯反說文矛長二丈也經文作鋑[打-丁+聚]二形又作牟並非體也。</p>
鴳鳥<p style="margin-left:1em">又作鷃同烏諫反鴳雀也一名鳸一名鶬鴳繤文云関中以鷃為鷃爛堆是也。</p>
</div>
<div class='div-other'><a id='mulu905' />
<p class='h3'>第二卷</p>恐嚇<p style="margin-left:1em">呼嫁反相恐也距人謂之嚇方言作恐䦧郭璞音呼隔反亦作恐赫亦言恐猲皆一義也猲音虛割反。</p>
恐凹<p style="margin-left:1em">烏狹反字苑作凹陷也蒼頡篇作䆟下也。</p>
如罩<p style="margin-left:1em">古文羄[劄-合+至]二形同竹挍反捕魚籠也。</p>
</div>
<div class='div-other'><a id='mulu906' />
<p class='h3'>第三卷</p>斗擻<p style="margin-left:1em">又作藪同蘇走反方言斗擻舉也周成難字云斗擻豰[愨-心+束]也音都穀反下蘇穀反經文作抖捒二形音同[木*丞][竺-二+(索-糸+木)]並非字體。</p>
堙羅<p style="margin-left:1em">古文垔[弓@垔]二形今作[土*(卣-├)]同於仁反帝釋象王名也經中或名㖶那婆那或言伊羅鉢多羅此譯云香葉身長九由旬高三由旬其形相稱也㖶烏賢反。</p>
</div>
<div class='div-other'><a id='mulu907' />
<p class='h3'>第四卷</p>攫啄<p style="margin-left:1em">九縛反說文攫扟也蒼頡篇攫摶也淮南子云獸窮則攫鳥窮則啄是也扟音居逆反。</p>
水獺<p style="margin-left:1em">他曷他鎋二反形如小犬水居食魚者也經文作狚都達反獦狚獸也如狼赤首狚非此義獦音古曷反。</p>
激流<p style="margin-left:1em">公的反謂流急也說文水文凝耶疾急曰激也。</p>
梯隥<p style="margin-left:1em">丁鄧反廣雅隥履也隥仰也謂山路仰登也經文作僜非也。</p>
狗齩<p style="margin-left:1em">又作䶧同五狡反說文齩齧也經文作骹苦交反膝骨也又作咬呼交反髐箭也二形並非此義。</p>
善挾<p style="margin-left:1em">胡頰反尒疋挾藏也方言挾護也。</p>
掩面<p style="margin-left:1em">於儼烏感二反廣雅掩覆也亦藏也經文作唵一感反謂掌進食也唵非此義。</p>
排筒<p style="margin-left:1em">埤蒼作韛東觀漢記因水作排王弼注書云橐㰆囊作㰆同皮拜反所以冶家用炊火令熾者也。</p>
</div>
<div class='div-other'><a id='mulu908' />
<p class='h3'>第六卷</p>射垜<p style="margin-left:1em">徒果反射堋也經文作埵丁果反埵累也埵非今義堋音用。</p>
鑱㓨<p style="margin-left:1em">仕咸反說文鑱銳也廣雅鑱謂之鈹音普皮反。</p>
</div>
<div class='div-other'><a id='mulu909' />
<p class='h3'>第八卷</p>䎡枘<p style="margin-left:1em">而兖反下乃困反字苑作腝柔脆也通俗文作枘再生也又作嫰近字也經文作濡又作始生並非體也。</p>
脚[病-丙+童]<p style="margin-left:1em">字詁今作尰同時腫反通俗文腫足曰[病-丙+童][病-丙+童]脚病也經文作踵非體也。</p>
捩繩<p style="margin-left:1em">力結反謂轉捩也。</p>
</div>
<div class='div-other'><a id='mulu910' />
<p class='h3'>第九卷</p>䥫砧<p style="margin-left:1em">又作椹[甚*支]二形同猪金反鈇砧也經文作[金*(小/儿)]文心反臿属也[金*(小/儿)]非此義。</p>
䥫錘<p style="margin-left:1em">直危反廣雅錘謂之㩲謂稱錘也方言錘重也。</p>
鉸刀<p style="margin-left:1em">古夘反交刃刀也今亦謂之剪刀又謂剪馬為鉸刀釋名云鉸刀削刀皆隨時用作名也。</p>
驅蹙<p style="margin-left:1em">子六反蹙迫也催促也廣雅急也經文作踧踧然避席也踧踖也踧非此義。</p>
蜚墮<p style="margin-left:1em">古書飛多作蜚同府韋反鳥曰飛揚也案漢注云正月爵大於鳩五色蜚過鄭二月後蜚過池陽是也。</p>
步靫<p style="margin-left:1em">楚佳反謂盛箭者也通俗文箭箙曰步靫[米*睪]名曰步人所帶以箭叉其中也菔音扶福反。</p>
</div>
<div class='div-other'><a id='mulu911' />
<p class='h3'>第十卷</p>寂聲<p style="margin-left:1em">又作鬩[口*叔]二形同情歷反方言寂安靜也寂嗼也。</p>
舓手<p style="margin-left:1em">古文舓舐二形今作狧又作舐同食尒反以舌取食也經文作[口*氏]舐二形未見所出。</p>
螕等<p style="margin-left:1em">補兮反通俗文狗虱曰螕經文作蜱扶卑反螗螂子也蜱非字義也。</p>
洲潬<p style="margin-left:1em">徒亶反尒疋潬沙出郭璞曰今江東呼水中沙堆為潬謂經文作埏音延非字體也。</p>
</div>
<div class='div-other'><a id='mulu912' />
<p class='h3'>第十一卷</p>作蛭<p style="margin-left:1em">之逸反謂入人皮中食血者也江東名蟣音巨幾反經文作螲音知栗反螻蛄也非此義也。</p>
曲蟺<p style="margin-left:1em">音善古今注云丘蚓也一名蜜蟺江東名寒蚓善長吟於地中江東謂為歌女或謂鳴砌經文作蟬非體也。</p>
䥫鉆<p style="margin-left:1em">奇廉反通俗文<span class='corr'>鍛</span>具曰鉆經文作鉗謂以䥫束人者也鉗非此用也。</p>
</div>
<div class='div-other'><a id='mulu913' />
<p class='h3'>第十二卷</p>吒䶩<p style="margin-left:1em">正字作[齒*(〦/米)]同竹皆反廣雅[齒*(〦/米)]齧也經文作嚌在計反至齒也嚌非此義。</p>
</div>
<div class='div-other'><a id='mulu914' />
<p class='h3'>第十三卷</p>鱯魚<p style="margin-left:1em">獲樺二音尒疋魾大者鱯孫炎曰鱯似鮎而大色白也魾音俻飢反鮎奴兼反。</p>
[皮*奇]倒<p style="margin-left:1em">或作㩻[(器-犬+工)*支]崎三形同去知反說文㩻䧢傾側不安也字從危支聲也。</p>
抒氣<p style="margin-left:1em">除呂時汝二反廣雅抒舀也渫出也說文抒挹也舀翼紹反。</p>
攣縮<p style="margin-left:1em">力泉反尒疋攣病也亦拘攣也經文作[月*戀][病-丙+(慈-(前-刖))]二形並非體也。</p>
壓拶<p style="margin-left:1em">烏甲反下子曷反周成難字作䆘䆘拶也經文作押攢二形音甲讚非今用也。</p>
庰中<p style="margin-left:1em">蒲定反廣雅庰廁清圂也庰亦屏隈也。</p>
</div>
<div class='div-other'><a id='mulu915' />
<p class='h3'>第十六卷</p>飃鼓<p style="margin-left:1em">公戶反鼓動也案凡動物皆謂之鼓經文從風作[颱-台+鼓]非也。</p>
壓笮<p style="margin-left:1em">今作窄同側格反說文窄壓也謂笮出汁也。</p>
䏣虫<p style="margin-left:1em">且余反通俗文肉中虫謂之䏣經文作蛆子余反蝍蛆也又作疽瘡也二形並非今用。</p>
黤黮<p style="margin-left:1em">烏感敕感反下眀也亦黑也繤文云深黑也。</p>
齆鼻<p style="margin-left:1em">一弄反埤蒼鼻病也。</p>
妖蠥<p style="margin-left:1em">五竭反說文衣服歌謠草木之恠謂之妖禽獸虫蝗之恠謂之蠥經文作孽庶子也又作[卄/(阿-可+辛)/女]近字也。</p>
尪羸<p style="margin-left:1em">今作尪同烏皇反尪弱也羸累也通俗文短小曰尪尪亦小也。</p>
鼬等<p style="margin-left:1em">弋周由救二反字林似鼠赤黃而大者是也。</p>
翱翔<p style="margin-left:1em">五高反回飛也飛而不動曰翔釋名云翱遨也言敖遊也翔徉也言彷徉也。</p>
</div>
<div class='div-other'><a id='mulu916' />
<p class='h3'>第二十一卷</p>喑噫<p style="margin-left:1em">於禁乙戒反喑唶大呼也說文噫出息也經文作噎於結反咽塞也噎非此義。</p>
捦䶗<p style="margin-left:1em">巨今反說文急持衣襟也字從金從手下苦加反今亦言口䶗也經文作[木*(一/又)]非也。</p>
</div>
<div class='div-other'><a id='mulu917' />
<p class='h3'>第二十四卷</p>䯉䯉<p style="margin-left:1em">於滑反通俗文大咽曰䯉說文咽中氣息不利也經文作唿唿非也。</p>
相[拊-寸+業]<p style="margin-left:1em">妨卜反字林手相摶曰[拊-寸+業]也擈打也。</p>
</div>
<div class='div-other'><a id='mulu918' />
<p class='h3'>第二十五卷</p>鱗[角*巨]<p style="margin-left:1em">又作[角*居]距二形同渠呂居呂二反鷄足距也字從角也。</p>
</div>
<div class='div-other'><a id='mulu919' />
<p class='h3'>第二十六卷</p>輾諸<p style="margin-left:1em">女展反說文輾轢也蒼頡篇輾車行[皮-(〡/又)+(王/匆)]也。</p>
帶[卄/毦]<p style="margin-left:1em">字林而容反罽也或作茸草茸也。</p>
</div>
<div class='div-other'><a id='mulu920' />
<p class='h3'>第二十八卷</p>諧[禾*禺]<p style="margin-left:1em">胡皆吴口反諧和也耦合也經文作偕[言*禺]二形非體也。</p>
革屣<p style="margin-left:1em">所綺反皮履也經文作[革*皆]非也。</p>
花勃<p style="margin-left:1em">蒲沒反廣雅勃勃盛也。</p>
</div>
<div class='div-other'><a id='mulu921' />
<p class='h3'>第三十一卷</p>糠[卄/告]<p style="margin-left:1em">古木反通俗文禾[禾*會]謂之[卄/告]䅵䅵音奴穀反。</p>
機發<p style="margin-left:1em">說文射發也機主發之機也謂制動轉之隸也。</p>
溥天<p style="margin-left:1em">今作普同疋古反詩傳曰溥大也亦遍也。</p>
</div>
<div class='div-other'><a id='mulu922' />
<p class='h3'>第三十二卷</p>㳙流<p style="margin-left:1em">古玄反字林水小流也。</p>
鄙褻<p style="margin-left:1em">古文絬媟[執/日]渫四形今作褻同息列反褻黷也。</p>
調話<p style="margin-left:1em">古文舙譮䛋三形同胡快反合會善言也經文作譁音花諠譁也譁非字義。</p>
麚[塵-土+亡]<p style="margin-left:1em">音加說文牡鹿也以夏至解角也下又作[鹿-比+(田*ㄠ)]同於牛反說文牝鹿也。</p>
</div>
<div class='div-other'><a id='mulu923' />
<p class='h3'>第三十七卷</p>㦜動<p style="margin-left:1em">胡郭况縛二反蒼頡篇云㦜驚也。</p>
</div>
<div class='div-other'><a id='mulu924' />
<p class='h3'>第三十九卷</p>閃誑<p style="margin-left:1em">字書或作[月*占]同式舟反說文閃窺頭㒵也。</p>
邀利<p style="margin-left:1em">字書作徼同古堯反求也遮也亦要也。</p>
<span class='corr'>楝</span>樹<p style="margin-left:1em">古文[兩/木]同力見反子白而粘可以浣衣者也經文作練非體也。</p>
</div>
<div class='div-other'><a id='mulu925' />
<p class='h3'>第四十五卷</p>常眨<p style="margin-left:1em">通俗文作䁋字苑作眨同㽵狹反目數開閇也經文作睞子葉反目毛也睞非字體。</p>
</div>
<div class='div-other'><a id='mulu926' />
<p class='h3'>第四十六卷</p>[土*(而/火)]棗<p style="margin-left:1em">如兖反說文似柿而小也經文作濡非體也。</p>
[禾*互]豆<p style="margin-left:1em">竹尸反廣雅[百-日+冉]種豆也。</p>
</div>
<div class='div-other'><a id='mulu927' />
<p class='h3'>第四十七卷</p>稠穊<p style="margin-left:1em">古文蔇同居賈反說文稠多也穊亦稠也。</p>
[虫*折]蜴<p style="margin-left:1em">斯歷反下音亦山東名[虫*束][虫*覓]<span class='corr'>陝</span>以西名辟宮在草者曰蜴蜥也經文作[利-禾+蛺]非體也[虫*束]音七賜反[虫*覓]音覓。</p>
</div>
<div class='div-other'><a id='mulu928' />
<p class='h3'>第四十八卷</p>垂挑<p style="margin-left:1em">借音他吊反謂天衣逈出也。</p>
趫行<p style="margin-left:1em">丘昭綺驕二反說文善緣木之士也經文作挑敕堯反挑抉也挑非字義。</p>
不肖<p style="margin-left:1em">先妙反小尒疋云不肖不似也經文作消非也。</p>
犍割<p style="margin-left:1em">又作[牛*(虎-儿+又)]㓺二形同紀言反通俗文以刀去陰曰㓺也字從牛。</p>
放習<p style="margin-left:1em">甫往反廣雅放效也亦依也比也經文作㤃非也。</p>
</div>
<div class='div-other'><a id='mulu929' />
<p class='h3'>第五十六卷</p>晏然<p style="margin-left:1em">烏鴈反說文天清也晏亦鮮翠之㒵也經文從門作[門*晏]非體也。</p>
</div>
<div class='div-other'><a id='mulu930' />
<p class='h3'>第五十七卷</p>[旭-日+(虎-儿+巾)]呴<p style="margin-left:1em">又作啼同呼交反說文虎鳴也一曰師子也字從[皮-(〡/又)+(王/巾)]九聲也。</p>
凸腹<p style="margin-left:1em">徒結反字苑作凸凸起也蒼頡篇作[穴/失]不平也。</p>
呴㖑<p style="margin-left:1em">古文呴吽二形今作拘同呼苟反聲類吽嘷也下呼戒反韻集作㖑㖑訶也蒼頡訓詁作欸恚聲也通俗文作䛥大語也猶言㖑咄喚㖑皆是也。</p>
</div>
<div class='div-other'><a id='mulu931' />
<p class='h3'>第五十八卷</p>鯢羅<p style="margin-left:1em">吴雞反諸經有作冝羅猶是梵音訛轉也。</p>
舲舟<p style="margin-left:1em">歷丁反[舟*召]有窓牖者也字書船上有屋者曰舲也。</p>
傴僂<p style="margin-left:1em">於矩力主反通俗文曲脊謂之傴僂經文作迂遱二形音宇俱反迂避也下力侯反說文連遱也並非字義。</p>
笐[竺-二+列]<p style="margin-left:1em">胡當反下力折反說文竹吹也言竹有笐吹謂之笐[竺-二+列]也。</p>
</div>
<div class='div-other'><a id='mulu932' />
<p class='h3'>第六十四卷</p>挈橰<p style="margin-left:1em">又作桔挈二形同古齧反下音高通俗文機汲也。</p>
頑[病-丙+畢]<p style="margin-left:1em">今作痺同婢利反說文足氣不至也。</p>
痶瘓<p style="margin-left:1em">相承敕典敕断反髮病也未詳音字所出。</p>
</div>
<div class='div-other'><a id='mulu933' />
<p class='h3'>第六十五卷</p>瘭病<p style="margin-left:1em">字林方遙反瘭疽病也經文作螵脾遙反螵非字義。</p>
或窳<p style="margin-left:1em">㬰乳反惰懶之謂也尒疋窳勞也郭璞曰勞苦者多墯窳也。</p>
瘦瘠<p style="margin-left:1em">古文[病-丙+束]瘠膌三形同才積反說文膌瘦也亦薄弱也。</p>
顀起<p style="margin-left:1em">直隹反說文出頟也經文作膇非也。</p>
髁骨<p style="margin-left:1em">苦霸反腰骨也說文髁髀也字從骨果聲經文作䯎古岸反䯎[肉*力]也又作跨踞也並非此用。</p>
侹直<p style="margin-left:1em">古文[(千-〡+止)*頁]同敕頂反通俗文平直曰侹經文作[身*(廷-壬+手)]非也。</p>
錍羅<p style="margin-left:1em">普迷反成身名也梵言也。</p>
</div>
<div class='div-other'><a id='mulu934' />
<p class='h3'>第六十七卷</p>蛕母<p style="margin-left:1em">又作蛔同胡瓌反蒼頡訓詁云蛕腹中䖝也。</p>
呀骨<p style="margin-left:1em">呼家反䖝名也。</p>
頻伽<p style="margin-left:1em">毗人反經文作[跳-兆+賓][口*(實-毌+(眉-目))]二形撿無所出。</p>
</div>
<div class='div-other'><a id='mulu935' />
<p class='h3'>第六十八卷</p>䲨鳥<p style="margin-left:1em">古文堆聲類或鴻字同胡公反鴻鵠也。</p>
凹[窟-出+木]<p style="margin-left:1em">相承苦簟反未詳名義所出。</p>
甄波<p style="margin-left:1em">居延反果名也甄波迦果也經文有從口作[口*甄]非也。</p>
</div></div>
<div class='div-other'><a id='mulu936' />
<p class='h2'>中阿含經</p>
<div class='div-other'><a id='mulu937' />
<p class='h3'>第一卷</p>鳥喙<p style="margin-left:1em">許穢反說文喙口也字從口彖聲彖音他亂反。</p>
堊灑<p style="margin-left:1em">烏各反蒼頡篇云白土也尒疋牆謂之堊郭璞曰以白土飾牆也釋名堊亞也亞次也先泥之次以灰飾之。</p>
秥豆<p style="margin-left:1em">女霑反豆名也。</p>
蔗餹<p style="margin-left:1em">又作糖同徒郎反以甘蔗為餹也今沙糖是也。</p>
</div>
<div class='div-other'><a id='mulu938' />
<p class='h3'>第三卷</p>尾髂<p style="margin-left:1em">古文髂今作䯊同口亞反埤蒼腰骨也經文作骼歌頟反骨枯曰骼骼非此義。</p>
</div>
<div class='div-other'><a id='mulu939' />
<p class='h3'>第四卷</p>麗掣<p style="margin-left:1em">又作掣同昌制反正言麗[木*制]毗此譯云細滑也。</p>
魁取<p style="margin-left:1em">苦回反說文羹汁曰魁經文從木作櫆[木*開]二形非體。</p>
穄米<p style="margin-left:1em">子曳反蒼頡篇大黍也関西謂之糜是也。</p>
雜穬<p style="margin-left:1em">古猛反說文芒穀也經中從麦作[麩-夫+廣]近字耳。</p>
箭金<p style="margin-left:1em">箭鏃也関西名箭金山東名箭足或言鏑也。</p>
撿撓<p style="margin-left:1em">奴教反撿押也撓曲也治箭之稱也。</p>
有卒<p style="margin-left:1em">祖沒反說文隸人給事者曰卒古以染衣題識表其形也方言南楚東海之閒或謂卒為赭郭璞曰言其衣赤也故字從衣。</p>
剬割<p style="margin-left:1em">聲類作剸同之兖反說文剬断首也亦截也。</p>
</div>
<div class='div-other'><a id='mulu940' />
<p class='h3'>第六卷</p>祭餟<p style="margin-left:1em">古文裰聲類作醊同猪芮反說文餟酹也音力外反字林以酒沃地祭也方言餟饋也。</p>
負摙<p style="margin-left:1em">力翦反淮南子槤載粟米而至許叔重曰摙擔之也今皆作輦。</p>
</div>
<div class='div-other'><a id='mulu941' />
<p class='h3'>第七卷</p>麤細<p style="margin-left:1em">又作麤同錯孤反麤大也細小也經文作塵網誤也。</p>
腦根<p style="margin-left:1em">奴老反言腦後玉枕也。</p>
拳搋<p style="margin-left:1em">又作捲同渠圓反下又作杈同敕佳反猶手桎也。</p>
齶痛<p style="margin-left:1em">五各反齗齶也經文作齶腭二形非體也。</p>
欬瘶<p style="margin-left:1em">口代蘇豆反說文欬逆氣也亦瘶也經文作咳欶二形非體也。</p>
喝吐<p style="margin-left:1em">乙芥反說文喝渴也蒼頡篇吐棄也亦寫也。</p>
喉閇<p style="margin-left:1em">閇猶塞也經文作痺俾利反醫方痺喉病也。</p>
痔[匿/虫]<p style="margin-left:1em">直理反下女力反後病也謂濕[匿/虫]也中食後病也經文作匿非體也。</p>
店肆<p style="margin-left:1em">今作坫同都念反肆陳也陳物賣買之[皮-(〡/又)+(王/匆)]也。</p>
</div>
<div class='div-other'><a id='mulu942' />
<p class='h3'>第八卷</p>潢池<p style="margin-left:1em">胡光反潢池也積水曰潢也小曰洿大曰潢也。</p>
碧玉<p style="margin-left:1em">廣雅碧玉青玉也今越嶲東山出碧玉也。</p>
瑇琩<p style="margin-left:1em">今作蝳蝟二形古文作[甲*毒][甲*(曰/日)]二形同音代妹異物志云如龜生南海中大者如蘧蒢背上有鱗將欲用煑之其皮則柔隨意所作也。</p>
赤石旋珠<p style="margin-left:1em">字冝作璿辝緣反穆天子傳曰舂山之寶有璿珠郭璞曰玉類也。</p>
帝麑<p style="margin-left:1em">音迷經中或作仾迷或作坘弥皆梵言轉耳。</p>
</div>
<div class='div-other'><a id='mulu943' />
<p class='h3'>第十一卷</p>䭷馬<p style="margin-left:1em">莫高反青紺色也頭如烏此馬寶也以毛飾故因以名焉。</p>
皦㓗<p style="margin-left:1em">古文皦[日*臬]二形今作晈同公鳥反埤蒼皦眀淨也。</p>
</div>
<div class='div-other'><a id='mulu944' />
<p class='h3'>第十二卷</p>鏵鍬<p style="margin-left:1em">又作鐰同且消反方言趙魏閒謂臿為鍫也。</p>
鼠塲<p style="margin-left:1em">治羊反埤蒼鼠垤也方言坘垤對塲也。</p>
豌豆<p style="margin-left:1em">一丸反豆名也經文作宛或作登並非體也。</p>
豍豆<p style="margin-left:1em">布迷反廣雅豍豆䝀豆也經文作蜱非體也。</p>
籮中<p style="margin-left:1em">音羅字林竹器也廣雅籮箕也。</p>
火爇<p style="margin-left:1em">古文爇同而恱反通俗文燃火曰爇爇亦燒也。</p>
擥彼<p style="margin-left:1em">又作攬㩜二形同力敢反廣雅攬取也攬持也。</p>
</div>
<div class='div-other'><a id='mulu945' />
<p class='h3'>第十三卷</p>[榛-禾+示]莾<p style="margin-left:1em">助巾反說文木藂生曰榛眾草曰莾也。</p>
僻[皮-(〡/又)+(王/匆)]<p style="margin-left:1em">疋赤反邪僻也亦隱僻也說文僻辟也。</p>
猩猩<p style="margin-left:1em">所亰反字林能言獸也知人名也形如豕頭如黃鷄今交阯封溪有之聲如小兒啼。</p>
捃拾<p style="margin-left:1em">古文攈同居運反方言捃取也。</p>
</div>
<div class='div-other'><a id='mulu946' />
<p class='h3'>第十四卷</p>手拊<p style="margin-left:1em">敷主反拊猶拍也尚書擊石拊石是也。</p>
煜爚<p style="margin-left:1em">由掬弋灼反說文煜燿也爚火光也經文作爍非體。</p>
櫨鍱<p style="margin-left:1em">力都反說文柱上枅曰櫨謂柱端方木也櫨斗[米*睪]名櫨言都盧負屋也經文從金作鑪非體也下冝作[石*(十/卄/木)]桒朗反說文[石*(十/卄/木)]柱下石即柱礎也經文從金作[金*(十/卄/木)]誤也礎音楚。</p>
</div>
<div class='div-other'><a id='mulu947' />
<p class='h3'>第十五卷</p>都梁<p style="margin-left:1em">案盛弘荊州記六香蘭也都梁縣名有小山山上悉生蘭俗謂蘭為都梁即以縣為名也。</p>
[楞-方+山]輿<p style="margin-left:1em">古郎反文字集略云相對舉物曰[楞-方+山]也。</p>
罰錢<p style="margin-left:1em">自連反貨財也唐虞夏殷皆有錢經文作錣猪劣反謂杖端䥫非此用也。</p>
不啻<p style="margin-left:1em">施鼓反蒼頡篇云不啻多也。</p>
</div>
<div class='div-other'><a id='mulu948' />
<p class='h3'>第十六卷</p>蜱肆<p style="margin-left:1em">借音布迷反此譯云遣使也。</p>
犁鑱<p style="margin-left:1em">仕監反謂有刃斲鑿者也斲音竹角反。</p>
剔肉<p style="margin-left:1em">又作[狂-王+(火/刀)]同他歷反刳[狂-王+(火/刀)]也通俗文去骨曰剔也。</p>
著蘅<p style="margin-left:1em">下庚反杜蘅香草也謂以草為鬘言其惡也。</p>
兩[轗-咸+公]<p style="margin-left:1em">又作[稯-禾+車]同子孔反方言関西謂輪為[稯-禾+車][米*睪]名云[轗-咸+公]言輻捴入轂中也。</p>
森森<p style="margin-left:1em">所金反說文多木長㒵也今取其意耳。</p>
自誇<p style="margin-left:1em">苦華反通俗文自矜曰誇<span class='corr'>諡</span>法曰華言無實曰誇也。</p>
</div>
<div class='div-other'><a id='mulu949' />
<p class='h3'>第十七卷</p>[占@必]簿<p style="margin-left:1em">字體作樐櫓二形同力古蒲古反樐太楯也蔡雍獨断曰天子大駕出陳樐簿是也。</p>
[木*鄭][(网-ㄨ)/(紿-口+月)]<p style="margin-left:1em">又作罥同古犬反聲類云係取也。</p>
</div>
<div class='div-other'><a id='mulu950' />
<p class='h3'>第十八卷</p>椷簏<p style="margin-left:1em">古咸反說文椷篋也字書木篋也經文從絲作緘非體也下又作篆同力木反竹器也。</p>
</div>
<div class='div-other'><a id='mulu951' />
<p class='h3'>第二十卷</p>菘菁<p style="margin-left:1em">思碓反方言[卄/豊]蕘蕪菁也郭璞注舊音蜂今江東音嵩字作菘陳楚閒曰[卄/豊]音<span class='corr'>豐</span>魯齊之閒謂之蕘関之東西謂之蕪菁蕘音饒。</p>
輕閳<p style="margin-left:1em">字冝作團徒丸反字林團圓也。</p>
</div>
<div class='div-other'><a id='mulu952' />
<p class='h3'>第二十四卷</p>如蘊<p style="margin-left:1em">紆文反謂聚草束之以然火也漢書束蘊乞火是也經文作蒀非葐蒀盛㒵也非今所用。</p>
</div>
<div class='div-other'><a id='mulu953' />
<p class='h3'>第二十五卷</p>破隖<p style="margin-left:1em">一古反字林小城也通俗文營居曰隖。</p>
</div>
<div class='div-other'><a id='mulu954' />
<p class='h3'>第二十九卷</p>節纇<p style="margin-left:1em">力外反通俗文多節曰纇經文作戾非義也。</p>
</div>
<div class='div-other'><a id='mulu955' />
<p class='h3'>第三十卷</p>縳繳<p style="margin-left:1em">之若反繳生絲縷也矰之䠶者也矰音子登反結繳於矢謂之矰。</p>
牻色<p style="margin-left:1em">莫江反雜色也說文白黑雜毛牛曰牻也。</p>
鵂狐<p style="margin-left:1em">許牛反鵂鶹也関西呼訓侯山東謂之訓狐也。</p>
心悸<p style="margin-left:1em">古文痵同其季反字林心動也。</p>
</div>
<div class='div-other'><a id='mulu956' />
<p class='h3'>第三十二卷</p>斫剉<p style="margin-left:1em">且臥反說文折傷也剉亦斫也。</p>
麋鹿<p style="margin-left:1em">莫悲反說文鹿属也以冬至時解角者也。</p>
</div>
<div class='div-other'><a id='mulu957' />
<p class='h3'>第三十三卷</p>酒鑪<p style="margin-left:1em">力胡反史記文君當鑪韋昭曰酒肆也以土為墮邊高似鑪也。</p>
認過<p style="margin-left:1em">如孕反失物而記之也經中作仞八尺曰仞也。</p>
</div>
<div class='div-other'><a id='mulu958' />
<p class='h3'>第三十五卷</p>沃溉<p style="margin-left:1em">古文沃同烏木反沃猶溉灌也沃亦漬也澆也。</p>
㓢治<p style="margin-left:1em">古文[各*斤]鉻二形同力各反通俗文去節曰㓢經文或作芟所巖反刈草也或作落非體也。</p>
</div>
<div class='div-other'><a id='mulu959' />
<p class='h3'>第三十七卷</p>衣屧<p style="margin-left:1em">又作䕈同思俠反履属也經文作[戀-心+火][戀-心+火]和也[戀-心+火]非字義。</p>
香陰<p style="margin-left:1em">於禁反言受胎具三緣三香陰見在前經文作除誤也。</p>
</div>
<div class='div-other'><a id='mulu960' />
<p class='h3'>第三十九卷</p>抨乳<p style="margin-left:1em">普耕反抨彈也經文作軯音瓶車名非此用也。</p>
地肥<p style="margin-left:1em">扶非反劫初地脂也經文作[月*雹]非體也。</p>
淖蜜<p style="margin-left:1em">奴狡反通俗文和溏曰淖淖和也。</p>
霏那<p style="margin-left:1em">孚非反梵言也此謂福德行也。</p>
標牓<p style="margin-left:1em">補朗反謂物標記也字從片經文從木作榜非也。</p>
</div>
<div class='div-other'><a id='mulu961' />
<p class='h3'>第四十三卷</p>說甌<p style="margin-left:1em">烏侯反三蒼瓦盂也字林小盆也。</p>
說[木*墮]<p style="margin-left:1em">敕果反狹長器也蒼頡篇盛塩物也淮南子云窺面於[臊-品+巳]即圓於杯即[木*墮]是也。</p>
</div>
<div class='div-other'><a id='mulu962' />
<p class='h3'>第四十六卷</p>從㘁<p style="margin-left:1em">又作[仁-二+睪]同胡高反說文㘁咆也經文作詆都礼反字與[言*互]同詆呵也詆非字義。</p>
誣謗<p style="margin-left:1em">武于反說文加言也亦欺也以惡取善曰誣也。</p>
及豺<p style="margin-left:1em">仕皆反尒疋豺狗足也有[瓜-、]牙迅捷善摶噬也。</p>
</div>
<div class='div-other'><a id='mulu963' />
<p class='h3'>第四十七卷</p>圍罝<p style="margin-left:1em">古文罝罝二形同子耶反尒疋兔罟謂之罝郭璞曰罝遮也遮取兔也。</p>
</div>
<div class='div-other'><a id='mulu964' />
<p class='h3'>第五十卷</p>荼帝<p style="margin-left:1em">徒加反經文或作[口*荼][口*蔡]二形並非體也。</p>
茠治<p style="margin-left:1em">或作薅薅二形籕文作薅同呼豪反說文除田草曰茠也。</p>
[而*瓦][而*瓦]<p style="margin-left:1em">又作[(而/火)*瓦]同力頰反通俗文瓦破聲曰[而*瓦]說文蹈瓦聲躐躐也經文作[專-寸+瓦][專-寸+瓦]誤也。</p>
</div>
<div class='div-other'><a id='mulu965' />
<p class='h3'>第五十三卷</p>八棱<p style="margin-left:1em">又作楞同力增反三蒼棱四方也。</p>
䥫槍<p style="margin-left:1em">千羊反蒼頡篇兩頭銳也經文作鏘玉聲也鏘非此義。</p>
</div>
<div class='div-other'><a id='mulu966' />
<p class='h3'>第五十五卷</p>因麩<p style="margin-left:1em">案字義冝作麩撫于反麦皮也經文作麩未見所出疑世言麩金遂從金作麩。</p>
磨鋥<p style="margin-left:1em">相承宅諍反摩治也字無所出今冝作[亭*支][亭*支]治也謂摩瑩飾也。</p>
火排<p style="margin-left:1em">又作㰆同蒲拜反所以治<span class='corr'>鍛</span>家用炊火者也。</p>
㽞邵<p style="margin-left:1em">時照反寶名也。</p>
</div>
<div class='div-other'><a id='mulu967' />
<p class='h3'>第五十七卷</p>鼾眠<p style="margin-left:1em">胡旦反說文臥息聲也經文作哻[口*(泳-永+千)]二形非也又作嚊普利反喘聲也嚊非此義。</p>
[木*用]閣<p style="margin-left:1em">今作[車*用]同蒲庚反連閣曰[木*用]經文作閛普耕反門聲也閛非此用。</p>
</div>
<div class='div-other'><a id='mulu968' />
<p class='h3'>第五十九卷</p>敲戶<p style="margin-left:1em">苦交反說文撗撾也亦下擊也經文作撓非也。</p>
磨輾<p style="margin-left:1em">女展反輾治也經文作搌音丑展反非此用。</p>
</div>
<div class='div-other'><a id='mulu969' />
<p class='h3'>第六十卷</p>為摫<p style="margin-left:1em">又作槻同居隨反木名堪作弓者也。</p>
為紵<p style="margin-left:1em">直吕反說文檾属也亦草名也作布細而白者也檾音苦逈反。</p>
箭笴<p style="margin-left:1em">工旱反字林箭莖也經文作幹古汗反枝幹也。</p>
鷄[令*毛]<p style="margin-left:1em">力經反謂[令*毛]羽也經文作鷅鶹力吉反下力周反謂黃鳥也又作[陵*鳥]此並應誤也。</p>
為齊<p style="margin-left:1em">茨奚反謂齊整也經文從金作鑇誤也。</p>
為錍<p style="margin-left:1em">又作[金*匕]鎞二形同普迷反通俗文霍葉曰[金*匕][金*匕]即大箭也。</p>
不愜<p style="margin-left:1em">苦頰反謂愜可也字林愜快也。</p>
</div></div>
<div class='div-other'><a id='mulu970' />
<p class='h2'>增一阿含經</p>
<div class='div-other'><a id='mulu971' />
<p class='h3'>第一卷</p>䫃䀎<p style="margin-left:1em">莫遍反說文邪視也三蒼旁視曰䀎也。</p>
揮淚<p style="margin-left:1em">許歸反揮灑也說文揮奮迅也謂奮迅振去之也。</p>
拘隣<p style="margin-left:1em">毗耶娑問經作阿若居隣此譯云阿若言<span class='corr'>已</span>知正言解了拘隣姓也大哀經作拘輪晉言本際第一解法者也普曜經云俱隣者解本際也即經中尊者了本際是也此即憍陳如也。</p>
</div>
<div class='div-other'><a id='mulu972' />
<p class='h3'>第二卷</p>滄蕩<p style="margin-left:1em">上音倉下堂浪反。</p>
脬尿<p style="margin-left:1em">疋包反三蒼云盛尿[皮-(〡/又)+(王/匆)]曰脬經文作胞非也。</p>
脂㵪<p style="margin-left:1em">又作涎延二形同詳延反字林慕欲曰㵪三蒼作[泳-永+欠][泳-永+欠]唾也經文作㵪非也。</p>
</div>
<div class='div-other'><a id='mulu973' />
<p class='h3'>第三卷</p>耐辱<p style="margin-left:1em">奴代反蒼頡篇耐忍也字本從刀杜林改從寸。</p>
讖鵬<p style="margin-left:1em">又蔭反下薄[山/用]反經文作識誤也。</p>
隱曀<p style="margin-left:1em">於計反釋名云[目*壹]翳也言雲氣隱翳使不見也。</p>
珕湏<p style="margin-left:1em">力計反比丘名也依字珕蜄属也蜄音市忍反。</p>
</div>
<div class='div-other'><a id='mulu974' />
<p class='h3'>第四卷</p>眩惑<p style="margin-left:1em">古文迿眴二形同胡遍反廣雅眩惑亂也亦闇不眀也。</p>
飯食<p style="margin-left:1em">古文飰同扶万反黃帝始炊穀為飯飯食也。</p>
甘饌<p style="margin-left:1em">士眷反具食也亦飲食也。</p>
</div>
<div class='div-other'><a id='mulu975' />
<p class='h3'>第六卷</p>屋廬<p style="margin-left:1em">力居反別舍也黃帝為廬以避寒暑春秋去之冬夏居之也。</p>
猥多<p style="margin-left:1em">烏罪反字林猥眾也廣雅猥䪺也。</p>
</div>
<div class='div-other'><a id='mulu976' />
<p class='h3'>第八卷</p>苦蔘<p style="margin-left:1em">說文作葠同所金反苦草也其類有多種謂丹蔘玄蔘等也。</p>
鍮婆<p style="margin-left:1em">又作鋀同他侯反或云藪斗波或云塔婆。</p>
蜎飛<p style="margin-left:1em">一全反字林虫㒵也或作蠉呼全反飛㒵也。</p>
蝡動<p style="margin-left:1em">人尹反字林虫動也通俗文搖動虫曰蝡是也。</p>
</div>
<div class='div-other'><a id='mulu977' />
<p class='h3'>第九卷</p>白疊<p style="margin-left:1em">字體作㲲古文[果*毛]同徒頰反毛布也經文作縶知立反縶絆也縶非經旨。</p>
兩目<p style="margin-left:1em">力掌反說文兩再也廣雅兩二也經文從草作䓣亡安反䓣平也䓣非此義。</p>
</div>
<div class='div-other'><a id='mulu978' />
<p class='h3'>第十二卷</p>矟㓨<p style="margin-left:1em">所角反埤蒼矟長一丈八尺也經文作[(王*日)/木]俗字也又作[金*羽]誤也又作銏江南俗字也。</p>
轢其<p style="margin-left:1em">力各力的二反輾轢也說文車所踐也。</p>
脊僂<p style="margin-left:1em">力矩反廣雅僂曲也經文作膢力侯反祭名也。</p>
</div>
<div class='div-other'><a id='mulu979' />
<p class='h3'>第十四卷</p>軟愞<p style="margin-left:1em">而兖反下奴臥反軟柔也懦弱也。</p>
顉頭<p style="margin-left:1em">五感反說文搖其頭也經文作儼非也。</p>
</div>
<div class='div-other'><a id='mulu980' />
<p class='h3'>第十七卷</p>拘翅<p style="margin-left:1em">施豉反或作俱耆羅鳥梵言訛耳此鳥聲好形醜從聲為名也經文作[仁-二+飢]鸝二形非也。</p>
鷙鳥<p style="margin-left:1em">諸利反猛鳥也謂鷹鸇等類也鷙至執也謂所至能執服眾鳥也。</p>
</div>
<div class='div-other'><a id='mulu981' />
<p class='h3'>第十八卷</p>占匐<p style="margin-left:1em">或作瞻正言瞻愽迦大論云秦言黃花樹也其樹高大花氣遠聞經文作[句-口+占]非也。</p>
般磋<p style="margin-left:1em">古文[羞/齒]同麤何反梵言也。</p>
</div>
<div class='div-other'><a id='mulu982' />
<p class='h3'>第十九卷</p>毾㲪<p style="margin-left:1em">他盍反通俗文毛蓐細者曰[(謈-言)*毛]㲪經文作毾非也。</p>
勇悍<p style="margin-left:1em">胡旦反蒼頡篇悍桀也說文悍勇也有力也。</p>
</div>
<div class='div-other'><a id='mulu983' />
<p class='h3'>第二十卷</p>貲輸<p style="margin-left:1em">紫斯反貲財也通俗文平財賄曰貲也。</p>
湊集<p style="margin-left:1em">倉候反字林水上人所會也湊亦聚也。</p>
</div>
<div class='div-other'><a id='mulu984' />
<p class='h3'>第二十二卷</p>謫罸<p style="margin-left:1em">都革反罪小曰罸罸罪曰謫經文作[仁-二+適]非也。</p>
五刻<p style="margin-left:1em">古文[利-禾+((口*口)/用)]同苦則反刻削也刻畫也經言刀劒等刻削之是也經文作刓非也。</p>
愁惋<p style="margin-left:1em">烏喚反字略云惋歎驚異也。</p>
[蚩-一]笑<p style="margin-left:1em">古文[山/一/羽]同尺詩反廣疋[蚩-一]輕也謂相輕而笑也。</p>
盪鉢<p style="margin-left:1em">古文[浼-儿+(焉-正)]又作蕩同徒朗反盪滌洒器也。</p>
門閾<p style="margin-left:1em">古文䦗同呼域反門限也。</p>
</div>
<div class='div-other'><a id='mulu985' />
<p class='h3'>第二十三卷</p>一凾<p style="margin-left:1em">胡緘反謂以木器盛物者也經文作臽音陷坑也臽非此義。</p>
草薪<p style="margin-left:1em">大可㭊者曰薪經文作蓑蘇和反草衣也。</p>
澹淡<p style="margin-left:1em">徒濫反下徒敢廣雅澹淡皆安也。</p>
溺者<p style="margin-left:1em">字體作尿說文小便也字從水從尾經文作溺古字多假借耳。</p>
</div>
<div class='div-other'><a id='mulu986' />
<p class='h3'>第二十四卷</p>顫[又*頁]<p style="margin-left:1em">古文膻又作䡀同之繕反下古文䤞[病-丙+又][又*頁]三形今作疣同尤富反通俗文四支寒動謂之戰[又*頁]蒼頡篇云頭不正也經文作[木*尤]非也。</p>
攢箭<p style="margin-left:1em">古文儹同徂丸反蒼頡篇攢聚也字體從木也。</p>
草貯<p style="margin-left:1em">張呂反貯積也謂盛貯也經文作斫知略反擊也斫非此義。</p>
所押<p style="margin-left:1em">音甲尒疋押輔也謂押束押障等皆作押也。</p>
</div>
<div class='div-other'><a id='mulu987' />
<p class='h3'>第二十五卷</p>耆艾<p style="margin-left:1em">五盖反礼記六十曰耆五十曰艾釋名云耆指也艾又也又治也指謂指事使人不自執伇也。</p>
拘屢<p style="margin-left:1em">力句反經中或作拘樓皆梵言訛耳。</p>
捻桎<p style="margin-left:1em">古文敜同乃頰反指持也下猪栗反挃㓨也。</p>
</div>
<div class='div-other'><a id='mulu988' />
<p class='h3'>第二十六卷</p><span class='corr'>幢</span>麾<p style="margin-left:1em">今作撝同呼皮反謂旌旗指麾眾也因以名馬。</p>
金鋌<p style="margin-left:1em">徒頂反鋌銅䥫之璞未成器用者也。</p>
</div>
<div class='div-other'><a id='mulu989' />
<p class='h3'>第二十八卷</p>眼睫<p style="margin-left:1em">又作䀹同子葉反目毛也經文作睫睫二形非也。</p>
干柘<p style="margin-left:1em">支夜反或作甘蔗或作竿蔗隨作無定體也。</p>
替不<p style="margin-left:1em">他計反尒疋替廢也替滅也言滅絕也。</p>
勞乎<p style="margin-left:1em">力高反尒疋勞勤也謂力極也經文作[比/功][比/分]二形誤也。</p>
</div>
<div class='div-other'><a id='mulu990' />
<p class='h3'>第三十一卷</p>凶暴<p style="margin-left:1em">又作凶同許顒反說文凶惡也下蒲報反暴猝也疾也。</p>
捦獲<p style="margin-left:1em">又作鈘㩒二形同渠林反三蒼捦手捉物也埤蒼捦捉也今皆作擒。</p>
[打-丁+(九/十)]母<p style="margin-left:1em">存沒反說文持頭髮也經文或作撮租活反捉撮也。</p>
豁悟<p style="margin-left:1em">古文奯[目*戊]二形同呼活反廣雅豁空也經文從心作[怡-台+霍]未見所出。</p>
</div>
<div class='div-other'><a id='mulu991' />
<p class='h3'>第三十二卷</p>將大<p style="margin-left:1em">紫羊反辟支名也經文作[將/吹]誤也。</p>
鱣魚<p style="margin-left:1em">古文䱳同知連反大黃魚也口在頷下大者長二三丈。</p>
當梟<p style="margin-left:1em">古堯反說文倒首也謂断首倒懸於竿頭肆其辜也或作梟說文不孝鳥也冬至日捕梟磔之從梟頭在木上二形通用。</p>
夷湍<p style="margin-left:1em">土端反人名也此譯云来或作耑音端。</p>
揚治<p style="margin-left:1em">古文敡<span class='corr'>颺</span>二形同余章反說文揚飛舉也。</p>
</div>
<div class='div-other'><a id='mulu992' />
<p class='h3'>第三十三卷</p>皰節<p style="margin-left:1em">又作靤同蒲孝反經文作疱䶌[月*雹]三形非也。</p>
金扉<p style="margin-left:1em">音非說文扇謂之扉經文作[門@非]誤也。</p>
</div>
<div class='div-other'><a id='mulu993' />
<p class='h3'>第三十四卷</p>[宋-木+羔]家<p style="margin-left:1em">移招反通俗文陶竈曰[宋-木+羔]燒瓦竈也。</p>
如甛<p style="margin-left:1em">又作餂同徒兼反說文甛美也經文作䣶非也。</p>
牙跂<p style="margin-left:1em">又作屐同渠逆反屐有木有帛有草非一種也。</p>
警寤<p style="margin-left:1em">古文憼儆二形同居影反警戒也經文作景非也。</p>
搆牛<p style="margin-left:1em">古候反謂搆捋取乳也經文作觕古觸字誤也。</p>
</div>
<div class='div-other'><a id='mulu994' />
<p class='h3'>第三十五卷</p>舊欵<p style="margin-left:1em">或作欵同口緩反廣雅愛也欵誠重也。</p>
八窖<p style="margin-left:1em">古効反通俗文藏穀麦曰窖也蒼頡篇窖地藏也。</p>
遏絕<p style="margin-left:1em">古文閼同於曷反尒疋遏止也謂逆相止也遏亦遮也。</p>
</div>
<div class='div-other'><a id='mulu995' />
<p class='h3'>第三十六卷</p>自摑<p style="margin-left:1em">冝作攫俱縛反攫扟也摶也。</p>
五捺<p style="margin-left:1em">乃曷反謂手五指捺也經中作摖千計反埤蒼挑取也摖非此用。</p>
較之<p style="margin-left:1em">古文作攉同古學反廣雅較明也見也謂較然易見也經中有作挍比挍也。</p>
自襞<p style="margin-left:1em">卑亦反說文韏衣也廣雅襞屈也韏音丘阮反。</p>
</div>
<div class='div-other'><a id='mulu996' />
<p class='h3'>第三十八卷</p>戢在<p style="margin-left:1em">阻立反說文戢藏也亦聚也歛也。</p>
</div>
<div class='div-other'><a id='mulu997' />
<p class='h3'>第三十九卷</p>俟彼<p style="margin-left:1em">古文竢[(〦/米)*矣]䇃三形同事几反尒疋俟待也。</p>
猨猴<p style="margin-left:1em">今作蝯同禹煩反似弥猴而大臂長其色有黑有黃鳴聲甚哀也經文作猿非也。</p>
擗口<p style="margin-left:1em">補革反廣雅擗分也亦裂也。</p>
恤民<p style="margin-left:1em">又作䘏同湏律反尒疋恤憂也亦[扠-、]也謂以財物與人曰振恤之也經中作賉未詳所出。</p>
</div>
<div class='div-other'><a id='mulu998' />
<p class='h3'>第四十六卷</p>瘡痍<p style="margin-left:1em">與脂反通俗文軆瘡曰痍頭瘡曰瘍也瘍音陽。</p>
氣劣<p style="margin-left:1em">古文[日*乞]炁二形同墟既反氣息也下古文埒同力拙反劣弱也經文作劣誤也。</p>
</div>
<div class='div-other'><a id='mulu999' />
<p class='h3'>第四十七卷</p>誦習<p style="margin-left:1em">辝立反謂積習數為也經文作謵丑俠反言不止也謵非字義。</p>
抴電<p style="margin-left:1em">又作曳同余世反抴引也電殄也言暫引即殄滅也。</p>
膿血<p style="margin-left:1em">古文盥膿二形今作癑同奴公反經文作䐦非也。</p>
醇酒<p style="margin-left:1em">是均反不澆酒也亦十旬酒也。</p>
㕮咀<p style="margin-left:1em">方父側呂反㕮咀拍碎也。</p>
来鎮<p style="margin-left:1em">陟陳反說文鎮壓也經文作填徒㒹反填滿也。</p>
</div>
<div class='div-other'><a id='mulu1000' />
<p class='h3'>第四十八卷</p>蜜提<p style="margin-left:1em">或作締音徒計反城名也經文作[歹*土]此吐字是翻音作吐梨反遂誤寫正也。</p>
梴樹<p style="margin-left:1em">丑連反樹名也。</p>
他支<p style="margin-left:1em">秦言財幢經文作咃吱從口取轉舌也。</p>
為幟<p style="margin-left:1em">古文[巾*志]同尺志反幖也通俗文私記曰幟謂劒盖等五物幖為記也。</p>
祇崇<p style="margin-left:1em">諸時反尒疋祇敬也崇重也。</p>
振給<p style="margin-left:1em">古文振挋二形同諸胤反說文振舉也小尒疋振救也亦振發也經文作賑諸忍反尒疋賑富也謂隱賑富有也賑亦兩通。</p>
鱞獨<p style="margin-left:1em">古頑反[米*睪]名云無妻曰鱞無子曰獨言鱞人愁悒不寐目常鱞鱞然如魚眼不閇故字從魚也。</p>
酸酷<p style="margin-left:1em">古文嚳焅俈三形同口木反酷急也謂暴虐也。</p>
纂修<p style="margin-left:1em">古文[雋-隹+維]同子卵反字或作纘継也継前脩者也。</p>
</div>
<div class='div-other'><a id='mulu1001' />
<p class='h3'>第四十九卷</p>禱謝<p style="margin-left:1em">都道反求福曰禱請也請於鬼神也謝辝也。</p>
抱不<p style="margin-left:1em">又作菢同蒲報反方言燕朝鮮之閒謂伏鷄曰菢江東呼嫗經文作㲒未詳字出。</p>
僥倖<p style="margin-left:1em">又作儌同古堯反下音幸俗謂幸為僥幸言被其德澤也[前-刖+異]望得遇也謂非其所得而得之者曰僥倖。</p>
而烙<p style="margin-left:1em">音力各反謂燒物著之曰烙也。</p>
掬抱<p style="margin-left:1em">又作鞠同居六反說文掬撮也抱持也。</p>
</div>
<div class='div-other'><a id='mulu1002' />
<p class='h3'>第五十卷</p>綺語<p style="margin-left:1em">墟蟻反不正也經文作䛴非體也。</p>
攘厭<p style="margin-left:1em">而羊反攘除也却也下於舟反臥厭不悟者。</p>
欶乳<p style="margin-left:1em">又作嗽同山角反含吸曰欶經文作[口*數]俗字也。</p>
饋遺<p style="margin-left:1em">古文餽同渠愧反說文饋餉也遺與也。</p>
稟食<p style="margin-left:1em">補錦反說文稟賜也廣雅稟與也。</p>
陽聾<p style="margin-left:1em">餘章反通俗文作詳虛辝也漢書作陽謂不真也經文作佯音似羊反佯弱也佯非此義也。</p>
蝗虫<p style="margin-left:1em">胡光胡孟二反毛詩虫魚䟽云阜螽蝗也今人謂蝗子為螽子云是子化作張斐解晉律云小曰蝩大曰蝗蝩音之容反。</p>
</div></div>
<div class='div-other'><a id='mulu1003' />
<p class='h2'>雜阿含經</p>
<div class='div-other'><a id='mulu1004' />
<p class='h3'>第二卷</p>獲泅<p style="margin-left:1em">正字作汓同似由反說文浮水上也。</p>
不憚<p style="margin-left:1em">徒旦反廣雅憚驚也憚畏也亦忌也。</p>
</div>
<div class='div-other'><a id='mulu1005' />
<p class='h3'>第四卷</p>恐怛<p style="margin-left:1em">都達反怛懼也廣雅怛憂也今或為驚憚字也。</p>
若鏵<p style="margin-left:1em">古文䒩或作鋘同胡[瓜-、]反犁刃也經文作鑱非也。</p>
啾啾<p style="margin-left:1em">子由反蒼頡篇眾聲也說文小兒聲也。</p>
掠[言*互]<p style="margin-left:1em">又作詆古文詆同都礼反廣雅[言*互]欺也亦呵也。</p>
</div>
<div class='div-other'><a id='mulu1006' />
<p class='h3'>第五卷</p>拔芺<p style="margin-left:1em">補達反說文草根也方言東齊曰芺或曰杜也。</p>
剽剝<p style="margin-left:1em">芳妙反廣雅剽削也蒼頡篇云剽截也說文剽㓨也。</p>
</div>
<div class='div-other'><a id='mulu1007' />
<p class='h3'>第七卷</p>剬割<p style="margin-left:1em">又作剸同之兖反說文剬断也截也經文作鈆鈆錫之鈆非也。</p>
尪瘵<p style="margin-left:1em">側界反尫弱也瘵病也東齊曰瘼。</p>
惛悴<p style="margin-left:1em">呼昆反下古文顇悴二形今作瘁同茨邃反惛亂也亦癡也悴傷也亦憂也病也。</p>
蹁蹮<p style="margin-left:1em">古文徬同蒲眠反下蘇眠反廣雅蹁蹮盤姍也亦旋行也經文作[跳-兆+邊]跣非體也。</p>
贔屓<p style="margin-left:1em">古文[畾/大][弗/心]二形今作㔗同皮[前-刖+異]反下今作呬同義[前-刖+異]反西亰云巨鼇贔屓薛綜注云作力怒也說文壯大也詩云不醉而怒也[畾/大]從三目從大三目益大也屓說文亦臥息也字從尸從自聲經文作[阿-可+鼻]欷非也。</p>
</div>
<div class='div-other'><a id='mulu1008' />
<p class='h3'>第十卷</p>蔭鷚<p style="margin-left:1em">於禁反下力救反蔭覆也通俗文暮子曰鷚。</p>
發荄<p style="margin-left:1em">古来反說文草根也方言東齊謂根為荄也。</p>
火㷮<p style="margin-left:1em">音遭字林㷮燒木焦也經文作[火*(夭/小)]他念反。</p>
</div>
<div class='div-other'><a id='mulu1009' />
<p class='h3'>第十九卷</p>指蹴<p style="margin-left:1em">千六反以足逆蹋之曰蹴經文作[打-丁+叔]非體也。</p>
㒹沛<p style="margin-left:1em">又作䟺同浦昧反謂偃仆也經文作狽非體也。</p>
探其<p style="margin-left:1em">他含反尒疋探取也說文手遠取也。</p>
脯腊<p style="margin-left:1em">胥亦反周礼脯腊鄭玄曰乾肉薄析之曰脯小物全乾曰腊腊猶昔謂久昔也。</p>
</div>
<div class='div-other'><a id='mulu1010' />
<p class='h3'>第二十一卷</p>亹亹<p style="margin-left:1em">亡匪反亹亹猶微微也亦進㒵也。</p>
涕泗<p style="margin-left:1em">息利反自鼻出曰泗案泗即洟也洟音他計反。</p>
</div>
<div class='div-other'><a id='mulu1011' />
<p class='h3'>第二十四卷</p>迅飛<p style="margin-left:1em">雖閏反尒疋迅疾也經文作深濬字非也。</p>
易韻<p style="margin-left:1em">于閏反言聲音和韻也今取其義也。</p>
</div>
<div class='div-other'><a id='mulu1012' />
<p class='h3'>第二十五卷</p>封緘<p style="margin-left:1em">古咸反字林束篋也廣雅緘索也亦閇也。</p>
排湯<p style="margin-left:1em">託唐反謂湯突也經文作攩都朗反推也。</p>
</div>
<div class='div-other'><a id='mulu1013' />
<p class='h3'>第二十六卷</p>因釭<p style="margin-left:1em">又作釭同古紅反說文釭轂口䥫也。</p>
迦椑<p style="margin-left:1em">臂弥反西國樹名也。</p>
</div>
<div class='div-other'><a id='mulu1014' />
<p class='h3'>第三十卷</p>猘狗<p style="margin-left:1em">昌制反繤文云猘狂犬也。</p>
</div>
<div class='div-other'><a id='mulu1015' />
<p class='h3'>第三十三卷</p>詵陁<p style="margin-left:1em">所巾反經中或作訕䭾所姧反又作散桒讚反或作[跳-兆+散]字無所出也。</p>
</div>
<div class='div-other'><a id='mulu1016' />
<p class='h3'>第三十六卷</p>犎牛<p style="margin-left:1em">周成難字作犎音妃封反此牛形小[跳-兆+專]上有犎漢書西域傳踈勒獻師子犎牛音封。</p>
</div>
<div class='div-other'><a id='mulu1017' />
<p class='h3'>第三十九卷</p>䏣蠅<p style="margin-left:1em">且余反乳肉中也經文作疽蛆二形非也。</p>
大帆<p style="margin-left:1em">又作颿古文帆同抶嚴扶泛二反聲類舩上帳也釋名舩隨風張[幔-又+万]曰颿颿汎也便風疾汎汎然也。</p>
</div>
<div class='div-other'><a id='mulu1018' />
<p class='h3'>第四十三卷</p>縫紩<p style="margin-left:1em">馳栗反說文縫衣也廣雅紩納也亦縺衣也。</p>
若昵<p style="margin-left:1em">今作暱同女栗反尒疋昵近也亦親也相親近也。</p>
茅荻<p style="margin-left:1em">又作藡同徒歷反蒹荻草也蒹音古銜反。</p>
浚輪<p style="margin-left:1em">古文溶濬二形今作浚同雖閏反浚深也。</p>
毿毿<p style="margin-left:1em">蒼頡篇作[肆-聿+參]同蘇南反毛垂㒵也通俗文毛長曰毿毿經文作參非體也。</p>
四層<p style="margin-left:1em">徂登反說文重屋也亦重也。</p>
</div>
<div class='div-other'><a id='mulu1019' />
<p class='h3'>第四十七卷</p>皸坼<p style="margin-left:1em">居雲去雲二反通俗文手足坼裂曰[軍*ㄆ]經文或作龜坼。</p>
匕首<p style="margin-left:1em">補履反劒名也周礼考工記云匕首劒身長三尺重二斤一兩輕而便用也其頭似匕因曰匕首史記荊軻右執匕首揕其匈是也揕音知禁反字從手。</p>
</div>
<div class='div-other'><a id='mulu1020' />
<p class='h3'>第四十八卷</p>由相<p style="margin-left:1em">今作塊同苦對反說文堅土也土塊也。</p>
奸狡<p style="margin-left:1em">古夘反謂姧偽狡猾也字從大經文從女作姣非也。</p>
</div></div>
<p class='juan'>一切經音義卷第十一</p>
<div class='div-w'><p style="margin-left:3em">乙巳歲高麗國大藏都監奉敕雕造</p>
</div></div>
</div><!-- end of div[@id='body'] -->
</body></html>