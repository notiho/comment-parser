<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu500' />
<p class='juan'>一切經音義卷第六　　　　　納</p><p class="byline">翻經沙門玄應撰</p>
<div class='div-other'><a id='mulu501' />
<p class='h2'>妙法蓮華經</p>
<div class='div-other'><a id='mulu502' />
<p class='h3'>第一卷</p>耆闍崛山<p style="margin-left:1em">或言伊沙崛山或言揭梨䭾羅鳩胝山皆訛也正言姞栗陁羅矩吒山此譯云鷲臺又云鷲峯言此山既拪鷲鳥又類高臺也舊譯云鷲頭或云靈鷲者一義也又言靈者仙靈也案梵本无靈義依別記云此鳥有靈知人死活人欲死時則群翔彼家待其送林則飛下而食以能懸知故号靈鷲也姞音渠乙反。</p>
無復<p style="margin-left:1em">武于反謂非有也或作无說文古文奇字无也聲類云無虛无也復扶救反說文徃来也謂徃来復重也。</p>
逮得<p style="margin-left:1em">徒戴反尒雅云逮及也方言自關之東西謂及曰逮經文多作逯說文力足反行謹逯也亦人姓也逯非經音。</p>
目揵<p style="margin-left:1em">莫鹿反下叵焉反或言目伽略子者訛也正言沒特伽羅子或云毛䭾伽羅子此乃從母為名沒特伽此云綠豆羅此云執取或云挽取本名俱利迦或言拘[(上/天)*(人/米)]多此從父名也舊云俱律陁不正也。</p>
離婆<p style="margin-left:1em">呂知反案文殊問經云此譯言室星則北方宿也祠之得子仍以名焉正言頡[(上/天)*(人/米)]伐多經中作梨波多或作[利/尒]婆多訛也即首楞嚴經中坐禪第一如離婆多者是也頡音賢結反。</p>
殖眾<p style="margin-left:1em">時弋反蒼頡篇殖種也廣雅殖積也立也。</p>
颰陁<p style="margin-left:1em">三蒼蒲達反梵言颰陁波羅經文作婆訛也此譯云賢守或云賢護大論云秦言善守謂隣極於聖弘道能固者也。</p>
梵天<p style="margin-left:1em">梵言梵摩此譯云寂靜或云清淨或曰淨潔葛洪字苑音凢泛反梵潔也取其義矣。</p>
樂乾<p style="margin-left:1em">五孝反謂令人愛樂也案梵本云摩奴是若此云可意或云如意摩奴是若[薩-產+(辛/工)]縛羅此云可意音即正法華云一名柔䎡天子二名和音天子是也乾闥婆此譯云嗅香或云食香亦云香行大海中亦有属於修羅。</p>
婆稚<p style="margin-left:1em">古文稚[禾*夷]二形今作[柅-匕+羊]同除致反正言跋稚迦此譯云團圓即正法華云一名㝡勝是也今有譯為縛者誤也案梵語跋陁名縛也。</p>
加趺<p style="margin-left:1em">古遐反尒雅加重也今取其義則交足坐也除灾撗經毗婆沙等云結交趺坐是也經文作跏文字所无案俗典江南謂開膝坐為跘跨山東謂之甲趺坐也跘音平患反跨音口[脈-月]反。</p>
三昧<p style="margin-left:1em">莫盖反正言三摩地此云等持持諸功德也或云正定謂住緣一境離諸邪乱也舊云三摩提者訛也。</p>
靡不<p style="margin-left:1em">密彼反尒雅云靡[网-(ㄨ*ㄨ)+又]无也。</p>
阿鼻<p style="margin-left:1em">正言阿鼻至譯云阿言无鼻至言閒无閒有二一身無閒二苦無閒也。</p>
地獄<p style="margin-left:1em">梵言泥[利/尒]耶或言泥囉夜或云那落迦此云不可樂亦云非行謂非法行[皮-(〡/又)+(王/匆)]也或在山閒或大海邊非止地下言地獄者一義翻也。</p>
尼吒<p style="margin-left:1em">古文喥同竹嫁反經中或作阿迦尼沙詫或言尼師吒或言貳吒皆訛也正言阿迦抳瑟[擔-(八/言)+巾]譯云阿迦言質礙抳瑟[擔-(八/言)+巾]言究竟謂色究竟天也詫音敕嫁反抳女几反[擔-(八/言)+巾]敕佳反。</p>
修行<p style="margin-left:1em">下孟反施之名行即造修也。</p>
舍利<p style="margin-left:1em">正言設利羅譯云身骨舍利有全身者有碎身者[皮-(〡/又)+(王/匆)]胎經云並在金剛剎際。</p>
寶塔<p style="margin-left:1em">他盍反諸經論中或作藪斗波或作塔婆或云兜婆或言偷婆或言蘇偷婆或言脂帝浮都亦言支提浮啚皆訛略也正言<span class='corr'>窣</span>都波此譯云廟或云方墳此義翻也或云大聚或云聚相謂累石等高以為相也案塔字諸書所无唯葛洪字菀云塔佛堂也音他合反。</p>
以偈<p style="margin-left:1em">其逝反梵言也正言伽他或云室盧迦謂三十二字等也此方當頌或云攝經中作伽陁訛也案偈字林丘竭反健也韋昭漢書音義其逝反又音竭詩云匪車偈兮音去謁反。</p>
柔䎡<p style="margin-left:1em">而兖反廣雅柔弱也通俗文物柔曰䎡作䎡漢書軟不勝任者作軟二形通用經文多作濡案說文三蒼皆人于反水名也出涿郡東入漆又雲也或作渜乃本反說文渜湯也二形並非經義。</p>
馬腦<p style="margin-left:1em">梵言謨[薩-產+(辛/工)]羅揭婆謨[薩-產+(辛/工)]羅此譯云杵揭婆此言藏或言胎者取其堅實也舊云摩娑羅伽隸或言目[薩-產+(辛/工)]羅伽羅婆譯云馬腦案此寶或色如馬腦因以為名但諸字書旁皆安石作碼碯二謂石之類也。</p>
車乘<p style="margin-left:1em">齒耶反說文輿輪之総名也夏后氏奚仲所作古音居[米*睪]名云古者車如居言行所以居人也今曰車車舍也言行者所[皮-(〡/又)+(王/匆)]如舍也乘食證反廣雅乘駕也謂可乘者也周禮四馬為乘乘載也。</p>
輦輿<p style="margin-left:1em">力展反說文輓車也在車前人引之也古者卿大夫亦乘輦自漢以来天子乘之輿與庶與諸二反說文車輿也一曰車無輪曰輿今之輦輿形制別於古也。</p>
駟馬<p style="margin-left:1em">相二反說文駟一乘也謂四馬為駟也。</p>
欄楯<p style="margin-left:1em">力干反謂鈎欄字體作闌說文門遮也經文作蘭香草也楯食允反說文楯闌檻也王逸注楚辝云檻楯也從曰檻撗曰楯。</p>
華盖<p style="margin-left:1em">胡[(旅-方)-(乞-乙)]反古今註云黃帝所與[山/虫]尤戰於涿鹿之野常有五色雲氣金枝玉葉止於帝上有花華之像故因而作華盖焉又音呼[(旅-方)-(乞-乙)]反案西域暑熱人多持盖皆以花飾之諸經中多言幢幡華盖是也涿音竹角反華于彼反。</p>
軒飾<p style="margin-left:1em">虛言反聲類云安車也說文曲輈轓車也飾謂以皮物㽵飾車也轓甫煩反飾從巾飼聲。</p>
破魔<p style="margin-left:1em">梵言磨羅此云煞者是其位[皮-(〡/又)+(王/匆)]也断慧命故名為魔也言魔波旬者訛也正言波卑夜此云惡者謂常有惡意成就惡法也或言惡魔波旬在二音也。</p>
宴默<p style="margin-left:1em">石經為古文燕一見反說文宴安也謂安息㒵也。</p>
未嘗<p style="margin-left:1em">視羊反小尒雅云嘗試也謂蹔為之也。</p>
捶打<p style="margin-left:1em">之蘂反下音頂說文以杖擊。</p>
肴膳<p style="margin-left:1em">胡交反下上扇反國語云飲而無肴賈逵曰肴葅也凡非穀而食之日肴說文膳具食也周禮膳用六牲又云膳夫鄭玄曰膳之言善也今時美物亦曰珎膳廣雅肴膳肉也字體皆從肉肴善是聲經文有從食作餙饍二字撿无所出傳寫悞也。</p>
教詔<p style="margin-left:1em">居效諸曜反字林詔告也尒雅詔導也郭璞云謂教導之也[米*睪]名云詔照也人闇不見事理即有所犯以此示之使照然知所由也。</p>
塔廟<p style="margin-left:1em">塔婆或義譯為廟古文廟白虎通曰廟者㒵也先祖尊㒵也今取其義矣。</p>
縱廣<p style="margin-left:1em">足容反小尒雅袤從長也韓詩傳曰南北曰縱東西曰橫是也周禮九州之地域廣輪之數鄭玄曰輪從也廣撗也。</p>
露幔<p style="margin-left:1em">莫半反說文幔幕也在傍曰帷在上曰幕幕覆也露覆露也案諸經中珠交露盖珠交露車同其事也經文有作縵說文繒帛无文者也縵非正體。</p>
和鳴<p style="margin-left:1em">胡戈反說文音樂和調也謂音聲調和而鳴也詩云和鈴央央是也。</p>
說應<p style="margin-left:1em">於興反字林應當也謂根法相稱曰應。</p>
沙門<p style="margin-left:1em">舊云乘門或云喪門皆訛略也正言室摩那挐或言舍羅磨拏此言功勞言修道有多勞也又云勤勞言至誠也義亦名息以得法故蹔寧息也舊譯云息心或言靜志是也。</p>
頗梨<p style="margin-left:1em">力私反西國寶名也梵言塞頗胝迦譯云水玉或云白珠大論云此寶出山石窟中過千年水化為頗梨珠此或有也案西國極饒此物彼乃无水以何化也此但石之類耳。</p>
適從<p style="margin-left:1em">三蒼古文作這同之赤反謂近也始也。</p>
無礙<p style="margin-left:1em">古文硋同五代反說文礙止也廣雅礙閡也經文作閡亦古文礙字也小尒雅閡限也說文午代反外閡也又作㝵音得說文得取也尚書高宗夢傅說是也案衛宏詔定古文官書云㝵得二字同體㝵非此用。</p>
方剎<p style="margin-left:1em">初鎋反梵言差多羅譯言田田土田也或言國或言土者義言也案剎字書所无㓼字略也㓼說文楚乙反傷也字體從桼音七。</p>
猶豫<p style="margin-left:1em">弋周反下弋庶反案說文隴西謂犬子為猶猶性多豫在人前故凢不决者謂之猶豫也又尒雅云猶如麂善登木郭璞曰健上樹也。</p>
此軰<p style="margin-left:1em">補妹反蒼頡篇軰比也廣雅等[番*去]軰亦類也字體從非[番*去]音補槃反。</p>
佳矣<p style="margin-left:1em">古崖反說文佳善也廣雅佳好也。</p>
嫉姤<p style="margin-left:1em">古文[言*疾]嫉㑵三形同茨栗反下[舟-(白-日)]故反楚辝云故興心而嫉妬王逸曰害賢曰嫉害色曰妬。</p>
但教<p style="margin-left:1em">徒亶反聲類云但從也徒空也。</p>
瑕疵<p style="margin-left:1em">古文[病-丙+束]同才雌反瑕過也說文疵病也。</p>
矜高<p style="margin-left:1em">居陵反尚書汝惟弗矜天下莫與汝爭能孔安國曰自賢曰矜禮記孔子曰不矜而㽵鄭玄矜謂自尊大也。</p>
諂曲<p style="margin-left:1em">說文讇或作諂同田舟反諂倿也㽵周云希其意道其言謂之諂。</p>
玫瑰<p style="margin-left:1em">說文莫回反胡魁反火齊珠也一曰石之美好曰玫圓好曰瑰郭璞曰玫瑰石珠也張揖曰玫瑰琅玕也出崑崙開明山。</p>
木蜜<p style="margin-left:1em">字體作櫁字林亡一反香木也其樹似槐而香極大伐之五年始用若取其香皆當預斫之久乃香出。</p>
鈆錫<p style="margin-left:1em">伇川反說文青金也尚書青州貢鈆是也錫銀鈆之閒也。</p>
作樂<p style="margin-left:1em">五角反世本云黃帝世伶倫作樂說文五聲八音総名樂也禮記比音而樂之干戚羽毛謂之樂鄭玄曰八音克諧謂之樂。</p>
鐃銅<p style="margin-left:1em">女交反如鈴而大者也廣雅鉌鑾鐃鐸鈴也。</p>
歌唄<p style="margin-left:1em">蒲芥反梵言婆師此言讚歎或言唄匿疑訛也婆音蒲賀反案宣驗記云魏陳思王曹植曾登漁山忽聞巖岫有誦經聲清婉遒亮遠谷流響遂依擬其聲而製梵唄至今傳之是也唄亦近字耳。</p>
犛牛<p style="margin-left:1em">亡交反說文西南夷長髦牛也今隴西出此牛也經文作貓猫二形今人家所畜以捕鼠者是也猫非經義。</p>
南無<p style="margin-left:1em">或作南謨或言那莫皆以歸礼譯之言和南者訛也正言煩淡或言槃淡此云礼也或言歸命譯人義安命字。</p>
</div>
<div class='div-other'><a id='mulu503' />
<p class='h3'>第二卷</p>不豫<p style="margin-left:1em">古文與同余據反尒雅逮及與也左傳公必與焉是也。</p>
每作<p style="margin-left:1em">莫載反字林莫改反三蒼每非一定之辝也案每猶數也屢也。</p>
等咎<p style="margin-left:1em">渠九反廣雅咎過也字體從人各人各相違即成過咎也。</p>
演暢<p style="margin-left:1em">敕亮反廣雅暢達明也。</p>
倫匹<p style="margin-left:1em">力均反廣雅同等輩倫匹也又倫類也匹配也。</p>
深奧<p style="margin-left:1em">於報反尒雅西南隅謂之奧郭璞曰室中隱奧之[皮-(〡/又)+(王/匆)]也[米*睪]名云不見戶明所在秘奧也說文奧究也亦藏也。</p>
叵思<p style="margin-left:1em">普我反三蒼云叵不可也反正為乏反可為叵皆字意也。</p>
聚落<p style="margin-left:1em">廣雅聚落居也案聚聚也謂人所聚居也漢書無燔聚落是也。</p>
衰邁<p style="margin-left:1em">莫芥反說文邁遠行也廣雅邁歸徃也。</p>
僮僕<p style="margin-left:1em">徒東反下古文[(耜-耒)*業]同蒲木反說文男有罪為奴曰童廣雅童僕伇使也今皆作僮又僕亦附也謂附著人也。</p>
梁棟<p style="margin-left:1em">尒雅[ㄊ/木]廇謂之梁郭璞曰屋大梁也又梁亦通語也棟都弄反說文棟屋極也[米*睪]名云棟中也居屋之中也[ㄊ/木]音亡廇力救反。</p>
欻然<p style="margin-left:1em">吁勿反蒼頡篇欻猝起也。</p>
焚燒<p style="margin-left:1em">古文炃燌二形同扶雲反廣雅焚燒也說文焚燒田也字從火燒林意也。</p>
嬉戲<p style="margin-left:1em">說文作僖虛之反僖樂也蒼頡篇嬉戲笑也字從虘從戈虘音許冝反。</p>
切<span class='corr'>已</span><p style="margin-left:1em">廣雅切近也迫也又亦割也字從刀七聲。</p>
衣裓<p style="margin-left:1em">孤得反謂衣襟也。</p>
珎玩<p style="margin-left:1em">古文貦同五喚反字林玩弄也廣雅玩好也尚書玩人喪德玩物喪志孔安國曰以人為戲弄則喪其德以物為戲弄則喪其志也經文作翫習元翫非體也。</p>
適其<p style="margin-left:1em">尸亦反三蒼適恱也謂稱適也廣雅適善也謂事物善好稱人心也。</p>
勇銳<p style="margin-left:1em">羊稅反廣雅銳利也說文銳芒也。</p>
推排<p style="margin-left:1em">出唯土回二反蒼頡篇推軵也前也說文推排也排盪也軵音而勇反。</p>
四衢<p style="margin-left:1em">巨俱反尒雅路四達謂之衢郭璞曰交道四出者也[米*睪]名云道四達曰衢齊魯謂四齒杷為欋欋杷地則有四[皮-(〡/又)+(王/匆)]此道似之因以名焉。</p>
綩綖<p style="margin-left:1em">諸經有作蜿[蝡-大+而]二形字林一遠反下以旃反相承云坐縟也未詳何語立名耳。</p>
丹枕<p style="margin-left:1em">案天笁無木枕皆以赤皮疊布為枕貯以兜羅綿及毛枕而且倚丹言其色赤也即諸經中朱色枕者同其事也。</p>
姝好<p style="margin-left:1em">古文[女*殳]同充朱反字林姝好㒵也方言趙魏燕代之閒謂好為姝詩云靜女其姝傳曰姝色美也。</p>
不匱<p style="margin-left:1em">今作樻同渠愧反禮記即財不匱鄭玄曰乏也詩云孝子不匱傳曰匱竭也。</p>
保任<p style="margin-left:1em">補道反說文保當也任保也言可保信也。</p>
頹毀<p style="margin-left:1em">古文頹墤二形今作隤同徒雷反說文隤墜下也廣雅隤壞也字從禿貴聲。</p>
[土*巴]坼<p style="margin-left:1em">字林父美恥格反[土*巴]毀也坼裂也尒雅[土*巴]覆也廣雅坼分也。</p>
[袖-由+希]落<p style="margin-left:1em">直紙敕尒二反廣雅[袖-由+希]敓也說文奪衣也字從衣[詹-(八/言)+巾]聲經文作阤除蟻反方言阤壞也說文小[山/用]曰阤阤亦毀也敓音奪[危-(夗-夕)+(七/巾)]音斯。</p>
覆苫<p style="margin-left:1em">字林舒塩反茅苫也尒雅白蓋謂之苫李巡曰白蓋編之以覆屋日苫也。</p>
椽梠<p style="margin-left:1em">力語反方言屋梠謂之檐郭璞曰即屋檐也亦呼為連緜亦名[媲-女+木]說文梠楣通語也[媲-女+木]音毗。</p>
周障<p style="margin-left:1em">之尚反說文障隔也通俗文[竺-二+番]隔曰障也[竺-二+番]音甫煩反。</p>
鵄梟<p style="margin-left:1em">古文[互*鳥]鵄二形今作鵄同兖尸反梵言阿梨耶案尒雅狂茅[互*鳥]舍人曰狂一名茅[互*鳥]憙食鼠大目也郭璞曰[(尨-、)*鳥][互*鳥]也又云恠[互*鳥]也[(尨-、)*鳥]音亡項反。</p>
鵰鷲<p style="margin-left:1em">籀文作鵰同丁堯反穆天子傳云爰有白梟青雕執犬羊食豕鹿郭璞曰今之鵰亦能食麞[鹿/耳]鷲音就梵言姞栗陁或言揭利闍此云鵰鷲案山海經景山多鷲說文鷲鳥黑色多子師曠云南山有鳥名曰羗鷲黃頭赤咽五色皆備是也西域多此鳥蒼黃目赤食死屍也。</p>
蚖虵<p style="margin-left:1em">案字義古文作螈字林五官反虵醫也崔豹古今注蠑螈一曰虵醫大者長三尺其色玄紺善[毤-(公*毛)+(彰-章+田)]人一名玄螈漢書玄蚖韋昭曰玄黑蚖[虫*折]蜴也經中言黑蚖疑此物也而不言毒害人未詳的是諸經多作虺吁鬼反。</p>
蝮蠍<p style="margin-left:1em">匹六反案尒雅蝮虺愽三寸首大如擘孫炎曰江淮以南謂虺為蝮有牙㝡毒音義曰說者云今蝮虵鼻上有針一名反鼻虺三蒼蝮虵色如綬文閒有鬣大者七八尺也擘音補麦反。</p>
蜈蚣<p style="margin-left:1em">音吳公字林蝍蛆也甚能制虵大者長尺餘赤足者良黃足者不堪用人多炙之令赤非真也蝍音即蛆子餘反。</p>
蚰蜒<p style="margin-left:1em">弋周以旃反江南大者即蜈蚣也。</p>
守宮<p style="margin-left:1em">此在壁者也江南名蝘蜓山東謂之[虫*束][虫*覓]<span class='corr'>陝</span>以西名為壁宮在草者曰蜴[虫*(打-丁+片)]東方朔言非守宮即蜴[虫*(打-丁+片)]是也蝘音烏殄反蜓音殄[虫*束]此亦反。</p>
狖貍<p style="margin-left:1em">古文雖字林余繡反江東名也又音余秀反建平名也山海經鬲山多雖郭璞曰似猕猴而大蒼黑色尾長四五尺似獺尾頭有兩岐天雨即自倒懸於樹以尾塞鼻江東養之捕鼠為物[擴-黃+(建-干+├)]健尓雅雖仰鼻而長尾是也。</p>
鼷鼠<p style="margin-left:1em">胡雞反說文小鼠也尒雅[鼯-吾+多]鼠郭璞曰有螫毒也食人及鳥獸雖至盡而不知亦不痛今謂之甘口鼠也。</p>
野干<p style="margin-left:1em">梵言悉伽羅形色青黃如狗群行夜鳴聲如狼案子虛賦云騰遠野干司馬[彰-章+(皮-(〡/又)+(王/巾))]郭璞注並云射干能緣木射音夜廣志云巢於危巖高木也禪經云見一野狐又見野干是也。</p>
咀嚼<p style="margin-left:1em">字林作齟說文作咀同才與反含味也蒼頡篇咀噍也通俗文咀齧曰嚼音才弱反字林蛆齰也經文作齚齧也齚音仕白反。</p>
䶩齧<p style="margin-left:1em">相承在計反謂沒齒也經文或作䶩竹皆反通俗文齒挽曰䶩也。</p>
摶撮<p style="margin-left:1em">補各反下字林七活反手小取也廣雅搏擊也撮持也[米*睪]名撮卒也謂蹔卒取之也。</p>
摣掣<p style="margin-left:1em">又作柤字林側加反[米*睪]名云樝又也謂五指俱徃又取也經文有作䶥說文齒不正也䶥非此義掣或作掣同充世反字林掣拔也書掣牽也[米*睪]名云掣制也制䪺之使順<span class='corr'>己</span>也。</p>
嘊喍<p style="margin-left:1em">五佳仕佳反說文作齜謂開口見齒也埤蒼犬相啀拒也。</p>
嘷吠<p style="margin-left:1em">古文獋同胡高反說文嘷咆也吠犬鳴也。</p>
魑魅<p style="margin-left:1em">說文作离三蒼諸書作螭近作魑同敕知反下古文魅[魅-未+幻]二形今作[毤-(公*毛)+(彰-章+田)]同莫兾反說文老物精也通俗文山澤恠謂之魑魅正法華作妭魅。</p>
魍魎<p style="margin-left:1em">古文[虫*(网-(ㄨ*ㄨ)+又)]蜽二形同亡強力掌反說文[虫*(网-(ㄨ*ㄨ)+又)]蜽山川之精物也通俗文木石恠謂之魍魎也。</p>
孚乳<p style="margin-left:1em">通俗文卵化曰孚音匹付反字林匹于反廣雅孚生也方言雞伏夘而未孚是也下而注反蒼頡篇乳字也謂養子也。</p>
蹲踞<p style="margin-left:1em">字林記恕反謂垂足實坐也蹲猶虛坐也舊經言箕坐也。</p>
土埵<p style="margin-left:1em">字林丁果反聚土也。</p>
擈令<p style="margin-left:1em">符剝反通俗文爭倒曰擈也。</p>
[門@視]看<p style="margin-left:1em">又作窺同丘規反字林小視也方言凢相竊視南楚謂之窺也。</p>
爆聲<p style="margin-left:1em">古文㿺[月*暴]二形同方孝反又普剝反說文爆灼也謂皮散起也。</p>
蓬勃<p style="margin-left:1em">蒲公蒲沒反廣雅勃盛也經文作熢㶿非也。</p>
周章<p style="margin-left:1em">楚辝云聊翱翔兮周章王逸曰周章周流也謂周流徃来也。</p>
先因<p style="margin-left:1em">蘇見反案先亦先也。</p>
告喻<p style="margin-left:1em">說文作諭同揄句反論語君子喻於義孔安國曰喻曉也蒼頡篇喻譬諫也。</p>
灾火<p style="margin-left:1em">籕文作災同則才反左傳凢人火曰火天火曰灾。</p>
蔓莚<p style="margin-left:1em">西京云其形蔓莚李洪[竺-二+軌]音云怨餘戰反廣雅蔓長也延遍也王延壽云軒檻蔓莚謂長不絕也。</p>
難[皮-(〡/又)+(王/匆)]<p style="margin-left:1em">乃安充與反詩云莫我皇[皮-(〡/又)+(王/匆)]傳曰[皮-(〡/又)+(王/匆)]居也禮記何以[皮-(〡/又)+(王/匆)]我鄭玄曰[皮-(〡/又)+(王/匆)]安也。</p>
躭湎<p style="margin-left:1em">古文媅妉二形同都含反說文媅樂也躭亦嗜也湎古文䤄同亡善反說文沉於酒也。</p>
繒纊<p style="margin-left:1em">在陵反下古文絖同音曠說文繒帛也纊絮也小尒雅通五色皆曰繒三蒼雜帛日繒是也又云纊綿也絮之細者日纊也。</p>
茵蓐<p style="margin-left:1em">又作鞇同於人反說文車中重席也[米*睪]名六文鞇車中所坐者也用虎皮為之有文彩因以下與相連著也蓐三蒼薦也。</p>
阿鞞<p style="margin-left:1em">陛兮反譯言不退住也此與[鼙-支+皮]字同諸經有作阿毗跋致或作惟越致皆是梵音訛轉耳。</p>
[乞*頁]瘦<p style="margin-left:1em">說文口沒反三蒼云頭禿無毛也通俗文白禿曰[乞*頁]廣雅[乞*頁]髻禿也今讀口轄反此非正音<span class='corr'>但</span>假借耳。</p>
梨黮<p style="margin-left:1em">案方言面色似凍梨也經文有作䵩力兮反字林黑黃也通俗文斑黑日黧黮說文杜感反一音敕感反乘葚之黑也今用於斬反者借音耳葚音甚。</p>
觸嬈<p style="margin-left:1em">說文乃了反嬈擾戲也三蒼嬈郭璞云嬈弄也廣雅嫽誂擿嬈也嫽音遼誂徒了反。</p>
惡賤<p style="margin-left:1em">於路反禮記吾惡用吾情惡猶憎也論語惡紫奪朱詩云惡無禮皆是也。</p>
馲駝<p style="margin-left:1em">又作馲字書作[馬*橐]又作橐字並力各反山海經音託郭璞云日行三百里負千斤知水泉所出也性別水脉以足掊地則泉出也經文作駱馬色也白馬黑鬣曰駱駱非今義掊音蒲交反。</p>
蟒身<p style="margin-left:1em">莫黨反尒雅蟒王虵郭璞曰虵之㝡大者故曰王。</p>
聾騃<p style="margin-left:1em">五駭反蒼頡篇無知也方言癡騃也。</p>
唼食<p style="margin-left:1em">古文㗱又作咂同子盍反通俗文入口曰咂字林庱血也亦䖝食曰唼。</p>
矬陋<p style="margin-left:1em">徂戈反廣雅矬短也通俗文侏儒日短經文作痤謂痤癤也說文小腫也痤非此義。</p>
背傴<p style="margin-left:1em">字林一父反通俗文曲[脊-月+日]謂之傴僂春秋宋鼎銘云一命而僂再命而傴三命而俯杜預曰俯恭於傴傴恭於僂身逾曲恭嗌加也經文作膒字林一侯反幽脂也非今所取又作[病-丙+區]未見所出疑傳寫誤也。</p>
依怙<p style="margin-left:1em">胡古反尒雅怙恃也廣雅頼仰依負恃也。</p>
醫道<p style="margin-left:1em">於其反說文治病工也醫之性得酒而使故字從酉殹聲古者巫彭初作醫殹亦病人聲也酒所以治病者藥非酒不散也殹音於奚反又作毉[監-皿+酉]二形俗字也。</p>
救療<p style="margin-left:1em">說文療或作療同力照反三蒼療治病也。</p>
瘖瘂<p style="margin-left:1em">一金乙下反瘖不能言也埤蒼瘂亦瘖也經文作喑一禁反字林喑唶也又作啞字林乙白反笑聲也易云笑語啞啞是也二形並非字體唶音子夜反。</p>
強識<p style="margin-left:1em">渠良反強堅也蒼頡篇強健也。</p>
好樂<p style="margin-left:1em">呼到五孝反好猶憙也樂猶欲也。</p>
慶幸<p style="margin-left:1em">胡耿反小尒雅云非分而得謂之幸幸遇也亦兾望也皆非其所當而得之也字從[前-刖+十]從[乏-之+犬]。</p>
逃逝<p style="margin-left:1em">是世反說文逝徃也廣雅逝行也逝亦逮也。</p>
馳騁<p style="margin-left:1em">直知反下丑領反廣雅馳奔也騁走也。</p>
虎魄<p style="margin-left:1em">匹白反廣雅虎魄珠名也漢書罽賓國有虎魄案愽物志云松脂入地千年化為茯苓千年化為虎魄一名江珠廣志云虎魄生地中其上及旁不生草木深者八九尺大如斛削去上皮中成虎魄有汁初如桃膠凝堅乃成人用以為[宛/皿]也。</p>
啇估<p style="margin-left:1em">字體作齎始羊反說文行賣也估字書所無唯尒雅郭璞音義[米*睪]言注中商賈作此字下賈客公戶反說文柯戶反坐賣也周禮司市掌以商賈鄭玄曰通物曰商坐賣曰賈白虎通曰商之言商也商其遠近通四方之物以聚之也賈者固也言固物以待民来求其利也案賈亦通語也故左傳荀罃之在楚也鄭賈人褚中以出史記陽翟賈人徃来販賤賣貴是也。</p>
坦然<p style="margin-left:1em">他誕反說文<span class='corr'>坦</span>安也廣雅<span class='corr'>坦</span>平也。</p>
傭賃<p style="margin-left:1em">興恭女鴆反蔡邕勸學注云傭賣力也㽵子傭於人者孟氏曰傭伇也謂伇力受直曰傭說文賃傭也。</p>
灑地<p style="margin-left:1em">所買反通俗文以水撿塵曰灑也。</p>
出內<p style="margin-left:1em">昌遂反案出亦出也詩云出言有章是也。</p>
肆力<p style="margin-left:1em">相利反廣雅肆伸也肆陳也謂伸陳伇力也。</p>
豪貴<p style="margin-left:1em">古文[敖/力]同胡刀反說文[敖/力]健也淮南子曰智出百人謂之豪。</p>
俞急<p style="margin-left:1em">弋朱反小爾雅云俞茲強益也又作愈爾雅愈急也。</p>
躃地<p style="margin-left:1em">脾伇反躃倒也或作僻匹尺反邪僻也僻非此用。</p>
醒悟<p style="margin-left:1em">思挺反字林醒醉除也。</p>
憔悴<p style="margin-left:1em">三蒼作顦顇廣雅憔悴愁患憂也顇病也。</p>
恠之<p style="margin-left:1em">古壞反恠異也驚恠也凢奇異非常皆曰恠字從左音口兀反。</p>
塵坌<p style="margin-left:1em">蒲䪺反通俗文[土*孛]土日坌說文坌塵也。</p>
汙穢<p style="margin-left:1em">字林於故反又音紆莝反汙塗也[米*睪]名汙洿也如洿泥也。</p>
咄男<p style="margin-left:1em">丁兀反說文咄相謂也字書咄叱也。</p>
自鄙<p style="margin-left:1em">補美反廣雅羞愧鄙恥也。</p>
於某<p style="margin-left:1em">莫有反尚書云尓元[打-丁+糸]某孔安國曰某名也臣諱君故曰某名也凢不知名不言名皆言某。</p>
伶俜<p style="margin-left:1em">歷丁匹丁反三蒼云伶俜猶聮翩也案伶俜亦孤獨㒵也經文多作跉跰字林力生下補諍反字與迸同跉不正也迸散也二形並非今用。</p>
蠲除<p style="margin-left:1em">古玄反方言南楚疾愈者謂之蠲郭璞云蠲除也。</p>
毀呰<p style="margin-left:1em">古文些㰣二形同子尒反說文呰呵也禮云呰者莫不知礼之所生鄭玄曰口毀曰呰。</p>
夙夜<p style="margin-left:1em">思六反爾雅夙晨早也。</p>
註記<p style="margin-left:1em">竹句之喻二反廣雅註䟽也識也字林註解也通俗文說物曰註今亦作注也。</p>
眇目<p style="margin-left:1em">亡了反說文一目小也[米*睪]名云目匡陷急曰眇方言眇小也。</p>
草庵<p style="margin-left:1em">一含反廣雅庵舍也小屋之名也經文作菴菴䕡草名也。</p>
何負<p style="margin-left:1em">古文荷說文胡歌反何儋也諸書胡可反何任也今皆作荷。</p>
</div>
<div class='div-other'><a id='mulu504' />
<p class='h3'>第三卷</p>誠如<p style="margin-left:1em">市盈反說文誠信也廣雅誠敬也。</p>
谿谷<p style="margin-left:1em">苦奚古木反爾雅水注川曰谿注谿曰谷說文泉之通川曰谷。</p>
卉木<p style="margin-left:1em">字林虛謂反爾雅卉草郭璞曰卉百草之惣名也又方言東越楊州之閒名草曰卉。</p>
小莖<p style="margin-left:1em">胡耕反廣雅云莖本也謂枝本也。</p>
等澍<p style="margin-left:1em">之喻上句二反三蒼時雨也百卉霑洽也說文上古時雨所以澍生万物者也。</p>
普䨐<p style="margin-left:1em">又作洽同胡夾反說文洽霑也蒼頡篇洽遍徹也。</p>
不務<p style="margin-left:1em">亡付反說文務趣疾也廣雅務遽也。</p>
靉靆<p style="margin-left:1em">於代反下埤蒼音代廣雅靉靆翳薈也翳薈雲興盛㒵也通俗文雲覆曰為靉靆。</p>
幽邃<p style="margin-left:1em">古文㥞同私醉反說文邃深遠也。</p>
百穀<p style="margin-left:1em">古木反說文穀續也百穀総名也周易百穀草木麗于地是也。</p>
苗稼<p style="margin-left:1em">說文草生於田者也蒼頡篇禾之未秀者也論語苗而不秀是也稼說文禾之秀實為稼莖節為禾一日在野日稼。</p>
甘蔗<p style="margin-left:1em">之夜反案諸書或作竿蔗或作藷柘或作甘柘同一種也。</p>
蒲挑<p style="margin-left:1em">愽物志曰張騫使西域還得安石橊蒲桃胡桃是也廣志云蒲陶有白黑黃三種桃陶二形隨作無定體。</p>
枯槁<p style="margin-left:1em">古文[歹*高]說文作槀字林苦道反槁木枯也。</p>
一渧<p style="margin-left:1em">案此猶滴字音丁歷反通俗文靈滴謂之凝[泳-永+帚]音丁計反渧水下也。</p>
瓦礫<p style="margin-left:1em">力的反說文小石也。</p>
堆阜<p style="margin-left:1em">古文[阜-十]陮崔三形同都雷反堆高土也阜山庳而大者庳音父尒反。</p>
丘坑<p style="margin-left:1em">古文丘說文土之高也非人所為也一日四方高中央下亦曰丘也。</p>
[婁*殳]知<p style="margin-left:1em">山縷反數計也閱其數曰數也。</p>
長表<p style="margin-left:1em">梵言舍磨奢那此云[冗-几+豕]也案西域僧徒死者或遺諸禽獸収骨燒之埋於地下於上立表累甎石等頗似<span class='corr'>窣</span>覩波但形而[田/廾]小也。</p>
金剎<p style="margin-left:1em">梵言掣多羅案西域無別旙竿即於塔覆鉢柱頭懸旙今言剎者應訛略也。</p>
涕泣<p style="margin-left:1em">他礼反毛詩涕泗滂沱傳曰目出淚曰涕說文無聲出涕曰泣也。</p>
憺怕<p style="margin-left:1em">字書或作倓同徒濫反說文憺安也謂憺然安樂也憺亦恬靜也經文作惔徒甘反說文惔憂也惔非此義怕又作泊說文匹白反無為也廣雅怕靜也。</p>
勉出<p style="margin-left:1em">古文勱同靡辯反國語云父勉其子兄勉其弟勉猶勸強也謂勸教之也小爾雅勉事力也。</p>
羣萌<p style="margin-left:1em">古文珉同麦耕反萌芽也廣雅萌始也案萌冥昧皃也言眾無知也漢書珉珉群黎是也。</p>
諷誦<p style="margin-left:1em">不鳳反諷謂詠讀也誦謂皆文也周禮教國子興道諷誦鄭玄曰倍文曰諷以聲節之曰誦。</p>
億姟<p style="margin-left:1em">古文㚊奒二形今作姟字林古才反數名也風俗通曰十千曰万十万曰億十億曰兆十兆曰經十經曰姟姟猶大數也。</p>
營從<p style="margin-left:1em">古文覺同伇瓊反蒼頡篇營衛也亦部也。</p>
城郭<p style="margin-left:1em">世本鯀作城郭公羊傳曰郭者何恢郭也經文有從土作墎非也鯀音古本反。</p>
</div>
<div class='div-other'><a id='mulu505' />
<p class='h3'>第四卷</p>溝壑<p style="margin-left:1em">呼各反說文溝水瀆也廣四尺深四尺爾雅流水深則成壑壑亦溝池也。</p>
臺觀<p style="margin-left:1em">徒来反爾雅四方而高曰臺又云觀謂之闕孫炎曰宮門雙觀也[米*睪]名云觀者於上觀望。</p>
莎伽<p style="margin-left:1em">先戈反梵言娑婆揭多此云善來。</p>
唯然<p style="margin-left:1em">弋誰反說文唯諾也廣雅唯然譍也礼記父召無諾先生召無諾唯而起鄭玄曰唯有譍之敬辝也唯恭於諾也又借音弋水反亦語辝也。</p>
親友<p style="margin-left:1em">于久反說文友同志也廣雅友親也禮記僚友稱其悌執友稱其仁鄭玄曰僚友同官也執友同志也。</p>
艱難<p style="margin-left:1em">籕文作囏同古閑反說文土難治也[米*睪]名艱根也如物根也難憚也人所忌憚也。</p>
貿易<p style="margin-left:1em">莫候反三蒼貿換易也交易物為貿字從貝徒夘。</p>
蹈七<p style="margin-left:1em">徒到反說文蹈踐也踐履也[米*睪]名云蹈道也以足踐之如道也。</p>
肴饌<p style="margin-left:1em">又作[莫/艮]同仕眷反說文具食也饌飲食也。</p>
齋室<p style="margin-left:1em">說文室實也案戶外為堂堂內為室論語云由也升堂未入於室是也。</p>
句豆<p style="margin-left:1em">徒闘反字書逗留也說文逗止也方言逗住也經文有作䛠竹候反順言也䛠非經旨又作[言*竇]未見所出。</p>
乾燥<p style="margin-left:1em">先老反[米*睪]名燥焦也說文燥乾也。</p>
[(ㄇ@又)/圭]礙<p style="margin-left:1em">本作罫同胡卦反字書網礙也說文礙止也。</p>
見寶<p style="margin-left:1em">古現反案梵本云達梨舍那此譯云見也。</p>
林藪<p style="margin-left:1em">桒苟反散木為林澤無水日藪。</p>
各賷<p style="margin-left:1em">子奚反說文持遺也案賷亦持也字從昗亝聲。</p>
關[門@龠]<p style="margin-left:1em">古文鑰同余酌反說文[門@龠]關下壯也方言關東謂之鍵關西謂之[門@龠]經文作籥字林書僮笘也何承天纂文云關西以書篇為書籥籥非此義笘赤占反。</p>
无央<p style="margin-left:1em">於良反梵言阿僧祇此言无央數央盡也經文作鞅於兩反說文頸靻非此義靻音之列反。</p>
所徃<p style="margin-left:1em">羽冈反廣雅徃至也經文有作住非也。</p>
</div>
<div class='div-other'><a id='mulu506' />
<p class='h3'>第五卷</p>捐捨<p style="margin-left:1em">以專反說文捐棄也尒雅廢捨也郭璞曰捨放置也。</p>
委政<p style="margin-left:1em">國語棄政伇非任也賈逵曰政猶職也左傳為政事庸力杜預曰在君為政在臣為事論語道之以政孔安國日政謂法教也。</p>
推鍾<p style="margin-left:1em">直追反說文稚擊也字從木經文作搥直淚反關東謂之搥關西謂之持又作搥都回反搥摘也二形並非字義持音篪。</p>
仁徃<p style="margin-left:1em">而親反周禮六德一日仁鄭玄曰愛人以及物曰仁上下相親謂之仁<span class='corr'>諡</span>法曰貴賢親親曰仁煞身成人曰仁[米*睪]名仁者忍也好生惡煞善惡含忍之也。</p>
開闡<p style="margin-left:1em">昌善反廣雅云發闡開也闡明也。</p>
頗有<p style="margin-left:1em">借音普我反諸書語辝也本音普多反。</p>
於剎<p style="margin-left:1em">經文有作千剎那頃案梵本無千字此傳寫悞也。</p>
芥子<p style="margin-left:1em">迦邁反字林辛菜也。</p>
宗奉<p style="margin-left:1em">子肜反宗尊也說文奉承也。</p>
誹謗<p style="margin-left:1em">字林方味反誹謗也謗毀也廣雅謗惡也國語左史謗之賈逵曰對人道其惡曰謗也。</p>
罵詈<p style="margin-left:1em">力智反蒼頡篇詈罵也。</p>
尼乾<p style="margin-left:1em">或作尼乾陁應言泥揵連他譯云不繫也。</p>
[這-言+羊]路<p style="margin-left:1em">正言路迦譯云順世外道縛摩路迦也底迦此云左順世外道。</p>
相扠<p style="margin-left:1em">字體作[擔-(八/言)+巾]敕佳反以拳加人也扠近字耳。</p>
旃陁羅<p style="margin-left:1em">此言訛也正言旃荼羅此譯云嚴熾又一云主煞人謂屠煞者種類之㹅名也其人若行則搖鈴自摽或杖破頭之竹若不然王則與罪。</p>
田獵<p style="margin-left:1em">白虎通曰為田除害故曰田獵也。</p>
漁捕<p style="margin-left:1em">古文[((步/里)*ㄆ)/(烈-列)]或作䰻同言居反說文漁捕魚也。</p>
屠兒<p style="margin-left:1em">達胡反說文屠刳也案屠分割牲肉也。</p>
魁膾<p style="margin-left:1em">苦回下古外反魁師也魁首也膾切肉也未詳所出立名經文有作儈聲類儈合市人恐非此義。</p>
[彳*去*亍]賣<p style="margin-left:1em">胡麵反說文衒惑從玄作衒行且賣也詃也。</p>
屏[皮-(〡/又)+(王/匆)]<p style="margin-left:1em">俾領反禮記左右屏而待鄭玄曰屏隱也詩云万邦之屏傳曰屏蔽也今借為蒲定反依初反讀亦不乘字義。</p>
入里<p style="margin-left:1em">周禮五家為隣五隣為里謂二十五家也里居也[米*睪]名云五隣為里方居一里之中也。</p>
澡浴<p style="margin-left:1em">祖老反說文澡洒手也浴洒身也。</p>
新染<p style="margin-left:1em">經文有作新淨正法華云淨潔被服也。</p>
輕蔑<p style="margin-left:1em">字體作懱同莫結反說文相輕㑥也。</p>
討伐<p style="margin-left:1em">古文䚯同恥老反漢書音義曰討除也禮記叛者君討鄭玄曰討誅也伐也左傳有鍾皷曰伐白虎通日伐者何伐敗也欲敗去之也經文作罸說文罪之小者曰罸廣雅罸折伏也罸非此義。</p>
巨身<p style="margin-left:1em">其呂反字林巨大也方言齊宋之閒謂大曰巨說文巨大作鉅。</p>
被精<p style="margin-left:1em">皮寄反被謂被帶也經文作披張之披方言披散也披非此義。</p>
奮迅<p style="margin-left:1em">方問雖閏反廣雅奮振也鳥之奮迅即毛起而身大故從[((嘹-口)-小)-日+隹]在田上[((嘹-口)-小)-日+隹]音雖鳥也。</p>
頭陁<p style="margin-left:1em">此應訛也正言杜多譯云洮汏音大洒也或云紛彈言去其塵穢也舊云斗藪一義也。</p>
憒鬧<p style="margin-left:1em">公對女孝反說文憒乱也煩也韻集鬧猥也猥眾也字從市從人經文有作閙俗字也。</p>
</div>
<div class='div-other'><a id='mulu507' />
<p class='h3'>第六卷</p>[米*睪]氏<p style="margin-left:1em">經中或作姓瞿曇氏案氏姓別也生也姓者所以繫統百世使不別也感靈而生也氏者所以別子孫之所出也或因地或因官爵也故世本云言姓即在上言名即在下。</p>
年紀<p style="margin-left:1em">居擬反十二年為一紀紀記也。</p>
拜跪<p style="margin-left:1em">字林丘委反跪拜也又音渠委反左傳跪而戴之也。</p>
擣簁<p style="margin-left:1em">古文籭䔮二形聲類作篩同所佳所飢二反說文竹器也可以除麤取細也。</p>
除愈<p style="margin-left:1em">古文瘉同㬰乳反方言差間愈也說文瘉病瘳也。</p>
億載<p style="margin-left:1em">則代反案筭經皇帝為法數有十等謂億兆京垓壤秭溝澗正載及其用也有三謂上中下下數十万日億中數百万曰億上數万万曰億。</p>
繽紛<p style="margin-left:1em">匹仁孚云反廣雅繽繽眾也紛紛亂也謂眾多亂下也字林繽紛盛皃也。</p>
塔寺<p style="margin-left:1em">梵言毗訶羅此云遊行[皮-(〡/又)+(王/匆)]謂僧所遊履[皮-(〡/又)+(王/匆)]也今以寺代之言寺者說文廷也有法度者廣雅寺治也[米*睪]名云寺嗣也治事者相嗣續於其中也字體從寸出聲。</p>
僧坊<p style="margin-left:1em">甫亡反字林坊別屋也。</p>
多羅樹<p style="margin-left:1em">形如椶櫚極高長七八十尺花如黃米子大如針人多食之。</p>
瞻蔔<p style="margin-left:1em">正言瞻愽迦此云黃花樹花小而香西域多此林也。</p>
瘡朎<p style="margin-left:1em">籕文作疹說文同居忍章忍二反唇瘍也三蒼云風腫也。</p>
咼斜<p style="margin-left:1em">口蛙反說文口戾也通俗文邪戾曰咼是也字從口咼聲咼音古瓦反。</p>
遍[仁-二+虛]<p style="margin-left:1em">韻集方[歹*舍]他奚反纂文云遍虛薄也今俗呼廣薄為遍[└@(虎-儿+巾)]關中呼[矢*卑][└@(虎-儿+巾)][矢*卑]補迷反經文作䐔䏲近字也。</p>
曲戾<p style="margin-left:1em">字林力計反戾曲也字從犬從戶。</p>
窊曲<p style="margin-left:1em">字林音隱窪或作窊同一[瓜-、]反廣雅窊下也。</p>
撰集<p style="margin-left:1em">三蒼作篹同助臠反廣雅撰定也撰亦述也。</p>
</div>
<div class='div-other'><a id='mulu508' />
<p class='h3'>第七卷</p>謦欬<p style="margin-left:1em">口冷反說文謦亦欬也蒼頡篇謦聲也經文作磬口定反樂器也磬非字體欬苦戴反說文欬逆氣也亦瘶也經文作咳胡来反嬰咳也咳非經義瘶音蘇奏反。</p>
属累<p style="margin-left:1em">之欲反下力偽反属託也說文属連也廣雅委託累也謂以事相属累也左傳相時而動無累後人謂累重也。</p>
甄迦羅<p style="margin-left:1em">或云[口*恒]迦羅此當千万億百[口*恒]迦羅名頻婆羅此當十兆百頻羅名阿茤婆或名阿閦婆此當千兆。</p>
我適<p style="margin-left:1em">三蒼古文作商同尸亦反爾雅適徃也正法華云我徃昔供養是也。</p>
怨敵<p style="margin-left:1em">徒的反廣雅敵對當也爾雅敵匹也怨之匹也。</p>
八百万<p style="margin-left:1em">正法華云一千八百万億梵本十八俱胝案百毗跋為一俱胝此數當兆數乃更多今經文有作百八万億非也。</p>
動搖<p style="margin-left:1em">說文餘照反樹動也字從木䍃聲䍃音余周反。</p>
甄叔<p style="margin-left:1em">譯云赤色寶字林<span class='corr'>已</span>仙反案西域傳云有緊叔迦樹其花赤色形大如手此寶色似此花因以名焉。</p>
宰官<p style="margin-left:1em">祖殆反聲類宰治也謂治邑吏也廣雅制也謂制事者也。</p>
</div>
<div class='div-other'><a id='mulu509' />
<p class='h3'>第八卷</p>舩舫<p style="margin-left:1em">甫妄反通俗文連舟曰舫併兩舟也。</p>
漂墮<p style="margin-left:1em">匹消芳妙二反說文漂浮也案漂猶流也正法華經作流墮是也。</p>
撿繫<p style="margin-left:1em">居儼反廣雅撿甲也撿括也謂括束也[米*睪]名撿禁也謂禁閇誨物不得開露也字林從木。</p>
唐捐<p style="margin-left:1em">案唐徒也徒空也蒼頡篇云捐棄也。</p>
祝詛<p style="margin-left:1em">說文作詶之授反詶詛今皆作呪下古文樝同側據反[米*睪]名云祝属也以善惡之辝相属著也詛阻也謂使人行事阻限於言也經文作咀才與反咀嚼也非合字體。</p>
掣電<p style="margin-left:1em">昌制反陰陽激耀也關中名覢電今吴人名䃱磹音先念反大念反[米*睪]名云掣引也電殄也謂乍見即殄滅也。</p>
降雹<p style="margin-left:1em">蒲角反鄭玄注禮記云陽為雨陰起脅之凝而為雹。</p>
戒雷<p style="margin-left:1em">古文作誡同古薤反詩云豈不曰誡誡警敕也方言戒俻也。</p>
慈音<p style="margin-left:1em">梵云每怛利末那此云慈意經文作音誤也。</p>
吉遮<p style="margin-left:1em">止奢反正言訖栗著譯云所作。</p>
伺求<p style="margin-left:1em">廣雅埤蒼作覗同滑慈胥吏二反伺猶察也字林伺候也廣雅伺視也。</p>
<p class="byline">三藏法師玄奘譯</p><p class="dharani">南<span class='corr'>无</span>曷剌怛那怛那耶夜多垤他遏尒<span class='note-inline'>(而割反)</span><span class='note-inline'>(一)</span>　末尓<span class='note-inline'>(同上)</span><span class='note-inline'>(二)</span>　末泥<span class='note-inline'>(去聲)</span><span class='note-inline'>(三)</span>　求末泥<span class='note-inline'>(同上)</span><span class='note-inline'>(四)</span>　質帝<span class='note-inline'>(五)</span>　靳<span class='note-inline'>(脂列反)</span>履帝<span class='note-inline'>(六)</span>　閃<span class='note-inline'>(式染反)</span>䛧<span class='note-inline'>(莫閇反)</span><span class='note-inline'>(七)</span>　閃弭<span class='note-inline'>(蜜尓反)</span><span class='note-inline'>(八)</span>　多鼻扇<span class='note-inline'>(重長)</span>帝<span class='note-inline'>(九)</span>　目帝<span class='note-inline'>(十)</span>　目荅䛧<span class='note-inline'>(十一)</span>　三䛧<span class='note-inline'>(十二)</span>　阿毗三䛧<span class='note-inline'>(十三)</span>　三磨<span class='note-inline'>(短)</span>三䛧<span class='note-inline'>(十四)</span>　素<span class='note-inline'>(清)</span>磨三䛧<span class='note-inline'>(十五)</span>　剎<span class='note-inline'>(重)</span>曳<span class='note-inline'>(十六)</span>　惡剎曳<span class='note-inline'>(十七)</span>　惡剎墀<span class='note-inline'>(奴戒反)</span><span class='note-inline'>(十八)</span>　扇帝<span class='note-inline'>(十九)</span>　閃䛧<span class='note-inline'>(二十)</span>　䭾剌<span class='note-inline'>(力割反)</span>尼<span class='note-inline'>(二十一)</span>　阿路迦婆<span class='note-inline'>(去聲)</span>娑波羅弗<span class='note-inline'>(福泥反)</span>帝<span class='note-inline'>(二十二)</span>　鉢剌著<span class='note-inline'>(知也反)</span>吠剎[抳-匕+羊]<span class='note-inline'>(二十三)</span>　涅<span class='note-inline'>(奴紇反)</span>栗地瑟䶩<span class='note-inline'>(以皆反)</span>阿蹁<span class='note-inline'>(蒲眠反)</span>怛羅涅栗地瑟䶩<span class='note-inline'>(二十四)</span>　阿蹁怚邏波利秫<span class='note-inline'>(尸聿反)</span>第<span class='note-inline'>(二十五)</span>　殟<span class='note-inline'>(烏沒反)</span>矩隸<span class='note-inline'>(二十六)</span>　沒矩隸<span class='note-inline'>(二十七)</span>　阿剌躋<span class='note-inline'>(二十八)</span>　鉢剌䶩<span class='note-inline'>(二十九)</span>　輸<span class='note-inline'>(式庾反)</span>迦差<span class='note-inline'>(初理反)</span><span class='note-inline'>(三十)</span>　阿三磨三䛧<span class='note-inline'>(三十一)</span>　勃陁毗盧枳帝<span class='note-inline'>(三十二)</span>　磨波利差仾<span class='note-inline'>(三十三)</span>　僧伽涅伽<span class='note-inline'>(去)</span>怚尼<span class='note-inline'>(三十四)</span>　僧伽涅具煞尼<span class='note-inline'>(三十五)</span>　跋耶<span class='note-inline'>(重聲)</span>跋耶<span class='note-inline'>(短聲)</span>毗輸達尼<span class='note-inline'>(三十六)</span>　曼㗌<span class='note-inline'>(丁結反)</span>唎<span class='note-inline'>(三十七)</span>　曼多羅剎也仾<span class='note-inline'>(三十八)</span>　胡魯仾<span class='note-inline'>(三十九)</span>　摩訶胡魯多憍<span class='note-inline'>(舉赦反)</span>設[(上/天)*(入/米)]<span class='note-inline'>(四十)</span>　惡剎曳<span class='note-inline'>(四十一)</span>　惡剎伐拏多耶<span class='note-inline'>(四十二)</span>　阿跋[(上/天)*(入/米)]<span class='note-inline'>(四十三)</span>　阿末若<span class='note-inline'>(而夜反)</span>那多耶<span class='note-inline'>(四十四)</span>　蘇波訶</p>
<p class="head4">第二</p>
<p class="dharani">多垤他十伐唎摩訶十伐唎　鄔計目計阿䶩<span class='note-inline'>(去聲)</span>阿吒<span class='note-inline'>(重)</span>伐底<span class='note-inline'>(長)</span>涅<span class='note-inline'>(同上)</span>栗䶩涅栗吒伐底<span class='note-inline'>(同上)</span></p>
<p class="head4">第三</p>
<p class="dharani">伊緻抳<span class='note-inline'>(女几反)</span>毗緻抳旨緻抳涅栗緻抳涅栗著<span class='note-inline'>(稚耶反)</span>伐底<span class='note-inline'>(短聲)</span></p>
<p class="head4">第四</p>
<p class="dharani">遏媄<span class='note-inline'>(除皆反)</span>捺媄努捺媄阿捺厨<span class='note-inline'>(雉俱反清)</span>捺遟俱捺遟</p>
<p class="head4">第五</p>
<p class="dharani">阿揭搱揭搱具唎健䭾<span class='note-inline'>(長)</span>唎旃荼唎摩隥祇卜<span class='note-inline'>(重)</span>羯西僧矩隸常寠履勃盧[薩-產+(辛/工)]抳阿揭悉底</p>
<p class="head4">第六</p>
<p class="dharani">伊底䛧伊底䛧<span class='note-inline'>(五遍)</span>你䛧你䛧<span class='note-inline'>(五遍)</span>胡魯醯<span class='note-inline'>(夫聲)</span><span class='note-inline'>(五遍)</span>[薩-產+(辛/工)]<span class='note-inline'>(蘇紇反)</span>䫂<span class='note-inline'>(都可反)</span>䤈<span class='note-inline'>(五遍)</span></p>
壓油<p style="margin-left:1em">說文於甲反壓壞也鎮也周成難字作䆘䆘桚也經文作柙古文匣字說文押㩜也論語虎兕出柙是也字從木又作柙音甲尓雅押輔也亦押束也字從手二形並非經義拶子曷反。</p>
紺青<p style="margin-left:1em">古暗反說文帛染青而揚赤色也[米*睪]名云紺含也青而含赤色也。</p>
珂<span class='corr'>貝</span><p style="margin-left:1em">苦何反螺属出海中潔白如雪者也經文作軻口佐反說文接軸也亦埳軻不遇也軻非字義埳音口紺反。</p>
<p class="dharani">怛垤他遏彈<span class='note-inline'>(去聲)</span>媄<span class='note-inline'>(徒皆反)</span><span class='note-inline'>(輕)</span><span class='note-inline'>(一)</span>　彈荼<span class='note-inline'>(重長)</span>　鉢底<span class='note-inline'>(丁履反)</span>伐帝<span class='note-inline'>(二)</span>　彈荼伐栗帝<span class='note-inline'>(三)</span>　彈荼伐栗怛尼彈荼拘舍隸<span class='note-inline'>(四)</span>　彈荼蘇達唎<span class='note-inline'>(五)</span>　蘇䭾<span class='note-inline'>(長)</span>利<span class='note-inline'>(六)</span>　蘇䭾囉鉢底<span class='note-inline'>(丁履反)</span><span class='note-inline'>(七)</span>　勃陁<span class='note-inline'>(重)</span>鉢設帝<span class='note-inline'>(八)</span>　[薩-產+(辛/工)]嚩䭾剌尼阿伐栗怛泥<span class='note-inline'>(去聲)</span><span class='note-inline'>(九)</span>　[薩-產+(辛/工)]嚩婆<span class='note-inline'>(去)</span>莎<span class='note-inline'>(所也反)</span>伐栗怛泥<span class='note-inline'>(十)</span>　蘇阿伐栗怛尼<span class='note-inline'>(輕)</span><span class='note-inline'>(十一)</span>　僧伽波唎剎尼<span class='note-inline'>(依字)</span><span class='note-inline'>(十二)</span>　僧伽涅伽怛尼<span class='note-inline'>(十三)</span>　[薩-產+(辛/工)]達摩蘇波唎差<span class='note-inline'>(初履反)</span>帝<span class='note-inline'>(十四)</span>　阿僧祇<span class='note-inline'>(巨奚反)</span><span class='note-inline'>(十五)</span>　僧伽波揭仾<span class='note-inline'>(十六)</span>　怛唎阿特縛僧伽咄略<span class='note-inline'>(上聲)</span>鉢羅弗<span class='note-inline'>(補沒反)</span>帝<span class='note-inline'>(十七)</span>　[薩-產+(辛/工)]縛僧伽三末底羯爛<span class='note-inline'>(清長)</span>帝<span class='note-inline'>(十八)</span>　[薩-產+(辛/工)]縛達摩蘇鉢理差<span class='note-inline'>(初理反)</span>帝<span class='note-inline'>(十九)</span>　[薩-產+(辛/工)]縛[薩-產+(辛/工)]埵胡魯多憍<span class='note-inline'>(重)</span>設略<span class='note-inline'>(力迦反)</span>奴揭帝<span class='note-inline'>(二十)</span>　僧<span class='note-inline'>(所繒反)</span>訶毗<span class='note-inline'>(重)</span>訖唎雉帝<span class='note-inline'>(二十一)</span>　蘇波訶</p>
阿惰<p style="margin-left:1em">徒臥反案梵本云怛唎此云三阿特縛三十僧伽眾咄略同一種經文從有作㤢相承於六反撿無此字疑傳寫誤也。</p>
繚戾<p style="margin-left:1em">力鳥反說文繚繞也繚緾也謂相緾繞也。</p>
角睞<p style="margin-left:1em">力代反說文目瞳子不正也蒼頡篇內視曰睞也。</p>
</div></div></div>
<p class='juan'>一切經音義卷第六</p>
</div><!-- end of div[@id='body'] -->
</body></html>