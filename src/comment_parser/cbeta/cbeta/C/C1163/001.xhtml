<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>大唐眾經音義序　　　　　　納</p><p class="byline">終南太一山[米*睪]氏</p><p>自法王命駕導之者九乘弘傳聲教統之者三藏然則指月之喻無爽於恒規因言之義有契於常則所以實相窅冥開宗於文字㩲道綜御崇尚於方言且夫一音各解惟聖之筌蹄隨緣別悟在凡之准的西梵天語遂古莫虧東華人言㳂時遷貿至如說文在漢字止九千韻集出唐言增三萬代代繁廣符六文而挺生時時間發寄八體而陳迹求其本據諒在前摸覈其離廣誠歸物議夫以佛教東翻六百餘載舉其綱紐三千餘軸隨部出音聞之徃說殷鑒群錄未曰大觀然則必也正名孔君之貽誥隨俗言晤[米*睪]父之流慈非相無以引心非聲無以通解有大慈恩寺玄應法師愽聞強記鏡林菀之宏摽窮討本支通古今之㸦體故能讎挍源流勘閱時代刪雅古之野素削澆薄之浮雜悟通俗而顯教舉集略而騰美真可謂文字之鴻圖言音之龜鏡者也貞觀末曆敕召㕘傳宗經正緯咨為實錄因譯尋閱捃拾藏經為之音義注[米*睪]訓解援引群籍證據卓明煥然可領結成三[〦/失/衣]自前代所出經論諸音依字直反曾無迫顧致失教義寔迷匡俗今所作者全異恒倫隨字刪定隨音徵引并顯唐梵方言翻度雅鄭推十代之紕紊定一期之風法文非詞費務在綱正恐好異者輙復略之斯則得於要約失於義本救弊開信終掩玄化故重陳委想無昧焉序之云尒。</p>
</div>
<p class='juan'><a id='mulu2' />一切經音義卷第一<span class='note-inline'>(大乘單本)</span></p><p class="byline">翻經沙門玄應撰</p>
<div class='div-other'><a id='mulu3' />
<ul class="">
<li>大方廣佛華嚴經</li>

<li>大方等大集經</li>

<li>大集日藏分經</li>

<li>大集月藏分經</li>

<li>大威德陁羅尼經</li>

<li>法炬陁羅尼經</li>
</ul>
<div class='div-other'><a id='mulu4' />
<p class='h2'>大方廣佛華嚴經</p>
<div class='div-other'><a id='mulu5' />
<p class='h3'>第一卷</p>摩竭提<p style="margin-left:1em">或云摩竭陁亦言默偈陁又作摩伽陁皆梵音訛轉也正言摩揭陁此譯云善勝國或云无惱害國一說云摩伽星名此言不惡主十二月也陁者[皮-(〡/又)+(王/匆)]也名為不惡[皮-(〡/又)+(王/匆)]國亦名星[皮-(〡/又)+(王/匆)]國也揭音渠謁反。</p>
華䰓<p style="margin-left:1em">梵言俱蘇摩此譯云華摩羅此譯云䰓音蠻案西國結䰓師多用蘇摩那華行列結之以為條貫無問男女貴賤皆此㽵嚴或首或身以為飾好則諸經中有華䰓市天䰓寶䰓等同其事也字體從髟音所銜反臱聲臱音弥然反經文作鬘非體也。</p>
踰摩<p style="margin-left:1em">字書作逾同庾俱反字林踰越也廣疋踰度也言摩尼者訛也正言末尼謂珠之捴名也。</p>
罣礙<p style="margin-left:1em">字略作罫同胡卦反網礙也下古文硋同五代反說文礙止也又作閡郭璞以為古文礙字說文閡外閉也經文作㝵音都勒反業衛宏詔定古文官書㝵得二字同體說文㝵取也尚書高宗夢㝵說是也㝵非此義。</p>
盧舍那<p style="margin-left:1em">或云嚧柘那亦言盧折羅此譯云照謂遍照也以報佛淨色遍周法界故也又日月燈光遍周[皮-(〡/又)+(王/匆)]亦名盧舍那其義是也。</p>
迴復<p style="margin-left:1em">又作洄澓二形同胡瓌[(冰-水+〡)*夫]福反三蒼洄水轉也澓深也亦迴水也深也。</p>
癡瞽<p style="margin-left:1em">公戶反三蒼無目謂之瞽[米*睪]名云瞽目者眠眠然目平合如皷皮也。</p>
切剎<p style="margin-left:1em">又作擦同音察梵言差多羅此譯云土田經中或言國或云土者同其義也或作剎土者存二音也即剎帝利名字田主者亦是也案剎書无此字即㓼字略也㓼音初一反浮圖名剎者訛也應言剌瑟胝剌音力割反此譯云竿人以柱代之名為剎柱以安佛骨義同土田故名剎也以彼西國塔竿頭安舍利故也。</p>
沮壞<p style="margin-left:1em">才與反三蒼沮漸也壞敗也經文作俎側呂反貯醢器也一日置肉几也俎非此用。</p>
</div>
<div class='div-other'><a id='mulu6' />
<p class='h3'>第二卷</p>安跱<p style="margin-left:1em">字詁古文峙今作跱同直耳反廣疋峙止也謂亭亭然獨止立也。</p>
</div>
<div class='div-other'><a id='mulu7' />
<p class='h3'>第三卷</p>攔揗<p style="margin-left:1em">又作闌同力寒反下食允反說文闌檻也通俗文闌檻謂之楯王逸注楚辝云從曰檻撗曰楯楯閒子曰[打-丁+霝]案蘭楯殿上臨邊之飾也亦所以防人墜墮也今言鈎蘭是也。</p>
群萌<p style="margin-left:1em">古文垊同麦耕反萌芽也廣疋萌始也案萌冥昧㒵也言眾庶無知也漢書氓氓群黎是也。</p>
弥綸<p style="margin-left:1em">力旬反周布也易云弥綸天地之道注云弥廣也綸經理也。</p>
</div>
<div class='div-other'><a id='mulu8' />
<p class='h3'>第四卷</p>煥明<p style="margin-left:1em">字書亦奐字同呼換反煥亦明也謂光明炳煥也。</p>
旗幡<p style="margin-left:1em">極基反[米*睪]名云熊虎為旗者軍將所建者象其猛如虎與眾期其下也。</p>
諧雅<p style="margin-left:1em">胡皆反諧和也謂閑雅雍容音聲和也雅素也亦從容妖麗也。</p>
寮觀<p style="margin-left:1em">力堯反寮窓也蒼頡篇寮小空也說文寮穿也經文有從手作撩或從木作撩二形並非今用也。</p>
</div>
<div class='div-other'><a id='mulu9' />
<p class='h3'>第五卷</p>眾祐<p style="margin-left:1em">于救反祐助也謂眾德相助成也舊經多言眾祐者福祐也今多言世尊者為世所尊也此盖隨義立名耳。</p>
仇對<p style="margin-left:1em">渠牛反仇怨也匹也三蒼頡篇云怨耦曰仇廣疋仇惡也。</p>
憤毒<p style="margin-left:1em">扶粉反說文憤懣也方言憤盈也謂憤怒氣盈滿也亦情感也懣音亡本反煩也。</p>
驚駭<p style="margin-left:1em">胡騃反蒼頡篇駭亦驚也廣疋[駭-人+(火-(班-玨))]起也。</p>
名遏<p style="margin-left:1em">古文閼同安曷反蒼頡篇遏遮也詩傳曰遏止也亦絕也。</p>
翳目<p style="margin-left:1em">韻集作瞖同於計反瞖目病也說文目病生翳也並作翳韻集作瞖近字也經文有作曀陰而風日曀曀非此義。</p>
孤煢<p style="margin-left:1em">古文惸儝二形同渠營反無父曰孤無子曰獨無兄弟曰煢煢單也煢煢无所依也字從卂從營省聲卂音雖閏反。</p>
</div>
<div class='div-other'><a id='mulu10' />
<p class='h3'>第六卷</p>毗嵐<p style="margin-left:1em">力含反或作毗藍婆風或作鞞嵐婆或云吠藍婆或作隨藍或言旋藍皆是梵言此譯云迅猛風也。</p>
聾聵<p style="margin-left:1em">古文類聵二形今作顏又作聵同牛快反國語聵不可使聽賈達日生聾曰聵一云聾無識曰聵經文從肉作膭胡對反肥也膭非經義。</p>
噬諸<p style="margin-left:1em">時制反三蒼解話云噬齧也字林噬啗也啗音徒敢也。</p>
滌穢<p style="margin-left:1em">徒的反說文滌洒也亦除也謂盪滌洒除去垢穢也滌亦除也。</p>
盥掌<p style="margin-left:1em">公緩反說文盥澡手也春秋傳曰奉迤沃盥案凡澡洒物皆曰盥字體從手臼水臨皿上也臼音居六反經文有更從水作盥非也迤餘支反似勺抦中有道所以注水也。</p>
發趾<p style="margin-left:1em">音止字林趾足也[米*睪]名云足一進一止因以名焉。</p>
園圃<p style="margin-left:1em">補五反江東音布二音蒼頡解詁云種樹曰園種菜曰圃也詩云無踰我園傳曰有樹也又云折柳樊圃傳曰菜圃也皆其義矣。</p>
衰耄<p style="margin-left:1em">字體作[病-丙+衰]同所龜反說文[病-丙+衰]减也亦損也礼記年五十始[病-丙+衰][病-丙+衰]懈也今皆作衰下古文[毫-毛+老]耄二形今作耗同莫報反礼記八十曰耄鄭玄曰耄惽忘也亦乱也。</p>
甲冑<p style="margin-left:1em">古文䩜同除救反廣疋[由/日]兜鍪也中國行此音亦言鞮鍪江南行此音鞮音仾鍪莫侯反。</p>
</div>
<div class='div-other'><a id='mulu11' />
<p class='h3'>第七卷</p>八梵<p style="margin-left:1em">八種梵音者案十住断結經云一不男音二不女音三不強音四不䎡音五不清音六不濁音七不雄音八不雌音。</p>
愽綜<p style="margin-left:1em">子送反綜習也三蒼綜理經也謂機綱紀領絲者也。</p>
</div>
<div class='div-other'><a id='mulu12' />
<p class='h3'>第八卷</p>僅半<p style="margin-left:1em">古文㝻廑二形同渠鎮反僅劣也僅猶纔也。</p>
錠光<p style="margin-left:1em">大徑反又音殿三蒼無樹曰錠有柄曰鐙一云無跗曰錠有跗曰鐙亦即然燈佛也諸經中作提洹竭佛梵言也。</p>
</div>
<div class='div-other'><a id='mulu13' />
<p class='h3'>第九卷</p>渾濁<p style="margin-left:1em">後昆後袞二反渾亂也說文渾水流聲一曰洿洿音一胡反。</p>
[(厂@((既-旡)-日+口))*頁]䀎<p style="margin-left:1em">眠見反說文邪視也蒼頡篇旁視也方言自開而西秦晉之閒謂視為䀎也。</p>
</div>
<div class='div-other'><a id='mulu14' />
<p class='h3'>第十二卷</p>惠施<p style="margin-left:1em">胡桂反周礼施其惠鄭玄曰賙衣食曰惠孟子曰分人以財謂之惠是也說文惠仁也詩傳云惠愛也。</p>
貧窶<p style="margin-left:1em">瞿庾反蒼頡篇無財曰貧無財俻礼曰寠詩云終窶且貧傳曰窶無礼是也字書窶空也貧陋也。</p>
福伽羅<p style="margin-left:1em">經論中或作富伽羅或作富特伽耶舊譯云人應云補特伽羅此云數取趣也。</p>
恃怙<p style="margin-left:1em">古文㤄同時止反下胡古反恃頼也尒疋怙恃也韓詩无父何怙怙頼也無母何恃恃負也。</p>
妖豔<p style="margin-left:1em">又作[女*芙]同於驕反三蒼妖妍也謂少壯妍好之㒵也下又作艶同余贍反說文好而長曰豔美也方言秦晉之閒謂美色為豔豔美也字從<span class='corr'>豐</span>音匹弓反盍聲。</p>
</div>
<div class='div-other'><a id='mulu15' />
<p class='h3'>第十三卷</p>摩㝹<p style="margin-left:1em">奴侯反正言摩奴末耶此云意生身言諸天等從意化生也。</p>
不殉<p style="margin-left:1em">旬俊反尚書殉于貨色注云殉求也亦營也。</p>
</div>
<div class='div-other'><a id='mulu16' />
<p class='h3'>第十四卷</p>六親<p style="margin-left:1em">漢書以奉六親應邵曰六親者父母兄弟妻子也蒼頡篇親愛也[米*睪]名云親[打-丁+親]也言相隱[打-丁+親]也。</p>
侮慢<p style="margin-left:1em">古文侮同亡甫反廣疋侮輕也說文侮㑥也謂輕㑥玩弄也。</p>
遞相<p style="margin-left:1em">古文递同徒礼反尒疋遞迭也郭璞日遞更易也迭音徒結反。</p>
珎饌<p style="margin-left:1em">又作餕同仕眷反說文備具飲食也論語先生饌馬融曰饌飲食也。</p>
老邁<p style="margin-left:1em">莫芥反說文遠行也廣疋邁歸徃也詩云日月其邁是也。</p>
</div>
<div class='div-other'><a id='mulu17' />
<p class='h3'>第十六卷</p>沃焦<p style="margin-left:1em">烏木反迦延云沃焦者無限生死案郭璞注江賦云大壑在東海外沃焦海所瀉源水注[皮-(〡/又)+(王/匆)]也。</p>
</div>
<div class='div-other'><a id='mulu18' />
<p class='h3'>第十八卷</p>相扣<p style="margin-left:1em">哭後反論語以林扣其脛注云扣擊也三蒼作也。</p>
六瘤<p style="margin-left:1em">力周反通俗文肉胅曰瘤三蒼瘤小腫也尾即無瘤經文作流注之流非也胅音徒結反。</p>
或遺<p style="margin-left:1em">余季反廣疋遺與也尒疋胎遺也謂相饋遺也遺猶贈也經文從貝作遺近字也。</p>
冠冕<p style="margin-left:1em">眉辯反世本云黃帝作冕周礼弁師掌王之五冕鄭注云冕延上覆也謂大夫以上冠也。</p>
噍牙<p style="margin-left:1em">譙笑反蒼頡篇噍咀嚼也說文噍嚼也。</p>
</div>
<div class='div-other'><a id='mulu19' />
<p class='h3'>第二十卷</p>七仞<p style="margin-left:1em">如振反說文仞謂申臂一尋也取論語夫子之牆數仞苞咸曰七尺曰仞今皆作刃非也。</p>
</div>
<div class='div-other'><a id='mulu20' />
<p class='h3'>第二十一卷</p>禪頭<p style="margin-left:1em">是戰反梵言禪豆或言禪兜或言繕都此譯云眾生也。</p>
</div>
<div class='div-other'><a id='mulu21' />
<p class='h3'>第二十六卷</p>攏㩜<p style="margin-left:1em">力東反下胡[黑*敢]反三蒼攏所以盛禽獸㩜闌也廣疋攏牢也謂養禽獸之所也說文攏㩜也㩜圈也圈音渠遠反。</p>
捫摸<p style="margin-left:1em">莫奔莫本二反捫亦摸也詩云莫捫朕舌傳曰捫撫持也謂執持也經中有作摩捉日月是也。</p>
僉皆<p style="margin-left:1em">且廉反僉咸也小尒疋僉同也方言自開而東五國之都謂皆為僉。</p>
循身<p style="margin-left:1em">古文作徇同似遵反三蒼徇遍也尒疋率循也注云又為循行也循亦巡也巡歷也循自也。</p>
</div>
<div class='div-other'><a id='mulu22' />
<p class='h3'>第二十七卷</p>蠱毒<p style="margin-left:1em">公戶反說文蠱腹中虫也謂行虫毒也經文從䖝作蛄音古胡反螻蛄蟪蛄也蛄非此義。</p>
溉灌<p style="margin-left:1em">歌賚反說文溉灌注也。</p>
泥潦<p style="margin-left:1em">郎道反說文雨水也謂聚雨水為洿潦也。</p>
</div>
<div class='div-other'><a id='mulu23' />
<p class='h3'>第二十八卷</p>密迹<p style="margin-left:1em">梵言散那此譯云密主密是名以知佛三密功德故也主者夜叉主也案梵本都无迹義當以示迹為神故譯經者義立名耳。</p>
䎡中<p style="margin-left:1em">而兖反梵言沒栗度此云䎡通俗文物柔曰䎡三蒼䎡柔弱也。</p>
</div>
<div class='div-other'><a id='mulu24' />
<p class='h3'>第二十九卷</p>胞胎<p style="margin-left:1em">補交反說文胞兒生裹也尒疋胎始養也。</p>
軻梨<p style="margin-left:1em">口佐反應云軻地羅此譯云軻者空也地羅者破也名空破山也。</p>
由乾<p style="margin-left:1em">巨焉反大論作揵陁羅山此譯云由揵者雙陁羅者持名雙持山也。</p>
</div>
<div class='div-other'><a id='mulu25' />
<p class='h3'>第三十三卷</p>眩惑<p style="margin-left:1em">古文姰迿二形同侯遍反字林眩乱也漢書黎靬條支國善眩案眩亦幻也靬音居言反。</p>
</div>
<div class='div-other'><a id='mulu26' />
<p class='h3'>第三十四卷</p>齗齶<p style="margin-left:1em">牛斤反說文齒肉也齶又作腭咢二形同五各反齒內上下肉也。</p>
伊尼延<p style="margin-left:1em">或云㖶尼延皆訛也正言黳尼延此鹿王名也㖶音烏賢反黳烏奚反。</p>
</div>
<div class='div-other'><a id='mulu27' />
<p class='h3'>第三十七卷</p>兩闢<p style="margin-left:1em">脾赤反說文闢開也經文有作僻疋赤反避也又作辟卑亦反辟法也理也辟非此義。</p>
</div>
<div class='div-other'><a id='mulu28' />
<p class='h3'>第四十卷</p>藉草<p style="margin-left:1em">茨夜反案藉猶薦也[米*睪]名云所以自薦藉也。</p>
或級<p style="margin-left:1em">羇立反礼記級次也左傳加勞賜一級又云斬首二十三級案師旋斬首一人賜爵一級因名賊首為級也。</p>
</div>
<div class='div-other'><a id='mulu29' />
<p class='h3'>第四十三卷</p>罪舋<p style="margin-left:1em">羲鎮反舋罪也亦瑕隟也過也字體從[千/止]分聲㸑省血祭也象祭竈也。</p>
</div>
<div class='div-other'><a id='mulu30' />
<p class='h3'>第四十四卷</p>澍法<p style="margin-left:1em">之喻上句二反時雨也謂潤生百穀者也說文上古時雨所以澍生万物者是也。</p>
拜署<p style="margin-left:1em">時去反署位也謂署置之虔敬也國語大位政之建也署位之表也謂表識也署所以朝夕虔君命也字從四者聲。</p>
</div>
<div class='div-other'><a id='mulu31' />
<p class='h3'>第四十五卷</p>達[打-丁+親]<p style="margin-left:1em">义覲反案尊婆湏蜜論亦作檀[打-丁+親]此云財施解言報施之法名曰達[打-丁+親]導引福地亦名達[打-丁+親]復次割意所愛成彼施度於今所益義是檀[打-丁+親]又西域記云正言達[打-丁+親]拏或云䭾器尼以用右手受他所施為其生福故從之立名也。</p>
</div>
<div class='div-other'><a id='mulu32' />
<p class='h3'>第四十八卷</p>池沼<p style="margin-left:1em">之遶反說文沼池也梵言賀邏䭾捴言池水也。</p>
</div>
<div class='div-other'><a id='mulu33' />
<p class='h3'>第五十一卷</p>舩舶<p style="margin-left:1em">音白埤蒼舶大舩也通俗文吴舩曰艑晉舩曰舶大者長二十丈載六七百人者是也艑音蒲殄反。</p>
門閫<p style="margin-left:1em">又作梱同苦本反三蒼梱門限也礼記外言不入於閫是。</p>
西阿<p style="margin-left:1em">於何反韓詩云曲亰曰阿阿謂山曲隈[皮-(〡/又)+(王/匆)]也。</p>
周羅<p style="margin-left:1em">此譯云小寶也吉由羅應云枳由邏寶此云纓絡弥呵羅應云弥珂羅此云金帶。</p>
舟[木*((└@口)/月)]<p style="margin-left:1em">又作檝同子獵反易云黃帝剡木為檝通俗文擢謂之艥[米*睪]名云[捐-口+(口/一)][擴-黃+(建-干+├)]也撥水使舟[擴-黃+(建-干+├)]疾也。</p>
宣敘<p style="margin-left:1em">古文愃同雪緣反宣通也尒疋宣遍也說文敘次第也。</p>
</div>
<div class='div-other'><a id='mulu34' />
<p class='h3'>第五十三卷</p>讌集<p style="margin-left:1em">又作宴燕二形同於薦反小會也國語親戚宴饗賈逵曰不脫履外堂曰宴經文有從酉作醼嚥二形並非也。</p>
</div>
<div class='div-other'><a id='mulu35' />
<p class='h3'>第五十四卷</p>斑下<p style="margin-left:1em">案古書或作頒同補姧反<span class='note-inline'>(頒遍也尒疋斑遍賦與也)</span>。</p>
巖崿<p style="margin-left:1em">又作礹同牛衫反說文巖峯也亦峻險也下又作[阿-可+咢]同五各反通俗文重[(虎-儿+用)*瓦]曰[阿-可+咢][(虎-儿+用)*瓦]音言甑也山如重甑曰[阿-可+咢]。</p>
</div>
<div class='div-other'><a id='mulu36' />
<p class='h3'>第五十五卷</p>囹圄<p style="margin-left:1em">力丁反下魚呂反獄名也周礼三王始有獄廣疋夏曰夏臺殷曰[恙-心+ㄆ]里周曰囹圄皆獄之別名也[恙-心+ㄆ]音弋夂反。</p>
榜笞<p style="margin-left:1em">蒲衡反下又作抬同丑之反字書榜棰也說文笞擊也。</p>
流弥尼<p style="margin-left:1em">亦名嵐毗尼園名也諸經或作此云解脫[皮-(〡/又)+(王/匆)]亦云断亦云滅正言藍軬尼此云鹽即上古守園婢名也因以名園飯那此云林也軬音扶晚反。</p>
瞿夷<p style="margin-left:1em">或言憍曇弥正言喬荅弥此云明女十二遊經云明女。</p>
</div>
<div class='div-other'><a id='mulu37' />
<p class='h3'>第五十六卷</p>殞滅<p style="margin-left:1em">為愍反聲類云殞沒也滅盡也消絕也。</p>
繒纊<p style="margin-left:1em">自陵反下今作絖同音曠說文繒帛也纊綿也絮之細者曰纊。</p>
淵渟<p style="margin-left:1em">狄經反廣疋渟止也埤蒼水止曰渟字書水滯也。</p>
</div>
<div class='div-other'><a id='mulu38' />
<p class='h3'>第五十八卷</p>亘生<p style="margin-left:1em">歌鄧反詩云亘之秬秠傳曰亘遍也經文有作絙音桓綬也又作[糸*桓]公曾反大索也並非經意秠音披鄙反。</p>
[國*瓜]裂<p style="margin-left:1em">冝作攫九縛居碧二反說文攫瓜持也攫扟也蒼頡篇攫持也淮南子云獸窮則攫是也。</p>
摩伽羅魚<p style="margin-left:1em">亦云摩竭魚正言麼迦羅魚此云鯨魚謂魚之王也風土記云海中有鯨魚長數千里穴[皮-(〡/又)+(王/匆)]海底出則潮下入則潮上入出有時故有上下。</p>
無軛<p style="margin-left:1em">又作枙同於革反犁枙也亦車軛也壓牛領者也。</p>
</div></div>
<div class='div-other'><a id='mulu39' />
<p class='h2'>大方等大集經</p>
<div class='div-other'><a id='mulu40' />
<p class='h3'>第一卷</p>降注<p style="margin-left:1em">之喻反說文注灌也瀉也經文從雨作霔非也。</p>
厭人<p style="margin-left:1em">於舟反鬼名也梵言烏蘇慢此譯言厭字苑云厭眠內不祥也蒼頡篇云伏合人心曰厭字從厂厂音呼旱反猒聲山東音於葉反。</p>
</div>
<div class='div-other'><a id='mulu41' />
<p class='h3'>第四卷</p>迦陵頻伽<p style="margin-left:1em">經中或作歌羅頻伽或云加蘭伽或言羯羅頻迦或言毗伽皆梵音訛轉也迦陵者好毗伽者聲名好聲鳥也。</p>
命命<p style="margin-left:1em">梵言耆婆耆婆鳥此言命命鳥是也良祐力張反良善也亦賢也下胡救反字林祐助也。</p>
多伽羅香<p style="margin-left:1em">此云根香多摩羅跋香此云藿葉香育坘花坘音直尸反此譯云相應花也。</p>
</div>
<div class='div-other'><a id='mulu42' />
<p class='h3'>第六卷</p>七卓<p style="margin-left:1em">知角反卓越也釋名言舉脚有所卓越也。</p>
庭燎<p style="margin-left:1em">力燒反鄭玄注周禮云樹於門外曰大燭於內曰庭燎經文作錠鐐二形又作[火*定]並非也。</p>
摩夷<p style="margin-left:1em">正言摩怛理迦此云本母理為教本故以名焉。</p>
</div>
<div class='div-other'><a id='mulu43' />
<p class='h3'>第八卷</p>不肖<p style="margin-left:1em">先妙反小尒雅云不肖不似也謂不似其先故曰不肖謂儜惡之類也字從[向-口+又]小聲。</p>
煒爗<p style="margin-left:1em">于匪反下為獵反說文煒盛明皃也方言曄盛也經文作瑋曄非體也。</p>
耐磨<p style="margin-left:1em">奴代反謂堪能任耐也耐能也蒼頡篇耐忍也。</p>
穿押<p style="margin-left:1em">古狎反尒雅押輔也謂束也經文作甲非也。</p>
</div>
<div class='div-other'><a id='mulu44' />
<p class='h3'>第九卷</p>援助<p style="margin-left:1em">于眷反謂依援護助之言也。</p>
窯師<p style="margin-left:1em">餘招反說文燒瓦竈也通俗文陶竈曰窯也。</p>
村屯<p style="margin-left:1em">徒昆反字書屯亦村也廣雅屯聚也聚音才句反。</p>
摩納<p style="margin-left:1em">或云摩納婆或云摩那婆或云那羅摩那皆是梵音訛轉耳此譯云年少淨行亦云人也。</p>
</div>
<div class='div-other'><a id='mulu45' />
<p class='h3'>第十二卷</p>揵椎<p style="margin-left:1em">直追反經中或作揵遟案梵本臂吒揵稚臂吒此云打揵稚所打之木或檀或桐此無正翻以彼無鐘磬故也但椎稚相濫所以為誤<span class='corr'>已</span>久。</p>
羅差<p style="margin-left:1em">或言洛沙訛也應云勒义此譯云紫色也。</p>
憍奢耶<p style="margin-left:1em">此譯云虫衣謂用野蝅絲綿作衣也應云俱舍此云藏謂蝅藏在蠒中此即野蝅也。</p>
趍走<p style="margin-left:1em">又作趨同且瑜反釋名疾行曰趍疾趍曰走。</p>
圊廁<p style="margin-left:1em">七情反廣雅圊圂屏廁也皆廁之別名也。</p>
褱異<p style="margin-left:1em">又作傀褻二形同古廻反傀美也廣雅傀偉奇玩也。</p>
禦之<p style="margin-left:1em">古文敔同魚舉反禦當也亦止也尒雅禦禁也。</p>
娑咩<p style="margin-left:1em"><span class='note-inline'>(弥尒反)</span>。</p>
嘍濘<p style="margin-left:1em"><span class='note-inline'>(洛口反下奴定反)</span>。</p>
婆坵<p style="margin-left:1em"><span class='note-inline'>(丁礼反)</span>。</p>
囉緹<p style="margin-left:1em"><span class='note-inline'>(他礼反)</span>。</p>
婆踟<p style="margin-left:1em"><span class='note-inline'>(直知反)</span>。</p>
</div>
<div class='div-other'><a id='mulu46' />
<p class='h3'>第十五卷</p>劫波育<p style="margin-left:1em">或言刼具者訛也正言迦波羅高昌名㲲可以為布罽賓<span class='corr'>已</span>南大者成樹<span class='corr'>已</span>北形小狀如土葵有聲剖以出如柳絮可紉以為布也紉女珎反。</p>
僂[辟/止]<p style="margin-left:1em">力矩反僂曲也下方尺反[辟/止]不能行也字從止。</p>
跛蹇<p style="margin-left:1em">又作[虺-虫+皮]同補我反下居免反字林跛蹇行不正也。</p>
窊靣<p style="margin-left:1em">一瓜反廣雅窊下也經文作洿一胡反洿池也。</p>
櫨欂<p style="margin-left:1em">来都反下蒲麦反三蒼柱上方木也山東江南皆曰枅自<span class='corr'>陝</span>以西曰㭼枅音古奚反。</p>
怡懌<p style="margin-left:1em">古文[(〡*臣*巳)/女]同翼之反下以石反尒雅怡懌樂也經文作津液之液非也。</p>
監領<p style="margin-left:1em">古文[監-皿+言]同公衫反方言監察也亦覧也經文作鑒非體也。</p>
輨轄<p style="margin-left:1em">古緩反下又作[土/軍]鎋二形同胡瞎反方言開之東西曰輨亦曰轄謂軸頭䥫也鎋鍵也經文從竹作管非體也。</p>
[車*秋]紖<p style="margin-left:1em">又作䊶絼二形同直忍反謂牛鼻繩也。</p>
旒幢<p style="margin-left:1em">字書作統同呂周反謂旌旗之垂者也天子十二旒諸侯九旒是。</p>
</div>
<div class='div-other'><a id='mulu47' />
<p class='h3'>第十六卷</p>焦悸<p style="margin-left:1em">古文痵同其季反字林心動也說文氣不定也。</p>
[山/虫]笑<p style="margin-left:1em">充之反蒼頡篇[山/虫]輕侮也經文從口作嗤非體也。</p>
</div>
<div class='div-other'><a id='mulu48' />
<p class='h3'>第十七卷</p>郁鳩<p style="margin-left:1em"><span class='note-inline'>(於六反)</span>。</p>
鳩攡<p style="margin-left:1em"><span class='note-inline'>(力知反)</span>。</p>
蔚耆<p style="margin-left:1em"><span class='note-inline'>(於費反)</span>。</p>
曬婆<p style="margin-left:1em"><span class='note-inline'>(力訃反)</span>。</p>
</div>
<div class='div-other'><a id='mulu49' />
<p class='h3'>第二十卷</p>唏隸<p style="margin-left:1em"><span class='note-inline'>(呼凡反)</span>。</p>
嘍梨<p style="margin-left:1em"><span class='note-inline'>(力口反經文作娶非也)</span>。</p>
斫啾<p style="margin-left:1em"><span class='note-inline'>(子由反)</span>。</p>
膝伽<p style="margin-left:1em"><span class='note-inline'>(私七反經文作非也)</span>。</p>
提蘘<p style="margin-left:1em"><span class='note-inline'>(而羊反)</span>。</p>
[薩-產+(辛/工)]陁<p style="margin-left:1em"><span class='note-inline'>(徒多反經文作馳非也)</span>。</p>
茂睼<p style="margin-left:1em"><span class='note-inline'>(吐奚反經文作㖷非也)</span>。</p>
遁走<p style="margin-left:1em">今作遯[這-言+彖]二形同徒頓反遁逃也廣雅遁避也。</p>
</div>
<div class='div-other'><a id='mulu50' />
<p class='h3'>第二十一卷</p>刀戟<p style="margin-left:1em">居逆反字林有枝兵器也長六尺。</p>
确盡<p style="margin-left:1em">苦角反孟子曰确[瘠-月+日]薄地也今亦取此。</p>
确瘦<p style="margin-left:1em">苦角反通俗文物堅硬謂之确今取其義。</p>
奎星<p style="margin-left:1em"><span class='note-inline'>(口携反)</span>。</p>
婁星<p style="margin-left:1em"><span class='note-inline'>(力侯反)</span>。</p>
[曰/(夕*ㄗ)]星<p style="margin-left:1em"><span class='note-inline'>(立鈍反)</span>。</p>
觜星<p style="margin-left:1em"><span class='note-inline'>(子累反)</span>。</p>
</div>
<div class='div-other'><a id='mulu51' />
<p class='h3'>第二十二卷</p>嘻隸<p style="margin-left:1em"><span class='note-inline'>(盧基反)</span>。</p>
究侜<p style="margin-left:1em"><span class='note-inline'>(竹流反)</span>。</p>
婆鉹<p style="margin-left:1em"><span class='note-inline'>(昌氏反)</span>。</p>
陁睼<p style="margin-left:1em"><span class='note-inline'>(吐反)</span>。</p>
淫婆<p style="margin-left:1em"><span class='note-inline'>(以鉗反經文作非也)</span>。</p>
至朎<p style="margin-left:1em"><span class='note-inline'>(胡躭反經文作[牟*含]一非也)</span>。</p>
仳他<p style="margin-left:1em"><span class='note-inline'>(父萎反)</span>。</p>
薜荔<p style="margin-left:1em">浦細反下力計反正言閇麗多此譯云祖父或言餓鬼是餓鬼中㝡劣者也。</p>
尼鞀<p style="margin-left:1em"><span class='note-inline'>(徒刀反)</span>。</p>
䉛廁<p style="margin-left:1em"><span class='note-inline'>(於云反)</span>。</p>
陁喃<p style="margin-left:1em"><span class='note-inline'>(或作諵喃二形同女咸反)</span>。</p>
[目*長]那<p style="margin-left:1em"><span class='note-inline'>(丑上反經文從口作[口*長]非也)</span>。</p>
兵革<p style="margin-left:1em">古核反軍旅之事曰兵革謂兵器雜有皮革也。</p>
</div>
<div class='div-other'><a id='mulu52' />
<p class='h3'>第二十三卷</p>啅啅<p style="margin-left:1em"><span class='note-inline'>(陟角反)</span>。</p>
兜仇<p style="margin-left:1em"><span class='note-inline'>(都侯反下渠牛反)</span>。</p>
囉[糸*多]<p style="margin-left:1em"><span class='note-inline'>(丑賜反)</span>。</p>
鞞哹<p style="margin-left:1em"><span class='note-inline'>(疋尤反)</span>。</p>
噢南<p style="margin-left:1em"><span class='note-inline'>(於六反)</span>。</p>
伽悢<p style="margin-left:1em"><span class='note-inline'>(力尚反)</span>。</p>
低囉<p style="margin-left:1em"><span class='note-inline'>(丁奚反經文作䩯非也)</span>。</p>
埏埴<p style="margin-left:1em">尸延反下時力反埏擊也和也埴土也。</p>
</div>
<div class='div-other'><a id='mulu53' />
<p class='h3'>第二十六卷</p>手探<p style="margin-left:1em">他含反說文手遠取曰探也。</p>
伶俜<p style="margin-left:1em">歷丁反下疋丁反三蒼伶俜猶聡翩也孤獨皃也。</p>
</div>
<div class='div-other'><a id='mulu54' />
<p class='h3'>第二十八卷</p>脰蘘<p style="margin-left:1em"><span class='note-inline'>(翼之反下而羊反)</span>。</p>
[口*彧]呿<p style="margin-left:1em"><span class='note-inline'>(於六反下見庶反經文從豆作或非也)</span>。</p>
膃摩<p style="margin-left:1em"><span class='note-inline'>(一兀反)</span>。</p>
蹶比<p style="margin-left:1em"><span class='note-inline'>(日月反)</span>。</p>
</div>
<div class='div-other'><a id='mulu55' />
<p class='h3'>第二十九卷</p>迦睇<p style="margin-left:1em">他第反一音徒計反依字傾視曰睇。</p>
霖雨<p style="margin-left:1em">力金反雨自三日已上為霖。</p>
係心<p style="margin-left:1em">古文繫継二形同古詣反係綴也繫束也。</p>
</div></div>
<div class='div-other'><a id='mulu56' />
<p class='h2'>大集日藏分經</p>
<div class='div-other'><a id='mulu57' />
<p class='h3'>第一卷</p>僧伽藍<p style="margin-left:1em">舊譯云村正言僧伽羅磨云眾園也。</p>
生挑<p style="margin-left:1em">他堯反聲類挑抉也謂以手抉取物也抉音烏決反。</p>
俱蘭吒花<p style="margin-left:1em">或云拘蘭荼花此譯云紅色花也。</p>
</div>
<div class='div-other'><a id='mulu58' />
<p class='h3'>第二卷</p>逋沙<p style="margin-left:1em">布吾反又作補婁沙或言富留沙皆訛也正言富盧沙此言士夫或言丈夫經中或作甫訛也。</p>
仳必<p style="margin-left:1em"><span class='note-inline'>(疋視反)</span>。</p>
羅麼<p style="margin-left:1em"><span class='note-inline'>(莫可反)</span>。</p>
復䫂<p style="margin-left:1em"><span class='note-inline'>(都我反)</span>。</p>
馺跛<p style="margin-left:1em"><span class='note-inline'>(蘇合反)</span>。</p>
娑郵<p style="margin-left:1em"><span class='note-inline'>(无反)</span>。</p>
㖶[肄-聿+(又/木)]<p style="margin-left:1em"><span class='note-inline'>(因賢反)</span>。</p>
摩爹<p style="margin-left:1em"><span class='note-inline'>(徒可反)</span>。</p>
鉢郎<p style="margin-left:1em"><span class='note-inline'>(力可反)</span>。</p>
囉栘<p style="margin-left:1em"><span class='note-inline'>(是奚反)</span>。</p>
三姥<p style="margin-left:1em"><span class='note-inline'>(亡古反)</span>。</p>
咥㖑<p style="margin-left:1em"><span class='note-inline'>(丑一反下呼戒反)</span>。</p>
惡踦<p style="margin-left:1em"><span class='note-inline'>(居綺反)</span>。</p>
窣朱<p style="margin-left:1em"><span class='note-inline'>(乘伇反)</span>。</p>
迃嘍<p style="margin-left:1em"><span class='note-inline'>(一禹反下勒口反)</span>。</p>
伊儸<p style="margin-left:1em"><span class='note-inline'>(力歌反)</span>。</p>
系毗<p style="margin-left:1em"><span class='note-inline'>(下弟反)</span>。</p>
</div>
<div class='div-other'><a id='mulu59' />
<p class='h3'>第三卷</p>唵句<p style="margin-left:1em"><span class='note-inline'>(烏感反)</span>。</p>
眵提<p style="margin-left:1em"><span class='note-inline'>(充支反)</span>。</p>
那梯<p style="margin-left:1em"><span class='note-inline'>(他隸反)</span>。</p>
頻婆人<p style="margin-left:1em">案佛本行經云頻婆羅此數當十兆也。</p>
</div>
<div class='div-other'><a id='mulu60' />
<p class='h3'>第四卷</p>培鞞<p style="margin-left:1em"><span class='note-inline'>(蒲口蒲来二反)</span>。</p>
阿紉<p style="margin-left:1em"><span class='note-inline'>(女珎反)</span>。</p>
坒絰<p style="margin-left:1em"><span class='note-inline'>(扶必反下徒德反)</span>。</p>
姧宄<p style="margin-left:1em">居美反廣雅宄盜也左傳在內曰姧在外曰宄。</p>
</div>
<div class='div-other'><a id='mulu61' />
<p class='h3'>第五卷</p>䫫頷<p style="margin-left:1em">又作髏同力侯反埤蒼頭骨也下胡感反方言頷頥頷也。</p>
腥臊<p style="margin-left:1em">又作胜同先丁反下又作鱢同乘勞反通俗文魚臭曰腥假臭曰臊猳音加。</p>
</div>
<div class='div-other'><a id='mulu62' />
<p class='h3'>第六卷</p>羸瘠<p style="margin-left:1em">古文膌同才亦反說文膌瘦瘠亦薄也。</p>
蠅蛆<p style="margin-left:1em">千餘反三蒼蠅乳[向-口+又]中曰蛆經文從虫作蛆子餘反蝍蛆蜈蚣也又作疽久癕也二形並非經義。</p>
得臛<p style="margin-left:1em">呼各反王逸注楚辝云有菜曰羹无曰臛。</p>
蔔齏<p style="margin-left:1em">又作[敝/韭]同子奚反醬属也醢醬所和細切曰齏全物為葅今中國皆言齏江南悉言葅。</p>
脊檀<p style="margin-left:1em">相傳力甚反正言棟居屋中也亦言梁。</p>
牚柱<p style="margin-left:1em">敕庚耻孟二反今謂邪柱為牚也經文作棖非體也。</p>
任娠<p style="margin-left:1em">書隣反懷胎為娠漢書孟康曰娠音身今多以娠作兩通也。</p>
凍暍<p style="margin-left:1em">又作[病-丙+曷]㷎二形同於歇反謂傷熱煩悶欲死也。</p>
石撩<p style="margin-left:1em">力彫反撩擲也說文作摷相擊也。</p>
</div>
<div class='div-other'><a id='mulu63' />
<p class='h3'>第七卷</p>刪那<p style="margin-left:1em">所姧反龍王名也依字聲類刪定也。</p>
庰中<p style="margin-left:1em">蒲定反廣雅圊圂庰廁也。</p>
乳哺<p style="margin-left:1em">蒲路反字林哺咀食也謂口中嚼食也。</p>
不憚<p style="margin-left:1em">徒且反詩云豈敢憚行注云憚難也亦畏也。</p>
</div>
<div class='div-other'><a id='mulu64' />
<p class='h3'>第八卷</p>人黶<p style="margin-left:1em">烏簟反黑子也說文中黑也。</p>
翌軫<p style="margin-left:1em">夷軄反下之忍反北方宿名也翌亦作翼。</p>
些吉<p style="margin-left:1em">蘇計乘餓二反比火天也姓些吉利多耶尼。</p>
拓地<p style="margin-left:1em">古文[片*(厂@干)]祏二形今作[打-丁+(序-予+干)]同他各反。</p>
剛毅<p style="margin-left:1em">魚既反說文毅有决也孔安國注尚書云煞敵為果致果為毅。</p>
親昵<p style="margin-left:1em">又作暱同女栗反尒雅昵親近也又云昵亟也親昵亦數也。</p>
炒粳<p style="margin-left:1em">古文鬻炒焣炒四形今作[鬲*昌]崔寔四民月令作炒古文奇字作[打-丁+耎]同初狡反方言熬焣火乾也。</p>
慎儆<p style="margin-left:1em">古文憼儆二形今作警同居影反警戒慎也廣雅警不安也。</p>
嘲戲<p style="margin-left:1em">又作啁同竹包反蒼頡篇云啁調也相調戲也。</p>
</div>
<div class='div-other'><a id='mulu65' />
<p class='h3'>第九卷</p>蜎飛<p style="margin-left:1em">於全反字林虫皃也動也或作[翾-羽+月]呼全反飛㒵也。</p>
桁械<p style="margin-left:1em">胡郎反下胡戒反通俗文云拘罪曰桁械謂穿木加足曰械大械曰桁。</p>
他恀<p style="margin-left:1em">音是又時移反依字尒雅恀怙恃也。</p>
䯇䯇<p style="margin-left:1em">苦骨反廣雅䯇勤也埤蒼力作也。</p>
喫噉<p style="margin-left:1em">口迹反謂喫食也。</p>
</div>
<div class='div-other'><a id='mulu66' />
<p class='h3'>第十卷</p>燂身<p style="margin-left:1em">聲類作燂燖二形字詁古文[(夕/火)*(廿/火)]鬻二形今燅同詳廉反通俗文以湯去毛曰燅經文作爓案說文等音皆余贍反又羊占反火爓爓也爓非經義。</p>
嗽於<p style="margin-left:1em">又作欶同山角反欶吮也經文從口作[口*數]俗字也。</p>
刀砧<p style="margin-left:1em">又作椹[甚*支]二形同猪金反鈇砧也。</p>
烙口<p style="margin-left:1em">力各反謂燒物著人曰烙經文作爍式酌反。</p>
</div></div>
<div class='div-other'><a id='mulu67' />
<p class='h2'>大集月藏分經</p>
<div class='div-other'><a id='mulu68' />
<p class='h3'>第一卷</p>囉[口*兮]<p style="margin-left:1em">烏礼反字又作䚷依字義廣雅䚷譍聲也。</p>
掁觸<p style="margin-left:1em">說文作樘柱也隱音紂庚反字統作棖文庚反棖觸也嫽㲂觸亦作㲂音文衡反。</p>
</div>
<div class='div-other'><a id='mulu69' />
<p class='h3'>第二卷</p>齊鼓<p style="margin-left:1em">今清樂中有此鼓鼓面安齊故云齊鼓也。</p>
[簽*支]鼓<p style="margin-left:1em">力占反謂以瓦為革為兩靣用杖擊之者也經文作[竺-二+盒]。</p>
矛䂎<p style="margin-left:1em">又作矛矛二形同莫侯反說文矛長二丈建於兵車下千乱友廣雅䂎謂之鋋鋋矛也今江湘<span class='corr'>已</span>南傒人工用䂎鋋音蟬傒音口奚反經文作[爂-火+(烈-列+林)]非體也。</p>
䏣倿<p style="margin-left:1em">千餘反謂䏣妬下奴定反諂媚也字從女從仁論語惡夫倿者此即從女之義左傳云寡人不倿不能事父兄比即從仁之義也。</p>
登祚<p style="margin-left:1em">徂故反祚位也祿也亦福也祥也。</p>
狡猾<p style="margin-left:1em">古夘反下胡刮反方言凡小兒多詐或謂之狡猾亦乱也三蒼猾黠惡也。</p>
佛仍<p style="margin-left:1em">又作䚮䄧二形同而陵反廣疋云仍重也尒疋仍因也乃也。</p>
</div>
<div class='div-other'><a id='mulu70' />
<p class='h3'>第三卷</p>塵曀<p style="margin-left:1em">古文㙪同於計反小尒疋云幽曀闇昧冥也尒疋陰而風日曀[米*睪]名云曀亦翳也使日不明淨也。</p>
怨讎<p style="margin-left:1em">視周反三蒼怨偶日讎讎對也尒疋讎疋也。</p>
螽鼠<p style="margin-left:1em">冝作鼨籀文作[鼬-由+夕]同之弓反尒疋鼨鼠說文即豹文鼠也經文作螽音終虫名也。</p>
訓狐<p style="margin-left:1em">關西呼訓侯山東謂之訓狐即鳩[互*鳥]也一名鵂鶹經文作勳胡非體也。</p>
土梟<p style="margin-left:1em">古彫反惡鳴鳥也說文不孝鳥也經文作兔梟或作禿梟非也。</p>
蔚茂<p style="margin-left:1em">於謂反蒼頡篇云草木盛㒵也廣雅蔚亦茂也翳也。</p>
期尅<p style="margin-left:1em">渠基反下又作勉同口勒反言必當也經文作忌非也。</p>
</div>
<div class='div-other'><a id='mulu71' />
<p class='h3'>第四卷</p>蕃息<p style="margin-left:1em">父袁反蕃滋也謂滋多也[米*睪]名息塞也言万物滋息塞滿也今中國謂蕃息為嬔息音疋万反同時一嬔亦作此字。</p>
</div>
<div class='div-other'><a id='mulu72' />
<p class='h3'>第五卷</p>羅媲<p style="margin-left:1em"><span class='note-inline'>(普結反)</span>。</p>
系捍<p style="margin-left:1em"><span class='note-inline'>(胡計反下公旦反)</span>。</p>
海島<p style="margin-left:1em">古文隝同都道都皎二反說文海中有山可依止曰島[米*睪]名島到也人所奔到也亦言鳥人物所趣如鳥之下也。</p>
迦利<p style="margin-left:1em">或名歌利王論中或作迦藍浮王正言羯利王此云[門@(豆*斗)]諍王也。</p>
</div>
<div class='div-other'><a id='mulu73' />
<p class='h3'>第六卷</p>佉伽婆沙<p style="margin-left:1em">又作渴伽皆訛也正言朅伽此譯云犀牛毗沙拏此云角朅音去謁反。</p>
[糸*枲]呵<p style="margin-left:1em">又作枲同息里反天童女名也依字又作枲籀文作[(台*辛)/木]謂牡麻有子者也。</p>
陂濼<p style="margin-left:1em">筆皮反下匹莫反大池也山東名濼幽州名淀淀音殿今亦通名也經文從水作泊借音非體也。</p>
</div>
<div class='div-other'><a id='mulu74' />
<p class='h3'>第七卷</p>純淨<p style="margin-left:1em">時均反謂專一不雜也方言純好也大也經文作醇說文不澆酒也又作淳濃之淳其義一也。</p>
尸仛<p style="margin-left:1em">又作詫譇二形同敕嫁反乾闥婆名也。</p>
黃鼬<p style="margin-left:1em">翼周翼赦二反此龍名也。</p>
朚瞿<p style="margin-left:1em"><span class='note-inline'>(莫光反)</span>。</p>
儚伽<p style="margin-left:1em"><span class='note-inline'>(霍弘反)</span>。</p>
黚婆利<p style="margin-left:1em"><span class='note-inline'>(九嚴反)</span>。</p>
枲阿<p style="margin-left:1em"><span class='note-inline'>(息里反)</span>。</p>
黟乾<p style="margin-left:1em"><span class='note-inline'>(一号反)</span>。</p>
謫罰<p style="margin-left:1em">都[葺-耳+十]反通俗文罰罪曰謫字林謫罪過也責也說文罪之小者罰討亦折伏也。</p>
</div>
<div class='div-other'><a id='mulu75' />
<p class='h3'>第八卷</p>婆涑<p style="margin-left:1em">乘侯乘榖二反依字濯生練曰涑去舊垢曰浣一云以手曰涑以足曰浣也。</p>
雷皷<p style="margin-left:1em">力廻反周礼雷皷皷神礼鄭玄曰雷皷八面者也。</p>
</div>
<div class='div-other'><a id='mulu76' />
<p class='h3'>第九卷</p>讇鞞<p style="margin-left:1em">是[(圪-乙+田)/皿]反下蒲迷反國名也。</p>
鄯善<p style="margin-left:1em">時戰反漢書本名樓蘭因傳永子斬其王復更名鄯善在焉耆國南胡國陽關外也。</p>
黟羅<p style="margin-left:1em">烏奚反阿修羅王名也。</p>
</div>
<div class='div-other'><a id='mulu77' />
<p class='h3'>第十卷</p>遮噠那<p style="margin-left:1em">敕轄反國名也依字韻集云咀噠語不正也。</p>
曰虹<p style="margin-left:1em">胡公反江東俗音絳尒疋音義云雙出鮮盛者為雄雄曰虹暗者為雌雌曰蜺蜺或作霓霓音五奚反。</p>
[土*巴]坼<p style="margin-left:1em">[八/又]美反下恥格反尒疋[土*巴]毀也坼裂也尒疋[土*巴]覆也廣疋坼分也。</p>
</div></div>
<div class='div-other'><a id='mulu78' />
<p class='h2'>大威德陁羅尼經</p>
<div class='div-other'><a id='mulu79' />
<p class='h3'>第一卷</p>䁋眼<p style="margin-left:1em">又作[目*聶]同大涉反通俗文一目眨曰䁋謂眇目視白也眨音㽵狹反。</p>
䁑眼<p style="margin-left:1em">式亦反說文目疾視也。</p>
眇眼<p style="margin-left:1em">亡紹反說文一目小也[米*睪]名云目匡陷急曰眇眇小也。</p>
矘眼<p style="margin-left:1em">他莾反字林目無精直視也亦失志㒵也。</p>
[目*窅]眼<p style="margin-left:1em">一决反說文目深㒵也。</p>
睽眼<p style="margin-left:1em">苦携反廣蒼目少精也說文目不相聽也。</p>
睒眼<p style="margin-left:1em">式舟戈舟二反說文蹔視也。</p>
睉眼<p style="margin-left:1em">子戈似弋二反字林小目也。</p>
睍睴<p style="margin-left:1em">下殄反下胡本公困二反說文睍目出㒵也睴大出目也謂人目大而突出曰腪。</p>
眣眼<p style="margin-left:1em">徒結反字書目出也又作凸字苑凸疑言經文作垤蟻堆也垤非經義。</p>
眅多<p style="margin-left:1em">匹姧匹諫普板三反說文眼多白也春秋傳曰鄭游眅字子明是也。</p>
繚戾<p style="margin-left:1em">力鳥反下力計反不正也謂相糺繚也經文作膫力彫反脂膫也膫非此義。</p>
疑[卄/(利-禾+(夾-(人*人)+(前-刖)))]<p style="margin-left:1em">且漬反方言凡草木㓨人關西謂之[卄/(利-禾+(夾-(人*人)+(前-刖)))]燕朝鮮冽水之閒謂之[卄/宋]。</p>
懸臃<p style="margin-left:1em">又作臃同於凶反喉中[向-口+又]也[米*睪]名云臃擁也謂氣至擁塞也經文作甕非也。</p>
</div>
<div class='div-other'><a id='mulu80' />
<p class='h3'>第二卷</p>羶臭<p style="margin-left:1em">說文羴或作羶同失然反羊臭也。</p>
惇直<p style="margin-left:1em">蒼頡解詁云古文敦同都乇反說文惇厚也方也惇信也謂誠㒵也亦擈也大也。</p>
</div>
<div class='div-other'><a id='mulu81' />
<p class='h3'>第三卷</p>洲潬<p style="margin-left:1em">徒亶反尒疋潬沙出也謂水內淨堆也經文作埏音延埏道也埏非字體。</p>
那唏<p style="margin-left:1em">呼几呼兾二反。</p>
婆莆<p style="margin-left:1em"><span class='note-inline'>(方禹反)</span>。</p>
訢婆<p style="margin-left:1em"><span class='note-inline'>(虛斤反)</span>。</p>
</div>
<div class='div-other'><a id='mulu82' />
<p class='h3'>第四卷</p>百䂎<p style="margin-left:1em">倉乱麤鸞二反䂎擲也經文作炊[烈-列+(爨-(大/火))]字非也。</p>
恐嚇<p style="margin-left:1em">呼嫁反詩云及子来嚇菚云距人曰嚇亦言恐赫或言恐猲皆一義也。</p>
</div>
<div class='div-other'><a id='mulu83' />
<p class='h3'>第五卷</p>冊地<p style="margin-left:1em"><span class='note-inline'>(楚責反)</span>。</p>
黟荼<p style="margin-left:1em"><span class='note-inline'>(一奚反)</span>。</p>
虱䶩<p style="margin-left:1em">所乙反下竹皆反。</p>
</div>
<div class='div-other'><a id='mulu84' />
<p class='h3'>第六卷</p>多霤<p style="margin-left:1em">車力救反星宿異名也。</p>
</div>
<div class='div-other'><a id='mulu85' />
<p class='h3'>第七卷</p>勃嘍<p style="margin-left:1em"><span class='note-inline'>(力口反)</span>。</p>
毱豆㽞<p style="margin-left:1em">渠掬反經文作毬非體也。</p>
嘔多<p style="margin-left:1em"><span class='note-inline'>(烏後反)</span>。</p>
阿履那<p style="margin-left:1em">此云山羊正言曷利拏捴言麞鹿等名也。</p>
麼迦吒<p style="margin-left:1em">莫可反此云猕猴。</p>
跋詫<p style="margin-left:1em"><span class='note-inline'>(敕嫁反)</span>。</p>
羅斃<p style="margin-left:1em"><span class='note-inline'>(蒲計反)</span>。</p>
利鈇<p style="margin-left:1em">方于反莝刃也亦云撗斧也蒼頡篇鈇莝鈇也謂撗斧也莝刃也說文鈇莝斫也謂莝刃也公羊傳云不忍加之鈇質是也。</p>
嚘嘍<p style="margin-left:1em"><span class='note-inline'>(於求反)</span>。</p>
囉咤<p style="margin-left:1em"><span class='note-inline'>(竹嫁反)</span>。</p>
娑俞<p style="margin-left:1em"><span class='note-inline'>(以朱反)</span>。</p>
上嘶<p style="margin-left:1em">卑以反下斯奚反。</p>
</div>
<div class='div-other'><a id='mulu86' />
<p class='h3'>第八卷</p>指麾<p style="margin-left:1em">字詁今作撝同呼皮反手指曰麾謂旌旗指麾眾也因以名焉因礼逮大麾於田夏后氏所建。</p>
黝羅<p style="margin-left:1em">於糺一予二反從頻婆羅至黝羅破此數名也。</p>
</div>
<div class='div-other'><a id='mulu87' />
<p class='h3'>第十一卷</p>狗齩<p style="margin-left:1em">又作䶧同五狡反中國音也又下狡反江南音也說文齩齧也經文作骹苦交反䏶膝骨也骹非此用。</p>
毛[並*毛]<p style="margin-left:1em">布莽反謂毛布也字林罽之方文者曰[並*毛]通俗文織毛曰罽邪文曰[並*毛]經文作[旁*毛]非也。</p>
那娜<p style="margin-left:1em"><span class='note-inline'>(刁可反)</span>。</p>
歧蹬<p style="margin-left:1em"><span class='note-inline'>(音登)</span>。</p>
娑喃<p style="margin-left:1em"><span class='note-inline'>(女咸反)</span>。</p>
蜱犁<p style="margin-left:1em"><span class='note-inline'>([八/又]梨反)</span>。</p>
謩羅<p style="margin-left:1em"><span class='note-inline'>(莫孤反)</span>。</p>
</div>
<div class='div-other'><a id='mulu88' />
<p class='h3'>第十二卷</p>閹人<p style="margin-left:1em">於儉反說文閹豎宮中閹昬閇門者也周礼閹人鄭玄曰閹精氣閇藏者今謂之宮人也主閇門戶故曰閹。</p>
覢電<p style="margin-left:1em">又作睒同式舟反說文蹔見也亦不定也經文作閃窺頭也。</p>
</div>
<div class='div-other'><a id='mulu89' />
<p class='h3'>第十三卷</p>䏣戶<p style="margin-left:1em">且餘反通俗文肉中虫謂之䏣經文作蛆非也疽二形並非體也。</p>
羅毦<p style="margin-left:1em">人志反廣疋㲥毦罽也織毛曰罽也㲥音唐。</p>
</div>
<div class='div-other'><a id='mulu90' />
<p class='h3'>第十四卷</p>婆啉<p style="margin-left:1em">力南反依字啉聒也譙也。</p>
呞食<p style="margin-left:1em">又作齝齝二形同敕之式之二反尒疋牛曰齝謂食<span class='corr'>已</span>復吐出也。</p>
</div>
<div class='div-other'><a id='mulu91' />
<p class='h3'>第十五卷</p>趂逐<p style="margin-left:1em">丑刃反謂相追趂也關西以逐物為趂也。</p>
謇[呫-口+乙]<p style="margin-left:1em">居展反下又作㰦同居乞反通俗文言不通利謂之謇吃易云謇難也聲類云吃重言也。</p>
</div>
<div class='div-other'><a id='mulu92' />
<p class='h3'>第十六卷</p>評論<p style="margin-left:1em">皮抦反字書評訂也訂平議也訂音唐頂反。</p>
䥫[此/束]<p style="margin-left:1em">今作[口*束]又作觜同子累反廣疋[此/束]口也方言[此/束]鳥喙也經文作[口*(隹/乃)]非也[口*(隹/乃)]音似䎡反。</p>
鵂侯<p style="margin-left:1em">許牛反鵂鶹也亦名訓侯一名鉤鵅晝伏夜鳴者亦名恠鳥。</p>
從[宋-木+巢]<p style="margin-left:1em">又作[卄/料]薖二形同苦和反廣疋橧[宋-木+巢]巢也小尒疋云雞雉所乳謂之[宋-木+巢]在樹曰巢在宂曰[宋-木+巢]也橧音則恒反。</p>
</div>
<div class='div-other'><a id='mulu93' />
<p class='h3'>第十七卷</p>為捍<p style="margin-left:1em">又作扞同胡旦反說文扞止也亦蔽也衛也經文作翰高飛也長也翰非此用。</p>
垂胡<p style="margin-left:1em">又作[古*頁][口*固]二形同戶孤反說文牛頷垂下也[米*睪]名胡在咽下垂者也經文作[蟗-出]非體也。</p>
</div>
<div class='div-other'><a id='mulu94' />
<p class='h3'>第十九卷</p>斤斲<p style="margin-left:1em">居勤反說文斤斫也斤钁也下古文斲同竹角反說文斲斫也經文作釿魚斤反釿㓵也釿非經義。</p>
[韋*(ㄆ/用)]囊<p style="margin-left:1em">埤蒼作[韋*(ㄆ/用)]東觀漢記作排王弼注書作囊同皮拜反所以冶家用炊火令熾者也。</p>
而蹶<p style="margin-left:1em">巨月居月二反說文蹶僵也廣疋僵仆也。</p>
</div></div>
<div class='div-other'><a id='mulu95' />
<p class='h2'>法炬陁羅尼經</p>
<div class='div-other'><a id='mulu96' />
<p class='h3'>第一卷</p>甝婆<p style="margin-left:1em"><span class='note-inline'>(乎甘反)</span>。</p>
致妳<p style="margin-left:1em"><span class='note-inline'>(奴解反)</span>。</p>
笳吹<p style="margin-left:1em">或作葭同古遐反今樂中有笳卷葉吹之因以名也。</p>
</div>
<div class='div-other'><a id='mulu97' />
<p class='h3'>第二卷</p>阿蘭拏<p style="margin-left:1em">女加反或云阿蘭若或言阿練若皆梵言輕重耳此云空寂亦云閑寂閑亦無諍也蘭音借為力姧反經中有從口作囒義非也。</p>
善馭<p style="margin-left:1em">今作御同魚據反駕馭也謂指麾使馬也凡言馭者所以驅之也內之於善也。</p>
鑪鍋<p style="margin-left:1em">字體作[采-木+(同-(一/口)+午)]又作[((平-十)/(同-(一/口)+共))*于]同古和反方言秦地土釜也。</p>
翱翔<p style="margin-left:1em">五高反迴飛也飛而不動曰翔[米*睪]名云翱敖也言敖遊也翔徉也言彷徉也。</p>
埻的<p style="margin-left:1em">之允之閏二反通俗文射堋曰埻埻中木曰的說文射臬也射侯也以熊虎之皮飾其側方制之以為埻臬音牛列反橜也。</p>
無垜<p style="margin-left:1em">徒果反射堋也經文作埵丁果反埵累也埵非此義堋音用。</p>
僮隸<p style="margin-left:1em">力計反周礼男子入于罪隸鄭眾曰隸奴也隸賤也伇也僕隸也字從米[崇*又]聲[崇*又]字從又從崇[崇*又]音之絹反。</p>
挾持<p style="margin-left:1em">胡頰反尒疋挾藏也方言挾護也。</p>
</div>
<div class='div-other'><a id='mulu98' />
<p class='h3'>第三卷</p>寥廓<p style="margin-left:1em">或作寥同力彫反埤蒼寂寥無人也廣疋寥深也經文作遼遠之遼非體也。</p>
停憩<p style="margin-left:1em">又作愒蒼頡篇作[尸@既]同墟例反尒疋憩息也舍人曰憩臥之息也。</p>
磧中<p style="margin-left:1em">且歷反廣疋磧瀬也水淺見石者也說文水渚有石曰磧也。</p>
暴曬<p style="margin-left:1em">蒲卜反下所懈反說文暴晞乾也字從日從出從丱米字意也艸又作拜同巨凶反兩手持也。</p>
趣足<p style="margin-left:1em">千屢反趣猶纔也說文趣疾也經文作趍千㬰反疾走也。</p>
</div>
<div class='div-other'><a id='mulu99' />
<p class='h3'>第四卷</p>羇縶<p style="margin-left:1em">又作馵同猪立反詩云縶之傳曰縶絆也亦拘縶也。</p>
坑穽<p style="margin-left:1em">古文阱汬二形同才性反說文大䧟也蒼頡篇穽謂掘地為坑張禽獸者也。</p>
呵叱<p style="margin-left:1em">[山/虫]逸反叱亦呵也方言呵怒也陳謂之呵亦叱咄也。</p>
</div>
<div class='div-other'><a id='mulu100' />
<p class='h3'>第五卷</p>阿梨耶<p style="margin-left:1em">此譯云出苦者亦言聖者。</p>
舩擢<p style="margin-left:1em">又作掉同馳挍反[米*睪]名在旁撥水曰擢方言搰或謂之擢所以擢舩也。</p>
帆挽<p style="margin-left:1em">又作颿帆二形同扶嚴扶泛二反三蒼颿舩上張布怕也[米*睪]名云舩隨風張幔曰帆謂施舩頭風吹以進也帊音普嫁反。</p>
餱糧<p style="margin-left:1em">胡鉤反說文餱乾食也詩云乾餱以衍傳曰餱食也經文從米作糇非也。</p>
為棍<p style="margin-left:1em">古本反棍轉也謂箜篌上轉繩也。</p>
</div>
<div class='div-other'><a id='mulu101' />
<p class='h3'>第六卷</p>蜱羅尸<p style="margin-left:1em">㭪迷反或作閇尸此譯云肉團也。</p>
猖狂<p style="margin-left:1em">齒楊反謂變易情性也亦狂騃也㽵子猖狂妄行是也。</p>
㤿襲<p style="margin-left:1em">古文㦻褶二形同辝立反左傳凡師輕曰襲注云掩其不俻也又云夜戰曰襲。</p>
</div>
<div class='div-other'><a id='mulu102' />
<p class='h3'>第九卷</p>舉措<p style="margin-left:1em">且故反蒼頡篇措置也又安也亦施也。</p>
嘶聲<p style="margin-left:1em">又作[斯/言][病-丙+斯]二形同先奚反埤蒼聲散也亦悲聲也。</p>
</div>
<div class='div-other'><a id='mulu103' />
<p class='h3'>第十卷</p>菅針<p style="margin-left:1em">賈顏反尒疋茅属也白華一名野菅也。</p>
貪惏<p style="margin-left:1em">字書或作啉今亦作婪同力南反惏亦貪也楚辝眾皆競進而貪惏王逸曰愛財曰貪愛食曰惏。</p>
桎梏<p style="margin-left:1em">之逸反下古木反在手曰桎在足曰梏蒼頡篇著曰桎㕘著曰梏。</p>
苛暴<p style="margin-left:1em">賀多胡可二反說文苛尤劇也亦煩擾也剋急也礼記苛政猛於虎是也。</p>
</div>
<div class='div-other'><a id='mulu104' />
<p class='h3'>第十四卷</p>偉壯<p style="margin-left:1em">埤蒼作瑋同于鬼反說文偉奇也。</p>
䂎棓<p style="margin-left:1em">千乱反韻集䂎鋋也今江湘以南傒人工用䂎鋋音蟬下又作捧同蒲項反說文棓梲也謂大杖也梲音他活反。</p>
</div>
<div class='div-other'><a id='mulu105' />
<p class='h3'>第十七卷</p>儕類<p style="margin-left:1em">士皆反字林儕等也儕猶軰類也左傳晉鄭同儕是也。</p>
鵂鶹<p style="margin-left:1em">許牛反下力周反字書鵂鶹鉤鵅也廣疋鵂鶹鳩鵄也亦恠鳥也関西亦名訓侯山東亦名訓狐繤文云夜則拾人[瓜-、]也。</p>
甫此<p style="margin-left:1em">方父反[米*睪]名云甫始也又甫者男子美稱知子莫若於父父言子有用即為美稱故字從父從用父亦聲也。</p>
田疇<p style="margin-left:1em">直流反國語田疇荒蕪賈逵曰一井為疇九夫為一井也左傳取我田疇注云並畔為疇蒼頡篇田種禾稼也疇耕地也。</p>
</div>
<div class='div-other'><a id='mulu106' />
<p class='h3'>第十八卷</p>芟剉<p style="margin-left:1em">所巖反下千臥反芟刈草也芟除除剉猶斫也。</p>
</div>
<div class='div-other'><a id='mulu107' />
<p class='h3'>第二十卷</p>黿虬<p style="margin-left:1em">魚袁反下渠周反黿大龜也廣疋有角曰虬龍熊氏瑞應圖曰虬龍黑身無鱗甲淮南云女媧之時服應龍驂青虬是也。</p>
坘弥<p style="margin-left:1em">三蒼音仾下諸律中皆作迷謂大身魚也其類有四種此則第四種㝡小者也㸦相吞食也。</p>
祁寒<p style="margin-left:1em">渠夷市尸二反尚書冬祁寒小民亦惟怨咨孔安國曰祁大也冬大寒民猶怨也。</p>
多嘔<p style="margin-left:1em">又作歐同於口反歐亦吐也[米*睪]名云嘔傴也將有所吐脊典傴也。</p>
</div></div>
<p class='juan'>一切經音義卷第一</p></div>
</div><!-- end of div[@id='body'] -->
</body></html>