<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu1021' />
<p class='juan'>一切經音義卷第十二　　　　陛</p><p class="byline">翻經沙門玄應撰</p>
<ul class="">
<li>長阿含經</li>

<li>別譯阿含經</li>

<li>賢愚經</li>

<li>起世經</li>

<li>雜寶藏經</li>

<li>普曜經</li>

<li>修行道地經</li>

<li>生經</li>

<li>陰持入經</li>

<li>中本起經</li>

<li>興起行經</li>

<li>達摩多羅禪經</li>

<li>義足經</li>

<li>毗耶娑問經</li>

<li>那先比丘經</li>
</ul>
<div class='div-other'><a id='mulu1022' />
<p class='h2'>長阿含經</p>
<div class='div-other'><a id='mulu1023' />
<p class='h3'>第二卷</p>防禦<p style="margin-left:1em">魚舉反防備也亦禁放逸也尒疋禦禁也。</p>
乘桴<p style="margin-left:1em">又作艀同扶流反編木者也小泭曰桴也泭音敷。</p>
眀喆<p style="margin-left:1em">古文喆悊二形今作哲同知列反尒疋哲智也亦了也。</p>
嘆咤<p style="margin-left:1em">古文嘆鷄二形同他旦反嘆吟也吒又作喥同竹嫁反通俗文痛惜曰咤也。</p>
填塞<p style="margin-left:1em">又窴同徒堅反廣疋填塞也亦填滿也。</p>
并餼<p style="margin-left:1em">人名也相承音飽未詳所出案古文飾[(夕*口)/食]二形今作飽飽猶滿也此應饜字誤作也饜音於焰反。</p>
</div>
<div class='div-other'><a id='mulu1024' />
<p class='h3'>第三卷</p>轟轟<p style="margin-left:1em">今作輷字書作[車*旬]同呼萌反說文轟轟群車聲也。</p>
彷徉<p style="margin-left:1em">房羊二音廣疋彷徉<span class='corr'>徙</span>倚也亦俳佪也。</p>
聲聒<p style="margin-left:1em">公活反諠也蒼頡篇擾耳孔也諠語也。</p>
</div>
<div class='div-other'><a id='mulu1025' />
<p class='h3'>第四卷</p>歔欷<p style="margin-left:1em">古文唏同欣居欣既反蒼頡篇泣餘聲也亦悲也。</p>
終措<p style="margin-left:1em">且故反措安也亦置也施也。</p>
淪曀<p style="margin-left:1em">力均反淪沒也曀翳也謂淪沒翳暗也。</p>
虜扈<p style="margin-left:1em">力古胡古反謂縱橫行也亦自縱恣也又勇健之㒵也漢書音義曰扈跋扈也自大也。</p>
瑕隙<p style="margin-left:1em">古文[光-兀+(日/小)]同丘逆反舋也亦別也壁際孔也經文作郄非體也隙字從上下小從白也。</p>
企望<p style="margin-left:1em">古文跅[合/止]二形同墟豉反通俗文舉跟曰企也。</p>
</div>
<div class='div-other'><a id='mulu1026' />
<p class='h3'>第七卷</p>隊隊<p style="margin-left:1em">古文䃍同徒對反言羣隊相隨逐也。</p>
為[籩-(這-言)]<p style="margin-left:1em">土支反字林竹篾也經文或作蔑義同今蜀土関中皆謂竹蔑為[籩-(這-言)]經文作[竺-二+截]誤也。</p>
磽确<p style="margin-left:1em">苦交胡角反通俗文物堅鞕謂之磽确孟子曰磽确瘠薄之地也。</p>
</div>
<div class='div-other'><a id='mulu1027' />
<p class='h3'>第八卷</p>穢稻<p style="margin-left:1em">於廢反謂不潔清也亦穢惡也經文有從禾或從酉作[禾*咸]醎二形非也。</p>
</div>
<div class='div-other'><a id='mulu1028' />
<p class='h3'>第十一卷</p>排擠<p style="margin-left:1em">子詣反推[打-丁+戒]謂之排擠廣雅擠排也經文作濟誤也[打-丁+戒]音而勇反。</p>
不媟<p style="margin-left:1em">息列反相狎習謂之媟亦媟嬻也慢也。</p>
門閫<p style="margin-left:1em">又作梱同苦本反三蒼梱門限<span class='corr'>也</span>。</p>
</div>
<div class='div-other'><a id='mulu1029' />
<p class='h3'>第十二卷</p>諦婆<p style="margin-left:1em">經中有作諯婆依字㐬絹<span class='corr'>至</span>二反相讓也。</p>
陛提<p style="margin-left:1em">蒲米反經中有從比下木作誤也。</p>
具幾<p style="margin-left:1em">經文有作泉渠[前-刖+異]反。</p>
[打-丁+袁]頭<p style="margin-left:1em">或作[竺-二+袁]同禹煩反依字籰<span class='corr'>也音</span>于縛反。</p>
枇那<p style="margin-left:1em">扶迷蒲蔑二反依字廣雅枇。</p>
</div>
<div class='div-other'><a id='mulu1030' />
<p class='h3'>第十三卷</p>鞘中<p style="margin-left:1em">小尒疋作韒蒼頡篇作削誚反盛刀者也方言劒室也。</p>
瀬[生/心]<p style="margin-left:1em">力盖反依字字林水流沙上。</p>
持㦸<p style="margin-left:1em">居逆反㦸矟也[米*睪]名云㦸有枝㦸也經文從金作[金*戟]非<span class='corr'>也</span>。</p>
</div>
<div class='div-other'><a id='mulu1031' />
<p class='h3'>第十五卷</p>桎梏<p style="margin-left:1em">之實古祿反周礼在手曰桎足曰梏謂杻械也。</p>
援助<p style="margin-left:1em">禹卷反謂依據護助之言也。</p>
</div>
<div class='div-other'><a id='mulu1032' />
<p class='h3'>第十八卷</p>金桄<p style="margin-left:1em">又作輄同音光謂車及梯轝等撗木者也。</p>
中級<p style="margin-left:1em">居及反級次也謂階級而外一級二級是也。</p>
夾道<p style="margin-left:1em">古洽反在兩邊也亦夾持也三蒼夾輔也。</p>
佉詶<p style="margin-left:1em">古文譸葛二形同是由竹鳩二反叢林名也。</p>
汜汜<p style="margin-left:1em">古文泛同孚劒反廣雅泛泛浮㒵也亦汜濫也。</p>
渟水<p style="margin-left:1em">狄經反埤蒼水止曰渟。</p>
泥淖<p style="margin-left:1em">奴孝反蒼頡篇云深埿也亦溺也濕也。</p>
</div>
<div class='div-other'><a id='mulu1033' />
<p class='h3'>第十九卷</p>槌[石*甲]<p style="margin-left:1em">古文磓同都回反投下也下於甲反自上加下也經文作推押二形非體也。</p>
從咽<p style="margin-left:1em">又作㖶同於賢反咽喉也經文作嚥未見所出。</p>
蓬勃<p style="margin-left:1em">蒲公蒲沒反廣雅勃盛㒵也。</p>
犇馳<p style="margin-left:1em">古文奔今作奔同補門反疾走也。</p>
扡抴<p style="margin-left:1em">太何反下又作曳同余世反扡曳牽引也。</p>
凍瘃<p style="margin-left:1em">古文瘃同知錄反謂手中寒作瘡也。</p>
拼之<p style="margin-left:1em">古文抨同補耕反謂彈繩墨為拼也經中作絣字林無文綺也絣非此用也。</p>
哮呼<p style="margin-left:1em">又作啼同呼交反通俗文虎聲謂之啼嚇嚇音呼嫁反。</p>
燎身<p style="margin-left:1em">又作[(夕/火)*巢]同力鳥力照二反字林燎炙也。</p>
蹌踣<p style="margin-left:1em">七羊反踣今作仆同蒲北反蹌動也仆前覆也。</p>
有篅<p style="margin-left:1em">視專反字林判竹為之盛穀者也蒼頡篇作圖時緣反員倉也經文作簞音單器名。</p>
瘂或<p style="margin-left:1em">於假反埤蒼瘂亦瘖也經文作痾於何反病也又作啞音乙白反笑聲也並非字義。</p>
如縆<p style="margin-left:1em">古恒反通俗文大索曰縆縆亦繩也經文作縆絙非也絙音胡官反。</p>
</div>
<div class='div-other'><a id='mulu1034' />
<p class='h3'>第二十卷</p>石垛<p style="margin-left:1em">徒果反通俗文積土曰垛經文作墯非也。</p>
拚舞<p style="margin-left:1em">又作抃同皮變反說文拊手曰抃也。</p>
醯嵬<p style="margin-left:1em">五迴反忉利諸天子名也。</p>
</div>
<div class='div-other'><a id='mulu1035' />
<p class='h3'>第二十一卷</p>㳙澮<p style="margin-left:1em">古玄古會二反㳙㳙水小流也澮山水出溝廣二尋深二仞也。</p>
虵池<p style="margin-left:1em">實遮反池名也經中作[禹*也]誤也。</p>
穴泉<p style="margin-left:1em">古文作洤同絕緣反水自出為泉經中作[序-予+泉]或作湶非體也。</p>
呼哈<p style="margin-left:1em">古文欱[齒*合]二形同呼合反說文欱啜也。</p>
</div>
<div class='div-other'><a id='mulu1036' />
<p class='h3'>第二十二卷</p>梓栢<p style="margin-left:1em">又作榟同資里反木名也可為琴瑟也梓亦揪也。</p>
</div></div>
<div class='div-other'><a id='mulu1037' />
<p class='h2'>別譯阿含經</p>
<div class='div-other'><a id='mulu1038' />
<p class='h3'>第一卷</p>駏驉<p style="margin-left:1em">渠語反下許居反謂似騾而小牛父馬子是也。</p>
晞乾<p style="margin-left:1em">許機反方言晞燥也北燕海岱之閒謂暴乾為晞。</p>
郁多<p style="margin-left:1em">於六反或作欝多七條衣也。</p>
</div>
<div class='div-other'><a id='mulu1039' />
<p class='h3'>第二卷</p>蟒虵<p style="margin-left:1em">莫朗反尒疋蟒王虵經文作[虫*(网-(ㄨ*ㄨ)+又)]蜽之[虫*(网-(ㄨ*ㄨ)+又)]非也。</p>
纔全<p style="margin-left:1em">在灾反廣疋纔蹔也亦僅也經文作諧非也。</p>
[改-己+兼]食<p style="margin-left:1em">口咸反謂[改-己+兼]啄而食也經文作貪或作龕皆非也。</p>
</div>
<div class='div-other'><a id='mulu1040' />
<p class='h3'>第三卷</p>鑿穽<p style="margin-left:1em">才性反蒼頡篇云埳坑曰穽廣雅穽坑也。</p>
㮯煑<p style="margin-left:1em">古文䚠同胡昆反通俗文合心曰㮯纂文云未判為㮯經中作渾濁之渾非此義也。</p>
総布<p style="margin-left:1em">音忩通俗文輕絲絹曰総総赤青白色也。</p>
牂羖<p style="margin-left:1em">[示*旦]郎反下音古羊三嵗曰牂牂然盛㒵也羖羝羯也。</p>
</div>
<div class='div-other'><a id='mulu1041' />
<p class='h3'>第四卷</p>滑湒<p style="margin-left:1em">又作澀同思入史及二反字林沸鬲也亦雨聲也。</p>
</div>
<div class='div-other'><a id='mulu1042' />
<p class='h3'>第五卷</p>荼毒<p style="margin-left:1em">達胡反廣雅荼毒痛也亦行惡也。</p>
鼷鼠<p style="margin-left:1em">胡鷄反說文小鼠也言有毒者也亦言甘口鼠也。</p>
髻髮<p style="margin-left:1em">古文[肆-聿+會]髻二形今作括同古活反字林髻絜髮也。</p>
</div>
<div class='div-other'><a id='mulu1043' />
<p class='h3'>第七卷</p>瘳損<p style="margin-left:1em">敕流反尚書王翌曰乃瘳瘳猶差也亦愈也。</p>
</div>
<div class='div-other'><a id='mulu1044' />
<p class='h3'>第九卷</p>桁械<p style="margin-left:1em">胡郎反通俗文拘罪者足曰桁械胡戒反械亦桁類也經文作核非也。</p>
拘紖<p style="margin-left:1em">幾愚反埤蒼桊牛拘也下丈忍反說文牛系也經文作倨靷非體也桊音居院反。</p>
㨑摵<p style="margin-left:1em">子公反捉頭曰㨑下音滅滅除也。</p>
㵕入<p style="margin-left:1em">䟽蔭反㵕盡也下漉曰㵕㵕竭也。</p>
</div>
<div class='div-other'><a id='mulu1045' />
<p class='h3'>第十卷</p>都澌<p style="margin-left:1em">又作瀃同相離反字林水索也亦盡也。</p>
扢土<p style="margin-left:1em">古文杚扢二形今作槩同公㝵反杚量也廣疋杚摩也亦平也平斗斛曰杚也。</p>
</div>
<div class='div-other'><a id='mulu1046' />
<p class='h3'>第十一卷</p>毗細<p style="margin-left:1em">女九反經文作[仁-二+丑]非也。</p>
一踔<p style="margin-left:1em">丑㒵反謂半步曰踔也字體作[起-巳+(序-予+干)]。</p>
</div>
<div class='div-other'><a id='mulu1047' />
<p class='h3'>第十五卷</p>兩湏<p style="margin-left:1em">思于反謂鎻湏也經文作[鋗-口+(口/└)]三蒼悉於反[鋗-口+(口/└)]黎也[鋗-口+(口/└)]非此義。</p>
得咽<p style="margin-left:1em">古文㖶同一見反謂吞咽也。</p>
</div>
<div class='div-other'><a id='mulu1048' />
<p class='h3'>第十九卷</p>麻縕<p style="margin-left:1em">一問反說文縕亂麻也經文作蘊紆文反謂束草爇火也薀非字體也。</p>
</div>
<div class='div-other'><a id='mulu1049' />
<p class='h3'>第二十卷</p>[夢-夕+登]瞢<p style="margin-left:1em">徒登丁鄧二反韻集云失臥極也下亡登反經文作[跳-兆+鄧]非體也。</p>
布穀<p style="margin-left:1em">方言布穀自関而東梁楚閒謂之鴶鵴周魏之閒謂之擊穀自関而西或謂之布穀郭璞曰今江東呼為穫穀也鴶音古八反鵴居六反。</p>
芟截<p style="margin-left:1em">所巖反刈草也詩傳曰芟除草也。</p>
</div></div>
<div class='div-other'><a id='mulu1050' />
<p class='h2'>賢愚經</p>
<div class='div-other'><a id='mulu1051' />
<p class='h3'>第一卷</p>懇惻<p style="margin-left:1em">古文[言*(日/匕)]同口很反通俗文至誠曰懇懇亦堅忍也下古文惻同楚力反廣疋惻悲也說文惻痛也。</p>
剜炙<p style="margin-left:1em">烏桓反謂以刀抉肉曰剜炙灼也灼爇也。</p>
王薨<p style="margin-left:1em">呼弘反廣疋薨亡也釋名大夫曰卒諸侯曰薨薨亦䪺壞聲也白虎通曰[山/用]薨皆周制也。</p>
悒悒<p style="margin-left:1em">於急反字林悒不安也蒼頡篇悒悒不舒之㒵也。</p>
失跨<p style="margin-left:1em">苦霸反躡也字林跨踞也經文作[跳-兆+奢]直加反行不前也[跳-兆+奢]非字義。</p>
口噤<p style="margin-left:1em">古文唫同渠錦反通俗文口不開曰噤是也。</p>
諺言<p style="margin-left:1em">冝箭反說文傳言也謂傳世常言也。</p>
昞著<p style="margin-left:1em">古文昺苪二形今作炳同碧皿反廣疋曰昺眀也。</p>
</div>
<div class='div-other'><a id='mulu1052' />
<p class='h3'>第三卷</p>澡盥<p style="margin-left:1em">公緩反說文澡手也凡盥洗物者亦曰盥也。</p>
斠格<p style="margin-left:1em">今作角同古學反角試也角力也格量度也字從木。</p>
舋張<p style="margin-left:1em">羲鎮反尒疋獸曰舋郭璞口言自奮迅也。</p>
肥脆<p style="margin-left:1em">青嵗反說文少血易断也亦耎也經文作[月*巽]饌二形非體也。</p>
欽<span class='corr'>羨</span><p style="margin-left:1em">辝箭反欽敬也說文<span class='corr'>羨</span>願欲也經文作㵪誤也。</p>
具騰<p style="margin-left:1em">杜登反說文騰傳也騰亦乘也廣疋騰奔也。</p>
</div>
<div class='div-other'><a id='mulu1053' />
<p class='h3'>第四卷</p>眩[目*胃]<p style="margin-left:1em">胡遍莫報反國語有眩[目*冒]之疾賈逵曰㒹[目*胃]也。</p>
叵我<p style="margin-left:1em">普我反謂搖動不安也經文作[跳-兆+叵][跳-兆+我]或作[山*叵]峨皆非也。</p>
為臛<p style="margin-left:1em">呼各反說文肉羹也謂有菜曰羹無菜曰臛也。</p>
猒㤥<p style="margin-left:1em">胡代反通俗文患愁曰㤥㤥亦苦也恨也今猶言患㤥以有所苦也。</p>
激切<p style="margin-left:1em">公的反楚辝或清激事无所通王逸曰激感也。</p>
如掊<p style="margin-left:1em">蒲交反通俗文手把曰掊經文作刨近字也。</p>
[卄/毦]衣<p style="margin-left:1em">而容反字林毛罽也繤文云[卄/毦]以毛為飾也。</p>
搔蛘<p style="margin-left:1em">乘勞反說文搔刮也搔亦抓也經文作瘙乘到反疥也下餘掌反說文搔蛘也今皆作癢經文作痒似羊反字林痒病名也痒非此義。</p>
</div>
<div class='div-other'><a id='mulu1054' />
<p class='h3'>第五卷</p>癇病<p style="margin-left:1em">核閒反聲類小兒瘨也說文風病也。</p>
倱伅<p style="margin-left:1em">又作混沌同胡損徒損反通俗文大而无形曰倱伅也。</p>
</div>
<div class='div-other'><a id='mulu1055' />
<p class='h3'>第七卷</p>妐言<p style="margin-left:1em">之容反[米*睪]名云言是<span class='corr'>己</span>所敬見之伀伀自齊肅也。</p>
鎮煞<p style="margin-left:1em">陟陳反說文鎮壓也經文作填音田填非此義。</p>
忠恪<p style="margin-left:1em">古文愙同苦各反恪敬也字林恪恭也。</p>
銜穗<p style="margin-left:1em">又作[釆-木+未]同辝醉反說文禾成秀人所[扠-、]者也。</p>
槁宕<p style="margin-left:1em">徒浪反宕猶上也高昌人語之訛耳。</p>
[囟-乂+人]上<p style="margin-left:1em">古文䏤[月*宰]二形同先進先恣二反說文頭會腦盖也頟空也經文作顖未見所出。</p>
</div>
<div class='div-other'><a id='mulu1056' />
<p class='h3'>第八卷</p>析體<p style="margin-left:1em">思狄反析猶分析也字從木。</p>
覈身<p style="margin-left:1em">胡革反覈㝵也經文作撽口吊反撽擊也撽非此義。</p>
</div>
<div class='div-other'><a id='mulu1057' />
<p class='h3'>第九卷</p>卓犖<p style="margin-left:1em">力角反謂奇異也。</p>
騷騷<p style="margin-left:1em">蘇勞反說文騷擾也亦大疾也經文作搔非體。</p>
㱇然<p style="margin-left:1em">所力反埤蒼恐懼也通俗文小怖曰㱇也。</p>
</div>
<div class='div-other'><a id='mulu1058' />
<p class='h3'>第十卷</p>勦了<p style="margin-left:1em">仕交反便捷也謂勁速勦健也說文作[(魅-ㄙ)-未+堯]捷也疾也。</p>
挫捩<p style="margin-left:1em">祖臥反挫折也謂折其鋒也說文挫摧也捩音力結反。</p>
麼小<p style="margin-left:1em">莫可反細小曰麼經文作尛近字也。</p>
釵股<p style="margin-left:1em">楚佳公戶反脛本曰股取其義也。</p>
継邁<p style="margin-left:1em">古帝莫敗反継續也邁往也謂相續而往也。</p>
咆哮<p style="margin-left:1em">蒲交呼交反說文咆㘁也哮驚也亦大怒也。</p>
</div>
<div class='div-other'><a id='mulu1059' />
<p class='h3'>第十一卷</p>㣿惕<p style="margin-left:1em">之若耻擊反㣿憂懼也亦痛也惕愁也亦憂也。</p>
</div>
<div class='div-other'><a id='mulu1060' />
<p class='h3'>第十二卷</p>孤焭<p style="margin-left:1em">古文惸儝二形同巨營反焭單也无兄弟曰焭也。</p>
施罟<p style="margin-left:1em">孤戶反罟網也經文或作罝子邪反亦網也二形隨作。</p>
[番*去]比<p style="margin-left:1em">補丹反翻類也經文作般假借也。</p>
渰水<p style="margin-left:1em">乙釤反謂搵入水中也渰沒也。</p>
</div>
<div class='div-other'><a id='mulu1061' />
<p class='h3'>第十三卷</p>斒斕<p style="margin-left:1em">又作霖玢二形同補閒反下又作斕同盧閒反埤蒼文㒵也文章成謂之斒斕經文作斑蘭非體也。</p>
健辟<p style="margin-left:1em">脾伇反謂便辟捷勇也。</p>
</div>
<div class='div-other'><a id='mulu1062' />
<p class='h3'>第十四卷</p>摒譡<p style="margin-left:1em">卑政都浪反謂掃除也廣疋摒除也。</p>
[彰-章+青]然<p style="margin-left:1em">又作靖竫妌靜四形同自井反謂安定也息也亦無聲曰靜說文[彰-章+青]飾也[彰-章+青]絜也。</p>
腹潰<p style="margin-left:1em">古文殨同胡對反說文潰漏也亦旁决曰潰也。</p>
趒牆<p style="margin-left:1em">他吊反跳躑也韻集趒越也經文作超非體也。</p>
蜂虫<p style="margin-left:1em">又作螽同疋凶反或作香虫經文作乘此應誤也。</p>
奕奕<p style="margin-left:1em">余石反廣疋奕奕盛也字體從大經文作奕非也。</p>
</div>
<div class='div-other'><a id='mulu1063' />
<p class='h3'>第十六卷</p>賖貰<p style="margin-left:1em">始遮反下時夜反說文貰買也貰貸也廣疋貰賖也。</p>
[蠃-口+(罩-卓)]長<p style="margin-left:1em">弋成反字林贏有餘也廣疋贏益也今皆作盈。</p>
陶演<p style="margin-left:1em">徒刀反詩云憂心且陶陶暢也暢達也。</p>
荼迦<p style="margin-left:1em">徒加反經文從足作[跳-兆+茶]非也。</p>
</div></div>
<div class='div-other'><a id='mulu1064' />
<p class='h2'>起世經</p>
<div class='div-other'><a id='mulu1065' />
<p class='h3'>第一卷</p>壘堞<p style="margin-left:1em">又作垒同力癸反軍壁曰壘壘亦重也下又作堞同徒頰反字書女牆也。</p>
閻浮提<p style="margin-left:1em">或名剡浮洲或言譫浮洲或云贍部洲閻浮者從樹為名提者略也應言提鞞波此云洲譫音之含反埤蒼多言也。</p>
欝單越<p style="margin-left:1em">或名欝怛羅越或言欝多羅拘樓或言郁多羅鳩留正言欝怛羅究瑠此譯云高上作謂高上於餘方也亦言勝鳩留此云作亦云姓也。</p>
弗婆提<p style="margin-left:1em">或名弗于逮或云弗婆毗提呵或云逋利婆鼻提賀逋利婆此譯云前鼻提賀此云離體或云弗婆提或言毗提呵者並訛也。</p>
瞿陀尼<p style="margin-left:1em">或名俱耶尼或名瞿耶尼或名瞿伽尼皆是訛轉也瞿此譯云牛陀尼夜此云取與以彼多牛用牛市易如此閒用錢帛等或云有石牛也。</p>
薔薇<p style="margin-left:1em">在羊反下無飛反重葉花者也。</p>
淋甚<p style="margin-left:1em">古文瀶同力金反三蒼淋漉水下也。</p>
礓石<p style="margin-left:1em">居良反形如薑也字從石經文從土作壃非也。</p>
攀擥<p style="margin-left:1em">又作㩜攬二形同力敢反說文撮持也擥取也。</p>
搦取<p style="margin-left:1em">又作[弱*ㄆ]同女卓反搦猶捉取也說文搦按也。</p>
</div>
<div class='div-other'><a id='mulu1066' />
<p class='h3'>第二卷</p>馬名婆羅訶<p style="margin-left:1em">此譯言長毛也。</p>
蟹螫<p style="margin-left:1em">五高反蟹有二螫八足也字從虫經文作鼇大龜也。</p>
蘇偷婆<p style="margin-left:1em">此譯云大聚舊云塔者訛略也。</p>
</div>
<div class='div-other'><a id='mulu1067' />
<p class='h3'>第三卷</p>森竦<p style="margin-left:1em">所金反多木長㒵也下古文慫同先勇反竦上也。</p>
黫黑<p style="margin-left:1em">又作[羊*(栗-木+土)]同於閒反字書黑羊也經文從牛作[牛*(栗-木+土)]非也。</p>
㒻突<p style="margin-left:1em">莫勒反說文㒻突前也猶輕觸直進也今皆作冐。</p>
啀喍<p style="margin-left:1em">五佳反下助佳反犬見齒也經文作睚眦瞋目也。</p>
䥫鈇<p style="margin-left:1em">方于反說文鈇莖斫也鈇亦椹也亦撗斧也。</p>
滂流<p style="margin-left:1em">普傍反三蒼滂沱也水多流㒵也。</p>
</div>
<div class='div-other'><a id='mulu1068' />
<p class='h3'>第四卷</p>顫動<p style="margin-left:1em">又作䡀同之膳反說文頑顫也三蒼頭不正也。</p>
黑黶<p style="margin-left:1em">於簟反謂面黑子也說文中黑也。</p>
</div>
<div class='div-other'><a id='mulu1069' />
<p class='h3'>第七卷</p>虬螭<p style="margin-left:1em">渠周反下敕知反廣雅有角曰虬龍无角曰螭虬黑身无鱗甲螭若龍而黃者也。</p>
</div>
<div class='div-other'><a id='mulu1070' />
<p class='h3'>第九卷</p>陂濼<p style="margin-left:1em">筆皮反下疋愽反陂池也下山東名為濼鄴東有鸕鷀濼是也幽州呼為淀音殿也。</p>
</div>
<div class='div-other'><a id='mulu1071' />
<p class='h3'>第十卷</p>迦箄<p style="margin-left:1em">方尒反此名藿香也藿音呼郭反。</p>
</div></div>
<div class='div-other'><a id='mulu1072' />
<p class='h2'>雜寶藏經</p>
<div class='div-other'><a id='mulu1073' />
<p class='h3'>第一卷</p>礭然<p style="margin-left:1em">口角反周易夫乾礭然韓康伯曰礭堅㒵也。</p>
黎元<p style="margin-left:1em">力奚反黎眾也元善也古者謂民曰善言善人因善為元故曰黎元言元元者非一民也。</p>
瞤動<p style="margin-left:1em">古文旬同而輪反說文目搖動也。</p>
惕惕<p style="margin-left:1em">敕歷反詩云心焉惕惕傳曰惕惕猶忉忉也懼也。</p>
</div>
<div class='div-other'><a id='mulu1074' />
<p class='h3'>第二卷</p>悼慨<p style="margin-left:1em">徒到可戴反悼傷也哀憐也慨大息也。</p>
鑰匙<p style="margin-left:1em">今作[門@龠]同余酌反下方言作提又作鍉同是支反關鑰也經文作蘥非體也又作鉹聲類字與鉹同音昌紙反[(天*天)/高]也又作柢並非也。</p>
鞠躬<p style="margin-left:1em">居六居雄反歛身也經文作穹窮非體也。</p>
</div>
<div class='div-other'><a id='mulu1075' />
<p class='h3'>第三卷</p>肥丁<p style="margin-left:1em">都亭反丁強也[米*睪]名云丁壯也經文作[月*丁]都定反非也。</p>
單孑<p style="margin-left:1em">居折反孑猶獨也字林无右臂曰孑是其義也。</p>
讒搆<p style="margin-left:1em">古候反搆合也亂也經文作婚媾之媾非體也。</p>
諂詭<p style="margin-left:1em">居毀反不實也廣疋詭隨惡也亦欺也誑也。</p>
</div>
<div class='div-other'><a id='mulu1076' />
<p class='h3'>第四卷</p>畐塞<p style="margin-left:1em">普逼反方言畐滿也經文作逼誤也。</p>
襤褸<p style="margin-left:1em">古文懢又作繿同力甘反謂衣敗也凡人衣破醜弊皆謂之襤褸經文作藍縷非體也。</p>
銅魁<p style="margin-left:1em">苦迴反說文羹斗也經文作鍆欄二形並非也。</p>
</div>
<div class='div-other'><a id='mulu1077' />
<p class='h3'>第五卷</p>金㼜<p style="margin-left:1em">又作盎同於浪反尒疋盎謂之[午/土]郭璞曰即盆也。</p>
躓䪺<p style="margin-left:1em">古文䠟躓二形今作[專-寸+疋]同陟利反謂挫辱之也廣疋躓蹋也。</p>
侜張<p style="margin-left:1em">陟㽞反下知良反尒疋侜張誑也亦欺誑人也經文作倀非也。</p>
启門<p style="margin-left:1em">孔尚以為古文啟字埤蒼作闙同苦礼反启開也。</p>
</div>
<div class='div-other'><a id='mulu1078' />
<p class='h3'>第六卷</p>今享<p style="margin-left:1em">籀文作亯同虛兩反享當也經文作音響之響非也。</p>
儻能<p style="margin-left:1em">敕朗反謂不定辝也經文作讜當朗反直言也讜非此義。</p>
嚶鳴<p style="margin-left:1em">烏耕反尒疋丁丁嚶嚶相切直也謂兩鳥鳴以喻朋友切磋相正也。</p>
嗷嗷<p style="margin-left:1em">五高反說文嗷嗷眾口愁也。</p>
苛剋<p style="margin-left:1em">賀多反說文尤劇也煩擾也剋急也。</p>
至欵<p style="margin-left:1em">或作欵同口緩反蒼頡篇欵誠重也又志純也欵愛也。</p>
老瞎<p style="margin-left:1em">又作瞎同呼鎋反字書一目合也。</p>
</div>
<div class='div-other'><a id='mulu1079' />
<p class='h3'>第七卷</p>綏化<p style="margin-left:1em">斯佳反尒疋綏安也。</p>
錏鍜<p style="margin-left:1em">一加何加反說文錏鍜頸飾也。</p>
坐頭<p style="margin-left:1em">藏果反說文坐止也經文作咽於人反塞也咽非此義舊烏見反者非也。</p>
禱賽<p style="margin-left:1em">都誥反說文告事求請為禱下蘇再反謂酬報也。</p>
哂哂<p style="margin-left:1em">失忍反論語夫子哂之案哂小笑也經文作㖶舊烏雞呼鷄二反非也。</p>
</div>
<div class='div-other'><a id='mulu1080' />
<p class='h3'>第八卷</p>諮詢<p style="margin-left:1em">私遵反問也左傳訪問於善為諮諮親為詢諮問善道謂諮問親戚之義。</p>
㤲腹<p style="margin-left:1em">又作㥦同虛頰反說文丘涉反恐息也經文作攝非也。</p>
甲冑<p style="margin-left:1em">古文䩜同除救反廣雅兜鍪也亦言鞮鍪也。</p>
㖑言<p style="margin-left:1em">呼戒反㖑喝恚聲也經文作喈音皆非字義也。</p>
覰其<p style="margin-left:1em">又作狙同千絮反字林窺觀也亦覗也廣疋覰視也。</p>
眼眠<p style="margin-left:1em">又作瞑同莫田反說文瞑翕也尒疋翕合也。</p>
咥師<p style="margin-left:1em">徒結反人名也。</p>
鄙[序-予+(執/衣)]<p style="margin-left:1em">思裂反鄙陋也[序-予+(執/衣)]黷也亦私居非公會之服也。</p>
狡猾<p style="margin-left:1em">古飽反胡刮反惡黠也方言凡小兒多詐或謂之猾。</p>
巢窠<p style="margin-left:1em">又作萪薖二形同苦和反廣疋窠巢也。</p>
抵言<p style="margin-left:1em">都礼反拒也謂抵拒推也。</p>
扳上<p style="margin-left:1em">又作攀同普斑反廣疋扳援也上及之言也。</p>
</div></div>
<div class='div-other'><a id='mulu1081' />
<p class='h2'>普曜經</p>
<div class='div-other'><a id='mulu1082' />
<p class='h3'>第一卷</p>迄今<p style="margin-left:1em">虛訖反尒疋迄至也。</p>
四瀆<p style="margin-left:1em">徒木反尒疋水注澮曰瀆說文溝也又邑中曰瀆也。</p>
愚戅<p style="margin-left:1em">都絳反說文愚癡也戅愚也。</p>
盪滌<p style="margin-left:1em">徒朗徒的反盪滌洒器物也說文滌洒也。</p>
軒窓<p style="margin-left:1em">許言反軒樓板也亦檻上板也障風日者也。</p>
鏺樹<p style="margin-left:1em">補沫反國名也依字兩刃有木柄可以刈草也。</p>
帑藏<p style="margin-left:1em">敕朗反周成難字音蕩說文帑金幣所藏府也。</p>
櫳䟽<p style="margin-left:1em">力公反蒼頡篇㰍䟽也說文房室曰䟽也䟽亦窓也。</p>
</div>
<div class='div-other'><a id='mulu1083' />
<p class='h3'>第一卷</p>髀踵<p style="margin-left:1em">蒲米反下古文踵今作歱同之重反說文足跟也廣疋踵迹也。</p>
篋笥<p style="margin-left:1em">胥吏反說文盛衣器也圓曰簞方曰笥也。</p>
椸架<p style="margin-left:1em">古文提椸二形今作箷同余支反禮記男女不同椸架鄭玄曰竿謂之椸可架衣也。</p>
鶩鴈<p style="margin-left:1em">音木尒疋舒鳬鶩野曰鳬家曰鶩鶩即鴨也。</p>
芬葩<p style="margin-left:1em">普花反說文芬芳也葩花也取其盛㒵也。</p>
咳笑<p style="margin-left:1em">古文孩同胡来反說文咳小兒笑也。</p>
</div>
<div class='div-other'><a id='mulu1084' />
<p class='h3'>第四卷</p>委儋<p style="margin-left:1em">丁甘反委積也儋何也謂委積相儋負也。</p>
鵁鶄<p style="margin-left:1em">音交精鳥名也群飛如雌鷄似鳬高足也。</p>
齩骨<p style="margin-left:1em">又作䶧同五狡反廣疋䶧齧也經文作嚛火屋反說文食辛也樂非字義也。</p>
寮属<p style="margin-left:1em">又作僚同力條反尒疋寀寮官也郭璞曰同官為寮亦僚友也。</p>
喁喁<p style="margin-left:1em">魚凶反說文眾口上見也淮南子云群生莫不喁喁然仰其德也。</p>
</div>
<div class='div-other'><a id='mulu1085' />
<p class='h3'>第五卷</p>不啑<p style="margin-left:1em">丁計反蒼頡篇云噴鼻也經文作嚏非也。</p>
寶垜<p style="margin-left:1em">徒果反通俗文積土曰垜說文堂塾也。</p>
緹[幔-又+力]<p style="margin-left:1em">他礼反說文帛赤黃色也淺絳也一染謂之縓緹也縓音且絹反。</p>
珠璣<p style="margin-left:1em">居衣反說文珠之不圓者也或曰小珠也。</p>
訛言<p style="margin-left:1em">古文蒍譌吪三形同五戈反詩云民之訛言箋云訛偽也訛亦詭言也。</p>
蒺䔧<p style="margin-left:1em">自栗力尸反尒疋薋蒺䔧即布地蔓生子有三角者也經文作[金*疾]錤未見所出錤音基鎡錤鋤也非今所用也。</p>
</div>
<div class='div-other'><a id='mulu1086' />
<p class='h3'>第六卷</p>誾[門@(幅-巾)]<p style="margin-left:1em">古文訓同魚巾反說文誾誾和恱而爭也礼記誾誾和敬之㒵也經文作狺字與㹞同音牛佳牛巾二反犬聲也又作唁冝箭反並非此用。</p>
嫈嫇<p style="margin-left:1em">乙莖莫莖反字林心態也亦細視也經文作[目*嬰]盲非體也。</p>
䫌頭<p style="margin-left:1em">普米反說文傾頭也蒼頡篇頭不正也。</p>
從容<p style="margin-left:1em">且容反謂詳審閑疋之㒵也廣疋從容舉動也。</p>
恢廓<p style="margin-left:1em">又作[多*(厂@火)]同苦迴反字林恢大也廓空也。</p>
拍臏<p style="margin-left:1em">又作髕同扶忍反說文膝骨曰髕也。</p>
虎兕<p style="margin-left:1em">又作兕[凹/木]二形同音似又音徐姉反尒疋兕似牛郭璞曰一角青色重千斤也。</p>
和埴<p style="margin-left:1em">時力反黏土曰埴[米*睪]名埴膩也如脂之膩也。</p>
裁櫱<p style="margin-left:1em">古文[木*幸]不㩵三形同五割反尒疋櫱載也餘也謂木有殘餘載出名曰[木*幸]也。</p>
</div>
<div class='div-other'><a id='mulu1087' />
<p class='h3'>第七卷</p>屯蹇<p style="margin-left:1em">陟倫反說文屯難也蹇挂㝵也。</p>
林邠<p style="margin-left:1em">古文豳二形今作邠同府貧反樹名也。</p>
礼貺<p style="margin-left:1em">許誑反尒疋貺賜也郭璞曰謂賜與也。</p>
</div></div>
<div class='div-other'><a id='mulu1088' />
<p class='h2'>修行道地經</p>
<div class='div-other'><a id='mulu1089' />
<p class='h3'>第一卷</p>大較<p style="margin-left:1em">古文攉同古學反粗略也廣雅較猶眀也。</p>
拔栽<p style="margin-left:1em">子来反栽植也今時名草木植曰栽。</p>
扁鵲<p style="margin-left:1em">蒲顯反古之良醫也姓鄭案漢書韋昭曰大山小盧人也名越人魏桓侯時醫也。</p>
蒼頭<p style="margin-left:1em">漢書蒼頭應劭曰秦稱民曰黔首黔黑也首頭也奴曰蒼頭非純黑以別於民也。</p>
欝㒵<p style="margin-left:1em">於勿反尒疋欝氣也亦哀思也下古文㒵貌二形今作貌同莫効反容㒵也亦見也又作[睅-干+日]謂眩[睅-干+日]也音莫報反經文作冐覆之昌假借也。</p>
諸藏<p style="margin-left:1em">才浪反積蓄也如庫藏也人有五藏謂肝肺脾心腎也經文作[咸/(囟-乂+ㄆ)]非體也。</p>
譖人<p style="margin-left:1em">側禁反廣雅譖毀也亦讒也一曰旁入曰譖也。</p>
蜘蛛<p style="margin-left:1em">古文作鼅鼄二形同音知株謂有草蜘蛛有土蜘蛛也經文作蜇非也。</p>
嗽喉<p style="margin-left:1em">所角反謂嗽吮也經文作[口*數]或作[舌*數]非也。</p>
湩現<p style="margin-left:1em">竹用都洞二反通俗文乳汁曰湩今江南人亦呼乳為湩經文作[重*委]奴罪反非也。</p>
銀柴<p style="margin-left:1em">經文從口作嚚喍二形誤也。</p>
</div>
<div class='div-other'><a id='mulu1090' />
<p class='h3'>第二卷</p>蟠結<p style="margin-left:1em">薄寒反廣疋蟠曲也亦委也。</p>
噤齘<p style="margin-left:1em">渠錦反下胡戒反說文齘齒相切也方言齘怒也郭璞曰言噤齘也。</p>
雚葦<p style="margin-left:1em">胡官反細葦也葦秀然後為雚葦也。</p>
飛鳥<p style="margin-left:1em">甫韋反言鳥飛揚也經文從犬作犵誤也。</p>
</div>
<div class='div-other'><a id='mulu1091' />
<p class='h3'>第三卷</p>黿鼉<p style="margin-left:1em">魚袁反下徒何反經文作魭䰿二形非體也。</p>
如麵<p style="margin-left:1em">莫遍反言其碎未如麵也經文作蔑聲之誤也。</p>
䥫鈼<p style="margin-left:1em">渠王反通俗文繰車曰[車*狂]繰音桒勞反。</p>
燔之<p style="margin-left:1em">又作㸋同扶袁反加火曰燔燔亦燒也乾也。</p>
䥫丳<p style="margin-left:1em">字苑初眼反謂以籤貫肉炙之者也籤音且廉反。</p>
</div>
<div class='div-other'><a id='mulu1092' />
<p class='h3'>第四卷</p>不訾<p style="margin-left:1em">又作訾同紫斯反訾量也經文作貲非也。</p>
九韶<p style="margin-left:1em">古文[鼓/召]同視招反舜樂名也韶紹也言舜能紹継堯之德也尚書簫韶九成是也。</p>
</div>
<div class='div-other'><a id='mulu1093' />
<p class='h3'>第五卷</p>擭草<p style="margin-left:1em">於[乎*(虎-儿+巾)]反廣疋持也謂握取之也。</p>
稱錘<p style="margin-left:1em">直危反廣疋錘謂之權即稱錘也。</p>
䲭猪<p style="margin-left:1em">尺[日*(〦/日)]反下陟於反䲭張大也言此人[互*鳥]張大如猪也。</p>
摶掩<p style="margin-left:1em">纂文云愽六愽用六箸六棊謂之六愽掩擈掩跳錢戲也俗謂之射數或云射意也。</p>
櫪㯕<p style="margin-left:1em">力的反下乘奚反通俗文考囚具謂之櫪㯕字林押其指也。</p>
臠臠<p style="margin-left:1em">力轉反肉臠也經文作[月*連][月*連]非也。</p>
步搖<p style="margin-left:1em">[米*睪]名云上有垂珠步則搖動者也經文作瑤非也。</p>
秸草<p style="margin-left:1em">古八反秸槀也。</p>
餬口<p style="margin-left:1em">又作餬同戶姑反方言寄食也江淮之閒謂寓食為餬尒疋餬饘也郭璞曰即糜也饘音之然反。</p>
</div></div>
<div class='div-other'><a id='mulu1094' />
<p class='h2'>生經</p>
<div class='div-other'><a id='mulu1095' />
<p class='h3'>第一卷</p>鋃鐺<p style="margin-left:1em">力當都唐反說文[飢-几+良]鐺鎻也經文作狼當非體也。</p>
淑女<p style="margin-left:1em">時六反詩云窈窕淑女傳曰淑美也淑善也。</p>
震越<p style="margin-left:1em">梵言也此譯云衣服也。</p>
訶譴<p style="margin-left:1em">去戰反廣疋譴責也怒也說文訶大言而怒也。</p>
睢叫<p style="margin-left:1em">許隹反聲類睢䂄大視也謂張目叫呼也䂄音况縛反。</p>
捼彼<p style="margin-left:1em">奴和奴回二反說文捼摧也又亦兩手相切也。</p>
調譺<p style="margin-left:1em">魚戒反廣疋譺調也謂相啁也蒼頡篇譺欺也通俗文大調曰譺是也。</p>
誘訹<p style="margin-left:1em">餘首反誘教引也相勸也下私律反說文訹誘也廣疋訹謏也經文作恤憂也恤非此義謏音私酉反。</p>
習忕<p style="margin-left:1em">又作[怡-台+(奄-大)]翼世反字林[怡-台+(奄-大)]習也蒼頡篇[怡-台+(奄-大)]眀也郭璞曰狃忕復為也。</p>
俘囚<p style="margin-left:1em">妨愚反尚書俘厥寶玉孔安國曰俘取也。</p>
嗚噈<p style="margin-left:1em">古文作[叔/黽]同子六子合二反聲類噈亦嗚也。</p>
</div>
<div class='div-other'><a id='mulu1096' />
<p class='h3'>第二卷</p>諄那<p style="margin-left:1em">古文訰同之閏反此譯云碎末謂人名也。</p>
鞕[革*亢]<p style="margin-left:1em">五更反下胡浪反風名也[革*亢]字未詳所出也。</p>
殟殙<p style="margin-left:1em">於沒反下莫昆反聲類欲死也說文暴無知也。</p>
蕱偈<p style="margin-left:1em">所交反。</p>
昧[序-予+單]<p style="margin-left:1em">丁賀反。</p>
鞬陁<p style="margin-left:1em">紀言反。</p>
褅弥<p style="margin-left:1em">徒計反。</p>
鎧翰<p style="margin-left:1em">口賚反說文鎧甲也下胡旦反周易白馬翰如王弼曰鮮潔其馬翰如也。</p>
</div>
<div class='div-other'><a id='mulu1097' />
<p class='h3'>第三卷</p>讙呼<p style="margin-left:1em">古文作吅又作諠同虛袁反廣疋諠鳴也聲類諠譁也諠聲驚呼也。</p>
翕眼<p style="margin-left:1em">呼及反猶眨眼也翕合也亦歛也經文從目作䁯書无此字眨音㽵狹反。</p>
樗樹<p style="margin-left:1em">敕於反摴惡木也大不中繩墨小不中䂓矩也。</p>
蠱狐<p style="margin-left:1em">餘者反說文狐妖獸鬼所乘有三德其色中和小前大後死必首丘也。</p>
拘翼<p style="margin-left:1em">梵言憍尸迦是也此本應作翅後誤作翼失其義也。</p>
㩲[怳-儿+(└/月)]<p style="margin-left:1em">古文[言*(口/└/月)]同息與反通俗文多意謂之㤖[怳-儿+(└/月)]字林㤖[怳-儿+(└/月)]知也㤖音張呂反。</p>
廩賈<p style="margin-left:1em">又作㐭同力甚反三蒼藏米曰廩也。</p>
憫泣<p style="margin-left:1em">眉隕反憂㒵也憫憫然也。</p>
</div>
<div class='div-other'><a id='mulu1098' />
<p class='h3'>第四卷</p>踧踖<p style="margin-left:1em">子六反下子亦反字林踧踖不進也一曰畏敬也謂恭敬之㒵也。</p>
</div>
<div class='div-other'><a id='mulu1099' />
<p class='h3'>第五卷</p>[肆-聿+((彰-章)/几)]鉗<p style="margin-left:1em">口昆反下巨炎反說文髡剃也鉗束䥫在頸者也經文作[髟/甘]非也。</p>
觸嬲<p style="margin-left:1em">奴晈反謂[男*男]亂也案[男*男]猶料也亦弄也。</p>
讒哳<p style="margin-left:1em">側鎋中鎋二反啁哳鳥悲也。</p>
搏踏<p style="margin-left:1em">補莫反下又作蹋同徒盍反搏手搏也蹋足踐也。</p>
唉痾<p style="margin-left:1em">於来反說文譍聲也蒼頡篇唉[口*兮]也字書慢譍也下又作痾同於何反[口*兮]音於礼反。</p>
</div></div>
<div class='div-other'><a id='mulu1100' />
<p class='h2'>陰持入經</p>
<div class='div-other'><a id='mulu1101' />
<p class='h3'>上卷</p>惱懣<p style="margin-left:1em">古文作[惹-右+兩]同莫本反字林懣煩也蒼頡篇懣悶也亦憤也方言眩懣也朝鮮洌水之閒煩懣謂之謨澷。</p>
</div>
<div class='div-other'><a id='mulu1102' />
<p class='h3'>下卷</p>已分<p style="margin-left:1em">甫墳反分隔也經文作份彼陳反說文份份質備也字與斌彬同。</p>
溝港<p style="margin-left:1em">古侯反下古項反謂湏陁洹也此言入流亦名至流亦名預流言溝港者取其流[皮-(〡/又)+(王/匆)]也。</p>
睡瞑<p style="margin-left:1em">又作眠同亡田反說文瞑目翕也眠寐也臥也。</p>
</div></div>
<div class='div-other'><a id='mulu1103' />
<p class='h2'>中本起經</p>
<div class='div-other'><a id='mulu1104' />
<p class='h3'>上卷</p>拘隣<p style="margin-left:1em">此譯云阿若名已知拘隣者姓也初度五人名也一名拘隣二名頗陛三名跋提四名十力迦葉五名摩男拘利。</p>
屏營<p style="margin-left:1em">卑營反謂惶遽也廣疋屏營佂伀也經文作併甫政反說文併㝡也併非此義㝡音才句反。</p>
</div>
<div class='div-other'><a id='mulu1105' />
<p class='h3'>下卷</p>妖冶<p style="margin-left:1em">余者反謂傲雅自得㽵飾鮮眀之㒵也。</p>
狂憨<p style="margin-left:1em">呼濫反字書憨愚也郭璞曰鵽鳥憨急謂虛勇也。</p>
靈柩<p style="margin-left:1em">渠救反小尒疋有屍謂之柩空棺謂之[打-丁+親]礼記在棺曰柩鄭玄柩之言究也白虎通曰柩之言久也久不復變也。</p>
焜煌<p style="margin-left:1em">胡本反下胡光反方言焜盛也郭璞曰焜煌盛㒵也煌眀也蒼頡篇煌光也經文作煇字與暉同虛歸反煇光也煇非此用。</p>
恂恂<p style="margin-left:1em">私巡反論語恂恂如也王肅曰溫恭㒵也廣雅恂恂敬也尒疋恂恂戰慄也。</p>
斑駮<p style="margin-left:1em">又作辬同補顏反說文辬駮也蒼頡篇辬文㒵也雜色為斑經文作斒方閒反斒斕也斕音力閒反。</p>
</div></div>
<div class='div-other'><a id='mulu1106' />
<p class='h2'>興起行經</p>
<div class='div-other'><a id='mulu1107' />
<p class='h3'>上卷</p>曰䴸<p style="margin-left:1em">正體作麩古文作麱同妨虞反。</p>
杖敲<p style="margin-left:1em">蒼頡訓詁作[翹-羽+ㄆ]同苦交反下擊也經文作撓非也。</p>
</div></div>
<div class='div-other'><a id='mulu1108' />
<p class='h2'>達磨多羅禪經</p>
<div class='div-other'><a id='mulu1109' />
<p class='h3'>上卷</p>發軫<p style="margin-left:1em">之忍反軫跡也轉也輿後撗木也今謂發車跡轉也。</p>
分逵<p style="margin-left:1em">又作馗同奇龜反尒疋九達謂之逵郭璞曰四道交出復有旁通者也。</p>
孱焉<p style="margin-left:1em">仕簡反謂仁謹之㒵也亦懦弱為孱廣疋孱惡也。</p>
將暨<p style="margin-left:1em">聲類古文泉同其器反左傳猶懼不暨注曰暨至也尒疋暨不及也暨與也。</p>
一匱<p style="margin-left:1em">渠愧反匱土籠也匱亦匣也。</p>
[門@(恙-心+皿)]眾<p style="margin-left:1em">胡臘反說文[門@(恙-心+皿)]閇也。</p>
閃鑠<p style="margin-left:1em">式染反下舒酌反閃鑠蹔見也經文作[泳-永+蘥]非也。</p>
尒炎<p style="margin-left:1em">梵言尒炎此譯云所知亦云應知也。</p>
梯楴<p style="margin-left:1em">他弟反下敕細反經云心之住[皮-(〡/又)+(王/匆)]也。</p>
瀸壞<p style="margin-left:1em">子塩反通俗文淹漬謂之瀸洳字林瀸漬也。</p>
貧窶<p style="margin-left:1em">瞿庾反尒雅窶貧也字書空也窶者无礼也。</p>
</div>
<div class='div-other'><a id='mulu1110' />
<p class='h3'>下卷</p>塵塺<p style="margin-left:1em">武該武賀二反通俗文熟土曰塺塺亦塵也敗壞也。</p>
伏鷄<p style="margin-left:1em">又作匐同扶畜反謂鷄傴伏其卵也方言鷄伏卵而未孚皆是也。</p>
䠋骨<p style="margin-left:1em">今作髀同蒲米反說文股外曰髀也江南音必尒反。</p>
</div></div>
<div class='div-other'><a id='mulu1111' />
<p class='h2'>義足經</p>
<div class='div-other'><a id='mulu1112' />
<p class='h3'>上卷</p>草葌<p style="margin-left:1em">又作菅䔵二形同古顏反聲類葌蘭也說文香草也。</p>
欲[言*互]<p style="margin-left:1em">又作詆同都礼反說文詆呵也蒼頡篇詆欺也。</p>
遍徇<p style="margin-left:1em">又作徇同辝遵反徇循也亦巡行也行走宣令曰徇說文行示曰徇字從彳也。</p>
厄至<p style="margin-left:1em">猗革反蒼頡篇厄困也說文厄隘也凡遇灾難遭苦毒皆曰厄。</p>
鱻眀<p style="margin-left:1em">又作鮮同思錢反廣疋鮮好也鮮亦善也。</p>
不撟<p style="margin-left:1em">几小反說文撟擅也假詐也國語其形撟誣賈逵曰非先王之法曰撟加誅無罪曰誣字從手今皆作矯。</p>
著洿<p style="margin-left:1em">一孤反字林濁水不流曰洿謂行潦之水也大曰潢小曰洿。</p>
勞来<p style="margin-left:1em">說文作敕同力代反尒疋来勞也郭璞曰相約敕亦為勞也揵為舍人曰勞力極也来強事也廣疋敕謹也勤也詩云神所勞矣箋云勞来猶佐助也漢書勞来不怠也經文作俫非也。</p>
名勇<p style="margin-left:1em">古文恿勇二形今作勇同踰腫反勇謂果决也知死不避曰勇也。</p>
恐懾<p style="margin-left:1em">聲類作㒤同止葉反廣疋懾懼也字書失常也說文心[月*艮]也。</p>
喑唶<p style="margin-left:1em">於禁反下子夜反喑喈猶嘆聲也經文作咋壯白士白二反咋咋然聲也亦咋齧也。</p>
[僉*支]指<p style="margin-left:1em">力舟反說文歛收也尒疋歛聚也經文作劒誤也。</p>
蹶地<p style="margin-left:1em">居月居衛二反說文蹶僵也廣疋僵臥也經文作蹴千六反說文蹴蹋也。</p>
偉風<p style="margin-left:1em">于匪反說文偉奇也經文作[偉*凡]胡憒反非體也。</p>
洞然<p style="margin-left:1em">古文衕迵二形同徒凍反謂洞徹也經文作烔徒東反烔熱也烔非此義也。</p>
</div>
<div class='div-other'><a id='mulu1113' />
<p class='h3'>下卷</p>不据<p style="margin-left:1em">據於反廣疋据断也說文口手共有所作曰拮椐。</p>
鵙摩<p style="margin-left:1em">公覓反人名也依字鵙伯勞也。</p>
俞曰<p style="margin-left:1em">翼珠反尚書帝曰俞徃哉俞然也相然譍也。</p>
䁆忽<p style="margin-left:1em">古文晻隌二形今作暗同於感反說文晻不眀也廣疋晻晻暗也晻冥也。</p>
彼暹<p style="margin-left:1em">私簾反暹謂進取也。</p>
苦槖<p style="margin-left:1em">古文[囗@石]同撻各反蒼頡篇云囊之無底者也說文槖囊也亦衣也脊犎如槖因以名焉。</p>
鼓[鼻*皮]<p style="margin-left:1em">字冝作㰆蒲戒反謂㰆囊也<span class='corr'>鍛</span>家用吹火令熾者也經文作[鼻*皮]未詳字所出。</p>
蚱蜢<p style="margin-left:1em">側挌反下莫綆反蚱蜢字書云淮南名去父也即蟾蠩也郭璞曰蝦蟇類居陸地者也。</p>
蛻虫<p style="margin-left:1em">湯會始銳二反說文蟬虵所解皮也廣疋復育蛻也字林蟬皮也。</p>
不嫫<p style="margin-left:1em">莫奴反說文醜者也楚辝[莫/女]母姣而自好也姣音古夘反。</p>
稱冤<p style="margin-left:1em">古文作冤怨惌三形今作宛同於元反說文冤屈也廣雅冤枉也冤曲也亦思念煩冤也。</p>
</div></div>
<div class='div-other'><a id='mulu1114' />
<p class='h2'>毗耶娑問經</p>
<div class='div-other'><a id='mulu1115' />
<p class='h3'>卷上</p>訓狐<p style="margin-left:1em">関西呼為訓侯山東謂之訓狐經文作熏胡非體也。</p>
皯䵴<p style="margin-left:1em">古旱反下與證反通俗文面梨黑曰皯䵴面點黑也經文作皯[面*黽]非也。</p>
</div>
<div class='div-other'><a id='mulu1116' />
<p class='h3'>下卷</p>匈膺<p style="margin-left:1em">又作膺同於凝反說文膺匈也謂乳上骨也。</p>
萎蔫<p style="margin-left:1em">於危反下於言反萎槀也說文蔫菸也。</p>
纖長<p style="margin-left:1em">思廉反言纖小也細也經文作櫼所咸反說文好手㒵也。</p>
</div></div>
<div class='div-other'><a id='mulu1117' />
<p class='h2'>那先比丘經</p>
<div class='div-other'><a id='mulu1118' />
<p class='h3'>上卷</p>撓撈<p style="margin-left:1em">呼高反下路高反聲類撓攪也方言撈取也。</p>
和鄲<p style="margin-left:1em">都蘭反寺名也。</p>
浙米<p style="margin-left:1em">思歷反江南言浙中國言洮經文作錫非體也。</p>
兩埻<p style="margin-left:1em">之尹反說文射臬也廣疋埻的射的也射侯者也以熊虎之皮飾其側方制之以為埻經文作準同之尹反說文準平也准非字體。</p>
吹笳<p style="margin-left:1em">或作葭同古遐反今卷笳葉吹之因以名也。</p>
穫麦<p style="margin-left:1em">胡郭反說文刈禾也經文作獲誤也。</p>
欲躃脾<p style="margin-left:1em">赤反謂躃倒也。</p>
連[打-丁+絜]<p style="margin-left:1em">呼結反廣疋[打-丁+絜]束也埤蒼圍係也言急束也說文作䩤誥經文作[革*乞]皆一也。</p>
</div>
<div class='div-other'><a id='mulu1119' />
<p class='h3'>下卷</p>儲偫<p style="margin-left:1em">直於反下古文作庤[貝*寺]庤三形同除里反說文偫待也儲偫具也。</p>
博叉<p style="margin-left:1em">正言縛茤河第四河也經文作博叉噱叉皆訛也噱渠略反經文從言作[言*豦]誤也。</p>
屈无<p style="margin-left:1em">衢物反說文屈无尾也屈短也。</p>
評之<p style="margin-left:1em">皮柄反字書評訂也評平議也訂音唐頂反。</p>
刎口<p style="margin-left:1em">古文[仁-二+勿]同亡粉反刎割也經文從口作吻非體也。</p>
</div></div>
<p class='juan'>一切經音義卷第十二</p>
<div class='div-w'><p style="margin-left:3em">丙午歲高麗國大藏都監奉敕雕造</p>
</div></div>
</div><!-- end of div[@id='body'] -->
</body></html>