<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1943' />
<p class='juan'>一切經音義卷第二十四　　　轉</p><p class="byline">翻經沙門玄應撰</p>
<div class='div-other'><a id='mulu1944' /></div>
<div class='div-other'><a id='mulu1945' />
<p class='h1'>阿毗達磨俱舍論</p>
<div class='div-other'><a id='mulu1946' />
<p class='h2'>第一卷<span class='note-inline'>(大唐新譯)</span></p>俱舍<p style="margin-left:1em">此翻云藏則倉庫繭韒之捴名也舍含藏義一故以名焉繭音公殄反韒音私妙反刀室也藏有多名斯一稱也。</p>
諸冥<p style="margin-left:1em">覔經迷定二反蒼頡篇云諸非一也聲類云諸詞之捴也小尓疋云冥闇昧也說文冥幽也亦夜也字從冂冂音古熒反從日從六日數十十六日而月始虧冥字意也。</p>
淪沒<p style="margin-left:1em">力均反廣雅淪沉也沒溺也又淪亦深也沒墜也。</p>
誡勗<p style="margin-left:1em">居薤反下虛玉反警敕曰誡自勵曰勖又誡亦告慎也勗謂勉強音巨兩反勖尚書勗哉夫子皆是也。</p>
迦多衍尼子<p style="margin-left:1em">以善反舊云迦旃延子此從姓為名有言迦多衍那聲之轉也。</p>
鄔拕南<p style="margin-left:1em">烏古反下徒我反此云自說謂不待請問而自說也舊云優他那即无問自說經是也。</p>
毗婆沙<p style="margin-left:1em">或言鼻婆沙隨相論作毗頗沙此譯云廣解或言廣說亦云種種說或言分說同一義也。</p>
等謝<p style="margin-left:1em">似夜反廣雅謝徃也去也。</p>
所吞<p style="margin-left:1em">他痕他賢二反吞謂不嚼也廣雅吞滅也說文吞咽也。</p>
有諍<p style="margin-left:1em">又作爭同側迸側耕二反蒼頡篇諍訟也亦引也說文誦彼此競引物也。</p>
氣騰<p style="margin-left:1em">徒登反廣雅騰昇上也亦奔馳也。</p>
竅隙<p style="margin-left:1em">口吊反下又作巢同丘[這-言+(首-自+小)]反廣雅竅孔也隙裂也說文竅空也隙壁除孔也字從[阜-十]從白上下小也。</p>
阿伽<p style="margin-left:1em">伽此云㝵阿有二義或云无或言極猶含兩[米*睪]故立本名。</p>
</div>
<div class='div-other'><a id='mulu1947' />
<p class='h2'>第二卷</p>畢舍遮<p style="margin-left:1em">舊經中名毗舍闍亦言臂舍柘鬼名也餓鬼中勝者也。</p>
室獸摩羅<p style="margin-left:1em">形如象也舊經律中或作失奴摩羅或作失守摩羅梵音轉耳譯云煞子魚也善見律云鰐魚也長二丈餘有四足似[鼉-黽+乇]齒至利有禽鹿入水齧腰即断廣州土地有之。</p>
蝙蝠<p style="margin-left:1em">方眠反下方目反崔豹古今注云蝙蝠一名仙鼠一名飛鼠五百歲色白腦重集物則頭垂故謂倒挂蝙蝠食之神仙也。</p>
鵂鶹<p style="margin-left:1em">許牛反下力周反尓疋鵅忌欺郭璞曰今江東呼鵂鶹鉤鵅鵅音挌廣雅鵂鶹[(尨-、)*鳥]鵄也[(尨-、)*鳥]音邈講反亦云恠鳥晝盲夜視鳴為恠也關西名訓侯山東名訓狐繤文云夜則拾人[瓜-、]也。</p>
野干<p style="margin-left:1em">梵言悉伽羅形色青黃如狗群行夜鳴聲如狼也字又作射干案子虛賦云騰遠射千司馬[彰-章+(皮-(〡/又)+(王/巾))]郭璞等注並云射干似狐而小能緣木射音夜廣誌云巢於危巖高木也禪經云見一野狐又見野干是也。</p>
豺狼<p style="margin-left:1em">仕皆反蒼頡訓詁云豺似狗白色有[瓜-、]牙迅捷善搏噬尓疋豺狗足也噬時制反。</p>
猫貍<p style="margin-left:1em">又作貓同亡朝亡包二反下力其反猫捕鼠者也廣雅貍貓也又野曰貍。</p>
鳩摩邏<p style="margin-left:1em">多此云童首謂諸童子中為上首也。</p>
胞胎<p style="margin-left:1em">補茅反說文胞兒生裹也。</p>
洟唾<p style="margin-left:1em">古文[鼻*弟]同他計反三蒼洟鼻液也周易齊咨涕洟自目曰涕自鼻曰洟。</p>
防援<p style="margin-left:1em">禹眷反謂守護視衛之言也援亦取也字從手。</p>
頗胝迦<p style="margin-left:1em">陟尸反亦言娑破致迦西國寶名也舊云頗梨者訛略也此云水玉或言白珠大論云此寶出山石窟中過千年氷化為頗梨珠此或有也但西國極饒此物彼乃无氷以何為化但石之類耳。</p>
摣掣<p style="margin-left:1em">又作抯同側加反下又作挈同充世反[米*睪]名摣叉也謂五指俱徃叉取也掣制也制頓之使順<span class='corr'>己</span>也掣亦牽也。</p>
礠石<p style="margin-left:1em">徂茲反埤蒼礠石也謂吸䥫石也。</p>
拊手<p style="margin-left:1em">芳主反拊猶拍也廣疋拊擊也案拊亦撫也。</p>
相糅<p style="margin-left:1em">古文粈[付*丑]二形同女救反廣疋糅雜也今以異色物共相叅曰糅。</p>
謂向<p style="margin-left:1em">許亮反三蒼向北出牖也向亦窓也。</p>
香[卄/公/ㄆ]<p style="margin-left:1em">又作荽字苑作䕑同私佳反韻略云胡[卄/公/ㄆ]香菜也愽物志云張騫使西域得胡䕑是也今江南謂胡䕑亦為葫[卄/幾]音胡祈近後叚亦為香[卄/公/ㄆ]。</p>
樺皮<p style="margin-left:1em">胡霸反木名也皮可以飾弓者也。</p>
冠花鬘<p style="margin-left:1em">古玩反冠猶著也下梵言摩羅此譯云鬘音莫班反案西國結鬘師多用蘇摩那花行列結之以為條貫无問男女貴賤皆此㽵嚴或首或身以為飾好則諸經中有花鬘是天鬘寶鬘等同其事也字從髟音所銜反[鳥/方]聲[鳥/方]音弥然反。</p>
鼓[臺*乘]<p style="margin-left:1em">乘朗反埤蒼鼓[木*瓦]也字書鼓材也今江南名鼓匡為[壹*乘]杋音五寮反。</p>
指[韋*沓]<p style="margin-left:1em">今作㧺同徒荅反說文指㧺韋㧺也今之射[韋*沓]也。</p>
捺落迦<p style="margin-left:1em">奴葛反受苦[皮-(〡/又)+(王/匆)]也或言那落迦受罪人也此云不可樂亦云非行謂非法行[皮-(〡/又)+(王/匆)]也或在山閒或大海邊非止地下言地獄者一義翻也。</p>
</div>
<div class='div-other'><a id='mulu1948' />
<p class='h2'>第三卷</p>扇搋半擇迦<p style="margin-left:1em">敕佳反舊經論中或言般吒或云般荼迦皆方夏輕重也半擇迦此云黃門捴名也其類有五今此第三扇[打-丁+(庸-用+巾)]半擇迦者謂本来男根不滿亦不能生子也。</p>
眼瞼<p style="margin-left:1em">居儼反字略云謂目外皮也。</p>
</div>
<div class='div-other'><a id='mulu1949' />
<p class='h2'>第四卷</p>警覺<p style="margin-left:1em">古文儆[愍-民+亦]二形同居影反警戒慎也敕解之也亦起也廣疋警警不安也。</p>
印可<p style="margin-left:1em">伊振反印信也文記施行所在信用也字從[瓜-、]卩音節。</p>
勇悍<p style="margin-left:1em">揄腫反下胡旦反勇謂雄武果决也謚法曰知死不避曰勇懸命為仁曰勇說文悍勇也三蒼悍傑也謂傑智出千人也。</p>
不閑<p style="margin-left:1em">字體作憪同核艱反閑謂習解之稱也慣習工善曰閑。</p>
意旨<p style="margin-left:1em">脂以反說文作恉恉意也志也。</p>
未嘗<p style="margin-left:1em">視羊反廣疋嘗試也暫也先也未嘗亦未曾也。</p>
<span class='corr'>諂</span>誑<p style="margin-left:1em">丑舟反希其意道其言謂之<span class='corr'>諂</span>謂傾身以有下也<span class='corr'>諂</span>亦倿也誑惑也欺也。</p>
矯亂<p style="margin-left:1em">居夭反謂假詐誑惑也說文槗擅也擅稱上命曰槗字體從手今皆作矯。</p>
烈日<p style="margin-left:1em">離折反廣疋烈盛也說文烈火猛也。</p>
舉恃<p style="margin-left:1em">古文[怡-台+(一/巾)]同時止反恃頼也韓詩無母何恃恃[力/貝]也。</p>
淩[夢-夕+戍]<p style="margin-left:1em">力昇反下又作懱同莫結反蒼頡篇凌侵犯也說文懱相輕㑥也。</p>
傲逸<p style="margin-left:1em">五到反廣疋傲慢也不敬也輕㑥於人也逸放縱也。</p>
焚燒<p style="margin-left:1em">古文炎燌二形同扶雲反說文焚燒田也字從火燒林意也。</p>
唐捐<p style="margin-left:1em">以專反唐徒也徒空也說文捐棄也。</p>
</div>
<div class='div-other'><a id='mulu1950' />
<p class='h2'>第五卷</p>半[打-丁+袲]娑<p style="margin-left:1em">乃可反舊言波那娑果形如冬[瓜-、]其味甚甘。</p>
俱盧洲<p style="margin-left:1em">此云上勝亦云勝生舊經中作欝單越或云欝怛羅越亦言欝多羅拘樓亦直云拘樓皆梵音輕重也。</p>
色廛<p style="margin-left:1em">治連反梵言阿練遮羅此云市廛礼記市廛而不征鄭玄曰廛謂市物[邱-丘+(一/ㄠ)]舍也廛居也方言東齊海岱之閒謂居曰廛舊云欲行疑誤也安梵名行為僧塞迦羅也。</p>
䡄範<p style="margin-left:1em">又作范同音犯䡄則也範法也謂可為法則亦教人法則也梵言阿遮利耶舊言阿闍梨訛也。</p>
僵仆<p style="margin-left:1em">居良反下古文踣同蒲北反仰謂之僵伏謂之仆言偃臥前覆也。</p>
憤恚<p style="margin-left:1em">扶粉反方言憤盈也說文憤滿也謂憤怒氣盈滿也。</p>
殞歿<p style="margin-left:1em">又作隕同為愍反聲類云殞沒也亦墜墜落也。</p>
達弭羅<p style="margin-left:1em">弥尒反此云攝受法嗢怛羅烏沒反此云攝受勝殑耆羅渠矜反此云攝受沙皆人名也。</p>
曰鷺<p style="margin-left:1em">来故反白水鳥也頭翅背上皆有長翰毛江東取為睫離曰白鷺纕纕音蘇雷反。</p>
嗣前<p style="margin-left:1em">古文孠同辝利反尓疋嗣継也續也相継續也。</p>
犎胡<p style="margin-left:1em">妃音封下又作[古*頁][口*固]二形同戶孤反脊上有肉鞍如駱駞者曰犎今有此牛形小髆上有犎是也說文胡牛頷垂下也[米*睪]名胡在咽下垂者也。</p>
仍未<p style="margin-left:1em">又作䚮礽二形同而陵反廣疋仍重也尓疋仍因也乃也。</p>
中名<p style="margin-left:1em">弥成反名慓[愔*戈]也亦所以召質也自命也左傳名以制義廣疋名成也字從口從夕夕則不相見湏口以名之意字也。</p>
文字<p style="margin-left:1em">云云慈恣反案說文昔蒼頡造書依類象形故謂之文其後形聲相益即謂之字字生也孳乳浸多也。</p>
[褒-保+可]阿<p style="margin-left:1em">烏可反謂无義文字也。</p>
嗢遮<p style="margin-left:1em">烏沒反字界也此言合集義界謂字母也。</p>
</div>
<div class='div-other'><a id='mulu1951' />
<p class='h2'>第六卷</p>羯剌藍<p style="margin-left:1em">盧葛反或作羯羅藍或云歌羅邏皆一也此云凝滑亦言和合謂父母不淨如蜜和酪泯然成一於受生初七日中凝謂如酪上凝膏。</p>
潤沃<p style="margin-left:1em">古文沃同烏木反沃猶溉灌也澆也漬也。</p>
諾瞿陁<p style="margin-left:1em">舊言尼俱陁樹或作尼俱律或云尼俱類陁亦言尼拘屢陁又云尼拘盧陁皆一也舊譯云无節一云從廣樹也。</p>
中[乏-之+犬]<p style="margin-left:1em">又作殀同於矯反說文[乏-之+犬]屈也廣疋[乏-之+犬]折也如物[乏-之+犬]折中也從大象形不申也又不盡天年謂之[乏-之+犬]字意也。</p>
鴉足<p style="margin-left:1em">啞加反言草如鴉足即以為名也。</p>
農夫<p style="margin-left:1em">古文農莀二形同奴冬反說文農耕也。</p>
</div>
<div class='div-other'><a id='mulu1952' />
<p class='h2'>第七卷</p>聳幹<p style="margin-left:1em">古文竦愯二形同湏奉所項二反廣雅聳上也下公旦反幹謂莖本也枝幹也。</p>
先兆<p style="margin-left:1em">除矯反賈逵注國語云兆見形也亦機兆也謂事先見者曰兆。</p>
占相<p style="margin-left:1em">之塩反方言占視也亦候也凢相候謂之占占亦瞻也。</p>
咄哉<p style="margin-left:1em">都杌反字林咄相訶也字書咄叱也叱音齒逸反。</p>
</div>
<div class='div-other'><a id='mulu1953' />
<p class='h2'>第八卷</p>反質<p style="margin-left:1em">之逸反廣疋質問也亦定也。</p>
卵㲉<p style="margin-left:1em">又作殼同口角反吴會間音哭卵外堅也尚在卵中謂之㲉。</p>
而欻<p style="margin-left:1em">吁物反蒼頡篇云欻猝起也亦忽也。</p>
身纔<p style="margin-left:1em">在灾反纔僅也劣也不久也廣疋纔暫也三蒼纔微也。</p>
固唯<p style="margin-left:1em">古文作怘同古護反固必也小尒疋固久也固亦鼓也。</p>
如礼<p style="margin-left:1em">㽵黠反今江南謂斫削木片為㧊關中謂之札或曰柿札柿音敷廢反。</p>
星迸<p style="margin-left:1em">古文跰或作[起-巳+并]同班益反迸謂散走也。</p>
嗢柁南<p style="margin-left:1em">烏沒反下徒我反嗢此言集柁南此云施謂集以施人也字從木。</p>
琰摩<p style="margin-left:1em">以舟反或作閻摩羅或言閻羅亦作閻摩羅杜又言夜磨盧迦皆是梵音楚夏聲之訛轉也此譯云縛或言雙世竊謂苦樂並受故以名焉又云閻摩此云雙羅杜此言王兄及妹皆作地獄王兄治男事妹治女事故曰雙王。</p>
</div>
<div class='div-other'><a id='mulu1954' />
<p class='h2'>第九卷</p>俱胝<p style="margin-left:1em">陟遅反或言俱致此當億謂千万也或十万為億或万万為億西國俱胝或千万或十億或百億而甚不同故存本名耳。</p>
訖栗<p style="margin-left:1em">抧居紙反即迦葉波佛父王之名也。</p>
諷頌<p style="margin-left:1em">不鳳反下辝用反諷謂詠讀也又以聲節之曰諷頌亦讚詠也。</p>
熊馬<p style="margin-left:1em">胡宮反說文熊如豕山居冬蟄其掌似人掌名曰蹯音煩。</p>
羆驢<p style="margin-left:1em">彼冝反尓疋羆如熊黃白文郭璞云似熊而長頸似馬有駱高脚猛憨多力能拔木關西多猳羆憨音呼濫反猳音加。</p>
羯吒私<p style="margin-left:1em">此愛之別名也。</p>
茅廬<p style="margin-left:1em">力居反寄止曰廬別舍也黃帝為廬所以避寒暑也春秋去之冬夏居之也。</p>
鍵南<p style="margin-left:1em">渠偃反舊云伽訶那此云堅厚至第四七日肉團方堅厚也。</p>
閟歰<p style="margin-left:1em">鄙[前-刖+異]反詩云我思不閟傳曰閟閉也亦不從也下又作濇同所立反謂不滑也字四止四止即不通字意。</p>
醫者<p style="margin-left:1em">於其反說文治病工也醫之性得酒而使藥非酒不致故字從酉殹病又聲也殹於奚反或作毉醫二形並俗字也。</p>
嬰兒<p style="margin-left:1em">於盈反三蒼女曰嬰男曰兒[米*睪]名云人始生曰嬰兒胷前曰嬰投之嬰前而乳養之故謂嬰兒也。</p>
睒末梨<p style="margin-left:1em">式染反滑草也用之洗手甚滑澤也。</p>
潰爛<p style="margin-left:1em">古文殨同胡對反蒼頡篇潰旁决也說文潰漏。</p>
叵觀<p style="margin-left:1em">普我反三蒼云叵不可也反正為之反可為叵皆字意也。</p>
為述<p style="margin-left:1em">脣聿反孔子曰述偱也案述謂訓其義理也尓疋述脩也脩行也。</p>
涕㴃<p style="margin-left:1em">他礼反詩云涕泗滂沱傳曰自目曰涕目出㴃也廣疋涕泣㴃也。</p>
離繫<p style="margin-left:1em">亦云不繫梵言尼乾亦言泥揵連其外道拔髮露形無所貯畜以手乞食隨得即噉者。</p>
播輸鉢多<p style="margin-left:1em">補賀反作波輸此是塗灰外道遍身塗灰髮即有剃不剃衣纔蔽形但非赤色為異耳奉事魔醯首羅天者也。</p>
般利伐羅夕迦<p style="margin-left:1em">亦言簸利婆羅闍迦此云普行事那羅延天頂留少髮除盡剃去內衣在體纔蔽形醜其衣染以赤大之色也。</p>
</div>
<div class='div-other'><a id='mulu1955' />
<p class='h2'>第十卷</p>龍鎮<p style="margin-left:1em">知陣反又音珎說文鎮壓也亦安也廣疋鎮重也。</p>
部多<p style="margin-left:1em"><span class='corr'>已</span>生義含多解故仍置本名。</p>
飢[金*堇]<p style="margin-left:1em">古文作[飢-几+乏]又作饑同几治反尓疋穀不熟為飢蔬不熟為饉案凢草木可食者通名蔬菜。</p>
洋銅<p style="margin-left:1em">以章反謂煑之消爛洋洋然也三蒼洋大水也字略作煬[米*睪]令也。</p>
贍部<p style="margin-left:1em">時熖反從樹名也舊經中或言剡浮或作閻浮皆訛也。</p>
炎石<p style="margin-left:1em">于廉反詩名赫赫炎炎傳曰炎熱也。</p>
三灾<p style="margin-left:1em">籕文作災又烖災二形同則才反灾傷也案凢害傷人者皆曰灾又[乏-之+犬]反時曰灾灾亦病也。</p>
沐浴<p style="margin-left:1em">亡卜反說文濯髮曰沐洒身曰浴也。</p>
埃塵<p style="margin-left:1em">烏来反蒼頡篇埃謂風揚塵也。</p>
性嚻<p style="margin-left:1em">許驕反嚻讙也謂讙譁不靜也。</p>
</div>
<div class='div-other'><a id='mulu1956' />
<p class='h2'>第十一卷</p>踰繕那<p style="margin-left:1em">市戰反此云合也應也計應合尓許度量同此方驛也自古聖王一日行也案西國繕那亦有大小或三十里或四十里昔来皆取四十里為定舊經論中或作踰闍那或作由延亦作由旬或云俞旬皆訛略也。</p>
諾健那<p style="margin-left:1em">此謂露形有大力神名也。</p>
如篅<p style="margin-left:1em">蒼頡篇作圌同市緣反圓倉也說文判竹圓以成穀者也江南行此音又上仙反中國行此者。</p>
搏擊<p style="margin-left:1em">徒桓反摶圓也厚也廣疋摶著也摶之令相著也。</p>
蘇迷盧<p style="margin-left:1em">此云妙高山亦言好光山舊言湏弥或云湏弥樓皆訛也。</p>
踰健達羅<p style="margin-left:1em">舊言由乾陁羅山此譯云持雙山言此山峯有二隴道因以名之。</p>
伊沙䭾羅<p style="margin-left:1em">舊云伊沙陁羅此云自在持亦言持軸言此山多有諸峯形如車軸故以名之。</p>
朅地洛迦<p style="margin-left:1em">祛謁反此云擔山言此山寶樹形若擔山木遂以名之。</p>
蘇達梨舍那<p style="margin-left:1em">此云善見言此山端嚴繡麗見之稱生善則以名焉也。</p>
頞濕縛羯拏<p style="margin-left:1em">烏葛反此云馬耳言此山峯形似馬耳因則名之。</p>
毗那怛迦<p style="margin-left:1em">都達反此云障礙神有一鬼神人形褭頭凢見他事皆為障礙此之山峯似彼神頭故以名也。</p>
尼民達羅<p style="margin-left:1em">舊言尼民陁羅此云地持山又魚名也言海中有魚名尼民達羅此山峯形似彼魚頭故以名之。</p>
吠瑠璃<p style="margin-left:1em">扶廢反舊云鞞稠利夜亦言鞞頭梨也或云毗瑠璃亦作鞞瑠璃皆梵音訛轉也從山為名鞞頭梨也山出此寶謂遠山寶遠山即是蘇迷盧山也此寶青色一切寶皆不可壞亦非煙熖所能鎔鑄唯鬼神有通力者能破之為物或云是金翅鳥卵殼即是此寶鬼神破之以賣與人也。</p>
舍搋洲<p style="margin-left:1em">敕佳反。</p>
矩拉婆洲<p style="margin-left:1em">俱禹反下盧荅反。</p>
羅剎娑<p style="margin-left:1em">或言阿落剎娑是惡鬼之通名也又云羅又娑此云護者若女則名羅叉私舊云羅剎訛略也。</p>
從撗<p style="margin-left:1em">廣疋足容反小尓疋袤從長也韓詩傳曰南北曰從東西曰撗是也。</p>
殑伽河<p style="margin-left:1em">其昇反諸經論中或作恒河或作恒伽河亦云恒迦河或作強伽河皆訛也此河從无熱惱池東面金象口而出流入東海舊譯云天堂来以彼外書云本入魔醯首羅天頂從耳中出流在地上以此天化身在雪山頂故作是說見從高[皮-(〡/又)+(王/匆)]而来故云天堂来也。</p>
信度河<p style="margin-left:1em">舊言辛頭河此云驗河從池南面銀牛口中流出還入南海也。</p>
徙多河<p style="margin-left:1em">斯尒反或言私多或云悉陁亦言私陁皆梵音之差也此云冷河從无熱惱池西南瑠璃馬口而出流入西海即是此國大河之源其沠流之小河也。</p>
縛茤河<p style="margin-left:1em">舊言愽叉或作薄叉亦云婆叉河又言[口*(皮-(〡/又)+(王/匆))]叉河皆一也此云青河從池北面頗梨師子口中流出。</p>
煻煨<p style="margin-left:1em">徒郎反下烏迴反通俗文熱灰謂之煻煨。</p>
阿鼻旨<p style="margin-left:1em">諸以反或言阿毗至亦云阿毗地獄或言阿鼻地獄一義也此云无閒无閒有二一身无閒二受苦无閒。</p>
娘矩吒<p style="margin-left:1em">女良反下俱禹反此云糞屎虫有[此/束]如針亦名針口䖝穿骨食髓者也。</p>
[此/束]利<p style="margin-left:1em">子累反廣疋[此/束]口也方言[此/束]鳥喙也。</p>
咂食<p style="margin-left:1em">古文㗱又作唼同子盍反通俗支入口曰咂又虫食曰唼。</p>
銛利<p style="margin-left:1em">私廉反廣疋銛籤利也謂刀銳曰銛也。</p>
探喙<p style="margin-left:1em">他含反說文手遠取曰探探摸也。</p>
䥫仗<p style="margin-left:1em">治亮反執持名仗謂兵噐之捴名也刀矟杵棒等是也。</p>
刀槍<p style="margin-left:1em">千羊反蒼頡解詁云木兩頭尖銳曰槍說文槍歫也。</p>
禦捍<p style="margin-left:1em">古文敨同魚舉反小尓疋禦抌也禦當也尓疋禦禁謂未有而豫俻之也字從示下又作扞同胡旦反說文捍止也蔽也亦衛也。</p>
適彼<p style="margin-left:1em">三蒼古文作這同之赤尸亦二反適近也始也又法也。</p>
尼剌<p style="margin-left:1em">洛割反此云裂言身皰裂也。</p>
頞哳吒<p style="margin-left:1em">烏曷反下陟黠反此從聲為名也。</p>
臛臛婆<p style="margin-left:1em">呼各反此皆從受苦之聲為名也。</p>
支[泳-永+(瓜-、)]<p style="margin-left:1em">普懈反水分流曰[泳-永+(瓜-、)]說文水之邪流別也廣疋水自汾出名[泳-永+(瓜-、)]也。</p>
俱盧舍<p style="margin-left:1em">諸經中或作句盧舍或作拘樓[賒-示+未]亦作拘屢舍皆梵音輕重也謂大牛鳴音聲聞五里又云五百弓八俱盧為一踰繕那即四十里古者聖王一日所行也。</p>
稼穡<p style="margin-left:1em">加睱反下所力反字林種曰稼収曰穡說文禾之秀實曰稼一曰在野曰稼。</p>
層級<p style="margin-left:1em">字恒反下居及反說文層重屋也亦累也級謂階次也。</p>
封邑<p style="margin-left:1em">甫逄反起土為界封爵也周礼四井為邑方二里也凢邑有宗廟先君之主曰都無曰邑。</p>
妬羅緜<p style="margin-left:1em">丁故反舊言兜羅緜也。</p>
角勝<p style="margin-left:1em">古文斠同古卓反角比量也禮記習射御角力廣疋角量也角試也說文角平升斛也並單作角或作捔此古文粗字音在古反捔略。</p>
芬馥<p style="margin-left:1em">敷雲反下扶福反方言芬和也謂芬香和調也字林馥香氣也。</p>
擁遏<p style="margin-left:1em">烏割反蒼頡篇遏遮也尓疋遏止也今謂逆相止為遏也。</p>
笑視<p style="margin-left:1em">私妙反字林笑喜也字從竹從犬聲竹為樂噐君子樂然笑又作咲俗字也。</p>
印度<p style="margin-left:1em">於振反下徒故反或言天笁或云身毒或作賢豆皆訛也正言印度印度名月月有千名斯一稱也良以彼土聖賢相継開悟群生如月照臨因以名也一說云賢豆本名因陁羅婆他那此云主[皮-(〡/又)+(王/匆)]主謂天帝也當以天帝所護故世久号之。</p>
婆訶麻<p style="margin-left:1em">婆訶此言[竺-二+乇]或云篅麻則胡也[竺-二+乇]音徒損反。</p>
佉梨<p style="margin-left:1em">此云一斛謂十斗也。</p>
洲渚<p style="margin-left:1em">之與反尓疋水中可居曰洲小洲曰渚洲謂水中有平地可居者也[米*睪]名云洲聚也人及鳥獸所聚息[皮-(〡/又)+(王/匆)]也。</p>
焚燎<p style="margin-left:1em">古文橑同力照反燎謂放火也火田為燎也說文燎燒田也。</p>
灰燼<p style="margin-left:1em">又作㶳同似進反說文火之餘木曰燼小尓疋燼餘也。</p>
僧企<p style="margin-left:1em">祛豉反此言无央數舊言阿僧祇訛也。</p>
嗢蹭<p style="margin-left:1em">烏沒反下七鄧反婆喝呼曷反。</p>
醘都<p style="margin-left:1em">虛奚反。</p>
拈筏<p style="margin-left:1em">乃兼反。</p>
姥達<p style="margin-left:1em">莫古反。</p>
邏攙<p style="margin-left:1em">叉鑒反。</p>
麟角<p style="margin-left:1em">理真反仁獸也尓疋麟麕身牛尾一角不角者麒角頭有肉。</p>
臣僚<p style="margin-left:1em">又作寮同力彫反尓疋官寮也同官為僚也。</p>
喬荅摩<p style="margin-left:1em">借音渠高反姓也喬猶瞿之轉也此有三義一云曰種二云牛糞種三泥種也舊云瞿曇略也。</p>
欝馥<p style="margin-left:1em">於勿反下扶楅反尓疋欝氣也欝然香氣盛出也。</p>
猖狂<p style="margin-left:1em">齒楊反謂變易情性也亦狂騃也㽵子猖狂妾行也。</p>
銓量<p style="margin-left:1em">又作硂同七泉反廣疋稱謂之銓言知輕重也漢書應劭曰銓稱衡也量斗斛也。</p>
貧遺<p style="margin-left:1em">渠愧反无財曰貧乏財曰遺遺亦竭也。</p>
輟其<p style="margin-left:1em">丁劣反輟止也尓疋輟<span class='corr'>已</span>也。</p>
訶梨怛雞<p style="margin-left:1em">舊言呵黎勒翻為天主持来此果堪為藥分功用極多如此土人㕘石斛等也。</p>
殷淨<p style="margin-left:1em">於斤反詩云殷其盈矣傳曰殷眾也殷大也。</p>
霖淫<p style="margin-left:1em">力金反左傳雨自三日<span class='corr'>已</span>上為霖尓疋久雨謂之淫淫謂之霖。</p>
瞖目<p style="margin-left:1em">一計反韻集云目障病也說文作翳目病生翳也。</p>
</div>
<div class='div-other'><a id='mulu1957' />
<p class='h2'>第十三卷</p>欝金<p style="margin-left:1em">此是樹名出罽賔國其花黃色取花安置一[皮-(〡/又)+(王/匆)]待爛壓取汁以物和之為香花粕猶有香氣亦用為香也。</p>
火㷮<p style="margin-left:1em">祖勞反字林㷮燒木焦也說文㷮焦也。</p>
寐覺<p style="margin-left:1em">亡庇反寐眠熟也國語獻公[穴/侵]而不寐是也系臥也。</p>
隄塘<p style="margin-left:1em">古文䧑同都奚反下徒郎反說文隄防也尓疋隄謂之梁李巡曰隄防也障也漢書無隄之與韋昭曰積土為封隄也。</p>
心栽<p style="margin-left:1em">子来反栽植也今時名草木植曰栽。</p>
痼疾<p style="margin-left:1em">又作㽽同古護反久病也說文痼病也。</p>
</div>
<div class='div-other'><a id='mulu1958' />
<p class='h2'>第十四卷</p>正學<p style="margin-left:1em">梵言式叉摩那謂二歲學戒者也。</p>
或起<p style="margin-left:1em">求累反今江南謂灰膝立為跟[匙-匕+危]中國人言胡跽音其止反胡音護䠆音文羊反礼記授立不跪作跪借字耳。</p>
制多<p style="margin-left:1em">舊言支提或云脂帝浮圖皆訛也此翻應名可供養[皮-(〡/又)+(王/匆)]佛涅[臊-品+巳][皮-(〡/又)+(王/匆)]生[皮-(〡/又)+(王/匆)]說法[皮-(〡/又)+(王/匆)]悉名制多皆湏供養恭敬也。</p>
娶妻<p style="margin-left:1em">七句反取也詩云娶妻如之何傳曰娶婦也。</p>
療病<p style="margin-left:1em">說文作療同力照反三蒼療治病也。</p>
窣羅迷麗耶末陁<p style="margin-left:1em">窣音蘇沒反窣羅米酒也迷麗耶謂根莖花葉雜酒也末陁謂蒲陶酒也。</p>
稗子<p style="margin-left:1em">蒲懈反說文禾別也草之似穀者也。</p>
</div>
<div class='div-other'><a id='mulu1959' />
<p class='h2'>第十五卷</p>屠羊<p style="margin-left:1em">達胡反說文屠刳也廣疋屠壞也案屠分割牲肉也。</p>
魁膾<p style="margin-left:1em">苦迴反下古外魁師也首也膾切肉也主煞人者或有作儈音膾聲類儈今市人也儈非此義。</p>
罝弶<p style="margin-left:1em">古文[羅-隹+且]罝二形同子邪反下渠亮反尓疋兔罟謂之罝郭璞也罝遮也遮取兔也韻集云施[(ㄇ@人)/(紿-口+月)]於道曰弶今田獵家施弶以取鳥獸者其形似弓也。</p>
典㓝伐<p style="margin-left:1em">又作[典*支]同丁繭反廣疋典主也下胡經反㓝罰罪也易曰㓝法也井為㓝法也春秋元命苞曰㓝字從刀從井井以飲人人入井爭水陷於泉以刀守之割其情欲人有畏慎以全身命也故字從刀從井。</p>
凶勃<p style="margin-left:1em">又作[(凵@又)/几]同許恭下古文誖[(至*力)/心]二形同蒲沒補僓二反凶暴也[(凵@又)/几]惡也悖亂也亦逆也。</p>
乞匂<p style="margin-left:1em">古艾反蒼頡篇乞行請求也字體從人從亡言人亡財物則行求匂也。</p>
毗訶羅<p style="margin-left:1em">亦言鼻訶羅此云遊謂僧遊履[皮-(〡/又)+(王/匆)]也此土以寺代之。</p>
准陁<p style="margin-left:1em">止尹反此云妙義舊言純陁訛也。</p>
難愈<p style="margin-left:1em">古文瘉同㬰乳反說文瘉病瘳也方言差愈也。</p>
陶家<p style="margin-left:1em">又作匋同大勞反或借音遙史記陶瓦噐也蒼頡篇陶作瓦家也舜始為陶于河濵是也案西域地多卑濕不得穿[宋-木+羔]但壘坏噐露燒之耳窯音姚。</p>
鹹[占@必]<p style="margin-left:1em">胡緘力古反說文[占@必]謂西方鹹地也确薄之地也天生曰[占@必]人生曰鹽鹽在東方[占@必]在西方[米*睪]名云地不生物曰[占@必]故字從西省下象鹽形也。</p>
坑穽<p style="margin-left:1em">古文阱汬二形同才性反說文陷也蒼頡篇穽謂掘地為坑張禽獸者也。</p>
</div>
<div class='div-other'><a id='mulu1960' />
<p class='h2'>第十六卷</p>搚觸<p style="margin-left:1em">初委反㨊摸也通俗文捫摸曰㨊有作揣初委都果二反廣疋揣試也量也兩通。</p>
養飤<p style="margin-left:1em">囚恣反廣雅萎飤也蒼頡篇飤飽也謂以飲食設供於人曰飤故字從人萎音於偽反或作飼俗字也。</p>
祈請<p style="margin-left:1em">渠衣反廣疋祈求也尓疋祈告也。</p>
猜阻<p style="margin-left:1em">古文睵猜二形今作㥒同麤来反猜疑也廣疋猜懼也。</p>
波剌私<p style="margin-left:1em">羅葛反亦言波嘶或云波斯國名也臨近西海最饒奇寶諸國商人皆取其貨斯以龍威珠力古昔推焉。</p>
尼延底<p style="margin-left:1em">此言深入義貪之異名也言窮極无猒故以名之。</p>
布灑他<p style="margin-left:1em">所解反此云增長謂半月叉磨增長戒根也叉磨此云忍謂容恕我罪也舊言懺者訛也或言逋沙他亦云布[薩-產+(辛/工)]皆訛略也。</p>
侫歌<p style="margin-left:1em">奴定反侫諂媚也說文巧媚高材曰侫又偽善曰侫字從女從仁論語惡夫侫者此亦從女之義左傳寮人不侫不能事父兄此則從之義也。</p>
毀呰<p style="margin-left:1em">古文些㰣二形同子尒反說文呰呵也礼云呰者莫不知礼之所生鄭玄曰口毀曰呰。</p>
倡伎<p style="margin-left:1em">齒揚反下渠綺反說文倡樂也三蒼倡俳也伎謂藝能也。</p>
祠祀<p style="margin-left:1em">似茲反下徐理反尓疋祠祭也又人祭曰祠礼祭曰祀。</p>
</div>
<div class='div-other'><a id='mulu1961' />
<p class='h2'>第十七卷</p>替善<p style="margin-left:1em">他計反尓疋替廢也止也替滅也謂滅絕也。</p>
布剌拏<p style="margin-left:1em">洛割反或作補剌拏此云滿舊言富蘭那也。</p>
儱戾<p style="margin-left:1em">經中或作籠同祿公反三蒼作悷同力計反佷戾也謂佷戾[(罩-卓+止)*寸]強也。</p>
乖穆<p style="margin-left:1em">又作睦同莫䡰反睦和也尓疋睦敬也厚也。</p>
磽确<p style="margin-left:1em">苦交反下胡角苦角二反益子曰磽确薄塉地也通俗文物堅鞕謂之磽确地堅鞕則不冝五穀也。</p>
果辢<p style="margin-left:1em">字苑作[萩-火+欠]同盧葛反通俗文辛甚曰辢江南言辢中國言辛。</p>
後填<p style="margin-left:1em">古文窴同徒堅反廣疋填塞也。</p>
</div>
<div class='div-other'><a id='mulu1962' />
<p class='h2'>第十八卷</p>後皰<p style="margin-left:1em">又作靤同蒲孝反小腫起也說文皰面生氣也。</p>
溫誦<p style="margin-left:1em">烏昆反論語溫故而知新何晏曰溫尋也鄭玄注礼記云後時習之謂之溫溫煖也取其義矣背文曰誦。</p>
三罰<p style="margin-left:1em">扶發反罪之小者曰罰罰亦折伏也。</p>
大娑羅<p style="margin-left:1em">樹名也是大富貴家義也案西國大官貴大富兒弟皆呼為娑羅也。</p>
荷負<p style="margin-left:1em">又作[木*何]何二形同胡歌胡可二反小尓疋何揭擔也何任也。</p>
被析<p style="margin-left:1em">思歷反析分也字從斤分木為析今俗作析皆從片。</p>
底沙<p style="margin-left:1em">丁礼反舊言弗沙此云明。</p>
赫弈<p style="margin-left:1em">呼隔反下餘石反小尓疋作赫燡明也廣疋赫奕盛明也字從大燡音亦。</p>
末度迦果<p style="margin-left:1em">謨鉢反舊云摩頭此言美果也。</p>
賃婆果<p style="margin-left:1em">女鴆反形如此大苦<span class='corr'>楝</span>樹也<span class='corr'>楝</span>音力見反。</p>
䭾都<p style="margin-left:1em">徒餓反謂堅實也此亦如来體骨舍利之異名耳。</p>
</div>
<div class='div-other'><a id='mulu1963' />
<p class='h2'>第十九卷</p>藹羅筏拏<p style="margin-left:1em">烏艾反舊名伊羅鉢多羅亦云㖶羅鉢多羅伊羅此云香鉢多羅此云葉名香葉象。</p>
</div>
<div class='div-other'><a id='mulu1964' />
<p class='h2'>第二十卷</p>姬媵<p style="margin-left:1em">居疑反下餘證反漢書文章母薄姬如淳曰姬眾妾之捴名也姬亦女官也袟比二千石位次婕妤下左傳以媵秦穆姬杜預曰送女曰媵媵送也寄也公羊傳曰媵者何諸侯一國則二國媵之以姪娣從[米*睪]名云姪娣曰媵媵承也承事適他也今三品曰姬五品曰媵是也。</p>
緾壓<p style="margin-left:1em">周成難字作䆘䆘桚也同於甲反蒼頡篇云壓鎮也苲也桚音祖曷反。</p>
涌泛<p style="margin-left:1em">今作汎同敷劒反廣疋泛泛浮㒵也亦駃疾也。</p>
漂激<p style="margin-left:1em">匹遙反下古狄反浮吹曰漂流㥯曰激漂亦搖蕩也。</p>
</div>
<div class='div-other'><a id='mulu1965' />
<p class='h2'>第二十一卷</p>尤重<p style="margin-left:1em">有周反尤甚也亦多也異也過也。</p>
防邏<p style="margin-left:1em">力賀反戍属也韻略云邏謂脩行非違也遊兵以禦冠者也。</p>
[夢-夕+登]瞢<p style="margin-left:1em">徒登反下亡登反韻集云[夢-夕+登]瞢失臥極也。</p>
</div>
<div class='div-other'><a id='mulu1966' />
<p class='h2'>第二十二卷</p>一睫<p style="margin-left:1em">說文作䀹[米*睪]名作[遨-ㄆ+毛]同子葉反目旁毛也山東田里間音子及反。</p>
有序<p style="margin-left:1em">古文[阿-可+予]同徐與反次也有次序也白虎通曰序者長幼也。</p>
蓽豆<p style="margin-left:1em">甫蜜反人家亦種之堪食用為澡豆極佳也。</p>
深駃<p style="margin-left:1em">所吏反蒼頡篇駛疾也。</p>
帳望<p style="margin-left:1em">敕亮反說文悵望恨也。</p>
蟲䏣<p style="margin-left:1em">千餘反通俗文肉中䖝謂之䏣三蒼蠅乳肉中曰䏣也。</p>
髖髀<p style="margin-left:1em">又作臗同苦桓苦昆二反埤蒼髖尻也廣疋臗豚也下古文䠋同蒲米反說文股外也北人用此音又方尓反江南行此音或作䏶俗字也。</p>
一磔<p style="margin-left:1em">古文㡯同知格反通俗文張申曰磔廣疋磔張也開也。</p>
吠嵐婆<p style="margin-left:1em">力含反案舊經論中或作毗藍婆或言旋藍婆又作鞞嵐婆或作隨藍婆皆梵音之楚夏耳此云迅猛風也。</p>
</div>
<div class='div-other'><a id='mulu1967' />
<p class='h2'>第二十三卷</p>[攸-ㄆ+盾]身<p style="margin-left:1em">古文徇同似遵反尓疋率[攸-ㄆ+盾]自也郭璞注云為[攸-ㄆ+盾]行也[攸-ㄆ+盾]亦遍也巡歷也。</p>
欽重<p style="margin-left:1em">去金反欽敬也謚法曰威儀俻悉曰欽。</p>
彼閱<p style="margin-left:1em">餘說反簡閱也小尓疋云閱具也具數於門中曰閱。</p>
飲光部<p style="margin-left:1em">梵言迦葉波迦葉此云光波此云飲今依此閒語名飲光飲光有二義一迦葉波是上古仙人此仙人身有光明能飲餘光令不復現此羅漢是彼種故因以名焉云此人身作金色常有光明以閻浮檀金為人並此阿羅漢羅漢身光飲金人光不復現故名飲光也。</p>
臺觀<p style="margin-left:1em">徒来反下古玩反尓疋四方而高曰臺又云觀謂之闕孫炎曰宮門雙觀也[米*睪]名云觀者於上觀望也。</p>
</div>
<div class='div-other'><a id='mulu1968' />
<p class='h2'>第二十四卷</p>憺怕<p style="margin-left:1em">徒濫反下疋白反說文憺安謂憺然安樂也憺亦恬靜也怕靜也無為也子虛賦云怕予無為憺予自持也。</p>
憍陣那<p style="margin-left:1em">除[每-母+(肱-月)]反舊云憍陳如訛也此云大噐是姓阿若是名亦云初智以其最初悟无而得智本願也。</p>
唯目<p style="margin-left:1em">莫鹿反目謂紀錄也亦條目也。</p>
</div>
<div class='div-other'><a id='mulu1969' />
<p class='h2'>第二十五卷</p>揩定<p style="margin-left:1em">口駭反廣疋措摸品式法也。</p>
雖蹶<p style="margin-left:1em">又作蹶同居月巨月二反說文蹶僵也僵仰臥也。</p>
</div>
<div class='div-other'><a id='mulu1970' />
<p class='h2'>第二十六卷</p>金礦<p style="margin-left:1em">古文[石*┤*├]同古猛反說文磺銅䥫璞也。</p>
登祚<p style="margin-left:1em">徂故反祚位也國語云天地之所祚賈逵曰祚祿也。</p>
</div>
<div class='div-other'><a id='mulu1971' />
<p class='h2'>第二十七卷</p>那羅延<p style="margin-left:1em">那羅此翻為人延那此云生本謂人生本即是大梵王也外道謂一切人皆從梵王生故名人生本也。</p>
蟠結<p style="margin-left:1em">蒲寒反礼記而蟠于地鄭玄曰蟠委也廣雅蟠曲也迴也方言未昇天龍曰蟠龍是也。</p>
健䭾梨<p style="margin-left:1em">持呪女也從國為此女聲呼之也男聲猶健陁羅國也。</p>
伊剎尼<p style="margin-left:1em">叉黠反此云占胡觀塞也。</p>
曼䭾多<p style="margin-left:1em">莫槃反此云我養則頂生王之名也。</p>
</div>
<div class='div-other'><a id='mulu1972' />
<p class='h2'>第二十八卷</p>阿笈摩<p style="margin-left:1em">渠葉反此云教法亦言傳謂展轉傳来相教授也。</p>
</div>
<div class='div-other'><a id='mulu1973' />
<p class='h2'>第二十九卷</p>怨讎<p style="margin-left:1em">視由反憎惡怨憾曰讎對也尓疋讎疋也春秋怨偶曰讎是也。</p>
青瘀<p style="margin-left:1em">於慮反說文瘀積血也廣疋瘀病也。</p>
由鄙<p style="margin-left:1em">悲美反鄙惡也廣疋鄙耻羞愧也。</p>
依怙<p style="margin-left:1em">胡古反尓疋怙恃也韓詩无父何怙怙頼也。</p>
尒焰<p style="margin-left:1em">余贍反此云所知舊作尓炎一也。</p>
礭陳<p style="margin-left:1em">埤蒼作塙又作碻同苦學反廣疋云礭謂堅鞕牢固也。</p>
儒童<p style="margin-left:1em">而俱反說文儒柔也謂柔懦也童幼也謂幼小也梵言摩納縛迦。</p>
頻毗娑羅<p style="margin-left:1em">或言頻婆娑羅亦云蓱沙王一也此云顏色端正或云色像殊妙又頻婆是刻木采畫等形像也。</p>
婆拕梨<p style="margin-left:1em">徒我反是西方一類小棗名也是苾茤從此為名也。</p>
頗勒具那<p style="margin-left:1em">普何反此十二月星名也是人從此為名。</p>
伐蹉<p style="margin-left:1em">麤何反舊言婆蹉則婆羅門姓也。</p>
如牝<p style="margin-left:1em">毗忍反說文畜母也雌曰牝詩云雉鳴求其牝非但畜也。</p>
嗢底迦<p style="margin-left:1em">烏沒反下借音丁履反人名也。</p>
制怛羅<p style="margin-left:1em">都達反人名也此正月星名西國立名多此也。</p>
普莎訶<p style="margin-left:1em">蘇和反普呪聲也莎訶此云善說也。</p>
拘[打-丁+緣]<p style="margin-left:1em">俱禹反下以專反廣志云似橘而大如飯[竺-二+旅]可以浣濯漚葛紵也今出番禺以南縷切蜜漬為[糝-(彰-章)+小]食之甚佳[竺-二+旅]音吕番音潘[糝-(彰-章)+小]音乘感反。</p>
紫礦<p style="margin-left:1em">古猛反謂波羅奢樹汁滓也其色甚赤用染皮㲲其樹至大亦名甄叔迦一物也花大如升極赤葉至堅肕商人縫以為袋名也肕音刃。</p>
時瓤<p style="margin-left:1em">女良反如[瓜-、]瓠中瓤瓣也瓣音蒲莧反。</p>
</div>
<p class='juan'>一切經音義卷第二十四</p></div>
</div><!-- end of div[@id='body'] -->
</body></html>