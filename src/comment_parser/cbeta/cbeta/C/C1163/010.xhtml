<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu820' />
<p class='juan'>一切經音義卷第十<span class='note-inline'>(大乘論)</span>　陛</p><p class="byline">沙門玄應撰</p>
<ul class="">
<li>般若燈論</li>

<li>大㽵嚴經論</li>

<li>攝大乘論</li>

<li>十住毗婆沙論</li>

<li>大乘㽵嚴經論</li>

<li>十地經論</li>

<li>菩[薩-產+(辛/工)]地持論</li>

<li>菩[薩-產+(辛/工)]善戒論</li>

<li>菩提資糧論</li>

<li>寶性論</li>

<li>佛阿毗曇論</li>

<li>百論</li>

<li>發菩提心論</li>

<li>三具足論</li>

<li>寶髻菩[薩-產+(辛/工)]論</li>

<li>十二門論</li>

<li>緣生論</li>
</ul>
<div class='div-other'><a id='mulu821' />
<p class='h2'>般若燈論</p>
<div class='div-other'><a id='mulu822' />
<p class='h3'>第一卷</p>如蔑<p style="margin-left:1em">眠結反埤蒼析竹膚也聲類蔑[竺-二+曼]也今蜀土及關中皆謂竹蔑為[竺-二+曼]音弥析音思歷反字從斤分木為析今俗作扸皆從片。</p>
纈目<p style="margin-left:1em">賢結反謂以絲縛繒染之解絲成文曰纈。</p>
檀札<p style="margin-left:1em">㽵黠反三蒼柿札也今江南謂斫削木片為柿關中謂之札曰柿札音敷廢反。</p>
</div>
<div class='div-other'><a id='mulu823' />
<p class='h3'>第二卷</p>鬻鬵<p style="margin-left:1em">聲類作甑又作[鬲*曾]籕文作鬻同子孕反下籕文作鬻同才心反字林甑炊器也鬵大釜也一曰鼎大上小下若甑也。</p>
</div>
<div class='div-other'><a id='mulu824' />
<p class='h3'>第三卷</p>窯師<p style="margin-left:1em">以招反說文燒瓦竈也通俗文陶竈曰窯是也。</p>
䂎逐<p style="margin-left:1em">千筭七鸞二反䂎鋋也䂎擲也今江南傒人工用䂎鋋音蟬傒苦奚反。</p>
嗢羯<p style="margin-left:1em">烏沒反下居謁反。</p>
</div>
<div class='div-other'><a id='mulu825' />
<p class='h3'>第四卷</p>紫礦<p style="margin-left:1em">古猛反謂波羅奢樹汁也其色甚赤用染皮㲲等是也。</p>
鈷利<p style="margin-left:1em">息廉反廣雅銛籤利也刀銳曰銛也。</p>
</div>
<div class='div-other'><a id='mulu826' />
<p class='h3'>第五卷</p>後攏<p style="margin-left:1em">力東反說文攏㩜也三蒼所以盛禽獸䦨㩜也。</p>
犎牛<p style="margin-left:1em">漢書西域傳有犎牛鄧展曰脊上有宍鞍如橐駝難字作犎音妃封反今有此牛小髆上有犎是也。</p>
垂胡<p style="margin-left:1em">又作[古*頁][口*固]二形同戶孤反說文胡謂牛頷垂下者也論文作壺非體也。</p>
</div>
<div class='div-other'><a id='mulu827' />
<p class='h3'>第十卷</p>生莞<p style="margin-left:1em">工端反又音桓此草外似䓗內似蒲而圓廣雅謂之䓗蒲可以為席生水中今亦名莞了也。</p>
箭笴<p style="margin-left:1em">工旱反字林箭莖也論文作竿非也。</p>
甐堅<p style="margin-left:1em">又作[竺-二+(嶙-山)]同力鎮力珎二反尒疋甐堅中郭璞曰甐竹名其中堅可以為席。</p>
</div>
<div class='div-other'><a id='mulu828' />
<p class='h3'>第十一卷</p>眀忛<p style="margin-left:1em">又作颿帆二形同扶劒扶嚴二反釋名隨風張慢曰帆今或用布若簿若席為之也。</p>
</div>
<div class='div-other'><a id='mulu829' />
<p class='h3'>第十二卷</p>蟾蜍<p style="margin-left:1em">之鹽反下以諸反尒疋蟾蠩郭璞日似蝦蟇居陸地淮南謂之去父此東謂之去蚥蚥音方可反江南俗呼蟾蠩音食餘反。</p>
</div>
<div class='div-other'><a id='mulu830' />
<p class='h3'>第十三卷</p>迦逋<p style="margin-left:1em">補胡反此言白鴿地也。</p>
</div></div>
<div class='div-other'><a id='mulu831' />
<p class='h2'>大㽵嚴經論</p>
<div class='div-other'><a id='mulu832' />
<p class='h3'>第一卷</p>懍厲<p style="margin-left:1em">力甚反下冝作悷力計反埤蒼懍淚悲吟㒵也又懍者顏色懼㒵也方言懍敬也。</p>
攘袂<p style="margin-left:1em">而羊反攘除也下弥蔽反字苑云祀[示*票]也衣袖也謂揎衣袒出臂為攘袂也。</p>
閑裕<p style="margin-left:1em">榆句反裕緩也廣雅裕寬也亦優足也。</p>
愀然<p style="margin-left:1em">又作湫同在酒反礼記云孔子愀然作色謂顏色變動之㒵也。</p>
鵄鵂<p style="margin-left:1em">尺脂反下許牛反尒疋鵅忌欺郭璞曰今江東[哷-寸+丁]鵄鵂為鉤鵅音挌恠鳥也晝盲夜視関西名訓侯山東名訓狐也。</p>
</div>
<div class='div-other'><a id='mulu833' />
<p class='h3'>第二卷</p>黔毗<p style="margin-left:1em">渠炎反依字黔黑首也。</p>
儲積<p style="margin-left:1em">直於反說文儲偫也槒也待也偫直里反棖上宅庚反案棖猶柱也浮圖棖皆作此說文棖材也。</p>
地跌<p style="margin-left:1em">徒結反廣雅跌差也字書跌失跖也跌蹶也。</p>
匍匐<p style="margin-left:1em">步胡反下蒲北反說文匍匐手行也亦類蹷盡力。</p>
親昵<p style="margin-left:1em">又作暱同女乙反尒疋昵近又云昵焏也親昵亦數近也焏音祛記反。</p>
倚俹<p style="margin-left:1em">於蟻反倚猶依也下烏訝反字書俹倚也今言俹息俹臥皆是也。</p>
羂弶<p style="margin-left:1em">三蒼作[罩-卓+繯]又作罥同古犬反聲類罥以繩係取獸也下渠向反韻集云施罥於道弶今田獵家施弶以張鳥獸其形似弓者也論文作摾俗字也。</p>
目擺<p style="margin-left:1em">字書作捭同補買反說文兩手掣也廣雅擺開也。</p>
可祛<p style="margin-left:1em">丘居反廣雅祛除去也。</p>
爆火<p style="margin-left:1em">方孝反普剝二反聲類爆燌起也郭璞注山海經云爆謂皮散起也。</p>
愧踖<p style="margin-left:1em">子亦反踧踖也亦畏敬也謂恭敬之㒵也。</p>
</div>
<div class='div-other'><a id='mulu834' />
<p class='h3'>第三卷</p>剽掠<p style="margin-left:1em">芳妙反說文剽㓨也廣雅剽剝也蒼頡篇剽截也下聲類作剠同力尚反抄掠也。</p>
雊呼<p style="margin-left:1em">故豆反說文雄之鳴為雊也廣雅鴝鳴呼也。</p>
掐傷<p style="margin-left:1em">枯狹反又作㓣口洽反通俗文爪按曰掐韻集作㓣入也江南今有寶器當作此。</p>
惶悸<p style="margin-left:1em">古文痵同其季反說文氣不定也字林心動曰悸。</p>
窳墯<p style="margin-left:1em">榆乳反懶惰也尒疋窳勞也郭璞曰勞苦者多[雨/(瓜*瓜)]。</p>
上䀎<p style="margin-left:1em">莫見反蒼頡篇旁視也說文䀎邪視也。</p>
瓌瑋<p style="margin-left:1em">又作瓌傀二形同古迴反廣雅瓌偉奇玩也瑰美也盛也。</p>
勁勇<p style="margin-left:1em">居盛反字林勁強也字從力。</p>
鼻㨊<p style="margin-left:1em">初委反通俗文捫摸曰㨊論文作揣初委都果二反揣量也故揣也故音丁兼反揣非此用。</p>
妖嬳<p style="margin-left:1em">又作[女*芙]同於驕反壯少之㒵也說文妖巧也下於縛反今江南謂作姿名嬳伊山東名作嬳也。</p>
逶迤<p style="margin-left:1em">又作委蟡二形同於為反下又作佗同達何反廣雅委佗窊邪也謂行可逶曲也窊於[瓜-、]反。</p>
妖蠥<p style="margin-left:1em">魚列反灾也說文衣服歌謠草木之恠謂之妖禽獸䖝蝗之恠謂之蠥論文作孽庶子也亦古字通用。</p>
熠燿<p style="margin-left:1em">弋入反下弋灼反字林熠燿盛光照也詩傳曰熠燿鮮明也亦螢火也。</p>
唧唧<p style="margin-left:1em">子栗反通俗文唧唧鼠聲也亦丙猥也論文作叱非也。</p>
骨陷<p style="margin-left:1em">廣雅陷坑也陷沒也經文作[燄-炎+頁]非也。</p>
菸瘦<p style="margin-left:1em">韻集一餘反今関西言菸山東言蔫蔫音於言反江南亦言[歹*委][歹*委]又作萎於為反菸邑無色也今取其義論文[目*於]未詳字出。</p>
苦酷<p style="margin-left:1em">古文俈[與/告]焅三形今作酷同口梏反說文酷急也苦之甚曰酷亦暴虐也白虎通曰酷者極也教今窮極。</p>
</div>
<div class='div-other'><a id='mulu835' />
<p class='h3'>第五卷</p>鄙褻<p style="margin-left:1em">古文絬媟[執/日]渫四形同思列反褻鄙陋也褻黷也。</p>
千㒻<p style="margin-left:1em">亡北反㒻沒猶抵觸也說文㒻突前也今皆作昌。</p>
陰晴<p style="margin-left:1em">又作暒殅二形同自盈反聲類雨止也論文作醒非體也。</p>
</div>
<div class='div-other'><a id='mulu836' />
<p class='h3'>第六卷</p>愧䩙<p style="margin-left:1em">又作鞙[革*尹]二形同胡犬反釋名鞙懸也懸縛物也。</p>
還襲<p style="margin-left:1em">古文㦻同辝立反襲重也因也受也合也及也。</p>
相磋<p style="margin-left:1em">且何反詩云如切如磋傳曰治象曰磋謂治璞之名。</p>
礭然<p style="margin-left:1em">字書作碻同口角反周易夫乾礭然注云礭堅㒵。</p>
</div>
<div class='div-other'><a id='mulu837' />
<p class='h3'>第七卷</p>瘳降<p style="margin-left:1em">敕流反瘳差也愈也尚書王翌曰乃瘳是也。</p>
譖毀<p style="margin-left:1em">側禁反譖讒也一云旁入曰譖也廣雅譖毀也。</p>
</div>
<div class='div-other'><a id='mulu838' />
<p class='h3'>第八卷</p>䫌面<p style="margin-left:1em">普米反說文䫌傾頭也蒼頡篇䫌不正也經文作俾非體也。</p>
</div>
<div class='div-other'><a id='mulu839' />
<p class='h3'>第十卷</p>昞著<p style="margin-left:1em">又作昺炳苪三形同碧皿反廣雅昺明也著顯也。</p>
聳翮<p style="margin-left:1em">古文竦愯慫三形今作聳同先勇反聳謂前上也下胡革反尒疋羽本謂之翮鳥羽根也說文羽莖也。</p>
</div>
<div class='div-other'><a id='mulu840' />
<p class='h3'>第十一卷</p>樘觸<p style="margin-left:1em">丈庚反說文樘柱也又作棖棖觸又嫽㲂㲂觸亦作敞。</p>
蛆螫<p style="margin-left:1em">知列反下式亦反字林蛆螫也說文螫虫毒也又音呼各反山東行此音也。</p>
杭衡<p style="margin-left:1em">苦浪反說文抗扞也強也衡平也。</p>
[蠃-口+(罩-卓)]瘠<p style="margin-left:1em">古瘠[病-丙+束]膌三形同才亦反說文瘠瘦也亦薄也。</p>
</div>
<div class='div-other'><a id='mulu841' />
<p class='h3'>第十二卷</p>滲沒<p style="margin-left:1em">所蔭反廣雅滲盡也說文㵕下漉也字從㕘。</p>
蝗虫<p style="margin-left:1em">胡光胡孟二反阜螽蝗也今人謂蝗子為螽子小曰蝩大曰蝗也論文作蟥非體也蝩之容反。</p>
花茸<p style="margin-left:1em">而容反說文茸草茸也論文作毦而志反矟上垂毛曰毦。</p>
</div>
<div class='div-other'><a id='mulu842' />
<p class='h3'>第十三卷</p>中啑<p style="margin-left:1em">又作䶍同丁計反蒼頡篇啑噴鼻也詩云願言即啑箋云汝思我心如是我即啑今俗文啑云人道我此亦古遺語也。</p>
庭燎<p style="margin-left:1em">力燒反周礼供墳燭庭燎鄭玄曰墳大也樹於門外日大燭門內曰庭燎天子百公五十侯伯子三十也論文作[火*定]錠二形下作鐐並非也。</p>
香奩<p style="margin-left:1em">又作[簽*支][打-丁+廉]二形同力占反韻集云奩[敲-高+僉]也収歛物也三蒼盛鏡器名也今粉奩棊奩皆是也。</p>
鑱㓨<p style="margin-left:1em">仕衫反下千亦反說文鑱銳也今江南猶言鑱㓨也論文作攙非體也。</p>
</div>
<div class='div-other'><a id='mulu843' />
<p class='h3'>第十四卷</p>鼻衂<p style="margin-left:1em">汝六反說文鼻出血也今呼鼻血為衂鼻也。</p>
</div>
<div class='div-other'><a id='mulu844' />
<p class='h3'>第十五卷</p>諠譁<p style="margin-left:1em">虛元反下呼[脈-月]反三蒼讙言語䛬䛬也譁言語譊譊也䛬音徒刀反。</p>
</div></div>
<div class='div-other'><a id='mulu845' />
<p class='h2'>攝大乘論</p>
<div class='div-other'><a id='mulu846' />
<p class='h3'>第一卷</p>通敏<p style="margin-left:1em">眉殞反通洞也敏達也廣雅通明徹也敏捷疾也。</p>
披閱<p style="margin-left:1em">餘說反簡閱也小疋閱具也具數於門中曰閱也。</p>
成㲉<p style="margin-left:1em">又作[(士/冗)*ㄆ]同口角反吴會閒音哭卵外堅也凡物皮皆殼尚在卵中謂之㲉出㲉以後名之[(殼-一)/鳥]音寇尒疋生哺[敞/鳥]郭璞曰謂湏母飼也。</p>
猒惡<p style="margin-left:1em">於焰反猒足也㤥也下於路反廣雅惡增也懀也懀音一外反㤥胡代反。</p>
彼勿<p style="margin-left:1em">無欝反詩云勿仕行救注云勿無也。</p>
属耳<p style="margin-left:1em">之欲反國語恐國人属耳於我韋昭曰属注也漢書音義曰属近也詩云無易由言耳属于垣是也。</p>
</div>
<div class='div-other'><a id='mulu847' />
<p class='h3'>第二卷</p>胝柯<p style="margin-left:1em">又作[病-丙+互]同竹尸反。</p>
鞞世<p style="margin-left:1em">陛奚反。</p>
沉麝<p style="margin-left:1em">神夜是亦二反形如小麋齊有香也。</p>
彎弓<p style="margin-left:1em">於関反小尒疋控彎挽引也。</p>
</div>
<div class='div-other'><a id='mulu848' />
<p class='h3'>第三卷</p>所詮<p style="margin-left:1em">且全反通俗文擇言曰詮說文詮具也淮南子云詮言者所以譬類人事與相解喻也。</p>
</div>
<div class='div-other'><a id='mulu849' />
<p class='h3'>第五卷</p>弥彰<p style="margin-left:1em">又作暲同諸揚反廣雅彰著也明也。</p>
乍起<p style="margin-left:1em">仕嫁反廣雅乍蹔也蒼頡篇乍兩辝也。</p>
</div>
<div class='div-other'><a id='mulu850' />
<p class='h3'>第六卷</p>預立<p style="margin-left:1em">古文預忬二形今作豫同余據反先辦也預猶備也逆為之具故曰預也。</p>
輕蔑<p style="margin-left:1em">字體作懱司莫結反說文懱輕㑥也。</p>
</div>
<div class='div-other'><a id='mulu851' />
<p class='h3'>第七卷</p>練摩<p style="margin-left:1em">古文鍊漱練三形今作涷同力見反說文鍊治金也下古文劘攠二形同莫羅反易云堅柔相摩注云相切摩也尒疋石謂之摩郭璞曰玉石被摩猶人修飾也論文作磨磑也。</p>
藤譬<p style="margin-left:1em">達曾反廣雅藤藟也今呼草蔓延如葛藟者為藤。</p>
室家<p style="margin-left:1em">書逸反礼記三十壯有室鄭玄曰有室有妻也故妻稱室案室戶內房中也論語由也升堂未入於室是也家居也。</p>
後登<p style="margin-left:1em">都恒反登外也進也亦成也。</p>
善枙<p style="margin-left:1em">又作軛同於革反謂轅端壓牛領者曰軛軛槅也。</p>
沮壞<p style="margin-left:1em">才與反蒼頡篇沮漸敗壞也論文多作俎側呂反貯醘器也又置肉机也俎非此義。</p>
諧遂<p style="margin-left:1em">胡皆反諧和也說文諧合也遂成也成就也亦從。</p>
</div>
<div class='div-other'><a id='mulu852' />
<p class='h3'>第十一卷</p>以[揳-大+廾]<p style="margin-left:1em">又作榍同先結反說[揳-大+廾]攕也音子林反今江南言[揳-大+廾]通語也。</p>
拙訥<p style="margin-left:1em">古文吶同奴骨反訥遅[扥-(打-丁)+金]也說文訥難也。</p>
扣擊<p style="margin-left:1em">去後反扣亦擊也廣雅扣持也。</p>
</div>
<div class='div-other'><a id='mulu853' />
<p class='h3'>第十四卷</p>蓄聚<p style="margin-left:1em">又作稸同耻六反蓄積也廣雅蓄聚也。</p>
瘵其<p style="margin-left:1em">側界反尒疋瘵病也三蒼云今江東呼病皆曰瘵東齊曰瘼。</p>
</div>
<div class='div-other'><a id='mulu854' />
<p class='h3'>第十五卷</p>所鎮<p style="margin-left:1em">知陣反說文鎮厭也亦安也。</p>
乘除<p style="margin-left:1em">實外反乘計也亦外也除去也。</p>
調[曷*片]<p style="margin-left:1em">都挺反如湯時伊尹也說文[曷*片]者三足兩耳和五味之寶器也案[曷*片]者所以烹飪飲食也。</p>
</div></div>
<div class='div-other'><a id='mulu855' />
<p class='h2'>十住毗婆沙論</p>
<div class='div-other'><a id='mulu856' />
<p class='h3'>第一卷</p>嘔血<p style="margin-left:1em">又作歐㖃二形同於口反歐欲吐也江南或謂歐為歐[口*容][口*容]音容釋名云嘔也將有所吐脊曲傴也。</p>
淋下<p style="margin-left:1em">力金反說文淋以水沃也郭璞注三蒼淋漉水下。</p>
瘭疽<p style="margin-left:1em">俾遙反下且餘反廣雅瘭㿈成也說文疽久㿈也論文作瘭非體也。</p>
矛㦸<p style="margin-left:1em">又作矛矛二形同莫侯反下居逆反說文首矛長二丈也㦸有枝兵器也。</p>
䥫剗<p style="margin-left:1em">又作鏟同初限反說文平䥫也廣疋剗削也聲類云剗平也方刃施柄者也。</p>
䥫槍<p style="margin-left:1em">千羊反三蒼木兩耑銳曰槍說文槍歫也論文作鏘鈴聲也鏘非字體。</p>
蒺䔧<p style="margin-left:1em">自栗反下力尸反尒疋薋蒺䔧即布地蔓生子有三角者也論文從金作[金*疾]鏫二形非也。</p>
䥫臼<p style="margin-left:1em">渠九反易云黃帝断木為杵穿地為臼論文作<span class='corr'>鍛</span>非體也。</p>
貁鼠<p style="margin-left:1em">餘繡反似弥猴而大蒼黑色江東養之捕鼠為物捷健也。</p>
㹢玃<p style="margin-left:1em">又作猳同古遐反下居縛反說文大母猴也善㩴持人好[(厂@((既-旡)-日+口))*頁]䀎也。</p>
蛟虬<p style="margin-left:1em">音交有鱗曰蛟龍其狀魚身如蛇尾皮有殊下渠周反廣雅有角曰虬龍無角曰螭龍謂黑身無鱗甲者也。</p>
鴈鶩<p style="margin-left:1em">音木尒疋舒鳬鶩李巡曰野曰鳬家曰鶩鶩即鴨也。</p>
慍恨<p style="margin-left:1em">於問反說文慍怨也論語人不慍何晏曰慍怒也。</p>
</div>
<div class='div-other'><a id='mulu857' />
<p class='h3'>第二卷</p>矯異<p style="margin-left:1em">几小反假稱謂之撟撟詐也非先王之法曰撟今皆作矯。</p>
巉巖<p style="margin-left:1em">仕咸反下又作礹廣雅巉巖高也。</p>
曲隈<p style="margin-left:1em">烏迴反說文水曲隈也隈謂隱蔽之[皮-(〡/又)+(王/匆)]也。</p>
峻峭<p style="margin-left:1em">又作陗或作琑同且笑反通俗文峻阪曰峭山陵險峻亦謂之峭也。</p>
</div>
<div class='div-other'><a id='mulu858' />
<p class='h3'>第五卷</p>埤助<p style="margin-left:1em">或作朇同避移反說文埤增也厚也<span class='note-inline'>(補也亦助也)</span>。</p>
鱣魚<p style="margin-left:1em">知連反尒疋鱣大魚也口在頷下體無鱗甲大者二三丈江東名黃魚也。</p>
</div>
<div class='div-other'><a id='mulu859' />
<p class='h3'>第六卷</p>傲誕<p style="margin-left:1em">五到反下徒亶反傲慢也謂不敬也輕㑥也誕謾也放誕欺也。</p>
深榛<p style="margin-left:1em">仕巾反說文藂大也廣雅木。</p>
<p style="margin-left:1em"><span class='note-inline'>(<span class='corr'>叢</span>曰榛是也)</span>。</p>
如縶<p style="margin-left:1em">知立反詩云縶之維之傳曰縶一也謂拘執也兩足不相謂過之縶也。</p>
</div>
<div class='div-other'><a id='mulu860' />
<p class='h3'>第十卷</p>符<span class='corr'>檄</span><p style="margin-left:1em">音扶字林符信也謂分而合之曰符字從竹漢制以竹長六寸分而相合為信竹耳歲寒不變以布德也又用銅君臣同心也下奚的反說文二尺書也<span class='corr'>檄</span>書者所以罪責當伐者也又陳彼之惡說此之德曉慰百姓之書也<span class='corr'>檄</span>者晈也明言此彼令晈然而識之也。</p>
田隖<p style="margin-left:1em">烏古反說文小障也亦小城也。</p>
</div>
<div class='div-other'><a id='mulu861' />
<p class='h3'>第十四卷</p>行旅<p style="margin-left:1em">閭舉反左傳羇旅之臣皆預曰羇旅寄客也。</p>
填瑠<p style="margin-left:1em">又作窴同徒堅徒見二反廣雅填塞也亦滿也論文從王作瑱他見反瑱塞<span class='note-inline'>(耳也)</span>。</p>
</div></div>
<div class='div-other'><a id='mulu862' />
<p class='h2'>大乘㽵嚴經論</p>
<div class='div-other'><a id='mulu863' />
<p class='h3'>第二卷</p>讋怖<p style="margin-left:1em">章葉反懼也說文失氣也。</p>
湏潰<p style="margin-left:1em">古文殨同胡對反蒼頡篇潰旁決也說文潰漏也。</p>
</div>
<div class='div-other'><a id='mulu864' />
<p class='h3'>第六卷</p>凹凸<p style="margin-left:1em">蒼頡篇作容[穴/失]同烏狹反下徒結反容墊下也[穴/失]突也字苑作凹陷也凸起也。</p>
</div>
<div class='div-other'><a id='mulu865' />
<p class='h3'>第十卷</p>螽蟴<p style="margin-left:1em">古文[蠢-春+眾]同止戎反下徙移反詩云螽蟴羽傳曰螽蟴蜙[蜎-口+(口/└)]也亦即蝗也俗名春[黍-水+小]今江北通謂螽蝗之類曰蝩亦曰簸蝩蝩音之凶反。</p>
</div></div>
<div class='div-other'><a id='mulu866' />
<p class='h2'>十地論</p>
<div class='div-other'><a id='mulu867' />
<p class='h3'>第一卷</p>芒然<p style="margin-left:1em">莫唐反案芒然冥昧不眀也莊子芒然無所見是也。</p>
捭羅<p style="margin-left:1em">補奚反經中或作卑羅或作閇羅皆一也。</p>
嘶字<p style="margin-left:1em">又作[斯/言]同先奚反言梵本嘶字如師子形相也依字埤蒼嘶聲散也亦悲聲也。</p>
</div>
<div class='div-other'><a id='mulu868' />
<p class='h3'>第四卷</p>厚曀<p style="margin-left:1em">於計反釋名曀翳也言雲氣隱翳使不見物者。</p>
瀑水<p style="margin-left:1em">蒲報反蒼頡解詁云水濆起曰瀑也。</p>
</div>
<div class='div-other'><a id='mulu869' />
<p class='h3'>第五卷</p>捫摸<p style="margin-left:1em">莫奔莫本十捫撫持也案捫持謂手把執物也。</p>
</div>
<div class='div-other'><a id='mulu870' />
<p class='h3'>第八卷</p>溉灌<p style="margin-left:1em">歌賚反說文溉灌也灌注也。</p>
</div></div>
<div class='div-other'><a id='mulu871' />
<p class='h2'>地持論</p>
<div class='div-other'><a id='mulu872' />
<p class='h3'>第一卷</p>耆宿<p style="margin-left:1em">巨伊反礼記六十日耆釋名耆指也謂十事使人不自執伇也宿久也。</p>
倡伎<p style="margin-left:1em">齒羊反說文倡樂也蒼頡篇倡俳也俳戲也。</p>
農啇<p style="margin-left:1em">古文農莀二形同奴冬反說文農耕也。</p>
眀哲<p style="margin-left:1em">又作喆悊二形同知列反尒疋哲智也方言齊宋之間謂智為哲哲眀了也。</p>
悲惻<p style="margin-left:1em">聲類作惻同楚力反說文惻痛也謂惻然心中痛。</p>
堪耐<p style="margin-left:1em">奴代反蒼頡篇耐忍也。</p>
林藪<p style="margin-left:1em">蘇苟反散木曰林澤无水曰藪又大澤水希者也。</p>
聽訟<p style="margin-left:1em">他定反聽謂察是非也訟急也周礼以五聲聽訟求情一形二色三氣四耳五目也。</p>
術藝<p style="margin-left:1em">食聿反術法也亦道也字林邑中道曰術道術者通也言人達解者无所不通也。</p>
</div>
<div class='div-other'><a id='mulu873' />
<p class='h3'>第二卷</p>訕大<p style="margin-left:1em">所姧反論中亦作刪陁迦[社-土+(乞-乙+(舟-(、/、)+〡))]延。</p>
迦毗陵伽<p style="margin-left:1em">應云歌羅頻伽亦云迦蘭伽迦陵此云好毗伽此云音聲名好音聲鳥也。</p>
巨細<p style="margin-left:1em">其呂反小疋巨大也方言齊魯之閒謂大謂巨說文巨大從金作鉅。</p>
弥陁羅國拘耆羅<p style="margin-left:1em">或作拘翅羅梵言轉也譯云好聲鳥此鳥聲好而形醜從聲為名。</p>
蝯猴<p style="margin-left:1em">又作猨同禹煩反似弥猴而大臂長其色有黑有黃鳴聲甚哀五百歲化為玃玃壽千歲玃音居縛反。</p>
抃舞<p style="margin-left:1em">又作拚同皮變反說文拊手曰抃拊擊拍也。</p>
</div>
<div class='div-other'><a id='mulu874' />
<p class='h3'>第三卷</p>黍稷<p style="margin-left:1em">古文稷同姉力反五穀之長也說文稷粢也尒疋稷也注云粢一名稷稷粟也今江東呼粟為稷也。</p>
師捲<p style="margin-left:1em">又作拳同渠員反指握為捲譬喻也言師之匠物不如捲之執握若而不說也論文有作疲倦之倦非也。</p>
</div>
<div class='div-other'><a id='mulu875' />
<p class='h3'>第四卷</p>罰黜<p style="margin-left:1em">又作絀同耻律反廣雅黜去也亦放也退也。</p>
振給<p style="margin-left:1em">古文辰拒二形同諸[(治-口+月)*(乳-孚)]反小尒疋振救也說文振舉也。</p>
</div>
<div class='div-other'><a id='mulu876' />
<p class='h3'>第五卷</p>憍奢耶<p style="margin-left:1em">亦云俱舍訛也此譯云藏舊譯云䖝謂蝅在[薾/虫]此即野蝅也用野[替-日+(虫-、)]絲緜作衣者憍奢耶衣也。</p>
</div>
<div class='div-other'><a id='mulu877' />
<p class='h3'>第七卷</p>偷婆<p style="margin-left:1em">經中或作兜婆或云塔婆或言藪斗波皆訛也正言[宋-木+(衣/十)]堵波此云廟或言方墳皆義釋也。</p>
支提<p style="margin-left:1em">又云脂帝浮圖此云聚相謂累石等高以為相也。</p>
求求羅香<p style="margin-left:1em">此譯云安息香也。</p>
阿迦花<p style="margin-left:1em">應云阿羅歌花此云曰花。</p>
尼乾子<p style="margin-left:1em">應言泥揵連他此云不繫其外道拔髮露形無所貯畜以手乞食隨得即噉者也。</p>
</div>
<div class='div-other'><a id='mulu878' />
<p class='h3'>第八卷</p>[土*巴]䪺<p style="margin-left:1em">父美反落泊人也尒疋[土*巴]毀覆也䪺壞也。</p>
官爵<p style="margin-left:1em">又作雀同予藥反白虎通曰爵者盡也量其盡才也五等爵命也取其節節足足也。</p>
謫罸<p style="margin-left:1em">知革反方言謫怒也郭璞曰謂相責怒也亦可呵也責也小非曰罸。</p>
舌胝<p style="margin-left:1em">竹尸反。</p>
㗩波<p style="margin-left:1em">相傳所及反。</p>
</div>
<div class='div-other'><a id='mulu879' />
<p class='h3'>第九卷</p>率意<p style="margin-left:1em">所律反尒疋率偱自也郭璞曰自猶從也從自意也。</p>
迦私<p style="margin-left:1em">此譯云先能發光樂也。</p>
</div>
<div class='div-other'><a id='mulu880' />
<p class='h3'>第十卷</p>兩股<p style="margin-left:1em">又作骰同公戶反說文股髀也脛本曰股也。</p>
兩臋<p style="margin-left:1em">徒昆反聲類臋尻也。</p>
兩[跳-兆+專]<p style="margin-left:1em">又作腨同時耎反說文腨腓膓也腓音肥江南言腓膓中國言腨膓或言脚腨。</p>
波羅奈<p style="margin-left:1em">應言波羅奈斯此國名也從國名㲲也。</p>
泥犁<p style="margin-left:1em">或云泥黎耶亦言泥黎迦此云无可樂或云无有卑下。</p>
羅縠<p style="margin-left:1em">胡木反似羅而䟽似紗而密者也有懞縠霧縠言細如霧也。</p>
</div></div>
<div class='div-other'><a id='mulu881' />
<p class='h2'>菩[薩-產+(辛/工)]善戒經</p>
<div class='div-other'><a id='mulu882' />
<p class='h3'>第二卷</p>軍旅<p style="margin-left:1em">力舉反尒疋旅眾也字林四千人為軍五百人為旅也勹車為軍字意也勹音補交反。</p>
</div>
<div class='div-other'><a id='mulu883' />
<p class='h3'>第三卷</p>童齔<p style="margin-left:1em">初忍反舊音差貴反毀齒曰齔說文男八月生齒八歲而齔女七月生齒七歲而毀齒字從七。</p>
</div>
<div class='div-other'><a id='mulu884' />
<p class='h3'>第九卷</p>脣齶<p style="margin-left:1em">又作腭咢二形同五各反齒內上下[宋-木+兵]也。</p>
兩杈<p style="margin-left:1em">初嫁初家二反兩歧為杈木理亂曰杈亦作此論文作肞俗作也。</p>
</div></div>
<div class='div-other'><a id='mulu885' />
<p class='h2'>菩提資糧論</p>
<div class='div-other'><a id='mulu886' />
<p class='h3'>第二卷</p>談謔<p style="margin-left:1em">許虐反尒疋戲謔也謂相調戲也謔亦喜樂也。</p>
</div></div>
<div class='div-other'><a id='mulu887' />
<p class='h2'>寶性論</p>
<div class='div-other'><a id='mulu888' />
<p class='h3'>第三卷</p>歔欷<p style="margin-left:1em">喜居反下虛既反字林涕泣也蒼頡篇泣餘聲也亦悲也。</p>
彯畫<p style="margin-left:1em">疋眇反彯文輕淺也。</p>
</div></div>
<div class='div-other'><a id='mulu889' />
<p class='h2'>佛阿毗曇</p>
<div class='div-other'><a id='mulu890' />
<p class='h3'>上卷</p>生萼<p style="margin-left:1em">又作㮙同五各反謂承花者曰萼也。</p>
</div>
<div class='div-other'><a id='mulu891' />
<p class='h3'>下卷</p>閹人<p style="margin-left:1em">於儉反說文閹豎宮中閹昏閇門者也周礼閹十人鄭玄曰閹精氣閇藏者今謂之宮人也主閇門戶故曰閹。</p>
捼不<p style="margin-left:1em">奴迴奴和二反說文捼捼摧也兩手相功也。</p>
紋身<p style="margin-left:1em">无分六謂繒有文章曰紋又作文古文彣青與赤為文說文錯畫也。</p>
㾨人<p style="margin-left:1em">於解反廣邪㾨矬也。</p>
氣[口*束]<p style="margin-left:1em">冝作欬瘶欬音苦代反江南行此音又丘吏反山東行此音下蘇豆反說文瘶逆氣也上氣疾也蒼頡篇齊部謂瘶曰欬論文作氣非也。</p>
枯癇<p style="margin-left:1em">核閒反聲類今謂小兒瘨曰癇也。</p>
血瘺<p style="margin-left:1em">冝作瘻音漏㿈属也中有蟲頸胲隱[皮-(〡/又)+(王/匆)]皆有也或作漏血如水下也。</p>
陰頺<p style="margin-left:1em">徒雷反釋名陰腫曰頺字林作㾽重疾也尰血又作瘇上隴反尒疋腫足為尰今巴蜀極多此疾手臂有者亦呼為尰也。</p>
瘤癖<p style="margin-left:1em">力州反說文瘤腫也聲類瘤瘜肉也。</p>
噦吐<p style="margin-left:1em">於月反通俗文氣逆曰噦說文噦氣娪也。</p>
毛冗<p style="margin-left:1em">如勇反散也冝作[卄/毦]而容反謂古貝垂毛者毳飾也。</p>
</div></div>
<div class='div-other'><a id='mulu892' />
<p class='h2'>百論</p>
<div class='div-other'><a id='mulu893' />
<p class='h3'>上卷</p>僧佉<p style="margin-left:1em">此言訛也應言僧企耶此云數也其論以二十五根為宗舊云二十五諦。</p>
衛世師<p style="margin-left:1em">此訛略也應言鞞崽迦論此云勝其論以六句義為宗舊云六諦也崽音所皆反。</p>
</div>
<div class='div-other'><a id='mulu894' />
<p class='h3'>下卷</p>挻埴<p style="margin-left:1em">尸延反下時力反挻柔也和也擊也埴土也粘土曰埴。</p>
</div></div>
<div class='div-other'><a id='mulu895' />
<p class='h2'>發菩提心論</p>
<div class='div-other'><a id='mulu896' />
<p class='h3'>卷上</p>罝羅<p style="margin-left:1em">姉耶反兔網曰罝罝遮也鳥網曰羅羅截也。</p>
盼親<p style="margin-left:1em">普幻反下力再反廣雅盼視也字書美目也目白黑分也說文親內視也論文作䀎邪視也下作睞力代反說文目瞳子不正也今俗云類眼是也纇盧對反睞非今用。</p>
加誣<p style="margin-left:1em">武于反說云加言曰[言*(一/(人*人)/工)][言*(一/(人*人)/工)]亦㘝也妄也欺也。</p>
</div></div>
<div class='div-other'><a id='mulu897' />
<p class='h2'>三具足論</p>舩舶<p style="margin-left:1em">音白字林大舩也今江南凡汎海舩謂之舶昆侖及高驪皆乘之大者受万斛。</p>
邏[戒-廾+人]<p style="margin-left:1em">力賀反[戒-廾+人]属也謂遊兵以禦冠者亦偱行非違也。</p>
恐哧<p style="margin-left:1em">呼嫁反相恐也方言作恐䦧䦧音呼隔反亦言恐赫亦云恐猲一義也猲音虛割反。</p>
礓石<p style="margin-left:1em">居良反形如薑也通俗文地多小石謂之礓礫字從石論文從土作壃非體也。</p>
</div>
<div class='div-other'><a id='mulu898' />
<p class='h2'>寶髻菩[薩-產+(辛/工)]經論</p>洲潬<p style="margin-left:1em">徒亶反尒疋僤沙出郭璞曰今江東呼水內沙堆為潬洛陽北河中有中潬城是也論文作埏音延八埏之地也亦埏道也埏非此用。</p>
陂池<p style="margin-left:1em">筆皮反山東名為濼濼音疋各亦名㽘㽘音公朗反。</p>
[蠃-口+(罩-卓)]髻<p style="margin-left:1em">又作螺同力戈反下古文作[肆-聿+分]同音計經中或作編髮同一也。</p>
</div>
<div class='div-other'><a id='mulu899' />
<p class='h2'>十二門論</p>機杼<p style="margin-left:1em">丈與反字林杼機持緯者今俗呼杼為筬筬音成埤蒼筬竹杼也。</p>
口爽<p style="margin-left:1em">所兩反楚人名美敗曰爽爽敗也尒<span class='corr'>疋</span>爽差也。</p>
</div>
<div class='div-other'><a id='mulu900' />
<p class='h2'>緣生論</p>舌唌<p style="margin-left:1em">又作涎㳄[沎-匕+品]三形同似延反說文慕欲口液也。</p>
箄尸<p style="margin-left:1em">補計反經中或作閇尸此云宍團。</p>
唯識論<p style="margin-left:1em">修道不共他。</p>
羺羊<p style="margin-left:1em">奴溝反通俗文羊卷毛者謂之䍲羺胡羊也䍲音女佳反。</p>
利<span class='corr'>刺</span><p style="margin-left:1em">又作㓨同千利反㓨直傷也宍從刀東聲東音且賜反。</p>
</div></div>
<p class='juan'>一切經音義卷第十</p>
</div><!-- end of div[@id='body'] -->
</body></html>