<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu1880' />
<p class='juan'>一切經音義卷第二十三　　　轉</p><p class="byline">翻經沙門玄應撰</p>
<ul class="">
<li>顯揚聖教論</li>

<li>對法論</li>

<li>攝大乘論</li>

<li>廣百論</li>

<li>佛地經論</li>

<li>掌珎論</li>

<li>王法正理論</li>

<li>大乘成業論</li>

<li>正理門論</li>

<li>大乘五蘊論</li>
</ul>
<div class='div-other'><a id='mulu1881' />
<p class='h2'>顯揚聖教論</p>
<div class='div-other'><a id='mulu1882' />
<p class='h3'>第一卷</p>稽首<p style="margin-left:1em">古文[(〦/日)*首]同苦礼反說文稽下首也白虎通曰所以稽首何稽至也首頭也言頭至地也周礼太柷辯九拜一曰[(〦/日)*首]首二曰頓首是也。</p>
將紹<p style="margin-left:1em">古文繫同市遶反尒疋紹継也謂継續先宗也謚法曰䟽遠継位曰紹。</p>
錯綜<p style="margin-left:1em">祖送反謂錯要其文綜理其義也廣雅錯廁也言相閒廁也綜捴也捴栝文義也錯亦捴也挍理也說文綜機縷也謂持絲交者屈繩制經令開合也綜紀也紀領絲別也。</p>
駛流<p style="margin-left:1em">山吏反蒼頡篇駛疾也字從史。</p>
善軛<p style="margin-left:1em">又作扼同於革反攝也說文車前也謂轅端壓牛馬領者也搹音革。</p>
惻愴<p style="margin-left:1em">古文惻同楚力反下初亮反說文惻痛也廣雅惻悲也愴傷也。</p>
迦多衍那<p style="margin-left:1em">姓也因姓為名舊言迦旃延訛也。</p>
心詭<p style="margin-left:1em">居毀反詭謂變詐不實也廣雅詭誑也欺也。</p>
忌憚<p style="margin-left:1em">渠記反下徒旦反忌畏也恐也憚難也驚也。</p>
甘執<p style="margin-left:1em">古藍反廣雅甘樂也嗜欲之意也甘嗜无猒也說文甘美也。</p>
勉勵<p style="margin-left:1em">靡辯反下力制反勸獎也勉強也謂自勸強也勵相勸勵也亦勉力為勵強音巨兩反。</p>
悵怏<p style="margin-left:1em">敕亮反下於亮反說文悵望恨也怏心不服也。</p>
所吞<p style="margin-left:1em">他痕他賢二反吞謂不嚼也說文吞咽也廣雅吞滅也。</p>
溪沼<p style="margin-left:1em">又作谿同苦奚反下之遶反尒疋水注川曰谿說文沼小池也。</p>
巨[壑-土+口]<p style="margin-left:1em">其吕反下呼各反巨大也尒疋流水深則成壑壑亦溝池也。</p>
炎燎<p style="margin-left:1em">干廉反下力照反炎亦燒也說文炎火光上也燎放火也火田為燎也。</p>
蔓莚<p style="margin-left:1em">忘怨餘戰反謂連綿不絕也。</p>
灰燼<p style="margin-left:1em">又作㶳同似進反說文火之餘木曰燼。</p>
扣絃<p style="margin-left:1em">苦後反廣雅扣擊也絃謂琴瑟等也。</p>
拊革<p style="margin-left:1em">芳主反拊猶拍也下古㧡反革鼓也。</p>
黏勇<p style="margin-left:1em">女廉反蒼頡篇黏合也說文相著曰黏下瑜種反謂雄武果決也謚法曰知死不避曰勇懸命為仁曰勇。</p>
靜慮<p style="margin-left:1em">慈井反說文靜審也安也息也慮念也思也舊言定梵云䭾衍那。</p>
漏遺<p style="margin-left:1em">渠愧反乏財曰遺礼記即財不匱鄭玄曰匱乏也詩云孝子不匱傳曰匱竭也。</p>
</div>
<div class='div-other'><a id='mulu1883' />
<p class='h3'>第二卷</p>鄔波拕耶<p style="margin-left:1em">烏古反下拕音徒我反此云親教或言郁波第耶夜亦云近誦以弟子年小不離於師常逐常近受經而誦也舊云和上或云和闍皆于闐等諸國訛也義譯云知罪知无罪為和上也。</p>
阿僧企耶<p style="margin-left:1em">丘豉反此云无央[婁*殳]舊言阿僧祇訛略也。</p>
溫習<p style="margin-left:1em">烏昆反論語溫故而知新何晏曰溫尋也鄭玄注礼記云後時習之謂之溫溫煖也取其義矣。</p>
</div>
<div class='div-other'><a id='mulu1884' />
<p class='h3'>第三卷</p>䎡根<p style="margin-left:1em">而兖反梵言沒栗度此言䎡物柔曰䎡也。</p>
阿世耶<p style="margin-left:1em">此云意樂樂音五孝反亦言種子。</p>
預流<p style="margin-left:1em">翼庶反梵言窣路多阿半那此言預流一切聖道說名為流能相續流向涅[臊-品+巳]故初證聖果創㕘勝列故名預流預及也㕘預也舊言湏氀多分得也湏陁洹者訛也或云逆流或言入流亦云至流皆一也。</p>
一閒<p style="margin-left:1em">古閑反梵言翳迦鼻至迦翳迦此云一鼻至迦此云閒閒謂壁際孔也說文閒隙也言有一閒隙在不得般涅[臊-品+巳]也舊言一種子者梵言鼻豉迦此言種斯或譯者不善梵言或笔人不尋本語致茲訛失也。</p>
朅伽<p style="margin-left:1em">祛謁反此云犀牛毗沙拏此云角謂犀牛一角一亦獨也喻獨覺也言一一獨居山林也毗婆沙作渴伽月藏經作佉伽皆訛也。</p>
</div>
<div class='div-other'><a id='mulu1885' />
<p class='h3'>第六卷</p>什物<p style="margin-left:1em">時立反什聚也雜也謂資生之物也今人言家產噐物猶云什物物即噐也江南言什物此土名五行史記舜作什噐於壽丘漢書貧民賜田宅什噐並是也。</p>
摩怛理迦<p style="margin-left:1em">都達反舊云摩德勒伽亦言摩夷此云行母亦云本母或云行境界謂起行所依能生行故也。</p>
工業<p style="margin-left:1em">古紅反詩云工祝致吉傳曰善其事曰工。</p>
升攝<p style="margin-left:1em">波葉經亦言申恕林或作申恕波林樹名也此譯云實木舊言葉喻多少經是也。</p>
所祈<p style="margin-left:1em">巨衣反廣雅祈求也尒疋祈叫也叫呼請事也。</p>
</div>
<div class='div-other'><a id='mulu1886' />
<p class='h3'>第七卷</p>樹杪<p style="margin-left:1em">弥遶反通俗文樹鋒曰杪杪謂微細也。</p>
官僚<p style="margin-left:1em">又作寮同力雕反尒疋僚官也同官曰僚。</p>
或翹<p style="margin-left:1em">祇遙反廣雅翹舉也尒疋翹危也舉足懸危也。</p>
蝸虫<p style="margin-left:1em">古華反說文蝸螺也。</p>
</div>
<div class='div-other'><a id='mulu1887' />
<p class='h3'>第八卷</p>俱胝<p style="margin-left:1em">竹尸反佛本行經作拘致云一百百千名一拘致數當千万。</p>
素怛纜<p style="margin-left:1em">力暫反此譯云綫舊言脩多羅或云修妬路皆訛也。</p>
吠舍<p style="margin-left:1em">扶廢反舊言鞞舍此云坐謂坐佑也案天笁國俗多重寶貨此等營求積財巨億坐而出內故以名焉。</p>
戍陁羅<p style="margin-left:1em">輸句反舊言首陁謂田農窅學者也此等四族國之大姓也。</p>
</div>
<div class='div-other'><a id='mulu1888' />
<p class='h3'>第九卷</p>伊師迦<p style="margin-left:1em">山名也言此山高聳我慢如之故以喻也。</p>
</div>
<div class='div-other'><a id='mulu1889' />
<p class='h3'>第十卷</p>啇賈<p style="margin-left:1em">始羊反下公戶反行賣曰商坐賣曰賈白虎通曰商之言啇啇其遠近通四方之物以聚之也賈固也固物以待民来求其利也賈亦通語也。</p>
方域<p style="margin-left:1em">為逼反說文域邦也廣雅邦域國也。</p>
詰問<p style="margin-left:1em">丘逸反廣雅詰貴也說文詰問也。</p>
欝尒<p style="margin-left:1em">於勿反謂樹木生欝欝然氣盛也。</p>
颯然<p style="margin-left:1em">乘合反疾㒵也謂風吹木葉落之聲也。</p>
唐捐<p style="margin-left:1em">徒郎反下以專反唐徒也徒空也說文捐棄也。</p>
薄蝕<p style="margin-left:1em">補莫反下神軄反小尒疋薄近也漢書日月薄蝕韋昭曰氣徃迫之曰薄[虛*予]毀曰蝕如䖝食草木葉也。</p>
毗羅婆果<p style="margin-left:1em">亦云頻螺果或言避羅果皆訛也果形金色如甘子大西國祠天多用此木作幢㽵嚴供養也。</p>
餉佉<p style="margin-left:1em">尸尚反此云貝或言珂舊云儴佉或云傷佉。</p>
</div>
<div class='div-other'><a id='mulu1890' />
<p class='h3'>第十一卷</p>尚論<p style="margin-left:1em">市讓反廣雅尚高也說文尚曾也尚亦上也。</p>
倡女<p style="margin-left:1em">齒楊反[婬-壬+(工/山)]女也說文倡樂也。</p>
雨眾<p style="margin-left:1em">于矩反梵言縛利沙亦云跋利沙此云雨外道名也鍵拏此云眾謂雨等師徒之眾故云雨眾也。</p>
銓量<p style="margin-left:1em">又作硂同七泉反稱衡也廣雅稱謂之銓所以稱物知輕重者也。</p>
刊定<p style="margin-left:1em">口千反廣雅刊削也亦定也除也。</p>
凌侮<p style="margin-left:1em">又作凌同力䒱反三蒼凌侵也廣雅凌犯也下亡府反廣雅侮輕也言輕㑥也凌從水。</p>
遞㸦<p style="margin-left:1em">古文递同徒礼反方言遞代也謂更代也。</p>
目眩<p style="margin-left:1em">侯遍胡蠲二反字林眩乱也三蒼眩視不明也。</p>
纔取<p style="margin-left:1em">在灾反廣雅纔暫也亦劣也不久也。</p>
未愈<p style="margin-left:1em">古文瘉同瑜乳反方言愈差也說文愈病瘳也。</p>
迦末羅病<p style="margin-left:1em">舊云迦摩羅病此黃病或云惡垢言腹中有惡垢即不可治也。</p>
角犎<p style="margin-left:1em">妃封反又音封今有此牛形小髆上有犎者也。</p>
形愞<p style="margin-left:1em">奴課反三蒼愞弱也廣雅柔䎡少懦也。</p>
嘶聲<p style="margin-left:1em">又作[斯/呂]同蘇奚反說文[斯/言]悲聲也方言嘶噎也痛也。</p>
哮吽<p style="margin-left:1em">古文虓同呼交呼挍二反說文[皮-(〡/又)+(王/巾)]鳴也大怒聲也下古文[口*勾]吽二形今作[牛*句]又作吼同呼苟反吽嘷也。</p>
咆吽<p style="margin-left:1em">蒱交反說文咆噑也廣雅咆鳴也。</p>
瞑目<p style="margin-left:1em">又作眠同壺田反說文瞑目翕也眠[穴/(禾*未)]也臥也。</p>
敦肅<p style="margin-left:1em">古文惇同都屯反說文惇厚也下思六反肅敬也嚴也謂嚴整之㒵也亦戒也自警戒也。</p>
鄙俚<p style="margin-left:1em">補美反下又作[邱-丘+里]同力子反鄙陋也說文五酇為鄙鄙[邱-丘+里]也蒼頡篇國之下邑曰[邱-丘+里]漢書質而不[邱-丘+里]如淳曰雖質猶不如閭里之鄙言也酇音祖旦反百家也。</p>
麤獷<p style="margin-left:1em">古猛反獷強也字從犬。</p>
過隙<p style="margin-left:1em">丘逆反說文壁際孔也字從白上下小。</p>
謇歰<p style="margin-left:1em">古文作謇謇二形今作寋同飢展反方言謇吃也楚人語也謇難也下所立反說文歰不滑也字從兩止四止止則不通字意也。</p>
竦肩<p style="margin-left:1em">古文竦愯二形今作聳同湏奉所項二反廣雅竦上也跳也。</p>
酷怨<p style="margin-left:1em">古文嚳焅俈三形今作酷同口木反說文酷㥯也甚也亦暴虐也。</p>
</div>
<div class='div-other'><a id='mulu1891' />
<p class='h3'>第十二卷</p>達羅弭<p style="margin-left:1em">弥尒反呪名也此無正翻但在本耳。</p>
傳述<p style="margin-left:1em">脣聿反述謂訓其義也尒疋述[攸-ㄆ+盾]也。</p>
沒力伽羅子<p style="margin-left:1em">亦言勿伽羅勿伽此云胡豆即是綠色豆也羅此云取依此閒語應言取綠豆此是其姓上古仙人名勿伽羅不食一切物唯食胡豆故名取胡豆是此仙人種故以為姓也舊言目揵連訛略也。</p>
鄔波第鑠<p style="margin-left:1em">烏古反下尸藥反舊言優波提舍此云論義也。</p>
深邃<p style="margin-left:1em">古文㥞同私酔反說文邃深遠也。</p>
</div>
<div class='div-other'><a id='mulu1892' />
<p class='h3'>第十三卷</p>精懇<p style="margin-left:1em">古文作[言*(日/匕)]同口很反通俗文至誠曰懇懇亦堅忍也。</p>
鄔波婆娑<p style="margin-left:1em">亦言優波婆娑此云近住謂受八戒者近阿羅漢等善人而住也。</p>
杜多<p style="margin-left:1em">亦言[卄/揄]吼多此云洮汏亦言修治又云斗藪或言搖振亦曰棄除一義耳皆謂去其衣服飲食住[皮-(〡/又)+(王/匆)]三種欲貪也舊言頭陁者訛也經中亦作十二誓行[卄/揄]音徒斗反汏音大。</p>
</div>
<div class='div-other'><a id='mulu1893' />
<p class='h3'>第十四卷</p>毗瑟笯天<p style="margin-left:1em">奴故反亦言毗搜紐天此當幻惑義此天有大威德乘金翅鳥行行時有輪以為前導欲破即破无有能當也。</p>
西你迦<p style="margin-left:1em">女履反此云有軍外道名也舊云先尼訛也。</p>
喬荅摩<p style="margin-left:1em">此有三義一云曰種二言牛[米/里]種三泥土種以瞿名目九義故也舊言瞿曇因緣具如經說。</p>
踡跼<p style="margin-left:1em">渠貟反下渠玉反埤蒼踡跼不伸也說文作䟒謂行䟒趢也案踡亦曲也趢音錄。</p>
嬈乱<p style="margin-left:1em">乃了反惱也說文嬈擾戱也三蒼嬈郭璞曰嬈弄也廣雅撩挑撩嬈也。</p>
里閈<p style="margin-left:1em">力擬反下胡旦反五鄰為里謂二十五家也里居也方居一里之中也閈門也謂巷門也。</p>
乾㬤<p style="margin-left:1em">古寒反下又作昅同祛及反通俗文欲燥曰㬤。</p>
</div>
<div class='div-other'><a id='mulu1894' />
<p class='h3'>第十七卷</p>邪佚<p style="margin-left:1em">古文泆同与一反蒼頡篇佚愓也佚樂也愓音蕩。</p>
窣羅酒<p style="margin-left:1em">此云米酒。</p>
米隸耶酒<p style="margin-left:1em">謂根莖花果等雜酒。</p>
末陁酒<p style="margin-left:1em">謂蒲桃酒。</p>
</div>
<div class='div-other'><a id='mulu1895' />
<p class='h3'>第十九卷</p>代勒迦梨<p style="margin-left:1em">此云闘力。</p>
如鷃<p style="margin-left:1em">烏[序-予+(鴈-厂)]反鷃雀也亦名鶬鷃繤文云[門@并]中以鷃為鷃爛堆是也。</p>
塲壠<p style="margin-left:1em">治羊反方言坘[土*巠]封塲也下力悚反耕壠有界埒者也坘音遅埒音劣。</p>
</div>
<div class='div-other'><a id='mulu1896' />
<p class='h3'>第二十卷</p>艱難<p style="margin-left:1em">古閑反說文土難治也。</p>
剖析<p style="margin-left:1em">普厚反剖猶破也中分為剖下思狄反析分也。</p>
波羅闍<span class='corr'>已</span>迦<p style="margin-left:1em">此云他勝謂破戒煩惱為他勝於善法也舊云波羅夷義言无餘若犯此戒永棄清眾故曰无餘。</p>
</div></div>
<div class='div-other'><a id='mulu1897' />
<p class='h2'>對法論</p>
<div class='div-other'><a id='mulu1898' />
<p class='h3'>第一卷</p>爰發<p style="margin-left:1em">禹元反爰引也尒疋爰曰於于皆語辞也韓詩爰發蹤之㒵也。</p>
㕘綜<p style="margin-left:1em">麤南反下祖送反謂㕘低其文綜理其義也。</p>
有情<p style="margin-left:1em">梵言[薩-產+(辛/工)]埵[薩-產+(辛/工)]此云有埵此言情故云有情言眾生者案梵本㒒呼膳那此云眾生語名別也故從本譯之。</p>
庶令<p style="margin-left:1em">尸預反庶猶兾也兾望得也。</p>
辯蘊<p style="margin-left:1em">於粉反梵言塞建陁此翻名蘊由積聚義說名為蘊宇林蘊積也廣雅蘊聚也聚音才句反左傳蘊藻杜預曰蘊聚也蓄藏諸色故言色蘊受想等四義亦如之舊經論中或言五眾又云五聚頗亦近是仍未捴名舊翻陰者失之久矣。</p>
異熟<p style="margin-left:1em">一切不善善有漏法為因能感无記之果因果種別名異任運酬因名熟果異因熟故名異熟又因感果時勢力成熟異於前位名為異熟舊言果報。</p>
堅勁<p style="margin-left:1em">居盛反字林勁強也字從力。</p>
旃彈那<p style="margin-left:1em">徒旦反或作旃檀那此外國香木也有赤白紫等諸種。</p>
[薩-產+(辛/工)]迦耶<p style="margin-left:1em">見梵言也迦耶此云身[薩-產+(辛/工)]名不定或言虛偽或說无常或言為有斯由大小諸師見解不一既含多義所以仍置本名。</p>
祠祀<p style="margin-left:1em">似茲反下徐里反尒疋祠祭天也祀地祭也。</p>
欻尒<p style="margin-left:1em">吁勿反蒼頡篇欻猝起也欻亦忽也猝音倉沒反。</p>
憤發<p style="margin-left:1em">扶粉反方言憤盈也謂憤怒氣盈滿也亦情感也。</p>
心戾<p style="margin-left:1em">力計反字林戾曲也乖也。</p>
心府<p style="margin-left:1em">趺宇反廣雅府聚也白虎通曰人有六府謂大膓小膓膀胱胃三焦膽也。</p>
慳若<p style="margin-left:1em">古文吝同力鎮反堅著多惜曰若方言荊汝江湘之閒凢貪而不施謂之若。</p>
撟設<p style="margin-left:1em">居[乏-之+犬]反撟謂假詐也撟誑也擅稱上命曰撟非先王之法言曰撟字從手今皆作矯非體也。</p>
恱豫<p style="margin-left:1em">翼庶反尒疋恱豫喜樂也豫亦安也。</p>
聡叡<p style="margin-left:1em">古文睿壑二形同以芮反廣雅叡智也說文深明也字從目從谷省從故[占*又]取穿通義谷取響應不應目取明識意字意也故音殘。</p>
</div>
<div class='div-other'><a id='mulu1899' />
<p class='h3'>第二卷</p>文身<p style="margin-left:1em">梵言㼐膳那此言顯了但以文能顯義故以代之舊言味身或云字身一也㼐音蒲眠反案說文昔蒼頡造書依類象形故謂之文其後形聲相益即謂之字字者孳乳浸多也字生也。</p>
異生<p style="margin-left:1em">性梵言婆羅必栗託[佔-口+乙]那婆羅此云愚必栗託此言異[佔-口+乙]那此名生應作愚異生言愚癡闍冥无有智慧但起我見不生无漏故也亦言小兒別生以癡如小兒不同聖生故論中作小兒凢夫是也又名嬰愚凢夫亦云嬰兒凢夫凢夫者義譯也廣雅云凢輕也謂輕微之稱也舊經中或言毛道凢夫或云毛頭凢夫案梵本毛名縛羅愚名婆羅當由嚩婆聲之相近致斯訛譯人之失也[佔-口+乙]音魚訖反嚩音縛佉反。</p>
[褒-保+可]壹鄔等<p style="margin-left:1em">烏可反烏古反此等諸字要藉助緣聲方圓滿无別目故捴謂无義之文也。</p>
卵㲉<p style="margin-left:1em">又作殼同口角反吴會閒音哭卵外堅皮也尚在卵中謂之㲉。</p>
羯羅藍<p style="margin-left:1em">舊言歌羅邏此云和合又云凝滑言父母不淨和合如蜜和酪泯然成一於受生七日中凝滑如酪上凝膏漸結有肥滑也。</p>
頞部陁<p style="margin-left:1em">亦言遏部曇或作頞浮陁皆梵言輕重取此云皰結或言水泡謂至第二七日於凝酪中生一皰結猶如糜粟置厚白飲中也。</p>
閉尸<p style="margin-left:1em">亦名卑尸此云肉團至第三七曰結聚成團若男則上闊下狹若女則上狹下闊雖成肉團猶䎡未堅也。</p>
財貨<p style="margin-left:1em">徂灾反所寶曰財金玉曰貨財謂資生也亦財穀也。</p>
大材<p style="margin-left:1em">在哉反材用也亦質性也凢木<span class='corr'>已</span>斬伐可施工匠者曰材。</p>
又荷<p style="margin-left:1em">古文柯同胡歌胡可二反說文柯揭擔也。</p>
</div>
<div class='div-other'><a id='mulu1900' />
<p class='h3'>第五卷</p>等胤<p style="margin-left:1em">翼刃反胤継也子孫相承継也。</p>
摩納婆<p style="margin-left:1em">或云摩那婆此云年少淨行亦云儒童或言人。</p>
贍部洲<p style="margin-left:1em">時熖反從樹為名舊言剡浮或云閻浮皆一也。</p>
阿闡底迦<p style="margin-left:1em">此云无欲謂不樂欲涅[臊-品+巳]亦言一闡底柯此云多貪謂貪樂生死不求出離故不信樂正法舊言阿闡提譯云隨意作也。</p>
阿㒹底迦<p style="margin-left:1em">此云畢竟謂畢竟无有善心也。</p>
</div>
<div class='div-other'><a id='mulu1901' />
<p class='h3'>第六卷</p>東毗提訶<p style="margin-left:1em">或云弗婆提或言弗于逮皆梵音訛轉也此云前在諸方之前也。</p>
西瞿陁尼<p style="margin-left:1em">或云俱耶尼或作瞿伽尼瞿此云牛陁尼此云取与以彼多牛用牛市易如此閒用錢帛等也。</p>
北俱盧洲<p style="margin-left:1em">或云欝單曰或言欝多羅拘樓此云高上謂高上於餘方也亦言勝洲。</p>
覩史多天<p style="margin-left:1em">亦言兜師多或云兜率陁皆梵音訛轉也此云妙足天亦云知足天也。</p>
樂變化天<p style="margin-left:1em">五孝反但此天雖有實女於變化者心多愛著於男亦尒故以名焉舊言化樂天音洛失之久矣。</p>
蘇迷盧山<p style="margin-left:1em">或言湏弥樓此云妙高山亦云好光山舊言湏弥者訛略也。</p>
層級<p style="margin-left:1em">徂登反下居立反說文層重累也級階次也。</p>
輪圍山<p style="margin-left:1em">梵言柘迦羅此云輪山舊云䥫圍圍即輪義本无䥫名譯人義立耳。</p>
晴明<p style="margin-left:1em">又作暒夝二形同自盈反聲類雨止也。</p>
健達縛<p style="margin-left:1em">渠建反此云嗅香亦云食香一云樂神經中作香音神是也舊云乾闥婆訛也。</p>
中[殀-大+犬]<p style="margin-left:1em">又作[乏-之+犬]同於矯反[米*睪]名云少壯而死曰[乏-之+犬]廣雅[乏-之+犬]折也如取物中折也不盡天年曰[乏-之+犬]意也。</p>
鍵南<p style="margin-left:1em">渠偃反亦云伽訶那此云堅至第四七曰時肉團方堅實也。</p>
鉢羅奢佉<p style="margin-left:1em">亦云波羅捨佉此云枝枝第五七日時止有形相若至第六七日從五[皮-(〡/又)+(王/匆)]更生耳鼻手足等故有重枝名有風生眼耳等孔亦大生苦也。</p>
</div>
<div class='div-other'><a id='mulu1902' />
<p class='h3'>第七卷</p>憒[丙-一+〦]<p style="margin-left:1em">公內反下女孝反說文憒乱也韻集[丙-一+〦]猥也。</p>
三摩呬多<p style="margin-left:1em">虛利反此云等引謂勝定地離沉掉等平等能引也或引平等謂引謂諸功德或平等引謂定前加行故名能引也。</p>
怡恱<p style="margin-left:1em">翼而反尒疋怡懌恱樂也。</p>
中庸<p style="margin-left:1em">以鍾反廣雅庸和也小尒疋庸善也謂和善人也。</p>
䭾索迦<p style="margin-left:1em">徒餓反此譯云奴。</p>
[占@必]土<p style="margin-left:1em">力古反謂确薄之地力天生曰[占@必]人生曰鹽。</p>
熏坌<p style="margin-left:1em">蒲頓反通俗文悖土曰坌說文坌塵也。</p>
德失<p style="margin-left:1em">多勤反德謂福德之德也失謂過失之失也義非獲得之得故此字也。</p>
稼穡<p style="margin-left:1em">加睱反下所力反字林種曰稼[羽-?+又]曰穡說文禾之秀實為稼一云在野曰稼。</p>
磽确<p style="margin-left:1em">口交反下苦角反通俗文堅鞕之磽确謂瘠薄地也瘠音自亦反。</p>
</div>
<div class='div-other'><a id='mulu1903' />
<p class='h3'>第八卷</p>勒筞男<p style="margin-left:1em">初革反筞駈也勤勞也梵言室羅末拏伊落迦此云勞之小者也亦言息慈謂息惡行慈義譯也舊言沙弥者訛略也。</p>
鄔波索迦<p style="margin-left:1em">烏古反亦云優婆娑柯受三歸住五戒者優婆此云受婆柯此云男一云近事或言近宿謂近事三寶而止宿也又云善宿亦言清信皆義譯也舊言優婆塞訛也。</p>
鄔波斯迦<p style="margin-left:1em">亦言優婆私呵優婆此云受和呵此云女餘義同前舊言優婆夷訛也。</p>
扇搋半擇迦<p style="margin-left:1em">搋音敕佳反舊經論中或作般吒或作般荼迦皆梵音輕重耳此云黃門其類有五一半擇迦捴名也有男根用而不生子二伊利沙半擇迦伊利沙此云妬謂見他行欲即發不見即无亦具男根而不生子三扇搋半擇迦謂本来男根不滿亦不能生子四愽又半擇迦謂半月能男半月不能男也五留拏半擇迦留拏此云割謂被㓝者也。</p>
罝菟<p style="margin-left:1em">姉邪反菟網曰罝[米*睪]名云罝遮也遮取菟也兔同。</p>
毆擊<p style="margin-left:1em">烏厚反說文毆捶擊也字從殳。</p>
唱令家<p style="margin-left:1em">鵄讓反謂作音樂戲人也又云尋香人也是等家无產業唯乞自活若見有飲食[皮-(〡/又)+(王/匆)]即徃至彼為設倡伎求財食也。</p>
旃荼羅<p style="margin-left:1em">直加反此云執暴惡人亦言惡煞謂屠煞者種類之捴名也其人若行則搖鈴自摽或枝破頭之竹若不然王則与罪舊言旃陁羅訛也。</p>
羯耻那<p style="margin-left:1em">居謁反此謂煑狗人也。</p>
[麩-夫+欠]蔑<p style="margin-left:1em">力承反下莫結反[麩-夫+欠]相侵犯也蔑相輕㑥也。</p>
銛利<p style="margin-left:1em">息廉反廣雅銛籤利也謂刀銳曰銛也。</p>
末尼<p style="margin-left:1em">茫鉢反言摩尼此云寶珠謂珠之捴名也。</p>
苕然<p style="margin-left:1em">徒彫反苕遰遠也遰音徒計反。</p>
洲渚<p style="margin-left:1em">脂由反下脂与反尒疋水中可居曰洲小洲曰渚。</p>
</div>
<div class='div-other'><a id='mulu1904' />
<p class='h3'>第十卷</p>踧踖<p style="margin-left:1em">子六反下子亦反廣雅踧踖畏敬也字林踧踖不進也。</p>
</div>
<div class='div-other'><a id='mulu1905' />
<p class='h3'>第十一卷</p>諷誦<p style="margin-left:1em">不鳳反諷謂詠讀也誦謂背文也周礼注倍文曰誦以聲節之曰諷倍音佩。</p>
綴緝<p style="margin-left:1em">張衛反下七立反綴連也緝績也說文綴合令著也。</p>
烙叉<p style="margin-left:1em">亦言洛沙此當十万一百洛沙為一俱胝也。</p>
[薩-產+(辛/工)]伐若<p style="margin-left:1em">此云一切智舊言[薩-產+(辛/工)]婆若訛也。</p>
</div>
<div class='div-other'><a id='mulu1906' />
<p class='h3'>第十二卷</p>殑伽沙<p style="margin-left:1em">渠興反河名也從无熱惱池東面象口流出入東海也其沙至細与水同流以手掬水沙滿手中㥯把於沙還隨水出經中多此喻也舊言恒河者訛也。</p>
毛麾<p style="margin-left:1em">許皮反舉手曰麾謂手指也。</p>
譏弄<p style="margin-left:1em">居衣反廣雅譏㓨也說文譏誹也。</p>
毀呰<p style="margin-left:1em">子尒反口毀曰呰說文呰呵也。</p>
</div>
<div class='div-other'><a id='mulu1907' />
<p class='h3'>第十三卷</p>所孕<p style="margin-left:1em">翼證反含實曰孕孕任子也孕㑗也㑗音身。</p>
婆羅痆<p style="margin-left:1em">女黠反國名也舊言波羅奈譯云江遶城言此國染青黃等色名和合色也烏莫迦花等色名俱生色也烏沙斯星此云太白星取其白色也。</p>
</div>
<div class='div-other'><a id='mulu1908' />
<p class='h3'>第十六卷</p>英俊<p style="margin-left:1em">猗亰反下又作俊同資閏反淮南子云智出万人曰英千人曰俊俊謂絕異於人也。</p>
闡鐸迦<p style="margin-left:1em">徒洛反人名也此云樂欲。</p>
躁㥯<p style="margin-left:1em">祖到反論語云言未及之而言謂之躁躁擾不安靜也亦躁動也。</p>
闡陁論<p style="margin-left:1em">六論中第五名闡陁論[米*睪]作首盧伽伽法謂佛弟子五通仙人等說偈名首盧伽也。</p>
</div></div>
<div class='div-other'><a id='mulu1909' />
<p class='h2'>攝大乘論</p>
<div class='div-other'><a id='mulu1910' />
<p class='h3'>第一卷<span class='note-inline'>(无性菩[薩-產+(辛/工)][米*睪])</span></p>幖[愔*戈]<p style="margin-left:1em">比遙反下尺志反舊音識与知識同幖頭上幟也所以相別也通俗文[徽-糸+巾]号曰幖私記曰幟微音吁歸反謂以絳帛等書著背上曰[徽-糸+巾]廣雅幖幟幡也墨子云長丈五廣半幅曰幟字皆從巾。</p>
業具軍<p style="margin-left:1em">八轉聲中業聲第二具聲第三夫言論之道能有立破義同軍故故立軍名第二轉聲詮所作業第三轉聲詮能作具軍詮業具名業具軍八轉聲者一體二業三具四偽五從六属七依八呼此如聲明具[米*睪]七轉常用呼聲用稀也。</p>
能詮<p style="margin-left:1em">七泉反謂顯了義說文詮具也案具說事理曰詮淮南子云詮言者謂譬類人事相解喻也。</p>
天魔<p style="margin-left:1em">梵言魔羅此譯云障能為修道作障㝵也亦名煞者論中[米*睪]断慧命故名魔常行放逸而自害身故名魔魔是位[皮-(〡/又)+(王/匆)]即第六天主也名曰波旬此云惡愛即[米*睪]迦佛出世魔王名也諸佛出世魔各不同如迦葉佛時魔名頭師此云惡瞋等也。</p>
能闡<p style="margin-left:1em">昌善反廣雅闡開發也闡明也。</p>
覺寤<p style="margin-left:1em">居効反覺亦寤也蒼頡篇覺而有言曰寤眠後覺寤也。</p>
首楞伽摩<p style="margin-left:1em">此云健行定亦言健相舊云首楞嚴也。</p>
魯荼<p style="margin-left:1em">宅加反字緣也能顯所作義有魯荼[皮-(〡/又)+(王/匆)]必是所義非一切有立多置名。</p>
經部<p style="margin-left:1em">佛去世後四百年中從說一切有分出此部唯立一藏言唯有一經藏也所以作此名者云經是根本律及阿毗曇還解經義既不出經外故唯立一經藏也。</p>
采畫<p style="margin-left:1em">七在反下胡卦反五色所成曰采圖其形象曰畫。</p>
罣礙<p style="margin-left:1em">字略作罫同胡卦反網礙也。</p>
吠世師<p style="margin-left:1em">扶廢反亦云衛世師或言鞞世師皆訛也此云勝異過餘論故名勝能礙餘論令壞故名異其論以六句義為宗或言六諦。</p>
師資<p style="margin-left:1em">師徒也資用也又取也善人不善人之師不善人善人之資資如資財也。</p>
伽他<p style="margin-left:1em">此方當頌或云攝言諸聖人所作莫問重頌字之多少四句為頌者皆名伽也案西國數經之法皆以三十二字為一伽他或言伽陁訛也舊云偈者亦伽他之訛也。</p>
那落迦<p style="margin-left:1em">亦言那羅柯亦云泥囉夜舊言泥梨耶斯梵言梵夏耳此譯有四義一不可樂二不可救濟三闇冥四地獄經中言地獄者一義也所以仍置本名或言非行謂非法行[皮-(〡/又)+(王/匆)]。</p>
阿笈摩<p style="margin-left:1em">渠業反亦言阿伽摩此云教法或言傳謂展轉傳来以法相教授也舊言阿含訛略也。</p>
市廛<p style="margin-left:1em">值連反梵言阿縛遮羅此云市廛礼記市廛不征鄭玄曰廛謂市物邸舍也今市中行肆是也舊云欲行非也案梵本僧塞迦羅此云行名不當本故立為廛。</p>
有癇<p style="margin-left:1em">核閒反聲類云小兒癲也。</p>
</div>
<div class='div-other'><a id='mulu1911' />
<p class='h3'>第二卷</p>化地部<p style="margin-left:1em">第三百年中從一切有部出也梵言磨醢奢娑迦亦名弥喜捨娑柯此云化地亦云教地或言正地人名也但此羅漢在俗為王國師匡化土境故名化地今入佛法佛法如地又匡化之故以名也舊名弥沙塞者訛也。</p>
樹增<p style="margin-left:1em">時注反廣雅樹殖建立也凢置立皆曰樹樹亦種也。</p>
照矚<p style="margin-left:1em">之欲反矚亦明也。</p>
貫徹<p style="margin-left:1em">古玩反貫達也徹通也蒼頡篇貫穿也以繩穿物曰貫。</p>
羂索<p style="margin-left:1em">又作罥同古泫反聲類罥係取也以繩取狩曰罥。</p>
未嘗<p style="margin-left:1em">視羊反未嘗未曾也廣雅嘗暫也試也。</p>
率尒<p style="margin-left:1em">䟽律反尒疋率偱自也謂先以<span class='corr'>己</span>意而言也論語子路率尒而對何晏曰先三人而對是也。</p>
巨勝<p style="margin-left:1em">其吕反巨大也本草云胡麻粒大黑者為巨勝。</p>
眾纈<p style="margin-left:1em">賢結反案纈以絲縛繒染之解絲成文曰纈今謂西國有淡澀汁點之成纈如此方蠟點纈也。</p>
訖埵緣<p style="margin-left:1em">都果反此云已竟義如言澡浴已飯食度山<span class='corr'>已</span>度河也。</p>
和糅<p style="margin-left:1em">古文[飢-几+刃]粈二形同女救反廣雅糅雜也今謂異色物相集曰糅。</p>
彎弓<p style="margin-left:1em">烏環反開弓也小尒疋彎控引挽也。</p>
花鬘<p style="margin-left:1em">梵言摩羅此譯云鬘音蠻案西國結鬘師多用蘇摩那華行列結之无問男女貴賤皆此㽵嚴以為飾好也。</p>
稊稗<p style="margin-left:1em">徒[利/尒]反下蒲懈反稊似稗布地穢草也稗草之似穀者也。</p>
末那<p style="margin-left:1em">摩鉢反此云意也。</p>
是渾<p style="margin-left:1em">胡昆胡[六/衣]二反渾濁也說文渾乱也。</p>
是鮮<p style="margin-left:1em">私延反廣雅鮮好也善也。</p>
</div>
<div class='div-other'><a id='mulu1912' />
<p class='h3'>第三卷</p>焚燒<p style="margin-left:1em">扶雲反焚亦燒也字從火燒林意也。</p>
[億-音+(天*天)]犯<p style="margin-left:1em">又作愆[價-貝+言]二形同去連反說文[價-貝+言]過也亦失也罪也犯侵也。</p>
囹圄<p style="margin-left:1em">力丁反下魚吕反獄名也周礼三王始有獄廣雅云夏曰夏臺殷曰羑里周曰囹圄皆獄之別名也[米*睪]名云囹領也圄禦也領錄囚徒禁禦之也羑音酉。</p>
穢磧<p style="margin-left:1em">且歷反積石為磧說文水渚有石曰磧廣雅磧瀬也。</p>
</div>
<div class='div-other'><a id='mulu1913' />
<p class='h3'>第四卷</p>瞖眩<p style="margin-left:1em">於計反韻集云目障病也下侯遍反字林眩乱也。</p>
憺怕<p style="margin-left:1em">徒監反下普白反廣雅憺怕寂漠也亦恬靜也言寂寥无人也。</p>
身寐<p style="margin-left:1em">亡庇反寐謂眠熟也國語公[穴/侵]而不寐是也[穴/侵]臥也。</p>
[怡-台+龍]戾<p style="margin-left:1em">祿公祿孔二反謂佷戾[(罩-卓+止)*寸]強也。</p>
湍洄<p style="margin-left:1em">土桓反下音迴激水為湍水轉為洄激㥯也說文湍疾瀬也淺水流沙上也。</p>
刀仗<p style="margin-left:1em">治亮反人所執持為仗仗亦弓矟杵棒之捴名也。</p>
倡豔<p style="margin-left:1em">齒楊反下又作艶同餘贍反倡樂也艶美也美色為艶也。</p>
者者<p style="margin-left:1em">諸野反說文者制事之辝也亦明下句出也牒本[米*睪]之故重言者。</p>
如如<p style="margin-left:1em">歷法非一故曰如如下如是如是者指前也。</p>
尋伺<p style="margin-left:1em">胥吏反梵言毗怚迦此云尋毗遮羅此云伺尋謂尋求伺謂伺察或思或慧於境推求麤位名尋即此二種於境審察細位名伺故言尋伺舊名覺觀者案梵本菩提名覺毗鉢舍那名觀譯人不尋本語致斯乖失也。</p>
蟠曲<p style="margin-left:1em">[卄/埔]寒反廣雅蟠曲也亦迴也委也。</p>
䓉子洲<p style="margin-left:1em">又作捓同以遮反師子國南浮海數千里洲人卑小長餘三尺人身鳥喙唯食捓子既无穀稼所以不識於牛也。</p>
迦比羅<p style="margin-left:1em">此云赤色謂赤色仙人也造僧佉論說二十五諦義者也。</p>
騷揭多<p style="margin-left:1em">渠謁反是修伽陁弟子名也修伽陁者即佛十号中善逝是也。</p>
擾動<p style="margin-left:1em">而紹反說文擾煩也廣雅擾乱也。</p>
</div>
<div class='div-other'><a id='mulu1914' />
<p class='h3'>第五卷</p>尼揵荼書<p style="margin-left:1em">此集異名書也如一物有多名等。</p>
㑢眾<p style="margin-left:1em">魚據反駕御也廣雅御使也駈之內善也謂指麾使馬也。</p>
不逮<p style="margin-left:1em">徒戴反尒疋逮及也方俗言耳。</p>
劬勞<p style="margin-left:1em">寠俱反韓詩劬數也詩傳曰劬勞病也數音所角反。</p>
阿練若<p style="margin-left:1em">阿此云无練若有兩義一曰聲謂无人聲及无鼓譟等聲二曰斫謂无斫伐等諠[丙-一+〦]雖言去聚落一俱盧舍為阿練若[皮-(〡/又)+(王/匆)]亦湏離斫伐[皮-(〡/又)+(王/匆)]也譟音乘到反。</p>
俱盧舍<p style="margin-left:1em">謂大牛鳴音也其音聞於五里舊云一俱盧舍此云五百弓也。</p>
</div>
<div class='div-other'><a id='mulu1915' />
<p class='h3'>第六卷</p>羅怙羅<p style="margin-left:1em">亦云羅吼羅舊言羅睺羅此云障月以羅怙阿修羅以手障月時生因以為名七年在母胎中一由徃業二由現在故也。</p>
誅國<p style="margin-left:1em">丁于反罸罪也廣雅誅煞也說文誅罰也亦責也。</p>
那庾多<p style="margin-left:1em">翼主反舊言那由他此數當千億也。</p>
蠲除<p style="margin-left:1em">古玄反方言南楚疾愈謂之蠲蠲亦除也。</p>
榛梗<p style="margin-left:1em">仕巾反下加杏反廣雅木叢生曰榛字林山榆一名梗有㓨莢可以為蕪荑者也梗強也。</p>
阿揭陁藥<p style="margin-left:1em">亦言阿竭陁或云阿伽陁梵言訛轉也此云丸藥。</p>
怯憚<p style="margin-left:1em">又作㹤同祛業反怯多畏也下徒且反憚驚難也。</p>
</div>
<div class='div-other'><a id='mulu1916' />
<p class='h3'>第七卷</p>潰散<p style="margin-left:1em">古文殨同胡對反蒼頡篇潰旁决也說文潰漏也。</p>
怨讎<p style="margin-left:1em">視由反三蒼怨偶曰讎讎對也尒疋讎疋也。</p>
嗢拕南<p style="margin-left:1em">烏骨反下徒我反此云攝散亦言攝施又言集捴散舊言欝陁那訛也。</p>
遊玩<p style="margin-left:1em">五喚反字林玩弄也廣雅玩好也。</p>
瞿沙經<p style="margin-left:1em">瞿沙此云妙音人名也從人名經也。</p>
</div>
<div class='div-other'><a id='mulu1917' />
<p class='h3'>第八卷</p>聡敏<p style="margin-left:1em">眉殞反聡聽微也先知也敏明達也[擴-黃+(建-干+├)]疾也。</p>
</div>
<div class='div-other'><a id='mulu1918' />
<p class='h3'>第九卷</p>即士[米*睪]<p style="margin-left:1em">亦言依士士謂主也立名從主故言依士如言眼識等也。</p>
持業[米*睪]<p style="margin-left:1em">業謂用也立名所召別義[米*睪]業於一體上具立二名即明其體能持二業如言眼即是界等也。</p>
属耳<p style="margin-left:1em">之欲反國語恐國人属耳目於我韋昭曰属注也漢書音義曰属近也詩云耳属于垣是也。</p>
保任<p style="margin-left:1em">補道反說文保當也任保也言可保信也。</p>
母邑<p style="margin-left:1em">梵言摩怛理此云母伽羅摩此云村今以邑代村故云母邑謂母人之流類故以名焉。</p>
那伽<p style="margin-left:1em">有三義一云龍二云象三云不来孔雀經名佛為那伽由佛不更来生死故也。</p>
棓剌拏<p style="margin-left:1em">補厚反下羅割反外道六師中一人名也舊言富蘭那迦葉是姓富蘭那是字即空見外道也。</p>
</div>
<div class='div-other'><a id='mulu1919' />
<p class='h3'>第十卷</p>愚戇<p style="margin-left:1em">都絳反三蒼愚無所知也亦[扥-(打-丁)+金]也廣雅戇頑嚚也說文愚癡也戇愚也。</p>
頑嚚<p style="margin-left:1em">五鱞反下魚巾反廣雅頑嚚愚也頑[扥-(打-丁)+金]也蒼頡篇嚚惡也左傳心不惻德義之經曰頑口不道忠信之言曰嚚是也。</p>
毗盧宅迦<p style="margin-left:1em">王舊言毗流離王一也。</p>
琉璃<p style="margin-left:1em">吠琉璃也亦云毗琉璃又言鞞頭梨從山為名謂遠山寶遠山即湏弥山也此寶青色一切寶皆不可壞亦非煙熖所能鎔鑄唯鬼神有通力者能破之為物或云是金翅鳥卵㲉此寶鬼神破之以賣与人也。</p>
牟娑洛寶<p style="margin-left:1em">亦名摩娑羅是紺色寶也。</p>
遏濕摩揭婆<p style="margin-left:1em">亦名阿輪摩竭娑是赤色寶也。</p>
帝青<p style="margin-left:1em">梵言因陁羅尼羅目多是帝[米*睪]寶亦作青色以其㝡勝故稱帝[米*睪]青或解言帝[米*睪]所居[皮-(〡/又)+(王/匆)]波利質多羅樹下地是此寶故名帝[米*睪]青目多此云珠以此寶為珠也。</p>
大青<p style="margin-left:1em">梵言摩訶泥羅此云大青亦是帝[米*睪]所用寶也。</p>
鴹鷄怚諾迦寶餘<p style="margin-left:1em">第七云盧㕧胝柯目多㕧音許伊反不同也。</p>
拯拔<p style="margin-left:1em">䒱上聲說文拯上舉也謂救助也。</p>
阿僧伽<p style="margin-left:1em">阿此云无僧伽此云著短聲呼之若長聲呼之即云眾舊云僧佉訛也。</p>
</div></div>
<div class='div-other'><a id='mulu1920' />
<p class='h2'>廣百論</p>
<div class='div-other'><a id='mulu1921' />
<p class='h3'>第一卷</p>[攸-ㄆ+盾]法<p style="margin-left:1em">似遵反尒疋[攸-ㄆ+盾]目也[攸-ㄆ+盾]行也亦遍也巡歷也。</p>
詎有<p style="margin-left:1em">渠據反詎何也未也謂未知辝也。</p>
[薩-產+(辛/工)]埵剌闍荅摩<p style="margin-left:1em">剌音勒達反荅摩此云闍餘含多義不可的翻舊言憂喜闇又云染麤黑異名也。</p>
躁警<p style="margin-left:1em">居影反警戒慎也廣雅警不安也。</p>
駭浪<p style="margin-left:1em">胡駭反三蒼駭驚也廣雅駭起也。</p>
奔濤<p style="margin-left:1em">徒刀反蒼頡篇濤大波也。</p>
溉麤<p style="margin-left:1em">古賚反說文溉灌也。</p>
鎔銅<p style="margin-left:1em">以終反江南行此音謂鎔鑄銷洋也。</p>
</div>
<div class='div-other'><a id='mulu1922' />
<p class='h3'>第二卷</p>波羅奢樹<p style="margin-left:1em">此云赤花樹樹汁滓極赤用之為染今紫礦是也。</p>
記論外道<p style="margin-left:1em">即毗伽羅論是也。</p>
眾[壹-豆+磊]<p style="margin-left:1em">都故反字林木中䖝也穿食人噐物者也如白魚等。</p>
</div>
<div class='div-other'><a id='mulu1923' />
<p class='h3'>第三卷</p>時痕<p style="margin-left:1em">胡根反通俗文瘡瘢曰痕痕傷跡也。</p>
主宰<p style="margin-left:1em">祖殆反礼記宰夫為獻主鄭玄曰宰夫主膳食之官也。</p>
多羅果<p style="margin-left:1em">其樹形似椶櫚直而高聳大者數圍花白而大若捧兩手果熟即赤狀若石榴生經百年方有花果舊言貝多訛也。</p>
苟避<p style="margin-left:1em">公厚反廣雅苟且也亦誠也。</p>
依隄<p style="margin-left:1em">丁奚反又音啼說文隄䧜也防也積土防水曰隄隄土槗也字從[阜-十]。</p>
所[蚩-一]<p style="margin-left:1em">昌夷反蒼頡篇[蚩-一]輕侮也[蚩-一]笑也。</p>
眯覆<p style="margin-left:1em">亡札反草入目曰眯也今言眯目是也。</p>
騰熖<p style="margin-left:1em">徒登反滕謂跳躍而上也滕馳也。</p>
</div>
<div class='div-other'><a id='mulu1924' />
<p class='h3'>第四卷</p>怚筞迦<p style="margin-left:1em">都達反龍王名也昔有仙人曾呪此龍令其入火龍王憂怖遂投帝[米*睪]繞座而住仙人知己更以呪之帝[米*睪]與龍一時俱墮帝[米*睪]求哀得免所患龍遂死焉。</p>
甘饌<p style="margin-left:1em">仕眷反說文甘美也饌具飲食也。</p>
</div>
<div class='div-other'><a id='mulu1925' />
<p class='h3'>第五卷</p>編石<p style="margin-left:1em">卑緜反編次石也字林編織也以繩次物曰編。</p>
末達那果<p style="margin-left:1em">或云摩陁那又言摩陁羅此云醉果甚堪服食能令人酔故以名焉。</p>
羯羅那<p style="margin-left:1em">西國豆之差別也服食甚不益人也。</p>
</div>
<div class='div-other'><a id='mulu1926' />
<p class='h3'>第六卷</p>羇緾<p style="margin-left:1em">居猗反革絡馬頭曰羇羇撿也持制之也。</p>
耽媔<p style="margin-left:1em">都含反下亡善反說文媅樂也嗜也媔躭於酒也。</p>
猖蹶<p style="margin-left:1em">齒楊反下居月反謂變易情性也猖狂也。</p>
胡等<p style="margin-left:1em">又作[古*頁][口*固]二形同戶孤反說文胡牛頷垂下者也。</p>
撓攪<p style="margin-left:1em">呼高反下古夘反說文撓擾也擾乱也。</p>
傎蹶<p style="margin-left:1em">又作蹎同丁賢反下居月反蹎蹶猶頓仆反倒也。</p>
貪齩<p style="margin-left:1em">五狡反中國音也又下狡反江南音也說文齩齧也。</p>
圂猪<p style="margin-left:1em">胡困反廣雅圊圂庰廁也或作溷乱也。</p>
膏腴<p style="margin-left:1em">公勞反下庾俱反肥[土*衰]也膏脂也腴腹下肥也。</p>
</div>
<div class='div-other'><a id='mulu1927' />
<p class='h3'>第七卷</p>[薩-產+(辛/工)]羅羅[薩-產+(辛/工)]羅<p style="margin-left:1em">此言地羅[薩-產+(辛/工)]此云味言此字聲假而非實也。</p>
挫汝<p style="margin-left:1em">祖臥反折其鋒曰挫說文挫摧也亦抑也折也。</p>
礠石<p style="margin-left:1em">徂茲反埤蒼礠石也謂召䥫者也。</p>
瞽目<p style="margin-left:1em">公戶反三蒼无目謂之瞽[米*睪]名云瞽目者眠眠然目平合如鼓皮也。</p>
鵂鶹子<p style="margin-left:1em">許牛反下力周反字書鵂鶹鉤鵅也廣雅鵂鶹[(尨-、)*鳥]鵄也山東名訓侯關中名訓狐亦名恠鳥晝伏夜鳴為怪也梵言優樓歌是造鞞世師論師說六諦義者也此仙人晝曰恒住山中夜則出山扣人門乞食若得則食不得則空度由其夜行故稱鵂鶹又此鳥多住山巖中此仙人亦尒故以名焉。</p>
寔繁<p style="margin-left:1em">時軄反下扶園反說文寔止也亦實也詩云寔命不同傳曰寔是也又云六月繁霜傳曰繁多也礼記孔子辝讓之節繁鄭玄曰繁盛也。</p>
裊[打-丁+袲]<p style="margin-left:1em">奴鳥反下乃可反裊[打-丁+袲]柔弱也亦茂盛也。</p>
喜抃<p style="margin-left:1em">皮變反說文柎手曰抃謂拊樂節也。</p>
嬉戲<p style="margin-left:1em">虗之反嬉樂也蒼頡篇嬉戲笑也。</p>
篲星<p style="margin-left:1em">囚芮蘇酔二反妖星也言星光似掃篲也。</p>
</div>
<div class='div-other'><a id='mulu1928' />
<p class='h3'>第八卷</p>滌除<p style="margin-left:1em">徒的反說文滌洒也謂盪洒除去垢穢也。</p>
該通<p style="margin-left:1em">古来反該俻也方言該盛也亦苞也。</p>
立尿<p style="margin-left:1em">又作泥同奴予反字林屎小便也通俗文出脬為尿醫方多作溺古字假借耳。</p>
如矟<p style="margin-left:1em">山卓反埤蒼矟長一丈八尺也。</p>
[穴/(牛*臬)]語<p style="margin-left:1em">牛世反通俗文夢語謂之[穴/(牛*臬)]聲類不覺妄言也。</p>
臘縛<p style="margin-left:1em">郎盍反舊經中作羅婆六十怚剎那為一羅婆。</p>
雙泯<p style="margin-left:1em">弥忍反字林泯然盡也廣雅泯絕滅也。</p>
汝曹<p style="margin-left:1em">自勞反曹軰也亦群也。</p>
糺紛<p style="margin-left:1em">居黝反下孚云反廣雅糺㥯也說文繩三合曰糺糺絞戾也紛乱也眾也。</p>
</div>
<div class='div-other'><a id='mulu1929' />
<p class='h3'>第九卷</p>根系<p style="margin-left:1em">奚計反尒疋系継也說文系繫也世本有帝系篇謂子孫相継續也。</p>
咀嚼<p style="margin-left:1em">才与反下才弱反咀含味也咀噍也嚼齧也。</p>
嬰孩<p style="margin-left:1em">於盈反下胡来反[米*睪]名云胸前曰嬰投之嬰前以乳養之故曰嬰兒孩小兒笑也。</p>
</div>
<div class='div-other'><a id='mulu1930' />
<p class='h3'>第十卷</p>服膺<p style="margin-left:1em">扶福反下於兢反尒疋服業事也膺身親也謂親承服事習道藝也又云恱懌服也郭璞曰喜而服從也有作伏兩通。</p>
屢辯<p style="margin-left:1em">力句反屢數也辯正也。</p>
非考<p style="margin-left:1em">苦老反謂質覈之也考問也挍也。</p>
自呈<p style="margin-left:1em">馳亰反案呈猶見示也說文呈平也。</p>
措言<p style="margin-left:1em">麤故反蒼頡篇措置也又安也施也。</p>
沃以<p style="margin-left:1em">烏榖反通俗文溉灌曰沃沃亦澆也漬也。</p>
殉命<p style="margin-left:1em">辝俊反漢書㠯瓚曰亡身從物曰殉殉亦盡也。</p>
</div></div>
<div class='div-other'><a id='mulu1931' />
<p class='h2'>佛地經論</p>
<div class='div-other'><a id='mulu1932' />
<p class='h3'>第一卷</p>刧比拏王<p style="margin-left:1em">女家反南憍[薩-產+(辛/工)]羅國王名也因緣廣如經說。</p>
封主<p style="margin-left:1em">府用府逄二反字林封爵諸侯也聲類建國以土地曰封周礼建邦國而制其城諸公之地封畺方五百里諸侯之地方四百里等也起土為界曰封。</p>
</div>
<div class='div-other'><a id='mulu1933' />
<p class='h3'>第三卷</p>如鉆<p style="margin-left:1em">奇廉反通俗文<span class='corr'>鍛</span>具曰鉆蒼頡篇鉆持也。</p>
補特伽羅<p style="margin-left:1em">此云數取趣謂數數徃来諸趣也。</p>
</div>
<div class='div-other'><a id='mulu1934' />
<p class='h3'>第六卷</p>殉利<p style="margin-left:1em">辝俊反蒼頡篇云殉求也漢書貪夫殉財應邵曰殉營也。</p>
勇悍<p style="margin-left:1em">何且反說文悍勇也有力也三蒼悍傑也。</p>
如毗濕飯怚羅<p style="margin-left:1em">都達反即蘇達拏本生因緣也。</p>
</div>
<div class='div-other'><a id='mulu1935' />
<p class='h3'>第七卷</p>踰繕那<p style="margin-left:1em">市戰反亦言踰闍那此云合也應也計應合尒許度量同此方驛也自古聖王一日行也案西國繕那亦有大小或三十里或四十里昔来皆取四十里也舊經論中或云由延又作由旬或言命旬皆訛略也。</p>
底沙佛<p style="margin-left:1em">舊經中作弗沙佛同一也。</p>
蘇達那等<p style="margin-left:1em">亦作蘇陁沙拏此云善与亦言好施舊云湏達拏訛也。</p>
</div></div>
<div class='div-other'><a id='mulu1936' />
<p class='h2'>掌珎論</p>
<div class='div-other'><a id='mulu1937' />
<p class='h3'>上卷</p>樊籠<p style="margin-left:1em">扶袁反案樊即籠也㽵子擇雉不祈畜於樊中是也。</p>
安膳那藥<p style="margin-left:1em">舊作安禪那此云眼藥。</p>
牧牛<p style="margin-left:1em">莫祿亡福二反三蒼牧養也方言牧飼也畜養之捴名也。</p>
誙[网-(ㄨ*ㄨ)+又]<p style="margin-left:1em">武于反說文加言曰誙誣亦[网-(ㄨ*ㄨ)+又]也妄也欺也以是為非曰[网-(ㄨ*ㄨ)+又]。</p>
餌能<p style="margin-left:1em">如志反蒼頡篇餌食也案凢所食之物曰餌。</p>
</div>
<div class='div-other'><a id='mulu1938' />
<p class='h3'>下卷</p>嗢鉢<p style="margin-left:1em">烏沒反或言優鉢羅又作漚鉢羅一也此云黛花。</p>
銅鍱部<p style="margin-left:1em">餘涉反上座部也鑿赤銅鍱書字記文今猶在師子國也。</p>
犢子部<p style="margin-left:1em">梵言跋私弗多羅此云可住子部舊言犢子者猶不了梵音長短故也長音呼跋私則是可住若短音呼則言犢從上座部中一切有部出也。</p>
</div></div>
<div class='div-other'><a id='mulu1939' />
<p class='h2'>王法正理論</p>錫賚<p style="margin-left:1em">星的反賜与也尒疋錫賚賜也謂上与下之辞也。</p>
懊恚<p style="margin-left:1em">於報反懊恚悔恨也。</p>
罄竭<p style="margin-left:1em">古文[宋-木+巠]同口定反說文噐中空也尒疋罄盡也。</p>
英傑<p style="margin-left:1em">於亰反下奇列反淮南子云智出万人為英千人為傑傑亦特立也才能也。</p>
</div>
<div class='div-other'><a id='mulu1940' />
<p class='h2'>大乘成業論</p>食米齊宗<p style="margin-left:1em">舊云食屑此外道修行苦行合手大指及第二指以物縛之徃至人家舂穀簸米[皮-(〡/又)+(王/匆)]以彼縛指拾取米屑聚置掌中隨得少多去以為食若全粒者即不取之恐多所取故縛兩指耳亦名䳕鳩行外道拾米如䳕鳩行也。</p>
凸出<p style="margin-left:1em">蒼頡篇作[穴/失]徒結及字苑凸起也[穴/失]突也。</p>
拗凹<p style="margin-left:1em">烏交反偏下也下蒼頡篇作容烏狹反容墊下也字苑凹䧟也。</p>
紫礦<p style="margin-left:1em">古猛反波羅奢樹汁滓也其色甚赤用染皮㲲等也。</p>
拘[打-丁+緣]花<p style="margin-left:1em">俱禹反下以專反廣志云似橘大如飯[竺-二+(拖-也+(衣-〦))]可以[湟-王+儿]濯漚葛紵也今出番禺以南縷切蜜漬為[糝-(彰-章)+小][糝-(彰-章)+小]音蘇感反。</p>
瓤生<p style="margin-left:1em">女良反如[瓜-、]瓠中瓤瓣也瓣音蒲莧反。</p>
俱瑟祉羅<p style="margin-left:1em">經敕里反舊言俱絺羅譯云膝也言膝骨大也此即舍利弗舅長爪梵志是也。</p>
[米*睪]䡄論<p style="margin-left:1em">居美反䡄法也世親菩[薩-產+(辛/工)]作[米*睪]經䡄法也。</p>
佛栗氏子<p style="margin-left:1em">此西國地名此人因地為名也。</p>
</div>
<div class='div-other'><a id='mulu1941' />
<p class='h2'>正理門論</p>懷菟<p style="margin-left:1em">彼土名月為菟故以喻焉月中菟者佛昔作菟王為一仙人投身入火以肉施彼天帝取其骸骨置於月中使得清涼又令地上眾生見而發意故也。</p>
躊躇<p style="margin-left:1em">腸留反下腸誅反廣雅躊躇猶豫也亦躑躅也。</p>
</div>
<div class='div-other'><a id='mulu1942' />
<p class='h2'>大乘五蘊論</p>尤蛆<p style="margin-left:1em">有憂反下知列反尤亦怨也蛆痛也虫行毒也。</p>
倨傲<p style="margin-left:1em">居預反下五到反說文倨不遜也傲不恭敬也廣雅倨傲㑥慢也。</p>
蒙昧<p style="margin-left:1em">字體作曚同莫公反下莫對反易云蒙者懞也謂懞覆不明也廣雅昧者闇也謂暗蔽無知也易云蒙昧幼老謂不我求是也。</p>
</div></div>
<p class='juan'>一切經音義卷第二十三</p>
</div><!-- end of div[@id='body'] -->
</body></html>