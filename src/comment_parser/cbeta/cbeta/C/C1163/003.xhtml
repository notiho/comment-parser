<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu147' />
<p class='juan'>一切經音義卷第三　　　　　納</p><p class="byline">翻經沙門玄應撰</p>
<ul class="">
<li>摩訶般若波羅蜜經</li>

<li>放光般若經</li>

<li>光讚般若經</li>

<li>道行般若經</li>

<li>小品般若經</li>

<li>明度無極經</li>

<li>長安品</li>

<li>勝天王般若經</li>

<li>仁王般若經</li>

<li>金剛般若經</li>
</ul>
<div class='div-other'><a id='mulu148' />
<p class='h2'>摩訶般若波羅蜜經</p>
<div class='div-other'><a id='mulu149' />
<p class='h3'>第一卷</p>婆伽婆<p style="margin-left:1em">舊云有大功德至聖之名也正言薄伽梵薄伽此譯云德梵此言成就義眾德成滿名薄伽梵又此一名捴攝眾德餘即不尒故諸經首皆置此名。</p>
那伽<p style="margin-left:1em">此譯云龍或云象言其大力故以喻焉。</p>
三昧<p style="margin-left:1em">莫盖反此云等持等者正也正持心也持謂持諸功德也。</p>
希望<p style="margin-left:1em">說文作睎同虛衣反睎望也海岱之閒謂睎廣雅睎視也下無方反說文出望在外望其還也字從望省聲若音無放反說文月滿與日相望也字從月但此二字音體人多不辯故此兩[米*睪]。</p>
心行<p style="margin-left:1em">下庚反謂遊履也光讚經云所趣所行大論云問云何悉知眾生心行荅菩[薩-產+(辛/工)]知眾生心種種法中[皮-(〡/又)+(王/匆)][皮-(〡/又)+(王/匆)]行即維摩經云善知眾生徃来所趣及心所行其義一也今有讀為下孟反誤也。</p>
罣礙<p style="margin-left:1em">又作罫同胡卦反字書網礙也礙止也。</p>
剌那<p style="margin-left:1em">盧割反光讚經作羅鄰那竭菩[薩-產+(辛/工)]譯云寶積舊維摩經漢言寶事放光經作寶来案梵本云曷剌怛那揭婆此云寶臺或云寶藏皆一義也經文有作罽居例反非也。</p>
滿予<p style="margin-left:1em">音餘與二音三蒼解詁云此與字梵言經中或作滿濡或作文殊師利或言曼殊尸利皆訛也或言敬首舊維摩經漢言濡首皆義譯也正言曼殊室利此云妙吉祥經中有作漙首案漙此古文普字疑譺也應作漙音而朱反但字形相濫人多惑耳。</p>
繫念<p style="margin-left:1em">古文繫継二形今作係同古帝反說文係結束亦連綴不絕也。</p>
兩腨<p style="margin-left:1em">又作[跳-兆+專]同時䎡反說文脛腨也腨腸也經文踹丁管反蹀足也踹非此用。</p>
兩髀<p style="margin-left:1em">古文䠋同蒲米反說文股外也。</p>
內髻<p style="margin-left:1em">古帝反梵言嗢瑟尼沙此云髻經文作結非也。</p>
凞怡<p style="margin-left:1em">虛之反下與之反說文[烈-列+(〡*(耜-耒+巳))]怡和恱也方言怡喜也湘潭之閒曰紛怡或云凞怡經文有作嬉同虛之反嬉樂也嬉戲笑也嬉非今用。</p>
得愈<p style="margin-left:1em">古文瘉同榆乳反方言差愈也愈病瘳也。</p>
恬然<p style="margin-left:1em">徒兼反方言恬靜也安也經文作怡與之反誤也。</p>
不嬈<p style="margin-left:1em">字林乃了反三蒼嬈弄也說文嬈擾也謂擾弄也嬈亦惱也。</p>
繽紛<p style="margin-left:1em">匹仁反下敷云反廣雅繽紛盛㒵也。</p>
阿鞞<p style="margin-left:1em">字書陛奚反此譯云不退住第七住也。</p>
鳩摩<p style="margin-left:1em">正言究磨羅浮多究磨羅者是彼八歲<span class='corr'>已</span>上乃至未娶者之捴名舊名童子浮多者舊云真言童真地也經順俗名以童摽八地以上菩[薩-產+(辛/工)]也或云法王子者別号也。</p>
[婁*殳]知<p style="margin-left:1em">山縷反數計也[門@允]其數曰數也。</p>
燒時<p style="margin-left:1em">尸照反案燒亦燒也自然為燒以人為燒。</p>
</div>
<div class='div-other'><a id='mulu150' />
<p class='h3'>第二卷</p>稻茅<p style="margin-left:1em">徒老反下亡包反稻謂有芒穀也經文有作竿[竺-二+(庴-日+(人*人))]音古寒反下諸夜反通俗文荊州出竿蔗或作甘柘一物也。</p>
憎惡<p style="margin-left:1em">烏故反礼記吾惡用吾情惡猶憎也詩云惡無礼是也。</p>
</div>
<div class='div-other'><a id='mulu151' />
<p class='h3'>第三卷</p>摩捫<p style="margin-left:1em">莫奔莫本二反捫摸也字林捫撫持也案捫持謂手把執物也故諸經中有作摩捉日月是也。</p>
</div>
<div class='div-other'><a id='mulu152' />
<p class='h3'>第七卷</p>蒙昧<p style="margin-left:1em">字體作[曚-卄]同莫公反下莫對反易云蒙者[曚-卄]也謂[曚-卄]覆不明廣雅昧者闇也謂闇蔽無知也易云蒙昧幼老謂不成求是也。</p>
</div>
<div class='div-other'><a id='mulu153' />
<p class='h3'>第八卷</p>循身<p style="margin-left:1em">似遵反循行也亦遍也巡歷也。</p>
視占<p style="margin-left:1em">之鹽反占亦候也凡相候謂之占占亦瞻也。</p>
鏇師<p style="margin-left:1em">似絹反說文鏇圓鑪也周成難字作擐謂以繩轉軸裁木為器者也經文作旋非體也。</p>
胃脬<p style="margin-left:1em">普交反蒼頡解詁脬盛尿者也經文胞補交反胞裏也胞非此用。</p>
淚洟<p style="margin-left:1em"><span class='note-inline'>(古文[鼻*弟]同敕計反三蒼鼻液也周易齎咨涕<span class='corr'>洟</span>自目曰涕經文從弟作涕他礼反涕淚也非今所用)</span>。</p>
肪[月*冊]<p style="margin-left:1em">府房反下先安反廣雅肪珊脂也通俗文在腰曰肪在胃曰[月*冊]。</p>
膖脹<p style="margin-left:1em">普江普絳二反埤蒼肨脹腹滿也肨音普降反。</p>
青瘀<p style="margin-left:1em">於豫反說文瘀積血也經文有作淤水中泥也。</p>
[國*瓜]裂<p style="margin-left:1em">字冝作攫同九縛居碧二反說文攫[瓜-、]持也蒼頡篇攫持也淮南子曰鳥窮則愽獸窮則攫也。</p>
肋骨<p style="margin-left:1em">力得反<span class='note-inline'>(說文脅骨也字從肉經文從革作勒馬頭絡銜者也)</span>。</p>
曰㬥<p style="margin-left:1em">蒲卜反小尒足暴曬也說文暴晞乾也。</p>
<span class='note-inline'>(礙易)</span><p style="margin-left:1em"><span class='note-inline'>(以鼓反易者不難之稱也)</span>。</p>
</div>
<div class='div-other'><a id='mulu154' />
<p class='h3'>第十二卷</p>如貝<p style="margin-left:1em">補盖反說文海介虫也謂螺貝是也介甲也。</p>
<span class='note-inline'>([月*冊]兜)</span><p style="margin-left:1em"><span class='note-inline'>(先安反即天主也此云正喜二云正知足兜率此云妙足也)</span>。</p>
無<span class='corr'>央</span><p style="margin-left:1em">於良反<span class='note-inline'>(梵言阿僧祇此言無央數央盡也經文作[革*(夾-(人*人)+(前-刖))]於兩反說文<span class='corr'>頸</span>靻也[革*夬]非此義靻音之列反)</span>。</p>
</div>
<div class='div-other'><a id='mulu155' />
<p class='h3'>第十三卷</p>邏字<p style="margin-left:1em"><span class='note-inline'>(力賀反)</span>。</p>
呿字<p style="margin-left:1em"><span class='note-inline'>(丘庶反)</span>。</p>
哆字<p style="margin-left:1em"><span class='note-inline'>(說文殆可反)</span>。</p>
[酉*荖]字<p style="margin-left:1em"><span class='note-inline'>(才何反)</span>。</p>
鞞侈<p style="margin-left:1em">遮羅那上蒲迷昌是反此譯云明行足。</p>
迦[佫-口+思]<p style="margin-left:1em">又作[病-丙+(ㄆ/用)][慌-巟+(ㄆ/用)]二形同蒲戒反此言世間解。</p>
適生<p style="margin-left:1em">三蒼古文啇這二形同之尺反適近也始也。</p>
乞匂<p style="margin-left:1em">古頼反蒼頡篇匂乞行請求也。</p>
</div>
<div class='div-other'><a id='mulu156' />
<p class='h3'>第十四卷</p>蠱道<p style="margin-left:1em">公戶翼者二反說文蠱腹中䖝也謂行䖝毒也。</p>
譴貴<p style="margin-left:1em">去戰反蒼頡篇譴呵也廣雅譴怒也經文有作詰責廣雅詰問也。</p>
目瞽<p style="margin-left:1em">公戶反無目謂之瞽[米*睪]名云瞽目眠眠然目平合如鼓皮也。</p>
</div>
<div class='div-other'><a id='mulu157' />
<p class='h3'>第十五卷</p>毒螫<p style="margin-left:1em">式亦呼各二反字林䖝行毒也。</p>
紅縹<p style="margin-left:1em">匹繞反謂天縹也如帛之青白色也[米*睪]名云縹淺青色也有碧縹有青縹也。</p>
</div>
<div class='div-other'><a id='mulu158' />
<p class='h3'>第十九卷</p>不汙<p style="margin-left:1em">於故紆莝二反字林汙穢也字書汙塗也[米*睪]名云汙洿也如洿泥也。</p>
衰耄<p style="margin-left:1em">莫報反礼記八十曰耄注云耄惽忘也亦亂也。</p>
</div>
<div class='div-other'><a id='mulu159' />
<p class='h3'>第二十卷</p>放牧<p style="margin-left:1em">莫祿亡福二反三蒼牧養也方言牧飼也郭璞曰謂牧養牛馬漢書公孫弘牧豕然牧者畜養之捴名也。</p>
沮壞<p style="margin-left:1em">才與反三蒼沮漸也敗壞也詩云何日漸沮傳曰沮壞也經文作俎側呂反非也內几也亦貯醢器也俎非義也。</p>
偃蹇<p style="margin-left:1em">居免紀偃巨偃三反左傳偃蹇驕傲也廣雅偃蹇夭橋也謂自高大㒵也[米*睪]名偃偃息而臥不執事也蹇跛蹇也病不能作事今託似此也橋音几小經文從人作[仁-二+蹇]誤也。</p>
傲慢<p style="margin-left:1em">五到反謂不敬也廣雅傲㑥也謂慢也字從人。</p>
<span class='note-inline'>(滋味)</span><p style="margin-left:1em"><span class='note-inline'>(古文孖稂二形同子夷反滋溢也潤經文從口作嗞說文嗞嗟也)</span>。</p>
揆則<p style="margin-left:1em">渠癸反詩云揆之以日傳曰揆度也謂度量䡄法也。</p>
</div>
<div class='div-other'><a id='mulu160' />
<p class='h3'>第二十一卷</p><span class='note-inline'>(但三)</span><p style="margin-left:1em"><span class='note-inline'>(從重反必頻但從也從空也)</span>。</p>
<span class='note-inline'>(助佑)</span><p style="margin-left:1em"><span class='note-inline'>(古文[門@有]佑二形同胡救反祐助也天之所助也)</span>。</p>
</div>
<div class='div-other'><a id='mulu161' />
<p class='h3'>第二十四卷</p><span class='note-inline'>(有翅)</span><p style="margin-left:1em"><span class='note-inline'>(古文二形同施致反說文翅翼也)</span>。</p>
<span class='note-inline'>(被服)</span><p style="margin-left:1em"><span class='note-inline'>(皮寄反被謂被帶也服謂施用也)</span>。</p>
</div>
<div class='div-other'><a id='mulu162' />
<p class='h3'>第二十五卷</p>唐受<p style="margin-left:1em">徒郎反唐徒也徒空也。</p>
淩傷<p style="margin-left:1em">力繒反三蒼淩侵淩也字從水下或作剔今作易同以豉反說文㑥輕也蒼頡篇㑥慢也。</p>
虜掠<p style="margin-left:1em">古文作[占@必]同力古反下力尚反漢書晉灼曰生得曰虜斬首曰獲掠略取也謂強奪取也。</p>
</div>
<div class='div-other'><a id='mulu163' />
<p class='h3'>第二十六卷</p>勁夫<p style="margin-left:1em">居盛反說文勁強也字體從力巠聲。</p>
恐[怡-台+(皮-(〡/又)+(王/匆))]<p style="margin-left:1em">又作[這-言+(皮-(〡/又)+(王/匆))]同渠庶反[這-言+(皮-(〡/又)+(王/匆))]畏懼也[這-言+(皮-(〡/又)+(王/匆))]亦急也。</p>
</div>
<div class='div-other'><a id='mulu164' />
<p class='h3'>第二十七卷</p>級其<p style="margin-left:1em">羇立反級階次也左傳首二十三級案師旋斬首一人賜爵一級因名賊首為級。</p>
覺<span class='corr'>已</span><p style="margin-left:1em">居効反覺寤也謂眠後覺也蒼頡篇覺而有言曰寤經文作寤悎二形俗字也。</p>
恃是<p style="margin-left:1em">時止反韓詩無母何恃恃負也恃亦頼也。</p>
憒[丙-一+〦]<p style="margin-left:1em">公對反下女孝反說文憒亂也韻集[丙-一+〦]猥也猥眾也字從市從人經文從門作閙俗字也。</p>
</div>
<div class='div-other'><a id='mulu165' />
<p class='h3'>第二十九卷</p>怨讎<p style="margin-left:1em">視由反讎對也尒疋仇讎匹也三蒼怨偶曰讎。</p>
</div>
<div class='div-other'><a id='mulu166' />
<p class='h3'>第三十卷</p>駕駟<p style="margin-left:1em">相二反說文駟一乘也四馬為駟。</p>
溉灌<p style="margin-left:1em">歌賚反說文溉灌也謂灌注也。</p>
</div>
<div class='div-other'><a id='mulu167' />
<p class='h3'>第三十四卷</p>胞胎<p style="margin-left:1em">補交反說文兒生裹衣者曰胞也。</p>
</div>
<div class='div-other'><a id='mulu168' />
<p class='h3'>第三十五卷</p>奩底<p style="margin-left:1em">今作[竺-二+(僉*支)]同力占反說文鏡[竺-二+(僉*支)]也謂方底者也。</p>
蚊蚋<p style="margin-left:1em">而銳反通俗文蜎化為蚊小蚊曰蚋蜎音渠兖反。</p>
紺琉<p style="margin-left:1em">古闇反青赤色也[米*睪]名紺含也謂青而含赤色也。</p>
輪埵<p style="margin-left:1em">丁果反小累也今取其義經文從耳從玉作[耳*垂]㻔二形非也。</p>
堅著<p style="margin-left:1em">馳略反字書堅謂堅牢著相附著也。</p>
委佗<p style="margin-left:1em">又作逶迤同於危反下徒何反廣雅委佗窊邪也窊音烏[瓜-、]反。</p>
不橈<p style="margin-left:1em">乃飽反說文撓擾也廣雅撓亂也字從木。</p>
</div>
<div class='div-other'><a id='mulu169' />
<p class='h3'>第三十六卷</p>毫氂<p style="margin-left:1em">又作豪同胡高反下古文氂綵二形今作[(〦/米)*毛]同力之反漢書不失毫犛孟康注毫菟毫也十毫曰氂今皆作氂亦由古字通用也然非字體。</p>
廬館<p style="margin-left:1em">力居反別舍也[米*睪]名云寄止曰廬案黃帝為廬以避寒暑春秋去之冬夏居之故云寄止也下古翫反客舍也周礼五十里有館館有委積以待朝聘之客字體從食官聲今亦作舘經文作觀城門雙闕也觀非此義。</p>
以樂<p style="margin-left:1em">力各反謂歡恱也下文樂佛及僧以樂眾人音讀皆同此也。</p>
</div>
<div class='div-other'><a id='mulu170' />
<p class='h3'>第三十九卷</p>從廣<p style="margin-left:1em">又作摐同足容反小尒疋云從長也韓詩傳曰南北曰從東西曰撗是也。</p>
街巷<p style="margin-left:1em">古鞋反說文街四通道也。</p>
連緜<p style="margin-left:1em">古文聯同力錢反廣疋連續也合也緜亦連也謂相續不断也字從耳耳聯於頰也從絲絲連不絕也。</p>
相和<p style="margin-left:1em">胡臥反相譍也詩云唱予和汝周易鳴鸖在渚其子和之是也。</p>
適無<p style="margin-left:1em">都歷反謂主適也。</p>
玫瑰<p style="margin-left:1em">字林莫迴反下胡魁反石珠也說文石之美好曰玟圓好曰瑰經文作㻁非也。</p>
綩綖<p style="margin-left:1em">一遠反下以旃反相傳坐蓐也未詳何語。</p>
茵蓐<p style="margin-left:1em">又作鞇同於人反說文車中重席也下而欲反三蒼蓐薦也。</p>
幃帶<p style="margin-left:1em">音韋蒼頡篇幃㡘也經文或作惟于追反。</p>
惆悵<p style="margin-left:1em">敕周反下敕亮反說文惆悵失志也亦悲愁也。</p>
</div>
<div class='div-other'><a id='mulu171' />
<p class='h3'>第四十卷</p>祠天<p style="margin-left:1em">似茲反尒疋祠祭也春祭曰祠祠食也。</p>
百乘<p style="margin-left:1em">古文乘乘二形同實證反廣疋乘駕也三蒼乘載也周礼四馬為乘其形曰車其數曰乘。</p>
橋津<p style="margin-left:1em">子隣反論語子路問津鄭玄曰津謂濟渡之[皮-(〡/又)+(王/匆)]也。</p>
金牒<p style="margin-left:1em">徒頰反簡牒也說文牒礼小品經作金鍱鍱音以涉反。</p>
娛樂<p style="margin-left:1em">字詁古文虞今作娛同牛俱反下力各反字林娛亦樂也白虎通曰虞樂言天下之人皆有樂也。</p>
有棍<p style="margin-left:1em">孤本反謂轉絃者也今亦名關為棍子。</p>
稽㽞<p style="margin-left:1em">古奚反說文稽留止也尒疋留久也。</p>
来坌<p style="margin-left:1em">蒲䪺反通俗文[土*孛]土曰坌說文坌塵也。</p>
弥窒<p style="margin-left:1em">丁結反或作富樓那弥多羅尼子正言富囉拏梅仾[利/尒]夜富多羅富囉拏此云滿是其名也梅仾[利/尒]夜此云慈是其母姓富多羅者子也兼從母姓為名故此云滿慈子或譯云滿願子一義也與佛同日而生。</p>
</div></div>
<div class='div-other'><a id='mulu172' />
<p class='h2'>放光般若經</p>
<div class='div-other'><a id='mulu173' />
<p class='h3'>第一卷</p>羅閱<p style="margin-left:1em">以拙反案阿<span class='corr'>闍</span>世王經云羅閱祗晉言王舍城此應訛也正言羅閱揭梨䤈羅閱義是料理以王代之謂能理料人民也揭梨醯此云舍中捴名王舍城在摩伽陁國中城名也。</p>
那術<p style="margin-left:1em">經又作述同食聿反或言那由他當中國十万也光讚經云億那術刧是也案佛本行經云一百百千是名俱致此當千万百俱致名阿由多此當千億百阿由多名那由他此當万億此應上筭也。</p>
叵我<p style="margin-left:1em">普我反謂搖動不安也經文作[跳-兆+叵][跳-兆+我]或作[山*叵]峨並未見字出[皮-(〡/又)+(王/匆)]。</p>
澹然<p style="margin-left:1em">徒濫反澹安也經文或作憺淡二形音訓並同。</p>
沙訶<p style="margin-left:1em">又云娑訶樓陁或云娑婆皆訛也正言索訶此云能忍或言堪忍一言雜會世界。</p>
習緒<p style="margin-left:1em">辝呂反緒餘也業也大集經云断習氣緒是也。</p>
迦羅越<p style="margin-left:1em">大品經中居士是也。</p>
甫當<p style="margin-left:1em">方宇反甫始也當終也言初始發心終竟一切種智也。</p>
我曹<p style="margin-left:1em">又作曹同自勞反史記十餘曹偱之如淳曰曹軰也。</p>
阿湏倫<p style="margin-left:1em">又作阿湏羅或作阿修羅皆訛也正言阿素洛此譯云阿者無也亦云非素洛云酒亦云天名無酒神亦名非天經中亦名無善神。</p>
阿惟<p style="margin-left:1em">三佛此言訛也正言阿毗三佛陁阿毗此譯云現三此云等佛陁此云覺名現等覺長安品經言威至佛大品經云一切法一切種同一義也。</p>
六栽<p style="margin-left:1em">作才反經中亦名觸案觸能長養心心數法栽能長養枝葉花條其義相似因以名焉。</p>
七痛<p style="margin-left:1em">又作痛痒痒音弋掌反經中名受是也謂能領納苦樂故名受也。</p>
倚法<p style="margin-left:1em">於蟻反住也說文倚猶依倚也經文作猗非也。</p>
[薩-產+(辛/工)]婆若<p style="margin-left:1em">又言[薩-產+(辛/工)]芸然或云[薩-產+(辛/工)]婆若皆訛也云言[薩-產+(辛/工)]伐若此譯云一切智也。</p>
俞旬<p style="margin-left:1em">又作由旬或作由延又作踰闍那皆訛也正言踰繕那此譯云合也應也計合應尓許度量同此方驛邏也案五百弓為一俱盧舍八俱盧舍為一踰繕那即此方三十里也言古者聖王一日所行里數也。</p>
珠璣<p style="margin-left:1em">居衣反說文珠之不圓者也字書一曰小珠也。</p>
</div>
<div class='div-other'><a id='mulu174' />
<p class='h3'>第二卷</p>窓向<p style="margin-left:1em">許亮反詩云塞向墐戶傳曰向北出牖也蒼頡解詁云窓正牖也牖旁窓也所以助明也。</p>
</div>
<div class='div-other'><a id='mulu175' />
<p class='h3'>第三卷</p>不惋<p style="margin-left:1em">烏喚反字略云惋嘆驚異也。</p>
</div>
<div class='div-other'><a id='mulu176' />
<p class='h3'>第四卷</p>羇他<p style="margin-left:1em">居猗反[米*睪]名云羇撿也所以撿持制之也。</p>
怛[薩-產+(辛/工)]<p style="margin-left:1em">阿竭阿羅訶三耶三佛大品經作多他阿伽度阿羅訶三藐三佛陁同一名也此即十号中三号也但猶梵音輕重耳多陁阿伽度此云如来阿羅訶此云應供三藐三佛陁此云正遍知也。</p>
薜荔<p style="margin-left:1em">蒲計反下力計反或言卑帝梨或云卑帝梨耶或言閇[利/尒]多或作俾礼多皆訛也正言[璊-王+弓]荔多此譯云祖父鬼舊譯云餓鬼中㝡劣者也[璊-王+弓]音補蔑反俾音卑寐反。</p>
邠耨<p style="margin-left:1em">文陁尼子邠甫貧反又作分耨或作邠耨文陁弗應云富那曼陁弗多羅此譯云滿嚴飾女子明度經云滿見子。</p>
僧那僧涅<p style="margin-left:1em">應云摩訶僧那僧涅陁舊譯云摩訶言大僧那言鎧僧涅言著亦云㽵飾故名著大鎧大品經云大誓㽵嚴是也一云僧那大擔僧涅自誓此皆訛也正言[月*冊]那訶此云甲[月*冊]捺陁或云被或云衣言被甲衣甲也衣音於既反。</p>
不㧗<p style="margin-left:1em">側買子尒二反謂取著也通俗文掣挽曰㧗說文㧗撠也謂撠撮取也大品經作不取是也。</p>
</div>
<div class='div-other'><a id='mulu177' />
<p class='h3'>第五卷</p>閱叉<p style="margin-left:1em">以拙反或云夜叉皆訛也正言藥叉此譯云能噉鬼又云傷者謂能傷害人也。</p>
遮迦越羅<p style="margin-left:1em">正言斫迦羅伐辢底遏羅闍此云轉輪王。</p>
適莫<p style="margin-left:1em">都狄反下謨各反謂無人无相也適猶敵也言敵疋也莫猶慕欲也。</p>
无態<p style="margin-left:1em">他代反。</p>
窠窟<p style="margin-left:1em">苦和反。</p>
猒該<p style="margin-left:1em">古来反皆三昧名也。</p>
種稷<p style="margin-left:1em">古文稷同子力反稷粟也五糓之長也。</p>
澆灒<p style="margin-left:1em">上又作澆同古堯反說文澆灌漬也下又作濺[口*戔]二形同子旦反說文灒相汙灑也史記五步之內以血濺大王衣作濺揚泉物理論云恐不知味而唾[口*戔]作[口*戔]江南行此音山東音湔子見反。</p>
</div>
<div class='div-other'><a id='mulu178' />
<p class='h3'>第六卷</p>繁者<p style="margin-left:1em"><span class='note-inline'>(薄何反)</span>。</p>
蹉者<p style="margin-left:1em"><span class='note-inline'>(麤何反)</span>。</p>
峨者<p style="margin-left:1em"><span class='note-inline'>(五歌反)</span>。</p>
他者<p style="margin-left:1em"><span class='note-inline'>(土何反)</span>。</p>
嵯者<p style="margin-left:1em"><span class='note-inline'>(昨何反)</span>。</p>
虜扈<p style="margin-left:1em">力古反下胡古反案虜扈自大也謂蹤撗行也漢書音義曰扈跋扈也謂自縱恣也經文作怙恃也怙非此義經中言憍慢或作貢高是也。</p>
揵陁羅<p style="margin-left:1em">巨焉反此云香神即乾闥婆也。</p>
諧[禾*禺]<p style="margin-left:1em">胡皆反尚書克諧以孝注云諧和也[禾*禺]合也。</p>
</div>
<div class='div-other'><a id='mulu179' />
<p class='h3'>第七卷</p>無耦<p style="margin-left:1em">吴口反耦對也疋也大品作等不等是經文作[言*禺]非也。</p>
</div>
<div class='div-other'><a id='mulu180' />
<p class='h3'>第八卷</p>湏炎<p style="margin-left:1em">或作湏夜摩天此云妙善天又炎摩此云時分湏炎摩此言善時分即天主也。</p>
<span class='note-inline'>(拘翼)</span><p style="margin-left:1em"><span class='note-inline'>(此言訛略也姓嬌尸迦即釋提桓因及天帝釋同一位名也)</span>。</p>
<span class='note-inline'>(道撿)</span><p style="margin-left:1em"><span class='note-inline'>(居儼反謂以道撿心故言道撿大品經云若入聲闇正位是也蒼頡篇撿法度也攝也)</span>。</p>
四徼<p style="margin-left:1em">古吊反四門巷也即曆中四徼曰是其事也。</p>
遏絕<p style="margin-left:1em">於曷反尒疋遏止也蒼頡篇遏遮也。</p>
</div>
<div class='div-other'><a id='mulu181' />
<p class='h3'>第九卷</p>提和竭<p style="margin-left:1em">或言提和竭羅此云錠光亦曰然燈佛是也。</p>
尼摩羅天<p style="margin-left:1em">或云湏蜜陁天此云化樂天。</p>
波羅尼蜜天<p style="margin-left:1em">或云婆舍跋提天此云他化自在天是也。</p>
阿波會天<p style="margin-left:1em">此云光音天亦言極光淨天即第二禪第三天也經文有從言作譮音胡快反。</p>
首訶既那天<p style="margin-left:1em">此云遍淨天是第三禪中第三天也以樂淨周普故名遍淨也。</p>
惟于頗羅天<p style="margin-left:1em">此云廣果天即第四禪中第三天也凡夫果中此㝡殊勝故名廣果也。</p>
項很<p style="margin-left:1em">胡講反謂很人強項難迴因以名也即郁伽羅越問經云強項人無量清淨平等覺經云項很愚癡是也大品經中作增上慢經文有從元作頑音五鰥反頑[扥-(打-丁)+金]也頑非本字。</p>
拔擢<p style="margin-left:1em">徒卓反蒼頡篇櫂抽拔引擢出也。</p>
摩祗<p style="margin-left:1em">長安品作摩虵小品經作摩醯皆梵言也明度經作神丹此言也。</p>
</div>
<div class='div-other'><a id='mulu182' />
<p class='h3'>第十卷</p>矛箭<p style="margin-left:1em">古文矛鉾矛三形同莫侯反方言楚謂㦸為矛說文矛長二丈建於兵車也。</p>
八惟无<p style="margin-left:1em">或作八惟務即八皆捨也。</p>
洴沙<p style="margin-left:1em">蒲經反應訛也正言頻婆娑羅王或云頻毗此譯云形牢一云頻毗此云顏色娑羅此云端正或云色像殊妙。</p>
隨耶利<p style="margin-left:1em">或云隨舍利或云隨舍種或言栗唱或言離昌或作梨昌或作離車或作律車皆梵言訛轉也正言栗呫婆此云仙族王種呫音昌業反。</p>
之兆<p style="margin-left:1em">除矯反兆猶機也事先見也亦形兆也大品經作法沒者也。</p>
揵沓和<p style="margin-left:1em">又云揵陁羅或作乾沓婆或云揵達婆或云乾闥婆舊名也今正言健達縛皆國音之不同也此云嗅香亦云樂神一云食香舊云香神亦近也經中亦作香音神也。</p>
甄陁羅<p style="margin-left:1em">之人反又作真陁羅或作緊那羅皆訛也正言緊捺洛此譯云是人非人。</p>
摩睺勒<p style="margin-left:1em">又作摩休勒或作摩睺羅伽皆訛也言牟呼洛迦此譯云大有行龍也。</p>
真越<p style="margin-left:1em">或作震越此應臥具也。</p>
</div>
<div class='div-other'><a id='mulu183' />
<p class='h3'>第十二卷</p>梵迦夷天<p style="margin-left:1em">此言淨身天也梵淨也即初禪梵天也。</p>
</div>
<div class='div-other'><a id='mulu184' />
<p class='h3'>第十五卷</p>挭歰<p style="margin-left:1em">歌杏反梗強也歰又作濇同所立反謂不滑也字從四止四止即不通字意也。</p>
痱瘤<p style="margin-left:1em">又作痱同蒲罪反下力罪反小腫也今取其義。</p>
已署<p style="margin-left:1em">時去反署位置也謂置之虔敬也夫位之表也謂表識也。</p>
</div>
<div class='div-other'><a id='mulu185' />
<p class='h3'>第十七卷</p>牆者<p style="margin-left:1em">又作檣同才羊反字林颿柱也江南行此音關中多呼作竿。</p>
牢[尚*支]<p style="margin-left:1em">盧刀反堅牢也下又作[亭*支]楟二形同丈鞕丈莖二反三蒼敞種也今之以木若䥫揰出孔中物更補之謂之敞經文作棠非體也。</p>
莊筭<p style="margin-left:1em">俎陽反聲類云莊嚴也下古文祘同桒乱反尒疋筭數也長六寸計數者也字從竹從弄言常弄不誤也。</p>
</div>
<div class='div-other'><a id='mulu186' />
<p class='h3'>第十八卷</p>狡戲<p style="margin-left:1em">古夘反方言凡小兒多詐而獪謂之狡猾也。</p>
</div>
<div class='div-other'><a id='mulu187' />
<p class='h3'>第十九卷</p>和夷羅洹閱叉<p style="margin-left:1em">即執金剛神也手執金剛杵因以名焉。</p>
</div>
<div class='div-other'><a id='mulu188' />
<p class='h3'>第二十一卷</p>雜糅<p style="margin-left:1em">古文粈[飢-几+丑]二形同女救反說文糅雜飯也今謂異色物相集曰糅也。</p>
旃陁羅<p style="margin-left:1em">或云旃荼羅此云嚴熾謂屠煞者種類之名也一云主煞人獄卒也案西域記云其人若行則搖鈴自摽或拄破頭之竹若不然王即與其罪也。</p>
跛蹇<p style="margin-left:1em">又作㝿同補我反下居免反字林跛蹇行不正也。</p>
欲揰<p style="margin-left:1em">徒江反廣雅揰㓨也揰猶擊也。</p>
</div>
<div class='div-other'><a id='mulu189' />
<p class='h3'>第二十二卷</p>阿惟顏<p style="margin-left:1em">大品經作一生補[皮-(〡/又)+(王/匆)]是也十住經云第十阿惟顏菩[薩-產+(辛/工)]法住是也。</p>
盟誓<p style="margin-left:1em">靡京反礼記諸侯莅牲曰盟周礼司盟掌盟戰之法鄭玄曰書其辝於冊上煞生取血歃之加書於牲上而埋之著其信也大事曰盟小事曰誓左傳曰歃如忌歃音所甲反。</p>
</div>
<div class='div-other'><a id='mulu190' />
<p class='h3'>第二十三卷</p>輕易<p style="margin-left:1em">以豉反說文㑥亦輕也慢也經文作劦胡頰反說文同力也亦急也劦非此義。</p>
野馬<p style="margin-left:1em">猶陽炎也案㽵子所謂塵埃也生乃是遊氣耳也大論云飢渴悶極見熱氣謂為水是也。</p>
五兵<p style="margin-left:1em">周礼司兵掌五兵鄭眾曰五兵者戈[口/矢]㦸矛無夷也步卒五兵則無无夷而有弓矢也。</p>
</div>
<div class='div-other'><a id='mulu191' />
<p class='h3'>第二十六卷</p>湏延頭佛<p style="margin-left:1em">或言湏扇多佛晉言甚淨。</p>
洞然<p style="margin-left:1em">徒貢反說文洞疾流也亦深邃之㒵也經文作烔徒東反熱㒵也亦旱㒵也。</p>
</div>
<div class='div-other'><a id='mulu192' />
<p class='h3'>第二十八卷</p>勸訹<p style="margin-left:1em">私律反說文訹誘也廣雅云訹謏也謏音先九反經文作恤又作䘏同思律反恤憂也恤非今用。</p>
</div>
<div class='div-other'><a id='mulu193' />
<p class='h3'>第二十九卷</p>波崘<p style="margin-left:1em">又作波倫此云常啼明度經云普慈皆一義也。</p>
俾倪<p style="margin-left:1em">普米反下五礼反廣雅俾[怡-台+兒]堞女牆也。</p>
波曇<p style="margin-left:1em">又云波慕或云波頭摩或云鉢曇摩正言鉢特摩此云赤蓮花也。</p>
分陁利<p style="margin-left:1em">或作芬此云白蓮花也。</p>
句文羅<p style="margin-left:1em">又作拘勿陁又作拘牟頭或作拘勿頭此云拘者地勿陁者喜名地喜花也。</p>
優鉢釗<p style="margin-left:1em">指遙反又作漚鉢羅此譯云黛花也。</p>
鵁鶄<p style="margin-left:1em">音交精鳥名也一名鵁鸕此鳥出蔓聯山群飛如雌雞似鳬高足江淮畜之可以厭火是也。</p>
</div>
<div class='div-other'><a id='mulu194' />
<p class='h3'>第三十卷</p>謙恪<p style="margin-left:1em">古文愙同苦各反字林恪恭也敬也謂謙虛敬讓也。</p>
酷毒<p style="margin-left:1em">口斛反說文嚳急也甚也亦暴虐也。</p>
寶[賏/正]<p style="margin-left:1em">於耕於成二反盛物器。</p>
</div></div>
<div class='div-other'><a id='mulu195' />
<p class='h2'>光讚般若經</p>
<div class='div-other'><a id='mulu196' />
<p class='h3'>第一卷</p>度無極<p style="margin-left:1em">或言到彼岸一義也梵言波羅蜜多是也。</p>
不僥<p style="margin-left:1em">又作憿徼同古堯反漢書晉灼云徼遇也僥亦兾求也。</p>
垓劫<p style="margin-left:1em">古文[多*(亥-人+(火-(班-玨)))]奒二形今作姟同古才反數名也風俗通曰十億曰兆十兆曰經十經曰姟姟猶大數也。</p>
傅飾<p style="margin-left:1em">方務反傅猶塗附也傅藥傅粉皆是也。</p>
扶蓉<p style="margin-left:1em">又作芙同附俱反下庾鍾反說文扶渠花未發者為蓞[卄/閻]花<span class='corr'>已</span>發開者為扶蓉其實曰蓮蓞音胡感反[卄/閻]徒感反。</p>
紛葩<p style="margin-left:1em">普花反盛美也說文葩華也。</p>
飃颺<p style="margin-left:1em">餘尚餘章二反謂風所飛揚也。</p>
晃煜<p style="margin-left:1em">又作焴同由掬反說文晃明也煜燿也。</p>
八由行<p style="margin-left:1em">又作遊行又作道行或作直行或言八直道亦言八聖道或言正道其義一也。</p>
<span class='note-inline'>(漸漸)</span><p style="margin-left:1em"><span class='note-inline'>(才再反漸漸猶稍稍也經文作漸績疑也)</span>。</p>
<span class='note-inline'>(履襪)</span><p style="margin-left:1em"><span class='note-inline'>(古文襪或作抹襪二形同无發反是衣也經文從巾幭音工別反單蚾也帊也幭非字義)</span>。</p>
然藎<p style="margin-left:1em">才刃反字林草名也本草云藎草可以染流黃作金色生蜀中。</p>
之誼<p style="margin-left:1em">字詁古文誼今作義同冝寄反礼記誼者冝也制事冝也誼亦善也理也。</p>
</div>
<div class='div-other'><a id='mulu197' />
<p class='h3'>第二卷</p>貧匱<p style="margin-left:1em">渠愧反礼記則財不匱乏也竭也。</p>
嵩高<p style="margin-left:1em">又作崧同思隆反尒疋山大而高曰嵩。</p>
蚑行<p style="margin-left:1em">渠支反又音奇謂虫行㒵也。</p>
蜎蜚<p style="margin-left:1em">一泉反字林虫㒵也動也或作蠉古文翾同呼泉反飛㒵也下古書飛皆作蜚同音甫韋反蜚謂蜚揚也案漢注云正月爵大於鳩五色蜚過鄭二月後蜚過池陽是也。</p>
慌忽<p style="margin-left:1em">呼晃反又作怳虛徃反謂虛妄見也惟怳惟忽似有無也漢書音義曰慌忽眼乱也。</p>
兩[胺-女+(尸@貝)]<p style="margin-left:1em">又作[骨*(實-毌+尸)]同扶忍反說文[胺-女+(尸@貝)]膝骨也膝盖也。</p>
</div>
<div class='div-other'><a id='mulu198' />
<p class='h3'>第三卷</p>四凶<p style="margin-left:1em">又作凶同許恭反放光經作四結猶四縛也謂貪欲瞋恚戒取見取。</p>
惶慌<p style="margin-left:1em">胡光反謂虛妄見也荒虛也廣雅惶懼也遽也蒼頡篇惶恐也亦憂悼在心之㒵也。</p>
</div>
<div class='div-other'><a id='mulu199' />
<p class='h3'>第四卷</p>門閫<p style="margin-left:1em">又作梱同苦本反門限也說文門橜也。</p>
不[耳*寅]<p style="margin-left:1em">列子作瞬通俗文作眴同尸閏反說文演目開閇數搖也。</p>
惡師<p style="margin-left:1em">於各反惡過也所為不善也經文從草作[蕈-早+心]又從人作惡皆非也。</p>
</div>
<div class='div-other'><a id='mulu200' />
<p class='h3'>第五卷</p>梨穢<p style="margin-left:1em">力私反方言色似凍梨也大品經云青想壞想是也。</p>
恢大<p style="margin-left:1em">又作[多*(厂@火)]同苦迴反蒼頡解詁云恢亦大也。</p>
三跋致<p style="margin-left:1em">又作拔同蒲沫反晉言發趣是也。</p>
</div>
<div class='div-other'><a id='mulu201' />
<p class='h3'>第七卷</p>頭顱<p style="margin-left:1em">又作髗同力胡反腦盖也經文作臚呂居反腹臚也皮臚也臚非此義。</p>
咤之<p style="margin-left:1em">竹嫁反經中作[跳-兆+宅]非也癉之丁佐反磋之且何反。</p>
燕坐<p style="margin-left:1em">又作宴石經為古文燕同一見反說文宴安也。</p>
</div>
<div class='div-other'><a id='mulu202' />
<p class='h3'>第十卷</p>疇匹<p style="margin-left:1em">除留反楚辝誰可與疋儔王逸注曰二人為匹四人為疇疇亦類也今或作儔。</p>
五旬<p style="margin-left:1em">或言般遮旬即五神通也案阿術達經云悉得五句是也大品等經云五神通同一也。</p>
縛祗<p style="margin-left:1em">一種等首真人餘經作家家湏陁洹命終。</p>
</div></div>
<div class='div-other'><a id='mulu203' />
<p class='h2'>道行般若經</p>
<div class='div-other'><a id='mulu204' />
<p class='h3'>第一卷</p>吁與<p style="margin-left:1em">許于反說文驚語也廣雅吁應聲也吁亦疑恠之辝也經文有作說與。</p>
邠祁<p style="margin-left:1em">文陁弗府貧反下巨梨反或言富樓那弥多尼子是也。</p>
邊幅<p style="margin-left:1em">甫鞠反幅猶邊際也謂際畔也。</p>
無底<p style="margin-left:1em">都礼反猶无邊無限也經文作㸦非也。</p>
</div>
<div class='div-other'><a id='mulu205' />
<p class='h3'>第二卷</p>因坘<p style="margin-left:1em">直尸反或言因提梨或云因陁羅正翻名天主以帝代之故經中亦稱天主或稱天帝[米*睪]者並位之與名也。</p>
波那和提天<p style="margin-left:1em">新道行經云自在天也亦即梵天也。</p>
伊沙天<p style="margin-left:1em">此云眾生主那提乾天此云天女等。</p>
阿會亘修天<p style="margin-left:1em">長安品作阿陂亘差天即光音天也。</p>
僻隈<p style="margin-left:1em">匹亦反僻邪僻也亦避也經中或作避避去也迴也下烏鬼於迴二反謂隱蔽之[皮-(〡/又)+(王/匆)]也經文作偯於豈反哭餘聲也偯非此義。</p>
梵摩三鉢天<p style="margin-left:1em">此應天主名也新道行經云梵天王也。</p>
[薩-產+(辛/工)]和[薩-產+(辛/工)]<p style="margin-left:1em">此云眾生猶是[薩-產+(辛/工)]婆[薩-產+(辛/工)]埵也。</p>
般遮旬<p style="margin-left:1em">般遮此云五猶五神通也經中或作五旬在二音也。</p>
[病-丙+盂]天<p style="margin-left:1em">烏合反晉言有光壽天是第二禪中初天也亦名少光天以光少故也[病-丙+盂]波摩那晉言無量光天即第二禪中第二天也以前光明轉勝轉妙故也諸經中有作阿波阿波摩那天是也應言阿鉢羅摩那婆鉢利多婆也。</p>
湏䠠天<p style="margin-left:1em">三蒼音帝郭訓古文奇字以為古文逝字漢書韋昭音徒計反案中陰經作湏滯天或作湏㿃天亦言善見天定障漸微見極明微故名善觀也樓炭經作湏[口*(唐-口+(走-土))]天皆一也應言湏達梨舍那此言善觀天[口*(唐-口+(走-土))]音丁計反㿃音帝依字風俗通姓氏亦有此姓經文從無從足作[無/足]音讀作武非也。</p>
枝掖<p style="margin-left:1em">以石反相似也掖猶葉也此應外國語訛耳長安品作技掖般若是也。</p>
</div>
<div class='div-other'><a id='mulu206' />
<p class='h3'>第三卷</p>狎習<p style="margin-left:1em">古文[虎-儿+(奄-大)]書或作狹同胡甲反狎近也狎㑥也謂輕㑥也經文從人作狎非也。</p>
</div>
<div class='div-other'><a id='mulu207' />
<p class='h3'>第五卷</p>至奏<p style="margin-left:1em">子陋反奏進也為也明度經云三拔致此言發趣也經有作跋同蒲沫反。</p>
一劫<p style="margin-left:1em">梵言劫簸此譯云分別時節經文有作[序-予+(疌-┴)]音子葉反此語音訛也。</p>
若牆<p style="margin-left:1em">又檣同才羊反颿柱也関中曰竿是也。</p>
愍念<p style="margin-left:1em">字詁古文愍今作閔同眉殞反愍憐也。</p>
</div>
<div class='div-other'><a id='mulu208' />
<p class='h3'>第六卷</p>裴服<p style="margin-left:1em">蒲来反此言訛也猶是被服也音皮寄反被帶袈裟也經文從文作斐音敷尾反。</p>
詭[男*男]<p style="margin-left:1em">又作恑同居毀反說文恑變作也謂變異也詐妄也經文從口作[口*危]非也下又作[男*男]三蒼音諾了反[男*男]弄也惱也。</p>
勇悍<p style="margin-left:1em">何且反蒼頡篇悍桀也勇也有力也字從心。</p>
</div>
<div class='div-other'><a id='mulu209' />
<p class='h3'>第七卷</p>乾陁呵晝<p style="margin-left:1em">菩[薩-產+(辛/工)]新道行作香象菩[薩-產+(辛/工)]是也。</p>
緹慢<p style="margin-left:1em">他礼反說文謂帛赤黃色也即縓色也。</p>
自衒<p style="margin-left:1em">古文眩衒二形同胡麵反說文行且賣也詃也。</p>
乾陁越國<p style="margin-left:1em">字或作揵應云乾陁婆那此譯云香林明度經云香淨國阿闍世女經云香潔一云香風皆一也。</p>
</div>
<div class='div-other'><a id='mulu210' />
<p class='h3'>第十卷</p>皃健<p style="margin-left:1em">胡官反說文完全也完猶保守也。</p>
儲水<p style="margin-left:1em">直於反儲貯也儲亦俻也謂畜物以備曰儲。</p>
曼殊顏華<p style="margin-left:1em">又云曼殊沙此譯云㩜花也。</p>
鳩垣<p style="margin-left:1em">諸經或作鳩洹或作仇桓此譯云大身。</p>
巫祝<p style="margin-left:1em">或俱反下之育反无形也謂事鬼神曰[〦/坐]祭主贊詞曰祝。</p>
反遺<p style="margin-left:1em">餘季反遺猶贈也廣雅遺與也亦加也。</p>
有桴<p style="margin-left:1em">扶鳩反謂鼓椎也說文桴擊鼓柄也。</p>
拊撫<p style="margin-left:1em">方主敷禹二反作亦敷禹反案拊猶拍也撫持也安也亦存恤也[米*睪]名云撫敷也敷手以拍之也。</p>
</div></div>
<div class='div-other'><a id='mulu211' />
<p class='h2'>小品般若經</p>
<div class='div-other'><a id='mulu212' />
<p class='h3'>第一卷</p>糟粕<p style="margin-left:1em">籀文作醩同子勞反下普各反淮南子云古人糟粕許叔重曰糟酒滓<span class='corr'>已</span>盝糟曰粕也。</p>
垣林<p style="margin-left:1em">宇煩反垣四周檣也[米*睪]名垣捊也。</p>
</div>
<div class='div-other'><a id='mulu213' />
<p class='h3'>第六卷</p>監礙<p style="margin-left:1em">古文作譼同公衫反監察也言婦人有三監五礙者也。</p>
躓䪺<p style="margin-left:1em">陟利反謂挫辱也廣雅躓蹋也足蹋手䪺也。</p>
</div>
<div class='div-other'><a id='mulu214' />
<p class='h3'>第八卷</p>加尸<p style="margin-left:1em">又作迦尸此譯云光言有光澤也。</p>
瘡瘢<p style="margin-left:1em">薄寒反蒼頡篇瘢痕也經文作槃非體也。</p>
金鍱<p style="margin-left:1em">餘攝反[卄/搏]金也入品經作金牒是也。</p>
</div></div>
<div class='div-other'><a id='mulu215' />
<p class='h2'>明度無極經</p>善業<p style="margin-left:1em">梵言湏菩提或云藪浮帝或言蘇部底此譯云善實或云善業或云善吉皆一義也言空生者晉沙門康法邃雜譬喻經云舍衛國有長者名鳩留產生一子字湏菩提有自然福報食器皆空因以為焉所欲即滿後遂出家得阿羅漢道是也。</p>
秋露子<p style="margin-left:1em">梵言舍利弗舊言舍利子或言奢利富多羅此譯云鴝鵒子從母為名母眼似鴝鵒或如秋露鳥眼因以名焉舊云身子者謬也身者舍梨與此奢利聲有長短故有斯誤或言優波提舍者從父名也。</p>
不憚<p style="margin-left:1em">都割反通俗文旁驚曰憚經文作怛非也。</p>
貲貨<p style="margin-left:1em">子移反蒼頡篇貲財也周礼通貨賄鄭玄日金玉曰貨布帛曰賄亦與資同經文作訾訾量訾非此用。</p>
弘裕<p style="margin-left:1em">古文䘱同瑜句反廣疋裕寬緩也饒也瑜以俱反。</p>
昆弟<p style="margin-left:1em">又作晜同孤魂反尒疋昆後也郭璞曰謂兄後也方俗異言耳。</p>
溝港<p style="margin-left:1em">古湏反字略云港水分流也今梵言湏陁洹是也此言至流或言入流經中或作道跡或言分布今云溝港取其義也經文作遘講非也。</p>
開士<p style="margin-left:1em">謂以法開導之士也梵云扶[薩-產+(辛/工)]又作扶[薩-產+(辛/工)]或言菩[薩-產+(辛/工)]是也。</p>
緣一覺緣<p style="margin-left:1em">覺舊經云古佛又言辟支佛又言辟支迦或云貝支迦皆梵言轉也此云獨覺是也。</p>
應儀道<p style="margin-left:1em">又云應真或言真人亦云无著果亦云阿羅訶今言阿羅漢皆是一也。</p>
滿祝脂<p style="margin-left:1em">育脂授二反即富樓那是也。</p>
除饉<p style="margin-left:1em">渠鎮反舊經中或作除士除女或言薰士薰女今言比丘比丘尼是也分別功德論云世人飢饉於色欲比丘除此愛饉之飢想故名除饉又案梵言比丘此云乞士即與除饉義同又康僧會注法鏡經云凡夫貪染六塵猶餓夫夢飯不知猒足人断去貪染除六情飢故号出家者為除饉也。</p>

<div class='div-other'><a id='mulu216' />
<p class='h3'>第二卷</p>倿[卄/(阿-可+辛)/女]<p style="margin-left:1em">奴定反諂媚也偽善也說文口材也下五竭反說文禽獸虫蝗之恠謂之蠥經文作孽庶子也又作[卄/(阿-可+辛)/女]近字也。</p>
</div>
<div class='div-other'><a id='mulu217' />
<p class='h3'>第三卷</p>妷夫<p style="margin-left:1em">古文佚今作妷又作劮同與一反蒼頡篇佚蕩也妷亦婬也。</p>
將踧<p style="margin-left:1em">子六反踧踖敬畏也謂恭敬之㒵也。</p>
麤捔<p style="margin-left:1em">漢書斑固敘傳云捔舉軄僚孟康注云捔古文粗字音才古反韋昭曰粗略也。</p>
</div>
<div class='div-other'><a id='mulu218' />
<p class='h3'>第四卷</p>阿閦<p style="margin-left:1em">案閼文字所無相承又六反餘經作无怒亦云無動或云无怒覺皆義譯其名也。</p>
僥倖<p style="margin-left:1em">又作憿徼二形同古堯反下音幸俗謂幸為僥倖非其所當而得之小尓疋非分而得謂之幸兾望得也徼遇也遇幸得也。</p>
哀慟<p style="margin-left:1em">徒貢反論語顏回死子哭之慟馬融日慟哀過也。</p>
帷幔<p style="margin-left:1em">筠龜反下莫且反字林在旁曰帷。</p>
炫煌<p style="margin-left:1em">胡麵反下又作熿同胡光反光明盛皃也說文炫耀也煌光也。</p>
法来<p style="margin-left:1em">梵云曇無竭或譯云法上亦云法鏡一義也。</p>
毾壁<p style="margin-left:1em">他盍反毛席也施之於壁因以名焉經文作闒非體也。</p>
</div></div>
<div class='div-other'><a id='mulu219' />
<p class='h2'>長安品</p>
<div class='div-other'><a id='mulu220' />
<p class='h3'>第一卷</p>以索<p style="margin-left:1em">所格反蒼頡解詁云索盡也經有作却訛也。</p>
無蚤<p style="margin-left:1em">音早義同早晚之早也古字通用耳如禮云孔子蚤作是也。</p>
</div>
<div class='div-other'><a id='mulu221' />
<p class='h3'>第五卷</p>慊苦<p style="margin-left:1em">苦簟反慊猒也猒足也快也。</p>
不啻<p style="margin-left:1em">施豉反蒼頡篇不啻多也。</p>
</div></div>
<div class='div-other'><a id='mulu222' />
<p class='h2'>勝天王般若經</p>
<div class='div-other'><a id='mulu223' />
<p class='h3'>第一卷</p>尼坘<p style="margin-left:1em">又作沶沍[土*示]三形同直飢反。</p>
治葺<p style="margin-left:1em">七入反通俗文覆盖曰葺葺亦補治苫也。</p>
諠撓<p style="margin-left:1em">乃飽乃教二反說文撓擾也廣疋撓乱也。</p>
三[億-音+(天*天)]<p style="margin-left:1em">古文㥶[這-言+保]二形籀文作愆今作愆同去連反說文愆過也失也。</p>
如矟<p style="margin-left:1em">山卓反埤蒼矟長一丈八尺也經文作槊俗字也。</p>
如[矛*重]<p style="margin-left:1em">充容反廣蒼[矛*重]短矛也經文作衝非體也。</p>
憤恚<p style="margin-left:1em">扶忿反說文憤懣煩也怒氣盈盛也情感也。</p>
覆罩<p style="margin-left:1em">又作羄同陟挍反魚籠曰罩今取其義。</p>
[攸-ㄆ+熏]忽<p style="margin-left:1em">又作倏[倏-犬+疋]二形同書育反[攸-ㄆ+熏]忽急疾㒵也。</p>
坑塪<p style="margin-left:1em">又作坎同苦感反埤蒼塪亦坑也。</p>
敷唘<p style="margin-left:1em">又作启孔尚以為古文唘同苦礼反启開也。</p>
懷憾<p style="margin-left:1em">胡紺反論語共弊之而無憾孔安國日憾恨也。</p>
嘶喝<p style="margin-left:1em">又作[斯/言]同先奚反下又作喝同乙芥反方言[病-丙+斯]喝噎也郭璞曰謂咽痛也楚曰[病-丙+斯]秦晉或曰嘶婢蒼嘶聲散也廣疋聲之幽也。</p>
欺侮<p style="margin-left:1em">古文侮同亡甫反侮猶輕慢也。</p>
</div>
<div class='div-other'><a id='mulu224' />
<p class='h3'>第二卷</p>沾濡<p style="margin-left:1em">又作霑同致廉反廣疋沾漬也濡濕也。</p>
資財<p style="margin-left:1em">子夷反說文資貨也資財也經文作貲子斯反說文小罰以財自贖日貲通俗文平財賄曰貲案貲亦與資義同也。</p>
腥臊<p style="margin-left:1em">又作胜同先丁反下乘刀反腥臊臭也通俗文魚臭曰腥猳臭曰臊猳音加。</p>
酤酒<p style="margin-left:1em">公胡反說文買酒也經文作沽水名也。</p>
愽弈<p style="margin-left:1em">古文薄同補莫反方言愽或謂之棊下餘石反齊魯謂圍棊為弈。</p>
犁軛<p style="margin-left:1em">又作枙同於革反謂轅端壓牛領者也。</p>
盥洒<p style="margin-left:1em">公緩反說文盥澡手也凡澡洒物皆曰盥。</p>
旱人<p style="margin-left:1em">呼旱反旱希也謂希䟽也字從冈從干聲。</p>
</div>
<div class='div-other'><a id='mulu225' />
<p class='h3'>第三卷</p>塊擲<p style="margin-left:1em">又作塊同口對反即土塊也。</p>
[慘-(彰-章)+小]毒<p style="margin-left:1em">又作憯同倉感反說文懆毒也痛也憂也。</p>
縱誕<p style="margin-left:1em">徒亶反誕謾也亦欺也不實也。</p>
不憚<p style="margin-left:1em">徒旦反憚難也亦畏也廣疋憚驚也。</p>
[羽-?+又]穫<p style="margin-left:1em">胡郭反說文刈禾也草日刈穀曰穫。</p>
</div>
<div class='div-other'><a id='mulu226' />
<p class='h3'>第四卷</p>很戾<p style="margin-left:1em">胡墾反下力計反很違也戾曲也字從戶從犬。</p>
抑挫<p style="margin-left:1em">祖臥反說文挫摧也亦抑也。</p>
[(蓲-品+一)/心]衣<p style="margin-left:1em">無方反[(蓲-品+一)/心]草也尒疋[(蓲-品+一)/心]杜榮注云似茅皮可以為繩索履[尸@憍]。</p>
食芋<p style="margin-left:1em">于附反聲類大葉著根之菜見之驚人故曰芋大者謂之蹲[互*鳥]甚可[火*丞]食也。</p>
炒穀<p style="margin-left:1em">初狡反方言熬焣煎[烋-木+(ㄆ/田)]火乾也。</p>
尼連禪河<p style="margin-left:1em">應云尼連禪那或云熙連禪此譯云尼者不也連禪那者樂著也名不樂著河也。</p>
加梨加龍<p style="margin-left:1em">又云迦羅迦龍此譯云黑龍也。</p>
倒仆<p style="margin-left:1em">古文踣同蒲北反說文仆䪺也謂前覆也。</p>
</div>
<div class='div-other'><a id='mulu227' />
<p class='h3'>第五卷</p>真胝<p style="margin-left:1em">又作脰[病-丙+互]二形同竹尸反此云善思惟天名也。</p>
僕[(上/天)*(入/米)]<p style="margin-left:1em">古文瞨同蒲木反廣雅僮僕伇使也隸附也。</p>
簉多<p style="margin-left:1em"><span class='note-inline'>(初枚反)</span>。</p>
羺<p style="margin-left:1em"><span class='note-inline'>(奴溝反)</span>。</p>
裒多<p style="margin-left:1em"><span class='note-inline'>(蒲溝反)</span>。</p>
湏摩那<p style="margin-left:1em">或云蘇磨那華其色黃白亦甚香不作大樹纔高三四尺四垂似盖者也。</p>
瞻蔔伽<p style="margin-left:1em">或云旃簸迦正言占愽迦形高太華赤甚香其氣逐風弥遠。</p>
門堞<p style="margin-left:1em">又作[堞-世+(世-廿+卄)]同徒頰反廣疋堞女牆也。</p>
猩猩<p style="margin-left:1em">又作狌同所京反知人名如豕人面犬吠也。</p>
尸利沙<p style="margin-left:1em">即是此閒合昏樹也其樹種類有二若名尸利沙者葉果則大若名尸利駃者葉果則小此樹時生人閒関東下里家誤名娑羅樹是也。</p>
</div>
<div class='div-other'><a id='mulu228' />
<p class='h3'>第七卷</p>荻林<p style="margin-left:1em">又作藡同徒歷反荻草也亦有荻竹不可治病也。</p>
迦樓那摩訶<p style="margin-left:1em">此云大迦樓那此云悲如来功德以般若大悲二法為體。</p>
㖶尼<p style="margin-left:1em">又作咽同於堅於見二反此譯云鹿王。</p>
尼拘<p style="margin-left:1em">應云尼拘盧陁此譯云无節亦云從廣樹也。</p>
摩那陁果<p style="margin-left:1em">此譯云醉果頻婆果此譯云相思。</p>
所縈<p style="margin-left:1em">一瓊反縈旋也緾也通俗文収績曰縈。</p>
不愜<p style="margin-left:1em">苦頰反廣疋愜可之也字林愜快也。</p>
始洎<p style="margin-left:1em">渠器反漢書左洎前七郡晉灼曰洎至也。</p>
寘懷<p style="margin-left:1em">之鼓反詩云寘彼同行傳曰寘置也。</p>
祈請<p style="margin-left:1em">巨衣反詩云以祈尒爵傳曰祈求也。</p>
甫尒<p style="margin-left:1em">方武反[米*睪]名甫始也廣疋甫眾也。</p>
輯<p style="margin-left:1em">睦茨入反尒疋輯和也謂諧和也下又作穆同莫斛反睦敬也羙也。</p>
負笈<p style="margin-left:1em">奇急反風土記云笈謂學士所以負書箱如冠箱而卑者也謝承後漢書云負笈隨師是也。</p>
驅傳<p style="margin-left:1em">知戀反謂轉次行也尒疋馹遽傳也郭璞曰皆傳車驛馬之名也馹音而逸反。</p>
錫珪<p style="margin-left:1em">思歷反下古携反尒疋錫賜也謂賜與也尚書禹錫玄珪是也。</p>
分<span class='corr'>陝</span><p style="margin-left:1em">式舟反公羊傳曰自<span class='corr'>陝</span>以東周公主之自<span class='corr'>陝</span>以西召公主之說文今弘農<span class='corr'>陝</span>縣古之號國是也。</p>
碩難<p style="margin-left:1em">市亦反詩云碩人俁俁傳曰碩大也小尓疋云碩遠也。</p>
智昕<p style="margin-left:1em">虛殷反小尓疋昕明也尓疋昕察也。</p>
彭匯<p style="margin-left:1em">胡罪反尚書東匯澤為彭䗍孔安國曰匯迴也三蒼水迴也。</p>
萬駰<p style="margin-left:1em">於身於巾二反人名也。</p>
猜焉<p style="margin-left:1em">古文[日*((万-一+土)*弋)]猜二形今作㥒同麤来反案猜亦疑也廣雅猜懼也。</p>
</div></div>
<div class='div-other'><a id='mulu229' />
<p class='h2'>仁王般若經</p>
<div class='div-other'><a id='mulu230' />
<p class='h3'>上卷</p>僉然<p style="margin-left:1em">七廉反小尒疋僉同也尒疋僉咸胥皆也方言自關而東五國之郊謂皆曰僉東齊曰胥。</p>
窮源<p style="margin-left:1em">魚袁反水之本也說文作原。</p>
鉾盾<p style="margin-left:1em">食尹反盾所以捍身蔽目也。</p>
</div>
<div class='div-other'><a id='mulu231' />
<p class='h3'>下卷</p>什物<p style="margin-left:1em">時立反什聚也雜也資生之物也。</p>
巨海<p style="margin-left:1em">其呂反方言齊宋之閒謂大為巨。</p>
尚殞<p style="margin-left:1em">字書作隕同于敏反聲類殞歿也殞墜也。</p>
炕陽<p style="margin-left:1em">口盎反蒼頡篇炕乾極也鴻[竺-二+軌]五行傳炕陽謂大旱也經文作亢胡剛反亢咽也盎音烏浪反[米*睪]器盎謂之[午/止]。</p>
</div></div>
<div class='div-other'><a id='mulu232' />
<p class='h2'>金剛般若經　羅什法師譯</p>舍衛國<p style="margin-left:1em">十二遊經云無物不有國或言舍婆提城或言舍羅婆悉帝夜城並訛也正言室羅伐國此譯云聞者城法鏡經云聞物國善見律云舍衛者是人名昔有人居住此地徃古有王是此地好故乞立為國以此人名号舍衛國一名多有國諸國珎奇皆歸此國也。</p>
祇樹<p style="margin-left:1em">或言祗陁或云祗洹皆訛也應言逝多此譯云勝氏即憍[薩-產+(辛/工)]羅國波斯匿王之子也。</p>
給孤獨<p style="margin-left:1em">應言阿那他此云无親舊人義譯為孤獨賓荼䭾寫耶此云摶與舊人義譯為給猶是修達多之別名修達多此云善與故得給孤獨名也舊言阿那邠坘或言阿藍訛略也。</p>
飯食<p style="margin-left:1em">扶晚反案飯亦食也。</p>
唯然<p style="margin-left:1em">弋誰于比二反說文唯諾也謂譍之敬辝也礼云唯而起鄭玄注云唯恭於諾也。</p>
四維<p style="margin-left:1em">翼隹反廣疋維隅也淮南子云有四維是也。</p>
頗有<p style="margin-left:1em">借音普我反謂語辝也。</p>
筏喻<p style="margin-left:1em">扶月反方言[簿-尃+卑]謂之筏編竹木浮於河以運物者是也南生名[簿-尃+卑]北人名筏字從竹經文從木作栰非也[簿-尃+卑]音蒲佳反。</p>
阿蘭那<p style="margin-left:1em">行或言阿斕拏正言曷剌䍲曷此云无剌䍲此云諍名无諍也亦言閑閑亦无諍也。</p>
歌利王<p style="margin-left:1em">或言迦利王論中作迦藍浮王皆訛也正言羯利王此譯云[門@(豆*斤)]諍王西域記在烏仗那國瞢揭釐城東四五里是其[皮-(〡/又)+(王/匆)]也舊云惡世無道王即波羅奈國王也。</p>
</div>
<div class='div-other'><a id='mulu233' />
<p class='h2'>金剛般若經　菩提留支譯</p>修伽陁<p style="margin-left:1em">或云修迦度此云善逝即如来德之一号也。</p>
捫淚<p style="margin-left:1em">莫奔亡本二反聲類云捫摸字林椚持也經文有作抆亡粉反字林抆拭也言湏菩提恨不早聞故涕淚悲泣今既得解所以捫淚而言也。</p>
荷擔<p style="margin-left:1em">說文何古文[木*何]同胡歌反廣疋何揭擔也又音胡可反何任也今皆作荷。</p>
摩那婆<p style="margin-left:1em">或言摩納婆或云那羅摩那或云摩納皆是梵言訛轉也此譯云年少淨行或云人。</p>
歌羅分<p style="margin-left:1em">如折一毛以為百分一分名歌羅分論以義翻名為力勝以無漏善法勝於有漏故也。</p>
數分<p style="margin-left:1em">猶是數中轉微細者乃至少許猶不及一也論中義言不相似勝也言有為有形雖復少許與无為無形不相似也。</p>
優波尼<p style="margin-left:1em">沙陁分論中義言因果不相似也以珎寶等但得三界果報无漏善得佛果也。</p>
毛道<p style="margin-left:1em">此名誤也舊譯云婆羅必利他伽闍那此言小兒別生以癡如小兒不同聖生也論中作小兒凡夫是也正言婆羅必栗託仡那婆羅此云愚必栗託此云異仡那此云生應云愚異生以愚癡暗冥无有智慧但起我見不生無漏亦名嬰愚凡夫凡夫者義譯也案梵語毛言嚩囉愚名婆羅但毛與愚梵言相濫此譯人之失致有斯謬也法集等經言毛道頭凡夫或言毛頭凡夫者皆誤也仡音魚乞反。</p>
</div>
<div class='div-other'><a id='mulu234' />
<p class='h2'>金剛般若經　真諦法師譯</p>支提<p style="margin-left:1em">或言脂帝浮都此云聚相謂累寶及石等高以為相也。</p>
</div>
<p class='juan'>一切經音義卷第三</p></div>
</div><!-- end of div[@id='body'] -->
</body></html>