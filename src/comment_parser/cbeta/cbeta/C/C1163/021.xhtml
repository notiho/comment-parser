<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1751' />
<p class='juan'>一切經音義卷第二十一<span class='note-inline'>(大乘經)</span>　　　轉</p><p class="byline">翻經沙門玄應撰</p>
<div class='div-other'><a id='mulu1752' />
<ul class="">
<li>大菩[薩-產+(辛/工)]藏經</li>

<li>大方等十輪經</li>

<li>說無垢稱經</li>

<li>解深密經</li>

<li>分別緣起經</li>

<li>能断金剛般若經</li>

<li>菩[薩-產+(辛/工)]戒本</li>

<li>稱讚淨土經</li>

<li>佛地經</li>

<li>勝軍王經</li>

<li>記法住經</li>

<li>六門陁羅尼經</li>

<li>般若心經</li>
</ul>
<div class='div-other'><a id='mulu1753' />
<p class='h2'>大菩[薩-產+(辛/工)]藏經</p>
<div class='div-other'><a id='mulu1754' />
<p class='h3'>第一卷</p>薄伽梵<p style="margin-left:1em">[(冰-水+〡)*夫]劒反言以義捴眾德至尚之名也餘則不尒故諸經首皆置此名舊言婆伽婆訛也。</p>
室羅伐<p style="margin-left:1em">尸逸反舊經中言舍衛國或作舍婆提城又云憍[薩-產+(辛/工)]羅皆一也此云聞者城十二遊經云无物不有國法鏡經言聞物國善見律云多有國言多有聡明智人及諸國珎奇皆歸此國故言多有國其義一也又舍衛者是人名昔有人居住此地徃古有王見此地好故乞立為國以此人名号舍衛國又云仙人住[皮-(〡/又)+(王/匆)]皆古名也在中印度境。</p>
天魔<p style="margin-left:1em">莫何反書无此字譯人義作梵言魔羅此翻名障能為修道作障㝵故亦言煞者常行放逸断慧命故或云惡者多愛欲故。</p>
阿素洛<p style="margin-left:1em">舊言阿脩羅亦云阿湏倫皆梵言訛轉也此云不飲酒又言障蔽亦云非天至如鬼神雜受福者印度亦通名天言非天者以共三十三天闘競故別摽名耳又㝡勝者名天劣者非天也。</p>
藥叉<p style="margin-left:1em">舊言夜叉亦云閱叉皆一也此云能敢謂食噉人也或云傷者謂傷害人也。</p>
摩揭陁<p style="margin-left:1em">渠謁反舊云摩伽陁或言摩謁陁又作摩竭提皆由梵音輕重聲之轉也摩伽此云甘露陁此云[皮-(〡/又)+(王/匆)]名甘露[皮-(〡/又)+(王/匆)]國上古諸天共阿脩羅鑽海水出甘露安置此國故以名焉又摩揭陁是人名有人徃昔於此修諸功德得生天上遂本為名亦言善勝國又名星[皮-(〡/又)+(王/匆)]國也。</p>
鷲峯<p style="margin-left:1em">梵言姞栗陁羅矩吒山此云鷲峯或言鷲臺言此山既拪鷲鳥又類高臺也舊云耆闍崛山者訛略也姞音渠乙反矩音俱禹反。</p>
僧伽胝<p style="margin-left:1em">陟尸反舊言僧伽梨此云合謂割之合成也又云重謂重作也王宮聚落著之伏外道衣也。</p>
憺怕<p style="margin-left:1em">徒濫反下普白反說文憺安也憺然安樂也怕靜也謂恬然寂靜也憺怕无為自持也。</p>
無撓<p style="margin-left:1em">乃飽反說文撓擾也廣雅撓亂也字從木。</p>
安繕<p style="margin-left:1em">視戰反謂青紫色也。</p>
帝青<p style="margin-left:1em">是帝[米*睪]寶青色也以其㝡勝故稱帝[米*睪]青也。</p>
天弓<p style="margin-left:1em">亦言帝弓即天虹也音胡公反俗音絳雙出鮮盛者名虹暗昧者名蜺蜺音五奚反。</p>
末尼珠<p style="margin-left:1em">摩鉢反舊言摩尼謂珠之捴名也。</p>
喬荅摩<p style="margin-left:1em">借音渠憍反舊言瞿曇聲之轉也此有三義一名日種二名牛糞種三名埿土種也。</p>
狻猊<p style="margin-left:1em">蘇桓反下五奚反尒疋狻猊如虥猫食[皮-(〡/又)+(王/巾)]豹郭璞等注皆云則師子也出西域穆天子傳云狻猊走五百里是也梵言僧訶僧借音私蠅反虥音仕板反。</p>
傭圓<p style="margin-left:1em">敕龍反尒疋傭均也謂齊等也或作傭俗字也敕音敕。</p>
網鞔<p style="margin-left:1em">莫[臊-品+巳]反蒼頡篇鞔覆也今亦謂覆盖物為鞔或作[縵-又+(万-一)]澷二形借字耳。</p>
雙跖<p style="margin-left:1em">又作蹠同之石反說文跖足下也。</p>
瞿拉坡<p style="margin-left:1em">郎荅反下普何反謂兩踝骨也。</p>
那庾多<p style="margin-left:1em">翼主反舊言那由他案百俱胝名阿由多百阿由多名那庾多此數當千億也。</p>
諸蘊<p style="margin-left:1em">於粉反梵言塞建陁此翻名薀由積聚義說名為薀字從草溫聲。</p>
末摩<p style="margin-left:1em">莫鉢反此云死節言人身中有此節也謂若打若搏人即死也。</p>
癡瞽<p style="margin-left:1em">公戶反無目謂之瞽[米*睪]名云瞽目眠眠然目平合如皷皮也。</p>
熖摩<p style="margin-left:1em">移贍反或作琰摩聲之轉也舊言閻羅或云閻摩羅此云縛或言雙世謂苦樂並受故云雙也即鬼官之捴司也又作夜磨盧迦亦作閻摩羅社閻磨此云雙羅社此云王兄及妹皆作地獄王兄治男事妹治女事故曰雙王也。</p>
六[皮-(〡/又)+(王/匆)]<p style="margin-left:1em">案梵本云阿也怛那此翻名[皮-(〡/又)+(王/匆)][皮-(〡/又)+(王/匆)]謂[皮-(〡/又)+(王/匆)]所出生之[皮-(〡/又)+(王/匆)]也舊翻名入失之耳梵本鉢羅吠舍此云入。</p>
惽耄<p style="margin-left:1em">呼昆反下莫報反說文惽不了也廣雅惽癡也耄忘亂也。</p>
摩納婆<p style="margin-left:1em">亦言摩納縛迦此云儒童舊言摩那婆或作那羅摩那又作摩納翻為年少淨行五分律名那羅摩納譯為人皆一也。</p>
異生<p style="margin-left:1em">愚異生也言愚癡闇冥不生無漏故也舊言小兒別生以癡如小兒也或作小兒凢夫又作嬰愚凢夫義皆一也有作毛道凢夫或作毛頭凢夫者失之久矣。</p>
旃荼羅<p style="margin-left:1em">馳家反謂屠煞者種類之捴名也舊云旃陁羅訛也。</p>
被弶<p style="margin-left:1em">渠向反字書云施罥於道曰弶今畋獵家施弶以取禽獸者其形似弓也。</p>
</div>
<div class='div-other'><a id='mulu1755' />
<p class='h3'>第二卷</p>健達縛<p style="margin-left:1em">渠建反此云食香以香自資故亦言香行或云[鼻*(自/犮)]香又言香神近是也或居香山或身有異香言樂神者義譯也舊言乹闥婆亦作乹沓和皆國音之不同也。</p>
揭路荼<p style="margin-left:1em">渠謁反此云金翅鳥舊言迦樓羅或作加樓羅訛也。</p>
緊捺洛<p style="margin-left:1em">奴葛反歌神也頭作馬頭亦言是人非人舊云緊那羅或作真陁羅皆一也。</p>
牟呼洛<p style="margin-left:1em">或作莫呼此云大腹行即蟒神也一云大有行龍舊言摩喉羅伽又云摩休勒訛也。</p>
嗢鉢<p style="margin-left:1em">烏沒反舊言優鉢羅此云黛花也。</p>
鉢特<p style="margin-left:1em">徒得反舊言波頭摩又作波頭暮此云赤蓮花也。</p>
拘賀<p style="margin-left:1em">莫候反舊言拘物頭或作拘物陁此云地喜花。</p>
奔荼<p style="margin-left:1em">宅加反舊言芬陁利亦作分陁利此云白蓮花也。</p>
覩史多<p style="margin-left:1em">都古反舊云兜率陁或作兜駛多此云知足天亦云妙足天也。</p>
四洲<p style="margin-left:1em">之由反尒疋水中可居曰洲言水中平地可居者也。</p>
殑伽沙<p style="margin-left:1em">渠陵反舊云恒河此河從無熱惱池東面象口而出也。</p>
布怛那<p style="margin-left:1em">都達反舊云富單那或作富多那此義言臭是餓鬼中勝者也。</p>
沒持伽羅子<p style="margin-left:1em">徒得反此云綠豆子乃從母為名出家侍佛左邊舊云目揵連者也。</p>
舍利子<p style="margin-left:1em">梵言奢利富多羅或言舍利弗多羅此梵音轉耳舍利母名眼之青精名舍利又母眼似鸜鵒眼因以名焉經中或言秋露子者一義也。</p>
所嬈<p style="margin-left:1em">奴了反嬈惱也說文嬈擾也三蒼云嬈弄也。</p>
蹶失<p style="margin-left:1em">居月居衛二反謂驚駭急疾之㒵也。</p>
靜慮<p style="margin-left:1em">舊言定說文靜審也安也息也慮念也思也。</p>
遺乏<p style="margin-left:1em">渠愧反遺乏也亦竭也乏少也。</p>
三摩地<p style="margin-left:1em">舊言三摩提此云等持。</p>
柁那<p style="margin-left:1em">徒我反此云施波羅蜜多此云到彼岸舊云檀波羅蜜。</p>
鄔柁南<p style="margin-left:1em">烏古反下徒我反此云自說舊言欝陁那。</p>
</div>
<div class='div-other'><a id='mulu1756' />
<p class='h3'>第三卷</p>鄔波索迦<p style="margin-left:1em">或言優波娑迦近是也舊言優婆塞者訛也此云近善男亦云近宿男謂近三寶而住宿也或言清信士善宿男者義譯也。</p>
鄔波斯迦<p style="margin-left:1em">或云優波賜迦此云近善女言優婆夷者訛也。</p>
羯羅頻伽<p style="margin-left:1em">居謁反或作迦陵頻伽此云好聲鳥也。</p>
庭燎<p style="margin-left:1em">徒經反下古文橑同力燒反周礼供墳燭庭燎鄭玄曰墳大也樹於門外曰大燭門內曰庭燎天子百公五十侯伯子三十也。</p>
贍部捺陁金<p style="margin-left:1em">奴葛反或作刻浮那他金舊云閻浮檀金名一也但贍部樹半臨陸地半臨海中此海水底有金也而水極深然金色澈出水上若轉輪王出世諸夜叉等神取此金將来愽易故人閒有之若著闇中闇色則滅也那他此言江亦云海也。</p>
蘇揭多<p style="margin-left:1em">渠謁反舊言修伽陁或作修伽度亦作修伽多此云善逝即如来德之一号也有三義一讚歎二不迴三圓滿也。</p>
目脂鄰陁山<p style="margin-left:1em">舊言目真鄰陁或作牟真鄰陁此云脫。</p>
鮮支<p style="margin-left:1em">私延反繤文云白鮮支絹也亦名素縞。</p>
贍博花<p style="margin-left:1em">舊言旃簸迦或作詹波花亦作瞻匐又作占婆花皆方夏之差耳此云金色花大論云黃花樹也樹形高大花亦甚香其氣逐風弥遠也。</p>
蘇末那花<p style="margin-left:1em">摩鉢反舊言蘇磨那花色黃白亦甚香不作大樹纔高三四尺四垂似盖也。</p>
婆使迦花<p style="margin-left:1em">舊言婆師迦或言婆師波利花此云夏生護花。</p>
颯然<p style="margin-left:1em">蘇合反疾㒵也廣雅颯颯風也風吹木葉落聲也。</p>
</div>
<div class='div-other'><a id='mulu1757' />
<p class='h3'>第四卷</p>慓[愔*戈]<p style="margin-left:1em">比遙反下古文作[惚-勿+土]同昌志反通俗文徽号曰慓私記曰[愔*戈]廣雅慓[愔*戈]憣也亦頭識也。</p>
灰燼<p style="margin-left:1em">似刃反說文謂火之餘木也方言自關而西秦晉之閒炊薪不盡曰燼。</p>
</div>
<div class='div-other'><a id='mulu1758' />
<p class='h3'>第五卷</p>隍池<p style="margin-left:1em">胡光反蒼頡篇隍城下坑也說文城池有水曰池无水曰隍。</p>
</div>
<div class='div-other'><a id='mulu1759' />
<p class='h3'>第六卷</p>謇吃<p style="margin-left:1em">古文作謇謇二形今作寋又作㔓同居展反方言謇亦吃也楚人語也下古文[(├/乙)*欠]同居乞反氣重言也通俗文言不通利謂之謇吃。</p>
詷疾<p style="margin-left:1em">徒貢反繤文云謥詷㥯也通俗文言過謂之謥詷謥音麤貢反。</p>
塵黷<p style="margin-left:1em">徒屋反蒼頡篇云黷垢也聲類黷黑也廣雅黷蒙也。</p>
魯[扥-(打-丁)+金]<p style="margin-left:1em">盧古反論語曰參也魯孔安國曰魯亦[扥-(打-丁)+金]也。</p>
黃鸝<p style="margin-left:1em">又作鵹同力斯反言倉庚自關而西謂之鸝黃或謂之黃鳥或謂之楚雀廣志作黃離留廣異名也。</p>
</div>
<div class='div-other'><a id='mulu1760' />
<p class='h3'>第七卷</p>諠譁<p style="margin-left:1em">古文愋讙二形今作諠同虛元反下音花諠譁聲也謂言語亂聲譊譊也譊音女交反。</p>
䛕謟<p style="margin-left:1em">以朱反周書面從曰䛕不擇是非而言謂之䛕希其意道其言謂之謟也。</p>
矯飾<p style="margin-left:1em">飢小反矯謂之假詐不實也。</p>
矜伐<p style="margin-left:1em">居陵反矜謂自尊大也自賢曰矜也。</p>
圂豬<p style="margin-left:1em">胡困反說文圂廁也蒼頡篇圂豕所居也。</p>
枑仰<p style="margin-left:1em">旨時反字林枑敬也。</p>
關鍵<p style="margin-left:1em">古文闥揵二形同奇謇反方言關東謂之鍵關西謂之鑰鑰牡也。</p>
昵近<p style="margin-left:1em">又作暱同女桑反尒疋昵親近也昵亟也親昵者亦數也亟音祛記反。</p>
桎梏<p style="margin-left:1em">之逸反下工䔍反在手曰桎在足曰梏亦即扭[打-丁+戒]也春秋䟽曰桎梏俱名為[打-丁+戒]。</p>
刖足<p style="margin-left:1em">古文跀[跳-兆+九]二形同魚厥五刮二反刖断足也廣雅刖危也謂断足則危也。</p>
阿遮利耶<p style="margin-left:1em">此云䡄範師舊言阿闍梨或作阿祇利譯云正行謂於善法中教授令知也。</p>
紆欝<p style="margin-left:1em">伊于反說文紆屈也紆縈也曲也欝哀思也心不安也。</p>
貶退<p style="margin-left:1em">碑儉反詩云我位孔貶傳曰貶墜也貶損也减也。</p>
車路<p style="margin-left:1em">舉魚反[米*睪]名云古者車如居言行所以居人也下又作輅同盧故反言所以步之於路也。</p>
邀請<p style="margin-left:1em">於遙反邀呼召也亦求也。</p>
[薩-產+(辛/工)]伐若<p style="margin-left:1em">而者反此云一切智舊言[薩-產+(辛/工)]婆若。</p>
[飢-几+(一/ㄠ)]餬<p style="margin-left:1em">徒奚反下戶孤反通俗文酪蘇謂之[飢-几+(一/ㄠ)]餬蘇酪精醇者也。</p>
皓齒<p style="margin-left:1em">胡老反小尒疋云皓白也。</p>
</div>
<div class='div-other'><a id='mulu1761' />
<p class='h3'>第八卷</p>鄔波拕耶<p style="margin-left:1em">徒我反舊言和上或言和闍皆訛也此云親教亦云近誦以弟子年小不離於師常逐常近受經而誦也又言知有罪知无罪也。</p>
惡癘<p style="margin-left:1em">又作癩同力太反說文癘惡疾也。</p>
埏埴<p style="margin-left:1em">式延反下時力反挻柔也和也擊也埴土也粘土曰埴。</p>
[敲-高+亭]觸<p style="margin-left:1em">古文敞[敲-高+亭]揨三形同宅庚反[敲-高+亭]柱也。</p>
馲駝<p style="margin-left:1em">力各反又作槖音託知水泉所出負千斤者也。</p>
呵喝<p style="margin-left:1em">呼遏反喝謂怒之聲也。</p>
同剉<p style="margin-left:1em">千臥反說文云剉斫也。</p>
壓苲<p style="margin-left:1em">於甲反下側格反苲亦壓也今謂以槽苲出汁也。</p>
寱言<p style="margin-left:1em">牛世反通俗文云夢語謂之寱聲類云眠內不覺妄言也。</p>
愚戇<p style="margin-left:1em">都絳反說文戇亦愚[扥-(打-丁)+金]也无知專愚曰戇也。</p>
</div>
<div class='div-other'><a id='mulu1762' />
<p class='h3'><span class='corr'>第</span>九卷</p>逆旅<p style="margin-left:1em">力舉反左傳保於逆旅杜預曰逆旅客舍也。</p>
中[殀-大+犬]<p style="margin-left:1em">又作夭同於矯反說文夭屈也折也字從大象形不申也不盡天年謂之夭也。</p>
杜多<p style="margin-left:1em">舊言頭陁此云脩治亦云洮汰又言斗藪一義也。</p>
栽[撩-(日/小)+羊]<p style="margin-left:1em">古文㩵[撩-(日/小)+羊]不三形今作蘗同五割反尒疋[撩-(日/小)+羊]餘也載也言木餘載生[撩-(日/小)+羊]也今之字作[打-丁+卉]。</p>
</div>
<div class='div-other'><a id='mulu1763' />
<p class='h3'>第十卷</p>山貁<p style="margin-left:1em">餘究反說文禺属善遊蒼頡篇云似猫搏鼠出河西似弥猴而大蒼黑色江東養之捕鼠為物[擴-黃+(建-干+├)]健也。</p>
蜫䖝<p style="margin-left:1em">古文䖵同古魂反礼記蜫蟲未墊鄭玄曰蜫明也明蟲者陽而生陰而藏者夏小正曰蜫小蟲也蜫魂也魂魂然小蟲動也。</p>
不肖<p style="margin-left:1em">先妙反廣雅肖似類也說文骨肉相似曰肖今言不肖者謂骨肉不相似類不似其先也謂儜惡者也字從少從肉儜女耕反。</p>
綺繪<p style="margin-left:1em">又作繢同胡憒反說文有文曰綺五采曰繪繪畫也憒音會。</p>
</div>
<div class='div-other'><a id='mulu1764' />
<p class='h3'>第十一卷</p>忿懟<p style="margin-left:1em">除淚反尒疋懟怨也謂忿怒之怨怨恨也。</p>
口噤<p style="margin-left:1em">古文唫同渠飲反閉口不開為噤。</p>
矛矟<p style="margin-left:1em">又作矛矛二形同莫侯反下山卓反說文矛長二丈矟長一丈八尺或作槊俗字也。</p>
</div>
<div class='div-other'><a id='mulu1765' />
<p class='h3'>第十二卷</p>驍勇<p style="margin-left:1em">古堯反廣雅驍健也勇㥯也說文良馬駿名也。</p>
[(京-口+日)*力]敵<p style="margin-left:1em">渠亰反左傳勍敵之人杜預曰勍強也廣雅勍武也。</p>
親姻<p style="margin-left:1em">一仁反尒疋[土*咠]之父為姻說文[土*咠]家女之所因故曰姻也。</p>
郊野<p style="margin-left:1em">音交尒疋邑外謂之郊周礼以宅田任近郊之地鄭眾曰司馬法云王國百里為郊二百里為州三百里為野。</p>
憤恚<p style="margin-left:1em">扶忿反憤盛也怒氣充盛也亦滿也盈也恚於季反。</p>
商佉<p style="margin-left:1em">舊言霜佉或云傷佉亦作餉佉又作儴佉皆梵音輕重聲之訛轉也此云貝或言珂異名耳。</p>
个遑<p style="margin-left:1em">又作惶同胡光反廣雅惶睱也言無閑睱也。</p>
究槃荼<p style="margin-left:1em">或作恭畔荼又作弓槃荼皆一也此云甕形頗似冬[瓜-、]也。</p>
烏曇跋羅花<p style="margin-left:1em">舊言優曇波羅花或作何雲婆羅花此葉似梨果大如捲其味甜无花而結子亦有花而難值故經中以喻希有者也。</p>
何羅怙羅<p style="margin-left:1em">胡古反或言曷羅怙羅此云障月舊言羅睺羅亦作羅吼羅或言羅雲皆訛也言羅怙羅阿脩羅以手障月時生因以名也又言覆障六年在胎為胎所覆也又七年在母腹中一由徃業二由現在徃業者昔曾作國王制断獨覺不聽入境獨覺在山七日不得乞食因墮地獄餘報猶七年在母腹中又由現在者瞿夷是懷羅怙羅後太子出家六年苦行方得成道於六年中瞿夷憂惱四大羸弱不能得生至太子成道瞿夷歡喜四大有力方乃得生与阿難同時而生故首尾七年也如来還國七日即度出家也。</p>
法祠<p style="margin-left:1em">似茲反尒疋祠祭也謂以大法施故曰法祠也。</p>
烏瑟膩沙<p style="margin-left:1em">女致反或作嗢瑟尼沙或作欝瑟尼沙此云髻案无上依經云頂骨涌起自然成髻是也。</p>
</div>
<div class='div-other'><a id='mulu1766' />
<p class='h3'>第十三卷</p>師傅<p style="margin-left:1em">方務反傅附也附近也審父子君臣之道以示之曰傅傅相也。</p>
祈請<p style="margin-left:1em">渠衣反廣雅祈求也尒疋祈告也。</p>
館舍<p style="margin-left:1em">古翫反客舍也周礼五十里有館館有委積以待朝聘之客字從食今亦作舘。</p>
臧賕<p style="margin-left:1em">又作贓同作剛反下音求案納受財貨曰臧說文賕以財[打-丁+壬]法相謝也蒼頡篇載請曰賕。</p>
或䶧<p style="margin-left:1em">又作齩同五狡反䶧齧也關中行此音又下狡反江南行此音。</p>
或吮<p style="margin-left:1em">食兖似兖二反說文吮嗽也。</p>
調謔<p style="margin-left:1em">徒吊反下許虐反謂調弄戲謔也謔亦喜樂也。</p>
窣堵波<p style="margin-left:1em">蘇沒反舊言藪斗波近是也又作偷婆或作兜婆或言塔婆皆訛也此云廟或言墳皆義譯也。</p>
依泊<p style="margin-left:1em">蒲各反泊止也楚辝忽翱翔之焉泊是也令亦謂附舟於岸曰泊也。</p>
時縛迦<p style="margin-left:1em">此云能活或言更活舊言時婆亦作耆婆皆一也。</p>
資稸<p style="margin-left:1em">又作蓄同敕六反資財也貨也蓄積也聚也。</p>
芳羞<p style="margin-left:1em">古文作饈同私由反雜味為羞方言羞熟也謂熟食也周礼膳夫掌王之膳羞鄭玄曰羞有滋味者也。</p>
仇疋<p style="margin-left:1em">古文逑同渠牛反尒疋仇疋也相疋耦也。</p>
苦綸<p style="margin-left:1em">力均反釣繳曰綸綸繩也。</p>
亭館<p style="margin-left:1em">徒丁反漢家因秦十里一亭亭留也。</p>
纔出<p style="margin-left:1em">在哉反廣雅纔暫也僅也不久也。</p>
</div>
<div class='div-other'><a id='mulu1767' />
<p class='h3'>第十五卷</p>摩訶諾伽那力<p style="margin-left:1em">謂露身大力神名也。</p>
阿未羅<p style="margin-left:1em">磨鉢反舊言菴磨羅果亦作阿摩勒果其葉似小棗花亦白小果如胡桃其味酸而且甜可入藥分經中言如觀掌中者也。</p>
三摩呬哆<p style="margin-left:1em">虛利反此云等引謂引諸功德也。</p>
三摩半那<p style="margin-left:1em">欲入定時名三摩鉢底正在定中名三摩半那也。</p>
</div>
<div class='div-other'><a id='mulu1768' />
<p class='h3'>第十七卷</p>不訥<p style="margin-left:1em">古文作吶同奴骨反說文訥難歰也謂遲[扥-(打-丁)+金]曰訥也。</p>
梗歰<p style="margin-left:1em">加杏反挭強也字林山榆一名挭有㓨如棘也。</p>
關[門@龠]<p style="margin-left:1em">古文作鑰同余酌反說文[門@龠]關下牡也。</p>
</div>
<div class='div-other'><a id='mulu1769' />
<p class='h3'>第十八卷</p>補特伽羅<p style="margin-left:1em">徒得反此云數取趣言數數徃来諸趣也。</p>
詭詐<p style="margin-left:1em">居毀反謂變詐不實也廣雅詭欺也。</p>
制多<p style="margin-left:1em">舊言脂帝浮圖或云支提皆訛也此云聚相謂累石高以為相也皆可供養[皮-(〡/又)+(王/匆)]也或初生成道說法[皮-(〡/又)+(王/匆)]也。</p>
饕[(歹*(乞-乙+小))/食]<p style="margin-left:1em">古文叨䬢二形同他高反下又作飻同他結反說文饕貪也貪財曰饕貪食曰餮。</p>
</div>
<div class='div-other'><a id='mulu1770' />
<p class='h3'>第十九卷</p>能擐<p style="margin-left:1em">胡串反又音公患反國語服兵擐甲賈達曰擐甲衣甲也左傳擐甲執兵杜預曰擐貫也。</p>
瑜伽師地<p style="margin-left:1em">以朱反此云相應謂一切乘境行果等所有諸法皆名相應師謂觀行人地即十七地也。</p>
諒難<p style="margin-left:1em">今作亮同力尚反尒疋[諒-口+日]信也。</p>
</div>
<div class='div-other'><a id='mulu1771' />
<p class='h3'>第二十卷</p>羯利沙鉢那<p style="margin-left:1em">亦作迦利沙鉢拏聲之轉也鉢拏此云銅錢十六鉢拏為一迦利沙鉢拏。</p>
[蚩-一]責<p style="margin-left:1em">昌夷反小尒疋云[蚩-一]戱也廣雅[蚩-一]輕侮也字從古之也。</p>
足趾<p style="margin-left:1em">音止字林趾足也[米*睪]名云足一進一止因以為名也。</p>
駃都<p style="margin-left:1em">徒餓反謂堅實也則如来體骨舍利之異名耳。</p>
</div></div>
<div class='div-other'><a id='mulu1772' />
<p class='h2'>大乘十輪經</p>
<div class='div-other'><a id='mulu1773' />
<p class='h3'>第一卷</p>佉羅帝耶山<p style="margin-left:1em">或言佉羅提耶山或云佉羅帝山皆一也此云騾林山。</p>
牟尼仙<p style="margin-left:1em">莫侯反舊言文尼又作茂泥皆訛也此云寂靜亦翻名仁又言智者此亦仙義久在山林修心之属皆名仙人義通內外不唯外道也。</p>
頻跋羅<p style="margin-left:1em">蒲沫反或作頻婆羅佛本行經云百恒迦羅名頻婆此數當十兆也。</p>
激輪<p style="margin-left:1em">古狄反流㥯曰激說文水之邪流㥯者也。</p>
三兆<p style="margin-left:1em">直矯反數名也十億曰兆十兆曰亰黃帝筭有三品或十億百億千億也。</p>
疫厲<p style="margin-left:1em">營壁反下又作[病-丙+列]同力制反人病相注曰疫厲[米*睪]名云厲病氣流行中人如摩厲傷物也疫伇也言有鬼行伇伇不住也。</p>
畢舍遮<p style="margin-left:1em">舊言毗舍闍又作毗舍遮鬼名也餓鬼中勝者也亦言癲狂鬼。</p>
羯吒布怛那<p style="margin-left:1em">舊言竭吒富旦那此云短臭鬼或言奇臭鬼。</p>
<span class='corr'>豐</span>稔<p style="margin-left:1em">而甚反字林禾熟曰稔稔亦[禾/干]也皆取一終之名也。</p>
奧闇訶洛鬼<p style="margin-left:1em">烏報反此云吸人精氣鬼也。</p>
剡魔<p style="margin-left:1em">有作琰魔同以舟反舊名閻磨羅亦作閻羅皆一也此云雙世竊謂苦樂並受号之為雙也。</p>
讖蒲<p style="margin-left:1em"><span class='note-inline'>(初蔭反)</span>。</p>
羯洛<p style="margin-left:1em"><span class='note-inline'>(轉舌聲)</span>。</p>
伐折<p style="margin-left:1em"><span class='note-inline'>(脂列反)</span>。</p>
萏摩<p style="margin-left:1em"><span class='note-inline'>(徒戍反)</span>。</p>
帝昵<p style="margin-left:1em"><span class='note-inline'>(借音尼吉反)</span>。</p>
插婆<p style="margin-left:1em"><span class='note-inline'>(初治反)</span>。</p>
鄔波<p style="margin-left:1em"><span class='note-inline'>(烏古反)</span>。</p>
[耳*炎]摩<p style="margin-left:1em"><span class='note-inline'>(式舟反)</span>。</p>
野娜<p style="margin-left:1em"><span class='note-inline'>(奴可反)</span>。</p>
剌惹<p style="margin-left:1em"><span class='note-inline'>(勒葛反下而者反)</span>。</p>
萏䛧<p style="margin-left:1em"><span class='note-inline'>(莫計反)</span>。</p>
[尸*欠][肄-聿+余]<p style="margin-left:1em"><span class='note-inline'>(借音虛履反)</span>。</p>
弭[肄-聿+余]<p style="margin-left:1em"><span class='note-inline'>(弥尒反)</span>。</p>
黳羯<p style="margin-left:1em"><span class='note-inline'>(為奚反)</span>。</p>
齲盧<p style="margin-left:1em"><span class='note-inline'>(監禹反)</span>。</p>
癉綻<p style="margin-left:1em"><span class='note-inline'>(都賀反)</span>。</p>
遏梨<p style="margin-left:1em"><span class='note-inline'>(烏曷反)</span>。</p>
[改-己+亭]祇<p style="margin-left:1em"><span class='note-inline'>(徒孟反)</span>。</p>
滸盧<p style="margin-left:1em"><span class='note-inline'>(呼古反)</span>。</p>
弥李<p style="margin-left:1em"><span class='note-inline'>(轉舌聲)</span>。</p>
</div>
<div class='div-other'><a id='mulu1774' />
<p class='h3'>第二卷</p>聡喆<p style="margin-left:1em">又作哲悊二形同知列反尒疋哲智也方言齊魯之閒謂智為哲哲明了也。</p>
乘馭<p style="margin-left:1em">今作御同魚據反駕馭也謂指麾使馬也凢言馭者所以驅之也內之於善也。</p>
誙[网-(ㄨ*ㄨ)+又]<p style="margin-left:1em">武于反說文加言也亦欺也以惡取善曰誙。</p>
瘨癇<p style="margin-left:1em">都賢反下核閒反廣雅瘨狂也風病也聲類云癇小兒瘨也。</p>
平恕<p style="margin-left:1em">尸預反蒼頡篇恕如也聲類仁心度物曰恕。</p>
所薦<p style="margin-left:1em">祖見反尒疋薦進也陳也進上陳列也。</p>
生嫡<p style="margin-left:1em">丁歷反主嫡也字書嫡正也公羊傳曰立嫡以長者何謂嫡夫人之子尊无与敵也。</p>
珥璫<p style="margin-left:1em">如志反蒼頡篇珠在耳也耳璫垂珠者也。</p>
索訶<p style="margin-left:1em">娑各反舊言娑婆或作娑訶此云堪忍亦言雜會世界也。</p>
羯洛迦孫䭾<p style="margin-left:1em">舊言拘樓孫此云作用㽵嚴也。</p>
羯諾迦牟尼<p style="margin-left:1em">舊言拘那含牟尼此云金寂也。</p>
[璊-王+弓]茘多<p style="margin-left:1em">補[篾-戍+(冗-几+伐)]反舊言薜茘多或作[門@手]黎多皆訛也義是其初餓鬼㝡劣者也。</p>
謫罸<p style="margin-left:1em">都[葺-耳+十]反字林謫過責也通俗文罸罪曰謫廣雅罸折伏也。</p>
猜貳<p style="margin-left:1em">而棄反貳之言二也尒疋貳疑也言有二心皆疑惑也。</p>
疇咨<p style="margin-left:1em">直流反下子辝反疇語辝發聲也咨嗟嘆之辝也說文咨謀事也。</p>
舍羅<p style="margin-left:1em">此云百舌鳥雄鳥也若言舍利雌鳥也。</p>
珎饌<p style="margin-left:1em">說文作[莫/食]同仕眷反具食也亦飲食也。</p>
乳哺<p style="margin-left:1em">蒲故反哺含食也嚼食也。</p>
幽縶<p style="margin-left:1em">又作馵同知立反縶絆也拘執也。</p>
亘窮<p style="margin-left:1em">古鄧反詩云亘之秬秠注云亘遍也亦竟也。</p>
蘇跋陁羅<p style="margin-left:1em">舊言湏跋陁羅此云善賢蘇剌多盧割反此云善樂樂音五孝反。</p>
溟海<p style="margin-left:1em">亡瓶反海之別流也如渤澥等也北溟有魚是也。</p>
</div>
<div class='div-other'><a id='mulu1775' />
<p class='h3'>第三卷</p>豔色<p style="margin-left:1em">又作艶同餘贍反方言秦晉之閒謂美為豔豔亦光也。</p>
䴏麦<p style="margin-left:1em">又作燕同一見反尒疋蘥雀麦郭璞等云即鷰麦也。</p>
</div>
<div class='div-other'><a id='mulu1776' />
<p class='h3'>第四卷</p>視覘<p style="margin-left:1em">敕廉反覘謂窺視也覘亦伺候也左傳公使覘之是也。</p>
號呴<p style="margin-left:1em">又作吽[牛*句]吼三形同呼[首-自+句]反廣雅呴鳴也嘑也。</p>
自挑<p style="margin-left:1em">他堯反聲類挑抉也謂以手抉取物也抉音於穴反。</p>
朅藍婆<p style="margin-left:1em">去謁反舊經云珂羅此言強。</p>
[肆-聿+爭]鬡<p style="margin-left:1em">說文作[卄/爭]薴同仕行反下女庚反髮亂也不茂亦曰鬇鬡。</p>
挂其<p style="margin-left:1em">古文作卦同古賣反廣雅挂懸也。</p>
兩脛<p style="margin-left:1em">又作踁同賢定反說文脛脚胻也胻音下孟反江南呼脛為胻山東曰胻敝敞音丈孟反。</p>
捫足<p style="margin-left:1em">莫昆莫本二反聲類云捫摸也字林捫撫持也。</p>
</div>
<div class='div-other'><a id='mulu1777' />
<p class='h3'>第五卷</p>[冗-几+祋]歒<p style="margin-left:1em">口候反尚書寇賊姧宂范甯集解曰寇謂群行攻剽者也說文寇暴也廣雅寇鈔也剽音芳妙反。</p>
愚惷<p style="margin-left:1em">丑絳反說文惷愚也蒼頡解詁云惷愚无所知也亦[扥-(打-丁)+金]也。</p>
</div>
<div class='div-other'><a id='mulu1778' />
<p class='h3'>第六卷</p>嬰緾<p style="margin-left:1em">於盈反嬰猶緾繞也漢書嬰城固守音義曰以城自繞者也。</p>
營耨<p style="margin-left:1em">說文又作鎒同乃候反除田噐也釋名鎒以鋤薅[卄/耨]禾也薅音火高反。</p>
</div>
<div class='div-other'><a id='mulu1779' />
<p class='h3'>第七卷</p>磣毒<p style="margin-left:1em">又作墋同初錦反磣惡毒害也。</p>
呵叱<p style="margin-left:1em">齒逸反方言叱呵怒也陳謂之呵叱亦呵也。</p>
舌[牛*今]<p style="margin-left:1em">又作䶖同其蔭反牛舌病也或作[病-丙+今]非也。</p>
毗攝浮<p style="margin-left:1em">舊言毗攝羅亦云隨葉佛此云種種變現也。</p>
懇切<p style="margin-left:1em">古文[言*(日/匕)]同口很反通俗文至誠口懇懇堅忍也。</p>
盧至<p style="margin-left:1em">舊言樓至佛此云可愛樂㝡後佛也。</p>
</div></div>
<div class='div-other'><a id='mulu1780' />
<p class='h2'>佛說无垢稱經</p>
<div class='div-other'><a id='mulu1781' />
<p class='h3'>第一卷</p>菴羅衛林<p style="margin-left:1em">舊言菴羅樹園即菴婆羅女以園施佛仍本為名也言衛者此女昔常守衛看護此林也。</p>
澍甘<p style="margin-left:1em">之喻上句二反時雨也謂潤生百穀者也借以喻之。</p>
方術<p style="margin-left:1em">脣聿反術法也邑中道曰術術通也言无所不通也。</p>
離呫種<p style="margin-left:1em">昌葉反舊言離車子或作栗昌亦作離昌又作律車皆訛也此云仙族王種也。</p>
希夷<p style="margin-left:1em">聽之不聞名曰希視之不見名曰夷言无聲曰希無色曰夷也。</p>
持髻<p style="margin-left:1em">舊經言螺髻者梵本無螺譯人義立耳。</p>
隧級<p style="margin-left:1em">辝醉反下音㥯掘地通路曰隧隧俓也聲類隧延道也級階次也案西域井如此方古井也掘地為隧施安隥級入中取水也舊經言丘井者非當梵名故依本譯也。</p>
</div>
<div class='div-other'><a id='mulu1782' />
<p class='h3'>第二卷</p>八無睱<p style="margin-left:1em">遐嫁反言此八難之時無有閑睱可修道業也。</p>
迦遮末尼<p style="margin-left:1em">舊云迦柘柘音之夜反此云水精也。</p>
竚立<p style="margin-left:1em">又作佇同除吕反尒疋佇久也謂久立也。</p>
</div>
<div class='div-other'><a id='mulu1783' />
<p class='h3'>第三卷</p>得痊<p style="margin-left:1em">七泉反痊除也。</p>
病愈<p style="margin-left:1em">古文瘉同㬰乳反方言差愈也說文愈病瘳也。</p>
黿鼉<p style="margin-left:1em">魚袁反下徒多反三蒼黿大鼈也以鼉似蛟而大山海經云江水足鼉郭璞曰似[(乏-之+虫)*(序-予+千)]蜴大者長一丈有鮮彩可以為鼓也。</p>
</div>
<div class='div-other'><a id='mulu1784' />
<p class='h3'>第四卷</p>毗柰耶<p style="margin-left:1em">舊言毗那耶亦云毗尼耶皆訛略也此云離行行亦道也謂此行能離惡道也亦翻為滅分得也言謂伏化度者義譯也此有三義一引載義如十利等功德為此法所引載也二調直義能令身口二業調伏正直也二上勝地義從戒上定乃至上四沙門果地也。</p>
鱞寡<p style="margin-left:1em">古頑反[米*睪]名云无妻曰鱞無子曰獨言鱞人愁悒不寐目常鱞鱞然如魚眼不閉故字從魚。</p>
茵蓐<p style="margin-left:1em">又作鞇同於人反說文車中重席也[米*睪]名云文鞇車中所坐者也用[皮-(〡/又)+(王/巾)]皮為之有文彩因以下輿相連著也三蒼蓐薦也。</p>
傍生<p style="margin-left:1em">梵言吉利藥住尼亦云帝利耶瞿揄泥伽此云傍行舊翻為畜生或言禽獸者分得仍未捴該也。</p>
驚悸<p style="margin-left:1em">古文[序-予+季]同其季反字林悸心動也說文氣不定也。</p>
猜疑<p style="margin-left:1em">古文[日*哉]猜二形今作㥒同麤来反猜亦疑也廣雅懼也。</p>
</div>
<div class='div-other'><a id='mulu1785' />
<p class='h3'>第五卷</p>詢求<p style="margin-left:1em">私遵反詢問也諮親為詢詢問親慼之議也。</p>
師捲<p style="margin-left:1em">又作拳同渠貟反指握為捲譬喻也言師之匠物不如捲之執握[又/右]而不說也。</p>
</div>
<div class='div-other'><a id='mulu1786' />
<p class='h3'>第六卷</p>夷塗<p style="margin-left:1em">弋之反說文夷平也亦常也。</p>
擔山林<p style="margin-left:1em">梵言朅達羅舊言佉陁羅南地多饒此木。</p>
協同<p style="margin-left:1em">又作勰叶二形同胡頰反尒疋協和也合也亦同也。</p>
輕[篾-戍+(冗-几+伐)]<p style="margin-left:1em">又作懱同莫結反說文懱謂相輕㑥也。</p>
</div></div>
<div class='div-other'><a id='mulu1787' />
<p class='h2'>解深密經</p>
<div class='div-other'><a id='mulu1788' />
<p class='h3'>第一卷</p>[壹-豆+磊]羅緜<p style="margin-left:1em">或作妬羅舊言兜羅緜皆一也。</p>
[飢-几+(一/ㄠ)]餬<p style="margin-left:1em">徒奚反下戶孤反謂蘇酪之精醇者也通俗文酪蘇謂之[飢-几+(一/ㄠ)]餬是也。</p>
</div>
<div class='div-other'><a id='mulu1789' />
<p class='h3'>第二卷</p>大青<p style="margin-left:1em">梵言磨訶泥羅亦是天帝所用㽵嚴寶也。</p>
末羅羯多<p style="margin-left:1em">莫鉢反亦言摩羅伽多綠色寶也大論云出金翅鳥口邊能辟諸毒也。</p>
毗濕縛藥<p style="margin-left:1em">此云有種種功能藥也。</p>
婆羅痆斯<p style="margin-left:1em">拏黠反舊言波羅柰或作波羅奈斯又作婆羅捺寫皆一也。</p>
</div>
<div class='div-other'><a id='mulu1790' />
<p class='h3'>第五卷</p>誕生<p style="margin-left:1em">達坦反詩云誕弥厥月傳曰誕大也。</p>
</div></div>
<div class='div-other'><a id='mulu1791' />
<p class='h2'>分別緣起經</p>
<div class='div-other'><a id='mulu1792' />
<p class='h3'>上卷</p>僂曲<p style="margin-left:1em">力矩反廣雅僂曲也言脊不申傴僂也。</p>
</div></div>
<div class='div-other'><a id='mulu1793' />
<p class='h2'>能断金剛般若經</p>誓多林<p style="margin-left:1em">時制反舊言祇陁或云祇洹皆訛也此云戰勝波斯匿王之子也當生之日王破賊軍因以名也。</p>
對面念<p style="margin-left:1em">念即定也慧也言定慧照境其猶對面也。</p>
抆淚<p style="margin-left:1em">古文[打-丁+(民/日)]同亡粉反廣雅抆拭也或作捫莫奔莫本二反聲類云捫摸也兩通。</p>
羯利王<p style="margin-left:1em">居謁反舊言迦利王或作迦藍浮王皆一也此云闘諍王。</p>
鄔波尼煞曇分<p style="margin-left:1em">烏古反又言優波尼沙陁分此數之極也。</p>
</div>
<div class='div-other'><a id='mulu1794' />
<p class='h2'>菩[薩-產+(辛/工)]戒本</p>属耳<p style="margin-left:1em">之欲反國語恐國人属耳目於我韋昭曰属注也漢書音義曰属近也詩云耳属於垣是也。</p>
劓鼻<p style="margin-left:1em">古文㓷同魚噐反說文劓决鼻也割也謂割去其鼻也。</p>
刵耳<p style="margin-left:1em">讓記反廣雅刵截耳也。</p>
紛聒<p style="margin-left:1em">公活反讙聒也蒼頡篇聒擾亂耳孔也。</p>
管御<p style="margin-left:1em">公緩反關主曰管駕善曰御。</p>
</div>
<div class='div-other'><a id='mulu1795' />
<p class='h2'>稱讚淨土經</p>阿泥律陁<p style="margin-left:1em">舊言阿那律或云阿㝹樓䭾此云無滅又云如意徃昔曾施辟支佛一食人天受樂于今不滅所求如意故以名也。</p>
阿濕摩揭婆<p style="margin-left:1em">渠謁反或作阿含磨揭婆此云石藏或是[皮-(〡/又)+(王/巾)]魄。</p>
牟娑洛揭婆<p style="margin-left:1em">或言目娑囉伽羅婆此云馬腦經論中或云車渠。</p>
鶖鷺<p style="margin-left:1em">七由反下盧故反鶖大鳥也其羽觧白鷺白鳥即白鷺也。</p>
羯羅頻迦<p style="margin-left:1em">舊云迦陵毗伽又作歌羅頻伽此云好音聲鳥也。</p>
加祐<p style="margin-left:1em">古文祐佑二形同胡救反字林祐者助也。</p>
</div>
<div class='div-other'><a id='mulu1796' />
<p class='h2'>佛地經</p>眇然<p style="margin-left:1em">弥繞反廣雅眇莫也眇遠也遠視眇然寂莫不知邊際也。</p>
所都<p style="margin-left:1em">都胡反字林有宗庿先君之主曰都城郭之成曰都又人之所聚曰都。</p>
</div>
<div class='div-other'><a id='mulu1797' />
<p class='h2'>示教勝軍王經</p>倡優<p style="margin-left:1em">齒楊反說文倡樂也蒼頡篇倡俳優樂也諧也戱笑之伎也謂樂人所為戱笑以自怡恱也。</p>
綺帊<p style="margin-left:1em">又作[袖-由+巴]同疋亞反廣雅帊[袖-由+業]也通俗文兩複曰帊也。</p>
錦衾<p style="margin-left:1em">袪金反字林衾大被也。</p>
駿馬<p style="margin-left:1em">子閏反穆天子傳曰天子駿馬百疋郭璞曰馬之美稱也說文駿馬才良者也。</p>
瞑目<p style="margin-left:1em">覓田反說文瞑翕也尒疋翕合也。</p>
辟手<p style="margin-left:1em">椑伇反謂舒手附身也廣雅辟除也。</p>
曰暴<p style="margin-left:1em">蒲穀反暴曬也說文暴晞乾也字從曰從出從卝從米字意也卝音巨恭反。</p>
雨漬<p style="margin-left:1em">在賜反通俗文水浸曰漬漬潤濕也。</p>
霜封<p style="margin-left:1em">府龍反封厚也固也亦緘撿之也。</p>
筋骨<p style="margin-left:1em">居欣反說文肉之有力者曰筋字從竹。</p>
殉利<p style="margin-left:1em">辝俊反蒼頡篇云殉求也廣雅殉營也。</p>
</div>
<div class='div-other'><a id='mulu1798' />
<p class='h2'>如来記法住經</p>拘尸<p style="margin-left:1em">舊經中或作拘夷那竭又作究施城那者以梵言那伽囉此云城也譯言上茅城者多有好茅故也。</p>
枯槁<p style="margin-left:1em">古文[歹*高]說文作槀同苦道反槁木枯也。</p>
阿輸迦<p style="margin-left:1em">此云无憂或言阿育者訛略也是阿闍世王孫也。</p>
訕謗<p style="margin-left:1em">所姧反蒼頡篇云訕誹也廣雅訕謗毀也。</p>
</div>
<div class='div-other'><a id='mulu1799' />
<p class='h2'>六門陁羅尼經</p>讖䛧<p style="margin-left:1em">初蔭反下莫閇反。</p>
跋迭<p style="margin-left:1em"><span class='note-inline'>(徒結反)</span>。</p>
[肄-聿+余]鑠<p style="margin-left:1em"><span class='note-inline'>(書斫反)</span>。</p>
達你<p style="margin-left:1em"><span class='note-inline'>(女履反)</span>。</p>
阿剌<p style="margin-left:1em"><span class='note-inline'>(落葛反)</span>。</p>
</div>
<div class='div-other'><a id='mulu1800' />
<p class='h2'>般若心經</p>揭帝<p style="margin-left:1em"><span class='note-inline'>(渠謁反)</span>。</p>
莎呵<p style="margin-left:1em"><span class='note-inline'>(蘇和反)</span>。</p>
</div></div>
<p class='juan'>一切經音義卷第二十一</p>
<div class='div-w'><p style="margin-left:3em">甲辰歲高麗國大藏都監奉敕彫造</p>
</div>
</div><!-- end of div[@id='body'] -->
</body></html>