<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1220' />
<p class='juan'>一切經音義卷第十四　　　　陛</p><p class="byline">翻經沙門玄應撰</p>
<div class='div-other'><a id='mulu1221' />
<div class='div-other'><a id='mulu1222' />
<p class='h2'>四分律</p>
<div class='div-other'><a id='mulu1223' />
<p class='h3'>第一卷</p>律藏<p style="margin-left:1em">力出反梵言毗尼或言鞞泥迦或言毗那耶或云鼻那夜或云毗柰耶皆由梵言輕重聲之訛轉也此譯云離行行亦道也謂此行能離惡道因以名焉或譯云滅能滅惡也或云化度言梵經化度眾生也或云調伏貪瞋癡也即文殊淨行經云曉了貪欲名為律是也案尒疋律法也謂法則也又云律銓也法律所以銓量輕重也又云律常也言可常行也釋名云律者縲也縲[网-(ㄨ*ㄨ)+又]人心使不得放肆也言尸羅者此云止得謂止惡得善也舊譯云清淨及性善者皆義[米*睪]也縲音力追反縲繫也。</p>
稽首<p style="margin-left:1em">字詁古文[(〦/日)*首]同苦礼反白虎通曰所以稽首何稽至也首頭也言頭至地也三蒼稽首頓首也說文下首也周礼太祝辯九拜一曰[(〦/日)*首]首是。</p>
說戒<p style="margin-left:1em">古薤反戒亦律之別義也梵言三婆囉此譯云禁戒者亦禁義也廣疋戒備也周易以此齋戒韓康伯曰洒心曰齋防患曰戒字體從[忡-口+(司-(一/口))]持戈以戒不虞字意也[忡-口+(司-(一/口))]又作[拜-?+?]同巨龍反。</p>
諷誦<p style="margin-left:1em">福鳳反諷謂詠讀也誦謂背文也。</p>
罣礙<p style="margin-left:1em">又作罫同胡罫反字書網礙也說文礙止也。</p>
垣牆<p style="margin-left:1em">于煩反四周牆也[米*睪]名云垣援也人所依阻以為援衛也牆障也所以自障蔽也。</p>
飈火<p style="margin-left:1em">俾遙反小火也案字體作熛說文熛飛火也三蒼迸火也吕氏春秋云突泄一熛焚宮燒[卄/積]是也。</p>
醒者<p style="margin-left:1em">思挺反字林醉解也。</p>
除愈<p style="margin-left:1em">古文瘉同㬰乳反說文瘉病瘳也方言差愈也。</p>
身康<p style="margin-left:1em">恪剛反康安也字林[但-日+木]也尒疋康樂也。</p>
難詰<p style="margin-left:1em">去質反廣疋詰貴也說文詰問也。</p>
飢饉<p style="margin-left:1em">占文[飢-几+乏]又作饑同几治反尒疋穀不熟為飢蔬不熟為饉春秋穀梁傳曰二穀不外謂之飢三穀不外謂之饉五穀不外謂之大飢說文飢餓也。</p>
梵行<p style="margin-left:1em">凡泛反梵言梵摩此云清淨或曰清潔正言寂靜葛洪字苑云梵潔也取其義矣。</p>
故二<p style="margin-left:1em">梵本云裒羅那地耶譯言舊第二雜心論云眾具及第二是也。</p>
髮被<p style="margin-left:1em">皮寄反被謂被帶也亦衣被也律文有作披張之披非也。</p>
袈裟<p style="margin-left:1em">舉佉反下所加反韻集音加沙字本從毛作[(暇-日)/毛]㲚二形葛洪後作字苑始改從衣案外國通稱袈裟此云不正色也諸草木中若皮若葉若花等不成五味難以為食者則名迦沙此物染衣其色濁赤故梵本五濁之濁亦名迦沙天笁比丘多用此色或言緇衣者當是初譯之時見其色濁因以名也又案如幻三昧經云晉言无垢穢又義云離塵服或云消瘦衣或稱蓮花服或言閒色衣皆隨義立名耳真諦三藏云袈裟此云赤血色衣言外國雖有五部不同並皆赤色言青黑木蘭者但點之異耳。</p>
利㦸<p style="margin-left:1em">居逆反字林有枝兵器也周礼㦸長六尺釋名㦸格也言旁有枝格也。</p>
伺之<p style="margin-left:1em">埤蒼作覗同[涓-口+(口/└)]氂胥吏二反廣疋伺候也亦察也狙也狙音千絮反。</p>
羯磨<p style="margin-left:1em">居謁反此譯云作法辦事優波離問經作劒暮此梵言訛也。</p>
和上<p style="margin-left:1em">菩[薩-產+(辛/工)]內戒經作和闍皆于闐國等訛也應言郁波弟耶夜此云近誦以弟子年小不離於師常逐常近受經而誦也又言鄔波柁耶此云親教舊譯云知罪知无罪名為和上也鄔音於古反柁音徒我反。</p>
阿闍梨<p style="margin-left:1em">經中或作阿祇利皆訛也應言阿遮利夜此云正行又言阿遮利耶此云䡄範舊云於善法中教授令知名阿闍梨也。</p>
君持<p style="margin-left:1em">經中或作軍遅此云瓶也謂雙口澡灌律文作鍕[金*持]非也。</p>
羅閱<p style="margin-left:1em">以拙反十二遊經云此言王舍城應云羅闍義是料理以王代之謂能断理人民也揭梨醘此云舍中也在摩伽國中城名也。</p>
陶師<p style="margin-left:1em">又作匋同大勞反史記陶瓦器也蒼頡篇陶作瓦家也舜始為陶于河濵是也案西域地多卑濕不得為窯但累坏器露燒之耳亦借音為姚。</p>
柴薪<p style="margin-left:1em">仕佳反礼記牧祑薪柴以供郊廟鄭玄曰大可析謂之薪小者合束謂之柴薪施炊[烈-列+(爨-(大/火))]柴以給燎也。</p>
相率<p style="margin-left:1em">所律反謂將領行也率導引也。</p>
瓶沙王<p style="margin-left:1em">此言訛也正言頻婆羅此云形牢是摩伽陀國王也。</p>
柵㰚<p style="margin-left:1em">叉白反說文編竪木也㰚又作籬杝二形同力支反通俗文柴垣曰杝木垣曰柵釋名云以柴作之䟽離離然也律文作楠楀非體也楠音南[打-丁+禹]音矩。</p>
親厚<p style="margin-left:1em">古文[序-予+(口/土)]同胡苟反案厚者不薄也重也律文或作友于久反說文友同志也廣疋友愛也親也隨作皆得。</p>
若邏<p style="margin-left:1em">力賀反[戒-廾+人]属也謂遊兵以禦寇者也韻略云邏謂循行非違也律文作儸非體也。</p>
</div>
<div class='div-other'><a id='mulu1224' />
<p class='h3'>第二卷</p>吹毳<p style="margin-left:1em">充芮反字林細毛也詩有毳衣古者天子大夫服之循行邦國。</p>
刧貝<p style="margin-left:1em">或云刧波育或言劫婆娑正言迦波羅此譯云樹花名也可以為布高昌名㲲㲲是衣名罽賔以南大者成樹以北形小狀如土葵有殼剖以出花如柳絮可<span class='corr'>紉</span>以為布用之為衣也<span class='corr'>紉</span>音女珎反。</p>
差羅波尼<p style="margin-left:1em">或作叉羅波膱或云識羅半尼此譯云灰水。</p>
[卄/(雪-雨+(雪-雨))]摩<p style="margin-left:1em">測俱反或云蘇摩或言讖磨此云麤布衣應言麤草衣案外國傳云彼少絲麻多用婆叔迦果及草羊毛野蠶緜等為衣也。</p>
嵐婆<p style="margin-left:1em">力含反或作鉢耽娑婆此是國從國名衣也。</p>
頭頭衣<p style="margin-left:1em">或言頭求羅衣亦云頭鳩羅衣此云細布也。</p>
杙上<p style="margin-left:1em">余軄反尒疋[打-丁+戠]謂之杙郭璞曰杙橜也樴音徒得反。</p>
市肆<p style="margin-left:1em">相利反古今注云肆陳也店置也肆所以陳貨粥之物也店所以置貨粥之物也肆亦列也謂列其貨賄於市也。</p>
舩舫<p style="margin-left:1em">甫妄反說文作方汸二形尒疋舫舟也郭璞曰并兩舟也通俗文連舟為舫是也律文有作枋音方說文枋木可作車枋非字義。</p>
櫓[舟*召]<p style="margin-left:1em">又作樐艣二形同力古反舩旁大[木*((└@口)/月)]曰櫓所以進舩也又舩上樓櫓也。</p>
筏[舟*召]<p style="margin-left:1em">通俗文作[舟*發]韻集作橃同扶月反方言[簿-尃+卑]謂之筏編竹木浮於河以運物者南土名[簿-尃+卑]北人名筏也[簿-尃+卑]音蒲佳反。</p>
水獺<p style="margin-left:1em">他曷他轄二反說文形如小犬水居食魚者也律文作狚丁曷反字林獵狚獸名也似狼赤首狚非字體獦音古曷反。</p>
失收摩羅<p style="margin-left:1em">或作失守善見律文鰐魚也長二丈餘有四足似鼉齒至利有禽鹿入水齧腰即断或云煞子魚。</p>
猕猴江<p style="margin-left:1em">梵言未迦吒此云猴賀邏䭾此云池在毗舍離菴羅園側昔弥猴共集為佛穿池今言江者譯人義立耳如言恒河亦作恒江也。</p>
咄男<p style="margin-left:1em">丁兀反字林咄相謂也字書咄叱也。</p>
倚發<p style="margin-left:1em">府越反謂機發也機主發之機也說文射發也律文作撥補沫反廣疋撥除也亦棄也撥非此義。</p>
惡獸<p style="margin-left:1em">尒疋音義云狩亦獸字二足而羽曰禽四足而毛曰獸。</p>
虵螫<p style="margin-left:1em">或亦反字林虫行毒也關西行此音又呼各反山東行此音蛆知列及南北通語也。</p>
僧伽藍<p style="margin-left:1em">此言訛也正言僧伽囉磨此云眾園。</p>
狎習<p style="margin-left:1em">古文[虎-儿+甲]狹二形同胡甲反近也習也謂附而近之習其所行也律文作浛非體也。</p>
祠天<p style="margin-left:1em">似茲反尒疋祠祭也又春祭曰祠也。</p>
汙身<p style="margin-left:1em">烏故紆莁二反說文汙穢也塗汙也釋名云汙洿也如洿渥也。</p>
捫摸<p style="margin-left:1em">莫昆莫本二反聲類捫摸也字林捫撫持也案捫摸謂執持物也。</p>
㮏髀<p style="margin-left:1em">古文䠋同蒲米反說文股外也北人用此音又音方尒反江南行此音律文作䏶俗字也。</p>
草秸<p style="margin-left:1em">又作稭鞂二形同公八反秸槀也說文稭禾槀去其皮祭天以為藉也律文作[卄/告]古木反禾[禾*會]也[卄/告]非此用。</p>
</div>
<div class='div-other'><a id='mulu1225' />
<p class='h3'>第三卷</p>摩䤈<p style="margin-left:1em">呼奚反譯云大自在天也。</p>
唄匿<p style="margin-left:1em">蒲芥反梵言婆師此言讚歎言唄匿者疑訛也婆借音蒲賀反。</p>
創孔<p style="margin-left:1em">古文戧刃二形今作創同初良反說文創傷也禮記頭有創則沐是也又音楚亮反創始也非今所取今皆作瘡近字耳。</p>
摶食<p style="margin-left:1em">徒丸反說文摶圜也通俗文手團曰摶是也律文作揣說文揣量也音都果反北人行此音又初委反江南行此音揣非字義。</p>
適意<p style="margin-left:1em">尸亦反廣疋適善也謂事物善好稱人心也。</p>
所保<p style="margin-left:1em">古文賲[采-木+呆]保三形同補道反說文保養也亦守也。</p>
華鬘<p style="margin-left:1em">梵言摩羅此譯云鬘音蠻案西域結鬘師多用蘇摩那花行列結之以為條貫無問男女貴賤皆此㽵嚴諸經中天鬘寶鬘花鬘亦等皆是也律文作鬘非體也。</p>
乾消<p style="margin-left:1em">古寒反下古文消同思遙反說文消盡也律文作[病-丙+干]非也。</p>
痔病<p style="margin-left:1em">直理反後病也釋名痔食也虫食之也。</p>
里巷<p style="margin-left:1em">周礼五家為鄰五鄰為里謂二十五家也里居也居方一里之中也。</p>
汝曹<p style="margin-left:1em">又作曹同自勞反曹輩也群也。</p>
兩翅<p style="margin-left:1em">古文[羽*是]翅二形同施豉反說文翅翼也。</p>
磔手<p style="margin-left:1em">古文㡯同知格反廣疋磔張也磔開也通俗文張申曰磔又亦披磔也律文作搩渠列反字林強暴也又作磔未詳何出。</p>
填滿<p style="margin-left:1em">古文窴同徒堅反廣疋填塞也。</p>
淹漬<p style="margin-left:1em">在賜反通俗文水浸曰漬說文漬漚也。</p>
隄防<p style="margin-left:1em">古文䧑同都奚反尒疋隄謂之梁李巡曰隄防障也漢書无隄之輿韋昭曰積土為封限也。</p>
所認<p style="margin-left:1em">而振反失物者而識之口認律文作訒仞二形非體也。</p>
革屣<p style="margin-left:1em">古文[革*麗][革*徙]蹝三形同所倚所解二反聲類屣鞮属也。</p>
拼地<p style="margin-left:1em">補耕反今謂彈繩墨為拼也江南名抨音普庚反。</p>
補時<p style="margin-left:1em">補胡反淮南子云曰行至于悲谷也今日加申時是也。</p>
唾壺<p style="margin-left:1em">戶孤反說文圓器也。</p>
觸嬈<p style="margin-left:1em">奴了反三蒼嬈弄也說文嬈擾戲弄也。</p>
</div>
<div class='div-other'><a id='mulu1226' />
<p class='h3'>第四卷</p>羝羊<p style="margin-left:1em">丁奚反三蒼羝特羊也廣疋雄羊也。</p>
典領<p style="margin-left:1em">又作敟同丁薾反廣疋典主也。</p>
欶太<p style="margin-left:1em">又作嗽同所角反吮也通俗文含吸曰嗽律文作[口*數]俗字也。</p>
老邁<p style="margin-left:1em">或作邁同莫芥反廣疋邁歸往也說文遠行也。</p>
老耄<p style="margin-left:1em">古文[亭-丁+老]耄二形今作耗同莫報反禮記八十曰耄鄭玄曰耄惽忘也左傳老將智耄又及之杜預曰耄亂也。</p>
適生<p style="margin-left:1em">說文之赤反之也謂始也近也。</p>
迸石<p style="margin-left:1em">古文跰或作[起-巳+并]同斑孟反迸謂散走也。</p>
自襞<p style="margin-left:1em">并尺反廣疋襞詘也說文韏衣也詘音屈韏音差阮反。</p>
四疊<p style="margin-left:1em">徒頰反三蒼疊重也又作褺字林重衣也二形通用律文作惵簡牒也牒非字義。</p>
疼痛<p style="margin-left:1em">又作痋疼二形同徒冬反聲類作癑說文痋動痛也下里閒音騰。</p>
</div>
<div class='div-other'><a id='mulu1227' />
<p class='h3'>第五卷</p>溉灌<p style="margin-left:1em">哥賚反說文溉灌也灌注也。</p>
摘花<p style="margin-left:1em">都革反蒼頡篇以指摘取也律文作擿字林他狄反擿除也又呈亦反投擿也並非此義。</p>
倡伎<p style="margin-left:1em">齒楊反說文倡樂也蒼頡篇倡俳也。</p>
俳說<p style="margin-left:1em">皮皆反說文俳戲也案俳者樂人所為戲笑以自怡恱也律文作啡匹愷反唾也啡非此義。</p>
聚落<p style="margin-left:1em">古文聚聚二形同才句反邑落名也小鄉曰聚廣疋落居也謂人所聚居也漢書元燔聚落是也。</p>
趒躑<p style="margin-left:1em">他吊直彫二反下遅亦反韻集趒越也今言趒躑是也。</p>
</div>
<div class='div-other'><a id='mulu1228' />
<p class='h3'>第六卷</p>三衣僧伽梨<p style="margin-left:1em">此音訛也應云僧伽致或云僧伽胝譯云合成云重謂割之合成又重作也此一衣必割截成餘二衣或割不割若法密部說諸有部等多則不割若聖辯部大眾部等則割若不割者直安怗角及以鈎紐而<span class='corr'>已</span>也。</p>
鬱多羅僧<p style="margin-left:1em">或云郁多囉僧伽或云優多羅僧或作漚多羅僧亦梵言訛轉耳此譯云上著衣也著謂與身相合言於常所服中㝡在其上故以名也或云覆左肩衣也。</p>
安多會<p style="margin-left:1em">或作安多衛或作安多婆娑或作安陁羅跋[薩-產+(辛/工)]此譯云中宿衣謂近身住也或云裹衣也。</p>
更貿<p style="margin-left:1em">又作貿同莫候反三蒼貿換易也尒疋貿賈市買也郭璞曰交易物為貿詩云抱布貿絲是也。</p>
中曬<p style="margin-left:1em">又作[(禾/尒)*易]方言曬暴也乾物也郭璞音霜智反北土行此音又所隘反江南行此音。</p>
五穀<p style="margin-left:1em">案禮記月令天子春食麦鄭玄曰麦實有孚甲属木夏食菽菽豆也菽實孚甲堅全属水季夏食稷稷五穀之長属土土中央秋食麻麻實有文理属金冬食黍黍秀舒散属火皆順時而食之以安其性也。</p>
敞露<p style="margin-left:1em">齒掌反蒼頡篇敞高顯也說文平治高大可遠望也律文作閶音昌楚辝天門也亦西風名也閶非此義。</p>
儲積<p style="margin-left:1em">直於反三蒼儲俻也畜物以為俻曰儲說文儲偫也稸也待也偫音直里反。</p>
綫栟<p style="margin-left:1em">補莖反栟彈也律文作絣字與[這-言+絲]同百莖反字林无文綺也。</p>
徒跣<p style="margin-left:1em">達胡反下千典四典二反以脚踐土也三蒼作踱又作跅同大各反。</p>
爪扴<p style="margin-left:1em">又作擖同工八反說文擖刮也。</p>
</div>
<div class='div-other'><a id='mulu1229' />
<p class='h3'>第七卷</p>嚴駕<p style="margin-left:1em">古文挌同加睱反字林馬在軛中日駕廣疋駕行也駕乘也。</p>
擿解<p style="margin-left:1em">他狄反謂除也挑擿也擿剔也。</p>
應怗<p style="margin-left:1em">他頰反通俗文題賦曰怗說文怗帛書署也律文作楪徒頰反方言禪衣也楪非此用。</p>
暴薾<p style="margin-left:1em">蒲穀反說文暴晞乾也薾古文作絸同公殄反蝅縈絲也。</p>
以斤<p style="margin-left:1em">居銀反說文斤斫木也國語斤钁也釋名斤謹也板廣不可得削又有節則用此斤之所以詳謹令平滅斧跡也律文作釿魚斤反蒼頡蒼釿㓵也又音牛紖反說文釿劑也劑音子隨反翦刀也釿非此義。</p>
細剉<p style="margin-left:1em">且臥反說文折傷也案剉猶斫也律文作挫非也。</p>
塗埵<p style="margin-left:1em">都果反字林堅土也。</p>
羺羊<p style="margin-left:1em">奴溝反埤蒼䍲羺胡羊也通俗文羊卷毛謂䍲羺䍲音女佳反。</p>
[打-丁+親]鉢<p style="margin-left:1em">叉覲反[打-丁+親]亦親也隱[打-丁+親]裏中也。</p>
作椙<p style="margin-left:1em">莫報反頭衣也。</p>
作[袖-由+未]<p style="margin-left:1em">古文韈或作[木*篾][怡-台+末]襪三形同无發反足衣也。</p>
</div>
<div class='div-other'><a id='mulu1230' />
<p class='h3'>第八卷</p>分牻<p style="margin-left:1em">亡江反說文白黑雜毛牛也今多作尨犬多毛也詩云无使尨也吠是也。</p>
染擗<p style="margin-left:1em">方麦反說文擗撝也撝裂也廣疋擗分也。</p>
</div>
<div class='div-other'><a id='mulu1231' />
<p class='h3'>第九卷</p>懺悔<p style="margin-left:1em">此言訛略也書无懺字應言叉磨此云忍謂容恕我罪也半月又磨增長戒根逋沙他此云增長戒名鉢羅帝提舍耶寐此云我對說謂相向說罪也舊名布[薩-產+(辛/工)]者訛略也譯為淨住者義翻也。</p>
五綴<p style="margin-left:1em">張衛反說文綴合著也綴連也。</p>
閾內<p style="margin-left:1em">許域反又音域尒疋柣謂之閾郭璞曰門限也柣音千結反。</p>
戶扉<p style="margin-left:1em">字書一扉日戶兩扉曰門又在於堂室曰戶在於宅區域曰門律文作[門@非]未見所出。</p>
作繀<p style="margin-left:1em">蘇對反方言繀車趙魏閒謂之歷鹿。</p>
橜上<p style="margin-left:1em">渠月反廣疋橜杙也杙音以軄反。</p>
</div>
<div class='div-other'><a id='mulu1232' />
<p class='h3'>第十卷</p>震烈<p style="margin-left:1em">離折反說文烈火猛也廣疋烈盛也。</p>
厄中<p style="margin-left:1em">之移反說文圜器也一名[角*且]應劭注漢書云厄受四外律文作枝條之枝非字義也觛音徒亶反。</p>
[竺-二+易]中<p style="margin-left:1em">他朗反說文大筩也以木若凡為之短關於桶律文作欓當朗反廣疋[袖-由+黨]茱萸也欓非此用。</p>
戶向<p style="margin-left:1em">許亮反三蒼向北出牖也亦窓也。</p>
什物<p style="margin-left:1em">時立反什謂會數之名也亦聚也雜也資生之物也今人言家產器物猶云什物物即器也江南名什物此土名五行史記舜作什器於壽丘漢書貧民賜田宅什物是也。</p>
打擈<p style="margin-left:1em">匹木反通俗文連<span class='corr'>杖</span>曰撲。</p>
</div>
<div class='div-other'><a id='mulu1233' />
<p class='h3'>第十一卷</p>萎飼<p style="margin-left:1em">說文囚志反糧也廣疋萎飼也蒼頡訓詁飼飽也謂以食与人曰飼萎音於偽反律文作飼俗字也。</p>
摩抆<p style="margin-left:1em">古文捪同亡粉反抆拭也律文或作捫捫摸也。</p>
䞈金<p style="margin-left:1em">古文[貝*危]同俱偽反廣疋䞈賭也說文䞈貨也。</p>
毀呰<p style="margin-left:1em">子尒反說文呰呵也礼云呰者莫不知礼之所生鄭玄曰口毀曰呰。</p>
禿瞎<p style="margin-left:1em">今作瞎同呼鎋反字書一目合也。</p>
皮韋<p style="margin-left:1em">于非反字林柔皮也。</p>
野干<p style="margin-left:1em">案子虛賦云騰遠射干司馬[彪-儿+巾]郭璞注並云射干似狐而小能緣木射音夜又作野。</p>
甘膳<p style="margin-left:1em">上扇反說文具食也廣疋膳肉也儀礼膳進也鄭玄注周礼云膳之言善也今時美物亦曰珍膳。</p>
俹臥<p style="margin-left:1em">於嫁反韻集曰倚俹也今言俹息却俹並是也。</p>
謦欬<p style="margin-left:1em">空頂苦代二反通俗文利喉曰謦字從言律文作磬咳音苦徑反樂器名也下胡来反嬰咳也並非字體。</p>
</div>
<div class='div-other'><a id='mulu1234' />
<p class='h3'>第十二卷</p>掘地<p style="margin-left:1em">渠勿反說文掘搰也謂以物發地也搰音胡沒反。</p>
钁[(咒-几+亞)*斤]<p style="margin-left:1em">古文[訊-言+晝]同竹角反說文斲斫也。</p>
掐傷<p style="margin-left:1em">枯狹反或作㓣同枯洽反通俗文爪按曰掐韻集㓣入也江南有㓣寶器當作此。</p>
竿蔗<p style="margin-left:1em">音干下又作柘同諸夜反今蜀人謂之竿蔗甘蔗通語耳。</p>
自炒<p style="margin-left:1em">古文鬻[烈-列+多]焣炒四形今作[鶝-鳥+(丑/丑)]崔寔四民月令作炒古文奇字作[栖/火]同初狡反方言熬焣前[烈-列+(佫-口+田)]火乾也說文熬也。</p>
黑縹<p style="margin-left:1em">匹眇反[米*睪]名云淺青色也有天縹骨縹各以其色言之也。</p>
毳紵<p style="margin-left:1em">或作苧同直吕反說文檾属細者為絟布白而細曰紵亦草名也絟音七泉細細葛布也檾者苦逈反。</p>
何與<p style="margin-left:1em">余據反會及暨皆與也。</p>
覆苫<p style="margin-left:1em">舒鹽反尒疋白蓋謂之苫李巡曰編菅以覆屋曰苫一音舒焰反苫亦覆也。</p>
憒[丙-一+〦]<p style="margin-left:1em">公對反下尼孝反說文憒亂也韻集[丙-一+〦]猥也猥眾也律文作閙俗字也。</p>
百臘<p style="margin-left:1em">力盍反案風俗通曰漢曰臘臘獵也獵取禽獸祭先祖也此嵗終祭神之名也經中言臘佛者即此義也或曰臘者接也新故交接也諸經律中亦名嵗如新嵗經等也尒疋注云一終名嵗又取嵗星行一次也夏曰嵗商曰祀周曰年唐虞曰載皆據一終為名今比丘或言臘或云夏或言雨同其事也案天笁多雨名雨安居從五月十五日至八月十五日也此方言夏安居從四月十五日至七月十五日各就其事制名也。</p>
</div>
<div class='div-other'><a id='mulu1235' />
<p class='h3'>第十三卷</p>相遺<p style="margin-left:1em">余季反廣疋遺與也謂以玩好物與人曰贈遺也。</p>
熨治<p style="margin-left:1em">或作尉同於謂反說文從上安下也亦所以熨申繒也。</p>
田殖<p style="margin-left:1em">時力反蒼頡篇殖種也廣疋殖積也。</p>
撩理<p style="margin-left:1em">力條反通俗文理亂謂之撩理謂橑捋整理也今多作料量之料字也捋音力活反。</p>
</div>
<div class='div-other'><a id='mulu1236' />
<p class='h3'>第十四卷</p>斟酌<p style="margin-left:1em">古文斟同之任反說文酙勺也國語王斟酌焉賈逵曰斟猶取也酌行也廣疋斟酌益也律文作酙未見。</p>
跟劈<p style="margin-left:1em">古文䤨[脈-月+片]二形字林匹狄反破也關中行此音說文音隱披厄反江南通行二音。</p>
商賈<p style="margin-left:1em">公戶反周礼九軄六曰商賈鄭玄云行曰商[皮-(〡/又)+(王/匆)]曰賈白虎通曰賈者固也言固物以待民来求其利也今皆作商。</p>
貪餮<p style="margin-left:1em">又作飻同他結反說文貪也舊律本多作饕飻他勞反案左傳縉雲氏有不才子貪於飲食昌于貨賄歛積不知紀極人民謂之饕飻杜預曰貪財曰饕貪食曰飻。</p>
哯出<p style="margin-left:1em">古文咞同下殄反說文不歐而吐也今謂小兒吐乳為哯。</p>
鉢盂<p style="margin-left:1em">補沫反鉢多羅又云波多羅此云薄謂治厚物令薄而作此器也鉢亦近字下羽俱反說文飯器也律文作釪古文鏵字音胡[脈-月]反犂鏵也鏵非此用。</p>
孔[卸-ㄗ+雽]<p style="margin-left:1em">古文罅[土*雽]二形同呼亞反說文罅裂也坼也。</p>
</div>
<div class='div-other'><a id='mulu1237' />
<p class='h3'>第十五卷</p>賦與<p style="margin-left:1em">方句反廣疋賦布也平均也尒疋賦斑也斑遍布與也律文作傅師傅也又作付付囑也並非此義。</p>
餅黏<p style="margin-left:1em">女廉反說文黏相著也三蒼黏合也。</p>
甘饌<p style="margin-left:1em">說文䉵或作饌同仕眷反具食也饌飲食也。</p>
脫過<p style="margin-left:1em">吐活吐外二反廣疋脫可也尒也謂不定之辝也。</p>
<span class='corr'>湏</span>銚<p style="margin-left:1em">古文鐎同余招反廣疋鋗謂之銚說文溫器也似鬲上有鐶山東行此音又徒吊反江南行此音銚形似鎗而无脚上加踞龍為襻也鋗哷玄反鬲音歷。</p>
毛氀<p style="margin-left:1em">字林力于反麤罽也通俗文毛布曰氀又所俱反㲒氀也音瞿。</p>
辮髮<p style="margin-left:1em">三蒼亦編字同平典反說文辮交織也。</p>
蕤汁<p style="margin-left:1em">汝誰反尒疋棫白桵郭璞曰小木叢生有㓨實紫赤可食本草作蕤今桵核是也字從生豕聲棫音域。</p>
嬉戲<p style="margin-left:1em">虛之反說文僖樂也蒼頡篇嬉戲笑也。</p>
澆灒<p style="margin-left:1em">子旦反說文汙灑也江南言潛山東言[潷-聿+前]音子見反通俗文傍沾曰湔也。</p>
若[簿-尃+卑]<p style="margin-left:1em">又作篺同父佳反廣疋云[簿-尃+卑]泭筏也今編竹木以水運為[簿-尃+卑]秦人名筏江南名[簿-尃+卑]泭音敷。</p>
掉臂<p style="margin-left:1em">徒吊反廣疋掉動也說文掉搖也。</p>
皰沸<p style="margin-left:1em">淮南子作靤同彭孝反說文面生熱氣也通俗文體蛘沸曰㿎沮音扶分才與反江南呼沸子山東名㿎沮律文作疱䶌二形未見所出。</p>
掃[(麩-夫+弋)-來+(素-糸)]<p style="margin-left:1em">音翼麦穅也唯晉陽秋有人姓姚名[(麩-夫+弋)-來+(素-糸)]作此字諸書所無。</p>
彷徉<p style="margin-left:1em">字林音房下余章反廣疋彷徉從倚也案彷徉猶俳佪也。</p>
櫨棟<p style="margin-left:1em">祿都反說文欂櫨柱上枅也三蒼柱上方木曰枅一名㧺山東江南皆曰枅自陝以西曰㧺[米*睪]名云櫨在屋端都盧負屋之重也下都弄反說文棟屋極也周易上棟下宇是也今山東呼棟為檼音一靳反[米*睪]名云棟中也居屋之中也欂音蒲麦反。</p>
不禁<p style="margin-left:1em">急林居鴆二反案禁猶制也。</p>
</div>
<div class='div-other'><a id='mulu1238' />
<p class='h3'>第十八卷</p>口噤<p style="margin-left:1em">古文唫同渠飲反閇口為噤。</p>
挃者<p style="margin-left:1em">猪栗反廣疋挃㓨也謂以指觸人也。</p>
手摶<p style="margin-left:1em">補各反摶猶拊拍也廣疋摶擊也[米*睪]名云四指廣博以擊之也。</p>
罰謫<p style="margin-left:1em">扶發反說文罪之小者曰罰廣疋罰折伏也字從刀從詈謫說文都革反罰也字林過責也方言謫罪過也通俗文罰罪者曰謫律文作㒀非也。</p>
</div>
<div class='div-other'><a id='mulu1239' />
<p class='h3'>第十九卷</p>褚繩<p style="margin-left:1em">古文䘢同竹與反謂以綿裝衣也。</p>
支肩<p style="margin-left:1em">今作榰同音枝支猶薦也。</p>
貧匱<p style="margin-left:1em">渠愧反礼記即財不匱鄭玄曰匱乏也詩云孝子不匱傳曰匱竭也。</p>
刳刮<p style="margin-left:1em">口孤反謂空其中也方言刳[狂-王+(火/力)]也音他歷也。</p>
鏢鑽<p style="margin-left:1em">匹燒反說文刀削未銅也[米*睪]名云矛下頭曰鐏音在困反江南名也關中謂之鑽音子乱反律文作鏢[金*纂]非體也。</p>
玦㺲<p style="margin-left:1em">居穴反左傳金寒玦離杜預曰玦如環而玦不相連也㺲或作鈕女九反廣疋印㺲謂之鼻今像此也。</p>
作匕<p style="margin-left:1em">卑以反通俗文匕或謂之匙說文所以取飯也。</p>
衣[金*刮]<p style="margin-left:1em">音滑撗礙也未詳字出案通俗文堅硬不消曰礣砏音莫八胡八反今山東謂骨綰紐者為礣砏子盖取此為綰音烏板反。</p>
藥篦<p style="margin-left:1em">必奚反今眉篦插頭篦皆作此。</p>
奄地<p style="margin-left:1em">又作弇揜掩三形同淹儼反廣疋弇覆也。</p>
細[示*聶]<p style="margin-left:1em">之涉反廣疋襵襞也今言襵疊是也通俗文便縫曰襵今裙襵亦冝作此襵音輒。</p>
脚腨<p style="margin-left:1em">又作[跳-兆+專]同時兖反字林腨腓膓也。</p>
脅肋<p style="margin-left:1em">力得反說文脅骨也字從肉律文作勒說文馬頭絡銜者勒非今用。</p>
</div>
<div class='div-other'><a id='mulu1240' />
<p class='h3'>第二十卷</p>尻不<p style="margin-left:1em">苦高反說文尻脽也三蒼尻髖也脽音誰。</p>
脽肘<p style="margin-left:1em">區放反橫舉肘也未詳字出此應俗語礼云並坐不撗肱是也律文或作[身*隹]㑌二形並未詳。</p>
戾身<p style="margin-left:1em">力計反字林戾曲也字從犬出戶而身曲戾也。</p>
趍行<p style="margin-left:1em">又作趨同且㬰反[米*睪]名云疾行曰趍疾趍曰走禮記惟薄之外不趍鄭玄曰行而張足曰趍堂上不趍為其近也尒足堂下謂之趍是也。</p>
挑取<p style="margin-left:1em">他堯反聲類挑抉也謂以手抉取物也抉音於穴反。</p>
蘃葉<p style="margin-left:1em">如捶反廣疋藥華也謂華䰅頭點是也。</p>
</div>
<div class='div-other'><a id='mulu1241' />
<p class='h3'>第二十一卷</p>椑桃<p style="margin-left:1em">音卑似柿南土有青黃兩種荊州謂之烏椑。</p>
噏飯<p style="margin-left:1em">古文歙噏二形今作吸同許及反廣疋吸飲也。</p>
舐飯<p style="margin-left:1em">又作舐同食尒反謂以舌取食也。</p>
木屐<p style="margin-left:1em">又作跂同渠逆反下律文有革屐欽婆羅屐等說文屐屩也[米*睪]名帛屐以帛為之然則屐屩古時同類也漢書袁盎屐行七十里是也三蒼木屩也孔叢曰孔穿曳長裙振方屐見平原君此似木屐也異苑云介子推抱樹燒死晉文公伐以制屐也屩音居虐反。</p>
持鉾<p style="margin-left:1em">古文矛鉾二形今作矛同莫侯反說文酋矛長二丈建於兵車也酋自由反。</p>
</div>
<div class='div-other'><a id='mulu1242' />
<p class='h3'>第二十五卷</p>若揃<p style="margin-left:1em">古文劗鬋翦三形同姉踐反字林揃搣也亦断也。</p>
挽出<p style="margin-left:1em">古文輓同無遠反說文引車也。</p>
縷<p style="margin-left:1em">尒疋傳撗目孫炎云三輔曰結縷今關西饒之俗名句屢草也律文作茄[苨-匕+婁]案茄說文加歌二音尒疋荷芙渠其莖茄此則於義无施[苨-匕+婁]字未詳所出一本作茄蘆音力胡反尒疋葭蘆郭璞曰即葦也蘆當誤耳。</p>
汪水<p style="margin-left:1em">烏黃反汪池也通俗文亭水曰汪也。</p>
</div>
<div class='div-other'><a id='mulu1243' />
<p class='h3'>第二十六卷</p>祝樝<p style="margin-left:1em">說文作詶之授反詛也古文詛今作詛同側據反[米*睪]名云柷属也以善惡之辝相属著也詛阻也謂使人行事阻限於言也。</p>
泛長<p style="margin-left:1em">古文汜同麩劒反說文泛浮也廣疋泛普也律文作汎古文渢同扶弓反亦浮也。</p>
摸法<p style="margin-left:1em">或作摹同莫奴反聲類摸法也謂掩取象也。</p>
</div>
<div class='div-other'><a id='mulu1244' />
<p class='h3'>第二十七卷</p>舂磨<p style="margin-left:1em">字林作䃺同亡佐反郭璞注方言云磑即磨也世本輸斑作磑北土名也江南呼磨。</p>
紡績<p style="margin-left:1em">古文勣同子狄反字林績緝也。</p>
[蚩-一]笑<p style="margin-left:1em">古文[山/羽]同尺移反廣疋[蚩-一]輕也謂相輕笑也。</p>
乳哺<p style="margin-left:1em">蒲路反哺含食也嚼食也律文作餔補故反申時食也。</p>
</div>
<div class='div-other'><a id='mulu1245' />
<p class='h3'>第二十八卷</p>厭禱<p style="margin-left:1em">於舟反字苑云眠內不祥也山東音於葉反字從厂音呼旱反禱都導反禱請也請於鬼神也廣疋禱謝也說文告事求福為禱也。</p>
不案<p style="margin-left:1em">於旦反案亦瞻視也察行也或曰案尋也。</p>
</div>
<div class='div-other'><a id='mulu1246' />
<p class='h3'>第二十九卷</p>䘢髁<p style="margin-left:1em">口化反三蒼尻骨也字林䯊也腰骨也口亞反今以䯊為髁律文作胯口故反股也又作跨字林跨踞也二形並非此義。</p>
隈[皮-(〡/又)+(王/匆)]<p style="margin-left:1em">於回反說文一由反水曲隩也隈隱蔽之[皮-(〡/又)+(王/匆)]也又作庡烏輩反字林庡翳也通俗文奧內曰庡今言庡地庡[皮-(〡/又)+(王/匆)]並是也。</p>
作屧<p style="margin-left:1em">古文屟今作䕈同思頰反說文履之薦也本音他頰反今江南女婦猶著屟子製如芒屟而卑下也。</p>
</div>
<div class='div-other'><a id='mulu1247' />
<p class='h3'>第三十一卷</p>䫃䀎<p style="margin-left:1em">亡見反說文邪視也方言自関而西秦晉之閒曰䀎。</p>
四徼<p style="margin-left:1em">古吊反四門巷也即曆中四激白是其事也。</p>
角刀<p style="margin-left:1em">古文斠同古卓反廣疋角量也說文斠平外斛也。</p>
[(〦/(目*目)/大)*毛]毹<p style="margin-left:1em">又作㲒氀二形字苑作氍㲣同強朱雙朱反聲類云毛席也釋名作裘溲通俗文織毛蓐曰[(〦/(目*目)/大)*毛]毹細者謂之毾㲪。</p>
凸髖<p style="margin-left:1em">徒結反抱璞子曰凸起也下又作臗同苦丸苦昆二反說文髀上也廣疋臗豚也埤蒼臗尻也律文作[月*亞]非也。</p>
芬馥<p style="margin-left:1em">扶福反字林馥香氣也。</p>
書讖<p style="margin-left:1em">楚蔭反三蒼讖秘密書也出河洛說文讖驗也謂占後有效驗也。</p>
</div>
<div class='div-other'><a id='mulu1248' />
<p class='h3'>第三十二卷</p>泠而<p style="margin-left:1em">歷經反泠然清涼㒵也泠然亦解悟之意。</p>
荷抌<p style="margin-left:1em">古文[打-丁+向]同胡我反又音何何負也說文何儋也。</p>
鼾睡<p style="margin-left:1em">下旦反說文臥息聲也字苑呼干反江南行此音律文作鼾嚊翰三形非也。</p>
齘齒<p style="margin-left:1em">下介反說文齒相切也三蒼鳴齒也律文作嗐未詳字出。</p>
寱語<p style="margin-left:1em">音藝說文寱眠言也聲類不覺妄言也舊律本多作[衛/心]讆二形三蒼于劌反[言*巟]言也又音牛例反廣疋[衛/心]寱也[梳-木+言]音[哷-寸+丁]光反。</p>
撿髮<p style="margin-left:1em">居儼反廣疋撿甲也括也括束也繫也。</p>
訕若<p style="margin-left:1em">所姦反依字訕謗也。</p>
</div>
<div class='div-other'><a id='mulu1249' />
<p class='h3'>第三十三卷</p>潦水<p style="margin-left:1em">音老謂聚雨水為汙潦水也。</p>
漱口<p style="margin-left:1em">所霤反說文漱盪口也禮記鷄初鳴咸盥漱是也。</p>
十擻<p style="margin-left:1em">又作藪同蘇走反郭璞注方言曰斗擻舉也難字曰斗擻豰[愨-心+束]也江南言斗擻北人言豰[愨-心+束]音都穀反下蘇穀反律文作抖捒二形抖與拯字同下捒音[弋@人]縛捒也又作抖之庾反抖也捒山厄反捒木名也並非字義。</p>
茹菜<p style="margin-left:1em">攘舉攘慮二反廣疋茹食也。</p>
撓令<p style="margin-left:1em">火刀反字林撓擾也漢書留犂撓酒是也。</p>
<span class='corr'>扂</span>戶<p style="margin-left:1em">通俗文作<span class='corr'>扂</span>門<span class='corr'>扂</span>也蒼頡篇作<span class='corr'>橝</span>音簟持也。</p>
<span class='corr'>[門@龠]</span>牡<p style="margin-left:1em">亡後反說文[木*(臿-臼+(凵@(人*人)))]關下牡也案為牡牡所以封固關令不可開也。</p>
</div>
<div class='div-other'><a id='mulu1250' />
<p class='h3'>第三十四卷</p>輕躁<p style="margin-left:1em">又作趮同子到反躁擾也亦動也釋名躁燥也如物燥則飛揚也。</p>
迫難<p style="margin-left:1em">古文[敲-高+白]同補格反廣疋迫<span class='corr'>陜</span>也急㒵也案迫猶逼也。</p>
遅其<p style="margin-left:1em">或作迡籕文作遅同除致反案迡待也漢書遅待天眀是也又除梨反遅晚也。</p>
</div>
<div class='div-other'><a id='mulu1251' />
<p class='h3'>第三十五卷</p>犍黃<p style="margin-left:1em">又作[牛*(虎-儿+又)]㓺二形同居言反字書犍害也通俗文以刀去陰曰犍。</p>
租賦<p style="margin-left:1em">古文[貝*疋]同方務反說文賦歛也廣疋賦稅也尒疋賦量也郭璞曰賦稅所以平量也方言賦動也賦稅所以擾動也。</p>
痶瘓<p style="margin-left:1em">敕顯敕管反言髮病也。</p>
瘊病<p style="margin-left:1em">相承呼溝反未詳何證律文多作㿈於恭反說文㿈腫也。</p>
睞眼<p style="margin-left:1em">力代反說文目瞳子不正也蒼頡篇內視也。</p>
瞷眼<p style="margin-left:1em">古文[馬*間]同胡間反說文戴眼也蒼頡篇目病也尒疋馬一眼白曰[馬*間]。</p>
疥㿋<p style="margin-left:1em">又作[病-丙+(少/虫)]同桒到反廣疋㿋瘡也通俗文皮起曰㿋。</p>
淡陰<p style="margin-left:1em">徒甘反謂匈上液也醫方多作淡飲。</p>
逼切<p style="margin-left:1em">千結反廣疋切近也亦切急也切迫也。</p>
揵椎<p style="margin-left:1em">梵言臂吒揵稚臂吒此云打揵稚所打之木或檀或桐此无正翻彼无鍾磬故也舊經多作揵遅此亦梵言訛轉也冝作稚稚音直致反但稚椎字形相濫故誤也。</p>
</div>
<div class='div-other'><a id='mulu1252' />
<p class='h3'>第三十七卷</p>若榺<p style="margin-left:1em">始孕反說文持機經者也三蒼經所居機榺也。</p>
毾㲪<p style="margin-left:1em">他盍反廣疋蒼頡云毾㲪毛有文章也釋名云施之大牀前小搨上所以登上牀因以為名焉。</p>
</div>
<div class='div-other'><a id='mulu1253' />
<p class='h3'>第三十八卷</p>皮革<p style="margin-left:1em">古文革愅諽三形同古核反說文獸去毛曰革革更也獸皮治去毛變更之故以為皮革字也革者更也字從三十從口口為國邑也國三十年而法更別取別異之意也口音韋。</p>
不串<p style="margin-left:1em">說文作遘又作摜誥幻文作慣同公患反串習也。</p>
</div>
<div class='div-other'><a id='mulu1254' />
<p class='h3'>第三十九卷</p>湏剗<p style="margin-left:1em">古文鏟同初簡反說文鏟平䥫也今方刃施柄者也。</p>
澷跟<p style="margin-left:1em">莫干反此假借也字體作鞔跟或作跟古恩反說文跟足踵也。</p>
斑豆<p style="margin-left:1em">江南有此豆也角長熟乃斑也。</p>
戶樞<p style="margin-left:1em">齒榆反尒疋摳謂之椳郭璞曰門扉摳也廣疋摳本也椳音五迴反。</p>
皮連<p style="margin-left:1em">古文聮同力錢反廣疋連續也亦連合也律文作縺力煎反字林縷不解也。</p>
菴鞮<p style="margin-left:1em">疑為靸鞮字苑素合都奚反今江南謂靴无頸者為靸廣疋鞮履也鞮革履也。</p>
</div>
<div class='div-other'><a id='mulu1255' />
<p class='h3'>第四十卷</p>患啑<p style="margin-left:1em">又作䶍同丁計反蒼頡篇噴鼻也詩云願言即啑菚云汝思我心如是我即啑今俗啑云人道我此亦古遺語耳。</p>
賔坘<p style="margin-left:1em">直飢反或作邠坘邠音府旻反案梵本云阿那他賔荼揭利呵跛底此云給孤獨長者。</p>
門閫<p style="margin-left:1em">又作梱同苦本反說文梱門橜也三蒼梱門限也。</p>
䬫餬<p style="margin-left:1em">音提胡通俗文酪蘇謂之䬫餬律文作醍音體字書醍酒也醐尋撿所无此應近作耳。</p>
紺色<p style="margin-left:1em">古憾反說文帛染青而揚赤色也[米*睪]名云紺含也謂青而含赤色也。</p>
逼厈<p style="margin-left:1em">[互*鳥]亦反三蒼厈推也漢書乘輿厈車馬音義曰厈不用也案厈猶䟽遠也亦指[厂@千]也。</p>
寺庿<p style="margin-left:1em">風俗通曰寺司也廷之有法度者也諸侯所止皆曰寺廣疋寺治也三蒼寺官舍也字體從寸從土聲[米*睪]名云寺嗣也治事者相嗣續於其中也韓詩鬼神所居曰廟白虎通曰廟者㒵也先祖之尊㒵也今取其義出古文之字。</p>
著褶<p style="margin-left:1em">時入反謂大袖衣也禮記君為褶衣鄭玄曰褶袷也[米*睪]名褶襲也言覆上之名也袷音工洽反。</p>
行縢<p style="margin-left:1em">徒登反礼記注云幅行縢也江南廝伇者有此物亦謂之行緾釋名云言以裹脚可跳騰輕便也。</p>
[(敲-高+(土/木))/牛]牛<p style="margin-left:1em">說文音茅西南夷長髦牛也今隴西出此牛也髦音毛。</p>
</div>
<div class='div-other'><a id='mulu1256' />
<p class='h3'>第四十一卷</p>車輿<p style="margin-left:1em">与諸与庶二反說文車輿也亦捴稱車曰輿一日車无輪曰輿律文作舉對舉也。</p>
落發<p style="margin-left:1em">甫越反發猶放也去也說文射發也詩云發彼有的是也。</p>
中的<p style="margin-left:1em">知仲反下的又作㢩說文作的眀也同都歷反射質也謂的然眀見也今射堋中珠子是也。</p>
射鞚<p style="margin-left:1em">口弄反難字曰鞚馬鞚也。</p>
貯器<p style="margin-left:1em">張呂反說文貯積也所以盛貯者也貯蓄也謂蓄藏之也。</p>
結㲨<p style="margin-left:1em">字林而容反毛罽也律文作緝字書亦[革*咠]字音而用反鞍毳飾也。</p>
作[幔-又+心]<p style="margin-left:1em">虛偃反蒼頡篇云布帛張車上為[幔-又+心]。</p>
</div>
<div class='div-other'><a id='mulu1257' />
<p class='h3'>第四十二卷</p>[序-予+禾]米<p style="margin-left:1em">字體作穈亡皮反呂氏春秋曰飯之美者有陽山之穄高誘曰關西謂之[序-予+禾][前-刖+異]州謂之穄律文有作[禾*木]字音述。</p>
堅韌<p style="margin-left:1em">今作肕同而振反通俗文柔堅曰肕。</p>
若癬<p style="margin-left:1em">又作㿅同先善反說文乾瘡也今有乾濕兩種也。</p>
苦㽿<p style="margin-left:1em">又作瘑同古和反韻集曰瘡病也春發者謂之燕㽿秋發者為[序-予+(鴈-厂)][病-丙+爪]。</p>
[占@必]鹽<p style="margin-left:1em">力古反天生曰[占@必]人生曰鹽古者宿沙初煑鹽。</p>
涎沫<p style="margin-left:1em">又作[泳-永+欠]㵪[沎-匕+品]唌四形同似延反慕欲口液也。</p>
鼠㩜<p style="margin-left:1em">胡[里*敢]反說文㩜攏也攏牢也一曰圈也。</p>
蚰蜒<p style="margin-left:1em">或作蝣[虫*行]二形同由延二音說文亦名入耳北燕曰[(虫-、)*丑][虫*(尸@工)]音女六女胝反。</p>
鈹刀<p style="margin-left:1em">匹皮反說文大鍼也醫家用以破㿈也。</p>
胞胎<p style="margin-left:1em">補茅反說文胞兒生裹也。</p>
於尒<p style="margin-left:1em">今作爾同而是反詩云百爾君子菚云尒汝也或作你奴履反你我也。</p>
泔汁<p style="margin-left:1em">音甘說文泔潘也謂浙米汁也江北名泔江南名潘音翻。</p>
盪滌<p style="margin-left:1em">古文[浼-儿+(焉-正)]同徒朗徒的反通俗文澡器謂之盪滌。</p>
得尊<p style="margin-left:1em">字書作樽說文酒器也尊以奉之律文作鐏音在困反矛㦸下銅鐏也鐏非此義。</p>
</div>
<div class='div-other'><a id='mulu1258' />
<p class='h3'>第四十三卷</p>㓟皮<p style="margin-left:1em">音皮廣疋㓟剝也。</p>
循勺<p style="margin-left:1em">囚倫反循行也謂流下也。</p>
揵茨<p style="margin-left:1em">毗尼母經譯言中䥫鉢也或作建鎡亦是梵言輕重耳律文作[金*咨]㘹非也。</p>
伯孔<p style="margin-left:1em">音陷說文小阱也廣疋伯坑也。</p>
䔖芰<p style="margin-left:1em">又作茤同渠智反說文芰䔖也律文作[卄/奇]非也。</p>
麨[竺-二+(僉*殳)]<p style="margin-left:1em">又作奩小學篇作[打-丁+廉]同力沾反韻集曰[竺-二+(僉*殳)]所以歛物也說文[竺-二+(僉*殳)]鏡[竺-二+(僉*殳)]也今江南亦有粉匳棊奩也。</p>
激發<p style="margin-left:1em">經歷反流急曰激激感也。</p>
輾治<p style="margin-left:1em">又作輾莊子車輪不跡地作跡同女展反說文輾轢也。</p>
怨仇<p style="margin-left:1em">古文逑同渠牛反三蒼怨耦曰仇尒疋仇讎匹也。</p>
微服<p style="margin-left:1em">字林微隱行也尒疋匿竄微也郭璞曰謂逃竄也字體從彳微妙之微妙人。</p>
</div>
<div class='div-other'><a id='mulu1259' />
<p class='h3'>第四十六卷</p>噫自<p style="margin-left:1em">乙戒反說文飽出息也礼記不敢噦噫是也。</p>
駏驉<p style="margin-left:1em">巨虛二音似騾而小牛父馬子也。</p>
嫌隙<p style="margin-left:1em">古文[少/日/小]同丘逆反隙舋也說文隙壁際孔也。</p>
寶渚<p style="margin-left:1em">之与反尒疋小洲曰渚李巡曰四方有水獨高可[皮-(〡/又)+(王/匆)]故曰渚。</p>
曼今<p style="margin-left:1em">莫槃反高昌謂聞為曼此應是也律文有作聞勿雲反說文聞知聲也。</p>
</div>
<div class='div-other'><a id='mulu1260' />
<p class='h3'>第四十八卷</p>祇衼<p style="margin-left:1em">字苑巨兒之移反法服也或作竭支或言僧迦支又作僧迦鵄梵言訛轉也正言僧脚崎此云覆腋衣也或言瞿修羅此云圖也像其衣形立二名也此二衣西國亦著但非淨耳。</p>
蠱道<p style="margin-left:1em">公戶反聲類弋者反說文蠱腹中䖝也謂行虫毒字從蠱在血字意也。</p>
</div>
<div class='div-other'><a id='mulu1261' />
<p class='h3'>第四十九卷</p>令卷<p style="margin-left:1em">奇員反詩云有卷者阿傳曰卷曲也。</p>
詭語<p style="margin-left:1em">俱毀反謂變詐也三蒼詭譎也廣疋詭欺也。</p>
䟽向<p style="margin-left:1em">山於反䟽通也說文作[田*疋][田*疋]窓也字從疋疋足也從曲象其形也門戶[冗-几+曲][片*扁]皆所以引通諸物故從疋疋取通行意也疋山与反。</p>
捉脛<p style="margin-left:1em">古文踁同下定反字林脚胻也釋名云脛莖也。</p>
窳墯<p style="margin-left:1em">余乳反尒疋窳勞也郭璞曰勞苦者多墯窳也言懶人不能自起如[瓜-、]瓠在地不能自立故字從[瓜-、]又懶人恒在室中故從穴也。</p>
警心<p style="margin-left:1em">古文憼儆二形同居影反謂戒慎也警戒也廣疋警不安也律文作景大也光眀也景非此音。</p>
達嚫<p style="margin-left:1em">叉覲反經中或作大櫬梵言訛也案尊婆湏蜜論亦作檀櫬此云財施解言報施之法名曰達櫬導引福地亦名達櫬又西域記云達[打-丁+親]拏者右也或言䭾器尼以用右手受人所施為其生福故從之立名也經中言福田者是也律文從口作嚫近字也。</p>
媟嬻<p style="margin-left:1em">古文絬媟[執/日]渫四形今作[序-予+(執/衣)]同先結反謂鄙媟也方言媟狎也郭璞曰相親狎也媟慢也㑥也下古文䢱嬻二形今作黷同徒木反通俗文相狎習謂之媟嬻。</p>
茜草<p style="margin-left:1em">古文蒨茜二形今作茜同千見反說文茅蒐也血所生故蒐字從鬼案茜可以染綘也。</p>
不耐<p style="margin-left:1em">奴代反三蒼耐忍也字本從刀杜林改從寸。</p>
禁滿<p style="margin-left:1em">溫器名也尋撿文字所无未詳何出此應外國語耳或鎑䥈訛也鎑音古盍反䥈音莫朗反。</p>
湏籤<p style="margin-left:1em">七廉反說文籤貫也銳也。</p>
</div>
<div class='div-other'><a id='mulu1262' />
<p class='h3'>第五十卷</p>縫[糸*急]<p style="margin-left:1em">於近反[糸*急]衣也通俗文合袟曰[糸*急]。</p>
作著<p style="margin-left:1em">古文䇡同直慮反廣疋筴謂之箸律文作斫鐯二形同知略反尒疋斫謂之斫斫钁也斫非字義筴音古俠反。</p>
蝙蝠<p style="margin-left:1em">方眠方目反方言蝙蝠服翼蟙爅靈鼠四者一物方別名也崔豹古今注云蝙蝠一名仙鼠一名飛鼠五百嵗色白胐重集物則頭垂故謂之倒掛蝙蝠食之神仙蟙音織䘃音墨律文作[螅-心+?]蝮非也。</p>
櫺子<p style="margin-left:1em">力丁反說文窓楯閒子也今言窓櫺車櫺是也。</p>
撗[橾-品+既]<p style="margin-left:1em">字林渠例反木釘也廣疋[橾-品+既]釘也江南或謂之[橾-品+既]律文作揭說文巨列反揭猪杙也。</p>
作棬<p style="margin-left:1em">去㩲反鄭玄注礼云屈木為之謂之捲律文作拳非體也。</p>
㝯客<p style="margin-left:1em">奇驕反字林㝯寄也廣疋㝯客也律文作僑說文僑高也廣疋僑才也僑非此義。</p>
鵽鳥<p style="margin-left:1em">竹刮反尒疋鵽鳩冠雉郭璞曰大如鴿似雌雉鼠脚岐尾為鳥憨急群飛出北方沙漠俗名突[厂@報]雀生蒿菜之閒。</p>
汲水<p style="margin-left:1em">金及反說文汲引水也廣疋汲取也。</p>
挈橰<p style="margin-left:1em">音結高通俗文機汲謂之挈橰。</p>
䦨格<p style="margin-left:1em">羹頟反蒼頡篇格椸架也椸音移。</p>
[戀-心+廾]取<p style="margin-left:1em">九万反說文抒漏也[戀-心+廾]臽也舀音弋少反。</p>
</div>
<div class='div-other'><a id='mulu1263' />
<p class='h3'>第五十一卷</p>作把<p style="margin-left:1em">補駕反謂刀把也正音補疋反說文把握也亦把持也單手為把。</p>
刀鞘<p style="margin-left:1em">小尒疋作韒諸書作削同思誚反說文削刀鞞也方言劒削關東謂之削關西謂之鞞音餅江南音嘯中國音笑。</p>
鞔著<p style="margin-left:1em">莫干反蒼頡篇鞔覆也今謂覆盖為鞔周礼棧車無革鞔是也律文作縵澷二形假借也。</p>
撚髭<p style="margin-left:1em">乃殄反通俗文手捏曰撚兩指索之也聲類撚緊也律文作捏乃結反字林捏捺也。</p>
令翹<p style="margin-left:1em">巨遙反廣疋翹舉也。</p>
眼瞼<p style="margin-left:1em">居儼反字略云謂目外皮也。</p>
耳璫<p style="margin-left:1em">都堂反釋名云穿耳施珠曰璫。</p>
綜練<p style="margin-left:1em">子送反說文機縷持絲交者也綜習也。</p>
</div>
<div class='div-other'><a id='mulu1264' />
<p class='h3'>第五十二卷</p>椎鉆<p style="margin-left:1em">巨廉反通俗文鍜具曰鉆律文作鉗以䥫有所束也亦頸鉗也。</p>
㰆囊<p style="margin-left:1em">埤蒼作[韋*(ㄆ/用)]同蒲戒反東觀漢記因水為排音義曰<span class='corr'>鍛</span>家排也。</p>
鏇器<p style="margin-left:1em">似絹反說文鏇圓鑪也難字作擐謂以繩轉軸裁木為器也。</p>
[木*用]閣<p style="margin-left:1em">蒲萌反三蒼棧閣也通俗文連閣曰[木*用]。</p>
挾鉢<p style="margin-left:1em">胡頰反說文挾持也尒疋挾藏也亦懷挾也。</p>
相棖<p style="margin-left:1em">說文作樘柱也音隱紂庾反字統作棖文庚反棖觸也又嫽敞敞觸亦作敞音文衡反律文作棠徒當反三蒼杜梨也棠非字義。</p>
作桄<p style="margin-left:1em">古文[牛*黃]撗二形同音光聲類作輄車下撗木也今車牀及挮舉下撗木皆曰桄是也。</p>
若[竺-二+蠶]<p style="margin-left:1em">祖舍反綴也細竹也通俗文綴衣曰[竺-二+蠶]。</p>
指㧺<p style="margin-left:1em">古文[韋*沓]同徒荅反說文韋㧺也今之射[韋*沓]是也。</p>
赭土<p style="margin-left:1em">之也反三蒼赭赤土也。</p>
白墠<p style="margin-left:1em">字林音善即白土也亦名堊案吴普本草云白堊一名白善是也。</p>
撗郭<p style="margin-left:1em">胡觥反說文闌木也律文作宏胡萌反大也屋深向也宏非此義郭恢郭也在外廓落之稱也。</p>
若撈<p style="margin-left:1em">借音力導反關中名磨山東名撈編棘為之以平塊也。</p>
<span class='corr'>齝</span>食<p style="margin-left:1em">又作齝毛詩傳作呞同敕之反尒疋牛曰齝郭璞云食<span class='corr'>已</span>復出嚼之也韻集音式之反今<span class='corr'>陝</span>以西皆言詩也。</p>
雜糅<p style="margin-left:1em">古文[飢-几+丑]粈二形同拏救反廣疋[飢-几+丑]雜也說文粈雜飯也。</p>
作錔<p style="margin-left:1em">他帀反說文以金銀有所覆冒也。</p>
毛㲖<p style="margin-left:1em">字林先要反毛㒵也通俗文毛茂謂之[召*毛]㲖案字義冝作[巢*(虎-儿+巾)]音所革反毛[巢*(虎-儿+巾)]也亦蠅[巢*(虎-儿+巾)]也。</p>
犎牛<p style="margin-left:1em">漢書西域傳有封牛鄧展曰脊上有肉鞌如橐駝又獻一封駝鄭氏曰脊上有封也難字作犎犎牛也音妃封反今有此牛形小髆上有犎牛是也。</p>
</div>
<div class='div-other'><a id='mulu1265' />
<p class='h3'>第五十三卷</p>愽掩<p style="margin-left:1em">博愽戲也用六箸六棊謂之六愽掩圍棊也纂文云擈掩跳錢戲也俗人謂之射意一曰射數亦云博戲掩取人財物也。</p>
拍石<p style="margin-left:1em">彈棊也拍音普白反。</p>
䛕諂<p style="margin-left:1em">以朱反周書面從曰䛕㽵子不擇是非而言謂之䛕律文作諭古文諭今作喻同翼樹反告也譬諫也。</p>
羖羊<p style="margin-left:1em">公戶反三蒼夏羊羖䍽也亦羯也。</p>
䍧羝<p style="margin-left:1em">作桒反字林牝羊也三蒼吴羊也。</p>
彗星<p style="margin-left:1em">古文[竺-二+習]篲二形同囚芮反尒疋彗星為攙搶[米*睪]名云星光稍稍似彗也律文作簡閱之閱非也挽音叉銜反搶叉衡反。</p>
月蝕<p style="margin-left:1em">神軄反周易云月盈即蝕[米*睪]名云日月虧日蝕稍稍侵虧如䖝食草木葉也。</p>
</div>
<div class='div-other'><a id='mulu1266' />
<p class='h3'>第五十五卷</p>䐑中<p style="margin-left:1em">相承古侯反脚曲[月*(世/冉)]也未詳何出此應俗語耳。</p>
陂池<p style="margin-left:1em">筆皮反池也山東名濼音正各反鄴有鸕鶿礫今関中亦名濼幽州名淀音徒見反。</p>
</div>
<div class='div-other'><a id='mulu1267' />
<p class='h3'>第五十六卷</p>篅上<p style="margin-left:1em">市緣反說文判竹圓以盛穀者也律文作簞音円笥也一曰小筐也又作蕇音典尒疋蕇亭歷也。</p>
剸拱<p style="margin-left:1em">徒端反通俗文截断曰剸律文作揣。</p>
股閒<p style="margin-left:1em">古文骰同公戶反說文骰髀也[米*睪]名云股者固也為強固也。</p>
</div>
<div class='div-other'><a id='mulu1268' />
<p class='h3'>第五十七卷</p>企床<p style="margin-left:1em">古文[企-止+(口/止)]同丘豉反[米*睪]名云企启也启開也言自延竦之時摳機皆開張也律文從山作仚火延反說文人上山㒵也亦古文危字但此二字人多致或所以具[米*睪]也。</p>
疝病<p style="margin-left:1em">所姦反說文疝腹痛也。</p>
</div>
<div class='div-other'><a id='mulu1269' />
<p class='h3'>第六十卷</p>稊稗<p style="margin-left:1em">又作荑說文作第同徒犂反似稗布地穢草也今俗云稊子是也稗蒲懈反說文禾別也草之似穀者也。</p>
秕筶<p style="margin-left:1em">卑以反穀不成者也律文有作粃補尸反方言[亡/口]粃不也[卄/告]古木反通俗文禾[禾*會]謂之[卄/告]䅵䅵音奴穀之若二反[亡/口]音莫光反。</p>
遍扣<p style="margin-left:1em">祛後反扣擊也律文作叩說文亰兆藍田有叩鄉地名也此假借耳。</p>
而㽄<p style="margin-left:1em">蘇奚反通俗文瓦病而璺璺而聲散曰㽄方言㽄聲散也律文作屖先啼反說文屖遅也屖非此用璺音問。</p>
觝躓<p style="margin-left:1em">丁礼反下貞示反廣疋觝觸也躓蹋也言觸蹋人也。</p>
傎蹶<p style="margin-left:1em">又作蹎[起-巳+真]二形同都田反廣疋傎倒也傎覆反倒也蹶或作躝同居月巨月二反說文蹶僵也僵仰臥也。</p>
</div></div>
<p class='juan'>一切經音義卷第十四</p></div>
</div><!-- end of div[@id='body'] -->
</body></html>