<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1440' />
<p class='juan'>一切經音義卷第十七<span class='note-inline'>(小乘論)</span>　　　　弁</p><p class="byline">翻經沙門玄應撰</p>
<div class='div-other'><a id='mulu1441' />
<ul class="">
<li>阿毗曇毗婆沙論</li>

<li>迦旃延阿毗曇論</li>

<li>舍利弗阿毗曇論</li>

<li>俱舍論</li>

<li>出曜論</li>
</ul>
<div class='div-other'><a id='mulu1442' />
<p class='h2'>阿毗曇毗婆沙論</p>
<div class='div-other'><a id='mulu1443' />
<p class='h3'>第一卷</p>阿毗曇<p style="margin-left:1em">或言阿毗達磨或云阿鼻達磨皆梵言轉也此譯云勝法或言無比法以詮慧故也或云向法以因向果或名對法以智對境也。</p>
毗婆沙<p style="margin-left:1em">隨相論作毗頗沙此云廣解應言鼻婆沙此譯云種種說或言分分說或言廣說同一義也。</p>
優婆提舍<p style="margin-left:1em">此云逐分別所說沙門隨後即釋舊人義譯為論義經也。</p>
揵度<p style="margin-left:1em">巨焉反此言訛略也應云娑揵啚揵音居言反此云聚中阿含經云揵度者此云積木義亦一也。</p>
評曰<p style="margin-left:1em">皮命反謂量議也字書評訂也訂音徒頂反說文訂平議也。</p>
</div>
<div class='div-other'><a id='mulu1444' />
<p class='h3'>第三卷</p>渴伽<p style="margin-left:1em">月藏經作佉伽皆訛也正言朅伽朅音去謁反此譯云犀牛毗沙拏此云角謂犀牛一角一亦獨也喻獨覺也言一一獨居山林也。</p>
般吒<p style="margin-left:1em">此訛略也應言般荼迦此云黃門其類有五一般荼迦捴名謂具男根而不生子二伊利沙般荼迦伊利沙此云妬謂見他共婬即發情欲不見不發三扇荼般荼迦謂本来男根不滿故不能生子四愽叉般荼迦謂半月作男半月作女愽叉此云助謂兩半月助成一滿月也五留拏般荼迦謂被荊男根留拏此云割也。</p>
</div>
<div class='div-other'><a id='mulu1445' />
<p class='h3'>第四卷</p>刀鞘<p style="margin-left:1em">小尒雅作韒諸書作削同思誚反方言劒削關東謂之削關西謂之鞞音餅說文削刀鞞也江南音嘯閞中音笑也。</p>
屎尿<p style="margin-left:1em">又作屎古書亦作矢同失旨反說文屎糞也下又作[尸@(巢-果+水)]同乃弔反通俗文出脬曰尿字林尿小便也醫方多作矢溺假借也論文作屎香伊反殿屎呻吟也屎非此義。</p>
</div>
<div class='div-other'><a id='mulu1446' />
<p class='h3'>第五卷</p>頗有<p style="margin-left:1em">普我反諸書語辝也。</p>
眼瞳<p style="margin-left:1em">徒公反埤蒼目珠也眼中瞳子也。</p>
</div>
<div class='div-other'><a id='mulu1447' />
<p class='h3'>第七卷</p>瞿翅羅鳥<p style="margin-left:1em">經中或作拘抧羅鳥或作俱翅羅鳥同一種也此譯云鵶鷗好聲鳥也此鳥形醜聲好從聲為名共命鳥。</p>
捕狙<p style="margin-left:1em">又作覷同千絮反三蒼狙伺也通俗文伏伺曰狙是也狙亦觀視也謂相候視也論文作[打-丁+((┐@一)/一/(┐@一)/一)]此字習誤<span class='corr'>已</span>久人莫辯正也。</p>
[木*氏]洹<p style="margin-left:1em">猶是[木*氏]陁此言訛也應云栘多或言逝多此云戰勝婆那此云林名為勝林栘音是奚反。</p>
廁溷<p style="margin-left:1em">測吏反謂人雜廁在上非一也下胡困反廣雅圊圂庰廁也廁亦圂也言溷濁也或言清言至穢[皮-(〡/又)+(王/匆)]冝脩治使潔清也。</p>
麤觸<p style="margin-left:1em">且胡反廣雅麤大也又人之警防亦曰麤鹿性食息自相背慮人獸之害警亦如之故字從三鹿字意也。</p>
垛穀<p style="margin-left:1em">徒果反字林垛小堆也吴人謂積土為垛今取其義。</p>
朵<p style="margin-left:1em"><span class='note-inline'>(菓子也)</span>。</p>
[糸*孕]<p style="margin-left:1em"><span class='note-inline'>(潔綵也)</span>。</p>
[土*孕]<p style="margin-left:1em"><span class='note-inline'>(士也)</span>。</p>
次壓<p style="margin-left:1em">於甲反蒼頡解詁壓鎮也笮也論文作押音甲尒雅押輔也亦束也押非此用。</p>
[起-巳+(卑-(白-日))]早<p style="margin-left:1em">穀趂[虎-儿+用]也。</p>
白墡<p style="margin-left:1em">字體作墠字林音善土名也即白土也亦名堊案吴普本草云白堊一名白墠是也。</p>
</div>
<div class='div-other'><a id='mulu1448' />
<p class='h3'>第八卷</p>瞟翳<p style="margin-left:1em">疋眇反目病也下或作瞖同於計反。</p>
若挑<p style="margin-left:1em">他堯反說文挑抉也以手抉挑出物也。</p>
孿併<p style="margin-left:1em">所患反廣雅孿子兩也通俗文連子曰孿字林雙生也蒼頡篇一生兩子也併音蒲茗反尒雅並併也亦俱也言若二身根即二人連併此不可也。</p>
潢水<p style="margin-left:1em">胡光反說文潢久積水池也大曰潢小曰洿洿濁水也。</p>
指㧺<p style="margin-left:1em">古文[韋*沓]同徒荅反說文指㧺也一曰韋㧺也今之射[韋*沓]是也。</p>
</div>
<div class='div-other'><a id='mulu1449' />
<p class='h3'>第九卷</p>操抆<p style="margin-left:1em">又作[喿*支]同錯勞反說文操把持也執捉也論文作搊非也。</p>
[馬*(又/又)]色<p style="margin-left:1em">補角反字林斑駁色不純也通俗文黃白雜謂之駮犖論文從交作駮獸名踞牙食虎豹者也。</p>
詭誑<p style="margin-left:1em">俱毀反謂變詐也三蒼詭譎譎詐也廣雅詭欺也。</p>
</div>
<div class='div-other'><a id='mulu1450' />
<p class='h3'>第十二卷</p>糺索<p style="margin-left:1em">居柳反蒼頡解詁云繩三合曰糺小尒雅云大曰索小曰繩也。</p>
愽弈<p style="margin-left:1em">古文[筷-夬+尃]同補莫反下餘石反方言愽或謂之棊弈圍棊也方言自閞而東齊魯之閒皆謂圍棊為弈小尒雅云棊[尸@句]謂之弈。</p>
</div>
<div class='div-other'><a id='mulu1451' />
<p class='h3'>第十四卷</p>般闍<p style="margin-left:1em">于瑟或作般遮于瑟皆訛略也應言般遮跋利利沙又言般遮婆栗史迦般遮此云五婆栗史迦此云年謂五年一大會也佛去世一百年後阿輸迦王設此會也自茲以後執見不同五師競分遂成五部或十八部也。</p>
</div>
<div class='div-other'><a id='mulu1452' />
<p class='h3'>第十五卷</p>五曀<p style="margin-left:1em">古文㙪同於計反小尒雅幽曀闇昧冥也[米*睪]名曀翳也使日光不明淨也。</p>
窳墯<p style="margin-left:1em">㬰乳反尒雅窳勞也郭璞曰勞苦者多墮窳也言懶人不能自起如[瓜-、]瓠在地不能自立故字從[瓜-、]懶人恒在室中故字從穴。</p>
一的<p style="margin-left:1em">古文㢩說文作的同都歷反的明也詩云發彼有的傳曰的射質也謂的然明見也今射堋中珠了也。</p>
</div>
<div class='div-other'><a id='mulu1453' />
<p class='h3'>第十六卷</p>麻幹<p style="margin-left:1em">工旦反麻莖也亦枝主名幹廣雅幹本也三蒼枝幹也字冝作[卄/(烈-列+(里*吉))]稭二形音皆今呼為麻[卄/(烈-列+(里*吉))]是。</p>
</div>
<div class='div-other'><a id='mulu1454' />
<p class='h3'>第十八卷</p>彷徉<p style="margin-left:1em">扶羊反下余章反廣雅彷徉徙倚也亦俳佪也。</p>
作屣<p style="margin-left:1em">古文[革*徙][革*麗]二形同所綺所解二反說文屣鞮属也鞮韋履也鞮音都奚反。</p>
軍持<p style="margin-left:1em">此譯云瓶謂雙口澡灌也西國尼畜君持僧畜澡灌皆不得㸦用論文作[木*(迡-匕+羊)]。</p>
</div>
<div class='div-other'><a id='mulu1455' />
<p class='h3'>第十九卷</p>樺皮<p style="margin-left:1em">胡覇反木名也皮可以飾弓者也。</p>
一畦<p style="margin-left:1em">胡圭反蒼頡篇田五十<span class='corr'>畝</span>曰畦畦埒也埒封也道徑也埒音劣。</p>
</div>
<div class='div-other'><a id='mulu1456' />
<p class='h3'>第二十卷</p>瞪[目*冒]<p style="margin-left:1em">冝作[夢-夕+登]瞢徒登反下亡登反韻集云失臥極也亦乱悶也論文作憕[怡-台+冒]非也。</p>
曲蟺<p style="margin-left:1em">音善古今注云丘蚓也一名蜜蟺江東名寒蚓善長吟於地中江東謂為歌女或謂之鳴砌論文作蟬非躰也。</p>
曲僂<p style="margin-left:1em">力矩反通俗文曲脊謂之傴僂春秋宋鼎銘曰一命而僂再命而傴三命而俯杜預曰俯恭於傴傴恭於僂身俞曲恭益加也論文作軁或作瘻並非也。</p>
傎伏<p style="margin-left:1em">又作[仁-二+顛][起-巳+真]二形同丁堅反廣雅傎倒也謂反倒也下古文踣今作仆同蒲北反說文仆䪺也謂前覆也論文作顛伏非躰也。</p>
是筏<p style="margin-left:1em">通俗文作[舟*發]韻集作撥同扶月反謂編竹木浮於河以運物者也。</p>
卵[愔*戈]<p style="margin-left:1em">於若反三蒼印信也撿也字從爪卪也卪音節下又作[惚-勿+土]同昌志反通俗文私記為[愔*戈]舊音皆與知識同更無別音。</p>
</div>
<div class='div-other'><a id='mulu1457' />
<p class='h3'>第二十一卷</p>舩[簿-尃+卑]<p style="margin-left:1em">蒲佳反方言[簿-尃+卑]謂之筏南土名[簿-尃+卑]北人名筏論文作椑非躰也。</p>
髖骨<p style="margin-left:1em">又作[月*(宋-木+(十/日/儿))]同苦桓苦昆二反說文髖髀上也埤蒼臗尻也。</p>
營壘<p style="margin-left:1em">古文作覮同伇瓊反三蒼營衛也部也下又作垒同力癸反軍壁曰壘壘亦重也。</p>
洟唾<p style="margin-left:1em">古文[鼻*弟]同敕計反三蒼洟鼻液也周易齎咨涕洟自目曰涕自鼻曰洟論文從口作㖒又作涕並非軆也。</p>
肪[月*冊]<p style="margin-left:1em">府房反肪肥也脂肪也下先安反通俗文在腰曰肪在胃曰[狦-(狂-王)+月][狦-(狂-王)+月]脂也謂腸[月*冊]脂也論文作[月*散]非也。</p>
腦胲<p style="margin-left:1em">古扌反足大指也案字義冝作解音胡賣反謂腦縫解也无上依經云頂骨无胲是也。</p>
窓向<p style="margin-left:1em">又作每窗[實-貝+心]三形同楚江反正窓也旁窓曰[片*(皮-支+(王/用))]以助明也下許亮反三蒼向北出[片*(皮-支+(王/用))]也向亦窓也論文作扄古螢反扄鈕也外閇者也扄非今義。</p>
衣[袖-由+(戒-廾+只)]<p style="margin-left:1em">孤得反相傳云謂衣襟也未詳所出。</p>
[跳-兆+(扃-戶+右)]足<p style="margin-left:1em">丘消反蒼頡解詁云舉足行高也漢書[跳-兆+(扃-戶+右)]足文穎曰蹻猶翹也。</p>
</div>
<div class='div-other'><a id='mulu1458' />
<p class='h3'>第二十五卷</p>軛靷<p style="margin-left:1em">又作[木*(厂@巳)]同於[葺-耳+十]反小尒雅衡扼也謂轅端壓牛領者也。</p>
</div>
<div class='div-other'><a id='mulu1459' />
<p class='h3'>第二十六卷</p>以繭<p style="margin-left:1em">古文絸同古典反蠶縈絲者也蒼頡解詁云繭未繰也字從虫從糸[卄/一/巾]聲[卄/一/巾]音眠。</p>
日[日/出/卄/米]<p style="margin-left:1em">蒲穀反[日/出/卄/米]曬也說文[日/出/卄/米]晞乾也字從日從出從[忡-┐]米字意也。</p>
</div>
<div class='div-other'><a id='mulu1460' />
<p class='h3'>第二十七卷</p>失獸摩羅<p style="margin-left:1em">或言失收摩羅此云煞子魚也善見律譯云鰐魚廣州土地有之鰐音五各反。</p>
鱣魚<p style="margin-left:1em">知連反尒雅鱣大魚也似鱏而短鼻口在頷下江東呼為黃魚長者二三丈鱏音徐林反鼻長七八寸重千斤。</p>
興渠<p style="margin-left:1em">此是樹汁西國取之以置食中今有阿魏藥是也。</p>
歧路<p style="margin-left:1em">古文岐[(敲-高)*邑]二形同渠冝反謂枝別義也尒雅道二達謂之岐謂岐道直出者[米*睪]名物兩為岐此道似之史記楊朱泣岐路是也。</p>
</div>
<div class='div-other'><a id='mulu1461' />
<p class='h3'>第二十九卷</p>門閫<p style="margin-left:1em">又作梱同苦本反說文梱門橜也三蒼門限也。</p>
</div>
<div class='div-other'><a id='mulu1462' />
<p class='h3'>第三十二卷</p>戶樞<p style="margin-left:1em">齒㬰反廣雅樞本也尒雅樞謂之椳郭璞曰謂門扉樞也椳音五廻反。</p>
盈長<p style="margin-left:1em">又作贏同弋成反下除亮反字林贏有餘也廣雅贏益也長剩也。</p>
祝詛<p style="margin-left:1em">說文作詶今作呪同之授反下古文[社-土+(虎-儿+且)]同側據交擇名祝属也以善惡之辝相属著也詛阻也謂使人行事阻限於言也。</p>
</div>
<div class='div-other'><a id='mulu1463' />
<p class='h3'>第三十三卷</p>傎蹶<p style="margin-left:1em">都賢反傎倒也下又作蹶同居月巨月二反蹶仆也亦䪺也前覆也。</p>
</div>
<div class='div-other'><a id='mulu1464' />
<p class='h3'>第三十八卷</p>鈆性<p style="margin-left:1em">伇川反說文鈆青金也尚書青州貢鈆是也錫銀鈆之閒也。</p>
竹篾<p style="margin-left:1em">莫結反埤蒼抈竹皮也中國謂竹篾為[算-廾+冗][算-廾+冗]音弥蜀土亦然。</p>
</div>
<div class='div-other'><a id='mulu1465' />
<p class='h3'>第三十九卷</p>殨風<p style="margin-left:1em">又作潰同胡對反說文殨漏也謂决潰㿈瘡也論又作膭肥膭膭也膭非字體又作膹浮鬼反三蒼臛多滓也膹非此義。</p>
麋鹿<p style="margin-left:1em">亡皮反說文鹿属也以冬至解角者也。</p>
</div>
<div class='div-other'><a id='mulu1466' />
<p class='h3'>第四十卷</p>火燧<p style="margin-left:1em">又作隧同辝醉反火母也世本云造火者燧人也因以為名。</p>
墟齶<p style="margin-left:1em">去於反下五各反齒內上下肉也。</p>
</div>
<div class='div-other'><a id='mulu1467' />
<p class='h3'>第四十二卷</p>蔬食<p style="margin-left:1em">所於反字林蔬菜也尒雅蔬郭璞曰凡可食之菜通名曰蔬也。</p>
因舫<p style="margin-left:1em">甫妄反通俗文連舟曰舫尒雅舫舟也郭璞曰併兩舩也又舫亦柎也注云水中筏也。</p>
佉樓書<p style="margin-left:1em">應言佉路瑟吒謂北方邊[皮-(〡/又)+(王/匆)]人書也。</p>
</div>
<div class='div-other'><a id='mulu1468' />
<p class='h3'>第四十三卷</p>執䂎<p style="margin-left:1em">字詁古文[金*((彖-豕)+(┐@一))]䂎二形今作[矛*(爂-火+(林/一))]同千乱反廣雅䂎謂之鋋鋋小矛也鋋音市延反。</p>
褰衣<p style="margin-left:1em">又作㩙丘焉反禮記暑無褰裳鄭玄曰[塞-土+永]去也。</p>
觀垣<p style="margin-left:1em">宇煩反詩云太師維垣傳曰垣牆也[米*睪]名垣援也人所依阻以為援衛也。</p>
</div>
<div class='div-other'><a id='mulu1469' />
<p class='h3'>第四十六卷</p>執盾<p style="margin-left:1em">食尹反盾所以扞身蔽目也以木自蔽從目象形盾聲論文作䦨楯之楯非體也。</p>
俾倪<p style="margin-left:1em">又作[改-己+(田/十)]堄二形同普米反下吾礼反廣雅俾倪堞女牆也埤蒼城上小垣也[米*睪]名云言於孔中俾倪非常事也。</p>
噐仗<p style="margin-left:1em">祛兾反下治亮反漢書制噐械之品應劭曰內盛曰噐外盛曰[打-丁+戒]一曰無盛曰器仗兵器也五刃捴名兵人所執持曰仗也。</p>
</div>
<div class='div-other'><a id='mulu1470' />
<p class='h3'>第五十四卷</p>捷樹<p style="margin-left:1em">字詁古文捷今作接同子葉反相接也言接樹無根也。</p>
殉腸<p style="margin-left:1em">上辤俊反。</p>
</div>
<div class='div-other'><a id='mulu1471' />
<p class='h3'>第五十五卷</p>斑駁<p style="margin-left:1em">又作辬同[示*甫]顏反蒼頡篇斑文㒵也雜色為斑也駁不純色也。</p>
卜筮<p style="margin-left:1em">時世反禮記龜為卜[竺-二+耆]為筮卜筮者所以决嫌疑定猶豫故疑即筮之字從竹從巫筮者揲[竺-二+耆]取卦折竹為㕛故字從竹揲音食列余列二反。</p>
</div></div>
<div class='div-other'><a id='mulu1472' />
<p class='h2'>迦旃延阿毗曇</p>
<div class='div-other'><a id='mulu1473' />
<p class='h3'>第一卷</p>跋渠<p style="margin-left:1em">亦言伐伽此譯云部亦品之別名也。</p>
首盧<p style="margin-left:1em">亦名室路迦或言輸盧迦波印度數經皆以三十二字為一輸盧迦或名伽陁也。</p>
</div>
<div class='div-other'><a id='mulu1474' />
<p class='h3'>第三卷</p>貪[(歹*(乞-乙+小))/食]<p style="margin-left:1em">又作飻同他結反說文[(歹*(乞-乙+小))/食]貪也論文或作饕音他勞反杜預注左傳云貪財曰饕貪食曰[(歹*(乞-乙+小))/食]。</p>
</div>
<div class='div-other'><a id='mulu1475' />
<p class='h3'>第十七卷</p>戶[門@龠]<p style="margin-left:1em">古文鑰同余酌反方言閞東謂之鍵閞西謂之[門@龠]。</p>
鍼筒<p style="margin-left:1em">古文箴針二形今作鍼同支諶反說文所以用縫衣者也。</p>
羠形<p style="margin-left:1em">囚几反聲類云騬羊也徐廣曰羯羠並犍羊也騬音似陵反。</p>
[(牙*ㄆ)/(厂@千)]牛形<p style="margin-left:1em">亡包反西南夷長尾牛也論文作猫非體。</p>
</div>
<div class='div-other'><a id='mulu1476' />
<p class='h3'>第二十八卷</p>无替<p style="margin-left:1em">他計反尒雅替廢也替滅也言滅絕也。</p>
</div>
<div class='div-other'><a id='mulu1477' />
<p class='h3'>第二十九卷</p>樂戇<p style="margin-left:1em">都絳呼貢二反字林愚也謂貪飻无劑畔味著無猒足若於苦中如駝食蜜也新經論中譯為耽嗜者是也。</p>
</div>
<div class='div-other'><a id='mulu1478' />
<p class='h3'>第三十卷</p>不孕<p style="margin-left:1em">古文[月*(罩-卓+(奄-大))]同餘證反說文裹子也廣雅孕㑗也含實曰孕。</p>
禿騵<p style="margin-left:1em">音元三蒼赤馬白腹曰騵。</p>
三澫<p style="margin-left:1em">又作藕[萩-火+禺]二形同五口反泉名也依字美蓉根也。</p>
沃焦<p style="margin-left:1em">烏木反案郭璞注江賦云大壑在東海外沷焦海所瀉源水注[皮-(〡/又)+(王/匆)]也今取無窮極義也。</p>
</div></div>
<div class='div-other'><a id='mulu1479' />
<p class='h2'>舍利弗阿毗曇論</p>
<div class='div-other'><a id='mulu1480' />
<p class='h3'>第一卷</p>殉有<p style="margin-left:1em">辝俊反蒼頡篇殉求也亦營也。</p>
西軫<p style="margin-left:1em">之忍反淮南子曰激軫之音許[((夕-、+一)/小)*(〡/下)]重曰軫轉也。</p>
閬風<p style="margin-left:1em">力盎反廣雅崑崙虛有三山閬風枝桐縣圃也。</p>
愔愔<p style="margin-left:1em">於針反聲類愔和靜㒵也三蒼性和也。</p>
</div>
<div class='div-other'><a id='mulu1481' />
<p class='h3'>第六卷</p>旋嵐<p style="margin-left:1em">力含反或作毗嵐婆或言鞞藍婆或作吠藍或言隨藍皆是梵之楚夏耳此云迅猛風也。</p>
認取<p style="margin-left:1em">而震反謂失物而認之者認記也論文作仞非體也。</p>
醪酒<p style="margin-left:1em">力刀反蒼頡篇膠謂有滓酒也。</p>
</div>
<div class='div-other'><a id='mulu1482' />
<p class='h3'>第七卷</p>䂎矛<p style="margin-left:1em">麁鸞反䂎擲也下又作矛鉾二形同莫俟反論文作竄牟二形非躰也。</p>
</div>
<div class='div-other'><a id='mulu1483' />
<p class='h3'>第十一卷</p>蓽豆<p style="margin-left:1em">方蜜反。</p>
</div>
<div class='div-other'><a id='mulu1484' />
<p class='h3'>第十三卷</p>[石*(垂-┴+山)]脚<p style="margin-left:1em">又作縋同直偽反通俗文懸鎮曰縋謂懸石硾之也硾下也論文作錘假借也。</p>
呼呷<p style="margin-left:1em">呼甲反說文呷吸也。</p>
浸淫<p style="margin-left:1em">姉䲴反侵也侵淫者轉大言之也侵淫移徙[皮-(〡/又)+(王/匆)]曰癬也[米*睪]名癬瘡也。</p>
蟆子<p style="margin-left:1em">音莫南多饒此物如蚊而小攢聚映齧人作痕如手也。</p>
車轢<p style="margin-left:1em">力各力的二反輾轢也說文車所踐曰轢也。</p>
</div>
<div class='div-other'><a id='mulu1485' />
<p class='h3'>第十四卷</p>癬皰<p style="margin-left:1em">又作㿅同私淺反字林乾瘍也案癬有乾濕兩種[米*睪]名㿅徙也移徙漸大也故青齊謂癬為徙也。</p>
㿃下<p style="margin-left:1em">又作[日*帶]同竹世丁計二反閞中音多滯字林赤利也[米*睪]名云下重而赤白曰[病-丙+((廿*廿)/(冗-几+巾))]言厲[病-丙+((廿*廿)/(冗-几+巾))]而難[前-刖+老]也。</p>
[(乏-之+虫)*((向-口+人)/比)]蝨<p style="margin-left:1em">補奚反說文[虫*((向-口+人)/比)]齧牛䖝也今牛馬鷄狗皆有[虫*((向-口+人)/比)]也下所乙反齧人虫也山東及會稽皆音色。</p>
</div>
<div class='div-other'><a id='mulu1486' />
<p class='h3'>第十九卷</p>緒分<p style="margin-left:1em">辝与反說文緒絲端也謂端緒也。</p>
稼穡<p style="margin-left:1em">加睱反下所力反字林種曰稼[羽-?+又]曰穡說文禾之秀實為稼一曰在野曰稼。</p>
</div>
<div class='div-other'><a id='mulu1487' />
<p class='h3'>第二十一卷</p>㰆師<p style="margin-left:1em">埤蒼作[韋*(ㄆ/用)]又作排同蒲戒反王弼注書作㰆橐㰆囊也謂<span class='corr'>鍛</span>家用炊火令熾者也。</p>
</div>
<div class='div-other'><a id='mulu1488' />
<p class='h3'>第二十二卷</p>骨皰<p style="margin-left:1em">又作靤同輔孝反小腫也說文皰面生氣也今取其義論文作胞或作疱䶌二形非也。</p>
檯舉<p style="margin-left:1em">徒来反通俗文舉振謂之檯。</p>
襵[((前-則)/(雪-雨))*皮]<p style="margin-left:1em">之涉知獵二反[示*聶]猶[示*聶]疊也亦細[示*聶]也。</p>
雚荻<p style="margin-left:1em">胡官反細葦也詩草木䟽云葭菼名[卄/(乳-孚+舌)]至秋成則謂之雚夏小正曰葦未秀則不為雚秀以後為雚下又作藡同徒歷反即薕荻也堪為薄者也薕古銜反葭音加菼他敢反[卄/(乳-孚+舌)]音五患反。</p>
</div></div>
<div class='div-other'><a id='mulu1489' />
<p class='h2'>俱舍論</p>
<div class='div-other'><a id='mulu1490' />
<p class='h3'>第一卷</p>俱舍<p style="margin-left:1em">此譯云藏則庫藏之捴名也而體是蠶繭借以喻焉。</p>
諸冥<p style="margin-left:1em">莫庭莫定二反說文冥幽也幽闇也冥夜也夜无所見也字從日從六日數十六日而月始虧冥也ㄇ聲ㄇ音古螢反。</p>
何負<p style="margin-left:1em">胡可曷多二反小尒雅何揭擔也廣雅何任也今皆作荷。</p>
竅穴<p style="margin-left:1em">口吊反竅孔也說文竅空也穴土室也。</p>
龜鼉<p style="margin-left:1em">徒多反三蒼似蛟而大山海經江水足鼉郭璞曰似[虫*折]蜴大者長一丈有鱗彩可以為皷詩云鼉皷逄逄是也字體從[宋-木+(奄-大)]從單省聲[宋-木+(奄-大)]音莫耿反。</p>
鈎鵅<p style="margin-left:1em">古侯反下加頟反尒雅鵅忌欺郭璞曰今江東呼鵂鶹為鉤鵅音格廣雅鵂鶹鳩[鳽-廾+ㄠ]也亦恠鳥也晝盲夜視關西呼訓俟山東謂之訓狐論文作鴝字与鸜同音具揄反鴝鵒鳥也鴝非此義。</p>
</div>
<div class='div-other'><a id='mulu1491' />
<p class='h3'>第二卷</p>相㩌<p style="margin-left:1em">扶未反南人謂相擈為相㩌也。</p>
相磕<p style="margin-left:1em">苦盍反說文磕石聲也今江南凡言打物破砕為磕破亦大聲也。</p>
隙中<p style="margin-left:1em">古文[少/日/小]同去逆反說文隙壁際孔也廣雅隙別也。</p>
鼓[(橐-(石/木)+?)*(十/卄/木)]<p style="margin-left:1em">桒朗反埤蒼皷机也字書皷材也論文作䫙方言䫙頟也東齊謂之䫙䫙非此義。</p>
執駐<p style="margin-left:1em">古文住尌侸逗四形同雉具徵具二反地獄受罪之名也依字蒼頡篇駐止也說文駐馬立也。</p>
眼瞼<p style="margin-left:1em">居儉反字略云謂眼外皮也。</p>
懦根<p style="margin-left:1em">奴臥反三蒼懦弱也。</p>
三洲<p style="margin-left:1em">之由反尒雅水中可居曰洲孫炎曰水有平地可居者也[米*睪]名云洲聚也人及鳥獸所聚息之[皮-(〡/又)+(王/匆)]也。</p>
</div>
<div class='div-other'><a id='mulu1492' />
<p class='h3'>第四卷</p>住預<p style="margin-left:1em">古文預忬二形今作豫同余據反蒼頡篇預安也又先辨也逆為之具故曰預周易預怠也韓康伯曰預以舒緩也。</p>
[古*頁]尾<p style="margin-left:1em">又作胡[月*古]二形同戶姑反謂牛頷垂也詩云狼跋其胡是也論文作壺說文圓器也壺非此用。</p>
[這-言+虎]為<p style="margin-left:1em">古文递同徒礼反尒雅[這-言+虎]迭也郭璞曰遞更易也論文作迭徒結反方言迭代也二形通用冝依字讀。</p>
</div>
<div class='div-other'><a id='mulu1493' />
<p class='h3'>第五卷</p>稻穰<p style="margin-left:1em">如羊反廣雅稻穰謂之稈又穰亦乱也論文作[卄/(襄-(口*口))][卄/(襄-(口*口))]荷菜名也蘘非今義。</p>
</div>
<div class='div-other'><a id='mulu1494' />
<p class='h3'>第六卷</p>剡浮<p style="margin-left:1em">以漸反或云閻浮或作譫浮皆訛也正言贍部因樹為名舊譯云穢樹域譫音之含反贍音時焰反。</p>
耳璫<p style="margin-left:1em">都堂反[米*睪]名云穿耳施珠曰璫本出西戎也。</p>
郊外<p style="margin-left:1em">古包反司馬法王國百里為郊五十里為近郊百里為遠郊白[皮-(〡/又)+(王/巾)]通曰王及諸[仁-二+(亡/大)]必有郊者何上則郊接夭神下則郊接諸[仁-二+(亡/大)]諸[仁-二+(亡/大)]郊接鄰國也。</p>
但撥<p style="margin-left:1em">補達反廣雅撥除也棄也。</p>
乘筞<p style="margin-left:1em">古文[十-〡+(用-＝+((、/、)*(、/、)))][十-〡+(筒-(一/口)+((、/、)*〡*(、/、)))][(ㄇ@卄)/日]三形同楚[葺-耳+十]反筞馬撾也所以捶馬駈馳也。</p>
舩人<p style="margin-left:1em">述專反世本共皷貿狄作舟舩宋忠曰黃帝臣也方言自閞而西謂舟為舩[米*睪]名舩偱也謂偱水而行也論文作舡呼江反非此義也。</p>
蜻蜓<p style="margin-left:1em">廣志作蜻蜓音青庭㽵子作蜻蛉蛉音力丁反。</p>
纔出<p style="margin-left:1em">在灾反廣雅纔蹔也漢書作纔僅也劣也不久也鄭玄注禮記作裁東觀漢記及諸史賈逵注國語並作財隨作無定體。</p>
衰耄<p style="margin-left:1em">古文[亭-丁+老]耄二形今作秏同莫報反禮記八十曰耄鄭玄曰耄惽忘也耄乱也。</p>
仍託<p style="margin-left:1em">古文礽䚮扔三形同如陵反尒雅仍乃也又仍因也郭璞曰謂因緣也。</p>
沸撓<p style="margin-left:1em">乃教反廣稚撓乱也說文撓擾也聲類撓攪也。</p>
</div>
<div class='div-other'><a id='mulu1495' />
<p class='h3'>第七卷</p>俾尸<p style="margin-left:1em">比尒反譯云肉團或云成團依字俾使也。</p>
烈灰<p style="margin-left:1em">力折反說文烈火猛也廣雅烈熱也。</p>
含以<p style="margin-left:1em">字體作唅胡紺反謂資人含与也。</p>
次飴<p style="margin-left:1em">又作飴䬮二形籀文作[食/廾]同弋之反說文米[卄/((耜-耒)*辛)/木]煎也[米*睪]名云飴小弱於餳形怡怡然也餳音似盈反。</p>
要術<p style="margin-left:1em">㫳聿反術法也又邑中道曰術術通也无所不通也。</p>
波扡<p style="margin-left:1em">太何反依字扡曳也。</p>
</div>
<div class='div-other'><a id='mulu1496' />
<p class='h3'>第八卷</p>吞故<p style="margin-left:1em">土根他田二反說文吞咽也廣雅吞咽滅也。</p>
病愈<p style="margin-left:1em">古文瘉同揄主反方言差閒愈也說文瘉病瘳也。</p>
挂置<p style="margin-left:1em">古文作卦同古賣反廣雅挂懸也。</p>
大浡<p style="margin-left:1em">又作郣同蒲沒反上林賦滭浡密汩漢書音義曰水蹙[糸*(丑/丑)]緾聚之皃也。</p>
萎燥<p style="margin-left:1em">又作[歹*委]同於危反聲類萎草木菸也閞西言菸山東云蔫江南亦言[歹*委]方言也下桒道反燥乾也。</p>
不噎<p style="margin-left:1em">於結反說文噎飯窒也窒音知栗反塞也論文多作咽於見於賢二反咽吞也咽喉也咽非字體。</p>
畟方<p style="margin-left:1em">楚力反謂正方也。</p>
瞞陁<p style="margin-left:1em">忘安反依字說文平視也。</p>
鐵鉆<p style="margin-left:1em">奇沾反依字說文鐵鋷也蒼頡篇鉆持也鋷亦鑷字。</p>
迴復<p style="margin-left:1em">又作垘同扶福反漢書川塞谿垘蘇林曰垘者伏深也宣帝紀作澓回水也。</p>
至杪<p style="margin-left:1em">弥遶反木細枝謂之杪通俗文樹鋒曰杪方言杪小也郭璞曰言杪者稍微小也。</p>
</div>
<div class='div-other'><a id='mulu1497' />
<p class='h3'>第九卷</p>擐甲<p style="margin-left:1em">胡慢工患二反左傳擐甲執兵杜預曰擐貫也國語服兵擐甲賈逵曰衣甲也。</p>
儲蓄<p style="margin-left:1em">直於反說文儲待也儲具也一曰蓄財也下蓄古文稸同耻六反蓄積也聚也。</p>
相要<p style="margin-left:1em">於遙反要召也呼也要亦徼也徼求也徼音古堯反。</p>
長取<p style="margin-left:1em">除亮反謂盈長也亦餘剩也。</p>
[└@(大/品)]子<p style="margin-left:1em">今作[簽*支]同力占反說文鏡匳也謂方底者也今江南有棊[└@(大/品)]是也正作[└@(大/品)]。</p>
開[土*(厂@干)]<p style="margin-left:1em">埤蒼作[片*(序-予+干)]同耻格反說文[壙-黃+干]裂也廣雅[壙-黃+干]分也。</p>
竹笡<p style="margin-left:1em">都達反說文笪箬也音若箬竹皮名也郭璞注方言云江東謂籧篨直文而麤者為笡斜文為[竺-二+發]音[泳-永+廢]一名筕篖宋魏之間謂簟麤者為籧篨也說文籧篨麤竹席也或用蘆織也。</p>
古貝<p style="margin-left:1em">府盖反謂五色㲲也樹名也以花為㲲也。</p>
</div>
<div class='div-other'><a id='mulu1498' />
<p class='h3'>第十卷</p>猒惡<p style="margin-left:1em">烏路反案惡猶憎也禮記吾惡用吾情論語惡紫奪朱皆是也。</p>
為䧜<p style="margin-left:1em">徒當反說文隄䧜也埤蒼云長沙謂隄為䧜是也隄防也防止水者也又障也積土為封限障水也。</p>
郭邑<p style="margin-left:1em">古鑊反蒼頡篇郭城郭也公羊傳曰郭者何恢郭也[米*睪]名云郭廓也廓落在城外也邑周禮四井為邑鄭玄曰方二里也左傳凡邑有宗庿先君之主曰都無曰邑。</p>
</div>
<div class='div-other'><a id='mulu1499' />
<p class='h3'>第十一卷</p>生荑<p style="margin-left:1em">弟奚反詩云自牧㱕荑傳曰荑茅之始生者也。</p>
瘠田<p style="margin-left:1em">古文瘠[病-丙+束]膌三形同扌赤反瘠薄也亦瘦也。</p>
嘉苗<p style="margin-left:1em">古文㤎同賈遐反嘉善也尒雅嘉羙也。</p>
</div>
<div class='div-other'><a id='mulu1500' />
<p class='h3'>第十二卷</p>坑穽<p style="margin-left:1em">古文阱汬二形同慈性反說文穽大陷也廣雅穽坑也三蒼穽謂穿地為陷所以張禽獸也。</p>
揣觸<p style="margin-left:1em">古文㪜同初委反謂測度前人也江南行此音又音都果反揣量也試也北人行此音案論意字冝作㨊初委㨊摸也通俗文捫摸曰㨊是也。</p>
庖廚<p style="margin-left:1em">蒲交反庖之言包也裹肉曰苞說文庖廚也廚庖屋也蒼頡篇主食者也。</p>
水渚<p style="margin-left:1em">之与反尒雅小洲曰渚李巡曰四方有水獨高可[皮-(〡/又)+(王/匆)]故曰渚[米*睪]名云渚者遮也體高能遮水使從旁迴也。</p>
穿窖<p style="margin-left:1em">古孝反說文地藏也。</p>
增足<p style="margin-left:1em">子喻反足猶成也相足成也。</p>
諂侫<p style="margin-left:1em">丑歛反下奴定反希其意道其言謂之諂說文巧諂高財曰侫又偽善曰侫也。</p>
俗話<p style="margin-left:1em">籀文作譮古文作舙誠二形同胡快反廣雅話調也謂調戲也聲類話訛言也。</p>
</div>
<div class='div-other'><a id='mulu1501' />
<p class='h3'><span class='corr'>第</span>十三卷</p>和穆<p style="margin-left:1em">又作睦同亡鹿亡竹二反穆和也敬也。</p>
薟苦<p style="margin-left:1em">古文薟今作[卄/(僉*殳)]同理儉理沾二反說文薟白薟也曼生於野者也。</p>
剌那<p style="margin-left:1em">力達反依字剌邪也剌乖戾也字體從束刀。</p>
</div>
<div class='div-other'><a id='mulu1502' />
<p class='h3'>第十四卷</p>埃塵<p style="margin-left:1em">烏来反通俗文灰塵曰埃埃亦塵也。</p>
跖下<p style="margin-left:1em">之石反說文跖足下也今亦作蹠躡也今謂水不著也。</p>
</div>
<div class='div-other'><a id='mulu1503' />
<p class='h3'>第十六卷</p>學泅<p style="margin-left:1em">說丈汓或從囚作泅音似流反謂浮水上也江南言拍浮。</p>
[石*((歹*歹)/木)]手<p style="margin-left:1em">古文㡯同竹格反廣雅[石*((歹*歹)/木)]張也[石*((歹*歹)/木)]開也通俗文張申曰[石*((歹*歹)/木)]論文作磔未見所出。</p>
尋<p style="margin-left:1em">古文尋或作[仁-二+尋]同似林反謂人兩臂為尋淮南云人脩八尺尋自倍故八尺曰尋也。</p>
</div>
<div class='div-other'><a id='mulu1504' />
<p class='h3'>第十七卷</p>所鎮<p style="margin-left:1em">知陣反說文鎮壓也亦安也蒼頡篇鎮按也。</p>
串脩<p style="margin-left:1em">古文樌遦二形詰幻文作慣同古患反尒雅串習也舍人曰串心之習也串口中也。</p>
僻見<p style="margin-left:1em">疋赤反僻邪僻也謂為事邪抂不中理也。</p>
</div>
<div class='div-other'><a id='mulu1505' />
<p class='h3'>第十八卷</p>雖跌<p style="margin-left:1em">徒結反廣雅跌差也字書失跖也方言跌蹶也郭璞曰偃地也。</p>
不躃<p style="margin-left:1em">毗亦反躃亦倒也。</p>
</div>
<div class='div-other'><a id='mulu1506' />
<p class='h3'>第十九卷</p>决度<p style="margin-left:1em">唐各反度量也揆度優量也。</p>
馳動<p style="margin-left:1em">直知反廣雅馳奔也說文大驅也疾馳曰走。</p>
弋輪<p style="margin-left:1em">又作杙同余職反尒雅樴謂之杙注云杙橜也樴音徒得反閞中言阿樴江南言㭬杙也。</p>
貢獻<p style="margin-left:1em">古弄反貢廌也廣雅貢上也下虛建反獻進也古者致物於尊者之前曰獻。</p>
</div>
<div class='div-other'><a id='mulu1507' />
<p class='h3'>第二十一卷</p>適心<p style="margin-left:1em">尸亦反廣雅適善也謂善好稱人心也。</p>
豪[(牙*ㄆ)/尾]<p style="margin-left:1em">又作毫同胡高反下古文[((夾-(人*人)+(前-刖))*ㄆ)/尾][糸*(夾-(人*人)+(前-刖))]二形今作[(〦/米)*毛]同力之反漢書律曆志云不失毫[((夾-(人*人)+(前-刖))*ㄆ)/尾]孟康注云毫菟毫也十毫曰[((夾-(人*人)+(前-刖))*ㄆ)/尾]三蒼[((夾-(人*人)+(前-刖))*ㄆ)/尾]毛也今皆作[((夾-(人*人)+(前-刖))*ㄆ)/尾]理也古字通用也。</p>
聚落<p style="margin-left:1em">慈[卄/偈]反漢書學官聚曰序鄉曰庠張晏曰邑落名也[串/女]昭注小鄉曰聚人所聚也廣雅落居也人所居也漢書無燔聚落是也。</p>
</div></div>
<div class='div-other'><a id='mulu1508' />
<p class='h2'>出曜論</p>
<div class='div-other'><a id='mulu1509' />
<p class='h3'>第一卷</p>羽寶<p style="margin-left:1em">冝作葆又作䎂同補道反謂合聚五色羽名為葆。</p>
咂嗽<p style="margin-left:1em">古文㗱又作唼同子盍反通俗文入口曰咂下又作嗽同山角反三蒼嗽吮也通俗文合吸曰欶。</p>
[鳽-廾+ㄠ]鵂<p style="margin-left:1em">尺脂及下許牛反尒雅恠[鳽-廾+ㄠ]舍人曰一名恠鳥一名鵂鶹南陽名鉤鵅。</p>
閃見<p style="margin-left:1em">字書或作貼同式舟反說文閃窺頭皃也。</p>
臬其首<p style="margin-left:1em">古堯反說文倒首也謂断首倒懸於竿頭肆其辜也字或作梟說文不孝鳥也冬至日捕梟[石*((歹*歹)/木)]之從鳥在木上二形通用。</p>
挻埴<p style="margin-left:1em">式延反下時力反字林挻柔也今言柔挻也亦擊也和也埴土也粘土曰埴[米*睪]名云土黃而細密曰埴埴膩也如脂之膩也。</p>
以杼<p style="margin-left:1em">又作䇡同除呂反說文機持緯者即今筬也。</p>
毗婆尸<p style="margin-left:1em">此譯云種種見也。</p>
操<span class='corr'>杖</span><p style="margin-left:1em">麤勞反說文操把持也操執也。</p>
[(口/└/月)*戈]在<p style="margin-left:1em">側立反[(口/└/月)*戈]歛也聚也說文[(口/└/月)*戈]藏兵噐也。</p>
</div>
<div class='div-other'><a id='mulu1510' />
<p class='h3'>第二卷</p>蠅噆<p style="margin-left:1em">子臘反說文噆銜也齧也㽵子蚊䗈噆膚是也。</p>
叩地<p style="margin-left:1em">苦後反叩擊也。</p>
睨翳<p style="margin-left:1em">還棧反目內白翳病也論文作完湮二形非也。</p>
烏鱡<p style="margin-left:1em">於胡反下又作鰂鯽二形同扌勒反埤蒼鷠鰂魚腹中有骨出南郡背有一骨闊二寸許有鬐甚長口中有墨瞋則潠人臨海記云以其懷板含墨故号小史魚也。</p>
蟲齲<p style="margin-left:1em">又作齲同丘禹反說文齲齒蠹也。</p>
靈柩<p style="margin-left:1em">渠救反小尒雅云棺有屍謂之柩空棺為櫬柩之言究白虎通曰柩之言久也不久復變也。</p>
陶河<p style="margin-left:1em">字冝作掏徒刀反中國言掏河江南言鵜鶘亦曰[利/尒]鶘詩草木䟽云一名掏河是也鵜亦作鴺郭璞注三蒼音[利/尒]又大奚反。</p>
白[路*鳥]<p style="margin-left:1em">字書作鸕同来故反白鳥也頭翅背上皆有長翰毛也論文有作[鵫-早+乙]胡骨反。</p>
鸛雀<p style="margin-left:1em">又作[卄/一/隹]同古乱反水鳥也將陰雨即鳴也。</p>
痱癗<p style="margin-left:1em">又作[病-丙+(月*巳)]同蒲罪反下力罪反痱癗小腫也今取其義。</p>
自摑<p style="margin-left:1em">冝作㩴俱縛反㩴裂也搏也。</p>
骨幹<p style="margin-left:1em">字體作䯎同古岸反廣雅䯎謂之肋謂脅骨也䯎體也。</p>
誇无<p style="margin-left:1em">苦華反通俗文自[孑*令]曰誇謚法曰華而無實曰誇也。</p>
瘡痍<p style="margin-left:1em">古文戧[利-禾+(刃-、+一)]二形今作創同楚良反說文創傷也下羊之反通俗文體創曰痍頭瘡曰瘍也。</p>
[門@龠]牡<p style="margin-left:1em">亡後反說文插閞下壯也案為牝牡所以封固閞令不可開也論文作母非躰也。</p>
姧宄<p style="margin-left:1em">古文宄宄二形同居美反廣雅宄盜也左傳在內曰姧在外<span class='corr'>曰</span>宄一云乱在內曰宄國語竊寶為宄因宄之財為姧也。</p>
湔浣<p style="margin-left:1em">子田反下古文澣同胡滿反湔洒也浣濯也。</p>
向法<p style="margin-left:1em">次法或言法次法向謂無為滅諦為所向有為道諦為能向道諦次滅故名次法依道諦而行亦言如說修行。</p>
前庌<p style="margin-left:1em">五下反廣雅庌舍也說文堂下周屋曰廡幽[前-刖+異]之人謂之庌今言廳庌是也。</p>
傷惋<p style="margin-left:1em">烏喚反字略云惋歎驚異也。</p>
括括<p style="margin-left:1em">又作筈同古活反通俗文箭頭曰筈[米*睪]名云括會也與絃相會也。</p>
憑俟<p style="margin-left:1em">皮[泳-永+水]反三蒼憑依也下古文竢[幸*矣]䇃三形同事几反尒雅俟待也。</p>
紖繫<p style="margin-left:1em">又作䊶緣二形同直忍反謂牛鼻繩也廣雅紖索也。</p>
纓貫<p style="margin-left:1em">於精反說文冠系曰纓下古桓反貫穿也論文作孆瑻二字非也。</p>
[宋-木+(扃-戶+右)]客<p style="margin-left:1em">奇驕反字林[宋-木+(扃-戶+右)]寄也廣雅[宋-木+(扃-戶+右)]客也論文作僑僑高也僑扌也僑非此義。</p>
</div>
<div class='div-other'><a id='mulu1511' />
<p class='h3'>第三卷</p>燔燒<p style="margin-left:1em">又作[(夕/火)*(米*田)]同扶袁反加火曰燔燔燒也。</p>
於罝<p style="margin-left:1em">古文罝罝二形同子邪反尒雅兔罟謂之罝郭璞曰罝遮也遮取兔也。</p>
潺潺<p style="margin-left:1em">仕山仕環二反字書潺湲水流皃也。</p>
蟄䖝<p style="margin-left:1em">遅立反說文蟄藏也獸之淺毛若熊羆之属亦皆蟄也。</p>
</div>
<div class='div-other'><a id='mulu1512' />
<p class='h3'>第四卷</p>親款<p style="margin-left:1em">又作款同口緩反廣雅款愛也蒼頡篇款誠重也說文款意有所欲也。</p>
愚憃<p style="margin-left:1em">丁絳傷恭二反蒼頡解詁云愚無所知也亦䤜也憃愚也。</p>
䪺躓<p style="margin-left:1em">都困陟示反䪺前覆也躓不利也躓㝵也。</p>
如孛<p style="margin-left:1em">又作茀同蒲對反人名也。</p>
</div>
<div class='div-other'><a id='mulu1513' />
<p class='h3'>第五卷</p>[皮-(〡/又)+(王/巾)]兕<p style="margin-left:1em">又作[凹/(?*ㄑ)][凹/兀]二形同徐里反山海經[凹/兀][爿*大]如牛蒼黑色尒雅[凹/兀]似牛郭璞曰一角青色重千斤說文[凹/兀]如野牛青色象形也。</p>
跳趠<p style="margin-left:1em">達澆反謂懸擲也下敕挍他吊二反遠也。</p>
詭嬈<p style="margin-left:1em">居毀反不實也亦欺誑也字林乃了反三蒼嬈弄也謂嬈擾戲弄也。</p>
如槩<p style="margin-left:1em">古代反蒼頡篇槩平斗斛木也江南行此音閞中工內反。</p>
礧石<p style="margin-left:1em">韻集音力軰反謂以石投物也今守城者下石擊賊曰礧論文作雷假借音也。</p>
剗治<p style="margin-left:1em">又作鏟同初眼反廣雅剗削也聲類剗平也。</p>
[(卑-(白-日))*頁]頭<p style="margin-left:1em">普米反說文[(卑-(白-日))*頁]傾也蒼頡篇不正也廣雅[(卑-(白-日))*頁]邪也論文作俾非躰也。</p>
</div>
<div class='div-other'><a id='mulu1514' />
<p class='h3'>第七卷</p>繤行<p style="margin-left:1em">冝作偱似均反說文偱行也尒雅偱自也自從也案此亦与巡字略同。</p>
不[葺-耳+十]<p style="margin-left:1em">古文[卄/舁]三形同古核反[卄/一/口/十]更也謂改更也說文獸去毛曰[葺-耳+十]言治去毛變更之也故字從口口為國邑國三十年而法更別取別異之意也口音韋。</p>
[卄/(急-心)]槀<p style="margin-left:1em">古文[(句-口+小)/(句-口+小)]同測俱反下古老反小尒雅云稈謂之[卄/(雪-雨+(雪-雨))]所以飼獸曰[卄/(雪-雨+(雪-雨))]生曰生[卄/(雪-雨+(雪-雨))]謂青槀也說文刈草也蒼頡篇槀禾稈也論文作蒿非也。</p>
</div>
<div class='div-other'><a id='mulu1515' />
<p class='h3'>第八卷</p>譏[蚩-一]<p style="margin-left:1em">居衣反廣雅譏諫也說文譏誹也下充之反廣雅[蚩-一]輕也蒼頡篇[蚩-一]相輕侮也諫音刾。</p>
求賂<p style="margin-left:1em">力故反謂以財物与人曰賂賂遺也。</p>
怨譖<p style="margin-left:1em">側禁反廣雅譖毀也三蒼譖讒也一云傍入曰譖。</p>
泄出<p style="margin-left:1em">思列反泄溢也發也亦泄漏也。</p>
[烈-列+(爨-(大/火))]之<p style="margin-left:1em">籕文[宋-木+焚]同七翫反三蒼[烈-列+(爨-(大/火))]灼也字從臼持[午/止][午/止]甑也ㄇ為竈口[收-ㄆ+卜]以推柴內火字意也[收-ㄆ+卜]音拱。</p>
怗然<p style="margin-left:1em">字詁今作惵同他頰反廣雅怗靜也謂安靜也怗亦服也。</p>
牛湩<p style="margin-left:1em">竹用都洞二反通俗文乳汁曰湩今江南人亦[哷-寸+丁]乳為湩。</p>
敞治<p style="margin-left:1em">又作[改-己+亭]同說文丈諍丈莖二反謂磨[改-己+亭]也。</p>
八篅<p style="margin-left:1em">市緣反江南行此音又上仙反中國行此音說文判竹圓以成穀也論文作簞音丹笥也一曰小筐也簞非此用。</p>
黔毗<p style="margin-left:1em">巨炎反國名也。</p>
企望<p style="margin-left:1em">古文[企-止+足]同祛豉反通俗文舉踵曰企企亦望也字從止。</p>
</div>
<div class='div-other'><a id='mulu1516' />
<p class='h3'>第九卷</p>培的<p style="margin-left:1em">蒲来反培垣也擁土隄也此應作埻的諸尹反通俗文射堋曰埻埻中曰的。</p>
</div>
<div class='div-other'><a id='mulu1517' />
<p class='h3'>第十卷</p>駏驉<p style="margin-left:1em">巨虛二音似騾而小牛父馬子也。</p>
[禾*(癸-天+示)]栗<p style="margin-left:1em">子裔反說文穄[序-予+(林/木)]也似黍而不粘者閞西謂之穈穈音亡皮反。</p>
䝁豆<p style="margin-left:1em">又作[嘹-口+豆][禾*勞]二形同勒刀反通俗文野豆謂之䝁豆也形如大豆而小色黃野生引蔓也。</p>
如笮<p style="margin-left:1em">側格反案笮猶壓也今笮出汁也說文笮迫也。</p>
[擴-黃+(氏/巾)]湏<p style="margin-left:1em">敕佳反又敕皆反人名也。</p>
</div>
<div class='div-other'><a id='mulu1518' />
<p class='h3'>第十一卷</p>右捽<p style="margin-left:1em">存沒反說文手持頭髮曰捽捽亦擊也。</p>
擬我<p style="margin-left:1em">魚理反字書擬向也說文擬比也度也論文作俟非也。</p>
六物<p style="margin-left:1em">一僧伽梨二鬱多羅僧三安多會四鉢多羅五尼師檀六針筒。</p>
鼾聲<p style="margin-left:1em">下旦反說文臥息聲也字菀呼干反江南行此音。</p>
䏣䖝<p style="margin-left:1em">字林千余反通俗文肉中虫謂之䏣蠅乳肉中也論文作蛆子余反蝍蛆也。</p>
</div>
<div class='div-other'><a id='mulu1519' />
<p class='h3'>第十二卷</p>孜汲<p style="margin-left:1em">予辝反下居及反廣雅孜汲遽也說文汲汲急行也。</p>
耳錘<p style="margin-left:1em">直偽反方言錘重也。</p>
援盾<p style="margin-left:1em">禹煩反下食尹反援引也攀援也盾排也。</p>
栟直<p style="margin-left:1em">補耕反謂彈繩墨為栟也。</p>
</div>
<div class='div-other'><a id='mulu1520' />
<p class='h3'>第十四卷</p>頷車<p style="margin-left:1em">又作[丞*頁]同胡感反[((耜-耒)/└)*頁]下也[米*睪]名頷含也口含物之車也或曰輔車其骨強所以輔持口也或曰㸦車牙所載也或言頰車亦所載頰也凡繫於車者皆取在下載上物也俗名䫦車音公盍反吴會曰頜[古*頁][古*頁]苦姑反論文或作[車*頁]。</p>
小[凵@(玉-王+士)]<p style="margin-left:1em">古文[凵@(玉-王+士)]今作塊同苦對反尒雅塊堛也土塊也結土也堛音普逼反。</p>
躓礙<p style="margin-left:1em">音致通俗文事不利曰躓限至曰礙也。</p>
</div>
<div class='div-other'><a id='mulu1521' />
<p class='h3'>第十五卷</p>左[社-土+壬]<p style="margin-left:1em">而甚反蒼頡解詁云謂裳際所及交列者也或云衣衿也一名[示*夫]音趺。</p>
劒捊<p style="margin-left:1em">扶流反十六大國名也。</p>
葵藿<p style="margin-left:1em">呼郭反葵葉也隨曰者也豆藿等皆是也。</p>
誣笑<p style="margin-left:1em">武于反說文誣加言也亦欺也以惡取善曰誣也。</p>
蹶躓<p style="margin-left:1em">巨月居月二反說文僵臥也廣疋躓蹋也頓也。</p>
</div>
<div class='div-other'><a id='mulu1522' />
<p class='h3'>第十六卷</p>迦藍<p style="margin-left:1em">浮王或作迦利王或言歌利王正言羯利王此云闘諍王也。</p>
杼舩<p style="margin-left:1em">時汝除呂二反廣雅杼舀也泄出也舀音弋紹反卛舀也音九万反說文卛杼漏也。</p>
</div>
<div class='div-other'><a id='mulu1523' />
<p class='h3'>第十七卷</p>掩愽<p style="margin-left:1em">戲也用六箸六棊謂之六愽掩圍棊也繤文云擈掩跳錢戲也俗謂之射意一日射數又愽戲掩取財物也。</p>
缹煮<p style="margin-left:1em">方婦反字書少汁煮曰[缹-午+千]火熟曰煮。</p>
頑魯<p style="margin-left:1em">力古反論語㕘也魯孔安國曰魯䤜也論文作[占@必]非躰也。</p>
</div>
<div class='div-other'><a id='mulu1524' />
<p class='h3'>第十八卷</p>黤黮<p style="margin-left:1em">烏感他感反蒼頡篇黤黮深黑不明也說文青黑也。</p>
如圈<p style="margin-left:1em">求晚反蒼頡篇圈㩜類也說文養畜閑也閑闌也。</p>
澆灒<p style="margin-left:1em">又作[口*戔]濺二形同子旦反說文水汙灑也史記以五步之內以頸血濺大王衣作濺字。</p>
</div>
<div class='div-other'><a id='mulu1525' />
<p class='h3'>第十九卷</p>梁棧<p style="margin-left:1em">三蒼作碊同仕諫反說文棧[木*用]也通俗文板閣曰棧也。</p>
搦箭<p style="margin-left:1em">又作[弱*ㄆ]同女卓女[葺-耳+十]二反搦捉也說文搦按也。</p>
[泓-ㄙ+口]然<p style="margin-left:1em">一宏反都盡也說文[泓-ㄙ+口]下深大也今取其義。</p>
謾誕<p style="margin-left:1em">莫諫反下達坦反說文謾欺也不信也誕大也不實也。</p>
</div></div>
<p class='juan'>一切經音義卷第十七</p>
<div class='div-w'><p style="margin-left:3em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>