<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu108' />
<p class='juan'>一切經音義卷第二　　　　　納</p><p class="byline">翻經沙門玄應撰</p>
<div class='div-other'><a id='mulu109' />
<p class='h2'>大般涅[臊-品+巳]經</p>
<div class='div-other'><a id='mulu110' />
<p class='h3'>第一卷</p>壽命<p style="margin-left:1em">視柳反案壽亦即命也壽取一期之名命取人之生分但異名耳說文壽久也[米*睪]名云生<span class='corr'>已</span>久遠氣終盡也又音視溜反上壽也溜音力救反。</p>
阿利羅跋提河<p style="margin-left:1em">泥洹經作熙連河皆訛也正言㕧剌拏伐底河㕧剌拏此譯云金伐底此言有名為有金河㕧音許梨反剌力曷反。</p>
娑羅<p style="margin-left:1em">泥洹經作固林案西域記云此樹在㕧剌拏河西岸不遠有娑羅林其樹形類槲而皮青白葉甚光潤四樹特高是如来涅[臊-品+巳]之所也。</p>
等視<p style="margin-left:1em">字詁古文[月*示][月*丘]二形今作視同時旨時至二反廣雅視觀也說文視瞻也[米*睪]名云視是也言察其是非也。</p>
羅睺<p style="margin-left:1em">胡鈎反正言曷羅怙羅此譯云障月但此人是羅怙阿修羅以手捉月時生因以為名也。</p>
為作<p style="margin-left:1em">于危反下茲賀子各二反為作也又音于偽反二音通用。</p>
晨朝<p style="margin-left:1em">食仁反尓疋晨早也[米*睪]名云晨伸也言其清旦日光復伸見也。</p>
頗梨<p style="margin-left:1em">力私反又作黎力奚反西國寶名也梵言塞頗胝迦亦言頗胝此云水玉或云白珠大論云此寶出山石窟中過千年氷化為頗黎珠此或有也案西域暑熱無氷仍多饒此寶非氷所化但石之類耳胝音竹尸反。</p>
馬腦<p style="margin-left:1em">梵言摩娑羅伽隸或言目娑邏伽羅婆此譯云馬腦案此寶或色如馬腦因以為名但諸字書旁皆從石作碼碯二字謂石之次玉者是也。</p>
號哭<p style="margin-left:1em">胡刀反尓疋號呼也大呼也[米*睪]名云以其善惡呼名之也號亦哭也字從号虎聲經文作嘷說文嘷咆也左傳豺狼所嘷是也嘷非此義又從口作呺俗偽字耳。</p>
涕泣<p style="margin-left:1em">他礼反字林涕泣也無聲而淚曰泣。</p>
哽噎<p style="margin-left:1em">古文骾骾二形又作鯁同古杏反哽噎也聲類云哽食骨留嗌中也今取其義下於結反說文噎飯窒也詩云中心如噎傳曰憂不能息也嗌音益窒竹栗反經文多作咽於見於賢二反咽吞也咽喉也咽非字體。</p>
震動<p style="margin-left:1em">之刃反公羊傳曰地震者何地動也周易震動也經文有從手作振掉也掉亦動也二形通用。</p>
戰掉<p style="margin-left:1em">徒吊反字林掉搖也廣疋掉振動也經文作挑敕聊反挑抉也又作恌字與愮同音遙詩云憂心愮愮是也二形並非此義抉音於宂反。</p>
逮得<p style="margin-left:1em">徒戴反說文逮及也經文多誤作逯力属反說文逯謹也亦人姓也逯非經音。</p>
漱口<p style="margin-left:1em">所溜反說文漱盪口也經文有作嗽漢書通俗文皆所角反嗽吮也嗽非此用吮音似兖反。</p>
解未<p style="margin-left:1em">古買反解猶[米*睪]也案解亦談說也又胡買反廣疋解散也解脫也。</p>
紹三<p style="margin-left:1em">古文繫同市繞反尓疋紹継也謂継續先宗也<span class='corr'>諡</span>法曰䟽遠継位曰紹。</p>
充足<p style="margin-left:1em">子欲反足猶止也周俻充足也足得也下子喻反足猶成也今謂足成於人也。</p>
茤摩<p style="margin-left:1em">古文芻同測俱反正言菆摩菆音又句反此譯云麻衣舊云草衣案其麻形似荊芥花青也。</p>
繒綵<p style="margin-left:1em">在綾反說文繒帛也謂帛之惣名曰繒。</p>
轅槅<p style="margin-left:1em">居責反謂轅端頭曲木也[米*睪]名云槅軛也所以軛牛頭也經文從車作[車*(鬲-┬+干)]傳寫誤也。</p>
廁填<p style="margin-left:1em">古文寘同徒堅反三蒼廁雜也廣疋填塞也。</p>
駿疾<p style="margin-left:1em">子閏先閏二反尓疋駿速也。</p>
由旬<p style="margin-left:1em">或言由延或言俞旬或云踰闍那皆訛也正言踰繕那此云合也應也計合尓許度量同此方驛也自古聖王一日行也彼繕那亦有大小或八俱盧舍或四俱盧舍一俱盧舍謂大牛鳴音其聲五里昔来皆取八俱舍即四十里也。</p>
悵悢<p style="margin-left:1em">敕亮反下力尚反說文悵望恨也廣疋悢悲也謂悢悢然愁悲也。</p>
唼食<p style="margin-left:1em">字林子盍反謂䖝食曰唼亦唼血也。</p>
所惡<p style="margin-left:1em">於路反禮記吾惡用吾情惡猶憎也。</p>
樓櫓<p style="margin-left:1em">力侯反說文樓重屋也櫓又作樐同音力古反[米*睪]名云櫓者露也謂城上守禦露上無屋也。</p>
竅孔<p style="margin-left:1em">苦吊反竅亦孔也說文竅空也泥洹經作寮力彫反蒼頡篇寮小空也。</p>
洟唾<p style="margin-left:1em">古文[鼻*弟]同敕計反三蒼洟鼻液也。</p>
毀呰<p style="margin-left:1em">古文些㰣二形同子尓反說文呰呵也鄭玄注禮記云口毀曰呰是也。</p>
惆悵<p style="margin-left:1em">敕周反悲愁也說文惆悵失志也廣疋惆悵痛也經文有作憀力彫反聲類憀且也憀非經義。</p>
當断<p style="margin-left:1em">古文[(卓-十+(匚@一))*斤][(止/日/(匚@一))*(美-(王/大)+口)]二形同都緩反断截也。</p>
駟馬<p style="margin-left:1em">相一反說文駟一乘也穆天子傳曰獻良馬十駟郭璞曰四馬為駟謂四十疋也。</p>
從廣<p style="margin-left:1em">足容反小尒疋云從長也廣撗也凡南北曰從東西曰撗此事之恒也。</p>
多羅<p style="margin-left:1em">案西域記云其樹形如椶櫚極高者七八十尺果熟則赤如大石榴人多食之東印度界其樹㝡多。</p>
甘膳<p style="margin-left:1em">上扇反說文膳具食也廣疋膳宍也周礼膳之言善也今時美物亦曰珎膳也字體從宍善聲經文有從食作饍傳寫誤也。</p>
紺瑠<p style="margin-left:1em">古暗反青赤色也謂青而含赤色也。</p>
倚牀<p style="margin-left:1em">於蟻反說文倚猶依也廣疋倚因也謂因倚而臥也字從人經文多作猗一奇反美也猗非此義。</p>
睒婆<p style="margin-left:1em">又作覢同式染反此譯云木緜。</p>
樂香<p style="margin-left:1em">五孝反樂欲也言此香王愛樂於香也。</p>
鬼魅<p style="margin-left:1em">古文魅魅二形同莫兾反通俗文山澤恠謂之魑魅說文老物精也。</p>
焚身<p style="margin-left:1em">古文炃燌二形同扶雲反焚亦燒也字從火燒林意也。</p>
鳬鴈<p style="margin-left:1em">輔俱反下我諫反水鳥也字體從鳥從几音是㬰反。</p>
鴛鴦<p style="margin-left:1em">字林於袁反下烏廊反梵言斫迦羅婆迦。</p>
鸚鵡<p style="margin-left:1em">於莖反䳇或作鵡同亡甫反梵言叔迦。</p>
婆嘻<p style="margin-left:1em">欣基反依字嘻嘻和樂聲也。</p>
蓊欝<p style="margin-left:1em">烏孔反下於屈反蓊盛㒵也欝樹木叢生。</p>
作倡<p style="margin-left:1em">齒楊反說文倡樂也倡俳也謂倡俳戲笑也。</p>
白鸖<p style="margin-left:1em">古文鸖今作雀同何各反古今注云白鸖千嵗則變蒼又千嵗則變黑所謂云鸖是也經文有作鵠胡哭反案黃志云鵠形似鸖色蒼黃也。</p>
雕文<p style="margin-left:1em">古文㓮琱二形今作彫同都堯反說文彫琢文也三蒼彫飾也字從彡今皆從佳作彫彡音先廉反。</p>
欄楯<p style="margin-left:1em">力干反謂鈎闌也今皆從木作欄下音食允反說文楯闌檻也從曰檻撗曰楯是也。</p>
矛矟<p style="margin-left:1em">古文矛鉾二形同莫侯反說文矛長二丈建於兵車也經文有作牟說文牟牛聲也廣疋牟遇也愛也牟非字體矟山卓反埤蒼矟長丈八尺也經文有作梢所交反木名也或作槊北人俗字也或作銏江南俗字也。</p>
金椎<p style="margin-left:1em">直追反蒼頡篇椎打物也案說文䥫為黑金故名金椎也。</p>
鉞斧<p style="margin-left:1em">古文戉同禹發反說文戉大斧也一云鉞鐄也音撗大釤也。</p>
罥索<p style="margin-left:1em">三蒼古文作[罩-卓+繯]同古犬反聲云罥係取也。</p>
恒垤他踔<p style="margin-left:1em"><span class='note-inline'>(丑自反)</span>。</p>
計唽唽<p style="margin-left:1em"><span class='note-inline'>(陟鎋反)</span>。</p>
囉啅計曷勞<p style="margin-left:1em"><span class='note-inline'>(魯交反)</span>。</p>
魯隸摩訶曷勞魯隸阿羅<p style="margin-left:1em"><span class='note-inline'>(長聲)</span>。</p>
磨羅[序-予+單]<p style="margin-left:1em"><span class='note-inline'>(多賀反)</span>。</p>
羅莎訶諛諂<p style="margin-left:1em">以珠反下又作讇同丑舟反不擇是非而言謂之諛希其意道其言謂之諂周書面從曰諛三蒼侫言曰諂是也經文有作諭古文諭今作喻同翼樹反喻告也譬諫也諭非經旨。</p>
應時<p style="margin-left:1em">於甑反如響應聲也亦瑞應也。</p>
魔醯<p style="margin-left:1em">字林呼奚反譯云大自在天也。</p>
芬馥<p style="margin-left:1em">敷雲反方言芬和調也下[(冰-水+〡)*夫]福反字林馥香氣也。</p>
為向<p style="margin-left:1em">許亮反說文向北出牖也。</p>
玫瑰<p style="margin-left:1em">字林莫回反下胡魁反石之美好曰玫圓好曰瑰郭璞云玫瑰石珠也。</p>
蝮蠍<p style="margin-left:1em">疋六反三蒼蝮虵色如綬文文閒有猪鬣鼻上有針大者長七八尺有牙㝡毒史記蝮螫手即断是也。</p>
灑地<p style="margin-left:1em">所買反通俗文以水撿塵曰灑謂以水灑散之也。</p>
</div>
<div class='div-other'><a id='mulu111' />
<p class='h3'>第二卷</p>除去<p style="margin-left:1em">墟與反去猶除去也。</p>
沙[占@必]<p style="margin-left:1em">力古反謂确薄之地也說文[占@必]西方鹹地也。</p>
[木*丞]又<p style="margin-left:1em">作枡橙二形同䒱上聲說文[木*丞]上舉也謂救助也。</p>
消化<p style="margin-left:1em">呼[瓜-、]呼霸二反說文化變也謂變化無常。</p>
先<span class='corr'>已</span><p style="margin-left:1em">蘓見反案先猶先也。</p>
牧牛<p style="margin-left:1em">莫祿亡福二反三蒼牧養也方言牧飼也。</p>
蠲除<p style="margin-left:1em">古玄反方言南楚疾愈謂之蠲郭璞云蠲除也。</p>
所吞<p style="margin-left:1em">土根他田二反說文吞咽也廣疋吞咽滅也。</p>
觀行<p style="margin-left:1em">古丸古玩二反說文觀諦視也[米*睪]名觀望也丸音完。</p>
茤草<p style="margin-left:1em">古文芻同測俱反小尓疋云稈謂之茤所以飼獸曰茤。</p>
家嗣<p style="margin-left:1em">古文孠同辝利反尓疋嗣継也又續也。</p>
乞匂<p style="margin-left:1em">古頼反蒼頡篇乞行請求也字體從人從亡言人亡財物則行求匂也。</p>
蜂螫<p style="margin-left:1em">舒赤反說文䖝行毒也關西行此音又呼各反山東行此音蛆知列反東西通語也。</p>
漂疾<p style="margin-left:1em">芳妙反漂猶流急也。</p>
忉利<p style="margin-left:1em">此應訛略也正言多羅夜登陵舍天此譯云三十三也。</p>
黿鼉<p style="margin-left:1em">魚袁反三蒼似鼈而大也字體從黽元鼉徒多反三蒼似蛟而大山海經云江水足鼉郭璞曰似蚸蜴大者長一丈有鱗採皮可以為皷。</p>
囹圄<p style="margin-left:1em">力丁反下魚呂反獄名也案廣疋夏曰夏臺拘湯是也殷麦里紂拘文王是也周曰囹圄皆獄之別名也周禮三王始有獄[米*睪]云囹者領也圄者禦也謂領錄囚徒禁禦之也禮記仲春省囹圄是也。</p>
俾倪<p style="margin-left:1em">三蒼作䫌倪又作㪤堄二形字林普米吾礼反廣雅俾倪堞女牆也埤蒼云城上小垣也[米*睪]名云言於孔中俾倪非常事也亦言[社-土+(卑-(白-日))]助城之高也或言女牆言其卑小比於城若女子之於丈夫也或言堞取其重疊之義也。</p>
羇鏁<p style="margin-left:1em">今作䩭同居猗反[葺-耳+十]絡馬頭曰羇[米*睪]名羇撿也所以檢持制之也鎻乘果反字從貝從水。</p>
醒悟<p style="margin-left:1em">思[梃-壬+手]思定二反字林醉除也。</p>
眠眩<p style="margin-left:1em">說文作[目*(宜/八)]同亡見亡田二反下侯遍胡蠲二反廣雅眠眩惑乱也亦闇不明也經文作愐亡善反愐勉也勸也愐非此義。</p>
巧出<p style="margin-left:1em">昌遂反案出亦出也毛詩出言有章是也。</p>
頑嚚<p style="margin-left:1em">吴鱞反下魚巾反廣雅頑[扥-(打-丁)+金]也蒼頡篇嚚惡也左傳心不惻德義之經為頑口不道忠信之言曰嚚是也。</p>
奉祿<p style="margin-left:1em">防用反奉與也所以奉百官也今皆作俸。</p>
師範<p style="margin-left:1em">所飢反周礼師氏鄭玄曰教人以道之稱也<span class='corr'>諡</span>法曰溫故知新曰師尊嚴能憚曰師下今作笵同音犯尓疋笵法也謂揩式法則也通俗文規摸曰範是也故字從竹氾聲說文古法有竹形以土曰型以金曰鎔以木曰模以竹曰笵四者一物材別也。</p>
偶成<p style="margin-left:1em">字林伍口反偶合也尓疋遇偶也郭璞曰偶尓相值也。</p>
麦[(麩-夫+弋)-來+(素-糸)]<p style="margin-left:1em">夷軄反麦穅也案諸書所無唯趙書有人姓姚名[(麩-夫+弋)-來+(素-糸)]作此字。</p>
飲餧<p style="margin-left:1em">猗鴆反餧說文作萎同於偽反廣疋飲也。</p>
除愈<p style="margin-left:1em">古文瘉同榆主反方言差愈也說文愈病瘳也。</p>
</div>
<div class='div-other'><a id='mulu112' />
<p class='h3'>第三卷</p>責索<p style="margin-left:1em">阻[葺-耳+十]反說文責求也經文作債阻懈反近字耳。</p>
無所<p style="margin-left:1em">師呂反三蒼所[皮-(〡/又)+(王/匆)]也所猶據也在也經文有作彩案郭璞注尓疋於于皆語之韻絕辝也二形通用。</p>
不汙<p style="margin-left:1em">於故紆莝二反字林汙穢也汙塗也。</p>
脫故<p style="margin-left:1em">吐活反脫易也尓疋宍曰脫之剝其皮曰脫也。</p>
屏隈<p style="margin-left:1em">蒲定反隈說文一塊反水曲隩也屏隈謂隱蔽之[皮-(〡/又)+(王/匆)]也。</p>
[失*見]欲<p style="margin-left:1em">又作頍同九吹反[失*見]計也[失*見]亦求也以法取之也。</p>
教詔<p style="margin-left:1em">居效反下諸曜反三蒼教誨也效也詔告也廣疋教語也尓疋詔導也郭璞云謂教導之也。</p>
勸勵<p style="margin-left:1em">力制反小尓疋云獎率勵勸也謂相勸勵也。</p>
杪掠<p style="margin-left:1em">古文抄剿二形今作鈔同初効反下掠聲類作剠同力尚反字書抄掠也通俗文遮取謂之抄掠謂強奪取物也。</p>
班宣<p style="margin-left:1em">案古書或作頒同補姦反頒遍也。</p>
[夢-夕+登]瞢<p style="margin-left:1em">徒登丁鄧二反韻集云失臥極也經作瞪。</p>
沮壞<p style="margin-left:1em">才與反三蒼沮漸也敗壞也經文多作俎側呂反貯醢器也一曰置肉根也俎非此義。</p>
</div>
<div class='div-other'><a id='mulu113' />
<p class='h3'>第四卷</p>深邃<p style="margin-left:1em">古文㥞同私醉反說文邃深遠也。</p>
乳養<p style="margin-left:1em">而注反說文人及鳥生子曰乳廣疋乳生也。</p>
嬰兒<p style="margin-left:1em">於盈反三蒼女曰嬰男曰兒[米*睪]名云人始生曰嬰兒胸前曰嬰抱之嬰前而乳養之故謂嬰兒也。</p>
多含<p style="margin-left:1em">字林從玉作琀諸書從口作唅同胡紺反穀梁傳曰具玉曰唅謂資人含與也今取其義。</p>
夭壽<p style="margin-left:1em">於矯反說文夭屈也廣疋夭拔也夭折也字從夭象形不申也不盡天年謂之夭取此義也。</p>
甘嗜<p style="margin-left:1em">古藍反廣疋甘樂也嗜亦貪也甘嗜無猒也。</p>
豪釐<p style="margin-left:1em">字體作[(牙*ㄆ)/毛]力之反說文強曲毛也毫葂毫也十毫曰[(牙*ㄆ)/毛]。</p>
皮革<p style="margin-left:1em">古核反皮去毛曰革謂變更之故為皮革字也。</p>
被服<p style="margin-left:1em">皮寄反謂被帶也經文有作披疋皮反披散也披張也。</p>
伺鼠<p style="margin-left:1em">滑慈先吏二反字林伺候也察也。</p>
星宿<p style="margin-left:1em">思育反[米*睪]名云宿宿也言星各止住其所也。</p>
種植<p style="margin-left:1em">時軄反植謂根生之属也。</p>
蠱道<p style="margin-left:1em">功戶反聲類戈堵反蠱䖝病物害人也說文蠱腹中䖝也謂行䖝毒也。</p>
摴蒲<p style="margin-left:1em">敕於他奴二反謂収擲也愽物志云老子作之用卜今人擲之為戲。</p>
滋蔓<p style="margin-left:1em">古文孖稵二形同子夷反下无願反左傳無使滋蔓服虔曰滋益也蔓延也謂無使其惡益延長也經文作澷謨喚反方言澷敗也澷非經義。</p>
淤泥<p style="margin-left:1em">於據反字林淤澱滓也今謂水中泥為淤是也。</p>
素在<p style="margin-left:1em">蘓故反方言素本也素空也謂空虛也。</p>
歷[禾*會]<p style="margin-left:1em">空外反字書麤穅也通俗文米皮曰[禾*會]。</p>
陶家<p style="margin-left:1em">又作匋字林大牢反案西域無[宋-木+羔]但露燒之耳史記陶瓦器也蒼頡篇陶作瓦家也舜始為陶諸書亦借音為姚。</p>
林微<p style="margin-left:1em">梵言藍軬尼此云塩即上古守園婢名也因以名園軬音扶晚反。</p>
天祠<p style="margin-left:1em">似茲反尒疋祠祭也公羊傳曰春祭曰祠謂物始生思親継嗣食也。</p>
子璫<p style="margin-left:1em">都堂反[米*睪]名云穿耳施珠曰璫本出西戎也。</p>
角力<p style="margin-left:1em">古文[冓*斤]同古卓反禮記習射御角力廣疋角量也高誘注呂氏春秋云角試心月令角升角說文升斛也並單作角經文作捔古文粗字音在古反漢書班固敘傳云捔舉軄寮韋昭音義曰捔略也周禮注音亦粗捔非此用。</p>
木槍<p style="margin-left:1em">千羊反說文槍距也三蒼木兩耑銳曰槍經文作鏘三蒼鏘鈴聲也鏘非正體耑音端。</p>
愽弈<p style="margin-left:1em">古文[筷-夬+尃]方言愽或謂之棊弈餘石反方言自関而東齊魯之間皆謂圍棊為弈。</p>
燈鑪<p style="margin-left:1em">字又作爐同力胡反火所居也謂凡盛火之器曰爐。</p>
</div>
<div class='div-other'><a id='mulu114' />
<p class='h3'>第五卷</p>卷縮<p style="margin-left:1em">奇員反聲類亦觠字詩云有卷者阿傳曰卷曲也。</p>
傅以<p style="margin-left:1em">方務反漢書皆傅脂粉傅附也謂塗附之也方言凡飲藥傅藥而毒<span class='corr'>刺</span>皆是也經文作拊敷主反拊拍也拊非字體。</p>
煗氣<p style="margin-left:1em">乃短反說文煖溫也字從火䎡聲。</p>
清夷<p style="margin-left:1em">羊脂反說文夷平也字從大。</p>
聲㽄<p style="margin-left:1em">又作[病-丙+斯]同蘓奚反埤蒼㽄聲散也經文作嘶悲聲也嘶噎也嘶非此義。</p>
蜱麻<p style="margin-left:1em">字冝作[卄/毗]萞二形案三蒼布迷反草名也呂靜韻集云[卄/毗]麻其生似樹者也經文作蜱音脾。</p>
日暴<p style="margin-left:1em">蒲穀反暴曬也說文暴晞乾也字從日從出從卝米亦字意也卝又作拜音巨共反拱手也。</p>
振爆<p style="margin-left:1em">方孝補角普剝三反聲類爆燌起也謂皮散起也。</p>
泛長<p style="margin-left:1em">又作汎同疋劒反說文泛浮也又駃疾也。</p>
莖幹<p style="margin-left:1em">工旦反枝主也廣疋幹本也三蒼枝幹也。</p>
門閫<p style="margin-left:1em">又作梱同苦本反三蒼閫門限也。</p>
三跳<p style="margin-left:1em">他予達澆二反謂懸擲也。</p>
穀[卄/積]<p style="margin-left:1em">子賜反埤蒼[卄/積]積也。</p>
</div>
<div class='div-other'><a id='mulu115' />
<p class='h3'>第六卷</p>侵嬈<p style="margin-left:1em">乃了反郭璞云嬈弄也擾也謂嬈擾戲弄也。</p>
妬憋<p style="margin-left:1em">古文嫳同脾滅反方言憋惡也郭璞云急性也。</p>
稗子<p style="margin-left:1em">蒲懈反草之似穀者也。</p>
讎隙<p style="margin-left:1em">古文[小/日/小]同丘逆反隙舋也說文壁際孔也廣雅隙裂也字從㠯從白上下小經文作鄀地名也聲類云鄀鄉在河內鄀非經旨。</p>
儲君<p style="margin-left:1em">直於反儲備也蔡邕勸學云儲副君也。</p>
篡居<p style="margin-left:1em">又患反說文強而奪取曰篡尓疋篡取也盜任曰篡字從算從厶音私[(色-巴+((巨-匚)@一))*式]君之法理無外聲故從厶也算音蘇卵反。</p>
弱冠<p style="margin-left:1em">古玩反禮云男子二十冠而字成人之道也案男子年二十加衣服始著冠為冠[米*睪]名云二十曰弱冠言雖成人而冠體尚弱也。</p>
躃地<p style="margin-left:1em">脾伇反謂躃倒也。</p>
什物<p style="margin-left:1em">時立反三蒼什十也什聚也雜也亦會數之名也謂資生之物也今人言家產器物猶云什物物即器也江南名什物此土名五行史記舜作什器於壽丘漢書貧民賜田宅什器並是也。</p>
隄塘<p style="margin-left:1em">古文䧑同都奚反下徒郎反說文隄塘也尒疋隄謂之梁李巡曰隄防也障也漢書無隄之輿韋昭曰積土為封限也。</p>
穿决<p style="margin-left:1em">周易藩决不羸王弼徐邈等音皆穴說文胡玦反下流也又音古宂反廣疋穿也謂穿破也。</p>
淋漏<p style="margin-left:1em">力金反三蒼淋漉水下也。</p>
耘除<p style="margin-left:1em">禹軍反除草也經文作芸字與蒷同草名也似苜蓿月令仲冬芸始生是也芸非經旨。</p>
裁有<p style="margin-left:1em">在灾反裁僅也劣也不久也廣疋纔暫也三蒼纔微見也鄭玄注禮記周礼作裁東觀漢記及諸史賈逵注國語並作裁漢書作纔隨作無定體。</p>
衒賣<p style="margin-left:1em">古文眩衒二形同胡麵公縣二反說文行且賣也廣疋衒詃也。</p>
</div>
<div class='div-other'><a id='mulu116' />
<p class='h3'>第七卷</p>娉妻<p style="margin-left:1em">今作聘同疋勁反問婚也說文聘訪尓疋聘問也。</p>
釜鍑<p style="margin-left:1em">方目甫救二反方言鍑或謂之鬲郭璞曰鍑釜属也說文鍑如釜而大口三蒼鍑小釜也。</p>
散香<p style="margin-left:1em">蘓誕反說文散雜也謂散雜碎香者也。</p>
憒[丙-一+〦]<p style="margin-left:1em">公對反說文憒乱也丙女孝反[丙-一+〦]猥也經文作閙俗字也。</p>
治壓<p style="margin-left:1em">於甲反廣疋壓鎮也經文多作押非體也。</p>
革屣<p style="margin-left:1em">古文[革*徙][革*麗]二形同所綺所解二反。</p>
大致<p style="margin-left:1em">徵吏反致至也說文送詣曰致三蒼致到也又與也。</p>
常翹<p style="margin-left:1em">祇遙反廣疋翹舉也郭璞曰翹謂懸危也。</p>
為屐<p style="margin-left:1em">巨逆反說文履属也屐有草有帛者非止木也。</p>
療治<p style="margin-left:1em">力照反止病日療謂治病也。</p>
樂味<p style="margin-left:1em">閭咢反蒼頡篇樂喜也。</p>
木筩<p style="margin-left:1em">徒東反三蒼筩竹管也說文筩断竹也方言著筩也郭璞曰謂盛<span class='corr'>匕</span>箸也經文作筒說文徒棟反謂無底蕭也今亦為筩字。</p>
钁斲<p style="margin-left:1em">古文[畫*凡]同竹角反斲削也說文斲斫也。</p>
霸王<p style="margin-left:1em">今作霸同補駕反國語晉猶霸賈逵曰霸猶把也言把持諸侯之㩲也諸侯把王事臣道也故字從月䨣聲䨣音疋各也。</p>
步屋<p style="margin-left:1em">纂文云吳人以步屋名乘闔方言尺蠖又名步屈是也闔古合反。</p>
</div>
<div class='div-other'><a id='mulu117' />
<p class='h3'>第八卷</p>治目<p style="margin-left:1em">莫鹿莫六二反說文人眼也象形目視也亦見也。</p>
造詣<p style="margin-left:1em">七到反說文造就也廣疋造詣也。</p>
金椑<p style="margin-left:1em">案荀揩誥幼文字冝作篦音方奚反經文多作椑假借耳。</p>
鵝鴈<p style="margin-left:1em">五諫反尒疋舒鴈鵝孫炎曰鵝一名舒鴈方言云江東呼為鴚鵝也鴚音加。</p>
仿佛<p style="margin-left:1em">古文作眆䀟聲類作髣髴同芳徃反下芳味反謂相似見不諦也。</p>
大舶<p style="margin-left:1em">音白埤蒼舶大舩也大者長二十丈載六七百人者是也。</p>
愞弱<p style="margin-left:1em">三蒼奴課反懦亦弱也。</p>
䆿言<p style="margin-left:1em">牛世反通俗文夢語謂之䆿說文眠言也聲類不覺妄言也經文多作讇案諸字書字與諂同侫言也今多以是鹽以占二反此或俗語假借耳未詳何證。</p>
樘觸<p style="margin-left:1em">音隱紂庚反說文樘柱也何承大繤文云樘觸也又作敝敲二形也經文多作棠徒當反三蒼棠杜梨也尒疋杜甘棠是也棠非此義。</p>
<p class="head4">文字品</p>
<p>字者文字之揔名梵云惡剎羅譯言無異流轉或言無盡無盡是字字在紙墨可得不滅借此不滅以譬常住凡有四十七字為一切字本其十四字如言三十三字如是合之以成諸字即名滿字滿者善義以譬常住半者惡義以譬煩惱雖因半字根本得成滿字乃是正字凡夫無始皆由無明得成常住乃是真實故字之為義可以譬道大涅[臊-品+巳]經其義如此案西域悉曇章本是婆羅賀磨天所作自古迄今更無異書但點畫之閒微有不同耳悉曇此云成就論中悉檀者亦悉曇也以隨別義轉音名為悉檀婆羅賀磨天者此云淨天舊言梵天訛略也。</p>
<p class="head5">字音十四字</p>
<p>[可/衣]<span class='note-inline'>(烏可反)</span>阿壹伊塢<span class='note-inline'>(烏古反)</span>烏理<span class='note-inline'>(重)</span>釐<span class='note-inline'>(力之反)</span>黳<span class='note-inline'>(烏奚反)</span>藹汗<span class='note-inline'>(烏故反)</span>奧</p>
<p style="margin-left:1em">此十四字以為音一一聲中皆兩兩字同長短為異皆前聲短後聲長。</p>
<p>菴惡</p>
<p style="margin-left:1em">此二字是前惡阿兩字之餘音若不餘音則不盡一切字故復取二字以窮文字。</p>
<p class="head5">比聲二十五字</p>
<p>迦呿伽[口*恒]<span class='note-inline'>(其柯反)</span>俄<span class='note-inline'>(魚賀反)</span></p>
<p class="head6">舌根聲<span class='note-inline'>(凡五字中第四字與第三字同而輕重微異)</span></p>
<p>遮<span class='note-inline'>(重)</span>車闍膳<span class='note-inline'>(時柯反)</span>若<span class='note-inline'>(耳賀反)</span></p>

<div class='div-other'>
<p class='h4'>舌齒聲</p><p>吒<span class='note-inline'>(重)</span>咃<span class='note-inline'>(丑加反)</span>荼組<span class='note-inline'>(佇賈反)</span>拏</p>
<p class="head6">上咢聲</p>
<p>多他陁䭾<span class='note-inline'>(徒柯反)</span>那<span class='note-inline'>(奴賀反)</span></p>
<p class="head6">舌頭聲</p>
<p>波頗婆婆<span class='note-inline'>(去)</span>摩<span class='note-inline'>(莫个反)</span></p>
<p class="head6">脣吻聲</p>
<p>虵<span class='note-inline'>(重)</span>羅<span class='note-inline'>(盧舸反)</span>羅<span class='note-inline'>(李舸反)</span>縛奢沙娑呵</p>
<p style="margin-left:1em">此八字超聲。</p>
金磺<p style="margin-left:1em">古文[石*丱]字書作礦同孤猛反說文礦銅䥫璞也經文作丱周禮丱人掌金玉之地劉昌宗侯猛反又音口猛反注云丱之言礦金玉未成器曰丱兩義大同仍以初體為正。</p>
月蝕<p style="margin-left:1em">神軄反周易云月盈即蝕[米*睪]名云日月虧曰蝕稍稍侵虧如䖝食草木葉也漢書云日月薄蝕韋昭曰氣徃迫之曰薄虧毀日蝕也。</p>
彗星<p style="margin-left:1em">蘓醉反字林囚芮反[米*睪]名云彗星星光稍稍似彗也尒疋彗星攙搶孫炎曰妖星也四曰彗郭璞曰亦謂之孛[米*睪]名云言其孛孛然似掃彗也攙音叉銜反槍叉行反。</p>
</div></div>
<div class='div-other'><a id='mulu118' />
<p class='h3'>第九卷</p>廝下<p style="margin-left:1em">又作㒋同思移反廣疋廝謂命使也字書廝伇也謂賤伇者也漢書廝與之卒張晏曰廝微也韋昭曰析薪曰廝炊烹曰養。</p>
怖遽<p style="margin-left:1em">渠庶反廣疋遽畏懼也疾急也經文有作懅書史所無唯郭璞注尒疋[米*睪]言中淩懅也作此字二形通用。</p>
咄善<p style="margin-left:1em">字林丁兀反說文咄相謂也字書咄叱也。</p>
密緻<p style="margin-left:1em">又作[糸*遲]同馳致反緻亦密也。</p>
欝烝<p style="margin-left:1em">於物反尒疋欝氣也李巡曰欝盛氣也烝之勝反說文烝火氣上行也。</p>
乳哺<p style="margin-left:1em">薄路反哺含食也謂口中嚼食也經文作餔字與晡同補胡反謂申時食也。</p>
創皰<p style="margin-left:1em">古文戧刃二形同楚良反說文創傷也經文作瘡近字耳又音楚悢反創始也非今所取皰又作靤同輔孝反說文皰面生氣也經文作疱猶俗字耳。</p>
㿃下<p style="margin-left:1em">又作䐭字林同竹世反㿃赤利也閞中多音滯三蒼㿃下病也[米*睪]名云下重而赤白曰㿃言厲䐭而難差也經文作蜇字與蛆同知列反䖝螫也又作哲也又作哲了也智也二形並非經旨。</p>
著後<p style="margin-left:1em">中恕反著之言[皮-(〡/又)+(王/匆)]也廣疋著補也亦立也。</p>
</div>
<div class='div-other'><a id='mulu119' />
<p class='h3'>第十卷</p>祠祀<p style="margin-left:1em">徐理反祭無<span class='corr'>已</span>也謂年常祭祀潔敬無<span class='corr'>已</span>也尒疋祭祀也舍人曰祀地祭也礼記王者為群姓立七祀諸侯五祀大夫三祀士二祀庶人一祀或竈鄭玄曰此大神所祈大事者小神居民間伺小過作譴告者也。</p>
輕躁<p style="margin-left:1em">又作趮同子到反周易震為躁躁猶動也躁擾也論語曰言未及之而言謂之躁鄭玄曰謂不安靜也。</p>
口爽<p style="margin-left:1em">所兩反爽敗也楚人名美敗曰爽。</p>
肴饌<p style="margin-left:1em">又作䉵同士眷反說文饌具飲食也。</p>
悵怏<p style="margin-left:1em">於亮反說文怏心不服也蒼頡篇怏懟也。</p>
唐捐<p style="margin-left:1em">徒郎以專反案唐徒也徒空也說文捐弃也。</p>
怡恱<p style="margin-left:1em">古文[(〡*臣*巳)/女]同弋之反尒疋怡樂也方言怡喜也說文怡和也。</p>
姝大<p style="margin-left:1em">充朱反說文姝好也色美也方言趙魏燕代之閒謂好為姝。</p>
[瑰/衣]異<p style="margin-left:1em">又作傀同古回反傀美也方言傀盛也說文傀偉也偉奇也廣疋傀偉奇玩也。</p>
溉灌<p style="margin-left:1em">哥賚反說文溉灌也謂灌注也。</p>
診之<p style="margin-left:1em">說文之忍反診視之也三蒼診候也聲類診驗也。</p>
恕<span class='corr'>己</span><p style="margin-left:1em">尸預反蒼頡篇恕如也聲類以心度物曰恕。</p>
綜習<p style="margin-left:1em">子宋反三蒼綜理継也謂機縷持絲文者屈繩制經令得開合也。</p>
羸瘠<p style="margin-left:1em">古文瘠[病-丙+束][目*脊]三形同才亦反說文膌瘦也。</p>
</div>
<div class='div-other'><a id='mulu120' />
<p class='h3'>第十一卷</p>習習<p style="margin-left:1em">經文從疒作㿇書无此字近人加之耳。</p>
噦噎<p style="margin-left:1em">於越反說文噦氣悟也通俗文氣逆曰噦。</p>
痲[痲/心]<p style="margin-left:1em">力金反聲類痲小便數痲也經文作淋說文水沃也廣疋淋漬也淋非此用。</p>
懟恨<p style="margin-left:1em">古文譵字林同丈淚反尒疋懟怨也。</p>
欠㰦<p style="margin-left:1em">又作呿同丘庶反通俗文張口運氣謂之欠㰦。</p>
不御<p style="margin-left:1em">魚據反御侍也進也廣疋御使也。</p>
蟠龍<p style="margin-left:1em">蒲寒反方言未昇天龍謂之蟠龍廣疋蟠曲也蟠委也經文有作[臊-品+巳]古字通用也。</p>
劈裂<p style="margin-left:1em">疋狄反說文劈破也廣疋劈裂也亦中分也。</p>
麒麟<p style="margin-left:1em">渠之理真反公羊傳麟仁獸也說文麇身牛尾一角角頭有宍經文作騏說文馬文如綦文驎力振反尒疋白馬黑脣曰驎二形並非字義。</p>
僧坊<p style="margin-left:1em">甫房反字林坊別屋也。</p>
脫能<p style="margin-left:1em">吐活他外二反廣疋脫可也脫尓也謂不定之辝也。</p>
坐肆<p style="margin-left:1em">相利反肆陳也陳物[皮-(〡/又)+(王/匆)]也肆列也謂列其貨賄於市也。</p>
氍毹<p style="margin-left:1em">渠俱反下山于反通俗文織毛蓐曰[(〦/(目*目)/大)*毛]毹細者謂之毾㲪經文作氀力于反氀毾也氀非字體。</p>
毾㲪<p style="margin-left:1em">他盍反[米*睪]名云施之大牀前小榻下所以登上牀者因以為名焉。</p>
䩸衣<p style="margin-left:1em">三蒼而用反說文䩸鞌毳飾也或作㲨而容反謂古貝垂毛也或作毦人志反廣疋㲥毦罽也織毛日罽三形通取於義無失經文作茸而容反說文茸草茸也茸非此義。</p>
[這-言+(妻-女+人)]子<p style="margin-left:1em">姉葉反案字詁古文[這-言+(妻-女+人)]今作接謂接木之子也經律中[這-言+(妻-女+人)]種子是也大威德經中作接子故南經本皆作接字但舊譯本中接多作[這-言+(妻-女+人)]如上文中節頭相[這-言+(妻-女+人)]是也字體從又從止巾聲經文從聿作聿非體也又音才妾反說文云[這-言+(妻-女+人)]疾也非今所取今有經本改作[蓮-車+(妻-女+人)]子音都計反取尒疋棗李曰[蓮-車+(妻-女+人)]之削[瓜-、]者[蓮-車+(妻-女+人)]之為證此乃並是治擇之名非言種也故鄭玄注禮云[蓮-車+(妻-女+人)]謂撗去其[蓮-車+(妻-女+人)]也又撿諸經中並无[蓮-車+(妻-女+人)]種冝從初讀為正。</p>
[舟-(白-日)]枕<p style="margin-left:1em">案天笁無木枕皆以赤皮疊布為枕貯以兜羅綿及毛枕而且倚[舟-(白-日)]言其赤色也。</p>
六愽<p style="margin-left:1em">說文[尸@句]戲六箸十二棊也古者烏曹作愽方言愽或謂之棊或謂之曲道吴楚之閒或謂之箭或謂之愽愽亦箸名也。</p>
拍毱<p style="margin-left:1em">古文[竺-二+鞠]今作鞠字林巨六反郭璞三蒼云毛丸可蹋戲者曰鞠蹋鞠兵勢也所以陳武士簡才力也劉向別錄曰蹵鞠也新書二十五篇傳云黃帝所作云或起戰國時託云黃帝也。</p>
擲石<p style="margin-left:1em">案漢書甘延壽投石拔距張晏注云飛石重十二斤為機發行三百步延壽有力能以手投之也。</p>
卜筮<p style="margin-left:1em">時世反禮記龜為卜蓍為筮卜筮者所以决嫌疑定猶豫故疑即筮之字體從竹從巫筮者揲蓍取卦折竹為㕛故字從竹也揲音食列余列二反。</p>
遍耳<p style="margin-left:1em">經文有作身字恐傳寫誤也。</p>
</div>
<div class='div-other'><a id='mulu121' />
<p class='h3'>第十二卷</p>腦胲<p style="margin-left:1em">依字說文古才反足大指也恐非今用案字義冝作解音胡賣反謂腦解也案無上依經解三十二相中二如来頂骨無解是也諸經中作頂骨堅實同一義也或古字耳。</p>
腨骨<p style="margin-left:1em">或作[跳-兆+專]同時兖反說文腨腓膓也字從肉耑聲。</p>
柱髀<p style="margin-left:1em">古文䠋同蒲米反北人行此音又必尓反江南行此音[米*睪]名髀卑也在下稱也經文作跓䏶二形此並俗字非其體也。</p>
髖骨<p style="margin-left:1em">或作臗同口丸反埤蒼臗尻也說文髖髀上也。</p>
頷骨<p style="margin-left:1em">胡感反方言頷頜也郭璞云頷車也南楚之外謂之頷秦晉謂之頷[(阜-十+止)*頁]也今亦通語耳[米*睪]名云正名輔車言其骨強所以輔持口也左傳云輔車相依。</p>
姿態<p style="margin-left:1em">古文㑷字林同他代反意姿也謂能度人情㒵也。</p>
視[日*寅]<p style="margin-left:1em">列子作瞬通俗文作眴同尸閏反說文瞚目開閇數搖也服虔云目動曰眴也。</p>
因的<p style="margin-left:1em">古文㢩說文作的同都狄反的明也詩云彼發有的傳曰的射質也謂的然明見也今射堋中珠子是也。</p>
箭中<p style="margin-left:1em">知仲反礼記射中即得為諸侯不中不得為諸侯是也。</p>
撾打<p style="margin-left:1em">又作[竺-二+(乃/木)]同竹[瓜-、]反撾撻也字體從木過聲。</p>
楚撻<p style="margin-left:1em">楚一名荊也撻古文撻同他達反箠也廣疋撻擊也。</p>
欬逆<p style="margin-left:1em">枯戴反說文欬逆氣也字林欬瘶也經文多作咳胡来反咳謂嬰兒也咳非今用。</p>
艾白<p style="margin-left:1em">五盖反尒疋艾[泳-永+水]臺言其色似艾也。</p>
赧然<p style="margin-left:1em">奴盞反方言赧愧也小尒疋云面愧曰赧說文赧面慙赤也。</p>
背僂<p style="margin-left:1em">力矩反廣疋云僂曲也通俗文曲脊謂之傴僂經文有作瘻音陋病也瘻非字義。</p>
挑其<p style="margin-left:1em">他堯反說文挑抉也以手抉挑出物也。</p>
螺王<p style="margin-left:1em">古文[蠃-口+(罩-卓)]同力戈反螺蚌也經文作䗍力西力底二反借音耳。</p>
發撤<p style="margin-left:1em">除列反撤去也撤壞撤除也。</p>
敷在<p style="margin-left:1em">古文旉同疋于反敷遍也小尒疋頒賦敷布也。</p>
開剖<p style="margin-left:1em">普厚反剖猶破也蒼頡篇剖析也說文剖判也。</p>
髦尾<p style="margin-left:1em">古文[肆-聿+矛]同莫高反說文髦髮也謂毛中之髦也經文有作騣子公反。</p>
聦叡<p style="margin-left:1em">古文睿籀文作壡同夷歲反說文睿深明也通也廣疋睿智也字從敁取其穿也目取明也從谷省取響應不窮也敁音在安反。</p>
撓大<p style="margin-left:1em">許高反說文撓擾也經文作㧌俗字也。</p>
徃討<p style="margin-left:1em">古文䚯同恥老反漢書音義曰討除也禮記注云討誅也。</p>
</div>
<div class='div-other'><a id='mulu122' />
<p class='h3'>第十三卷</p>耽湎<p style="margin-left:1em">古文媅妉二形諸書作酖沈二形同都含反說文媅樂也國語耽嗜也湎古文䤄同亡善反說文湎沈於酒也謂酒樂也。</p>
瘜肉<p style="margin-left:1em">方言作[月*息]同思力反說文奇肉也三蒼惡肉也。</p>
䖝䏣<p style="margin-left:1em">字林千余反通俗文肉中䖝謂之䏣三蒼䏣蠅乳肉中也經文作蛆子余反蝍蛆又作疽久癕也二形非此義。</p>
創痍<p style="margin-left:1em">羊之反三蒼痍傷也通俗文體創曰痍頭創曰瘍左傳曰生瘍於頭。</p>
欝特<p style="margin-left:1em">梵云欝特迦此水之一異名也特音徒得反。</p>
</div>
<div class='div-other'><a id='mulu123' />
<p class='h3'>第十四卷</p>矬人<p style="margin-left:1em">才戈反廣疋矬短也通俗文侏儒曰短經文作痤說文痤小腫也痤非經義。</p>
生涎<p style="margin-left:1em">諸書作[泳-永+欠]㵪[沎-匕+品]三形同詳延反字林慕欲口液三蒼作涎小兒唾也。</p>
因燧<p style="margin-left:1em">正字作鐆同辝醉反火母也論語鑽燧改火孔安國注一年之中鑽火各異木是也世本曰造火者燧人因以為名。</p>
因鑽<p style="margin-left:1em">子丸反又音子乱反說文所以用穿物者也。</p>
因捊<p style="margin-left:1em">案詔定古文官書抱桴二字同體音扶鳩反謂鼓椎也。</p>
道撿<p style="margin-left:1em">居儼反蒼頡篇撿法度也撿亦攝也。</p>
[(厂@((既-旡)-日+口))*頁]眄<p style="margin-left:1em">亡見反說文邪視也方言自關西秦晉之閒曰䀎。</p>
舩舫<p style="margin-left:1em">甫妄反通俗文連舟曰舫併兩舟也。</p>
炎旱<p style="margin-left:1em">于廉反炎熱也尒疋炎炎熏也謂旱氣熏炙人也。</p>
薄祜<p style="margin-left:1em">胡右反尒疋祐福也天之福也又云祐厚也謂福厚也。</p>
</div>
<div class='div-other'><a id='mulu124' />
<p class='h3'>第十五卷</p>儴佉<p style="margin-left:1em">尒羊反又霜傷二音梵言餉佉或云霜佉此譯云貝也亦云珂異名耳。</p>
水渧<p style="margin-left:1em">此猶滴字耳音都歷反通俗文霝滴謂之[泳-永+隸]渧音丁計反。</p>
趍走<p style="margin-left:1em">且榆反趍疾行也尒疋門外謂之趍是也。</p>
性戾<p style="margin-left:1em">字林力訃反乖戾也說文戾曲也字體從犬。</p>
敦喻<p style="margin-left:1em">古文惇同都[月*乇]反尒疋敦勉也謂相勸勉也。</p>
豌豆<p style="margin-left:1em">一丸反廣疋豌豆䝀豆也經文作宛又作豌一月反二形並非字體。</p>
其鏃<p style="margin-left:1em">字林子木反鏃箭鏑也江南言箭鏑也江東言箭足[米*睪]名云箭本曰足古謂箭足為箭族尒疋金族箭羽是也。</p>
覺寤<p style="margin-left:1em">居効反寤覺也蒼頡篇覺而有言曰寤經文作悎文字所无又作悟謂解悟之悟非眠後覺寤也。</p>
</div>
<div class='div-other'><a id='mulu125' />
<p class='h3'>第十六卷</p>天笁<p style="margin-left:1em">或言身毒或言賢豆皆訛也正言印度印度名月月有十名斯一稱也良以彼土聖賢相継開悟群生照臨如月因以名也一說云賢豆本名因陁羅婆他那此云主[皮-(〡/又)+(王/匆)]謂天帝也當以天帝所護故世人号之耳。</p>
馳騁<p style="margin-left:1em">直知反下丑領反廣疋馳奔也騁走也。</p>
私吒<p style="margin-left:1em">古文喥同竹嫁反依字吒噴也服虔云痛惜曰咤是也。</p>
四衢<p style="margin-left:1em">懼虞反尒疋四達謂之衢郭璞曰交道四出也[米*睪]名云齊魯謂四齒把為懼㩴把地即有四[皮-(〡/又)+(王/匆)]此道似之因為名焉。</p>
為臛<p style="margin-left:1em">呼各反王逸注楚辝云有菜曰羹無菜曰臛也。</p>
刵劓<p style="margin-left:1em">如志反下古文㓷同魚器反字林刵断耳也劓刖鼻也尚書云无或㓷刵人是也。</p>
蚉[此/束]<p style="margin-left:1em">今作[口*束]又作觜同子累反廣疋[此/束]口也字書鳥喙也經文作[口*(隹/乃)]撿諸經史無如也字傅毅七激云[口*(隹/乃)]埴飲泉作此字音與吮同徐䎡反[口*(隹/乃)]非字義。</p>
憲制<p style="margin-left:1em">欣建反憲法也尒疋憲制法則也廣疋制梵也制亦法度也字從心從四害省聲。</p>
熊羆<p style="margin-left:1em">胡弓反說文熊如豕山居冬蟄其掌似人掌名曰蹯羆彼冝反尒疋羆如熊黃白文郭璞曰似熊而長頭似馬有䭷高脚[狂-王+(益-八+十)]憨多力能拔木関西名猳羆蹯音扶袁反憨呼藍反猳音加。</p>
唯仰<p style="margin-left:1em">語向反韻集云仰恃也謂取資於人曰仰仰亦望也。</p>
編椽<p style="margin-left:1em">卑綿反蒼頡篇織也聲類似繩次物曰編謂取棘㓨編椽而臥也。</p>
氀毼<p style="margin-left:1em">力于反廣疋氀毼罽也粗罽也聲類毛布也。</p>
茹菜<p style="margin-left:1em">攘舉反廣疋茹食也茹食之也。</p>
</div>
<div class='div-other'><a id='mulu126' />
<p class='h3'>第十七卷</p>畏省<p style="margin-left:1em">思井反省察也說文省視也。</p>
詎有<p style="margin-left:1em">渠據反詎猶何也未也謂未知詞也。</p>
</div>
<div class='div-other'><a id='mulu127' />
<p class='h3'>第十八卷</p>良祐<p style="margin-left:1em">古文祐二形同胡救反祐者助也天之所助者也。</p>
撓濁<p style="margin-left:1em">乃飽乃挍二反說文撓擾也又曰撓乱也。</p>
</div>
<div class='div-other'><a id='mulu128' />
<p class='h3'>第十九卷</p>无辜<p style="margin-left:1em">古胡反尒疋辜罪也禮義之罪也。</p>
流惻<p style="margin-left:1em">聲類作惻同楚力反廣疋惻悲也說文惻痛也謂惻然心中痛也。</p>
胝子<p style="margin-left:1em">又作[病-丙+互]同竹尸反母名也。</p>
髡樹<p style="margin-left:1em">口昆反廣疋髠截也字體從髟兀聲左傳使人髠之。</p>
深穽<p style="margin-left:1em">古文阱汬二形同慈性反廣疋穽坑也說文大陷也三蒼穽謂穽地為塹所以張禽獸者也。</p>
潤漬<p style="margin-left:1em">在賜反說文漬漚也謂水浸潤物也。</p>
怨讎<p style="margin-left:1em">視周反讎憎惡也讎對也尒疋仇讎疋也怨之疋也怨偶曰讎。</p>
在弶<p style="margin-left:1em">渠向反字書施罥於道謂之弶其形似弓經文作摾俗字也。</p>
而[(又/木)*式]<p style="margin-left:1em">今作試同尸至反左傳自虐其君曰弒周易臣[(又/木)*式]君子弒父非一朝一夕其所由来漸也[米*睪]名云下煞上曰[(又/木)*式][(又/木)*式]伺也伺閒而後得其便也。</p>
婬慝<p style="margin-left:1em">以針反說文婬私逸也小尒疋男女不以禮交曰婬下他則反禮記世乱即禮慝鄭玄曰慝穢也詩云死失靡慝傳曰慝邪也。</p>
邠坘<p style="margin-left:1em">鄙旻反坘古文[圪-乙+小]同直飢反梵言也正云阿那他[打-丁+(實-毌+尸)]荼陁阿那他此云無依亦名孤獨[打-丁+(實-毌+尸)]荼他此云團施言此長者好施貧獨因以名焉本名湏達多。</p>
判合<p style="margin-left:1em">古文胖又作牉同普旦反說文胖半體也周禮媒氏掌万民之判鄭玄曰判半也得偶而合曰判喪服云夫妻判合是也經文有作泮氷[米*睪]也泮非此義。</p>
鄙悼<p style="margin-left:1em">補美反鄙恥也陋也悼徒到反悼傷也方言秦晉謂傷為悼悼亦哀也。</p>
甲冑<p style="margin-left:1em">除救反說文冑兜鍪也字從月由聲。</p>
閒閒<p style="margin-left:1em">上居莧反閒隔也尒疋閒代也謂錯相代也閒乱也下古閑反閑猶[皮-(〡/又)+(王/匆)]所也閒中也。</p>
</div>
<div class='div-other'><a id='mulu129' />
<p class='h3'>第二十卷</p>奎星<p style="margin-left:1em">口携反尒疋降婁奎婁也李巡曰降婁白虎宿也經文有作金星太白星也冝從字讀。</p>
圊廁<p style="margin-left:1em">字林七情反廣疋圊圂庰廁也皆廁之別名也[米*睪]名云或曰清言至穢之[皮-(〡/又)+(王/匆)]冝修治使潔清也或曰圂言溷濁也。</p>
罪戾<p style="margin-left:1em">力計反尒疋戾罪也漢書有功無其意曰戾有其功有意曰罪戾定也。</p>
逆津<p style="margin-left:1em">子隣反論語云子路問津焉鄭玄曰津濟渡之[皮-(〡/又)+(王/匆)]也。</p>
坐此<p style="margin-left:1em">慈臥反案坐罪也謂相緣罪也蒼頡篇坐辜也塩䥫論曰什伍相連親戚相坐若引根本而及華葉傷小指而累四體是也。</p>
</div>
<div class='div-other'><a id='mulu130' />
<p class='h3'>第二十一卷</p>讖記<p style="margin-left:1em">楚蔭反說文讖驗也謂占後有効驗也[米*睪]名讖纖也其義纖微而効驗也。</p>
不登<p style="margin-left:1em">都恒反登升也周禮以歲時登鄭玄曰登成也漢書云再登曰平。</p>
</div>
<div class='div-other'><a id='mulu131' />
<p class='h3'>第二十二卷</p>恃怙<p style="margin-left:1em">胡古反尒疋怙恃也韓詩云無父何怙怙頼也無母何恃恃負也。</p>
儭身<p style="margin-left:1em">且若叉覲二反儭至也近也。</p>
坌之<p style="margin-left:1em">蒲䪺反通俗文[土*孛]土曰坌說文坌塵也。</p>
迴復<p style="margin-left:1em">三蒼作洄水轉也宣帝紀作澓迴水也深也。</p>
船筏<p style="margin-left:1em">扶月反桴編竹木也大者曰筏小者曰桴音疋于反江南名[簿-尃+卑]音父佳反經文從木作栰非體也。</p>
</div>
<div class='div-other'><a id='mulu132' />
<p class='h3'>第二十三卷</p>連綴<p style="margin-left:1em">張衛反亦連也說文綴合著也。</p>
難兾<p style="margin-left:1em">又作覬同居致反兾望也說文覬幸也。</p>
餧飼<p style="margin-left:1em">石經今作食同囚恣反聲類飼哺也說文飼糧也從人仰食也謂以食供設與人也故字從食從人意也經文作飼俗字也。</p>
瓨器<p style="margin-left:1em">下江反說文似甖長頸受十升也。</p>
手抱<p style="margin-left:1em">說文作捊捊或作抱同步交反捊引取也通俗文作掊音蒲交反手把曰掊。</p>
駃河<p style="margin-left:1em">三蒼古文使字或作[馬*吏]同山吏反蒼頡篇駛疾也字從史經文從夬作駃古宂反駃騠駿馬也列女傳曰生三日超其母也駃非字義夬音古快反。</p>
迦迦羅<p style="margin-left:1em">脚佉反是鳥聲也迦迦此云烏。</p>
究究羅<p style="margin-left:1em">居求反此是鷄聲也鳩鳩吒此云鷄。</p>
呾呾羅<p style="margin-left:1em">都達反此是雉聲也或言䳺鶉依梵音帝栗反。</p>
</div>
<div class='div-other'><a id='mulu133' />
<p class='h3'>第二十四卷</p>怡懌<p style="margin-left:1em">音以之反怡懌樂也郭璞曰怡心之樂也懌意解之樂也。</p>
庭燎<p style="margin-left:1em">力炤反周禮供墳燭庭燎鄭玄曰墳大也樹於門外曰大燭於內曰庭燎。</p>
</div>
<div class='div-other'><a id='mulu134' />
<p class='h3'>第二十六卷</p>逐塊<p style="margin-left:1em">古文凷同苦對反結土也土塊也。</p>
黐膠<p style="margin-left:1em">敕支反廣疋黐黏也字書木膠也謂黏物者也。</p>
溫故<p style="margin-left:1em">烏昆反論語溫故而知新何晏曰溫尋也禮記鄭玄注云後時習之溫經文作慍於問反慍恚也怨也恨也慍非字義。</p>
</div>
<div class='div-other'><a id='mulu135' />
<p class='h3'>第二十七卷</p>我適<p style="margin-left:1em">尸赤反廣疋祗適也適近也始也。</p>
鋒芒<p style="margin-left:1em">古文[禾*(匚@一)]同無方反字林禾秒也謂其刃纖利如芒也。</p>
哮吼<p style="margin-left:1em">古文虓同呼交呼挍二反通俗文虎聲謂之哮唬埤蒼哮嚇大怒聲也唬音呼家反。</p>
毳衣<p style="margin-left:1em">尺銳反三蒼羊細毛也說文獸細毛也。</p>
</div>
<div class='div-other'><a id='mulu136' />
<p class='h3'>第二十八卷</p>立拒<p style="margin-left:1em">其呂反此外道瓶圓如瓠無足以三杖交之舉於瓶也諸經中或言執三奇立拒或言三叉立拒皆是也。</p>
[酉*(又/手)]煖<p style="margin-left:1em">案韻集音古孝反酒酵也謂起麵酒也經文多作醪音勞三蒼說文皆云有滓酒也醪非字體。</p>
雲表<p style="margin-left:1em">碑矯反三蒼表外也言此星在雲外也。</p>
鑪冶<p style="margin-left:1em">餘者反說文冶銷也三蒼治銷鑠也遭熱即流遇冷即合與氷同意故從氷也。</p>
</div>
<div class='div-other'><a id='mulu137' />
<p class='h3'>第二十九卷</p>網縵<p style="margin-left:1em">借音莫盤反謂內縵其指閒也。</p>
傭滿<p style="margin-left:1em">敕龍反尒疋傭均也齊等也經文作傭俗字也。</p>
粗自<p style="margin-left:1em">在古反粗略也粗麤也。</p>
賦給<p style="margin-left:1em">古文[貝*疋]同甫務反說文賦歛也廣疋賦稅也方言賦動也謂賦歛所以擾動也尒疋賦量也郭璞曰賦稅所以平量也。</p>
奩底<p style="margin-left:1em">今作[竺-二+(僉*殳)]同力占反蒼頡篇盛鏡器名也謂方底者也。</p>
憩駕<p style="margin-left:1em">說文作愒蒼頡篇作[(尸@月)*(乏-之+尢)]同却厲反尒疋憩息也注云憩止之息也。</p>
苟能<p style="margin-left:1em">公厚反廣疋苟誠也苟且也韓詩苟得也。</p>
婚姻<p style="margin-left:1em">今作昏說文婦嫁也禮云娶婦以昏時入故曰昏尒疋婦之父為昏姻古文[女*開]姻二形今作因說文婿家也女之所因故曰因尒疋婿之父為姻婿音細。</p>
</div>
<div class='div-other'><a id='mulu138' />
<p class='h3'>第三十卷</p>駿馬<p style="margin-left:1em">子閏反馬之美稱也說文駿馬之才良者也。</p>
殯歛<p style="margin-left:1em">古文殮同力豔反衣尸也[米*睪]名云歛者歛也藏不復見也小歛戶內大歛於阼階是也。</p>
孚乳<p style="margin-left:1em">通俗文卵化日孚音疋付反方言鷄伏卵而未孚字林疋于反廣疋孚生也謂子之出於夘也說文卵孚也或曰孚伏也謂育養也乳而注反蒼頡篇乳字也養也謂養子也。</p>
和液<p style="margin-left:1em">夷石反說文液津潤也廣疋酒滋液也。</p>
</div>
<div class='div-other'><a id='mulu139' />
<p class='h3'>第三十一卷</p>得衷<p style="margin-left:1em">知冲反左傳楚僻我衷杜預曰衷正也衷中當也尚書衷善也蒼頡篇別內外之辝也經文作中平也隨作无在。</p>
遺燼<p style="margin-left:1em">正字作㶳同似進反說文火之餘木也。</p>
菅草<p style="margin-left:1em">古顏反尒疋菅茅属也詩傳曰白華野菅也經文作葌字書與簡字同葌蘭也說文葌香草也葌非此用。</p>
甘鍋<p style="margin-left:1em">字體作所用古和反方言秦云上釜也字體從鬲[牙-才+十]聲今皆作鍋。</p>
撓攪<p style="margin-left:1em">古夘反說文攪乱也詩云祇攪我心是也。</p>
嘲調<p style="margin-left:1em">正字作啁同竹包反下徒予反蒼頡篇云啁調也調相調戲也經文有作讛相承音藝未詳何出或作譺五戒反字林欺調也亦大調曰譺也。</p>
賈客<p style="margin-left:1em">公戶反周禮商賈鄭玄曰行曰啇[皮-(〡/又)+(王/匆)]曰賈白虎通曰賈之言固也固其物待民来以求其利者也又音古疋反。</p>
刖足<p style="margin-left:1em">古文跀[跳-兆+几]二形同五刮魚厥二反刖断足也周改[骨*(實-毌+尸)]作刖廣疋刖色也謂断足即色也[骨*(實-毌+尸)]音扶忍反色音慈恱反。</p>
盲瞽<p style="margin-left:1em">公戶反無目謂之瞽[米*睪]名云瞽目眠眠然目平合如鼓皮也。</p>
</div>
<div class='div-other'><a id='mulu140' />
<p class='h3'>第三十二卷</p>如駝食蜜<p style="margin-left:1em">徒多反馲駝也蜜㓨蜜也。</p>
羅毦<p style="margin-left:1em">仁志反通俗文毛飾曰毦矟上垂毛亦曰毦。</p>
絍婆<p style="margin-left:1em">古文[任/糸]同女林如深二反樹名也葉苦可煑為飲治頭痛也如此閒苦<span class='corr'>楝</span>樹也言此䖝甘之耳棟音力見反。</p>
瑕疵<p style="margin-left:1em">古文[病-丙+束]字林才雌反說文疵病也。</p>
礠石<p style="margin-left:1em">徂茲反埤蒼礠石也謂召䥫者也。</p>
灌綆<p style="margin-left:1em">或作觀同古乱反汲器也綆格杏反說文汲井繩也方言韓魏閒謂之綆。</p>
罣礙<p style="margin-left:1em">又作罫同胡卦反字書網礙也。</p>
蘆菔<p style="margin-left:1em">字林力何反下蒲北反似菘紫花者謂之蘆菔。</p>
</div>
<div class='div-other'><a id='mulu141' />
<p class='h3'>第三十三卷</p>粟[序-予+禾]<p style="margin-left:1em">字體作穈[麾-毛+黍]二形同亡皮反禾稔也關西謂之[序-予+禾]兾州謂之穄。</p>
綫㙛<p style="margin-left:1em">字體作甎同脂緣反又音舩毛詩載弄之凡注云紡專也詩中作專此由古字通用耳。</p>
剜身<p style="margin-left:1em">烏官反字林剜剈也剈音一玄反剈挑也。</p>
明㲉<p style="margin-left:1em">字書作殼同口角反吴會閒音口角反卵外堅也案凡物皮皆曰殼是也。</p>
婬佚<p style="margin-left:1em">今作妷同與一反佚樂也蒼頡篇佚惕也惕音蕩。</p>
</div>
<div class='div-other'><a id='mulu142' />
<p class='h3'>第三十六卷</p>巴吒<p style="margin-left:1em">百麻反案阿含經此長者因國為名也經文作把比雅反亦是梵音訛轉耳。</p>
坘弥<p style="margin-left:1em">三蒼音仾下音迷律中坘弥皆作迷字應言帝弥祗羅謂大身魚也其類有四種此第四㝡小者也法炬經中仾迷冝羅即第三魚也皆次第㸦相吞噉也。</p>
䱜魚<p style="margin-left:1em">且各反薛珝異物志云鐇䱜有撗骨在鼻前狀如斧斤江東呼斧斤為錯故謂之鐇錯也此類有二十種各異名如鋸䱜等齒利如鋸即名鋸錯也鐇音府煩反珝音虛矩反。</p>
惋手<p style="margin-left:1em">烏喚反謂驚異也未詳何義立名也。</p>
刁長<p style="margin-left:1em">都堯反人姓也或可因事立名耳。</p>
行般<p style="margin-left:1em">乎庚反此人利根無待勤行自能得滅成實論中不行滅人是也。</p>
</div>
<div class='div-other'><a id='mulu143' />
<p class='h3'>第三十七卷</p>霑汙<p style="margin-left:1em">致廉反霑濡也三蒼霑濆也。</p>
魍魎<p style="margin-left:1em">說文[虫*(网-(ㄨ*ㄨ)+又)]蜽從䖝字書從鬼同上亡強反下力掌反通俗文木石恠謂之魍魎言木石之精也淮南說狀如三歲小兒赤黑色赤目赤爪長耳美髮也。</p>
</div>
<div class='div-other'><a id='mulu144' />
<p class='h3'>第三十八卷</p>煒爗<p style="margin-left:1em">上于匪反下為獵反方言煒爗盛㒵也三蒼光華也。</p>
虎兕<p style="margin-left:1em">又作[凹/并]同徐里反尓疋兕似牛郭璞曰一角青色重千斤。</p>
摶食<p style="margin-left:1em">徒官反說文摶圜也三蒼摶飯也經文作揣丁果初委二反揣量也揣非字義。</p>
法厲<p style="margin-left:1em">古文礪同力制反磨石也砥細於礪皆可以磨刀刃也。</p>
麤獷<p style="margin-left:1em">古猛反獷強也說文獷大不可附也經文作穬穀芒也穬非字體。</p>
[山/虫]笑<p style="margin-left:1em">充之反蒼頡篇[山/虫]輕侮也笑私妙反字林笑喜也字從竹從犬聲竹為樂器君子樂然後笑。</p>
鉋湏<p style="margin-left:1em">蒲交反案鉋文字所无冝作抱又作棓。</p>
齚齧<p style="margin-left:1em">古文齰又作咋同士白反通俗文䶧啖曰齚。</p>
</div>
<div class='div-other'><a id='mulu145' />
<p class='h3'>第三十九卷</p>祢瞿<p style="margin-left:1em">又作你同女履反祢猶汝也謂尓汝如来姓氏也。</p>
榛木<p style="margin-left:1em">仕巾反廣疋云木藂生曰榛草藂生曰薄也。</p>
</div>
<div class='div-other'><a id='mulu146' />
<p class='h3'>第四十卷</p>車輿<p style="margin-left:1em">與諸反說文車輿也亦揔稱車曰輿一曰車無輪曰輿。</p>
鉤餌<p style="margin-left:1em">正字作[虫*耳]同如志反服虔云鉤魚曰餌。</p>
欶乳<p style="margin-left:1em">又作嗽同所角反三蒼云欶吮也通俗文含吸曰嗽經文作[口*數]此俗字也。</p>
戶[門@龠]<p style="margin-left:1em">古文鑰同余酌反方言關東謂之鍵關西謂之[門@龠]文作籥字林書僮笞也繤文云關西以書篇為籥籥非此義笞赤占反。</p>
婆嵐<p style="margin-left:1em">力含反案諸字部無如字唯應[王*(皮-(〡/又)+(王/匆))]詩云嵐山寒折骨作此字。</p>
頼締<p style="margin-left:1em">徒計反依字說文締結不解也。</p>
</div></div>
<p class='juan'>一切經音義卷第二</p></div>
</div><!-- end of div[@id='body'] -->
</body></html>