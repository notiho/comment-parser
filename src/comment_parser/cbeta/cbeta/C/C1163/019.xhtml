<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1614' />
<p class='juan'>一切經音義卷第十九<span class='note-inline'>(賢聖集傳)</span>　　　弁</p><p class="byline">翻經沙門玄應撰</p>
<div class='div-other'><a id='mulu1615' />
<ul class="">
<li>佛本行集經</li>

<li>撰集百緣經</li>
</ul>
<div class='div-other'><a id='mulu1616' />
<p class='h2'>佛本行集經</p>
<div class='div-other'><a id='mulu1617' />
<p class='h3'>第一卷</p>迦蘭陁鳥<p style="margin-left:1em">或言柯蘭陁或作迦蘭䭾迦或云羯蘭鐸迦皆梵音輕重也此譯云好聲鳥案外國傳云其形似鵲但此鳥羣集多拪竹林昔有國王於林[日*(垂-┴+山)]息虵来欲螫鳥鳴覺之王荷其恩散食養鳥林主居士遂從此為名名迦蘭䭾迦舊安外道後奉如来也。</p>
耆那<p style="margin-left:1em">或言視那或作嗜那此譯云勝言㝡勝也。</p>
牀鋪<p style="margin-left:1em">普胡反廣雅鋪陳也鋪布也亦舒也。</p>
記別<p style="margin-left:1em">碑列反分別也舊經多言印駐經文從草作莂非也。</p>
毗盧<p style="margin-left:1em">或云吠嚧遮那或言鞞嚧柘那此譯云遍照書無嚧字義安一口為別盧音冝犖俱反。</p>
首陁婆娑<p style="margin-left:1em">或云[禾*木]陁婆娑私陁首陁此譯云淨婆娑此云宮亦言舍或言[皮-(〡/又)+(王/匆)]即五淨居天是也。</p>
</div>
<div class='div-other'><a id='mulu1618' />
<p class='h3'>第二卷</p>誕育<p style="margin-left:1em">達坦反詩云誕弥厥月傳曰誕大也箋云大矣后[示*(畟-田+由)]云在其母終人道十月而生也。</p>
層閣<p style="margin-left:1em">子恒字恒二反說文重屋也山海經言雲盖三層郭璞曰層重也亦累也。</p>
溘然<p style="margin-left:1em">口合反楚辝寧溘死以流亡王逸曰溘猶奄也廣疋溘依也。</p>
必栗<p style="margin-left:1em">繤文云必栗者羗胡樂噐名也經文作篳篥。</p>
舐欶<p style="margin-left:1em">古文舓蛇二形今作狧又作舐同食尒反以舌取食也下又作嗽同所角反通俗文含吸曰欶三蒼欶吮也吮音似兖反。</p>
</div>
<div class='div-other'><a id='mulu1619' />
<p class='h3'>第三卷</p>埏主<p style="margin-left:1em">以旃反八埏之主也漢書音義曰八埏地之八際也。</p>
巷術<p style="margin-left:1em">脣聿反蒼頡篇邑中道曰術道路也。</p>
抴我<p style="margin-left:1em">夷世反又作曳廣雅曳引也說文曳申也牽也。</p>
</div>
<div class='div-other'><a id='mulu1620' />
<p class='h3'>第五卷</p>鵁鶄<p style="margin-left:1em">音交精鳥名也一名鵁鸕此鳥出蔓聯山羣飛如雌鷄似鳬高足江淮閒畜之可以用厭火也。</p>
龜鼇<p style="margin-left:1em">吾高反字林海中大龜也力負蓬瀛壺三山是也。</p>
白[路*鳥]<p style="margin-left:1em">字書作鸕同来素反白鳥也頭翅背上皆有長翰毛江東取為[月*(序-予+(更-一))]離曰白鷺[纕-(口*口)]音蘇雷反。</p>
鸕鶿<p style="margin-left:1em">郎都反下又作鷀同扌資反字林鸕鶿似鷁而黑水鳥也[此/束]頭曲如鈎食魚此鳥胎生從口內吐出一產八九中國或謂之水鴉鷁音五歷反。</p>
</div>
<div class='div-other'><a id='mulu1621' />
<p class='h3'>第六卷</p>菀囿<p style="margin-left:1em">于救反字林有垣曰菀無垣曰囿囿亦禁菀也。</p>
庶幾<p style="margin-left:1em">尒雅庶幾尚也郭璞曰庶幾僥倖也庶[前-刖+異]也幾[傽-音+垚]也[前-刖+異]倖於善道也幾亦微也。</p>
</div>
<div class='div-other'><a id='mulu1622' />
<p class='h3'>第七卷</p>嵬㠑<p style="margin-left:1em">午迴反下徂隗反說文高而不平也㠑山㒵也。</p>
舐啜<p style="margin-left:1em">時恱反說文啜嘗也尒雅啜茹也郭璞曰啜者拾食也通俗文作[口*毳]今通謂細食物曰啜。</p>
阡陌<p style="margin-left:1em">且田反風俗通曰南北曰阡東西為陌廣雅陌道也史記秦孝公壞井田開阡陌也。</p>
鑒於<p style="margin-left:1em">字書作鑒同古鑱反廣雅鑒炤也鑒謂之鏡詩云我心匪鑒傳曰鑒所以察形也。</p>
懷孕<p style="margin-left:1em">古文[月*黽]同夷證反三蒼孕懷子也廣雅孕㑗也字從子乃聲。</p>
嵐毗<p style="margin-left:1em">力含反或言流毗尼或言林微尼正言藍軬尼此云鹽即上古守園婢名也因以名園飯那此云林或譯云解脫[皮-(〡/又)+(王/匆)]亦云滅亦名断軬音扶晚反也。</p>
鞌隥<p style="margin-left:1em">都鄧反馬鞌上隥也登馬所躡者也經文作鐙古燈字也。</p>
鏗鏘<p style="margin-left:1em">又作銵同苦耕反下又作瑲同且羊反廣雅銵鏘聲也案禮記子夏聽其鏗鎗音且羊反字林又衡反埤蒼云鎗金聲也。</p>
勁勇<p style="margin-left:1em">居盛反字林勁強也字從力巠聲巠音古定反。</p>
色虹<p style="margin-left:1em">胡公反郭璞尒雅音義云虹雙出鮮盛者為雄雄曰虹暗者為雌雌曰蜺蜺或作霓霓音五奚反俗音古巷反青虹也。</p>
</div>
<div class='div-other'><a id='mulu1623' />
<p class='h3'>第八卷</p>雖[異/小]<p style="margin-left:1em">蒲卜反說文暴晞乾也字從日從出從[怡-台+ㄗ]從米字意也[怡-台+ㄗ]或作拜同巨凶反共持也。</p>
黤黮<p style="margin-left:1em">又作黭同烏感反下他感反謂不明也繤文云黭黮深黑也。</p>
迦輜<p style="margin-left:1em">側飢反王名迦輜婆從人臂生如頂生王等。</p>
熇拘羅王<p style="margin-left:1em">呼酷枯老二反甘蔗王種也。</p>
礓石<p style="margin-left:1em">居良反形如薑也通俗文地多小石謂之礓礫字從石經文從土非也。</p>
屩屐<p style="margin-left:1em">居略反史記躡屩擔簦徐廣曰屩草屝也屝音扶謂反屝[尸@縷]也麤履也簦音都恒反笠有柄者也。</p>
荃提<p style="margin-left:1em">或言遷提謂可遷徙提挈也或作荃提言以荃草為之也非此方物出崐崘中也。</p>
</div>
<div class='div-other'><a id='mulu1624' />
<p class='h3'>第九卷</p>婢媵<p style="margin-left:1em">說文作[仁-二+(媵-月)]同餘證食證二反尒雅媵送也謂送女曰媵公羊傳曰媵者何諸侯娶一國則二國徃媵之以姪娣從也[米*睪]名媵承也謂承事適奉他也。</p>
揵陟<p style="margin-left:1em">六度集作鞬德正言建他歌此譯云納也鞬居言反。</p>
不齹<p style="margin-left:1em">千何反說文齒㕘差也齹亦毀也。</p>
不齵<p style="margin-left:1em">五鉤牛俱二反說文齒不正也蒼頡篇齒重生也謂齒不齊平者也。</p>
眾毦<p style="margin-left:1em">人志反廣雅㲥毦罽也織毛曰罽㲥音唐也。</p>
躑躅<p style="margin-left:1em">又作蹢同丈亦反下又作䠱同丈足反字林駐足不進也廣雅躑䠱踟躕也。</p>
不覿<p style="margin-left:1em">亭歷反尒雅顯昭覲釗覿見也。</p>
黑皯<p style="margin-left:1em">古旱反通俗文面黎黑曰皯也經文從黑作䵟非也。</p>
弓把<p style="margin-left:1em">百雅反單手為[打-丁+己]說文把握也把持也經作弝近字也。</p>
皺[示*聶]<p style="margin-left:1em">知躡之涉二反謂不申也[示*聶]裙[示*聶]疊皆作此也。</p>
理冊<p style="margin-left:1em">古文[竺-二+(狦-(狂-王))]同楚責反冊簡冊也長者二尺短者半之其次一長一短手文象之也。</p>
兩掔<p style="margin-left:1em">又作[捥-(夗-夕)+匕]同烏喚反謂手後節也。</p>
</div>
<div class='div-other'><a id='mulu1625' />
<p class='h3'>第十卷</p>顱䫙<p style="margin-left:1em">又作髗同鹿胡反下蘇朗反說文[乇*頁]顱也字書[崰-田+凶]盖也廣雅[乇*頁]顱謂之䫳䫫方䫙頟也[乇*頁]音徒各反。</p>
澘然<p style="margin-left:1em">所斑所板二反字林涕流下㒵也詩云澘焉出涕是也。</p>
身[止/示]<p style="margin-left:1em">思醉反說文神禍也謂鬼神作灾禍者也。</p>
交瞼<p style="margin-left:1em">居儼反字略云謂眼外皮也。</p>
悲惋<p style="margin-left:1em">烏喚反字略云惋歎驚異也。</p>
背彼<p style="margin-left:1em">蒲賚反廣雅背北也後也相違背也謂棄捨相返也經文多從人作偝。</p>
敷愉<p style="margin-left:1em">翼朱反繤文作孚瑜言美色也方言作怤愉恱也怤愉謂顏色和恱也怤音芳俱反。</p>
不劈<p style="margin-left:1em">普狄反說文劈破也廣雅劈裂也埤蒼劈剖也又音披厄反江南二音並行閞中但行疋狄反剖音普後反。</p>
呱然<p style="margin-left:1em">古胡反說文小兒啼聲也廣雅呱呱號也尚書唘呱呱泣是也。</p>
氛翳<p style="margin-left:1em">敷雲反說文氛祥氛也案祥者吉凶先見者也。</p>
</div>
<div class='div-other'><a id='mulu1626' />
<p class='h3'>第十一卷</p>逋流<p style="margin-left:1em"><span class='note-inline'>(補胡反)</span>。</p>
婆哂<p style="margin-left:1em"><span class='note-inline'>(或忍反)</span>。</p>
波䫂<p style="margin-left:1em"><span class='note-inline'>(都可反)</span>。</p>
㖶字<p style="margin-left:1em"><span class='note-inline'>(伊人反)</span>。</p>
吒字<p style="margin-left:1em"><span class='note-inline'>(陟家反)</span>。</p>
侘字<p style="margin-left:1em"><span class='note-inline'>(敕家反)</span>。</p>
[口*荼]字<p style="margin-left:1em"><span class='note-inline'>(直家反)</span>。</p>
拏字<p style="margin-left:1em"><span class='note-inline'>(女家反)</span>。</p>
[右/(衣-〦)]字<p style="margin-left:1em"><span class='note-inline'>(乃可反)</span>。</p>
麼字<p style="margin-left:1em"><span class='note-inline'>(莫可反)</span>。</p>
勦勇<p style="margin-left:1em">說文作[(魅-ㄙ)-未+堯]同助交反[擴-黃+(建-干+├)]健也謂勁速勦健也中國多言勬勬音姜[打-丁+雀]反。</p>
[剔-勿+羽]鉤<p style="margin-left:1em">丁盍反字書[剔-勿+羽]著也[剔-勿+羽]鈎[剔-勿+羽]索打[剔-勿+羽]等皆作此經文作塔非也。</p>
指撝<p style="margin-left:1em">又作麾同許皮反謂手之所指曰撝也以旌旗指麾因以名也。</p>
地穩<p style="margin-left:1em">烏本反謂安穩也。</p>
靳固<p style="margin-left:1em">居近反謂[又/右]惜也。</p>
[馬*(垂-┴+山)]䶢<p style="margin-left:1em">士洽反下魚洽反[馬*(垂-┴+山)]䶢謂俳戲人也經文作[阿-可+(夾-(人*人)+(前-刖))]噏[口*(夾-(人*人)+(前-刖))]音古恊反下噏音許及反非此用也。</p>
騗馬<p style="margin-left:1em">疋面反字略云謂躍上馬也。</p>
批[捥-(夗-夕)+匕]<p style="margin-left:1em">又作[掍-日+(ㄇ@人)]同蒲結反廣雅[掍-日+(ㄇ@人)]轉也左傳[掍-日+(ㄇ@人)]而煞之杜預曰手[掍-日+白]之也經文作柲蒲必反柲推也柲非此用。</p>
築搋<p style="margin-left:1em">徵逐反下敕佳反廣雅筞刾也說文築擣也搋以拳手挃曰搋也。</p>
拗胵<p style="margin-left:1em">又作揬同烏夘反拗捩也捩音力結反。</p>
</div>
<div class='div-other'><a id='mulu1627' />
<p class='h3'>第十二卷</p>[目*(而/火)]業<p style="margin-left:1em">又作抐同乃困反字菀腝柔脆也通俗文抐再生也又作嫰近字也。</p>
犁槅<p style="margin-left:1em">居責反搹軛也所以扼牛領也經文作格非體也軛音烏[葺-耳+十]反。</p>
土墢<p style="margin-left:1em">又作[土*(乏-之+犮)]同[(冰-水+〡)*夫]發反考工記耜廣五寸二耜為耦一耦之[土*(乏-之+犮)]廣一尺深一尺鄭玄曰兩人併發之其隴中曰甽甽上墢墢之言發也說文一臿土謂之坺耜音囚以反甽古泫反。</p>
虫豸<p style="margin-left:1em">直尒反尒雅有足謂之虫无足謂之豸也。</p>
火燼<p style="margin-left:1em">似進反說文燒木之餘曰燼小尒雅燼餘也。</p>
死肬<p style="margin-left:1em">[竺-二+(木*(哭-犬+田))]文作疣同于鳩反通俗文躰目曰肬廣雅肬小腫也。</p>
啾唧<p style="margin-left:1em">子修反蒼頡篇眾聲也謂小[丙-一+〦]聲也下咨栗反通俗文鼠聲曰唧唧亦聲也。</p>
[(虀-卄)-韭+(烈-列+非)]醬<p style="margin-left:1em">又作[((〦-一+丙)*ㄆ)/(烈-列+非)]同子奚反醬属也通俗文淹[烈-列+非]曰[((〦-一+丙)*ㄆ)/(烈-列+非)]凡醘醬所和細切為[((〦-一+丙)*ㄆ)/(烈-列+非)]全物為葅江南悉為葅中國悉為[(虀-卄)-韭+(烈-列+非)]。</p>
雜飣<p style="margin-left:1em">丁定反江南呼飣食為飣䬦經文作奠徒見反奠置也獻也䬦音豆。</p>
珎羞<p style="margin-left:1em">周禮有八珎珎貴也下古文饈同私由反方言羞熟也郭璞曰羞謂熟食也周禮膳夫掌王之膳羞鄭玄曰羞有滋味者也雜味為羞也。</p>
塵埃<p style="margin-left:1em">烏来反埃亦塵也謂塵飛楊曰埃也。</p>
使覘<p style="margin-left:1em">敕廉反覘謂窺視也覘亦伺也左傳云使覘之是也。</p>
趂而<p style="margin-left:1em">丑刃反謂相趂逐也繤文六閞西以逐物為趂也。</p>
儲宮<p style="margin-left:1em">直於反說文儲偫也偫待也蔡邕勸學云儲副君也。</p>
勝垛<p style="margin-left:1em">徒果反繤文云吴人以積土為垛垛堅也堅扌句反。</p>
</div>
<div class='div-other'><a id='mulu1628' />
<p class='h3'>第十三卷</p>牢靳<p style="margin-left:1em">居近反謂靳肕也肕音而振反。</p>
[卄/口/└/乂]彼<p style="margin-left:1em">所巖反詩云載芟傳曰芟除草也亦斫也經文作釤所鑑反大鎌也釤非此用。</p>
筋陡<p style="margin-left:1em">又作䈥同居殷反下都口反謂便[擴-黃+(建-干+├)]輕健也。</p>
相嘲<p style="margin-left:1em">又作啁同竹交反蒼頡篇啁調也謂相戲調也。</p>
二[(米/田)*去]<p style="margin-left:1em">補單反字林[(米/田)*去]部也亦[(米/田)*去]類也經文作般假借也。</p>
名於<p style="margin-left:1em">弥盈反所以名質也名号也經文從言作詺近字也字略云相詺目也。</p>
不偉<p style="margin-left:1em">埤蒼作瑋同于鬼反說文偉奇也。</p>
</div>
<div class='div-other'><a id='mulu1629' />
<p class='h3'>第十四卷</p>膽讋<p style="margin-left:1em">脂葉反說文失氣也讋怖也一曰言不止也。</p>
具[箎-儿+巾]<p style="margin-left:1em">又作[龠*(虎-儿+巾)]竾二形同除離反說文管有七孔詩云仲氏吹[箎-儿+巾]是也。</p>
便姢<p style="margin-left:1em">於玄反楚辝便姢之語王逸曰便姢好㒵也。</p>
沃弱<p style="margin-left:1em">又作洪同於縛烏桔二反詩云其葉沃若傳曰沃若猶沃沃然也云隰桒有沃傳曰[泛-之+(犮-、)]也亦羙也。</p>
山麓<p style="margin-left:1em">古文㯟同力榖反詩云瞻彼旱麓傳曰山足也謂林属於山曰麓。</p>
閞[門@(恙-心+皿)]<p style="margin-left:1em">胡臘反說文[門@(恙-心+皿)]閇也易也[門@(恙-心+皿)]門謂之坤是也。</p>
禦俻<p style="margin-left:1em">魚呂反詩云百夫之禦傳曰禦當也字從示。</p>
宮闈<p style="margin-left:1em">于㱕反尒雅宮中門謂之闈郭璞曰謂相通小門也即宮中巷門也。</p>
[木*(((夕-、+一)/(、*、*、))*(〡/下))]房<p style="margin-left:1em">案應邵漢官儀云皇后稱[木*(((夕-、+一)/(、*、*、))*(〡/下))]房詩云[木*(((夕-、+一)/(、*、*、))*(〡/下))]聊之實蕃延盈外國風美其繁興以[木*(((夕-、+一)/(、*、*、))*(〡/下))]塗室亦取溫煗除惡氣也由若朱泥殿上曰丹墀也。</p>
贊助<p style="margin-left:1em">子旦反周禮贊其不足者鄭玄曰贊佐也亦導也。</p>
攪庰<p style="margin-left:1em">古夘反下蒲定反攪謂撓攪也廣雅庰廁清圂。</p>
投穽<p style="margin-left:1em">古文阱汬二形同茨性反說文穽大陷也廣雅穽坑也。</p>
</div>
<div class='div-other'><a id='mulu1630' />
<p class='h3'>第十五卷</p>驚悸<p style="margin-left:1em">古文[序-予+季]同其季反字林心動也說文氣不定也。</p>
稱冕<p style="margin-left:1em">古文冤[惌-(夗-夕)+匕]二形今作宛同於原反冤枉也曲也屈亦不理也。</p>
嫡胄<p style="margin-left:1em">丁狄反主嫡也字書嫡正也廣雅嫡君也公羊傳云立嫡以長者何謂嫡夫人之子尊無與敵也胄連續也緒也。</p>
杠<p style="margin-left:1em">音江橫木也。</p>
[坡-支+(王/用)]堞<p style="margin-left:1em">又作[陂-支+(王/用)][爿*(皮-支+(王/用))]二形同餘鍾反尒雅牆謂之[坡-支+(王/用)]城亦謂之[坡-支+(王/用)]詩云以伐崇[坡-支+(王/用)]是也下徒頰反堞女牆也。</p>
矟䂎<p style="margin-left:1em">所角反下千乱反埤蒼矟長丈八也廣雅䂎謂之鋋鋋小矛也鋋音市延反。</p>
</div>
<div class='div-other'><a id='mulu1631' />
<p class='h3'>第十六卷</p>逶迤<p style="margin-left:1em">又作蟡同於危反下又作佗同達羅反說文逶佗行去也詩云逶逶佗佗德之美㒵也傳曰逶佗者行可逶曲迹也亦自得之㒵也。</p>
有娠<p style="margin-left:1em">書隣之刃二反詩云大任有娠傳曰娠動也娠謂懷胎孕者也廣雅娠㑗也今皆作身兩通也。</p>
滂沛<p style="margin-left:1em">普傍反下普頼反三蒼滂沱也沛水波流也沛亦大也。</p>
心忪<p style="margin-left:1em">又作伀同之容反方言佂伀惶遽也江湘之閒凡倉卒怖遽皆謂之佂伀。</p>
茫怖<p style="margin-left:1em">又作朚同莫荒反茫遽也朚人晝夜作無日用月無月用火常思明故從明或曰朚人思天曉故字從明下又作悑同普故反惶怖也經文作怕疋白反憺怕也此俗音普嫁反。</p>
瞳睨<p style="margin-left:1em">徒公反埤蒼目珠子也下遐綰反蒼頡篇目出皃也綰音烏板反。</p>
垂䫂<p style="margin-left:1em">丁可反廣雅䫂醜㒵也經文作恀時紙反尒雅恀恃怙也郭璞曰江東謂母為恀恀非字義。</p>
髂髀<p style="margin-left:1em">古文䠋同蒲米反說文股外曰髀江南音必尒反經文作䏶非也。</p>
鼾睡<p style="margin-left:1em">下旦反說文臥息聲也字菀呼干反江南行此音也。</p>
[剔-勿+羽]項<p style="margin-left:1em">丁盍反字書[剔-勿+羽]著也經文作搭非也。</p>
䶧齒<p style="margin-left:1em">說文作齩同五狡反齩齧也。</p>
戛戛<p style="margin-left:1em">古黠反齒聲也。</p>
讇語<p style="margin-left:1em">是鹽反又音鹽世俗閒語耳。</p>
</div>
<div class='div-other'><a id='mulu1632' />
<p class='h3'>第十七卷</p>舟楫<p style="margin-left:1em">通俗文作艥同資獵反詩云檜楫松舟傳曰楫所以擢舩也周易黃帝剡木為楫是也檜音栝。</p>
大磧<p style="margin-left:1em">且歷反說文水渚有石曰磧廣雅瀬也水淺石見也。</p>
</div>
<div class='div-other'><a id='mulu1633' />
<p class='h3'>第十八卷</p>覢電<p style="margin-left:1em">又作睒同式舟反說文蹔見也亦不定也經文作閃窺頭也。</p>
如丳<p style="margin-left:1em">字苑初眼反今之炙肉丳也經文作剗削之剗非體也。</p>
從削<p style="margin-left:1em">又作鞘私妙反方言劒削閞東曰削閞西曰鞞所以貯刀劒之刃也鞞音補逈反。</p>
乃穌<p style="margin-left:1em">先胡反聲類更生曰穌穌亦休息也謂更息也。</p>
凋忰<p style="margin-left:1em">丁堯反說文半傷曰凋凋亦弊也字從冫音冰。</p>
掊地<p style="margin-left:1em">蒲交反通俗文手把曰掊說文作捊或作抱引取也。</p>
</div>
<div class='div-other'><a id='mulu1634' />
<p class='h3'>第十九卷</p>擺木<p style="margin-left:1em">又作捭同補買反說文兩手振擊也。</p>
緜惙<p style="margin-left:1em">竹劣反字林惙憂也亦意不定也。</p>
躓䪺<p style="margin-left:1em">古文䠟躓二形今作[這-言+(疌-人)]同陟利反謂挫辱之也。</p>
皇閨<p style="margin-left:1em">古携反尒雅宮中門謂之闈其小者謂之閨說文特立之門也。</p>
煢獨<p style="margin-left:1em">古文惸儝二形同渠營反尚書無虐煢獨孔安國曰煢單也謂無所依也獨無子曰獨也。</p>
</div>
<div class='div-other'><a id='mulu1635' />
<p class='h3'>第二十卷</p>食荑<p style="margin-left:1em">弟奚反通俗文草陸生曰荑詩云自牧野荑傳曰荑茅之始生者也。</p>
毛[並*毛]<p style="margin-left:1em">布莾反謂毛布也通俗文邪文曰[並*毛]字林罽之方文者也。</p>
蟻垤<p style="margin-left:1em">徒結反方言垤封[墦-釆+(乞-乙+口)]之楚鄭以南蟻土謂之垤。</p>
頿髯<p style="margin-left:1em">子移反下又作[角*頁]同而甘反江南行此音又如廉反閞中行此音說文口上之湏曰頿下說文頰湏毛也經文作髭近字也。</p>
欲喫<p style="margin-left:1em">口迹反謂喫噉也又口歷反。</p>
灑歕<p style="margin-left:1em">又作噴同普孫反說文吹氣也廣雅歕吐也歕潠也謂含物而歕散之今亦為噴普遜反說文鼓鼻也廣雅噴[嗹-車+(疌-人)]也蒼頡篇噴吒也。</p>
享受<p style="margin-left:1em">虛兩反享亦受也享當也說文享獻也。</p>
</div>
<div class='div-other'><a id='mulu1636' />
<p class='h3'>第二十三卷</p>憩息<p style="margin-left:1em">說文愒同却厲反尒雅憩息也舍人曰憩臥之息也。</p>
開[示*石]<p style="margin-left:1em">古文[片*(序-予+千)][示*石]二形今作[打-丁+(序-予+干)]同他各反廣雅[示*石]大也亦開也經文作柘字与摭同之石反柘拾也柘非字義。</p>
</div>
<div class='div-other'><a id='mulu1637' />
<p class='h3'>第二十四卷</p>偃俹<p style="margin-left:1em">於訝反字書俹倚也字從人偃息也。</p>
皆杜<p style="margin-left:1em">說文作[(度-又+(人*人))*ㄆ]同徒古反國語杜門不出賈逵曰杜塞也塞閇也方言杜歰也趙曰杜郭璞曰今俗通語也[(刀*刀)/(止*止)]如杜杜子[(刀*刀)/(止*止)]因以名也。</p>
</div>
<div class='div-other'><a id='mulu1638' />
<p class='h3'>第二十六卷</p>不蹶<p style="margin-left:1em">巨月居月二反說文蹶僵也廣雅僵仆也。</p>
惟怯<p style="margin-left:1em">丘方反惟恐也下又作㹤同袪脅反怯畏劣也多畏也。</p>
怪迕<p style="margin-left:1em">又作啎仵二形同吾故反聲類迕逆不安也經文作悞非也。</p>
謇吃<p style="margin-left:1em">居展反通俗文言不通利謂之謇吃周易謇難也方言謇吃也楚語也郭璞曰亦北方通語也。</p>
白鷗<p style="margin-left:1em">烏侯反字林水鴞也大如鳩出沛鴞于驕反。</p>
摑裂<p style="margin-left:1em">字冝作㩴九禣反說文㩴扟也蒼頡篇㩴摶也言獸瞋即㩴也。</p>
[令*毛]羽<p style="margin-left:1em">力丁反謂鳥羽也經文作零又作翎[零*羽]二形近字也。</p>
[瓮*毛]落<p style="margin-left:1em">他臥反字書落毛也經文作[有*毛]近字兩通。</p>
瘦眚<p style="margin-left:1em">字苑作㾪同所景反眚瘦也病也[米*睪]名云眚者痟也如病者痟瘦也經文作省非體也。</p>
凹凸<p style="margin-left:1em">烏狹反下徒結反蒼頡篇作容[穴/失]抱璞子云凹陷也凸起也。</p>
遍遞<p style="margin-left:1em">補顯反下他奚反繤文云遍遞薄也不圓也。</p>
鯨鷁<p style="margin-left:1em">又作䲔同渠亰反許[((夕-、+一)/小)*(〡/下)]重注淮南子云鯨魚之王異物志云鯨魚數里或死沙中云得之者皆無目俗云其目化為明月珠也鯢鯨之雌者也左傳鯨鯢大魚也說文作鶂司馬相如作鶂或作鷊埤蒼作艗字書作鷁同五歷反水鳥也善高飛也。</p>
禽貘<p style="margin-left:1em">又作貊同莫白反字林似熊黃黑出蜀一曰白豹。</p>
</div>
<div class='div-other'><a id='mulu1639' />
<p class='h3'>第二十七卷</p>鵂鶹<p style="margin-left:1em">許牛反下力周反廣雅鵂鶹鳩[互*鳥]也閞西呼訓侯山東謂之訓狐繤文云夜即拾人爪也。</p>
鈎鵅<p style="margin-left:1em">古侯反下加頟反尒雅恠[鳽-廾+ㄠ]舍人曰謂鵂鶹也南陽名鈎鵅一名忌欺晝伏夜行鳴為怪也。</p>
梟鴞<p style="margin-left:1em">古堯反土梟也下為驕反字林鸋鳺也形似鳩而青出白於山即惡聲鳥也楚人謂之服鳥亦[鳽-廾+ㄠ]類也山東名鸋鴂俗名巧婦鸋音奴定反下公穴反字從夬音古邁反。</p>
可摚<p style="margin-left:1em">又作[改-己+亭]同宅衡反謂相觸也相樘柱也。</p>
礭然<p style="margin-left:1em">口角反周易夫乾礭然[〦/小]人易矣韓康伯曰礭然堅㒵也。</p>
陵嶒<p style="margin-left:1em">集[糸*(素-糸+ㄆ)]反嶒石之阮隗㒵也經文從山作[山/陵]近字也阢音五瓌反隗五罪反。</p>
</div>
<div class='div-other'><a id='mulu1640' />
<p class='h3'>第二十八卷</p>脊膂<p style="margin-left:1em">今作呂同力舉反膂亦脊也說文脊骨也太岳為禹臣委如心呂因封呂侯。</p>
腰髂<p style="margin-left:1em">古文髂今作䯊同口亞反埤蒼腰骨也經文從肉作[月*客]非也。</p>
尻臋<p style="margin-left:1em">苦勞反下徒昆反聲類臀尻也。</p>
[衣-〦+(椅-(大/一)+立)][拫-日+(亥-人)]<p style="margin-left:1em">字詁古文裒[打-丁+裒]二形今作阿同烏可反下古文[拫-日+(亥-人)]栘二形今作那同乃可反字書[褒-保+((口*〡)/一)][拫-日+(亥-人)]柔弱㒵也亦草木盛也。</p>
戀嫪<p style="margin-left:1em">盧報反說文[嫪-(彰-章)+小]婟也聲類[嫪-(彰-章)+小]婟戀惜不能去也廣雅[嫪-(彰-章)+小]妬也婟音胡故反。</p>
麾纛<p style="margin-left:1em">徒到反詩云左執翿傳曰翿纛翳也菚云舞者所持所以羽舞者也方言楚謂翳為翿翿音徒到反。</p>
旌祈<p style="margin-left:1em">資盈反下巨衣反尒雅注毛首曰旌郭璞曰戴旄於竿頭也周禮析羽為旌鄭玄曰析羽為五色繫之旌上尒雅有鈴曰旂郭璞曰懸鈴於竿頭畫蛟龍於旒上也周禮蛟龍為[拖-也+斤]是也。</p>
雰霏<p style="margin-left:1em">敷雲反下或作䬠司敷非反雰霏雨雪㒵也。</p>
鈇[金*戊]<p style="margin-left:1em">方于方禹二反禮記軍旅鈇[金*戊]先王所以飾怒也說文鈇莝斫也鉄亦椹也[金*戊]音于月反大斧也。</p>
如霰<p style="margin-left:1em">又作䨘同先見反詩云先集惟霰傳曰暴雪也。</p>
[(口*〡*口)/兀]犀<p style="margin-left:1em">音似又徐姉反尒雅兕牛一角青色重千斤南州異物志以為角長二尺餘形似馬鞭抦其皮堅可為鎧甲廣志云角班似瑇琩足有十爪。</p>
復挈<p style="margin-left:1em">口結反說文挈懸持也擊猶提也亦繫也。</p>
耳䫂<p style="margin-left:1em">丁可反廣雅䫂醜㒵也經文作恀時紙反恀恃也又作恀乃可反噐名也。</p>
</div>
<div class='div-other'><a id='mulu1641' />
<p class='h3'>第二十九卷</p>豬獵<p style="margin-left:1em">又作巤[肆-聿+鼠]二形同驢涉反說文毛巤也亦長毛也通俗文豬毛曰獵。</p>
嚇呼<p style="margin-left:1em">呼駕反詩云反予来嚇菚云距人謂之嚇赫亦大怒也。</p>
自踣<p style="margin-left:1em">今作仆同蒲北反踣前覆也。</p>
團欒<p style="margin-left:1em">盧端反猶團圓也圓帀也。</p>
哂哂<p style="margin-left:1em">又作吲同尸忍反哂猶笑也。</p>
麦䅌<p style="margin-left:1em">公玄反說文麦[莁-(人*人)+(前-刖)]也廣雅䅌豪也經文作[(麩-夫+(ㄙ/月))-來+(素-糸)]非體也。</p>
㦸翣<p style="margin-left:1em">山甲反羽飾也下垂從羽妾聲世本武王作翣。</p>
</div>
<div class='div-other'><a id='mulu1642' />
<p class='h3'>第三十卷</p>魚鱓<p style="margin-left:1em">又作鱔䱉二形同音善訓繤文云蛇魚也。</p>
鱒魴<p style="margin-left:1em">扌袞反下又作鰟同父方反字林鱒赤目魚也魴赤尾魚也。</p>
鯷鱧<p style="margin-left:1em">達隸反下音礼字林鯷鮎也鱧[魚*果]也廣雅鮷鯷鮎也青州名鮎為鯷[魚*果]音胡凡反鮷音徒奚反。</p>
蟄眠<p style="margin-left:1em">持立反說文蟄藏也虫至冬即蟄隱不出也獸之淺毛者亦蟄熊羆等也。</p>
</div>
<div class='div-other'><a id='mulu1643' />
<p class='h3'>第三十一卷</p>一荻<p style="margin-left:1em">又作藡同徒歷反尒雅蒹郭璞曰即藡也。</p>
一杼<p style="margin-left:1em">除呂時汝二反廣雅抒渫也說文杼[木*邑]也蒼頡篇杼取也除也。</p>
臊陁<p style="margin-left:1em">蘇勞反梵言鸚鵡鳥名也。</p>
脂糂<p style="margin-left:1em">古文[飢-几+(參-(彰-章)+小)]糂[米*替][飢-几+甚]四形今作糝同桒感反說文以米和羹也一曰粒也。</p>
大虬<p style="margin-left:1em">渠㽞反廣雅有角曰虬龍熊氏瑞應圖云[乳-孚+(乏-之+虫)]龍黑身無鱗甲。</p>
</div>
<div class='div-other'><a id='mulu1644' />
<p class='h3'>第三十二卷</p>鞅[革*尹]<p style="margin-left:1em">又作鞙同胡犬反謂車[革*尹][革*尹]物皆作此字經文作䩙火見反字与韅同䩙非此用。</p>
</div>
<div class='div-other'><a id='mulu1645' />
<p class='h3'>第三十三卷</p>脂腴<p style="margin-left:1em">庾俱反說文腹下肥也腴腹也。</p>
</div>
<div class='div-other'><a id='mulu1646' />
<p class='h3'>第三十四卷</p>輞釭<p style="margin-left:1em">又作釭同古紅反說文轂口䥫也方言自閞之西謂之釭燕齊海岱之閒曰鐹鐹音古和反。</p>
軸鐧<p style="margin-left:1em">方言作鋉同歌鴈反說文車軸䥫也廣雅鐧錔也錔音他合反。</p>
黑纑<p style="margin-left:1em">勒胡反字林布縷也。</p>
燒爇<p style="margin-left:1em">今作爇同而恱反通俗文燃火曰爇爇亦燒也。</p>
報賽<p style="margin-left:1em">桒爯反案賽謂相酬報也。</p>
</div>
<div class='div-other'><a id='mulu1647' />
<p class='h3'>第三十五卷</p>杴鉏<p style="margin-left:1em">仕於反謂田噐也蒼頡篇鉏茲其也漢書帶經而鉏是也。</p>
剉切<p style="margin-left:1em">千臥反說文剉折傷也剉猶斫也切割也[利-禾+(打-丁)]也[利-禾+(打-丁)]音叉殞反。</p>
嗽齚<p style="margin-left:1em">又作欶同所角反通俗文含吸曰欶經文作[口*束]子累反字書或[此/束]字下又作齰同仕白反齚齧也經文作咋咟咋也又㕭咋也咟音胡麦反㕭烏交反。</p>
㗘㗱<p style="margin-left:1em">又作[齒*尃]同補各反下子立反說文㗘㗱噍嚼聲㒵也經文作愽下或作唊古俠反忘語也或作唼子盍反唼嗽也二形並非字義。</p>
</div>
<div class='div-other'><a id='mulu1648' />
<p class='h3'>第三十六卷</p>嗽吮<p style="margin-left:1em">似兖反說文吮嗽也韻集吮音弋選反。</p>
</div>
<div class='div-other'><a id='mulu1649' />
<p class='h3'>第三十七卷</p>[口*祁]輈<p style="margin-left:1em">陟流反一事十名[口*祁]輈婆論文句字論也。</p>
面款<p style="margin-left:1em">又作款同口緩反款至也蒼頡篇款誠重也說文款意有欲也廣雅款愛也。</p>
</div>
<div class='div-other'><a id='mulu1650' />
<p class='h3'>第三十九卷</p>唱呴<p style="margin-left:1em">又作吽拘二形同呼垢反廣雅呴鳴也國語三軍譁呴賈達曰呴[口*雽]也下同。</p>
慙恧<p style="margin-left:1em">女六反方言㥏恧慙也荊揚青徐之閒曰㥏梁益秦晉之閒曰慙山之東西自愧曰恧三蒼恧慙也小尒雅云不直失節謂之慙慙愧也小尒雅云心慙曰恧㥏音他典反。</p>
白疊<p style="margin-left:1em">古文毾同徒頰反毛布也經文作縶知立反縶絆也縶非字義。</p>
</div>
<div class='div-other'><a id='mulu1651' />
<p class='h3'>第四十卷</p>得艇<p style="margin-left:1em">徒頂反[米*睪]名云二百斛以下曰艇方言南楚江湖小䑿曰艇郭璞曰即艟也䑿音思六反艟音同。</p>
襞作<p style="margin-left:1em">卑伇反謂襞褺物也褺音徒頰反。</p>
肜然<p style="margin-left:1em">古文赨[虫*月]二形同徒宗反說文丹飾也廣雅肜赤也。</p>
</div>
<div class='div-other'><a id='mulu1652' />
<p class='h3'>第四十二卷</p>寒噤<p style="margin-left:1em">渠飲反楚辝閇而不言王逸曰閇口為噤噤閇也。</p>
唧唧<p style="margin-left:1em">咨栗反通俗文唧唧鼠聲也今取其義經文作呹非也。</p>
㳂流<p style="margin-left:1em">翼泉反字林從水而下曰㳂順流也㳂亦緣也。</p>
[(素-糸+回)*欠]然<p style="margin-left:1em">所力反通俗文小怖曰[(素-糸+回)*欠]埤蒼恐懼也說文悲意也字從嗇從欠經文從心作[愫-糸+回]又作嗇並非體也。</p>
虵蛻<p style="margin-left:1em">湯外始恱二反說文蟬虵所解皮廣雅蝮蜟蛻也蝮音扶六反蜟餘六反。</p>
[濂-兼+干]水<p style="margin-left:1em">古文[泳-永+庫]同桒故反三蒼逆流而上曰[濂-兼+干][濂-兼+干]向也亦行也。</p>
帆者<p style="margin-left:1em">又作颿古文帆同扶嚴扶泛二反聲類舩上張也[米*睪]名舩隨風悵[幔-又+(万-一)]曰帆帆也使風疾汎汎然也。</p>
潬上<p style="margin-left:1em">徒旱反尒雅潬沙出郭璞曰今江東呼水中沙堆為潬謂水中央地也。</p>
</div>
<div class='div-other'><a id='mulu1653' />
<p class='h3'>第四十三卷</p>誤人<p style="margin-left:1em">吾故反字林謬誤也經文作忤非也。</p>
不狎<p style="margin-left:1em">下甲反字林狎習也近也惕也經文作匣匱匣也匣非此用。</p>
久昵<p style="margin-left:1em">又作暱同女栗反尒雅暱親近也又云昵亟也親昵亦數也。</p>
射垜<p style="margin-left:1em">徒果反射堋也經文作埵丁果反埵累也埵非字義。</p>
苔衣<p style="margin-left:1em">徒来反謂水中魚衣綠色生水底者也亦可以為紙。</p>
注霖<p style="margin-left:1em">力金反尒雅久雨謂之[泳-永+(采-木+(一/山))][泳-永+(采-木+(一/山))]謂之霖左傳雨自三日以徃為霖經文從雨作霪非也。</p>
</div>
<div class='div-other'><a id='mulu1654' />
<p class='h3'>第四十四卷</p>氣瘶<p style="margin-left:1em">蘇豆反說文瘶欬逆氣也欬音苦代反江南行此音起志反山東行此音。</p>
[夢-夕+登]瞢<p style="margin-left:1em">徒登丁鄧二反韻集云失臥極也下亡登反經文作燈懵非體也。</p>
㼾甎<p style="margin-left:1em">力榖反下又作塼同脂緣反通俗文挟長者謂之㼾甎江南言甓蒲歷反。</p>
</div>
<div class='div-other'><a id='mulu1655' />
<p class='h3'>第四十五卷</p>摒譡<p style="margin-left:1em">卑政反廣雅摒除謂掃飾摒除也下都浪反。</p>
</div>
<div class='div-other'><a id='mulu1656' />
<p class='h3'>第四十六卷</p>牀陛<p style="margin-left:1em">蒲礼反說文外高陛也即階陛牀陛也經文作[打-丁+坒]蒲礼補奚二反禁獄之名非此用也。</p>
蛆[若/虫]<p style="margin-left:1em">知列反下火各反字林皆䖝行毒也通俗文毒傷人曰蛆經文作蜇非體也。</p>
修葺<p style="margin-left:1em">子立且立二反說文葺茨也謂以草盖室為葺葺覆也補治也。</p>
</div>
<div class='div-other'><a id='mulu1657' />
<p class='h3'>第四十七卷</p>村柵<p style="margin-left:1em">初格反說文編竪木者也通俗文柴垣曰杝木垣曰柵杝音力支反。</p>
頡唎<p style="margin-left:1em">胡結反姜叉頡唎拔多人名也。</p>
煩冕<p style="margin-left:1em">於元反冕煩也屈也字從ㄇ從免免為ㄇ覆不得走善屈折也經文作惋烏喚反惋歎也惋非字義。</p>
</div>
<div class='div-other'><a id='mulu1658' />
<p class='h3'>第四十八卷</p>評論<p style="margin-left:1em">皮柄反字書評訂也訂平議也訂音唐頂反。</p>
匡領<p style="margin-left:1em">丘方反周禮匡人掌建法則鄭玄曰匡正也匡救也。</p>
</div>
<div class='div-other'><a id='mulu1659' />
<p class='h3'>第四十九卷</p>持擢<p style="margin-left:1em">又作濯同馳挍反方言揖謂之撓或謂之擢江南擢大於撓而揖殊小作撓者面向舩頭立撥之作擢者面向舩尾坐撥之揖擢也擢而進之字從手經文作掉當世俗字耳。</p>
舀漏<p style="margin-left:1em">弋紹反卛舀也舀杼也字從臼從爪字意也卛音九万反。</p>
即覰<p style="margin-left:1em">又作狙同千絮反字林窺觀也廣雅覰視也謂相候視也通俗文伏覗曰覰是也。</p>
蛟龍<p style="margin-left:1em">音交梵言宮毗羅其狀魚身如蛇尾有珠。</p>
漏泄<p style="margin-left:1em">思列反泄溢也發也亦泄漏也。</p>
慍恚<p style="margin-left:1em">於問反論語人不知而不慍何晏曰慍[怨-(夗-夕)+匕]也蒼頡篇慍恨也說文慍怒也。</p>
</div>
<div class='div-other'><a id='mulu1660' />
<p class='h3'>第五十卷</p>木弶<p style="margin-left:1em">巨向反字書謂施罥於道也。</p>
</div>
<div class='div-other'><a id='mulu1661' />
<p class='h3'>第五十一卷</p>牝鹿<p style="margin-left:1em">脾忍反說文畜母也雌曰牝也。</p>
劓去<p style="margin-left:1em">又作㓷同魚噐反㓷割也謂截去其鼻也說文劓决鼻也。</p>
槍貫<p style="margin-left:1em">且羊反說文槍距也通俗文剡木傷盜曰槍木槍䥫槍皆作此。</p>
讙譁<p style="margin-left:1em">又作諠同虛元反下呼[瓜-、]反讙譁聲也廣雅讙鳴也亦驚聲也。</p>
紛葩<p style="margin-left:1em">普華反說文芬芳也葩華也聲類取其盛㒵也。</p>
[木*府]塵<p style="margin-left:1em">芳主反柎猶柏也拍弄也尚書擊石柎石是也。</p>
</div>
<div class='div-other'><a id='mulu1662' />
<p class='h3'>第五十二卷</p>門閫<p style="margin-left:1em">又作梱同苦本反禮記外言不入於閫鄭玄曰閫門限也。</p>
窒利<p style="margin-left:1em">丁結竹栗二反蘇弗窒利此譯云善女。</p>
[此/束][瓜-、]<p style="margin-left:1em">今作[口*束]同子累反廣雅[此/束]口也字書鳥喙也。</p>
抄撥<p style="margin-left:1em">初挍反抄掠也強取物也下補沫反撥引也棄也廣雅撥除也。</p>
</div>
<div class='div-other'><a id='mulu1663' />
<p class='h3'>第五十三卷</p>蒨草<p style="margin-left:1em">又作[卄/(晉-(ㄙ*ㄙ)+(口*口))]茜二形同千見反一名茈[卄/(尸@犮)]一名茅蒐可以染也人血所生。</p>
罩籠<p style="margin-left:1em">竹挍反尒雅藿謂之罩郭璞曰捕魚籠也。</p>
璃把<p style="margin-left:1em">百訝反說文把握也單手為把刀把弓把皆作此經文作靶說文轡飾也靶非此用。</p>
</div>
<div class='div-other'><a id='mulu1664' />
<p class='h3'>第五十六卷</p>牢韌<p style="margin-left:1em">又作肕同而振反字林韌柔也通俗文物柔曰肕。</p>
贏瘠<p style="margin-left:1em">古文瘠[病-丙+束]膌三形同扌亦反左傳瘠即甚矣杜預曰瘠瘦也。</p>
</div>
<div class='div-other'><a id='mulu1665' />
<p class='h3'>第五十七卷</p>香邸<p style="margin-left:1em">丁礼反蒼頡篇邸舍也說文属國之舍也經文作底音旨平也底非此義。</p>
狡猾<p style="margin-left:1em">古夘反下胡刮反方言凡小兒多詐惑謂之狡猾猾亦乱也。</p>
赩赩<p style="margin-left:1em">許力反字林赤㒵也通俗文青黑曰赩。</p>
銘記<p style="margin-left:1em">莫庭反謂[錐/乃]刻金石以記功德也禮記銘者自名也銘銘義稱羙不稱惡周禮凡有功者銘書於王之太常鄭玄曰銘之言名也。</p>
</div>
<div class='div-other'><a id='mulu1666' />
<p class='h3'>第五十八卷</p>嘲謔<p style="margin-left:1em">虛虘反尒雅謔浪笑傲郭璞曰謔相啁謔也詩云無然謔謔傳曰謔謔喜樂也。</p>
滑稽<p style="margin-left:1em">古沒胡刮二反下古奚反滑稽猶俳諧也滑取滑利之義也以其諧語滑利智訃疾出者也。</p>
趒梁<p style="margin-left:1em">他予反趒躑也韻集趒越也。</p>
園圃<p style="margin-left:1em">補護布五二反詩云無踰我園傳曰有樹也又云折柳樊圃傳曰菜圃也三蒼種樹曰園種菜曰圃。</p>
操刀<p style="margin-left:1em">又作[敲-高+喿]同錯勞反說文操把持也。</p>
斫[癹-几+口]<p style="margin-left:1em">疋葛反芟[癹-几+口]也[卄/口/└/乂]音所巖反。</p>
射埻<p style="margin-left:1em">之尹之閏二反說文射[白/木]也廣雅埻的也即射侯也以熊虎之皮飾其側又方制之以為埻通俗文射堋曰埻埻中木曰的。</p>
蒼[茫-亡+(匚@一)]<p style="margin-left:1em">又作朚同莫剛反朚遽也通俗文時務曰[茫-亡+(匚@一)]經文從心作[慌-巟+(匚@一)]非躰也。</p>
跋涪婆<p style="margin-left:1em">扶鳩父侯二反此云善女也。</p>
</div>
<div class='div-other'><a id='mulu1667' />
<p class='h3'>第五十九卷</p>矛䂎<p style="margin-left:1em">又作矛矛二形同莫俟反說文矛長二丈建於兵車也下音麤乱反。</p>
縫綻<p style="margin-left:1em">又作袒[社-土+定]二形同徒莧反說文補縫也。</p>
</div>
<div class='div-other'><a id='mulu1668' />
<p class='h3'>第六十卷</p>倉廩<p style="margin-left:1em">且郎反說文榖藏也下又作㐭同力甚反周禮廩人掌九榖之數鄭玄曰藏米曰廩儲糓曰倉。</p>
囹圄<p style="margin-left:1em">力丁反下魚呂反獄名也周禮三王始有獄周曰囹圄[米*睪]名囹領錄也圄禦也謂領囚徒禁禦之也。</p>
由緒<p style="margin-left:1em">辝与反絲端也廣雅緒末也緒餘也謂殘餘也事也業也。</p>
</div></div>
<div class='div-other'><a id='mulu1669' />
<p class='h2'>撰集百緣經</p>
<div class='div-other'><a id='mulu1670' />
<p class='h3'>第一卷</p>窳惰<p style="margin-left:1em">㬰乳反懶惰之謂也尒雅窳勞也郭璞曰勞苦者多惰窳也。</p>
</div>
<div class='div-other'><a id='mulu1671' />
<p class='h3'>第四卷</p>鹿麛<p style="margin-left:1em">又作麑同莫奚反尒雅鹿牝麛壯[塵-土+亡]其子麛麚音加[塵-土+亡]音於牛反。</p>
</div>
<div class='div-other'><a id='mulu1672' />
<p class='h3'>第七卷</p>塔掁<p style="margin-left:1em">宅庚反案棖猶柱也浮啚棖皆是也說文棖材也。</p>
</div></div>
<p class='juan'>一切經音義卷第十九</p>
<div class='div-w'><p style="margin-left:3em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>