<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu1270' />
<p class='juan'>一切經音義卷第十五<span class='note-inline'>(小乘律)</span>　　　　弁</p><p class="byline">翻經沙門玄應撰</p>
<ul class="">
<li>十誦律</li>

<li>僧祇律</li>

<li>五分律</li>
</ul>
<div class='div-other'><a id='mulu1271' />
<p class='h2'>十誦律</p>
<div class='div-other'><a id='mulu1272' />
<p class='h3'>第一卷</p>攫其<p style="margin-left:1em">九縳反說文攫扟也蒼頡篇攫摶也言狩瞋則攫也扟音居逆反。</p>
㲨被<p style="margin-left:1em">而容反字林㲨罽也謂古具垂毛者也律文或作䩸而用反說文鞌毳飾也。</p>
戶印<p style="margin-left:1em">地點反通俗文門鍵曰印蒼頡篇作橝橝持也鍵音巨展反方言關東謂之鍵關西謂之鑰。</p>
髁肋<p style="margin-left:1em">口化反字林髁䯊也謂腰骨也䯊音口亞反下郎得反說文脅骨也字從肉從力作肋律文從[葺-耳+十]作勒說文馬頭絡銜者也勒非字體也。</p>
犢車<p style="margin-left:1em">徒穀反古名羊車[米*睪]名云羊祥也祥善也善飾之車今犢車是也。</p>
柁樓<p style="margin-left:1em">大我反[米*睪]名云舩尾曰柁柁拖也在後見拖曳也拖音他字從手柁從木。</p>
蛭䖝<p style="margin-left:1em">之逸反尒雅蛭蟻江東名蟣音巨機反謂入人皮中食血者也律文作蛭非也。</p>
狌狌<p style="margin-left:1em">又作猩同所亰反字林能言鳥也山海經曰人面豕身能言語今交阯封溪縣有之狀如貒豚聲如小兒啼也貒音土桓反。</p>
二[起-巳+辛]<p style="margin-left:1em">丑白反謂半步曰[起-巳+(序-予+干)]律文作踔丑白敕角二反[跳-兆+冘]踔行不前也[跳-兆+冘]丑甚反。</p>
</div>
<div class='div-other'><a id='mulu1273' />
<p class='h3'>第二卷</p>作弶<p style="margin-left:1em">渠向反字書施罥於道為弶也律文作摾非也。</p>
鼾眠<p style="margin-left:1em">下旦反說文臥息聲也字菀呼于反江南行此音也律文作哻鼾嚊三形非體也。</p>
</div>
<div class='div-other'><a id='mulu1274' />
<p class='h3'>第三卷</p>皰癬<p style="margin-left:1em">又作㿅同私淺反字林乾痬也癬有乾濕兩種[米*睪]名㿅徙也侵淫移徙[皮-(〡/又)+(王/匆)]曰癬也故青徐人謂癬為徙。</p>
頭綃<p style="margin-left:1em">私遙反通俗文生絲繒曰綃謂頭鬚也。</p>
掉衣<p style="margin-left:1em">徒吊反廣雅掉振搖動也律文作挑敕堯反挑扶也挑非字義。</p>
鍪钁<p style="margin-left:1em">又作鐰同且消反方言趙魏閒謂臿為鍫臿音楚洽反。</p>
</div>
<div class='div-other'><a id='mulu1275' />
<p class='h3'>第六卷</p>一丳<p style="margin-left:1em">字菀初眼反今之炙肉丳也。</p>
[斑-文+夕][並*毛]<p style="margin-left:1em">布莾反謂毛布也字林罽之方文者曰[並*毛]律文作[旁*毛]非也。</p>
</div>
<div class='div-other'><a id='mulu1276' />
<p class='h3'>第七卷</p>襵縫<p style="margin-left:1em">之涉反謂襵疊也廣雅襵襞也緶縫曰襵也。</p>
木牓<p style="margin-left:1em">補莽反謂以木貫身立以大褾上牓人善惡以視之也律文作搒補盲反弓輔也榜非此義。</p>
一籽<p style="margin-left:1em">治呂反說文機持緯者即今筬也曾子母投杼下機是也筬音成。</p>
麨[米*(ㄆ/用)]<p style="margin-left:1em">蒲秘反說文乾飯也一曰熬大豆與米者也律文從麦作[(麩-夫+(ㄆ/用))-來+(素-糸)]非體也。</p>
殆而<p style="margin-left:1em">徒[目*ㄆ]反近也禮記殆將病注云殆幾也。</p>
</div>
<div class='div-other'><a id='mulu1277' />
<p class='h3'>第九卷</p>釤鍬<p style="margin-left:1em">所鑒反字書釤大鎌也下千消反方言趙魏之閒謂臿為鍫。</p>
勦疾<p style="margin-left:1em">說文作[(魅-ㄙ)-未+堯]同仕交反[擴-黃+(建-干+├)]健也謂勁速勦健也。</p>
</div>
<div class='div-other'><a id='mulu1278' />
<p class='h3'>第十卷</p>萹豆<p style="margin-left:1em">布弥疋綿二反其葉可治霍乱人家多種之也。</p>
咽病<p style="margin-left:1em">又作胭同一千反謂咽喉病也。</p>
</div>
<div class='div-other'><a id='mulu1279' />
<p class='h3'>第十一卷</p>孔罅<p style="margin-left:1em">古文罅[土*雽]二形同呼亞反說文罅裂也坼也。</p>
齘齒<p style="margin-left:1em">下界反說文齒相切也三蒼鳴齒也律文作吤非也。</p>
䆿語<p style="margin-left:1em">魚祭反聲類眠內不覺妄言也。</p>
[竺-二+韋]棧<p style="margin-left:1em">仕諫反說文棧[木*用]也廣雅棧閣也通俗文板閣曰棧是也。</p>
櫂子<p style="margin-left:1em">徒角反俗音徒格反郭璞曰謂木无枝柯梢擢長而煞者也。</p>
合霤<p style="margin-left:1em">力救反謂屋擔前水下之[皮-(〡/又)+(王/匆)]也今合霤為堂也。</p>
木簀<p style="margin-left:1em">阻[葺-耳+十]反簀棧也謂以木為棧非竹[竺-二+韋]也。</p>
</div>
<div class='div-other'><a id='mulu1280' />
<p class='h3'>第十二卷</p>鵽肉<p style="margin-left:1em">竹刮反尒雅注云今鵽大如鴿似雌雉鼠脚也。</p>
鶉肉<p style="margin-left:1em">市均反說文鸙鶉也鸙音与含反。</p>
</div>
<div class='div-other'><a id='mulu1281' />
<p class='h3'>第十三卷</p>歠粥<p style="margin-left:1em">古文吷同昌恱反說文歠飲也歠欱也。</p>
匙匕<p style="margin-left:1em">卑以反一名柶通俗文匕或謂之匙方言作㮛同是移反柶音四又作[金*氐]昌紙反非也。</p>
</div>
<div class='div-other'><a id='mulu1282' />
<p class='h3'>第十四卷</p>牙旗<p style="margin-left:1em">渠基反夏后尚牙謂刻為牙飾因以名焉[米*睪]名云熊[皮-(〡/又)+(王/巾)]為旗軍將所建象其猛如狩与眾期其下也。</p>
日昳<p style="margin-left:1em">徒結反曰仄也。</p>
</div>
<div class='div-other'><a id='mulu1283' />
<p class='h3'>第十五卷</p>經恤<p style="margin-left:1em">又作䘏同湏律反尒雅恤憂也亦収也謂与人財物振恤之也。</p>
水穾<p style="margin-left:1em">他沒反謂水湯流壞物者也。</p>
箭栝<p style="margin-left:1em">古活反[米*睪]名云箭其末曰栝栝會也謂与絃會也。</p>
若茜<p style="margin-left:1em">又作茜蒨二形同千見反說文茅蒐也人血所生可以染絳字從草西聲律文作箋子前反表識書者菚非此義也。</p>
</div>
<div class='div-other'><a id='mulu1284' />
<p class='h3'>第十六卷</p>掃篲<p style="margin-left:1em">又作彗同囚銳蘇醉二反說文掃竹所以用掃者也。</p>
擢臂<p style="margin-left:1em">徒卓反蒼頡篇擢抽也廣雅擢出也亦引也謂抽臂泅也。</p>
捊水<p style="margin-left:1em">或作抱同蒲交反說文引取也通俗文作掊手把曰掊也字從手。</p>
</div>
<div class='div-other'><a id='mulu1285' />
<p class='h3'>第十七卷</p>髓餅<p style="margin-left:1em">思累反[米*睪]名云烝餅湯餅索餅髓餅等各隨形以名之也律文作䭉思累弋累二反字書䭉登也方言飴或謂之餚䭉非此義登音一月反豆飴也。</p>
酒澱<p style="margin-left:1em">徒見反澱滓也律文作瞖非也。</p>
陽病<p style="margin-left:1em">養良反周書云陽詐也通俗文作詳虛辝也漢書作陽不真也經文作佯似羊反佯弱也佯非此義。</p>
</div>
<div class='div-other'><a id='mulu1286' />
<p class='h3'>第十八卷</p>磨貝<p style="margin-left:1em">補盖反西域衣名也。</p>
門闑<p style="margin-left:1em">又作臬同魚烈反尒雅撅謂之臬注云門閫也謂門限也。</p>
</div>
<div class='div-other'><a id='mulu1287' />
<p class='h3'>第十九卷</p>粰[米*留]<p style="margin-left:1em">又作[梳-木+米]音浮㽞廣雅粰榴[米*(口/└/月)]饊也今謂薄粥也。</p>
官稟<p style="margin-left:1em">補錦反說文稟賜也廣雅稟与也。</p>
鐃鏡<p style="margin-left:1em">奴交反廣雅和鑾鐃鐸鈴也下鏡未詳疑誤應作錞市均反周禮金錞和皷也。</p>
唼唼<p style="margin-left:1em">租盍反謂食作聲也。</p>
</div>
<div class='div-other'><a id='mulu1288' />
<p class='h3'>第二十一卷</p>贅頭<p style="margin-left:1em">諸芮反通俗文體目曰肬贅[米*睪]名云贅属也撗生一肉属著體也小曰肬大曰贅。</p>
指瘃<p style="margin-left:1em">又作瘃同竹足反謂手足中寒作瘡者也。</p>
九頺<p style="margin-left:1em">又作㾽同堂雷反陰病也[米*睪]名陰腫曰頺氣下頺也又曰疝亦言詵詵引小腹急痛也疝音山。</p>
瞎瞽<p style="margin-left:1em">正作[月*曷]同火鎋反字書一目合也下公戶反无目謂之瞽瞽皷也冥冥如皷皮也。</p>
㞇[虺-虫+奚]<p style="margin-left:1em">烏對反下他對反謂廢風也律文從癈作㾯㾼非也。</p>
瘭疽<p style="margin-left:1em">必遙反下千余反廣蒼㿈成為瘭疽瘡名也。</p>
</div>
<div class='div-other'><a id='mulu1289' />
<p class='h3'>第二十三卷</p>革鞙<p style="margin-left:1em">又作[革*尹]古文作琄同胡犬反車[革*尹]也謂大車縳槅者也廣雅鞙謂之䩭槅音古厄反䩭居冝反律文作伭非也。</p>
</div>
<div class='div-other'><a id='mulu1290' />
<p class='h3'>第二十六卷</p>炱煤<p style="margin-left:1em">徒来反下云才反煙塵也通俗文積烟以為炱煤律文作炱烸非體也。</p>
言櫱<p style="margin-left:1em">魚列反說文牙米也謂漬穀麦等生㸦者也。</p>
肥丁<p style="margin-left:1em">都亭反丁強也[米*睪]名丁壯也言物體皆壯徤也。</p>
奉餉<p style="margin-left:1em">式尚反廣雅餉遺也餉饋也。</p>
俟夏<p style="margin-left:1em">又作竢同事几反尒雅俟待也。</p>
蝗䖝<p style="margin-left:1em">胡光胡孟二反螽也謂蝩䖝者也蝩音之容反。</p>
[蓌-坐+(素-糸)]<p style="margin-left:1em">芰又作茤同渠寄反尒雅[蓌-坐+(素-糸)]蕨塵注云即水中[蓌-坐+(素-糸)]也文作芡音渠撿反芡鷄頭也。</p>
摒譡<p style="margin-left:1em">方侫反下丁浪反通俗文除物曰摒譡摒除也。</p>
伊甯<p style="margin-left:1em">奴定反苦諦也。</p>
多他<p style="margin-left:1em">盡也。</p>
攘舍<p style="margin-left:1em">而羊反。</p>
</div>
<div class='div-other'><a id='mulu1291' />
<p class='h3'>第二十七卷</p>氀衣<p style="margin-left:1em">力俱反通俗文毛布曰氀廣雅氀罽。</p>
槀草<p style="margin-left:1em">公道反說文槀稈也即乾草也。</p>
[纕-(口*口)]衣<p style="margin-left:1em">麤雷反[米*睪]名死三日生者成[月*艮]曰[纕-(口*口)][纕-(口*口)]摧也言傷摧也[纕-(口*口)]有錫[纕-(口*口)]有疑[纕-(口*口)]有繐[纕-(口*口)]也繐音嵗。</p>
</div>
<div class='div-other'><a id='mulu1292' />
<p class='h3'>第二十八卷</p>汗篦<p style="margin-left:1em">布奚反刮汙篦也律文作捭此借音耳。</p>
戶排<p style="margin-left:1em">蒲皆反謂木[門@龠]開戶者也律文作䤵非也。</p>
捩曬<p style="margin-left:1em">力結反下所懈反謂暴乾也。</p>
</div>
<div class='div-other'><a id='mulu1293' />
<p class='h3'>第三十三卷</p>麑魚<p style="margin-left:1em">音迷謂大身魚也其類有四種㸦相吞也。</p>
</div>
<div class='div-other'><a id='mulu1294' />
<p class='h3'>第三十四卷</p>櫺子<p style="margin-left:1em">盧丁反窗櫺子也通俗文䟽門曰櫺亦車櫺是也。</p>
懸㿈<p style="margin-left:1em">醫方皆作膺謂喉中肉也。</p>
大魁<p style="margin-left:1em">苦迴反說文羹斗也律文作[木*開]鐦二形非。</p>
餛飩<p style="margin-left:1em">胡昆反下徒昆反廣雅餛飩餅也。</p>
</div>
<div class='div-other'><a id='mulu1295' />
<p class='h3'>第三十六卷</p>門閫<p style="margin-left:1em">又作梱同苦本反禮記不入於閫注云閫門限也。</p>
弭耳<p style="margin-left:1em">古文弭同弥尒反謂耳臥為弭也。</p>
陂澤<p style="margin-left:1em">筆皮反大池也山東名濼音疋莫反幽州名淀淀音殿下直格反水聚曰澤[米*睪]名云兖州人謂澤為掌言水亭[皮-(〡/又)+(王/匆)]如掌中也澤潤也。</p>
宰人<p style="margin-left:1em">祖殆反禮記宰夫為獻主注云宰夫主膳食之官聲類宰治也律文作牢非也。</p>
</div>
<div class='div-other'><a id='mulu1296' />
<p class='h3'>第三十七卷</p>振擺<p style="margin-left:1em">又作捭同捕買反說文反手擊為擺也。</p>
步靫<p style="margin-left:1em">楚佳反[米*睪]名云步叉人所帶以箭靫其中也。</p>
擩箭<p style="margin-left:1em">而注反亦言捻箭也念言擩莝擩物皆作此字也。</p>
掊刮<p style="margin-left:1em">蒲交反通俗文手把曰掊律文作刨近字耳。</p>
耳圈<p style="margin-left:1em">去員反謂耳璫之類也或以金銀玉等為之也。</p>
指屈<p style="margin-left:1em">衢勿反說文無尾也屈短也淮南云屈奇之服許叔重曰屈短也奇長也今取其義。</p>
[皮-(〡/又)+(王/匆)]拼<p style="margin-left:1em">補苓反拼彈也律文作絣無文綺也。</p>
不勻<p style="margin-left:1em">弋均反說文調勻也。</p>
指[韋*沓]<p style="margin-left:1em">今作㭼同徒荅反說文指㧺以皮為之今射[韋*沓]是也。</p>
水竇<p style="margin-left:1em">徒遘反考工記竇高三尺注云宮中水道也說文竇空也謂孔空也。</p>
</div>
<div class='div-other'><a id='mulu1297' />
<p class='h3'>第三十八卷</p>滌食<p style="margin-left:1em">徒的反通俗文澡器曰盪滌說文滌洒也。</p>
牛呞<p style="margin-left:1em">又作齝齝二形同勑之式之二反尓疋牛曰齝謂食<span class='corr'>已</span>復出也。</p>
犛牛<p style="margin-left:1em">工包反西南夷長尾牛也律文作猫非體也。</p>
鞙紐<p style="margin-left:1em">又作[革*尹]古文作琄同胡犬反謂車[革*尹][革*尹]物皆作此廣疋鞙謂之䩭。</p>
嚏故<p style="margin-left:1em">又作䶍同丁計反蒼頡篇噴鼻也。</p>
辮帶<p style="margin-left:1em">父殄反說文交辮也通俗文織繩曰辮辮織也。</p>
施[慢-又+心]<p style="margin-left:1em">虛偃反謂布帛張車上曰[幔-又+心]。</p>
蠆蝲<p style="margin-left:1em">他達反下勒達廣雅蠆蝲蚔蠆蝎也。</p>
豌豆<p style="margin-left:1em">一丸反廣雅豌豆瑠豆也字從豆瑠音㽞。</p>
三碣<p style="margin-left:1em">渠列反說文特立石也謂三石攴釜者也。</p>
門楣<p style="margin-left:1em">美飢反尓雅楣謂之梁注云門上撗梁也。</p>
施[木*用]<p style="margin-left:1em">蒲萌反通俗文連閣曰[木*用][木*用]亦閣也閣謂重屋也。</p>
</div>
<div class='div-other'><a id='mulu1298' />
<p class='h3'>第三十九卷</p>屐支<p style="margin-left:1em">又作跂同巨逆反說文屐屩也屐有草屐帛屐等也屩居[虎-儿+(一/口)]反。</p>
木桶<p style="margin-left:1em">湯動反通俗文受漆者曰桶可以盛食等也。</p>
幖幟<p style="margin-left:1em">昌志反私記為幟舊音皆与知識同更无別音也。</p>
作捲<p style="margin-left:1em">去員反屈木為之謂之捲經文作[棬-(厄-厂)+力]非也。</p>
獺皮<p style="margin-left:1em">他遏他轄二反說文形如小犬水居食魚者也律文作狙非也狙多達反又作[口*束*頁][虫*闥]蛆噠等形並非也。</p>
鱣魚<p style="margin-left:1em">古文䱳同知連反大黃魚也口在頷下體無鱗甲肉黃大者長二三丈江東呼為黃魚是也。</p>
</div>
<div class='div-other'><a id='mulu1299' />
<p class='h3'>第四十卷</p>漚令<p style="margin-left:1em">於候反說文久漬也律文作膒非體也。</p>
匈凹<p style="margin-left:1em">烏狹反字菀云凹䧟也蒼頡篇作容墊下也。</p>
匈凸<p style="margin-left:1em">徒結反字菀云凸起者也。</p>
築時<p style="margin-left:1em">古文[竺-二+渠]同陟逐反說文築擣也尒雅築㓨也。</p>
[占@必]薄<p style="margin-left:1em">字體作樐同力古反下蒲古反樐大楯也蔡雍獨断日天子大駕出陳[占@必]薄也。</p>
喑噫<p style="margin-left:1em">於禁乙戒反喑噫大呼也說文飽息也律文作嗌非也。</p>
[木*兩]襠<p style="margin-left:1em">音兩當[米*睪]名云其一當匈其一當背因以名之也。</p>
</div>
<div class='div-other'><a id='mulu1300' />
<p class='h3'>第四十六卷</p>作縈<p style="margin-left:1em">一瓊反通俗文[羽-?+又]績曰縈縈旋也。</p>
作緍<p style="margin-left:1em">亡巾反說文釣魚繳也尒雅緍綸也郭璞曰江東謂之緍繳音之若反。</p>
</div>
<div class='div-other'><a id='mulu1301' />
<p class='h3'>第四十七卷</p>蛆毗<p style="margin-left:1em">子餘反。</p>
土垛<p style="margin-left:1em">徒果反字林小堆也吴人謂積土為垛字體從[阜-十]。</p>
香匳<p style="margin-left:1em">正字作[敲-高+簽]同力占反說文鏡[竺-二+(僉*支)]也謂方底者也江南有粉匳香匳棊匳等是也。</p>
纔得<p style="margin-left:1em">在灾反纔僅也劣也不久也廣雅纔暫也。</p>
議仲<p style="margin-left:1em">謂伯仲兄弟也伯長也仲中也。</p>
櫨拱<p style="margin-left:1em">來都反說文欂櫨柱上枅也一名㭼亦名㭓亦名槉欂音薄麦反枅古奚反㭼徒荅反㭓皮變反袟音疾。</p>
</div>
<div class='div-other'><a id='mulu1302' />
<p class='h3'>第四十八卷</p>鐵砧<p style="margin-left:1em">又作椹[(甚-匹+正)*支]二形同猪金反鈇砧也律文作鈂丈心反臿属也。</p>
裓來<p style="margin-left:1em">孤得反謂衣襟也。</p>
惡賤<p style="margin-left:1em">烏故反謂憎惡也下茨箭反廣雅賤卑也經文作汙濺非也濺音子旦反。</p>
激列<p style="margin-left:1em">古歷反流急日激激發也感激也。</p>
</div>
<div class='div-other'><a id='mulu1303' />
<p class='h3'>第四十九卷</p>[牛*丘]慲<p style="margin-left:1em">莫槃反說文慲忘也亦慲兜也律文作僈非也。</p>
遏截<p style="margin-left:1em">烏曷反蒼頡篇遏遮也尒雅遏止也郭璞曰今以逆相止為遏也。</p>
詭語<p style="margin-left:1em">居毀反謂不實也詭惡也詭欺也譎詭奇怪也。</p>
</div>
<div class='div-other'><a id='mulu1304' />
<p class='h3'>第五十卷</p>黔虵<p style="margin-left:1em">古文鳹同渠占渠今二反。</p>
嵯梨<p style="margin-left:1em">徂娥反。</p>
</div>
<div class='div-other'><a id='mulu1305' />
<p class='h3'>第五十二卷</p>穄米<p style="margin-left:1em">子裔反說文穄穈也似黍而不粘者閞西謂之麇麇音亡皮反。</p>
時[(ㄇ@(企-止))/齊]<p style="margin-left:1em">又作沛同子礼反廣雅[(ㄇ@(企-止))/齊]漉也謂[(ㄇ@(企-止))/齊]出其汁也律文作擠子詣反排也擠非字義。</p>
灑散<p style="margin-left:1em">所解反如水之灑地也律文作攦非也。</p>
</div>
<div class='div-other'><a id='mulu1306' />
<p class='h3'>第五十三卷</p>[簿-尃+卑]筏<p style="margin-left:1em">又作[竺-二+椑]同蒲佳反方言[竺-二+椑]謂之筏南方名[簿-尃+卑]北人名筏。</p>
</div>
<div class='div-other'><a id='mulu1307' />
<p class='h3'>第五十四卷</p>餘糝<p style="margin-left:1em">古文糝糂[米*朁][飢-几+甚]四形今作[糝-(彰-章)+小]同桒感反說文以米和羹也一曰粒也律文作䊏非也。</p>
</div>
<div class='div-other'><a id='mulu1308' />
<p class='h3'>第五十六卷</p>潢池<p style="margin-left:1em">胡光反說文久積水池也大曰潢小曰洿濁水也。</p>
</div>
<div class='div-other'><a id='mulu1309' />
<p class='h3'>第五十七卷</p>牛脬<p style="margin-left:1em">普包反通俗文尿本曰脬說文旁胱也。</p>
樵薪<p style="margin-left:1em">才焦反說文樵木也亦薪也字從木從焦聲也。</p>
㼾[車*瓦]<p style="margin-left:1em">力穀反下又作塼同脂緣反狹長者謂之㼾甎。</p>
</div>
<div class='div-other'><a id='mulu1310' />
<p class='h3'>第五十八卷</p>汙飾<p style="margin-left:1em">屋孤反汙塗也飾修治抆飾也。</p>
杖鑽<p style="margin-left:1em">祖亂反謂杖端頭若骨鐵等也經文作繤組也。</p>
豍豆<p style="margin-left:1em">布迷反廣雅豍豆䝀豆也。</p>
刀匣<p style="margin-left:1em">今作押同胡甲反說文匣匱也今謂盛刀劒者也。</p>
湏鑰<p style="margin-left:1em">息于反鏁湏也下余酌反說文開下壯也。</p>
</div>
<div class='div-other'><a id='mulu1311' />
<p class='h3'>第六十卷</p>挽紖<p style="margin-left:1em">古文緣[糸*(卄/(乳-孚))]二形同丈忍反說文牛索也。</p>
仇者<p style="margin-left:1em">古文逑同渠牛反怨[禾*禺]曰仇尓疋仇讎匹也。</p>
到矴<p style="margin-left:1em">都定反謂柱下石也律文作碠非也。</p>
捉瑱<p style="margin-left:1em">古文[真*耳]同他見反周禮弁師掌冤玉填玉笄注云瑱塞耳者也[米*睪]名云瑱鎮也懸當耳旁不欲使人妄聽自鎮重也或名充耳笄音鷄。</p>
更適<p style="margin-left:1em">書亦反尒疋適往也謂適事夫家也適歸也。</p>
</div></div>
<div class='div-other'><a id='mulu1312' />
<p class='h2'>僧祇律</p>
<div class='div-other'><a id='mulu1313' />
<p class='h3'>第一卷</p>依怙<p style="margin-left:1em">胡古反尒疋怙恃也韓詩云無父何怙怙頼也無母何恃恃負也。</p>
筞謀<p style="margin-left:1em">古文[十-〡+(用-＝+((、/、)*(、/、)))][十-〡+(筒-(一/口)+((、/、)*〡*(、/、)))]三形同初革反筞亦謀也下莫[仁-二+(亡/大)]反謀論也諮事為謀謂諮事之難易也。</p>
各舋<p style="margin-left:1em">渠九反詩云[慘-(彰-章)+小][慘-(彰-章)+小]畏各箋云咎猶罪過也尒疋咎病也說文咎灾也亦惡也下義鎮反瑕舋[億-音+(天*天)]過也亦罪也。</p>
黎庶<p style="margin-left:1em">力奚反尒疋黎庶烝多師旅眾也。</p>
即襞<p style="margin-left:1em">卑伇反字林韏衣也謂襞褺衣韏音羌阮反。</p>
四褺<p style="margin-left:1em">徒俠反通俗文重衣曰褺也。</p>
輕躁<p style="margin-left:1em">又作趮同子到反躁動也躁櫌也謂不安靜也。</p>
潛微<p style="margin-left:1em">無非反尒雅[瘞-夾+(券-刀)]幽匿蔽微也注云謂逃竄也又微止也字從。</p>
寵䩭<p style="margin-left:1em">又作羈羇二形同居猗反說文[葺-耳+十]絡馬頭曰羇釋名羇撿持也所以撿持制之也。</p>
禍酷<p style="margin-left:1em">古文俈嚳焅三形同苦䔍反酷極也說文嚳急也告之甚也謂暴虐也。</p>
愻悌<p style="margin-left:1em">蘇寸反字林愻順也謙也下大帝大礼二反愷悌樂也易也善事兄曰悌也。</p>
</div>
<div class='div-other'><a id='mulu1314' />
<p class='h3'>第三卷</p>芋根<p style="margin-left:1em">禹句反說文大葉實根驚人者也故謂之芋蜀多此物可食其大者謂之蹲[互*鳥]。</p>
竹筥<p style="margin-left:1em">又作[竺-二+旅]同力与紀吕二反字林筥[竺-二+稍]也飯器受五外秦謂筥方言南楚謂之筲趙魏謂之[竺-二+旅]郭璞曰盛飯筥也聲類筥箱也亦盛杯噐籠曰筥筲音所交反。</p>
篙㰅<p style="margin-left:1em">古豪反謂㓨舩竹也長二丈以鐵為鏃下他狄反擿猶剔撥也。</p>
㭬杙<p style="margin-left:1em">都角反下又作弋同餘軄反尒雅[打-丁+戠]謂之杙注云即橛也樴音徒得反。</p>
堅勁<p style="margin-left:1em">居盛反說文勁強也字從巠從力巠胡頂反水冥巠也。</p>
薄膌<p style="margin-left:1em">又作瘠同才積反說文膌瘦也亦薄也律文作藉非體也。</p>
[戒-廾+貝]用<p style="margin-left:1em">他得徒得二反字林[戒-廾+貝]求也說文[戒-廾+貝]從人求也。</p>
</div>
<div class='div-other'><a id='mulu1315' />
<p class='h3'>第四卷</p>倪樓<p style="margin-left:1em">吾奚五礼二反國名也。</p>
磯激<p style="margin-left:1em">居依反埤蒼水中磧石也廣雅磯磧也下古狄反急流也。</p>
皺抐<p style="margin-left:1em">壯幼反下女六反通俗文縮小曰㾭物不申曰樎枘律文作[皮*叔][皮*宿]未見所出。</p>
聸耳<p style="margin-left:1em">丁藍反說文耳垂也又作[身*(ㄙ/几)]都含反說文耳大也。</p>
咩咩<p style="margin-left:1em">又作嘪同弥尒反說文羊鳴也。</p>
誇說<p style="margin-left:1em">又作夸同苦[瓜-、]反<span class='corr'>諡</span>法曰華言無實曰誇誇相誕也謂憍恣過制自夸大也。</p>
鏇師<p style="margin-left:1em">囚絹反謂以繩䂓物者也說文圓鑪也。</p>
欲杼<p style="margin-left:1em">時汝除吕二反說文杼挹也蒼頡篇杼取也出也廣雅杼渫也舀也舀音餘遶反。</p>
</div>
<div class='div-other'><a id='mulu1316' />
<p class='h3'>第五卷</p>萎黃<p style="margin-left:1em">於危反詩云無草不死無木不萎箋云草木猶有萎槀也聲類云萎木草菸也律文作痿痿痺謂不能行也。</p>
深榛<p style="margin-left:1em">土巾反案說文藂木曰榛廣雅木藂生曰榛也草藂生曰薄是也。</p>
輅上<p style="margin-left:1em">又作路同力故反[米*睪]名云路亦車也金玉等路各隨其所飾立名謂之路者言行於道路也。</p>
水灒<p style="margin-left:1em">子旦反說文汙灑也江南言灒山東言湔。</p>
轆轤<p style="margin-left:1em">又作摝攎二形同力木力胡反蒼頡篇三輔舉水具也汲水者也。</p>
</div>
<div class='div-other'><a id='mulu1317' />
<p class='h3'>第六卷</p>趌[起-巳+厥]<p style="margin-left:1em">居列居逸二反下居月反繤文云趌[起-巳+厥]凶竪也亦跳起也。</p>
</div>
<div class='div-other'><a id='mulu1318' />
<p class='h3'>第七卷</p>扣瓫<p style="margin-left:1em">說文作敂同苦後反論語以杖扣其脛孔安國曰扣擊也。</p>
唃耳<p style="margin-left:1em">相承音古學反耳邊語也未詳何出。</p>
鶬鵠<p style="margin-left:1em">又作鶬同七唐反尓雅鶬糜鴰郭璞曰即鶬鴰也鵠胡沷反。</p>
警宿<p style="margin-left:1em">居影反謂警戒也亦起也廣雅警警不安也律文作景非體也。</p>
踟躕<p style="margin-left:1em">直知反下直誅反踟躕躑躅也亦住足也廣疋猶豫也躑音馳亦反躅馳足反。</p>
睩瞬<p style="margin-left:1em">力穀反睩視㒵也下尸閏反目開合數搖也。</p>
</div>
<div class='div-other'><a id='mulu1319' />
<p class='h3'>第九卷</p>茜色<p style="margin-left:1em">又作蒨茜二形同且見反筎藘也律文作箋表之箋非也。</p>
手㨑<p style="margin-left:1em">祖公反通俗文手捉頭曰㨑也。</p>
窳墯<p style="margin-left:1em">榆乳反尒疋窳勞也郭璞曰勞苦者多惰窳也或作懈古賣反。</p>
庵慢<p style="margin-left:1em">於含反廣雅庵舍也埤蒼庵[序-予+束]也[序-予+束]音且漬反。</p>
啾啾<p style="margin-left:1em">子修反蒼頡篇眾聲也啾啾鳴聲也。</p>
紃羊<p style="margin-left:1em">似均昌緣二反紃謂雜也縷也。</p>
</div>
<div class='div-other'><a id='mulu1320' />
<p class='h3'>第十卷</p>㩜匱<p style="margin-left:1em">胡[黑*敢]反㩜攏也㩜圈也。</p>
燈盛<p style="margin-left:1em">時征反在器日盛案盛謂今之杯盂也左傳旨酒一盛言器也。</p>
僦賃<p style="margin-left:1em">子溜將六二反通俗文雇載曰僦下女鴆反。</p>
晃煜<p style="margin-left:1em">又作晄古文熿同胡廣反說文晃明也廣雅晃暉也光也下由掬反說文熀曜也廣疋煜熾也埤蒼煜盛皃也。</p>
苲作<p style="margin-left:1em">側挌反案笮猶壓也今謂苲出汁也亦狹也說文苲迫也。</p>
得[石*甲]<p style="margin-left:1em">烏狹反謂自上加下也又作壓壓鎮也。</p>
</div>
<div class='div-other'><a id='mulu1321' />
<p class='h3'>第十一卷</p>齒木<p style="margin-left:1em">案梵本云彈多抳瑟[打-丁+(后-口+巾)]彈多此云齒抳瑟[打-丁+(后-口+巾)]此云木謂齒木也長者十二指短者六指也多用竭陁羅木作之今此多用楊枝為無此木也。</p>
掃篲<p style="margin-left:1em">又作彗字林囚芮反謂掃竹也律文作槥于桂反廣雅㨹裂也。</p>
舍勒<p style="margin-left:1em">此譯云衣或言內衣也。</p>
營署<p style="margin-left:1em">時庶反營謂經營也署猶置也說文部署也亦官也。</p>
</div>
<div class='div-other'><a id='mulu1322' />
<p class='h3'>第十三卷</p>痏痏<p style="margin-left:1em">諸書作侑[卄/(禾*(哭-犬+田))]文作幃案通俗文于罪反痛聲曰痏驚聲曰㒄㒄音于簡反律文從口作喡喂二形非也[卄/(禾*(哭-犬+田))]音除救反。</p>
</div>
<div class='div-other'><a id='mulu1323' />
<p class='h3'>第十四卷</p>中折<p style="margin-left:1em">又作析同思狄反聲類析劈也說文破木也亦分也字從木斤意也。</p>
完出<p style="margin-left:1em">胡官反說文完全也。</p>
生黴<p style="margin-left:1em">無悲反通俗文物傷濕曰微。</p>
撥開<p style="margin-left:1em">[示*甫][示*末]及謂發楊也撥亦除也棄也律文作柿疋沬反謂[托-匕+巿]水[托-匕+巿]物也[托-匕+巿]非此義也。</p>
朝菌<p style="margin-left:1em">奇殞反尓雅中馗菌郭璞曰地[蕈-早+(卑-(白-日))]也似盖今江東呼為土菌[蕈-早+(卑-(白-日))]音審。</p>
呵叱<p style="margin-left:1em">齒逸反方言呵怒也陳謂之呵案叱猶呵也禮記尊客之前不叱㺃是也。</p>
</div>
<div class='div-other'><a id='mulu1324' />
<p class='h3'>第十五卷</p>[掐-臼+(一/巾)]築<p style="margin-left:1em">又作杈同敕佳反通俗文拳手桎曰[打-丁+(后-口+巿)]也。</p>
挾先<p style="margin-left:1em">胡頰反尓雅挾藏也注云今江東通言也謂懷意也律文作恊和之恊非也。</p>
秸泥<p style="margin-left:1em">古八反秸即槀也律文作[卄/告]古木反禾穀[禾*會]也。</p>
米潘<p style="margin-left:1em">敷煩反字林浙米汁也律文作䊩翻二形非也。</p>
嘲話<p style="margin-left:1em">又作啁同竹包反蒼頡篇啁調也謂相戲調也漢書俱在左右談調而已是也。</p>
</div>
<div class='div-other'><a id='mulu1325' />
<p class='h3'>第十六卷</p>食棧<p style="margin-left:1em">仕板反說文棧[木*用]也廣雅棧閣也謂置食器於其上也。</p>
洮米<p style="margin-left:1em">徒刀反案洮猶汰也通俗文淅米謂之洮汰說文汰洗也汰音太浙音思歷反。</p>
㭄去<p style="margin-left:1em">所隣反說文從上挹取也通俗文減上取曰㭄也。</p>
石壜<p style="margin-left:1em">徒南反猶瓷坩也律文作埮非也坩口甘反。</p>
若卷<p style="margin-left:1em">古文觠捲觠三形今作卷同渠員反卷曲也。</p>
竹篙<p style="margin-left:1em">方言作[木*蒿]音高謂㓨舩竹也淮南以篙測江許叔重曰謂㓨舩竹長二丈以䥫為鏃者也。</p>
</div>
<div class='div-other'><a id='mulu1326' />
<p class='h3'>第十七卷</p>山坡<p style="margin-left:1em">又作陂同普何反案陂陀猶靡迤也今山陂土陂陂皆是也迤弋是反。</p>
髮舜<p style="margin-left:1em">字體作[髟/眷]音書閏反廣雅髮謂之[髟/眷]漢書韋昭音蠢鄭玄注禮記云[髟/眷]乱髮也音舜。</p>
鎗銚<p style="margin-left:1em">餘招反溫器也律文有作鐎子消反聲類溫器也有柄即刁斗也說文鐎鐎斗也字林云容<span class='corr'>一</span>斗以銚無緣也。</p>
欬瘶<p style="margin-left:1em">苦戴反說文逆氣也下作欶同蘇豆反蒼頡篇齊部謂欶曰欬。</p>
刵劓<p style="margin-left:1em">讓記反廣雅刵截耳也下又作㓷同魚器反說文㓷决鼻也尚書無或㓷刵人孔安國曰㓷割鼻也刵截耳也。</p>
麻籸<p style="margin-left:1em">所巾反通俗文物滓曰籸字從米。</p>
奚用<p style="margin-left:1em">胡鷄反蒼頡篇奚何也。</p>
疥瘙<p style="margin-left:1em">蘇到反蒼頡篇瘙疥也廣雅瘙瘡也。</p>
蘆荻<p style="margin-left:1em">又作藡同徒歷反即薕荻也堪為薄者也葦未秀者為蘆薕公銜反。</p>
木札<p style="margin-left:1em">側黠反木皮也律文有作[打-丁+(巿@(必-心))]敷廢反說文削朴也朴札也謂削木[打-丁+(巿@(必-心))]也二形通用又作㩌非也。</p>
撥聚<p style="margin-left:1em">補達反撥理也亦發楊㒵也廣雅撥除也撥亦棄也律文作跋非體也。</p>
若秸<p style="margin-left:1em">公八反尚書三百里納秸服孔安國秸槀也服槀伇也。</p>
若穰<p style="margin-left:1em">如羊反說文黍䅀也禾穰也䅀音良計反。</p>
</div>
<div class='div-other'><a id='mulu1327' />
<p class='h3'>第十八卷</p>藍澱<p style="margin-left:1em">徒見反尒雅澱謂之垽郭璞曰澱滓也江東呼為垽音魚靳反。</p>
倒孑<p style="margin-left:1em">居列反尒雅蜎蠉郭璞曰井中蛣蟨赤䖝也一名孑下通俗文蜎化為蚊是也蜎音狂兖反蠉香兖反蛣音結蟨居月反。</p>
汪水<p style="margin-left:1em">烏黃反通俗文亭水曰汪尒疋汪池也。</p>
栟毳<p style="margin-left:1em">補耕反下昌芮反栟彈繩墨也毳羊細毛也。</p>
拳攉<p style="margin-left:1em">渠員反下苦角反說文攉敲擊也字從手從霍。</p>
</div>
<div class='div-other'><a id='mulu1328' />
<p class='h3'>第十九卷</p>并擩<p style="margin-left:1em">而注反謂擩莝擩箭擩物等皆作此字。</p>
磓壓<p style="margin-left:1em">又作搥同丁迴反謂投下也廣雅搥擿也下於甲反自上加下也。</p>
罥弶<p style="margin-left:1em">古犬反下渠向反字書施罥於道曰弶以繩取物曰罥也。</p>
㑌脚<p style="margin-left:1em">去誑反謂脚曲也書無此字應俗作耳。</p>
聳耳<p style="margin-left:1em">古文竦愯慫三形同所項湏奉二反方言聳聾也郭璞曰言無所聞常聳耳也聳又竦也謂驚悚也。</p>
掩襲<p style="margin-left:1em">古文㦻同辝立反左傳凡師輕曰襲注云掩其不俻也。</p>
甎坏<p style="margin-left:1em">又作[不*瓦]同疋才反字林凡未燒者曰坏。</p>
[冰-水+土]泥<p style="margin-left:1em">烏黃反通俗亭水曰汪謂汪池之泥律文作洸古皇反洸涌也洸洸聲也洸非此義。</p>
</div>
<div class='div-other'><a id='mulu1329' />
<p class='h3'>第二十卷</p>榱棟<p style="margin-left:1em">所龜反尓雅捔謂之榱郭璞曰即掾也亦名桷亦名橑音力道反棟都弄反說文屋極也一名極亦名檼亦名桴檼音於靳反。</p>
櫨[打-丁+薄]<p style="margin-left:1em">力胡反說文柱上枅也下蒲麦蒲各二反廣雅[打-丁+薄]謂之枅。</p>
枅衡<p style="margin-left:1em">今作枅同結奚反蒼頡篇柱上方木也一名㭼亦名㭓亦名槉亦名楶音子結反。</p>
田[卄/斗]<p style="margin-left:1em">或作鈄都口反此冝作斗字。</p>
</div>
<div class='div-other'><a id='mulu1330' />
<p class='h3'>第二十一卷</p>見齗<p style="margin-left:1em">魚斤反說文齒肉也蒼頡篇齒根也。</p>
[病-丙+又]頭<p style="margin-left:1em">古文鈂[病-丙+又][又*頁]三形今作疣同有霤反說文[又*頁]顫也謂顫掉不正也顫又作戰律文作痏非體也。</p>
</div>
<div class='div-other'><a id='mulu1331' />
<p class='h3'>第二十二卷</p>刳四<p style="margin-left:1em">口孤反方言刳剔也說文刳判也周書刳木為舟謂空其腹也。</p>
上概<p style="margin-left:1em">古載反周禮師女宮而濯概鄭玄曰摡拭也字從手律文從木作槩平斗斛之槩非此義也。</p>
羹臛<p style="margin-left:1em">呼各反楚辝露鷄<span class='corr'>臛[((魚-(烈-列)+大)*隹)/乃]</span>王逸注有菜曰羹無菜曰臛也[(魚*隹)/乃]以䂓反。</p>
㗘㗱<p style="margin-left:1em">又作[(止/?)*(十/田/寸)]同補洛反下子立反說文噍㒵也廣蒼㗘噍聲也。</p>
䯉䯉<p style="margin-left:1em">於滑反說文咽中氣息不利也律文作[骨*口]非也。</p>
蟥蜂<p style="margin-left:1em">胡光反尓雅蛂蟥蛢注云甲䖝也大如[皮-(〡/又)+(王/巾)]豆綠色江東呼為黃瓶蛂音扶結反。</p>
斗藪<p style="margin-left:1em">又作擻同蘇走反通俗文斗藪謂之䅽[聲-耳+束]律文作[袖-由+斗]梀非體也䅽音都穀反[聲-耳+束]音速。</p>
圂廁<p style="margin-left:1em">胡困反廣雅圊圂庰廁也下惻吏反廁亦圊也釋名云圂者言溷濁也或曰清言至穢[皮-(〡/又)+(王/匆)]冝常修治使潔清也廁者人雜廁在上非一也。</p>
</div>
<div class='div-other'><a id='mulu1332' />
<p class='h3'>第二十三卷</p>礓石<p style="margin-left:1em">居良反形如薑也通俗文地多小石謂之礓礫也字從石從畺也。</p>
屋擔<p style="margin-left:1em">又作[打-丁+閻]同餘占反說文擔批也亦名屋[打-丁+呂]亦名連緜尒雅擔謂之摘摘亦[示*(尸/目)]也批音毗摘音都歷反。</p>
項顀<p style="margin-left:1em">直追反說文頟出也今用其義律文作[日*追]未見所出。</p>
侏儒<p style="margin-left:1em">之于而于反通俗文侏儒曰矬謂極短人也。</p>
</div>
<div class='div-other'><a id='mulu1333' />
<p class='h3'>第二十四卷</p>懟恨<p style="margin-left:1em">古文譵同大淚反尒雅懟怨也亦忿也。</p>
齵齒<p style="margin-left:1em">五溝反蒼頡篇齒重生也說文齒不正也謂高下不齊平也律文作齵丘禹反說文齒蠹也齲非此義蠹音丁故反。</p>
</div>
<div class='div-other'><a id='mulu1334' />
<p class='h3'>第二十七卷</p>[改-己+高]戶<p style="margin-left:1em">又作毃同苦交反謂下打者也說文[改-己+高]撗撾也。</p>
猥多<p style="margin-left:1em">烏罪反字林猥眾也廣雅猥䪺也。</p>
捦[去/(冗-几+手)]<p style="margin-left:1em">又作襟同渠林反說文急持衣襟也埤蒼捦捉也。</p>
瓷匙<p style="margin-left:1em">方言從木作提同是支反謂[木*向]飯者也律文作鉹昌紙反紙鬵也鉹非此義鬵音自林反。</p>
</div>
<div class='div-other'><a id='mulu1335' />
<p class='h3'>第二十八卷</p>持䩸<p style="margin-left:1em">字書作縙同而用反案毳飾也又作㲨而容反字林㲨罽也。</p>
䍧羊<p style="margin-left:1em">祖郎反字林牡羊也三蒼注云䍧吴羊也。</p>
不[壙-黃+干]<p style="margin-left:1em">耻挌反字林[土*(厂@干)]裂也亦分也律文作卓非體也。</p>
</div>
<div class='div-other'><a id='mulu1336' />
<p class='h3'>第二十九卷</p>是挻<p style="margin-left:1em">式延反謂作泥物也挻擊也挻柔也埴土也。</p>
水湔<p style="margin-left:1em">又作㵶同子見反通俗文傍沾曰湔山東名也江南言灒音子旦反。</p>
</div>
<div class='div-other'><a id='mulu1337' />
<p class='h3'>第三十卷</p>紡績<p style="margin-left:1em">古文作勣同子狄反字林績緝也。</p>
欝詶<p style="margin-left:1em">又作譸同涉尤反比丘名也三蒼詶亦酬字也。</p>
</div>
<div class='div-other'><a id='mulu1338' />
<p class='h3'>第三十一卷</p>今臉<p style="margin-left:1em">力占反廣雅懸熟也臉生血也。</p>
穀䴬<p style="margin-left:1em">夷軄反謂穀麦糠皮也律文作芅草名也。</p>
燎<span class='corr'>已</span><p style="margin-left:1em">又作[(夕/火)*巢]同力鳥反字林燎炙也律文作燎力彫力吊二反[這-言+(序-予+手)]燎也燎非此義。</p>
福羅<p style="margin-left:1em">正言布羅此譯云短靿靴靿音烏豹反。</p>
[病-丙+又]手<p style="margin-left:1em">又作[又*頁]同于救反謂顫[病-丙+又]搖動不安也。</p>
</div>
<div class='div-other'><a id='mulu1339' />
<p class='h3'>第三十二卷</p>漱卑<p style="margin-left:1em">所霤反或言蘇卑或言優婆斯皆訛轉也正言鄔波斯此云近善女人鄔音一古反。</p>
喟嘆<p style="margin-left:1em">又作欳同口愧口怪二反大息也謂歎聲也。</p>
</div>
<div class='div-other'><a id='mulu1340' />
<p class='h3'>第三十四卷</p>狼䟺<p style="margin-left:1em">又作跋同補盖反狼䟺猶蹎䟺也說文䟺步也聲類蹎䟺也。</p>
婆[口*束]<p style="margin-left:1em">所學反星名也。</p>
欶指<p style="margin-left:1em">又作嗽同所角反俗文含吸曰嗽嗽亦吮也。</p>
[璊-王+酉]青<p style="margin-left:1em">莫奚反埤蒼[酉*業][璊-王+酉]醬敗壞也醬敗則[璊-王+酉]生也[酉*業]音普木反。</p>
廁篦<p style="margin-left:1em">補奚反小學篇篦刷也謂刮刷也今眉篦等皆作此也。</p>
甌別<p style="margin-left:1em">烏侯反甌器也方言盆之小者謂之甌。</p>
施系<p style="margin-left:1em">奚計反謂屧系履系等皆作系律文作縘[卄/ㄠ/大]二形非體也屧音思頰反。</p>
青微<p style="margin-left:1em">無悲反通俗文物傷濕曰微律文作湄澿二形非字體也次下卷生微同。</p>
㰍䟽<p style="margin-left:1em">力同反說文㰍房室之䟽也䟽窓也廣雅㰍舍也律文作籠非體也。</p>
</div>
<div class='div-other'><a id='mulu1341' />
<p class='h3'>第三十五卷</p>䋫卷<p style="margin-left:1em">側耕反說文䋫縈繩也江汅之閒謂縈収繩為䋫䋫亦屈也汅音弥善反。</p>
欱烟<p style="margin-left:1em">呼帀反欱猶飲取也說文欱歠也歠音昌恱反。</p>
[敲-高+亭]觸<p style="margin-left:1em">又作敞棖樘橙四形同文衡反敞亦觸也。</p>
當敧<p style="margin-left:1em">居儀反通俗文以箸取物曰敧箸音治慮反。</p>
謦欬<p style="margin-left:1em">口頂反下苦代反通俗文利喉曰謦說文欬逆氣也字從言從欠律文從石從口作磬咳二形非體也。</p>
連[口*(唐-口+(走-土))]<p style="margin-left:1em">又作䶍同丁計反蒼頡篇噴鼻也詩云願言即[口*(唐-口+(走-土))]箋云汝思我心如是即[口*(唐-口+(走-土))]也今俗[口*(唐-口+(走-土))]云人道我此古遺語也。</p>
砏砏<p style="margin-left:1em">胡瞎反字指云礣砏雷大聲也律文作榾古忽反埤蒼狗猾木名也中作箭笴也榾非此義礣音莫八反笴音古旱反。</p>
</div>
<div class='div-other'><a id='mulu1342' />
<p class='h3'>第三十六卷</p>妖豔<p style="margin-left:1em">於驕反說文妖巧也又女子壯㒵淑好也下又作艶同餘贍反方言秦晉之閒謂美為豔豔光也。</p>
姑伀<p style="margin-left:1em">故胡反白[皮-(〡/又)+(王/巾)]通曰姑者故也故老人之稱也說文姑母也下之容反[米*睪]名俗謂舅章曰伀言是<span class='corr'>己</span>所敬見之伀遽自肅齊。</p>
</div>
<div class='div-other'><a id='mulu1343' />
<p class='h3'>第三十八卷</p>殆壞<p style="margin-left:1em">徒改反廣疋殆敗也尓疋殆危也殆亦幾也近也。</p>
擊敲<p style="margin-left:1em">又作敲同口交反謂下擊也說文撗撾也律文作栳非也。</p>
</div>
<div class='div-other'><a id='mulu1344' />
<p class='h3'>第三十九卷</p>佉啁羅床<p style="margin-left:1em">此譯云小長牀啁音竹交反。</p>
敲盤<p style="margin-left:1em">口交反謂相擊打也盤謂鈴盤也。</p>
</div>
<div class='div-other'><a id='mulu1345' />
<p class='h3'>第四十卷</p>罯瘡<p style="margin-left:1em">於感於合二反說文罯覆也律文作菴草名也菴非此用。</p>
竹[竺-二+亮]<p style="margin-left:1em">亡[田/十]反竹膚也聲類[竺-二+(其/九)]篾也今中國蜀土人謂竹篾為[竺-二+(其/九)]也。</p>
撥衣<p style="margin-left:1em">又作拔同補末反通俗文三尺衣謂之撥也。</p>
跋渠<p style="margin-left:1em">此譯云部謂部類也或言群同其義也。</p>
</div></div>
<div class='div-other'><a id='mulu1346' />
<p class='h2'>五分律</p>
<div class='div-other'><a id='mulu1347' />
<p class='h3'>第一卷</p>厭蠱<p style="margin-left:1em">於舟反下字林音固說文厭合也蒼頡篇伏合人心曰厭蠱周禮庶氏掌除毒蠱注云毒蠱䖝物病害人者也謂䖝行毒也律文作固非也。</p>
養飼<p style="margin-left:1em">今作食同囚恣反說飼糧也廣疋餧飼也謂以食供養人曰飼字從食從人律文作飼近字也。</p>
餞送<p style="margin-left:1em">才翦反說文送去也謂以飲食送人曰餞字從食律文作踐履之踐非體也。</p>
僅而<p style="margin-left:1em">渠鎮反字林僅財能也僅亦劣也。</p>
銜淚<p style="margin-left:1em">下衫反凡在內而未發者皆曰銜言銜恨銜淚等皆是也。</p>
享福<p style="margin-left:1em">虛兩反享受也亦當也說文享獻也字從高省篆文作[言/巾]又音呼羹反。</p>
醊祠<p style="margin-left:1em">說文餟同張芮反酹祭也酹力外反字林謂以酒澆地祭也。</p>
魔麾<p style="margin-left:1em">字詁今作撝同呼皮反楚辝舉手日麾謂手指之也。</p>
歌謠<p style="margin-left:1em">与招反說文獨歌也尓雅徒歌為謠徒空也。</p>
和埴<p style="margin-left:1em">時力反尚書厥土赤埴墳孔安國曰黏土曰埴也。</p>
䄯梁<p style="margin-left:1em">今作楣同古奚反蒼頡篇柱上方木一名㭼亦名[打-丁+薄]櫨欂音蒲麦反。</p>
戶楣<p style="margin-left:1em">靡飢反尒疋楣謂之梁郭璞曰門上撗梁也。</p>
</div>
<div class='div-other'><a id='mulu1348' />
<p class='h3'>第二卷</p>作穽<p style="margin-left:1em">古文阱汬二形同才性反廣雅穽坑也謂穿地為䧟以取獸也。</p>
僶俛<p style="margin-left:1em">亡忍下無辯反謂自強為之也律文作僈非也。</p>
險隵<p style="margin-left:1em">又作巇同許奇反險隵危也律文作囐五達反皷聲也獻非此義。</p>
晏安<p style="margin-left:1em">烏見反說文晏安也字從女又作宴安尓雅安止也定也蒼頡篇安靜也說文作侒宴也。</p>
</div>
<div class='div-other'><a id='mulu1349' />
<p class='h3'>第三卷</p>允合<p style="margin-left:1em">弋准反周易允外大吉王弼曰允當也允亦信也尒雅允誠也。</p>
共賭<p style="margin-left:1em">又作[目*度]同都杜反通俗文錢戲曰賭也。</p>
礧佛<p style="margin-left:1em">力對反謂以石投佛也今言礧石是也。</p>
</div>
<div class='div-other'><a id='mulu1350' />
<p class='h3'>第四卷</p>驚惋<p style="margin-left:1em">烏翫反謂惋歎驚異也。</p>
愜意<p style="margin-left:1em">苦頰反愜可也字林愜快也。</p>
</div>
<div class='div-other'><a id='mulu1351' />
<p class='h3'>第五卷</p>垔灑<p style="margin-left:1em">於仁反下所解反字應作惡於故反即㽵飾也。</p>
粲麗<p style="margin-left:1em">麤旦反廣雅粲明也粲亦鮮盛㒵也律文作[王*(癸-天+米)]非體也下勒計反廣雅麗好也麗謂花靡也。</p>
歠粥<p style="margin-left:1em">又作吷同昌恱反說文歠飲也歠欱也欱音火洽反。</p>
</div>
<div class='div-other'><a id='mulu1352' />
<p class='h3'>第六卷</p>輟我<p style="margin-left:1em">猪劣張衛二反止也尓雅輟<span class='corr'>己</span>也論語耰而不輟是也耰音於牛反。</p>
誣說<p style="margin-left:1em">武于反說文加言也誣欺也妄也誣亦[网-(ㄨ*ㄨ)+又]也。</p>
木簀<p style="margin-left:1em">側[葺-耳+十]反說文牀棧也尓雅簀謂之[竺-二+市]音側几反郭璞曰即牀板也。</p>
</div>
<div class='div-other'><a id='mulu1353' />
<p class='h3'>第七卷</p>蔚然<p style="margin-left:1em">於謂反廣雅蔚茂也茂盛也。</p>
援助<p style="margin-left:1em">于眷反援謂依援護助之言也。</p>
</div>
<div class='div-other'><a id='mulu1354' />
<p class='h3'>第八卷</p>介意<p style="margin-left:1em">居薤反周易憂悔若者存孚介韓康伯曰介纖介也劉瓛曰介微也。</p>
貪飢<p style="margin-left:1em">又作餮同他結反說文貪也謂貪食曰飢。</p>
䏣弊<p style="margin-left:1em">千余反謂䏣妬也蠅子曰䏣。</p>
泅戲<p style="margin-left:1em">又作汓同似由反說文水上浮也今江南呼拍浮為泅也。</p>
澆灒<p style="margin-left:1em">又作[口*戔]湔二形同子旦反說文水汙灑也。</p>
</div>
<div class='div-other'><a id='mulu1355' />
<p class='h3'>第九卷</p>狼朚<p style="margin-left:1em">又作[茫-亡+(匚@一)]同莫剛反朚遽也通俗文時務曰[茫-亡+(匚@一)]律文作狽非體也。</p>
鞅掌<p style="margin-left:1em">於兩反詩云王事鞅掌傳曰失容也箋云鞅荷也謂捧之也負荷捧持以趍走促遽失容儀也。</p>
作[惚-勿+土]<p style="margin-left:1em">今作熾同尺志反幖也通俗文私記曰幟廣雅幟幡也墨子以為長丈五廣半幅曰幟也。</p>
</div>
<div class='div-other'><a id='mulu1356' />
<p class='h3'>第十卷</p>企行<p style="margin-left:1em">古文[企-止+足]同祛䜴反通俗文舉踵曰企企望也字從止。</p>
遝水<p style="margin-left:1em">他帀反埤蒼[口*還]歠也律文作嗒非體也。</p>
</div>
<div class='div-other'><a id='mulu1357' />
<p class='h3'>第十四卷</p>索鐎<p style="margin-left:1em">今作銚同子消反韻集云鐎溫噐也三足有柄字林云鐎容一斗似銚銚又音遙一音徒吊反。</p>
擲捘<p style="margin-left:1em">又作[打-丁+莎]荾二形同先戈反謂織㨑行緯者也。</p>
或虜<p style="margin-left:1em">力古反虜獲取也服也戰而俘獲也虜掠奪取物也。</p>
屋霤<p style="margin-left:1em">力救反說文屋水流下也凡水下[皮-(〡/又)+(王/匆)]皆曰霤。</p>
</div>
<div class='div-other'><a id='mulu1358' />
<p class='h3'>第十五卷</p>窺[門@俞]<p style="margin-left:1em">丘䂓弋珠反說文窺小視也。</p>
自貽<p style="margin-left:1em">以之反尓雅貽遺也注云謂相㱕遺也。</p>
以砥<p style="margin-left:1em">軄夷反山海經崦嵫山多砥礪郭璞曰磨石也崦音於廉反嵫子辝反。</p>
跨馬<p style="margin-left:1em">苦罵反字林跨踞也亦躡也說文跨渡也。</p>
憩止<p style="margin-left:1em">說文作愒同却厲反尓雅憩息也。</p>
皆躓<p style="margin-left:1em">陟利反礩礙也通俗文不利曰躓限至曰礙。</p>
</div>
<div class='div-other'><a id='mulu1359' />
<p class='h3'>第十七卷</p>自炮<p style="margin-left:1em">字書作炰同父包反說文毛炙肉也詩云炰之燔之傳曰以毛曰炰是也亦裹燒也。</p>
吃人<p style="margin-left:1em">九乞反說文言難也重言也。</p>
</div>
<div class='div-other'><a id='mulu1360' />
<p class='h3'>第十八卷</p>樌頭<p style="margin-left:1em">古患反謂貫其頭也。</p>
青虹<p style="margin-left:1em">古文作肛同胡公反說文螮蝀也狀似䖝字從䖝俗呼為美人螮音帝蝀音董。</p>
</div>
<div class='div-other'><a id='mulu1361' />
<p class='h3'>第二十卷</p>脅諸<p style="margin-left:1em">字體作愶同虛業反謂以威力相恐懼也。</p>
雷霆<p style="margin-left:1em">達丁反尓雅疾雷為霆霓郭璞曰雷之急激者也蒼頡篇礔礰也霓音五結反。</p>
畦畔<p style="margin-left:1em">下圭反說文五十[每*人]為畦今之[禾*(啗-口)]畦菜畦等也律文有作塍食䒱反稻田畦也。</p>
毛[並*毛]<p style="margin-left:1em">布莾反字林罽方文者曰[並*毛]謂毛布也律文作[旁*毛]非體也。</p>
拘欇<p style="margin-left:1em">之涉反或言拘執梵言訛轉耳謂罽之垂毛者。</p>
</div>
<div class='div-other'><a id='mulu1362' />
<p class='h3'>第二十一卷</p>鏟髮<p style="margin-left:1em">又作剗同初簡反廣雅剗削也聲類剗平也。</p>
屯門<p style="margin-left:1em">徒昆反廣雅屯聚也屯亦陳也。</p>
等屧<p style="margin-left:1em">思恊反屧謂履属也律文作[戀-心+火]非體也。</p>
作靿<p style="margin-left:1em">一豹反靴靿也律文作[革*雍]俗語也書無此字。</p>
</div>
<div class='div-other'><a id='mulu1363' />
<p class='h3'>第二十二卷</p>鱣脂<p style="margin-left:1em">知連反尓疋鱣大魚也似鱏而短鼻口在頷下江東呼為黃魚亦鯉也長者二三丈鱏音徐林反鼻長七八寸重千斤。</p>
用麴<p style="margin-left:1em">去六反方言江淮陳楚之閒謂之苗音曲注云楚語轉耳。</p>
糂米<p style="margin-left:1em">古文作糝籀文作[米*朁]同桒感反說文米和羹也律文作䊏非也。</p>
</div>
<div class='div-other'><a id='mulu1364' />
<p class='h3'>第二十四卷</p>斧剉<p style="margin-left:1em">旦臥反謂剉斫也說文折傷也律文作銼才戈反小釜也又音族。</p>
相揩<p style="margin-left:1em">口皆反廣雅揩摩也字從手。</p>
</div>
<div class='div-other'><a id='mulu1365' />
<p class='h3'>第二十五卷</p>錍箭<p style="margin-left:1em">普啼反方言箭廣長而薄廉者謂之錍。</p>
人邏<p style="margin-left:1em">力賀反韻略云邏巡行非違也戍属也謂遊兵以禦[冗-几+杸]者也律文作儸力歌反[仁-二+庶]儸也[仁-二+庶]音之耶反。</p>
泥鏝<p style="margin-left:1em">又作槾墁二形同莫槃反尓雅鏝謂之杅郭璞曰泥鏝也杅音烏。</p>
</div>
<div class='div-other'><a id='mulu1366' />
<p class='h3'>第二十六卷</p>奠食<p style="margin-left:1em">徒見反奠陳也獻也廣雅奠薦也調也。</p>
䑔之<p style="margin-left:1em">符發反廣雅䑔春也埤蒼[日*朿]暘米也通俗文擣細曰[舂/巾]晹音蕩。</p>
三捼<p style="margin-left:1em">三蒼奴迴反手按也說文捼摧也一日兩手相切也。</p>
翻翻<p style="margin-left:1em">又作翻同疋元反廣雅翻翻飛也亦盛㒵也律文作翻非也。</p>
</div>
<div class='div-other'><a id='mulu1367' />
<p class='h3'>第二十七卷</p>輙呞<p style="margin-left:1em">又作齝齝二形同勑之式之二反尒疋牛曰呞注云食<span class='corr'>已</span>復出嚼之也。</p>
庖廚<p style="margin-left:1em">蒲交反庖之言包也厨庖屋也蒼頡篇主食者也。</p>
筴箸<p style="margin-left:1em">古俠反字林公洽反筴亦箸也下丈庶反飯[音*支]也筴亦取也律文作挾藏之挾非體也。</p>
[戀-心+廾]水<p style="margin-left:1em">居万反通俗文汲取曰[戀-心+廾]說文杼漏也。</p>
莝草<p style="margin-left:1em">千臥反謂斬茤飼馬者也詩云乘馬在廄莝之秣之傳曰莝茤也。</p>
</div>
<div class='div-other'><a id='mulu1368' />
<p class='h3'>第二十九卷</p>作䋟<p style="margin-left:1em">渠記反所以聮綴簪記之也。</p>
躂脚<p style="margin-left:1em">他末反字林足跌曰躂取其義矣。</p>
</div>
<div class='div-other'><a id='mulu1369' />
<p class='h3'>第三十卷</p>勗勉<p style="margin-left:1em">許玉反方言齊魯謂勉曰勗滋尚書勗哉夫子孔安國曰勗勉勵也謂勸強也。</p>
阿哹<p style="margin-left:1em">疋尢反梵言也依字吹哹也。</p>
</div></div>
<p class='juan'>一切經音義卷第十五</p>
<div class='div-w'><p style="margin-left:3em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>