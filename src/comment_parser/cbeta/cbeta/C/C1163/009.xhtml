<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu762' />
<p class='juan'>一切經音義卷第九　　　　　陛</p><p class="byline">沙門玄應撰</p>
<div class='div-other'><a id='mulu763' />
<div class='div-other'><a id='mulu764' />
<p class='h2'>大智度論</p>
<div class='div-other'><a id='mulu765' />
<p class='h3'>第一卷</p>貿麤<p style="margin-left:1em">莫候反三蒼貿換易也謂交易物為貿也。</p>
幻術<p style="margin-left:1em">侯辦反說文幻相詐惑也案幻謂相欺眩以亂人目也術法也術亦道藝也又邑中大道名術術道四通今術亦尒無所不通也。</p>
唐勞<p style="margin-left:1em">字詁古文舓[口*易]三形同徒當反案唐徒也徒空也尒雅勞勤也勞力極也。</p>
嬰咳<p style="margin-left:1em">於盈反嬰猶婜婗也蒼頡篇女曰嬰男曰兒[米*睪]名曰胸前曰嬰投之嬰前以乳養之故曰嬰兒咳古文孩同胡来反說文咳小兒笑也咳稚小也礼記世子生三月父執子之手咳而名之是也論文有從女作姟字林古才反姟大數也姟非此用嫛音烏奚反婗五奚反。</p>
乳哺<p style="margin-left:1em">蒲路反哺含食也淮南子云含哺而与許附重曰口中嚼食也今亦作餔。</p>
嵐毗<p style="margin-left:1em">力含反或云流弥尼此譯云解脫[皮-(〡/又)+(王/匆)]名滅亦名断。</p>
嬉戲<p style="margin-left:1em">又作僖同虛之反說文僖樂也蒼頡篇嬉戲笑也尒疋戲譃也郭璞曰調戲也。</p>
服御<p style="margin-left:1em">扶福反說文服用也尒疋服整也服御令齊整也御古文馭同魚據反廣疋御進也侍也蔡雍獨断曰凡衣服加於身飲食入於口妃妾接於寢皆曰御御之所親愛則曰幸也。</p>
唐突<p style="margin-left:1em">字體作搪揬二形同徒郎下徒骨反廣雅觸昌搪衝揬也字書揬揩也。</p>
蹴蹋<p style="margin-left:1em">千六反下徒盍反謂以足逆蹋之曰蹴。</p>
</div>
<div class='div-other'><a id='mulu766' />
<p class='h3'>第二卷</p>不倚<p style="margin-left:1em">於蟻反廣雅倚因也謂因物而依倚也又音渠蟻反謂倚立也。</p>
汝曹<p style="margin-left:1em">又作曹同自勞反史記十餘曹循之如淳曰曹輩也詩云乃告其曹傳曰曹羣也。</p>
師保<p style="margin-left:1em">古文賲[采-木+呆]保三形同補道反禮記出則有保入則有師保安也謂以道安人也保守也說文保養也。</p>
詭名<p style="margin-left:1em">俱毀反謂變詐也。</p>
偶得<p style="margin-left:1em">吾苟反尒疋偶遇也郭璞曰偶尒相值也。</p>
掣電<p style="margin-left:1em">充世反<span class='corr'>掣</span>電陰陽激耀也。</p>
驟墮<p style="margin-left:1em">仕救反國語驟救傾危以時賈逵曰驟疾也。</p>
號咷<p style="margin-left:1em">徒勞反案號咷大泣也。</p>
剖裂<p style="margin-left:1em">普厚反案剖猶破也蒼頡篇剖坼也。</p>
彗星<p style="margin-left:1em">蘇醉囚芮二反妖星也言星光似掃彗也。</p>
噢吚<p style="margin-left:1em">乙六於祁反埤蒼噢吚內悲也謂痛念之聲也論文作喐郁二形非體也。</p>
谿谷<p style="margin-left:1em">苦奚古木反尒疋水注川曰谿通川者曰谷。</p>
四疊<p style="margin-left:1em">徒頰反蒼頡篇疊重也積也論文又作褺音同疊說文重衣也二形隨作。</p>
渾濁<p style="margin-left:1em">後昆後[六/衣]二反渾乱也說文渾洿也。</p>
牛齝<p style="margin-left:1em">又作齝三蒼作齝詩傳作呞同丑之反韻集音式之反尒疋牛曰齝郭璞曰食<span class='corr'>已</span>復出嚼之也。</p>
廓然<p style="margin-left:1em">口郭反廣疋廓空也方言張小使大謂之廓。</p>
毃門<p style="margin-left:1em">又作敲蒼頡篇作[翹-羽+ㄆ]同苦交反擊也撗撾也。</p>
</div>
<div class='div-other'><a id='mulu767' />
<p class='h3'>第三卷</p>虵欶<p style="margin-left:1em">又作嗽同山角反通俗文舍吸曰嗽經文作[口*數]俗字也。</p>
鞞侈<p style="margin-left:1em">陛奚昌是反秦言明行足。</p>
伽[佫-口+思]<p style="margin-left:1em">又作憊[怡-台+(糒-米)]二形同蒲戒反此言世閒解。</p>
舍喃<p style="margin-left:1em">正體作諵同女函反譯云人也。</p>
黑黶<p style="margin-left:1em">於簟反謂面黑子也論文作黯於感反。</p>
循環<p style="margin-left:1em">似均反謂旋繞徃来也亦巡也遍也。</p>
蕃息<p style="margin-left:1em">輔袁反蕃滋也謂滋多也息塞也言物滋息塞滿也。</p>
刮㕞<p style="margin-left:1em">又作刷同所劣反說刷拭也廣疋㕞刮也。</p>
罄竭<p style="margin-left:1em">古文[穴/巠]同可定反說文器中空也尒疋罄盡也。</p>
</div>
<div class='div-other'><a id='mulu768' />
<p class='h3'>第四卷</p>晡時<p style="margin-left:1em">補胡反淮南云曰行至于悲谷為晡時謂加申時也。</p>
扣開<p style="margin-left:1em">祛後反廣疋扣舉也扣擊也。</p>
植樹<p style="margin-left:1em">又作㯰同時軄反植猶根生之属也。</p>
勞擾<p style="margin-left:1em">如紹反說文擾煩也廣疋擾乱也。</p>
</div>
<div class='div-other'><a id='mulu769' />
<p class='h3'>第五卷</p>抒大<p style="margin-left:1em">除呂時汝二反說文抒挹也挹酌也廣疋抒渫也通俗文汲出謂之抒也。</p>
內慼<p style="margin-left:1em">又作慽同且的反廣疋慼近也詩傳曰相親也。</p>
扳稱<p style="margin-left:1em">又作攀[狂-王+斗]二形同普姦布姦二反字林扳引也[米*睪]名云攀翻也連翻上及之言也。</p>
五皰<p style="margin-left:1em">蒲孝反論文作䶌疱二形未見所出也。</p>
眼䀹<p style="margin-left:1em">又作睫[米*睪]名作睫同子葉反說文目旁毛也。</p>
幄[幔-又+力]<p style="margin-left:1em">猗角反幄謂大帳也小尒疋云覆帳謂之幄幄幕也。</p>
趒小<p style="margin-left:1em">又作趠同他吊反謂趒躑也論文作踔敕格敕角二反跛者行踸踔也踔非論旨。</p>
賈人<p style="margin-left:1em">公戶反坐賣也白虎通曰賈之言固也固物待民来以求其利也。</p>
</div>
<div class='div-other'><a id='mulu770' />
<p class='h3'>第六卷</p>呵膢<p style="margin-left:1em">古文樓同力侯反依字三蒼八月祭名也。</p>
忮羅<p style="margin-left:1em">之豉反依字詩傳云忮害也說文忮恨也。</p>
訥口<p style="margin-left:1em">又作吶同奴骨反訥遅[扥-(打-丁)+金]也說文訥難也。</p>
怨仇<p style="margin-left:1em">渠牛反怨偶曰仇尒疋仇讎疋也怨之疋也。</p>
不槩<p style="margin-left:1em">古文扢同該礙反字林工內反謂平斗斛者也。</p>
</div>
<div class='div-other'><a id='mulu771' />
<p class='h3'>第七卷</p>縹色<p style="margin-left:1em">疋遶反謂天縹也如帛之青白色也。</p>
陰曀<p style="margin-left:1em">古文㙪同於計反釋名云曀翳也言雲氣晻翳曰光使不眀也。</p>
齗齒<p style="margin-left:1em">牛斤反蒼頡篇齒根也說文齒肉也。</p>
火㷮<p style="margin-left:1em">子勞反說文㷮燋也蒼頡篇燒木餘也。</p>
手捫<p style="margin-left:1em">莫昆莫本二反聲類捫摸也字林撫持也。</p>
蹈躤<p style="margin-left:1em">徒到自亦反廣疋蹈行也字書躤踐也。</p>
</div>
<div class='div-other'><a id='mulu772' />
<p class='h3'>第八卷</p>伯仲<p style="margin-left:1em">謂兄弟也尒疋伯長也伯位之長也韓詩仲中也言位在中也禮記幼名冠字五十為伯仲周道。</p>
罽那<p style="margin-left:1em">居例反秦言寶積經本或作刾那力達反。</p>
</div>
<div class='div-other'><a id='mulu773' />
<p class='h3'>第九卷</p>龍蟠<p style="margin-left:1em">蒲寒反禮記而蟠于地蟠委也廣疋蟠曲也。</p>
狂狷<p style="margin-left:1em">古文悤狷二形今作獧同俱面反狂者進取於善道狷者守節无為也。</p>
潘澱<p style="margin-left:1em">蒼頡篇作[汸*番]同敷袁反江北名泔江南名潘澱古文[黑*展]同徒見反澱滓也江東呼為垽論文作淀水在新陽又如[測-目+(八/＝)]而淺亦曰淀淀非此義垽音魚靳反淀音殿。</p>
長跽<p style="margin-left:1em">古文踑同奇几其矣二反說文跽長跪也[米*睪]名云跽忌也見所敬忌不敢自安也。</p>
</div>
<div class='div-other'><a id='mulu774' />
<p class='h3'>第十卷</p>氐宿<p style="margin-left:1em">丁計都礼二反尒雅天根氐也角亢下繫於氐若木之有根也。</p>
奎宿<p style="margin-left:1em">口携反尒疋降婁奎婁也白[皮-(〡/又)+(王/巾)]宿也。</p>
觜宿<p style="margin-left:1em">子移反尒雅娵觜之口營室東壁也四星方似口因以為名也。</p>
髑髏<p style="margin-left:1em">古文䫳䫫二形同徒木力侯反頭骨也。</p>
襤褸<p style="margin-left:1em">古文懢又作繿同力甘反襤褸謂衣敗也論文作藍染草也藍非今義。</p>
象廄<p style="margin-left:1em">古文[夙-歹+(貞-八+一)][(企-止+(├/日/口))*(司-(一/口)+(口/又))]二形同居宥反說文馬舍也釋名云廄鳩聚也牛馬之所聚也周礼云馬二百一十四疋為廄。</p>
逸馬<p style="margin-left:1em">古文軼同余質反廣疋逸走去也奔逸也縱也。</p>
搥壓<p style="margin-left:1em">又作磓同丁回反謂投下也壓於甲反自上加下也論文多作庘通俗文物欲壞曰庘㢒庘非此義㢒音仕加反。</p>
考掠<p style="margin-left:1em">古文[利-禾+(京-口+日)][貝*(京-口+日)]二形同力尚反蒼頡篇掠問也謂搒捶治人也。</p>
戶排<p style="margin-left:1em">蒲皆反謂木[門@龠]開戶者也如戶鈎等也。</p>
揵坘<p style="margin-left:1em">直飢都犂二反譯言續。</p>
親親<p style="margin-left:1em">且隣反礼記親親以三為五以五為九蒼頡篇親愛也近也。</p>
倓然<p style="margin-left:1em">徒闞反蒼頡篇倓恬也說文倓安也廣疋倓靜也謂倓然无為也。</p>
黜而<p style="margin-left:1em">今作絀同敕律反黜放也廣雅黜去也退也。</p>
以肅<p style="margin-left:1em">思六反肅嚴也謂嚴急之言也肅也戒敕也。</p>
御寒<p style="margin-left:1em">古文敨同魚舉反廣疋禦止也當也尒疋禦圉禁也未有而豫防之也論文或作御毛詩亦以御冬傳曰禦禦也二形隨用。</p>
草芥<p style="margin-left:1em">歌邁反草也漢書俯手拾芥是也。</p>
</div>
<div class='div-other'><a id='mulu775' />
<p class='h3'>第十一卷</p>營從<p style="margin-left:1em">古文覮同伇瓊反蒼頡篇營衛也亦部也。</p>
朝宗<p style="margin-left:1em">周礼春見曰朝夏見曰宗鄭玄曰諸侯見天子之文朝猶朝也欲其来之早也宗猶尊也。</p>
能擗<p style="margin-left:1em">補革反說文擗裂也廣足擗分也論文作躃補赤反躃跛也又作僻疋尺反僻邪也二形並非此用。</p>
</div>
<div class='div-other'><a id='mulu776' />
<p class='h3'>第十二卷</p>贈遺<p style="margin-left:1em">余季反廣雅遺与也謂以玩好送人曰贈雅遺也。</p>
悠遠<p style="margin-left:1em">弋周反悠長也尒雅悠遐也行之遠也。</p>
疽瘡<p style="margin-left:1em">且余反說文疽久㿈也。</p>
</div>
<div class='div-other'><a id='mulu777' />
<p class='h3'>第十三卷</p>姞利<p style="margin-left:1em">渠帙反龍名也依字南燕姓也。</p>
豪爽<p style="margin-left:1em">所兩反方言爽猛也廣疋爽眀也字從大大人必照眀故從大也。</p>
繾綣<p style="margin-left:1em">祛善祛阮反猶緾綿不離散也。</p>
憮然<p style="margin-left:1em">莫禹反三蒼失意㒵也恠愕之辝也論語夫子憮然何晏曰為其不達己意而非之也漢書憮然韋昭曰意未言也。</p>
䥫鐷<p style="margin-left:1em">余攝反說文齊謂鏶為[金*(ㄊ/木)]鏶音集也。</p>
僶俛<p style="margin-left:1em">亡忍无辯反謂自強力也強為之。</p>
妻汝<p style="margin-left:1em">且計反謂以女妻人曰妻論語以其子妻之是也。</p>
毫[(牙*ㄆ)/毛]<p style="margin-left:1em">古文氂綵二形今作[(〦/米)*毛]同力之反漢書律曆志云不失毫氂孟康注云毫菟毫也十毫曰氂三蒼氂毛也論文作氂亦古字通用也。</p>
適无<p style="margin-left:1em">都歷反謂主適也。</p>
善府<p style="margin-left:1em">夫禹反說文府藏也三蒼府文書財物藏也風俗通府聚也公卿牧守文書財賄之所聚也。</p>
翕響<p style="margin-left:1em">呼及反翕響揮霍謂奄忽之閒也。</p>
夷滅<p style="margin-left:1em">以之反廣疋夷滅也夷毀也。</p>
委物<p style="margin-left:1em">紆詭反周礼少曰委多曰積是也謂積聚也。</p>
輕泆<p style="margin-left:1em">今作溢同与一反水所蕩泆也。</p>
豪傑<p style="margin-left:1em">古文[敖/力]同胡高反可奇哲反淮南子云智出百人謂之豪十人謂之傑案豪猶俊也亦才能也論文作桀鷄拪於杙為桀非此義。</p>
</div>
<div class='div-other'><a id='mulu778' />
<p class='h3'>第十四卷</p>募人<p style="margin-left:1em">謨故武句二反說文廣求也蒼頡篇問求也。</p>
控告<p style="margin-left:1em">枯洞反詩傳曰控引也韓詩控赴也。</p>
賙救<p style="margin-left:1em">今作周同之由反周礼五黨為周使之相賙鄭玄曰賙調礼物不俻相給足也詩傳曰賙救也將救其急也。</p>
艇舟<p style="margin-left:1em">徒頂反[米*睪]名云二百斛<span class='corr'>已</span>曰艇。</p>
安措<p style="margin-left:1em">且故反字林措置也施也論文作曆且各反說文曆厲石也。</p>
自替<p style="margin-left:1em">吐麗反尒疋替廢也李巡曰替去之廢也。</p>
剛愎<p style="margin-left:1em">扶逼反左傳愎諫違卜愎戾也又曰強愎不仁愎恨也。</p>
</div>
<div class='div-other'><a id='mulu779' />
<p class='h3'>第十五卷</p>勉勵<p style="margin-left:1em">靡辯反說文勉強也下吕制反謂自勸勵。</p>
洋銅<p style="margin-left:1em">以涼反謂煑之消爛洋洋然也三蒼洋大水㒵也尒雅洋溢也洋溢眾多也。</p>
避隈<p style="margin-left:1em">避去也於回反說文一由反水曲隩也隱蔽之[皮-(〡/又)+(王/匆)]也論文偎烏回反愛也偎非此義。</p>
幾失<p style="margin-left:1em">渠衣反幾近也言近失而不失也。</p>
蜫虫<p style="margin-left:1em">古文䖵同古魂反礼記蜫虫未蟄鄭玄曰蜫眀也眀虫者陽而生陰而藏者也夏小正曰蜫小䖝也蜫魂也魂魂然小䖝動也。</p>
穿窬<p style="margin-left:1em">欲朱反三蒼云窬門邊小竇也說文門旁穿木戶也又音徒搆反礼記蓽門圭竇鄭玄曰竇門旁窬也穿牆為之其形如圭是也論文作踰越也度也踰非字體。</p>
婬佚<p style="margin-left:1em">与一反廣疋佚樂也蒼頡篇佚蕩也。</p>
不睦<p style="margin-left:1em">又作穆同亡竹莫祿二反睦和也睦敬也。</p>
邪僻<p style="margin-left:1em">疋尺僻邪也案僻者謂為事邪枉不中理也。</p>
怳忽<p style="margin-left:1em">古文[艸/兄][怡-台+(梳-木)]二形同呼晃反[怡-台+(梳-木)]忽忘也。</p>
宗族<p style="margin-left:1em">子同反所承也字林宗尊也亦主也廣疋宗本也楚辝同姓曰宗族藂祿反族類也周礼四閭為族鄭玄曰百家也。</p>
</div>
<div class='div-other'><a id='mulu780' />
<p class='h3'>第十六卷</p>斐亹<p style="margin-left:1em">孚尾亡匪反如有也傳曰斐文㒵也亹亹猶微微也。</p>
卒無<p style="margin-left:1em">子律反尒疋[歹*卒]終也病之終也事之<span class='corr'>已</span>也。</p>
恬澹<p style="margin-left:1em">徒兼徒濫反方言恬靜也廣疋澹安也。</p>
呿提<p style="margin-left:1em">又作㰦同丘庶反秦言虛空也。</p>
則蹷<p style="margin-left:1em">或作蹶同巨月居月二反說文蹷僵却偃也廣雅蹷敗也論文作蹶古文躗同居衛居月二反尒疋蹶動也案蹶驚駭急疾之意也蹶非此用。</p>
閒開<p style="margin-left:1em">謂崎嶇辛苦得達之㒵也又亦設置也。</p>
惈敢<p style="margin-left:1em">古禍反廣疋勇也蒼頡篇惈憨也煞敵為惈尒疋惈勝也惈决之勝也今亦作果憨音胡濫反。</p>
</div>
<div class='div-other'><a id='mulu781' />
<p class='h3'>第十七卷</p>秋穫<p style="margin-left:1em">胡郭反說文穫刈禾也草曰刈穀曰穫也。</p>
嫈嫇<p style="margin-left:1em">字林乙莖茫莖反心態也亦細視也論文作[目*嬰]盲未見所出。</p>
黃髯<p style="margin-left:1em">如廉反髯頰毛也論文有作髮字也。</p>
叱之<p style="margin-left:1em">齒逸反蒼頡篇叱呵也。</p>
逡巡<p style="margin-left:1em">且旬反尒疋逡退也郭璞曰逡巡却退也。</p>
煜爚<p style="margin-left:1em">由掬弋灼反說文煜光耀也爚火光也廣疋煜熾也埤蒼煜盛㒵論文作昱曰眀也爍式灼反字与鑠同銷鑠也並非此義。</p>
桎梏<p style="margin-left:1em">之實公篤反在手曰桎在足曰梏也。</p>
填積<p style="margin-left:1em">古文窴同徒堅反填滿也廣疋填塞也。</p>
即厭<p style="margin-left:1em">於舟反字苑眠內不祥也山東音於業反。</p>
[烈-列+福]煑<p style="margin-left:1em">古文[烈-列+(佫-口+田)][禾*(ㄆ/田)]二形同扶逼反方言[烈-列+福]火乾也關西隴[前-刖+異]以徃謂之[烈-列+福]。</p>
</div>
<div class='div-other'><a id='mulu782' />
<p class='h3'>第十八卷</p>著圂<p style="margin-left:1em">胡困反說文圂廁也蒼頡篇豕所居也字從口豕在其中也字意也論文作溷溷濁也亂也。</p>
懸繩<p style="margin-left:1em">論文多作鉉胡犬反舉鼎也鉉非此用繩未見所出。</p>
能决<p style="margin-left:1em">胡玦反說文下流也又穿決也。</p>
燒烙<p style="margin-left:1em">力各反謂燒煑物著之也論文作爍式灼反銷也爍非字義。</p>
鷄鶩<p style="margin-left:1em">莫族反尒疋舒鳬鶩即鴨也野曰鳬家曰鶩一名舒鳬在野翼舒飛遠為鳬。</p>
[此/束]距<p style="margin-left:1em">今作[口*束]同子累反廣雅[此/束]口也字書鳥啄也或作觜論文作[口*(隹/乃)]撿諸經史无如此字唯傅毅七激云[口*(隹/乃)]埴飲泉作此字音徐䎡反[口*(隹/乃)]非字義距古文詎岠二形同居吕渠吕二反說文鷄足距也。</p>
蚑蜂<p style="margin-left:1em">巨儀反通俗文矜求謂之蚑蛷也關西呼[哷-寸+丁]溲為蚑蛷音求溲所誅反聲類云多足䖝也。</p>
鵂鶩<p style="margin-left:1em">許牛反尒疋恠[鳽-廾+ㄠ]一名鵂鶹南陽鉤鵒。</p>
㹢玃<p style="margin-left:1em">字體作[狂-王+可]或作猳同音加下居縛居碧二反尒疋玃父善[(厂@((既-旡)-日+口))*頁]郭璞曰猳玃也似弥猴而大色蒼黑善攫持人好[(厂@((既-旡)-日+口))*頁]䀎也古今注云猨五百嵗化為玃也抱朴子云弥猴八百嵗化為玃玃壽千嵗是也。</p>
饕餮<p style="margin-left:1em">古文䬢叨二形同他高反餮正字作飻同他結反說文貪也左傳縉雲氏有不才子貪于飲食昌於貨賄歛積不知紀極天下人民謂之饕餮杜預曰貪財曰饕貪食曰飻也。</p>
眼陷<p style="margin-left:1em">陷沒也案陷猶墜入也論文作[啗-口+目]此應近字也。</p>
盪滌<p style="margin-left:1em">古文[浼-儿+(焉-正)]同徒朗反下徒歷反盪滌謂洒器也。</p>
䥫丳<p style="margin-left:1em">字苑初眼反今之炙肉丳字也論文作鏟鏟削也。</p>
[國*介]裂<p style="margin-left:1em">撿諸字書无如此字案字義冝作攫居碧九縛二反說文爪持也攫摶也。</p>
[抏-兀+廾]度<p style="margin-left:1em">古文[革*卒][(卄/干)*(〦-一+平)]二形同補耕反拼謂振繩墨也。</p>
摶截<p style="margin-left:1em">徒官反說文摶團也字林作剸論文作揣初委都果二反量也度也揣非義旨。</p>
六駮<p style="margin-left:1em">補角反尒疋駮如馬倨牙食虎豹駮多力狩也山海經云曲山有狩狀如馬白身黑首一角[瓜-、]音如鼓其名駮食虎豹可以禦兵詩云隰有六駮是也魏黃初三年六駮再見於野。</p>
齩齧<p style="margin-left:1em">又作䶧同五狡反說文齩齧骨也廣疋䶧齧也。</p>
䶩掣<p style="margin-left:1em">又作[齒*(〦/米)]同竹皆反通俗文齧挽曰䶩廣疋[齒*(〦/米)]齧也。</p>
轢諸<p style="margin-left:1em">力各力的二反蒼頡篇轢輾也說文車所踐也。</p>
如笮<p style="margin-left:1em">側挌反案笮猶壓也今謂以槽笮出汁也。</p>
蹂塲<p style="margin-left:1em">古文厹同仁求仁柳二反通俗文踐穀曰蹂蒼頡篇蹂踐也熟躡也。</p>
赭色<p style="margin-left:1em">之野反三蒼赭赤土也。</p>
烹肉<p style="margin-left:1em">普羹反烹煑也方言烹熟也嵩岳以南陳穎之閒曰烹儀礼凡煑於鑊中曰烹於鼎曰外。</p>
燂䐗<p style="margin-left:1em">聲類作燂燖二形字詁古文[栚-木+(夕/火)]鬻二形今作燅同詳廉反通俗文以湯去毛曰鬻論文作爓案說文諸詮之蜀都賦音皆余瞻反又羊占反說文爓火爓爓也爓非今義。</p>
磔牛<p style="margin-left:1em">古文厇同知格反廣雅磔張也磔開也論文作挓未見所出。</p>
猛毅<p style="margin-left:1em">牛既反尚書尚迪果毅孔安國曰煞敵為果致果為毅一曰有决也。</p>
䥫杙<p style="margin-left:1em">佘軄反尒雅[打-丁+戠]謂之杙杙橜也論文有作䥫棱傳寫誤也[打-丁+戠]徒得反。</p>
踼突<p style="margin-left:1em">今作逷同徒郎反說文搶也蒼頡篇駈馳㒵也亦失跡也聲類踼跌也案字冝作搪揬二形。</p>
銅撅<p style="margin-left:1em">巨月反說文橛杙也論文作鐝通俗文云磨齊曰鐝鐝非今義。</p>
發撤<p style="margin-left:1em">除列反廣疋撤壞也亦去也撤除也。</p>
噤戰<p style="margin-left:1em">古文唫同渠飲反閇口不開為噤也。</p>
浹渫<p style="margin-left:1em">下甲丈甲反浹渫謂水凍相著也論文作㳌非體也。</p>
搒抬<p style="margin-left:1em">薄衡反下又作笞同丑之反搒捶也笞擊也。</p>
忌憚<p style="margin-left:1em">渠記反廣雅忌恐畏也說文忌增惡也憚徒旦反憚難也。</p>
蔚茂<p style="margin-left:1em">於胃反蒼頡篇草木盛㒵也論文或作欝於屈反說文木藂生曰欝也。</p>
</div>
<div class='div-other'><a id='mulu783' />
<p class='h3'>第十九卷</p>嚻塵<p style="margin-left:1em">古文囂同許朝反嚻護也護諠譁也左傳湫隘[(口/口)*頁*頁]塵是也。</p>
无援<p style="margin-left:1em">宇眷反案援者謂依據護助之言。</p>
懷孕<p style="margin-left:1em">移證反懷子也論文有作懷妊如禁反妊孕也。</p>
體胤<p style="margin-left:1em">与振反尒雅胤継也継世也說文胤子孫相承續也謂番育之稱也。</p>
麚麀<p style="margin-left:1em">古遐反牡鹿也說文以夏至解角也麋冬至解角也[塵-土+亡]古文麀同於牛反尒疋牝鹿牝牸也。</p>
有娠<p style="margin-left:1em">書隣反娠謂懷胎也書中亦作身二形通用也。</p>
軍持<p style="margin-left:1em">正言捃稚迦此譯云瓶也謂雙口澡灌也論文作鍕[金*持]俗作也。</p>
岐道<p style="margin-left:1em">古文[枝/山][支*邑]二形同渠冝反謂枝別義也尒疋道二達謂之岐釋名云物兩為岐此道似之也。</p>
搏鹿<p style="margin-left:1em">補各反案摶猶拊拍也手搏也又搏取之也。</p>
</div>
<div class='div-other'><a id='mulu784' />
<p class='h3'>第二十卷</p>抨則<p style="margin-left:1em">又作拼同普耕反說文抨彈也猶言抨毛抨弓等也。</p>
尺蠖<p style="margin-left:1em">烏郭於攫二反桒虫也說文屈申虫也尒疋蠖尺蠖也郭璞曰蝍蹴也音子力子六二反一名步屈也舍人曰宋地曰尋桒也。</p>
</div>
<div class='div-other'><a id='mulu785' />
<p class='h3'>第二十一卷</p>衣以<p style="margin-left:1em">於欷反案以衣被之曰衣衣謂衣著也。</p>
食以<p style="margin-left:1em">又作飼同囚志反謂以飯食設供於人曰食。</p>
眵淚<p style="margin-left:1em">充尸反說文[瞢*戈]兜眵也[瞢*戈]莫結反論文作眵未詳。</p>
結聹<p style="margin-left:1em">乃泠反埤蒼耵聹耳垢也。</p>
俞多<p style="margin-left:1em">弋朱反廣疋俞益也小尒疋俞茲強益也。</p>
崫起<p style="margin-left:1em">魚屈反埤蒼特立也史記崫然獨立是也。</p>
</div>
<div class='div-other'><a id='mulu786' />
<p class='h3'>第二十二卷</p>骨幹<p style="margin-left:1em">字體作䯎同歌旦反䯎助也亦體也骸骨也。</p>
視占<p style="margin-left:1em">之塩反方言占視也亦候也凡相候謂之占占瞻也。</p>
</div>
<div class='div-other'><a id='mulu787' />
<p class='h3'>第二十四卷</p>辝訣<p style="margin-left:1em">古穴反通俗文与死者別謂之訣訣絕也。</p>
祈請<p style="margin-left:1em">渠衣反廣疋祈求也尒雅祈云告也。</p>
捍挌<p style="margin-left:1em">古文[旱*ㄆ][旱*戈]捍仠四形今作扞同胡旦反捍禦也格古文[戒-廾+各]同古頟反格闘也格歫也說文格擊也。</p>
智鑒<p style="margin-left:1em">字書作鑑同古儳反廣疋鑒炤也鑒鏡也。</p>
刳腹<p style="margin-left:1em">口孤反方刳剔也案刳謂空其腹也。</p>
灰燼<p style="margin-left:1em">似進才刃二反說文謂火之餘木也。</p>
孅指<p style="margin-left:1em">古文攕字書作纖同思廉反說文攕好手㒵也孅細銳也。</p>
㱇然<p style="margin-left:1em">所力反埤蒼恐懼也通俗文小怖曰㱇論文作懎近字耳又作嗇歰也嗇非此義。</p>
閒跱<p style="margin-left:1em">古文歭同除理反言獨立也廣疋歭止也。</p>
便晴<p style="margin-left:1em">藉盈反漢書天晴而見景星孟康曰晴精眀也。</p>
</div>
<div class='div-other'><a id='mulu788' />
<p class='h3'>第二十五卷</p><span class='corr'>豐</span>渥<p style="margin-left:1em">烏學反詩云稍如渥赭傳曰渥厚也。</p>
</div>
<div class='div-other'><a id='mulu789' />
<p class='h3'>第二十六卷</p>釀酒<p style="margin-left:1em">女悵反三蒼米麵所作曰釀。</p>
洮沙<p style="margin-left:1em">徒刀反案洮猶清汏也論文作汰土盖反通俗文浙米謂之洮汰。</p>
廬館<p style="margin-left:1em">力居反小尒疋云廬寄也黃帝為廬以避寒暑春秋去之冬夏居之故云寄止也。</p>
調投<p style="margin-left:1em">徒吊反廣雅調欺也調賣也啁調也。</p>
淩㑥<p style="margin-left:1em">力升反廣疋淩暴也犯也侮也蒼頡篇淩侵也㑥又作敡同以䜴反蒼頡篇㑥慢也㑥輕也今亦作易。</p>
</div>
<div class='div-other'><a id='mulu790' />
<p class='h3'>第二十八卷</p>噏風<p style="margin-left:1em">今作吸同羲及反廣疋吸飲也。</p>
兵伍<p style="margin-left:1em">兵威也五刃為兵下吾魯反周礼五人為伍鄭玄曰伍眾也論文作仵吾古反逆也仵非字義。</p>
謇吃<p style="margin-left:1em">古文謇謇二形今作寋聲類作謇又作㔓同居展反方言謇吃也楚人語也論文作蹇跛蹇也蹇非此義吃古文[乞*欠]同居乞反氣重言也通俗文言不通利謂之㔓吃。</p>
深濬<p style="margin-left:1em">古文濬濬二形今作浚同私閏反濬深也。</p>
堅著<p style="margin-left:1em">治略反堅牢也相著也。</p>
</div>
<div class='div-other'><a id='mulu791' />
<p class='h3'>第二十九卷</p>襞欝<p style="margin-left:1em">卑赤反說文韏衣也廣疋襞屈也韏音丘阮反。</p>
梁抨<p style="margin-left:1em">力將反謂撗梁也抨皮兵反埤蒼抨搨也謂獨坐板床也[米*睪]名云抨平以板作之其體平正也。</p>
</div>
<div class='div-other'><a id='mulu792' />
<p class='h3'>第三十卷</p>大辟<p style="margin-left:1em">古文[辟/井][辟/又]二形同脾尺反字林辟法也除也字從尸辛尸辛者制其罪口用法也論文作邪僻字非也。</p>
祜利<p style="margin-left:1em">胡古反祜福也尒雅祜厚也。</p>
觚枝<p style="margin-left:1em">古胡反案觚猶枝本也未詳何語也。</p>
雷霆<p style="margin-left:1em">達頂達丁二反周易鼓之以雷霆劉瓛曰霆雷也震為雷離為電尒疋疾雷為霆霓郭璞曰雷之急激者也蒼頡篇霆躃[跳-兆+歷]也。</p>
</div>
<div class='div-other'><a id='mulu793' />
<p class='h3'>第三十一卷</p>紹胄<p style="margin-left:1em">治又反字林胄胤也胤嗣也謂継嗣先世也。</p>
</div>
<div class='div-other'><a id='mulu794' />
<p class='h3'>第三十二卷</p>㕘倍<p style="margin-left:1em">錯[耳*冗]反廣疋㕘三也方言㕘分也齊曰㕘郭璞曰謂分割也。</p>
讖記<p style="margin-left:1em">楚蔭反三蒼讖秘密書也出河洛說文讖驗也謂占後有效驗也。</p>
珠璣<p style="margin-left:1em">居沂渠氣二反說文珠之不圓者也字林小珠也。</p>
錠光<p style="margin-left:1em">大徑反案聲類無足曰鐙有足錠然燈佛是也。</p>
</div>
<div class='div-other'><a id='mulu795' />
<p class='h3'>第三十三卷</p>礼貺<p style="margin-left:1em">吁誑反尒雅貺賜也郭璞曰謂賜与也。</p>
萎爛<p style="margin-left:1em">於危反聲類草木菸也廣疋蔦萎菸也。</p>
懾伏<p style="margin-left:1em">古文慹或作讋㒤二形同占涉反字林懾服也懾恐懼也懾猶怯惑也。</p>
[石*重]磲<p style="margin-left:1em">案字體冝作磫[石*瞿]二形子容其俱反廣雅磫[石*瞿]礪石也通俗文細礪謂之磫[石*瞿]礛䃴治玉磫[石*瞿]治金淮南子云待礛䃴而成器是也。</p>
鹹[占@必]<p style="margin-left:1em">胡緘反說文[占@必]謂西方鹹地也不生物曰[占@必]。</p>
溝[塍-月+舟]<p style="margin-left:1em">古文[舟*番][塍-月+舟]二形今作塖同余陵反說文塍稻田畦也史記大曰隄小曰塍論文作[土*黽]非體也。</p>
垣牆<p style="margin-left:1em">宇煩反垣謂四周牆也[米*睪]名云垣援也。</p>
</div>
<div class='div-other'><a id='mulu796' />
<p class='h3'>第三十五卷</p>隱湏<p style="margin-left:1em">正字作爰同於靳反說文有所據也。</p>
</div>
<div class='div-other'><a id='mulu797' />
<p class='h3'>第三十六卷</p>錮石<p style="margin-left:1em">古護反說文錮鑄塞也。</p>
拯拔<p style="margin-left:1em">蒸上聲說文拯謂上舉也救助也出溺也。</p>
</div>
<div class='div-other'><a id='mulu798' />
<p class='h3'>第三十七卷</p>痿熱<p style="margin-left:1em">又作[歹*委]同於媯反謂黃病也。</p>
所罥<p style="margin-left:1em">古泫反取狩繩也論文作衒行賣也非今所用。</p>
</div>
<div class='div-other'><a id='mulu799' />
<p class='h3'>第三十八卷</p>形兆<p style="margin-left:1em">除矯反兆見也形也案兆者猶機也事先見者也。</p>
分解<p style="margin-left:1em">扶問胡賣反分謂分別解謂縫解也接中也。</p>
作摸<p style="margin-left:1em">又作摹同莫奴反摸法也亦䂓也謂掩取象也。</p>
</div>
<div class='div-other'><a id='mulu800' />
<p class='h3'>第三十九卷</p>庇其<p style="margin-left:1em">方利反方言庇寄也通俗文自蔽曰庇。</p>
</div>
<div class='div-other'><a id='mulu801' />
<p class='h3'>第四十卷</p>福祚<p style="margin-left:1em">徂故反祚祿也又位也報也。</p>
擿口<p style="margin-left:1em">他狄反案擿亦剔也謂挑剔也擿治之也擿除也。</p>
</div>
<div class='div-other'><a id='mulu802' />
<p class='h3'>第四十一卷</p>玷中<p style="margin-left:1em">都簟反言文如玷也。</p>
駑馬<p style="margin-left:1em">怒胡反廣雅駑駘也謂馬中䤜者也伯樂云大頭短喙一奴也脚不開屈玄目二奴也小口短叉三奴也駘音待。</p>
</div>
<div class='div-other'><a id='mulu803' />
<p class='h3'>第四十二卷</p>胞胎<p style="margin-left:1em">補交反說文胞兒生裏也。</p>
虵虺<p style="margin-left:1em">古文虫螝二形同呼鬼反毒䖝也。</p>
</div>
<div class='div-other'><a id='mulu804' />
<p class='h3'>第四十三卷</p>牡牝<p style="margin-left:1em">脾盡脾死二反說文畜母也雌也牡莫走反說文畜父也雄也詩傳曰飛曰雄雌走曰牝牡至於雉鳴求其牡則飛鳥亦有牝牡不<span class='corr'>但</span>走者也。</p>
</div>
<div class='div-other'><a id='mulu805' />
<p class='h3'>第五十三卷</p>鏇師<p style="margin-left:1em">難字作擐同囚絹反謂以繩轉軸裁木為器曰鏇經文作旋非體也。</p>
肪[胴-(一/口)+米]<p style="margin-left:1em">先安反通俗文在腰曰肪在胃曰[胴-(一/口)+米]也。</p>
鑽燧<p style="margin-left:1em">又作鐆同辝醉反火母也謂取火者也世本造火者燧人也因以為名。</p>
尋繹<p style="margin-left:1em">夷石反方言繹理也三蒼繹抽也解也。</p>
妖冶<p style="margin-left:1em">余者反謂鮮眀㽵飾也傲雅自得也。</p>
哆字<p style="margin-left:1em">借音都餓反依字說文殆可反張口也。</p>
扡字<p style="margin-left:1em">太何徒可二反依字扡曳也拕舩尾也。</p>
醝字<p style="margin-left:1em">才何反依字通俗文白酒曰醝也。</p>
濕麼<p style="margin-left:1em">莫可反秦言石論文作尛俗字也。</p>
</div>
<div class='div-other'><a id='mulu806' />
<p class='h3'>第五十五卷</p>診病<p style="margin-left:1em">字林諸刃反診視也聲類診驗也謂看脉候也。</p>
</div>
<div class='div-other'><a id='mulu807' />
<p class='h3'>第五十八卷</p>姣輸<p style="margin-left:1em">古文[女*高]同古飽反詩云姣人嫽兮案姣猶妭媚不實也謂面從也。</p>
</div>
<div class='div-other'><a id='mulu808' />
<p class='h3'>第五十九卷</p>薜荔<p style="margin-left:1em">蒲細来計反此譯言餓鬼也依字薜荔香草也其狀如[烈-列+非]生山石也。</p>
箭鏑<p style="margin-left:1em">都狄反說文矢鋒也史記鋒鏑或作鍉鍭鏑也[米*睪]名云鏑敵也可以禦敵也齊謂之鏃言其所中皆族滅也。</p>
深峭<p style="margin-left:1em">今作陗或作[土*肖]同且醮反廣疋峭急也。</p>
</div>
<div class='div-other'><a id='mulu809' />
<p class='h3'>第六十二卷</p>蠱道<p style="margin-left:1em">工戶反毒蠱虫物病害人蠱在皿中字意也。</p>
譴責<p style="margin-left:1em">去戰反蒼頡篇譴可也廣疋譴怒也說文譴謫問也文中有作詰責廣雅詰責問也。</p>
瞢瞽<p style="margin-left:1em">亡登反瞢盲也周礼鄭玄曰瞢瞢无光也經文有作盲瞽瞽公戶反无目謂之瞽。</p>
</div>
<div class='div-other'><a id='mulu810' />
<p class='h3'>第六十三卷</p>給恤<p style="margin-left:1em">又作䘏同思律反振恤也謂以財物与人也。</p>
</div>
<div class='div-other'><a id='mulu811' />
<p class='h3'>第六十七卷</p>眼瞎<p style="margin-left:1em">正字作瞎同火鎋反字書一目合也。</p>
手麾<p style="margin-left:1em">今作撝同呼皮反舉手曰麾謂手之指也以旌旗指麾眾因以名焉。</p>
</div>
<div class='div-other'><a id='mulu812' />
<p class='h3'>第七十二卷</p>偃蹇<p style="margin-left:1em">巨偃居免二反廣疋偃蹇[乏-之+犬]槗也謂自高大也[米*睪]名偃息而臥不執事也蹇跛蹇也病不能作事今託似此也。</p>
</div>
<div class='div-other'><a id='mulu813' />
<p class='h3'>第七十七卷</p>庠序<p style="margin-left:1em">徐陽反下古文[阿-可+予]同徐舉反舉也謂儀容有法度也周曰庠夏曰序白虎通曰庠之言詳也以詳礼儀之所也序者序長幼也。</p>
機會<p style="margin-left:1em">居衣反說文主發之機也亦先見也周易摳機之發榮辱之主會古文合同胡外反尒疋會對也謂相當對也又會亦聚也合也。</p>
虜掠<p style="margin-left:1em">力古反下力尚反虜獲取也戰而俘獲也掠刧財物也。</p>
餌食<p style="margin-left:1em">如志反蒼頡篇餌食也案凡所食之物皆曰餌。</p>
[病-丙+急]疹<p style="margin-left:1em">於近之忍反皮上小起痕跡也今俗亦謂肉斗腫起為[病-丙+急]疹或言[病-丙+急]䏖說文䏖瘢也音丈忍也論文作隱軫非體也。</p>
</div>
<div class='div-other'><a id='mulu814' />
<p class='h3'>第八十卷</p>級其<p style="margin-left:1em">羇立反級次也謂階之等數名曰級師旋斬首一人賜爵一級因名賦首為級也。</p>
是捄<p style="margin-left:1em">字詁古文[言*求]捄二形今作救同居又反救助也。</p>
</div>
<div class='div-other'><a id='mulu815' />
<p class='h3'>第九十三卷</p>委佗<p style="margin-left:1em">於危反下徒何反尒疋委委佗佗美也美艶之㒵也。</p>
撓色<p style="margin-left:1em">乃飽反廣疋撓乱也說文撓擾也。</p>
</div>
<div class='div-other'><a id='mulu816' />
<p class='h3'>第九十五卷</p>迂迴<p style="margin-left:1em">禹俱一禹二反迂避也遠也亦廣大也。</p>
石罅<p style="margin-left:1em">古文罅[土*雩]二形或作[石*雩]同呼嫁反說文罅裂也坼也謂石壁小開也。</p>
</div>
<div class='div-other'><a id='mulu817' />
<p class='h3'>第九十七卷</p>躊躇<p style="margin-left:1em">又作[壽/心]同膓留反下或作[山*著]同膓於反廣雅躊躇猶豫也躑躅也。</p>
相和<p style="margin-left:1em">胡臥反相譍也周易鳴鸖在渚其子和之是也。</p>
</div>
<div class='div-other'><a id='mulu818' />
<p class='h3'>第九十九卷</p>有掍<p style="margin-left:1em">孤本骨門二反謂繩之轉絃者也今亦名関為掍子字從昆又作批蒲結反廣疋批轉也字從毗音毗。</p>
窳墯<p style="margin-left:1em">余乳反窳勞也勞苦者多墯窳也亦懶也。</p>
澇水<p style="margin-left:1em">盧導反謂水雨泛澇也。</p>
</div>
<div class='div-other'><a id='mulu819' />
<p class='h3'>第一百卷</p>弥窒<p style="margin-left:1em">古文懫同丁結猪栗二反秦言善知識依字窒塞也一本作弥多羅尼子亦是梵言訛轉耳。</p>
</div></div>
<p class='juan'>一切經音義卷第九</p></div>
</div><!-- end of div[@id='body'] -->
</body></html>