<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>因明入正理論講解及相關論著</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu3' />
<p class='h1'>因輪論圖解</p><p style="margin-left:1em">因輪論舊傳為《因門論》，陳那因明八論之一，梵本久佚，西藏藏經丹<span class='corr'>珠</span> mdo co 帙譯存一卷，係沙和羅班的達菩提薩及比丘達磨阿輸迦所出，凡十一頌。附圖，共二紙。（奈旦本九三頁上下，曲尼本九二頁上下。）頌文簡略，頗不易解，費氏《印度因明全史》A History of <span class='corr'>Indian</span> Logic．二九九頁轉其圖，并繫分析，以為此論盡列因喻相關之九式，剖解真似，由圖而明云云。此於論義猶未罄洽，蓋本論具陳三相，不僅九句之異同，又次第推移，乃見因論之合喻爰重翻本頌，圖附說，以見陳那明因三相之所根據云爾。</p>

<div class='div-orig'><p>因輪決擇論</p>
</div>
<div class='div-commentary'><p style="margin-left:1em">梵云 Hetu-cakra-hamara.</p>
<p style="margin-left:1em">藏云 Gtan-tshigs-kyi hkhor-lo gtan-la dbab-pa.</p>
<p style="margin-left:1em">敬禮妙吉祥童子。</p>
</div>
<div class='div-orig'><p>敬禮一切智，滅裂過綱者，因法三相輪，決擇今當說。（一）</p>
</div>
<div class='div-commentary'><p style="margin-left:1em">此頌敘歸敬緣起。因三相輪決擇，是論異名，可知論文詳三相也。</p>
</div>
<div class='div-orig'><p>謂於所比法，有無、及俱二，惟有是正因，無俱皆不成。（二）</p>
<p>若彼二猶豫，合不成、悉爾。</p>
</div>
<div class='div-commentary'><p style="margin-left:1em">此一頌半決擇因之初相，是宗法輪。所比中有，乃為宗法。若無，若半有無，若有無猶豫，若半猶豫半無，皆是不成因過。所比中無為過者，兩俱隨一不成。猶豫為過者，猶豫所依不成。俱亦為過者，奘師傳譯因之初相應遍是宗法也。</p>
</div>
<div class='div-orig'><p>又於同品有、無、及彼俱二，（三）異品亦復然，三者各三相。</p>
</div>
<div class='div-commentary'><p style="margin-left:1em">此決擇因後二相，先立同品異品二輪。於同異品者，以宗法相對而言。同品中三，異品亦三，三各重列三相，疊以為輪，如圖一二也。</p>
</div>
<div class='div-orig'><p>上下二正因，兩邊二相違，（四）四隅共不定，中央乃不共。</p>
</div>
<div class='div-commentary'><p style="margin-left:1em">次合同異二輪成九句因，決擇真似。上下方位，如圖三可知。</p>
</div>
<div class='div-orig'><p>所量、作、無常、所作、聞、勤發、（五）無常、勤、無觸。成常、無常、勤、常、恒、及久住、非勤、無常、常。（六）</p>
</div>
<div class='div-commentary'><p style="margin-left:1em">原譯第六頌有五句，今刪正。初三句舉九宗法，後三句舉九所立，如次相成，以見因於同異品有無也。合釋上九句因，見圖四，即原譯附圖也。</p>
</div>
<div class='div-orig'><p>上下合異邊，是為二正因。邊合異上下，是二相違因。（七）</p>
<p>四隅互異合，共不定四類。兩邊直相合，乃不共不定。（八）</p>
</div>
<div class='div-commentary'><p style="margin-left:1em">二頌釋同異品輪推移配合，所以成九句也。轉異品輪，左右兩邊與同品輪上下合，則成九句中二正因。上下與同品輪兩邊合，則成九句中二相違。兩輪四隅異位相合，則為四共不定。中央直相疊合，則不共不定也。按圖一二三可知。</p>
</div>
<div class='div-orig'><p>設因有九故，喻相乃如是，空瓶、及瓶空，如瓶與電空。（九）</p>
<p>空瓶、空瓶電、如電空與瓶、及瓶電與空、空微與業瓶。（一〇）</p>
</div>
<div class='div-commentary'><p style="margin-left:1em">二頌釋九句因同異喻也。原譯第十頌首句缺電字，今補正。九句第五不共，不舉喻。餘句配合，具如圖四。</p>
</div>
<div class='div-orig'><p>此依決定作，猶豫方便中，亦得有無俱，一分等相合。（一一）</p>
</div>
<div class='div-commentary'><p style="margin-left:1em">例釋同異九句中得有猶豫全分等作法也。後二相猶豫等過，法稱因明特詳言之，見《正理一渧注》（佛教文庫本一五一頁以下）。</p>
</div>
<div class='div-orig'><p>九宗法輪，規範師域龍造。</p>
</div>
<div class='div-commentary'><p style="margin-left:1em">文末題號九宗法輪，又為本論異名。</p>
</div><p class="pre">　圖一　同品輪<span class='note-inline'>(本應是圖形，今方便改作。)</span>　　圖二　異品輪<br/><br/><br/><br/>　　隅　　　　邊　　　　　隅　　隅　　　　邊　　　　　隅<br/>　　　┌──┬──┬──┐　　　　┌──┬──┬──┐<br/>　　　│同有│同無│同俱│　　　　│異有│異無│異俱│<br/>　　　├──┼──┼──┤　　　　├──┼──┼──┤<br/>　　上│同有│同無│同俱│下　　上│異有│異無│異俱│下<br/>　　　├──┼──┼──┤　　　　├──┼──┼──┤<br/>　　　│同有│同無│同俱│　　　　│異有│異無│異俱│<br/>　　　└──┴──┴──┘　　　　└──┴──┴──┘<br/>　　隅　　　　邊　　　　　隅　　隅　　　　邊　　　　　隅<br/><br/>　圖三　九句因輪<br/>　　┌──┬──┬──┐　　　　　┌───┬────┬───┐<br/>　　│異俱│異俱│異俱│　　　　　│隅，共│邊，違　│隅，共│<br/>　　│同有│同無│同俱│　　　　　│　　　│　　　　│　　　│<br/>　↑├──┼──┼──┤　　　　　├───┼────┼───┤<br/>　││異無│異無│異無│　　　　　│上，正│中，不共│下，正│<br/>　││同有│同無│同俱│　　　　　│　　　│　　　　│　　　│<br/>　│├──┼──┼──┤　　　　　├───┼────┼───┤<br/>　　│異有│異有│異有│　　　　　│隅，共│邊，違　│隅，共│<br/>　　│同有│同無│同俱│　　　　　│　　　│　　　　│　　　│<br/>　　└──┴──┴──┘　　　　　└───┴────┴───┘<br/>　圖四　九句因輪作法<br/>　　　　　　　<span class='note-inline'>(重譯文)</span><br/>　　┌────────┬────────┬──────────┐<br/>　　│是共不定．　　　│是相違因．　　　│是共不定．　　　　　│<br/>　　│同有．異俱．　　│同無．異俱．　　│同異皆俱．　　　　　│<br/>　　│如瓶．如電．空．│如空．如瓶．電．│如空．微．如業．瓶．│<br/>　　│聲勤發．無常故．│聲常．勤發故．　│聲常．無觸對故．　　│<br/>　↑├────────┼────────┼──────────┤<br/>　││是正因．　　　　│是不共因．　　　│是正因．　　　　　　│<br/>　││同有．異無．　　│同異俱無．　　　│同俱．異無．　　　　│<br/>　││如瓶．如空．　　│（如瓶．）如空．│如瓶．電．如空．　　│<br/>　││聲無常．所作故．│聲常．所聞故．　│聲常．勤發故．　　　│<br/>　│├────────┼────────┼──────────┤<br/>　││是共不定．　　　│是相違因．　　　│是共不定．　　　　　│<br/>　││同異品俱有．　　│同無．異有．　　│同俱．異有．　　　　│<br/>　　│如空．如瓶．　　│如空．如瓶．　　│如電．空．如瓶．　　│<br/>　　│聲常．所量故．　│聲常．所作故．　│聲非勤發．無常故．　│<br/>　　└────────┴────────┴──────────┘</p>
<p class="byline"><span class='note-inline'>(原載一九二八年十二月《內學》第四輯)</span></p></div>
</div><!-- end of div[@id='body'] -->
</body></html>