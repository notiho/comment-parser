<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>因明入正理論講解及相關論著</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<div class='div-other'><a id='mulu12' />
<p class='h3'>觀遮詮品第五</p><p style="margin-left:1em">此品大意。上文既說二量，今復遮計音聲所起為餘量者，首舉頌云：「音聲所起者，此無異比量，亦如說所作，遮詮顯自義。」釋云，音聲於境見似相屬者，乃如所作性等，簡別餘法以立言故，此與比量無所別異。以下反覆辨破聲論、勝論之說，以為聲與所詮非定相屬，但以遮詮表義，全同比量，無容異立也。直至卷末始設徵云，如是所餘譬量等云何亦非餘量？舉頌答云：「由此類說餘。」謂譬喻量者，如家牛以與野牛相似分別，此亦藉餘得成，同於聲量。又此二義自體，本由餘量分別，意識以為相似，不異比量遮詮為相云云。此品文繁，無多正義，故悉從略。費氏著書 History of Indian logic, pp. 287-8 解此品云，但破聲量。又引首半頌云，聲量非比即現，皆與原文之意相悖。又引證第二品破勝論自相比量頌文二句，亦誤。</p>
</div></div></div>
</div><!-- end of div[@id='body'] -->
</body></html>