<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>釋摩訶衍論贊玄疏</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu17' />
<p class='juan'>釋摩訶衍論贊玄疏卷第三</p><p class="byline">中京報恩傳教寺崇祿大夫守司空詮圖</p><p class="byline">通法大師賜紫臣沙門　法悟奉　勑撰</p>
<div class='div-orig'><p><span class='corr'>已</span>說心真如門次說心生滅門。</p>
</div>
<div class='div-commentary'><p style="margin-left:1em">釋曰後心生滅門有二初結指。</p>
</div>
<div class='div-orig'><p>本曰<span class='note-inline'>(至)</span>不覺義。</p>
</div>
<div class='div-commentary'><p style="margin-left:1em">釋曰後正示有三初生滅因緣相有四一釋前心生滅有二初略顯兩重總別相又二初唱本依如來藏故有生滅心即初重總別所謂不生不滅<span class='corr'>已</span>下即後重總別。</p>
</div>
<div class='div-orig'><p>論曰<span class='note-inline'>(至)</span>應觀察。</p>
</div>
<div class='div-commentary'><p style="margin-left:1em">釋曰後釋文有二初科分。</p>
</div>
<div class='div-orig'><p>謂生滅門<span class='note-inline'>(至)</span>為依故。</p>
</div>
<div class='div-commentary'><p style="margin-left:1em">釋曰後開示有二初標配兩重第一重多一心為所依總相生滅門為能依別相第二重攝主梨耶為所依總相覺不覺義為能依別相將釋對本文周義顯。</p>
</div>
<div class='div-orig'><p>先說初門。</p>
</div>
<div class='div-commentary'><p style="margin-left:1em">釋曰後依次決擇有二初第一重能所又二初標門。</p>
</div>
<div class='div-orig'><p>心生滅者者唱上立下故。</p>
</div>
<div class='div-commentary'><p style="margin-left:1em">釋曰後辨相有二初牒指正牒立義心生滅言。</p>
</div>
<div class='div-orig'><p>依如來藏<span class='note-inline'>(至)</span>生滅門故。</p>
</div>
<div class='div-commentary'><p style="margin-left:1em">釋曰後釋成有二初略辨二門如來藏言名通十種此取第三所入十名此當第六二處皆是與行與相若配一心是多一心上心下降名如來藏以為總相言下降者上云心者洞照靈明之義今云藏者攝藏隱覆之義減其勝名彰乎劣名故云下降其生滅心具四無為及五有為以為別相。</p>
</div>
<div class='div-orig'><p>今當依經<span class='note-inline'>(至)</span>何所攝耶。</p>
</div>
<div class='div-commentary'><p style="margin-left:1em">釋曰後應明初一有二初標徵。</p>
</div>
<div class='div-orig'><p>頌曰<span class='note-inline'>(至)</span>與行與相攝。</p>
</div>
<div class='div-commentary'><p style="margin-left:1em">釋曰後通釋有二初結頌。</p>
</div>
<div class='div-orig'><p>論曰<span class='note-inline'>(至)</span>云何為十。</p>
</div>
<div class='div-commentary'><p style="margin-left:1em">釋曰後開示有三初總指徵起。</p>
</div>
<div class='div-orig'><p>一者<span class='note-inline'>(至)</span>攝持故。</p>
</div>
<div class='div-commentary'><p style="margin-left:1em">釋曰次列名教證有十一大總持此下十藏初一為總義當前重根本大乘後九為別皆是後重能所諸法若欲料揀知法體者第二即是真如所入第三即是生滅所入第四即是真如門理次五唯是生滅門藏第五唯取生滅門中性真如理第六唯取覆淨煩惱第七唯取被染覆德第八唯取本覺佛性第九唯取所斷染法第十通二或多一心隱沒染中故或本覺心沈沒染中故其如來體第一義諦真如本覺隨應屬故初一第九攝持名藏攝持有二初一攝持咸能包故第九攝持皆所斷故第二第四無雜名藏雖同無雜門法別故第三五六七八與十隱覆名藏雖同隱覆義各別故且初藏中先舉名略示次引教廣明後徵義具釋下皆同此無繁各出大總持藏盡與一切諸如來藏為所依故如主如王同天同地故當前重根本大乘但非不二性海果分此帶言故彼離說故。</p>
</div>
<div class='div-orig'><p>二者<span class='note-inline'>(至)</span>無雜故。</p>
</div>
<div class='div-commentary'><p style="margin-left:1em">釋曰二遠轉遠縛真如所入一一心體離生滅門諸流轉法惑因惑果名為遠轉根本為因枝末為果或二礙及業為因所感依正為果離隨染心諸慮知縛覺因覺果名為遠縛本覺為因始覺為果或等覺<span class='corr'>已</span>還為因妙覺<span class='corr'>已</span>去為果餘文可見。</p>
</div>
<div class='div-orig'><p>三者<span class='note-inline'>(至)</span>令覆故。</p>
</div>
<div class='div-commentary'><p style="margin-left:1em">釋曰三與行與相生滅所入多一心體於惑與力出現生死之法名為與行行者遷流義故於覺與力出現涅槃之法名為與相相者真實體故或復反此與覺名行清淨行故與惑名相闇鈍相故然如來藏平等與力若望因緣行相別故譬如<span class='corr'>已</span>下解前伎兒。</p>
</div>
<div class='div-orig'><p>四者<span class='note-inline'>(至)</span>無他故。</p>
</div>
<div class='div-commentary'><p style="margin-left:1em">釋曰四真如真如謂真如門唯理理故非建立有非誹謗無平等一味無差別故。</p>
</div>
<div class='div-orig'><p>五者<span class='note-inline'>(至)</span>被染故。</p>
</div>
<div class='div-commentary'><p style="margin-left:1em">釋曰五生滅真如生滅門中不生滅理證之成聖離無常故。</p>
</div>
<div class='div-orig'><p>六者<span class='note-inline'>(至)</span>立其名故。</p>
</div>
<div class='div-commentary'><p style="margin-left:1em">釋曰六空藏生滅門中恒沙染法幻化無實隱覆法身真體性德從能藏染立空名故。</p>
</div>
<div class='div-orig'><p>七者<span class='note-inline'>(至)</span>立其名故。</p>
</div>
<div class='div-commentary'><p style="margin-left:1em">釋曰七不空生滅門中恒沙功德被染隱覆名如來藏從所藏淨得不空名。</p>
</div>
<div class='div-orig'><p>八者<span class='note-inline'>(至)</span>立其名故。</p>
</div>
<div class='div-commentary'><p style="margin-left:1em">釋曰八能攝生滅門中能攝淨心所攝功德三智具足四德圓明由無明覆都不覺知從能所淨立能攝名。</p>
</div>
<div class='div-orig'><p>九者<span class='note-inline'>(至)</span>攝持故。</p>
</div>
<div class='div-commentary'><p style="margin-left:1em">釋曰九所攝生滅門中究竟始覺攝諸染法咸能斷故。</p>
</div>
<div class='div-orig'><p>十者<span class='note-inline'>(至)</span>未出現故。</p>
</div>
<div class='div-commentary'><p style="margin-left:1em">釋曰十隱覆此有二解一多一心體法身如來徧諸染淨不顯現故二本覺淨心法身如來沉沒染中未出現故。</p>
</div>
<div class='div-orig'><p>是名為十<span class='note-inline'>(至)</span>與行與相。</p>
</div>
<div class='div-commentary'><p style="margin-left:1em">釋曰後結指屬當初句通結如是<span class='corr'>已</span>下明此正要。</p>
</div>
<div class='div-orig'><p>論<span class='corr'>已</span>說如來藏門次說阿梨耶識門。</p>
</div>
<div class='div-commentary'><p style="margin-left:1em">釋曰後第二重總別有二初結指。</p>
</div>
<div class='div-orig'><p>所謂<span class='note-inline'>(至)</span>言未足故。</p>
</div>
<div class='div-commentary'><p style="margin-left:1em">釋曰後開示有二初所依總相門又二初牒指不云業等略去分名但言梨耶建立滿名不生滅等義雖不闕語未周圓顯說下熏影彰上轉故言未足。</p>
</div>
<div class='div-orig'><p>此中所說<span class='note-inline'>(至)</span>分際云何。</p>
</div>
<div class='div-commentary'><p style="margin-left:1em">釋曰後解釋有四一明下轉又四一六字顯有無為有三初明分際有二初問。</p>
</div>
<div class='div-orig'><p>頌曰<span class='note-inline'>(至)</span>之總相故。</p>
</div>
<div class='div-commentary'><p style="margin-left:1em">釋曰後答凡諸無為不生滅攝以常住故凡諸有為俱生滅攝是無常故。</p>
</div>
<div class='div-orig'><p>如是<span class='note-inline'>(至)</span>何等名字。</p>
</div>
<div class='div-commentary'><p style="margin-left:1em">釋曰次辨名數有二初問。</p>
</div>
<div class='div-orig'><p>頌曰<span class='note-inline'>(至)</span>是名為五。</p>
</div>
<div class='div-commentary'><p style="margin-left:1em">釋曰後答。</p>
</div>
<div class='div-orig'><p>且四無為<span class='note-inline'>(至)</span>有何等用。</p>
</div>
<div class='div-commentary'><p style="margin-left:1em">釋曰後顯體用有二初別明二法又二初四無為復二初問問且四無為何法何義為體為用。</p>
</div>
<div class='div-orig'><p>頌曰<span class='note-inline'>(至)</span>隨釋應觀察。</p>
</div>
<div class='div-commentary'><p style="margin-left:1em">釋曰後答有二初結頌於其體用各具通別。</p>
</div>
<div class='div-orig'><p>論曰<span class='note-inline'>(至)</span>是名二依。</p>
</div>
<div class='div-commentary'><p style="margin-left:1em">釋曰後釋文有三初別解二依四種通依一心為體通體無殊四種別依俱在門中靜理本智隨他無事如次為體。</p>
</div>
<div class='div-orig'><p>復次<span class='note-inline'>(至)</span>是名二用。</p>
</div>
<div class='div-commentary'><p style="margin-left:1em">釋曰次各明二用通用隨緣義當染淨別用不變義當清淨。</p>
</div>
<div class='div-orig'><p>此中所說<span class='note-inline'>(至)</span>自當顯說。</p>
</div>
<div class='div-commentary'><p style="margin-left:1em">釋曰後辨義勸指通謂他義即多一心及四染淨別謂自義即門中體及四清淨廣在下明略此可悉。</p>
</div>
<div class='div-orig'><p>五種有為<span class='note-inline'>(至)</span>有何等用。</p>
</div>
<div class='div-commentary'><p style="margin-left:1em">釋曰後五有為有二初問。</p>
</div>
<div class='div-orig'><p>頌曰<span class='note-inline'>(至)</span>隨釋應觀察。</p>
</div>
<div class='div-commentary'><p style="margin-left:1em">釋曰後答有二初結頌。</p>
</div>
<div class='div-orig'><p>論曰<span class='note-inline'>(至)</span>是名二依。</p>
</div>
<div class='div-commentary'><p style="margin-left:1em">釋曰後釋文有三初別解二依五種有為通依皆是一心本法以為體故別依俱在生滅門中大力住地為無明體業相細染為生相體轉現及智并相續染為住相體執計麤染為異相體業果麤染為滅相體。</p>
</div>
<div class='div-orig'><p>復次<span class='note-inline'>(至)</span>是名二用。</p>
</div>
<div class='div-commentary'><p style="margin-left:1em">釋曰次各明二用別用礙事五種俱同通用力勢五種各異謂除初後中三上下隨其多少與力別故於滅相中通用於上與力易知及自與力其相云何以業及果同是滅相業果招酬互望與力名自與力影取住異自與亦然。</p>
</div>
<div class='div-orig'><p>種種別相<span class='note-inline'>(至)</span>自當顯說。</p>
</div>
<div class='div-commentary'><p style="margin-left:1em">釋曰後指文當辨。</p>
</div>
<div class='div-orig'><p>以何義故<span class='note-inline'>(至)</span>作如是說。</p>
</div>
<div class='div-commentary'><p style="margin-left:1em">釋曰後通證一心有二初問答指說有何所以生滅門中有為無為一心為體。</p>
</div>
<div class='div-orig'><p>爾時<span class='note-inline'>(至)</span>不可思議。</p>
</div>
<div class='div-commentary'><p style="margin-left:1em">釋曰後正引經文有二初法說論言具備重置恒沙顯有為無為各差別故謂攝主梨耶具足九法以誰為本而得依生佛答諸法生處殊勝所以者何一心本法非有為無為所生之法通有為無為故云殊勝不可思議能作一心即中道諦所生之法即真俗諦亦猶明鏡本非青黃而能對現青黃之色法合可知。</p>
</div>
<div class='div-orig'><p>復次<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰後喻合初喻庶民之子有二所依一者是王如一心本法二者父母如寂靜理等後喻所生草木有二所依一者大地況一心本法二者種子況寂靜理等。</p>
</div>
<div class='div-orig'><p>與和合者<span class='note-inline'>(至)</span>勝劣故。</p>
</div>
<div class='div-commentary'><p style="margin-left:1em">釋曰二三字示能所熏有二初牒指徵釋以不生滅為所熏即無力故通取生滅為能熏即有力故能所熏發互相與力染淨和合勝劣異故。</p>
</div>
<div class='div-orig'><p>今當作二門<span class='note-inline'>(至)</span>不出此二。</p>
</div>
<div class='div-commentary'><p style="margin-left:1em">釋曰後廣明行相有三初總指若五有為能熏有力即成下轉若四無為能熏有力即成上轉名數雖九成轉唯二故生滅門不出此二。</p>
</div>
<div class='div-orig'><p>如是二門云何差別。</p>
</div>
<div class='div-commentary'><p style="margin-left:1em">釋曰次別明有二初問。</p>
</div>
<div class='div-orig'><p>頌曰<span class='note-inline'>(至)</span>得成而<span class='corr'>已</span>。</p>
</div>
<div class='div-commentary'><p style="margin-left:1em">釋曰後答染淨互熏黑白交鬪妄勝真劣背自本覺約位所指十信<span class='corr'>已</span>前俱成下轉真勝妄劣向自心源約位所指十信<span class='corr'>已</span>去俱成上轉。</p>
</div>
<div class='div-orig'><p>今當先說初下轉門。</p>
</div>
<div class='div-commentary'><p style="margin-left:1em">釋曰後廣解有二初標門。</p>
</div>
<div class='div-orig'><p>根本無明<span class='note-inline'>(至)</span>而作熏事。</p>
</div>
<div class='div-commentary'><p style="margin-left:1em">釋曰後示相有二初正明又二初無明熏習有三初伸二問一問何法為所熏二問何時正作熏。</p>
</div>
<div class='div-orig'><p>頌曰<span class='note-inline'>(至)</span>如契經明說。</p>
</div>
<div class='div-commentary'><p style="margin-left:1em">釋曰次結頌答三句答前問二句答後問一句指教說。</p>
</div>
<div class='div-orig'><p>論曰<span class='note-inline'>(至)</span>及四無為。</p>
</div>
<div class='div-commentary'><p style="margin-left:1em">釋曰後依文釋有三初答前問有二初所熏法數。</p>
</div>
<div class='div-orig'><p>熏一法界<span class='note-inline'>(至)</span>非他所依故。</p>
</div>
<div class='div-commentary'><p style="margin-left:1em">釋曰後廣明熏相有二初熏一法界先問後答答中復有頌答論釋引經作證於一心法有二自在無明唯熏有為自在一心之法本非有為<span class='corr'>但</span>從能熏以受其名以是有為之自在故無為自在立名亦然。</p>
</div>
<div class='div-orig'><p>熏真如法<span class='note-inline'>(至)</span>非後用故。</p>
</div>
<div class='div-commentary'><p style="margin-left:1em">釋曰後熏四無為無明唯熏真如通用餘三無為亦熏通用。</p>
</div>
<div class='div-orig'><p>作熏時量<span class='note-inline'>(至)</span>非別取故。</p>
</div>
<div class='div-commentary'><p style="margin-left:1em">釋曰次答後問正熏時分非初中後一時俱取初中後故或據一念初後或就一期始終約迷亂說俱一時故。</p>
</div>
<div class='div-orig'><p>此中所說<span class='note-inline'>(至)</span>名為所熏。</p>
</div>
<div class='div-commentary'><p style="margin-left:1em">釋曰後解熏義有三初徵釋熏習能所熏義其相云何能熏有九引彼所熏而與自體同共和合俱行轉故所熏無力還與能熏常相隨順不逆違故所言熏者擊發之義其猶水乳相投和合遞相不逆非同法相熏成種故。</p>
</div>
<div class='div-orig'><p>謂五有為法<span class='note-inline'>(至)</span>同事俱轉。</p>
</div>
<div class='div-commentary'><p style="margin-left:1em">釋曰次指法顯示通明五種有為熏四無為并一法界所熏五法與能熏五不逆不違俱行俱轉成熏義故。</p>
</div>
<div class='div-orig'><p>是故說言<span class='note-inline'>(至)</span>生滅和合。</p>
</div>
<div class='div-commentary'><p style="margin-left:1em">釋曰後合歸本論。</p>
</div>
<div class='div-orig'><p>如大無明<span class='note-inline'>(至)</span>應如是知。</p>
</div>
<div class='div-commentary'><p style="margin-left:1em">釋曰後例餘熏習如大無明能熏一心有為自在又能熏發四種無為通達作用義既如是餘四有為熏五亦然。</p>
</div>
<div class='div-orig'><p>如是等義<span class='note-inline'>(至)</span>其理分明。</p>
</div>
<div class='div-commentary'><p style="margin-left:1em">釋曰後指下。</p>
</div>
<div class='div-orig'><p>非一非異<span class='note-inline'>(至)</span>差別故。</p>
</div>
<div class='div-commentary'><p style="margin-left:1em">釋曰三四字明同異義有二初牒指顯五有為與四無為同異義相。</p>
</div>
<div class='div-orig'><p>云何開示。</p>
</div>
<div class='div-commentary'><p style="margin-left:1em">釋曰後徵釋有二初問起。</p>
</div>
<div class='div-orig'><p>所謂顯示<span class='note-inline'>(至)</span>名為非異。</p>
</div>
<div class='div-commentary'><p style="margin-left:1em">釋曰後分疏有二初通別用異受熏同二種自在二種作用相望不同名為非一一心法界有為自在及四無為通達作用與五有為能熏相合義理無差名為非異此中不說五種有為二種作用不同理故名為非一又亦不說五種有為唯通達用作能熏事與所熏法無別理故名為非異應細詳之方委知耳。</p>
</div>
<div class='div-orig'><p>復次所熏<span class='note-inline'>(至)</span>名為非異。</p>
</div>
<div class='div-commentary'><p style="margin-left:1em">釋曰後能所熏異一心同所熏無為能熏有為染淨不同故名非一能染所淨不離一心第一義諦故名非異。</p>
</div>
<div class='div-orig'><p>名為<span class='note-inline'>(至)</span>圓滿字。</p>
</div>
<div class='div-commentary'><p style="margin-left:1em">釋曰四五字結藏識名十梨耶中正取初一兼或通十故名圓滿。</p>
</div>
<div class='div-orig'><p><span class='corr'>已</span>說下轉門次說上轉門。</p>
</div>
<div class='div-commentary'><p style="margin-left:1em">釋曰二證上轉有三初結指。</p>
</div>
<div class='div-orig'><p>若欲成立<span class='note-inline'>(至)</span>他來依我故。</p>
</div>
<div class='div-commentary'><p style="margin-left:1em">釋曰次指引所引經文具有二轉。</p>
</div>
<div class='div-orig'><p>此經文<span class='note-inline'>(至)</span>即是上轉。</p>
</div>
<div class='div-commentary'><p style="margin-left:1em">釋曰後徵釋有二初總問答。</p>
</div>
<div class='div-orig'><p>此義云何<span class='note-inline'>(至)</span>是下轉門。</p>
</div>
<div class='div-commentary'><p style="margin-left:1em">釋曰後別解釋有四一辨下轉初句總徵次下略釋謂明本覺受無明熏成下轉門文顯可知。</p>
</div>
<div class='div-orig'><p>若欲成立<span class='note-inline'>(至)</span>則存斯詞。</p>
</div>
<div class='div-commentary'><p style="margin-left:1em">釋曰二明上轉再安論句重整佛經迴下轉而作上熏順自文而援他據妙之至矣孰不欽歟。</p>
</div>
<div class='div-orig'><p>馬鳴菩薩<span class='note-inline'>(至)</span>闕失過咎。</p>
</div>
<div class='div-commentary'><p style="margin-left:1em">釋曰三出論意。</p>
</div>
<div class='div-orig'><p>上轉門義<span class='note-inline'>(至)</span>其理自明。</p>
</div>
<div class='div-commentary'><p style="margin-left:1em">釋曰四指具處。</p>
</div>
<div class='div-orig'><p><span class='corr'>已</span>說上轉門次說該攝安立門。</p>
</div>
<div class='div-commentary'><p style="margin-left:1em">釋曰三安立門有二初結指。</p>
</div>
<div class='div-orig'><p>諸識差別<span class='note-inline'>(至)</span>幾種識。</p>
</div>
<div class='div-commentary'><p style="margin-left:1em">釋曰後開示有二初問諸識有幾數何經說幾種。</p>
</div>
<div class='div-orig'><p>頌曰<span class='note-inline'>(至)</span>分明顯說故。</p>
</div>
<div class='div-commentary'><p style="margin-left:1em">釋曰後答有二初結頌通依一代聖教增數說識始從一種乃至成十所云歸本等者合言一心等以此十識乃是一心阿梨耶等經中列釋非是歸本契經說故歸本但是百本一數應悞書爾。</p>
</div>
<div class='div-orig'><p>論曰<span class='note-inline'>(至)</span>差別經。</p>
</div>
<div class='div-commentary'><p style="margin-left:1em">釋曰後釋文有三初總指總徵指十種故徵十相故。</p>
</div>
<div class='div-orig'><p>一者<span class='note-inline'>(至)</span>云何為四。</p>
</div>
<div class='div-commentary'><p style="margin-left:1em">釋曰次別立別釋有十一一識有三初標徵。</p>
</div>
<div class='div-orig'><p>一者<span class='note-inline'>(至)</span>非建立焉故。</p>
</div>
<div class='div-commentary'><p style="margin-left:1em">釋曰次別釋有四一依一心經多一心識具二自在有種種力無所不作故立一識非立餘焉。</p>
</div>
<div class='div-orig'><p>二者<span class='note-inline'>(至)</span>為總相故。</p>
</div>
<div class='div-commentary'><p style="margin-left:1em">釋曰二依梨耶經此當攝主阿梨耶識具障礙義即五有為無障礙義即四無為九法通依即大攝主。</p>
</div>
<div class='div-orig'><p>三者<span class='note-inline'>(至)</span>無所不作故。</p>
</div>
<div class='div-commentary'><p style="margin-left:1em">釋曰三依顯了經此末那識具十一種謂大無明五相五識無所不作故。</p>
</div>
<div class='div-orig'><p>四者<span class='note-inline'>(至)</span>無餘七事故。</p>
</div>
<div class='div-commentary'><p style="margin-left:1em">釋曰四依七化經此一意識具七轉變如一幻師變作七人愚見謂七智見唯一意識幻師義亦復然。</p>
</div>
<div class='div-orig'><p>是名建立<span class='note-inline'>(至)</span>四種契經。</p>
</div>
<div class='div-commentary'><p style="margin-left:1em">釋曰後結據。</p>
</div>
<div class='div-orig'><p>二者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰二二識梨耶引證名了別識具業轉現意識引證名分別事攝前七識故。</p>
</div>
<div class='div-orig'><p>三者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰三三識梨耶收業等三末那唯目意根意識總攝前六引證與列名異體同。</p>
</div>
<div class='div-orig'><p>四者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰四四識上三識前加一心識引證易了。</p>
</div>
<div class='div-orig'><p>五者<span class='note-inline'>(至)</span>徧轉識故。</p>
</div>
<div class='div-commentary'><p style="margin-left:1em">釋曰五五識更加隨順徧轉識者屬體義當隨染本覺即下所引楞伽王識或可即是大攝主識於有為無為徧轉隨順故。</p>
</div>
<div class='div-orig'><p>六者<span class='note-inline'>(至)</span>作如是唱故。</p>
</div>
<div class='div-commentary'><p style="margin-left:1em">釋曰六六識佛為小根說前六識以密就實意中包含性相諸識具一切故。</p>
</div>
<div class='div-orig'><p>七者<span class='note-inline'>(至)</span>分別之依故。</p>
</div>
<div class='div-commentary'><p style="margin-left:1em">釋曰七七識前六識上加末那識此第七識有力能作第八識用故有力亦作前六識依故。</p>
</div>
<div class='div-orig'><p>八者<span class='note-inline'>(至)</span>不出此數故。</p>
</div>
<div class='div-commentary'><p style="margin-left:1em">釋曰八八識。</p>
</div>
<div class='div-orig'><p>九者<span class='note-inline'>(至)</span>入唵摩羅故。</p>
</div>
<div class='div-commentary'><p style="margin-left:1em">釋曰九九識前八識上加本覺識唵摩羅者此云本覺。</p>
</div>
<div class='div-orig'><p>十者<span class='note-inline'>(至)</span>異說契經。</p>
</div>
<div class='div-commentary'><p style="margin-left:1em">釋曰十十識前九識上加多一心故此十識包含無量是名<span class='corr'>已</span>下乘文帶結。</p>
</div>
<div class='div-orig'><p>如是十種<span class='note-inline'>(至)</span>云何安立。</p>
</div>
<div class='div-commentary'><p style="margin-left:1em">釋曰後以彼屬此有二初問通前十識向此論中何文該攝何文安立。</p>
</div>
<div class='div-orig'><p>頌曰<span class='note-inline'>(至)</span>屬斯論總言。</p>
</div>
<div class='div-commentary'><p style="margin-left:1em">釋曰後答有二初結頌。</p>
</div>
<div class='div-orig'><p>論曰<span class='note-inline'>(至)</span>屬當論言。</p>
</div>
<div class='div-commentary'><p style="margin-left:1em">釋曰後釋文有二初總指。</p>
</div>
<div class='div-orig'><p>所謂<span class='note-inline'>(至)</span>義加前說。</p>
</div>
<div class='div-commentary'><p style="margin-left:1em">釋曰後別屬有五一攝一心說一法界攝者即前本論依如來藏生滅所入名多一心名一法界舉異名攝不爽正意。</p>
</div>
<div class='div-orig'><p>阿梨耶識<span class='note-inline'>(至)</span>不覺義故。</p>
</div>
<div class='div-commentary'><p style="margin-left:1em">釋曰二攝梨耶說第二重中所依總相阿梨耶識攝彼總識以具覺義不覺義故引別相者欲顯總故。</p>
</div>
<div class='div-orig'><p>顯了契經<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰三攝顯了說謂此論中根本無明五相五識共十一意攝彼末那故。</p>
</div>
<div class='div-orig'><p>七化契經<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰四攝七化說三種凡夫麤分意識攝七化經總一意識。</p>
</div>
<div class='div-orig'><p>如是如是<span class='note-inline'>(至)</span>應如如配。</p>
</div>
<div class='div-commentary'><p style="margin-left:1em">釋曰五指餘九說從楞伽二識至法門十識令諸學者法前體例以此論文攝彼經識以義昭著故不具出。</p>
</div>
<div class='div-orig'><p><span class='corr'>已</span>說該攝<span class='note-inline'>(至)</span>割字門。</p>
</div>
<div class='div-commentary'><p style="margin-left:1em">釋曰四藏識門有二初結指。</p>
</div>
<div class='div-orig'><p>阿梨耶識<span class='note-inline'>(至)</span>屬何等處。</p>
</div>
<div class='div-commentary'><p style="margin-left:1em">釋曰後開示有二初伸問此中有三一問名數二問名相三問攝處。</p>
</div>
<div class='div-orig'><p>頌曰<span class='note-inline'>(至)</span>隨應各配屬。</p>
</div>
<div class='div-commentary'><p style="margin-left:1em">釋曰後述答有二初結頌初二句答數指教次十句答其名相後四句答於攝處。</p>
</div>
<div class='div-orig'><p>論曰<span class='note-inline'>(至)</span>云何為十。</p>
</div>
<div class='div-commentary'><p style="margin-left:1em">釋曰後釋文有三初總指總徵。</p>
</div>
<div class='div-orig'><p>一者<span class='note-inline'>(至)</span>義如前說。</p>
</div>
<div class='div-commentary'><p style="margin-left:1em">釋曰次別列別證有十一攝主識如前所謂不生不滅乃至名為阿梨耶識即是此中大攝主識。</p>
</div>
<div class='div-orig'><p>二者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰二無明識先標名釋義次引教顯相後屬論攝處下八皆然不繁具出此論不覺即攝彼識。</p>
</div>
<div class='div-orig'><p>三者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰三清淨本覺此論四鏡即攝彼識。</p>
</div>
<div class='div-orig'><p>四者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰四染淨本覺喻況甚顯當此論說自性清淨心因無明風動等即攝彼經楞伽王識。</p>
</div>
<div class='div-orig'><p>五者<span class='note-inline'>(至)</span>不離因故。</p>
</div>
<div class='div-commentary'><p style="margin-left:1em">釋曰五業相識以生相位根本業相若以無明而為根本根本之業相若對轉等而為根本根本即業相又此業相及與業識皆具包藏名為梨耶餘例此知然業相識能緣所緣心王念法不可析別唯由精動隱流義者此有二解一云本覺淨心名之為精由受染熏淨心則隱但隨染緣成動成流名相名識持染名藏故下論云如是動流祇由不覺若覺不動動則有苦二云精者細也屬業相識自體至細微隱流動唯佛能了餘不能知鍵摩云識即業相耳。</p>
</div>
<div class='div-orig'><p>六者<span class='note-inline'>(至)</span>則無見故。</p>
</div>
<div class='div-commentary'><p style="margin-left:1em">釋曰六轉相識有見見轉者謂於此位有能了見見起名轉意目此位具能緣見此即正攬前位動業成斯見也無見見起者覺體不動名為無見隨熏動轉名為見起。</p>
</div>
<div class='div-orig'><p>七者<span class='note-inline'>(至)</span>則無境界故。</p>
</div>
<div class='div-commentary'><p style="margin-left:1em">釋曰七現相識別異別異者謂能緣心行解差別有多種故相異相異者即所緣相境界不一具無量故或復翻此或復雙通上據生法次第而論下就招生分段而說故指現識正是異熟無記之法淨白之相以依現識方能成就業繫苦相總報之果所招果相不離能起現相識故依此現識建立分段生死報故略辨如前委陳在下此論攝彼於文可見。</p>
</div>
<div class='div-orig'><p>八者<span class='note-inline'>(至)</span>真如攝故。</p>
</div>
<div class='div-commentary'><p style="margin-left:1em">釋曰八性真如理是性識攝非相識故此說淨覺所證果攝。</p>
</div>
<div class='div-orig'><p>九者<span class='note-inline'>(至)</span>即同本覺故。</p>
</div>
<div class='div-commentary'><p style="margin-left:1em">釋曰九清淨始覺謂二淨覺彼此不離法爾隨逐常俱轉故體用有殊名非同種尅性無差名非異種論攝可知。</p>
</div>
<div class='div-orig'><p>十者<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰十染淨始覺二染淨覺彼此不離治惑次第上下別故論攝可知。</p>
</div>
<div class='div-orig'><p>如是等義<span class='note-inline'>(至)</span>今略而<span class='corr'>已</span>。</p>
</div>
<div class='div-commentary'><p style="margin-left:1em">釋曰後指廣如下謂前諸識末那意識具如下文。</p>
</div>
<div class='div-orig'><p><span class='corr'>已</span>說藏識<span class='note-inline'>(至)</span>圓滿門。</p>
</div>
<div class='div-commentary'><p style="margin-left:1em">釋曰後能依別相門有二初結指。</p>
</div>
<div class='div-orig'><p>此識<span class='note-inline'>(至)</span>圓滿相故。</p>
</div>
<div class='div-commentary'><p style="margin-left:1em">釋曰後開示有三初牒本標以覺不覺攝有無為顯殊勝識具圓滿相。</p>
</div>
<div class='div-orig'><p>此義云何<span class='note-inline'>(至)</span>諸過患故。</p>
</div>
<div class='div-commentary'><p style="margin-left:1em">釋曰次委徵釋四種無為諸淨功德望與覺性自不離彼彼不離自名為不離又此功德一向妙有非除遣法名為不斷唯以覺義能攝生故五種有為諸染過患由於覺性恒違逆故名為若離又此過患由於覺性恒映蔽故名為若脫唯以不覺能攝生故。</p>
</div>
<div class='div-orig'><p>如是種種<span class='note-inline'>(至)</span>分明顯示。</p>
</div>
<div class='div-commentary'><p style="margin-left:1em">釋曰後指下辨相攝相生熏習別相如下具明。</p>
</div>
<div class='div-orig'><p><span class='corr'>已</span>說總識<span class='note-inline'>(至)</span>散說門。</p>
</div>
<div class='div-commentary'><p style="margin-left:1em">釋曰後廣釋後重能依相有二初結指。</p>
</div>
<div class='div-orig'><p>本曰<span class='note-inline'>(至)</span>非究竟覺。</p>
</div>
<div class='div-commentary'><p style="margin-left:1em">釋曰後開示有二初別說功德過患門有二初兩覺決擇安立門又二初略說兩覺安立門復二初唱本。</p>
</div>
<div class='div-orig'><p>論曰<span class='note-inline'>(至)</span>始覺門。</p>
</div>
<div class='div-commentary'><p style="margin-left:1em">釋曰後釋文有二初懸敘門又二初科分。</p>
</div>
<div class='div-orig'><p>云何<span class='note-inline'>(至)</span>無斷絕故。</p>
</div>
<div class='div-commentary'><p style="margin-left:1em">釋曰後解釋有二初略辨體相又二初明二覺相復二初徵釋本覺本有法身有不變義具德常明故自性淨心有隨緣義受染熏轉故。</p>
</div>
<div class='div-orig'><p>云何<span class='note-inline'>(至)</span>不能離故。</p>
</div>
<div class='div-commentary'><p style="margin-left:1em">釋曰後徵釋始覺無漏性智有不變用不受染熏故始覺般若有隨緣用善受染熏故。</p>
</div>
<div class='div-orig'><p>如是<span class='note-inline'>(至)</span>亦復如是。</p>
</div>
<div class='div-commentary'><p style="margin-left:1em">釋曰後辨二理體有二初承前問答本始四覺證何理體二如二空為所證故。</p>
</div>
<div class='div-orig'><p>云何<span class='note-inline'>(至)</span>亦復如是。</p>
</div>
<div class='div-commentary'><p style="margin-left:1em">釋曰後就別徵釋清淨二覺所證二理離染熏故染淨二覺所證二理受染熏故。</p>
</div>
<div class='div-orig'><p>以何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後廣明字事有三初明二覺有二初本覺分三初清淨本覺有二初問。</p>
</div>
<div class='div-orig'><p>頌曰<span class='note-inline'>(至)</span>謂根鏡等義。</p>
</div>
<div class='div-commentary'><p style="margin-left:1em">釋曰後答有二初偈頌對本具根等十義覺具鏡等十義。</p>
</div>
<div class='div-orig'><p>論曰本覺各十。</p>
</div>
<div class='div-commentary'><p style="margin-left:1em">釋曰後長行釋有三初解初後句有二初總標。</p>
</div>
<div class='div-orig'><p>云何<span class='note-inline'>(至)</span>是名為十。</p>
</div>
<div class='div-commentary'><p style="margin-left:1em">釋曰後別顯有二初本十義本字偏就法身體解初一約喻後九就法訓釋多端不局常例委辨義名亦無相濫。</p>
</div>
<div class='div-orig'><p>云何<span class='note-inline'>(至)</span>是名為十。</p>
</div>
<div class='div-commentary'><p style="margin-left:1em">釋曰後覺十義覺字偏就般若慧解初一喻況後九法說以義屬名如文可悉。</p>
</div>
<div class='div-orig'><p>如是<span class='note-inline'>(至)</span>無別而<span class='corr'>已</span>。</p>
</div>
<div class='div-commentary'><p style="margin-left:1em">釋曰次明中二句事義差別分十本十覺性智無殊唯一體一相。</p>
</div>
<div class='div-orig'><p>此中<span class='note-inline'>(至)</span>非染淨本覺。</p>
</div>
<div class='div-commentary'><p style="margin-left:1em">釋曰後結淨非染。</p>
</div>
<div class='div-orig'><p>染淨<span class='note-inline'>(至)</span>依向應知。</p>
</div>
<div class='div-commentary'><p style="margin-left:1em">釋曰次染淨本覺十本十覺不守自性即是此中離性本覺十種字事。</p>
</div>
<div class='div-orig'><p>如是<span class='note-inline'>(至)</span>皆非而<span class='corr'>已</span>。</p>
</div>
<div class='div-commentary'><p style="margin-left:1em">釋曰後總辨同異非同者不變隨緣各不同故同故者以二本覺體無別故非異者本性尅體無別異故異故者以其不變隨緣別故或同或異前二偏句或非是同或非是異解前非同及非異故皆是乃屬俱是句故皆非即當俱非句故。</p>
</div>
<div class='div-orig'><p>以何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後始覺有二初清淨始覺又二初問。</p>
</div>
<div class='div-orig'><p>頌曰<span class='note-inline'>(至)</span>故名為始覺。</p>
</div>
<div class='div-commentary'><p style="margin-left:1em">釋曰後答有二初偈頌對無始無惑今始初覺。</p>
</div>
<div class='div-orig'><p>論曰<span class='note-inline'>(至)</span>故名始覺。</p>
</div>
<div class='div-commentary'><p style="margin-left:1em">釋曰後長行釋有二初解頌法爾通治無諸惑時理常今初故名始覺。</p>
</div>
<div class='div-orig'><p>如是<span class='note-inline'>(至)</span>非染淨始覺。</p>
</div>
<div class='div-commentary'><p style="margin-left:1em">釋曰後顯淨。</p>
</div>
<div class='div-orig'><p>染淨<span class='note-inline'>(至)</span>染淨始覺。</p>
</div>
<div class='div-commentary'><p style="margin-left:1em">釋曰後染淨始覺有問答釋而於釋中無惑時用不守自性能受染熏由隨緣故立染淨名此之四覺本唯一體所以者何十梨耶中清淨始覺依清淨本離不變體無不變用故染淨始覺依染淨本離隨緣體無隨緣用故今覺義中染淨本覺全淨本覺即體論體隨緣成故染淨始覺全淨始覺即用論用隨緣成故驗知四覺曾何四體不唯四覺元是一體三十二種法體無殊但義異故。</p>
</div>
<div class='div-orig'><p>以何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰次辨二理有二初真如又二初清淨真如復二初問。</p>
</div>
<div class='div-orig'><p>頌曰<span class='note-inline'>(至)</span>故名為真如。</p>
</div>
<div class='div-commentary'><p style="margin-left:1em">釋曰後答有二初結頌性平等故無一多故。</p>
</div>
<div class='div-orig'><p>論曰<span class='note-inline'>(至)</span>名為真如。</p>
</div>
<div class='div-commentary'><p style="margin-left:1em">釋曰後釋文有四一解頌以離同異緣故無一多相。</p>
</div>
<div class='div-orig'><p>如是<span class='note-inline'>(至)</span>親所內證。</p>
</div>
<div class='div-commentary'><p style="margin-left:1em">釋曰二配智二種淨覺法爾親證。</p>
</div>
<div class='div-orig'><p>復次<span class='note-inline'>(至)</span>表示而<span class='corr'>已</span>。</p>
</div>
<div class='div-commentary'><p style="margin-left:1em">釋曰三述義有二初各十字事此真十義梯本十義人法不離故本與真同名表示又如十義梯覺十義理智相應故覺與如同名表示。</p>
</div>
<div class='div-orig'><p>所以<span class='note-inline'>(至)</span>作如是示。</p>
</div>
<div class='div-commentary'><p style="margin-left:1em">釋曰後徵釋重示此有二解一云真理為因有法身德如理為因有般若覺二云法身能為顯真方便般若能為顯如方便以此重示義分明故。</p>
</div>
<div class='div-orig'><p>此中所說<span class='note-inline'>(至)</span>非染淨真如。</p>
</div>
<div class='div-commentary'><p style="margin-left:1em">釋曰四顯淨。</p>
</div>
<div class='div-orig'><p>染淨真如<span class='note-inline'>(至)</span>染淨真如。</p>
</div>
<div class='div-commentary'><p style="margin-left:1em">釋曰後染淨真如有二初伸問述答淨理隨緣受染熏故。</p>
</div>
<div class='div-orig'><p>如是真如<span class='note-inline'>(至)</span>比類應知。</p>
</div>
<div class='div-commentary'><p style="margin-left:1em">釋曰後配智指勸染淨本始親所證故次下例指同前清淨本覺真如十本十真十覺十如但當染淨相應不離故。</p>
</div>
<div class='div-orig'><p>以何義故<span class='note-inline'>(至)</span>無別而<span class='corr'>已</span>。</p>
</div>
<div class='div-commentary'><p style="margin-left:1em">釋曰後虗空有二初清淨虗空又二初伸問述答長行標徵列釋總結義差體一如文可見。</p>
</div>
<div class='div-orig'><p>此虗空理<span class='note-inline'>(至)</span>非染淨虗空。</p>
</div>
<div class='div-commentary'><p style="margin-left:1em">釋曰後配智顯淨清淨二覺法爾親證二種空中謂淨空故。</p>
</div>
<div class='div-orig'><p>染淨虗空<span class='note-inline'>(至)</span>染淨虗空。</p>
</div>
<div class='div-commentary'><p style="margin-left:1em">釋曰後染淨虗空淨空隨緣受染熏故。</p>
</div>
<div class='div-orig'><p>能熏所熏<span class='note-inline'>(至)</span>其理具顯。</p>
</div>
<div class='div-commentary'><p style="margin-left:1em">釋曰後指餘門真妄互熏立義徵誹斷證門等廣如下辨。</p>
</div>
<div class='div-orig'><p><span class='corr'>已</span>說字事<span class='note-inline'>(至)</span>隨釋門。</p>
</div>
<div class='div-commentary'><p style="margin-left:1em">釋曰後隨釋門有二初結指。</p>
</div>
<div class='div-orig'><p>所言<span class='note-inline'>(至)</span>差別說故。</p>
</div>
<div class='div-commentary'><p style="margin-left:1em">釋曰後正辨有二初牒總對明總中通收唯淨通染始本覺故。</p>
</div>
<div class='div-orig'><p>就別句中<span class='note-inline'>(至)</span>說相可見。</p>
</div>
<div class='div-commentary'><p style="margin-left:1em">釋曰後就別解釋有二初豫指清染二覺染淨二覺指本論中依此次明。</p>
</div>
<div class='div-orig'><p>謂心體<span class='note-inline'>(至)</span>清淨本覺。</p>
</div>
<div class='div-commentary'><p style="margin-left:1em">釋曰後隨釋有二初清淨二覺又二初淨本覺有三初直明覺體義又三初牒指。</p>
</div>
<div class='div-orig'><p>心謂即是<span class='note-inline'>(至)</span>故言離相。</p>
</div>
<div class='div-commentary'><p style="margin-left:1em">釋曰次廣釋不變淨心不變淨體遠離根本迷妄念故遠離生住異滅相故。</p>
</div>
<div class='div-orig'><p>過於恒沙<span class='note-inline'>(至)</span>示眷屬皆空。</p>
</div>
<div class='div-commentary'><p style="margin-left:1em">釋曰後顯具淨本何故唯離五染以過恒沙分別俱生煩惱所知五為根本根本尚無枝未安在。</p>
</div>
<div class='div-orig'><p>離念相者<span class='note-inline'>(至)</span>者即人故。</p>
</div>
<div class='div-commentary'><p style="margin-left:1em">釋曰次具德顯人勝有四一標假人者字目人非是牒詞。</p>
</div>
<div class='div-orig'><p>等虗空界<span class='note-inline'>(至)</span>虗空理故。</p>
</div>
<div class='div-commentary'><p style="margin-left:1em">釋曰二契空理覺者證空能所同故。</p>
</div>
<div class='div-orig'><p>法界一相<span class='note-inline'>(至)</span>無差別故。</p>
</div>
<div class='div-commentary'><p style="margin-left:1em">釋曰三證真如覺者證真能所一故。</p>
</div>
<div class='div-orig'><p>即是如來<span class='note-inline'>(至)</span>自性自體故。</p>
</div>
<div class='div-commentary'><p style="margin-left:1em">釋曰四勝法身證二理人即是如來自性法身。</p>
</div>
<div class='div-orig'><p>依此法身<span class='note-inline'>(至)</span>本覺稱故。</p>
</div>
<div class='div-commentary'><p style="margin-left:1em">釋曰後依身立名字依自性德立淨覺名。</p>
</div>
<div class='div-orig'><p><span class='corr'>已</span>說清淨<span class='note-inline'>(至)</span>清淨始覺。</p>
</div>
<div class='div-commentary'><p style="margin-left:1em">釋曰後淨始覺有三初結前生後。</p>
</div>
<div class='div-orig'><p>何以故<span class='note-inline'>(至)</span>作如是請。</p>
</div>
<div class='div-commentary'><p style="margin-left:1em">釋曰次依文辨相有二初請問有四一牒指為欲建立清淨始覺先伸徵問。</p>
</div>
<div class='div-orig'><p>問相云何<span class='note-inline'>(至)</span>名本覺耶。</p>
</div>
<div class='div-commentary'><p style="margin-left:1em">釋曰二解問謂有難云法身本來具性功德即釋本義常恒明淨常恒自在即解覺義若依此義名本覺者未審此覺何時何以具性功德立名本覺。</p>
</div>
<div class='div-orig'><p>若作是說<span class='note-inline'>(至)</span>而得成立。</p>
</div>
<div class='div-commentary'><p style="margin-left:1em">釋曰三徵釋有三初徵非本覺先牒他救後難他救若說此覺有智斷惑能圓德者即此本覺未斷時有惑功德則隱斷盡時方覺功德則顯寧符本來常明淨義又既前惑後覺前隱後顯豈順法爾恒本有義。</p>
</div>
<div class='div-orig'><p>若作是說<span class='note-inline'>(至)</span>非彼本覺。</p>
</div>
<div class='div-commentary'><p style="margin-left:1em">釋曰次徵是始覺亦先牒救然後難救若常斷而即本斷又常具而即本具者此<span class='corr'>但</span>始覺何關本覺故本覺義亦不成立所以者何良由本覺無始覺之功德故無不覺之過患故若離此二即名本覺故次論云清淨本覺或非過患或非功德今說德患何成本覺德若本具更不須具患若本斷更不須斷唯是始覺何預本覺。</p>
</div>
<div class='div-orig'><p>是故<span class='note-inline'>(至)</span>名為本覺。</p>
</div>
<div class='div-commentary'><p style="margin-left:1em">釋曰後引教證成。</p>
</div>
<div class='div-orig'><p>以何義故<span class='note-inline'>(至)</span>言何以故。</p>
</div>
<div class='div-commentary'><p style="margin-left:1em">釋曰四結問因何法身自性德中歸投依託說名本覺。</p>
</div>
<div class='div-orig'><p>本覺義者<span class='note-inline'>(至)</span>直決彼疑。</p>
</div>
<div class='div-commentary'><p style="margin-left:1em">釋曰後決疑有二初通答又二初牒指。</p>
</div>
<div class='div-orig'><p>謂馬鳴師<span class='note-inline'>(至)</span>心行處滅。</p>
</div>
<div class='div-commentary'><p style="margin-left:1em">釋曰後廣釋有二初絕言滅念論主通云淨本法爾無諸生滅非立有而則有非謗無而則無過患功德相待俱寂名言心念詮緣並絕。</p>
</div>
<div class='div-orig'><p>而有言說<span class='note-inline'>(至)</span>本覺之稱。</p>
</div>
<div class='div-commentary'><p style="margin-left:1em">釋曰後因始顯本說圓性德名本覺者因淨始覺發智及定窮時周處治過圓德對淨始覺立淨本覺故本論云本覺義者對始覺說。</p>
</div>
<div class='div-orig'><p>以始覺者<span class='note-inline'>(至)</span>示本覺故。</p>
</div>
<div class='div-commentary'><p style="margin-left:1em">釋曰後對示淨本何因對彼始覺立名由淨始覺與淨本同故對始覺示淨本覺。</p>
</div>
<div class='div-orig'><p>如是二覺<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後明二熏習有二初問二種淨覺熏相若何。</p>
</div>
<div class='div-orig'><p>頌曰<span class='note-inline'>(至)</span>唯有自家德。</p>
</div>
<div class='div-commentary'><p style="margin-left:1em">釋曰後答有二初結頌清淨二覺非他染熏不無二淨自互熏習准下論說此二淨覺亦容熏他諸染法故。</p>
</div>
<div class='div-orig'><p>論曰<span class='note-inline'>(至)</span>謂白白故。</p>
</div>
<div class='div-commentary'><p style="margin-left:1em">釋曰後釋文有二初廣釋二種淨覺他染非能熏自淨非所熏以無染淨相待互熏唯有二淨自互相熏徧因果位淨熏不歇是故名為具足轉熏淨熏重重故云白白。</p>
</div>
<div class='div-orig'><p>三身<span class='note-inline'>(至)</span>無分轉故。</p>
</div>
<div class='div-commentary'><p style="margin-left:1em">釋曰後引證唯有德熏者以二淨覺德互熏故無患德熏者染非能熏名無患熏自非外淨所能熏故名無德熏唯有滿轉者二覺徧通五十一位念念常熏圓滿轉故非同染淨本始二覺歷位歷惑分分轉故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>離性二覺。</p>
</div>
<div class='div-commentary'><p style="margin-left:1em">釋曰後染淨二覺有二初結指。</p>
</div>
<div class='div-orig'><p>始覺<span class='note-inline'>(至)</span>離性始覺。</p>
</div>
<div class='div-commentary'><p style="margin-left:1em">釋曰後解釋有二初明二覺又二初牒指。</p>
</div>
<div class='div-orig'><p>此義云何。</p>
</div>
<div class='div-commentary'><p style="margin-left:1em">釋曰後顯示有二初徵染淨二覺義相若為。</p>
</div>
<div class='div-orig'><p>本覺<span class='note-inline'>(至)</span>離性之義。</p>
</div>
<div class='div-commentary'><p style="margin-left:1em">釋曰後釋有二初正明離性淨本隨緣恒受染熏令諸染法常得依住淨始隨緣因被染誑方起智斷是故名為染淨始覺。</p>
</div>
<div class='div-orig'><p>始覺<span class='note-inline'>(至)</span>證得理故。</p>
</div>
<div class='div-commentary'><p style="margin-left:1em">釋曰後徵釋誑離有二初誑義始覺斷障證德何言被染誑耶蓋以無過作過斷故其猶夜杌空花闇盡翳除於何所見又實無德作德證故何異鏡燈水月燈去月亡影何所有染誑之義於茲明矣。</p>
</div>
<div class='div-orig'><p>若爾<span class='note-inline'>(至)</span>到無念故。</p>
</div>
<div class='div-commentary'><p style="margin-left:1em">釋曰後離時離妄直須到究竟位於此時中得無念故。</p>
</div>
<div class='div-orig'><p>滿分二事下當顯示。</p>
</div>
<div class='div-commentary'><p style="margin-left:1em">釋曰後指分滿解論心源覺不覺別立滿分名如次廣明。</p>
</div>
<div class='div-orig'><p><span class='corr'>已</span>說<span class='note-inline'>(至)</span>決擇門。</p>
</div>
<div class='div-commentary'><p style="margin-left:1em">釋曰後廣說兩覺決擇門有二初結指。</p>
</div>
<div class='div-orig'><p>本曰<span class='note-inline'>(至)</span>同一覺故。</p>
</div>
<div class='div-commentary'><p style="margin-left:1em">釋曰後開示有二初廣說始覺決擇分有二初唱本。</p>
</div>
<div class='div-orig'><p>論曰<span class='note-inline'>(至)</span>立隨覺門。</p>
</div>
<div class='div-commentary'><p style="margin-left:1em">釋曰後釋文有二初建立門又三初科分。</p>
</div>
<div class='div-orig'><p>四相<span class='note-inline'>(至)</span>常住有故。</p>
</div>
<div class='div-commentary'><p style="margin-left:1em">釋曰後辨相有二初略顯二門分三初立門屬當有二初四相門二種過患長短時別究體無差二種功德新本義殊推源無異不出理智為所依故。</p>
</div>
<div class='div-orig'><p>隨覺<span class='note-inline'>(至)</span>覺不覺故。</p>
</div>
<div class='div-commentary'><p style="margin-left:1em">釋曰後隨覺門滿覺即顯究竟始覺契同無二一相覺故分覺即顯因位始覺待前名之為覺對後名不覺故。</p>
</div>
<div class='div-orig'><p>云何<span class='note-inline'>(至)</span>本來有故。</p>
</div>
<div class='div-commentary'><p style="margin-left:1em">釋曰次徵前剖釋有二初徵釋四相麤相長時自信至果能盡離故細相短時據初成時剎那具故又以過患起時功德隨轉故立四種無常德相又始起功德推體本有故立四種常住德相此四四相於五位中正說斷除麤四相故若是過患未究竟盡功德四相二種仍俱若至極位過患盡處功德四相亦不可立以諸過患是所治境故諸功德是所知境由後惑熏未達淨德故諸功德是所迷境既是境收非能覺攝所不知德通依理智能未知心唯屬始覺下就相待畢竟咸空對過患而稱功德待無常而名常住過患既遣功德隨亡無常<span class='corr'>已</span>拂常住奚存患德四相故並空無爾時唯有一種覺故。</p>
</div>
<div class='div-orig'><p>云何<span class='note-inline'>(至)</span>或不受故。</p>
</div>
<div class='div-commentary'><p style="margin-left:1em">釋曰後徵釋隨覺謂一種覺無其因位覺與不覺二種別故或五十種因位分覺對後滿覺名為不覺唯究竟位名為滿覺此覺不覺尅論體性唯一始覺到極合本唯同一覺無有二故後辨分覺隨何位覺待前稱覺更無前位染法熏故復隨何位對後即立不覺名故以受後惑染法熏故仍由不知所斷染法本性清淨實功德故如下論指熏離俱相復次顯示覺與不覺互相即通是一味故則斯義也。</p>
</div>
<div class='div-orig'><p>如其次第說相可觀。</p>
</div>
<div class='div-commentary'><p style="margin-left:1em">釋曰後指說勸觀此豫指下令講尋者對文配屬於義照然。</p>
</div>
<div class='div-orig'><p>此中<span class='note-inline'>(至)</span>據亂持故。</p>
</div>
<div class='div-commentary'><p style="margin-left:1em">釋曰後廣明四相有二初標列牒釋彼無時中等者先斷滅相後斷生相有差別故彼有時中等者生細在前滅麤居後時無別故據其無明迷亂真界一時成就四種相故。</p>
</div>
<div class='div-orig'><p>俱有<span class='note-inline'>(至)</span>麤細故四。</p>
</div>
<div class='div-commentary'><p style="margin-left:1em">釋曰後重廣次第有二初俱有次第又二初總解復二初問答俱有先細生相後麤滅相一時釋俱有麤細釋次第但向一時具前後故。</p>
</div>
<div class='div-orig'><p>此中<span class='note-inline'>(至)</span>俱有四相。</p>
</div>
<div class='div-commentary'><p style="margin-left:1em">釋曰後徵釋一時所取一時無明熏真一念具四迷惑實性隱覆淨心生死無窮流轉不<span class='corr'>已</span>。</p>
</div>
<div class='div-orig'><p>何故<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後別明有四一生相分二初總舉四相問生等四種義相若何。</p>
</div>
<div class='div-orig'><p>頌曰<span class='note-inline'>(至)</span>立初生故。</p>
</div>
<div class='div-commentary'><p style="margin-left:1em">釋曰後別就生相答無明熏心生三細相獨力業相無明所發微細之用獨力隨相本覺所發微細之用二用各別故名獨力俱合動相取彼業隨和合動相若離業隨無有俱合猶離風水無波濤故以法對喻各具三矣此三始起故名生相當三細中初之一細十一意中業相業識五有為中生相有為六種染中業不相應。</p>
</div>
<div class='div-orig'><p>住相<span class='note-inline'>(至)</span>非麤分故。</p>
</div>
<div class='div-commentary'><p style="margin-left:1em">釋曰二住相三細中後二六麤中初二十一意中後八六種染中中四四種住相住義各別轉相住持能見心識熏習上下現相住持自體色法熏習上下智相住持分別染法能障二地乃至七地六漸次故非取六麤及六染故其相續相住持事識染不斷故雖四住相內含麤細然對異滅故當細分又於事識顯六隱七揀麤取細以唯法執名為細分。</p>
</div>
<div class='div-orig'><p>異相<span class='note-inline'>(至)</span>而起著故。</p>
</div>
<div class='div-commentary'><p style="margin-left:1em">釋曰三異相六麤內中二六染中初一若執取相即從能緣行解立名執取即相故云異自成異由緣種種別相即起種種執著能緣自差故名異相計名字相從其所緣境界建號名字之相計即是相謂其凡愚依名起著就所緣差故名異相此二人執從能從所增勝立名準賢首疏執取即俱生計名屬分別。</p>
</div>
<div class='div-orig'><p>滅相<span class='note-inline'>(至)</span>故名滅相。</p>
</div>
<div class='div-commentary'><p style="margin-left:1em">釋曰四滅相所發之業所招之果壞前執取及計名字令受苦故或受果時滅眾善故或起業時損性善故欲顯滅義互通故述因果前却。</p>
</div>
<div class='div-orig'><p><span class='corr'>已</span>說俱有次說前後。</p>
</div>
<div class='div-commentary'><p style="margin-left:1em">釋曰後前後次第有二初結指。</p>
</div>
<div class='div-orig'><p>其相云何。</p>
</div>
<div class='div-commentary'><p style="margin-left:1em">釋曰後解釋有二初問。</p>
</div>
<div class='div-orig'><p>頌曰<span class='note-inline'>(至)</span>增減不同。</p>
</div>
<div class='div-commentary'><p style="margin-left:1em">釋曰後答有二初頌對論釋斷時次第從滅至生先麤後細自信之果隨智增減對治異故。</p>
</div>
<div class='div-orig'><p>此義<span class='note-inline'>(至)</span>增減不同。</p>
</div>
<div class='div-commentary'><p style="margin-left:1em">釋曰後配位具闕十信位人治滅相故三賢位人治異相故前九地人治住相故十地位人治生麤分果滿位人治生細分四相盡處究竟清淨。</p>
</div>
<div class='div-orig'><p><span class='corr'>已</span>說<span class='note-inline'>(至)</span>隨釋門。</p>
</div>
<div class='div-commentary'><p style="margin-left:1em">釋曰後隨釋門有二初結指。</p>
</div>
<div class='div-orig'><p>依彼四相<span class='note-inline'>(至)</span>果滿位。</p>
</div>
<div class='div-commentary'><p style="margin-left:1em">釋曰後解釋有二初決擇五位又二初科分略辨復二初標徵列位從所斷相立位差別。</p>
</div>
<div class='div-orig'><p>前四位中<span class='note-inline'>(至)</span>說相應觀。</p>
</div>
<div class='div-commentary'><p style="margin-left:1em">釋曰後具事多少論主誨示講學之人明記四三至文屬配。</p>
</div>
<div class='div-orig'><p>第一<span class='note-inline'>(至)</span>名為覺者。</p>
</div>
<div class='div-commentary'><p style="margin-left:1em">釋曰後依位廣明有五一十信位有四一趣向行者能修行人十信菩薩未入正定故名凡夫<span class='corr'>已</span>出邪定亦名覺者。</p>
</div>
<div class='div-orig'><p>覺知<span class='note-inline'>(至)</span>覺滅相義。</p>
</div>
<div class='div-commentary'><p style="margin-left:1em">釋曰二修行因相未入信前不知不覺作業受果是大過患造種種業網招一一苦輪五趣無休四生不息今逢善友淨則良緣拔邪見之稠林入功德之信位業為苦種果是毒源畢有餘殃竟無實樂欲彰信位能了滅染對後正止惡之心詺此為行因之相。</p>
</div>
<div class='div-orig'><p>故能<span class='note-inline'>(至)</span>止息不起。</p>
</div>
<div class='div-commentary'><p style="margin-left:1em">釋曰三行因果相此有二解一云故謂特然作意之義信心始起治道極羸發上轉之門離此岸之路苟涉懈易還預下熏儻在慇懃頓超聖位云故能者意在此焉二云故謂所以因由之義以前不覺常種惡緣此後深知永營白業愧能懼惡他不染於愆尤慚以崇賢自無干於過咎後義釋故意在茲焉言因果者前覺滅而求斷即名行因此止惡以不生乃稱為果。</p>
</div>
<div class='div-orig'><p>雖復<span class='note-inline'>(至)</span>熏離俱相。</p>
</div>
<div class='div-commentary'><p style="margin-left:1em">釋曰四熏離俱相有二初牒指熏離之言即解覺義熏俱之言釋不覺故。</p>
</div>
<div class='div-orig'><p>所謂<span class='note-inline'>(至)</span>故言熏離。</p>
</div>
<div class='div-commentary'><p style="margin-left:1em">釋曰後解釋有四一知過對治由知滅相實是過患故發覺心止絕滅事後念不起故名熏離。</p>
</div>
<div class='div-orig'><p>彼滅相品<span class='note-inline'>(至)</span>故言熏俱。</p>
</div>
<div class='div-commentary'><p style="margin-left:1em">釋曰二迷德不了<span class='corr'>已</span>覺滅相雖然熏離未覺異等仍由熏俱致不了知滅相本來體性清淨實是功德。</p>
</div>
<div class='div-orig'><p>此中<span class='note-inline'>(至)</span>於第十地。</p>
</div>
<div class='div-commentary'><p style="margin-left:1em">釋曰三流至十地雖復名覺此當熏離但能對治過患四相即是不覺此當熏俱顯未了知功德四相準此論指因位分覺後惑熏俱未合本覺直至滿覺無後惑熏方知四相體性清淨本來實是功德四相患德相盡分滿覺亡爾時唯有一覺轉故故下論云實無轉勝漸次之異亦無圓滿究竟之極乃至契同無二一相覺故故此論指雖復名覺即是不覺流至十地唯除果位無熏俱故。</p>
</div>
<div class='div-orig'><p>復次<span class='note-inline'>(至)</span>是一味故。</p>
</div>
<div class='div-commentary'><p style="margin-left:1em">釋曰四顯體一味恐人妄認此中不覺謂是本末無明不覺故重委示覺與不覺玄通一味此唯始覺對前名為覺覺過患故對後名不覺迷功德故如雜礦金望離少分麤砂礦故雖復名金仍帶其餘細砂礦故猶名礦金出礦之金與在礦金無二體故法合之中離惑之覺與在惑覺唯一味故。</p>
</div>
<div class='div-orig'><p>第二<span class='note-inline'>(至)</span>地之海故。</p>
</div>
<div class='div-commentary'><p style="margin-left:1em">釋曰二三賢位有四一趣向行者二乘之人屬邪定聚不求菩提無大心故今取二乘人空觀智同三賢位故名相似此論所指三賢位中執取計名不分先後種現差別總相分為九十分障以道對惑品數均等比觀無漏分分成就人空覺智位位自在隨所斷惑各無疑畏又或行者至迴向位第十出心方始斷盡異相人執人空無漏至賢位極無所疑畏若準賢首義分齊說寄惑顯位并斷惑門賢位<span class='corr'>但</span>伏麤惑現行入見道時能頓斷種曾同此論義亦無違道力自在斷留無礙為益自他故須留矣故攝論云若不斷上心即不異凡夫若不留種子即不異二乘兼順上論對治最中頓斷見等四住地故又顯二乘皆含佛性盡蘊靈知終修萬行之因畢尅三身之果究竟流入薩般若海故。</p>
</div>
<div class='div-orig'><p>覺於<span class='note-inline'>(至)</span>覺於念異。</p>
</div>
<div class='div-commentary'><p style="margin-left:1em">釋曰二修行因相謂計名上熏於執取種種之境界攀緣執取下助於計名一一之言相分別上下與力彼此相熏人人思慮更增我我所執轉盛昇沉三界出沒四生不以熏修於何止息而今正起人空始覺又得法空方便現前知本覺之淨心眠無明之大夜夢於異相迷其法實欲除縛纏要憑治道分分發於治覺漸漸破於妄心了異念之夢虗起相似之覺道運茲勝行故曰修行因耳。</p>
</div>
<div class='div-orig'><p>念無<span class='note-inline'>(至)</span>極喜離故。</p>
</div>
<div class='div-commentary'><p style="margin-left:1em">釋曰三行因果相由前覺了引起正念正念明來異相闇謝次出所以何故正念纔生便令異相速滅以意識中有二分別一者麤二者細麤貪嗔等緣順違境即煩惱障執取計名是異相攝細法執等恒流注故即所知障謂相續相是住相收不論智相者彼是俱生故今<span class='corr'>但</span>對治麤貪嗔等非細法執故正念生致異相滅其相續相初地離故。</p>
</div>
<div class='div-orig'><p>故名<span class='note-inline'>(至)</span>相似覺焉。</p>
</div>
<div class='div-commentary'><p style="margin-left:1em">釋曰四熏離俱相正結覺名兼顯離俱不委解釋故云并麤有本麤字即是兼字以麤為兼於義為善熏離熏俱如前可解異類相似以小似大同類相似以比似證。</p>
</div>
<div class='div-orig'><p>第三<span class='note-inline'>(至)</span>法身菩薩。</p>
</div>
<div class='div-commentary'><p style="margin-left:1em">釋曰三九地位有四一趣向行者後二僧祇前九地人真如為身般若為心兩種法執垢累<span class='corr'>已</span>出若身若心清淨明白二細梨耶縛障悉斷於境於智無礙自在既垢縛而出斷又理智以融合故得名為法身菩薩善順上論如實修行歸十地僧指屬可解。</p>
</div>
<div class='div-orig'><p>覺於<span class='note-inline'>(至)</span>覺於念住。</p>
</div>
<div class='div-commentary'><p style="margin-left:1em">釋曰二修行因相未入地前四種住相恒起法執遂令本覺眠在無明住相夢中無所覺了始覺日輪既出住相夜夢皆除明闇相違不能俱轉又始覺是正無分別性住相是亂有分別性正亂相違有無不並斷道現前故覺念住先須加行名修行因。</p>
</div>
<div class='div-orig'><p>念無<span class='note-inline'>(至)</span>各離一相。</p>
</div>
<div class='div-commentary'><p style="margin-left:1em">釋曰三行因果相由前覺了引起正念正念纔生住相便滅次出所以恐此住相濫彼生相故住對生迷亂分別極麤重故又住相四中其相續相於極喜斷智相一種別障六地從二至七隨地斷故過三有者即是七地謂能超過三有由是此地立遠行名故唯識云出過世間二乘道故今過三有即過世間此論略無出二乘故八地斷現九地斷轉如其次第各對治故。</p>
</div>
<div class='div-orig'><p>故名<span class='note-inline'>(至)</span>未出離故。</p>
</div>
<div class='div-commentary'><p style="margin-left:1em">釋曰四熏離俱相正結覺名兼顯離俱逐難別解熏俱相云業相細念未出離故仍有此惑熏隨分覺致不覺知功德四相前後熏俱准此可解。</p>
</div>
<div class='div-orig'><p>第四<span class='note-inline'>(至)</span>無對治道。</p>
</div>
<div class='div-commentary'><p style="margin-left:1em">釋曰四因滿位五果滿位合分為二初二人合辨地盡之中正學地盡名因圓滿無學<span class='corr'>已</span>得名果圓滿因滿斷除俱合動相一分麤惑果滿斷除獨力業相及大無明准下論指亦斷一分障果細惑俱合動相獨力隨相本覺業用非自性染無能斷道問既屬六染五有為數云何不斷答無明既斷本覺不生約義亦說不生名斷若望前來<span class='corr'>已</span>發起者獨力隨相與業俱亡非自性斷。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>圓滿者焉。</p>
</div>
<div class='div-commentary'><p style="margin-left:1em">釋曰後二滿別釋有二初總指陳。</p>
</div>
<div class='div-orig'><p>滿足<span class='note-inline'>(至)</span>而標彼人。</p>
</div>
<div class='div-commentary'><p style="margin-left:1em">釋曰後別決擇有二初因滿因滿位人有二種定一者方便金剛當加行道即論上句二者正體金剛當無間道即論下句亦可方便一念相應為加行道滿足一念相應為無間道舉所起道顯能起人亦可於此兩句含後三事方便定為修行因相正體定為行因果相既許對治俱合動相<span class='corr'>已</span>屬熏離仍有細惑大無明熏又是熏俱不違前論因各具四。</p>
</div>
<div class='div-orig'><p>覺心<span class='note-inline'>(至)</span>無生覺故。</p>
</div>
<div class='div-commentary'><p style="margin-left:1em">釋曰後果滿有二初果圓行相有四一具明三相舉道取人即能圓滿者智起惑亡即對治行相令解脫道究竟始覺鏡智現前周徧通達無有與等業相無明不復得有等空絕相何有念哉以遠離下滿究竟相了知四相本來清淨實是功德由離細念得見心性所以得到無生覺故。</p>
</div>
<div class='div-orig'><p>是故<span class='note-inline'>(至)</span>佛果無念。</p>
</div>
<div class='div-commentary'><p style="margin-left:1em">釋曰二證離二念有二初顯無妄念謂其行者到佛果位解脫道時離無明念細業相念極解脫道不俱行故是故說言佛果無念當知是人趣佛地故。</p>
</div>
<div class='div-orig'><p>若無<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後明有正念遠離妄念不墮空無唯有正念十德相應極解脫道初剎那中俱行俱轉名為正念。</p>
</div>
<div class='div-orig'><p>又心起者<span class='note-inline'>(至)</span>令生勝解。</p>
</div>
<div class='div-commentary'><p style="margin-left:1em">釋曰三除疑生解有二初牒指。</p>
</div>
<div class='div-orig'><p>謂有<span class='note-inline'>(至)</span>如是疑故。</p>
</div>
<div class='div-commentary'><p style="margin-left:1em">釋曰後解釋有二初述疑謂疑至果合本覺智於細生相為知是有為知是無若知有者佛果位中即非無念以有生相微細念故若知無者佛果滿覺即應不有以無初念對何立覺。</p>
</div>
<div class='div-orig'><p>今自通言<span class='note-inline'>(至)</span>知初相耳。</p>
</div>
<div class='div-commentary'><p style="margin-left:1em">釋曰後通答馬鳴通云所知初相本來性空能知始覺法爾不起心境元無何初可知今言知者顯無念故雖法性湛寂本絕能緣所緣而真覺靈明證達無心無境但拂微細有二之相何礙通達無二之覺無所有覺即究竟覺都非空無顯非斷滅故依此理言知初相。</p>
</div>
<div class='div-orig'><p>是故<span class='note-inline'>(至)</span>名為佛故。</p>
</div>
<div class='div-commentary'><p style="margin-left:1em">釋曰四成立無念舉眾生而有念顯諸佛而無念文雖反顯意在順明。</p>
</div>
<div class='div-orig'><p>自此<span class='note-inline'>(至)</span>周徧圓滿。</p>
</div>
<div class='div-commentary'><p style="margin-left:1em">釋曰後始覺境圓有二初標門。</p>
</div>
<div class='div-orig'><p>謂大覺者<span class='note-inline'>(至)</span>生住異滅故。</p>
</div>
<div class='div-commentary'><p style="margin-left:1em">釋曰後開示有二初辨境周圓佛果始覺徧知趣生但依一心轉成四相。</p>
</div>
<div class='div-orig'><p>以何<span class='note-inline'>(至)</span>以無念等故故。</p>
</div>
<div class='div-commentary'><p style="margin-left:1em">釋曰後釋成所以有三初徵知顯等佛無四相何義知耶以佛證得自無念時與諸眾生平等得故由是能知無量趣生心作四相。</p>
</div>
<div class='div-orig'><p>以何<span class='note-inline'>(至)</span>有本覺故。</p>
</div>
<div class='div-commentary'><p style="margin-left:1em">釋曰次自他轉釋有二初難異答同何以佛得無念而說眾生同得蓋佛與生本覺一故。</p>
</div>
<div class='div-orig'><p>此義<span class='note-inline'>(至)</span>無所不至故。</p>
</div>
<div class='div-commentary'><p style="margin-left:1em">釋曰後重徵再釋佛之滿覺同本覺時徧同生界本覺心故故佛證得自無念時一切眾生皆同得故。</p>
</div>
<div class='div-orig'><p>清淨<span class='note-inline'>(至)</span>亦有始覺。</p>
</div>
<div class='div-commentary'><p style="margin-left:1em">釋曰後問答斷證有二初返覆難詰佛得無念眾生亦得者佛斷無明眾生亦斷耶若許佛斷時眾生同斷者何故上言金剛<span class='corr'>已</span>還生未離念不名為覺若許眾生未離無明而與諸佛同得無念者無念等義有言無實其猶璞自成器礦全為金但有虗言都無實義豈謂眾生皆有本覺便須亦令皆有始覺無念等義若為會通。</p>
</div>
<div class='div-orig'><p>決斷<span class='note-inline'>(至)</span>望別決斷。</p>
</div>
<div class='div-commentary'><p style="margin-left:1em">釋曰後自別對決有二初標門。</p>
</div>
<div class='div-orig'><p>自宗<span class='note-inline'>(至)</span>亦同得滿。</p>
</div>
<div class='div-commentary'><p style="margin-left:1em">釋曰後牒解有二初自宗答又二初正釋此論所說宗尚眾生同一本覺相續無差故得佛斷生斷佛得生得。</p>
</div>
<div class='div-orig'><p>是故<span class='note-inline'>(至)</span>是名二等故。</p>
</div>
<div class='div-commentary'><p style="margin-left:1em">釋曰後引證果滿始覺非唯依佛自本覺起徧依眾生本覺而起良以覺體性無二故是故佛起即生起故佛若斷時即生斷故。</p>
</div>
<div class='div-orig'><p>望別<span class='note-inline'>(至)</span>無相違過。</p>
</div>
<div class='div-commentary'><p style="margin-left:1em">釋曰後望別答有二初正決前疑若但依前自宗本覺同體義答仍未通釋金剛<span class='corr'>已</span>還心猶有念故須望別異體義決蓋以生佛迷悟心異致有因果染淨見殊諸佛悟心見眾生界諸法清淨俱無障礙浪息水澄風停樹止無念等義而得成立眾生迷心見無上尊入無明藏無所覺知迷東謂西執石為玉故金剛還有念義成。</p>
</div>
<div class='div-orig'><p>舉此一隅應廣觀察。</p>
</div>
<div class='div-commentary'><p style="margin-left:1em">釋曰後依弌例餘如上顯說生佛一對染淨相融聊示方隅影顯深理。</p>
</div>
<div class='div-orig'><p>自此<span class='note-inline'>(至)</span>令同本覺。</p>
</div>
<div class='div-commentary'><p style="margin-left:1em">釋曰後融通諸覺有二初總標融分滿覺唯同一覺。</p>
</div>
<div class='div-orig'><p>謂五十一<span class='note-inline'>(至)</span>同一覺故故。</p>
</div>
<div class='div-commentary'><p style="margin-left:1em">釋曰後別釋有二初釋義合本依相立覺相盡覺亡對俗名真俗絕真遣謂以相中對過患而立功德過患既遣功德不存又於覺中對分覺而立滿覺分覺既無滿覺何有是則患德四相皆空分滿諸覺咸泯故無有二唯一覺耳。</p>
</div>
<div class='div-orig'><p>大總持<span class='note-inline'>(至)</span>不名為正故。</p>
</div>
<div class='div-commentary'><p style="margin-left:1em">釋曰後引教證釋證中汎指四相有時始覺亦有四相無時始覺隨無四相無中具該患德釋中就顯待染立覺無染不能立其覺故對智稱惑無智不能治其惑故以諸始覺無過作過斷無德作德證俱時俱轉熏離熏俱既總不正故皆非有以始冥本始覺不立本覺寧存故說非有勿謂心性一向斷滅亦猶百川朝海眾鳥翔空雖無本跡本名豈泯空性濕性。</p>
</div>
<div class='div-orig'><p><span class='corr'>已</span>說<span class='note-inline'>(至)</span>本覺決擇分。</p>
</div>
<div class='div-commentary'><p style="margin-left:1em">釋曰後廣說本覺決擇分有二初結指。</p>
</div>
<div class='div-orig'><p>本曰<span class='note-inline'>(至)</span>得利益故。</p>
</div>
<div class='div-commentary'><p style="margin-left:1em">釋曰後開示有二初廣說隨染本覺門又二初唱本。</p>
</div>
<div class='div-orig'><p>論曰<span class='note-inline'>(至)</span>隨釋應配。</p>
</div>
<div class='div-commentary'><p style="margin-left:1em">釋曰後作釋有二初指分開門。</p>
</div>
<div class='div-orig'><p>本學<span class='note-inline'>(至)</span>立名而<span class='corr'>已</span>。</p>
</div>
<div class='div-commentary'><p style="margin-left:1em">釋曰後依文辨相有二初顯隨染名揀淨本覺不受染熏此染淨本受無明熏能隨是淨所隨名染今從所隨以立名故。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>不相捨離故。</p>
</div>
<div class='div-commentary'><p style="margin-left:1em">釋曰後示所生相有二初指牒略解本覺為體二相有用體用法爾不相離故。</p>
</div>
<div class='div-orig'><p>如是<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後問答廣明有二初性智門又二初不守自性隨緣門義當此處承前本覺隨染文故<span class='corr'>已</span>具辨訖後對治一切業障門分二初正辨對治又二初問。</p>
</div>
<div class='div-orig'><p>頌曰<span class='note-inline'>(至)</span>名智淨相。</p>
</div>
<div class='div-commentary'><p style="margin-left:1em">釋曰後答有二初頌對論釋依法力熏習破無明等障顯法身故依如實修行滅俱合等障顯智淨故。</p>
</div>
<div class='div-orig'><p>斷一切障<span class='note-inline'>(至)</span>不始而起。</p>
</div>
<div class='div-commentary'><p style="margin-left:1em">釋曰後解本拂疑有二初釋本論有四一能治二力法力熏習即當一法界心就偏增說熏本無明如實修行即當十種真如十種本覺熏末無明初力在果後力屬因法爾當熏非始起故。</p>
</div>
<div class='div-orig'><p>如是<span class='note-inline'>(至)</span>并相續相。</p>
</div>
<div class='div-commentary'><p style="margin-left:1em">釋曰二所除二障一法界心力對治智礙獨力業相更合對治俱合細分如實修行力對治生相俱合麤分三細中後二六麤中前二。</p>
</div>
<div class='div-orig'><p>破根本<span class='note-inline'>(至)</span>淳淨明白。</p>
</div>
<div class='div-commentary'><p style="margin-left:1em">釋曰三顯出二德破無明等顯法身故滅俱合等顯智淨故。</p>
</div>
<div class='div-orig'><p>如本<span class='note-inline'>(至)</span>智淳淨故。</p>
</div>
<div class='div-commentary'><p style="margin-left:1em">釋曰四合歸本論。</p>
</div>
<div class='div-orig'><p>何故<span class='note-inline'>(至)</span>分明顯故。</p>
</div>
<div class='div-commentary'><p style="margin-left:1em">釋曰後遣殘疑有五一徵釋地前三賢治異相十信治滅相此智淨中何略不示以說佛地治惑顯德故知信賢合具理明耳。</p>
</div>
<div class='div-orig'><p>何故<span class='note-inline'>(至)</span>悟次第故。</p>
</div>
<div class='div-commentary'><p style="margin-left:1em">釋曰二徵釋治障問本覺因何先斷無明後斷滅相答簡異始覺先斷滅相後治無明下上轉殊本始斷異本覺治惑實在同時望惑細麤分前後故及對始覺顯逆順故。</p>
</div>
<div class='div-orig'><p>何故<span class='note-inline'>(至)</span>以法爾故。</p>
</div>
<div class='div-commentary'><p style="margin-left:1em">釋曰三徵釋上下始覺本覺向聖向凡如火之勢猶水之濕以法爾故本覺治則自內之外從本至末始覺治則自外之內從末至本以法爾故。</p>
</div>
<div class='div-orig'><p>如是<span class='note-inline'>(至)</span>即無前後。</p>
</div>
<div class='div-commentary'><p style="margin-left:1em">釋曰四徵釋前後尅性則別無體相論時乃寧有後前蓋不離於一心故難分於二際。</p>
</div>
<div class='div-orig'><p>如是<span class='note-inline'>(至)</span>如何說耶。</p>
</div>
<div class='div-commentary'><p style="margin-left:1em">釋曰五引經總證有二初問答徵起。</p>
</div>
<div class='div-orig'><p>謂彼證說<span class='note-inline'>(至)</span>答問<span class='corr'>已</span>。</p>
</div>
<div class='div-commentary'><p style="margin-left:1em">釋曰後正引經文有二初顯廣問答菩薩一徵如來十答問有十千答還十萬。</p>
</div>
<div class='div-orig'><p>即告<span class='note-inline'>(至)</span>問於如來。</p>
</div>
<div class='div-commentary'><p style="margin-left:1em">釋曰後方宣二事有四一佛勑令問仁者漏徵佛慈警問。</p>
</div>
<div class='div-orig'><p>爾時<span class='note-inline'>(至)</span>隨宜開示。</p>
</div>
<div class='div-commentary'><p style="margin-left:1em">釋曰二承威啟請佛雖<span class='corr'>已</span>說眾盡生疑。</p>
</div>
<div class='div-orig'><p>爾時<span class='note-inline'>(至)</span>本覺般若。</p>
</div>
<div class='div-commentary'><p style="margin-left:1em">釋曰三誡聽方說開始本覺治上下惑決去疑雲廓開慧日以其本覺從離淨藏發究竟智斷滅相品出法界心入無明海問此既斷染復何成染答以此本覺有多功用且說二用一斷惑用即智淨相恒斷染故二成惑用通用一分常成染故本覺雖一二用無違是故常斷不礙常成耳問何故斷滅相言發究竟智答如師子王上擒香馬下撮狐狸盡自力能不輕為故法合可知又本覺智下轉治惑至滅相位發究竟智從所斷染究竟盡處名究竟智。</p>
</div>
<div class='div-orig'><p>於是<span class='note-inline'>(至)</span>亦是實有故。</p>
</div>
<div class='div-commentary'><p style="margin-left:1em">釋曰四眾聞了悟總持大眾心開意解覺一相而無相知一體而無體元無言相能遣亦絕唯見法性離虗妄故離遷流故離猶預故離假幻故方知前頌兩處我字非世流布乃是本始二覺真我尅體無二或契一心皆是同時於何疑哉。</p>
</div>
<div class='div-orig'><p>自此<span class='note-inline'>(至)</span>破滅二義。</p>
</div>
<div class='div-commentary'><p style="margin-left:1em">釋曰後別釋散說有二初標解前破滅總問意云前說諸相有何過失而須二力對治破滅總答意云以諸心識無明發起對境念著覆法身故隱智淨故由彼全是不覺氣分故須二力破滅二礙所謂<span class='corr'>已</span>下總明八識或法執念惑著<span class='corr'>已</span>下別明二執或人執著如是等法皆是無明之氣分故過失尤重故須除斷。</p>
</div>
<div class='div-orig'><p>自此<span class='note-inline'>(至)</span>何所疑。</p>
</div>
<div class='div-commentary'><p style="margin-left:1em">釋曰後徵釋斷不斷有二初伸難又二初總徵反詰汎問無明為定可斷為不可斷反詰之云斷與不斷二種俱通有何疑慮。</p>
</div>
<div class='div-orig'><p>若可斷者<span class='note-inline'>(至)</span>過失亦大。</p>
</div>
<div class='div-commentary'><p style="margin-left:1em">釋曰後別難俱違若許無明可斷本覺亦應合斷以真妄和合俱行轉故猶如一人或眠或悟俱行俱轉若斬眠人隨傷悟士若存悟士不無眠人以身一故若執眠人全異悟士眠人若亡悟士仍存違世間故過失大故若許無明不可斷者本覺淨心常被妄覆環巡三界輪轉四生出離無時過失亦大。</p>
</div>
<div class='div-orig'><p>如是<span class='note-inline'>(至)</span>亦可斷除。</p>
</div>
<div class='div-commentary'><p style="margin-left:1em">釋曰後通答有二初附本解有三初法說又三初總解釋同體非斷異體可斷眠悟一身義非均等不可舉彼以難於此。</p>
</div>
<div class='div-orig'><p>諸法<span class='note-inline'>(至)</span>知此名世智。</p>
</div>
<div class='div-commentary'><p style="margin-left:1em">釋曰次引經證有二初證不斷兩頌同相諸染是道體妄即真名出世智又後二句指前六句三毒等中知無佛道故名世智。</p>
</div>
<div class='div-orig'><p>本智<span class='note-inline'>(至)</span>法身徐出顯。</p>
</div>
<div class='div-commentary'><p style="margin-left:1em">釋曰後證可斷漸約用說頓據體論就因就果分漸分頓。</p>
</div>
<div class='div-orig'><p>如本<span class='note-inline'>(至)</span>非不可壞故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p>自此<span class='note-inline'>(至)</span>作種種波故。</p>
</div>
<div class='div-commentary'><p style="margin-left:1em">釋曰次喻說有二初喻迷真妄立大海喻藏識者大海具水風故藏識攝覺迷故水喻淨心風況智礙波合諸識水風相依喻真妄相資水非動性喻本覺離縛但以隨緣作諸識故。</p>
</div>
<div class='div-orig'><p>若風止滅<span class='note-inline'>(至)</span>終不壞滅故。</p>
</div>
<div class='div-commentary'><p style="margin-left:1em">釋曰後喻妄滅真存風止波停喻無明先滅諸識後亡濕性不壞喻妄息真存非斷滅故。</p>
</div>
<div class='div-orig'><p>自此<span class='note-inline'>(至)</span>應配屬焉。</p>
</div>
<div class='div-commentary'><p style="margin-left:1em">釋曰後合說<span class='corr'>已</span>見上文不繁別配。</p>
</div>
<div class='div-orig'><p>大海風水<span class='note-inline'>(至)</span>尾末而出。</p>
</div>
<div class='div-commentary'><p style="margin-left:1em">釋曰後轉徵釋有四一喻說有三初出處水勝從頂而生風劣自尾而出。</p>
</div>
<div class='div-orig'><p>何故<span class='note-inline'>(至)</span>由法爾故。</p>
</div>
<div class='div-commentary'><p style="margin-left:1em">釋曰次徵釋。</p>
</div>
<div class='div-orig'><p>此義<span class='note-inline'>(至)</span>由法爾故。</p>
</div>
<div class='div-commentary'><p style="margin-left:1em">釋曰後重解初句總徵二事餘論別答二事先釋同類<span class='note-inline'>(唯取和合互有不取淨水外風)</span>後解法爾於義分明在文易見。</p>
</div>
<div class='div-orig'><p>無明<span class='note-inline'>(至)</span>勝妙形相。</p>
</div>
<div class='div-commentary'><p style="margin-left:1em">釋曰二法合有二初出處合異相以尾風況妄舉頭水顯真耳。</p>
</div>
<div class='div-orig'><p>彼水大中<span class='note-inline'>(至)</span>有本覺佛性。</p>
</div>
<div class='div-commentary'><p style="margin-left:1em">釋曰後互有合同類以風水更通況真妄交徹。</p>
</div>
<div class='div-orig'><p>此論<span class='note-inline'>(至)</span>隨釋應觀。</p>
</div>
<div class='div-commentary'><p style="margin-left:1em">釋曰三指勸以前本論說非可壞據同相門非不可壞據異相門若準顯文先同後異如推本意先異後同宗欲顯性會異歸同故令學者於此應觀。</p>
</div>
<div class='div-orig'><p>諸佛<span class='note-inline'>(至)</span>所能知故。</p>
</div>
<div class='div-commentary'><p style="margin-left:1em">釋曰四引證謂真妄交徹唯聖賢能知。</p>
</div>
<div class='div-orig'><p><span class='corr'>已</span>說<span class='note-inline'>(至)</span>無礙門。</p>
</div>
<div class='div-commentary'><p style="margin-left:1em">釋曰後業用門有二初結指。</p>
</div>
<div class='div-orig'><p>謂此門中<span class='note-inline'>(至)</span>無礙自在。</p>
</div>
<div class='div-commentary'><p style="margin-left:1em">釋曰後開示有二初解義門又二初隨順機根契當門性智常現六根境界如次能為六種如來窮時周處利物無私。</p>
</div>
<div class='div-orig'><p>不動一念<span class='note-inline'>(至)</span>作佛事故。</p>
</div>
<div class='div-commentary'><p style="margin-left:1em">釋曰後不動本性常寂門即本論中自然<span class='corr'>已</span>下當常寂門不動而徧不分而周<span class='note-inline'>(不動不分顯性常寂)</span>雖應用繁興然本性常寂。</p>
</div>
<div class='div-orig'><p>如本<span class='note-inline'>(至)</span>得利益故故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p><span class='corr'>已</span>說<span class='note-inline'>(至)</span>性淨本覺門。</p>
</div>
<div class='div-commentary'><p style="margin-left:1em">釋曰後廣說性淨本覺門有二初結指。</p>
</div>
<div class='div-orig'><p>本曰<span class='note-inline'>(至)</span>隨念示現故。</p>
</div>
<div class='div-commentary'><p style="margin-left:1em">釋曰後解釋有二初唱本。</p>
</div>
<div class='div-orig'><p>論曰<span class='note-inline'>(至)</span>如淨鏡故。</p>
</div>
<div class='div-commentary'><p style="margin-left:1em">釋曰後作釋有二初別解文義有二初解總標者字目人即本覺人是真我故者字若牒將欲解釋先牒定故謂覺體相上具四種大義一者等空二者同鏡自下偏立鏡名舉一影取空義。</p>
</div>
<div class='div-orig'><p>云何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後別解釋有四一如實空鏡有二初總釋名義又二初問問其如實空同鏡等空二種之義行相如何。</p>
</div>
<div class='div-orig'><p>頌曰<span class='note-inline'>(至)</span>舉一示一故。</p>
</div>
<div class='div-commentary'><p style="margin-left:1em">釋曰後答有二初結頌初一句指體次四句釋名隨用一句各解一字後一句彰顯亦如亦實如實即空望喻如鏡皆持業釋。</p>
</div>
<div class='div-orig'><p>論曰<span class='note-inline'>(至)</span>故名為空。</p>
</div>
<div class='div-commentary'><p style="margin-left:1em">釋曰後釋文有二初解前五句有三初釋如實空本覺性中離八種慮知之識名如離萬差虗妄之境名實示唯一味真實相故所云空者即遠離義。</p>
</div>
<div class='div-orig'><p>鏡謂喻名<span class='note-inline'>(至)</span>皆遠離故。</p>
</div>
<div class='div-commentary'><p style="margin-left:1em">釋曰次辨喻法合摩奢趺娑此云種愛安珠一處置物四邊謂積青白等石甘苦等食金玉等具同類珠鏡而其種愛珠中餘物不現唯能現彼同類珠故法合亦然離過患故問既諸眾生唯一本覺何容更現同類覺耶答實唯一覺隨身說異非許覺體有多性故。</p>
</div>
<div class='div-orig'><p>如來<span class='note-inline'>(至)</span>無法可現故。</p>
</div>
<div class='div-commentary'><p style="margin-left:1em">釋曰後合顯本論離心名如離境名實無法可現即解空字是遠離義。</p>
</div>
<div class='div-orig'><p>何故<span class='note-inline'>(至)</span>兼示一義故。</p>
</div>
<div class='div-commentary'><p style="margin-left:1em">釋曰後明後一句有二初徵釋略空意。</p>
</div>
<div class='div-orig'><p>若如是者<span class='note-inline'>(至)</span>亦復如是故。</p>
</div>
<div class='div-commentary'><p style="margin-left:1em">釋曰後徵釋等空義喻中空性煙雲塵霧四障不覆去來現在三世不攝法中覺體生住異滅四相不覆<span class='corr'>已</span>當今現三世不收。</p>
</div>
<div class='div-orig'><p>非覺照義<span class='note-inline'>(至)</span>無照達義故。</p>
</div>
<div class='div-commentary'><p style="margin-left:1em">釋曰後別解離緣石等鄙穢無光潤故珠鏡不現染法闇鈍無照達故心鏡不現。</p>
</div>
<div class='div-orig'><p>云何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰二因熏習鏡有二初問其因熏習同鏡等空義相如何。</p>
</div>
<div class='div-orig'><p>頌曰<span class='note-inline'>(至)</span>空容受徧一。</p>
</div>
<div class='div-commentary'><p style="margin-left:1em">釋曰後答有二初結頌熏三世間為一覺體嚴大法身名因熏習第七句同鏡第八句等空因即熏習因熏習如鏡並持業釋。</p>
</div>
<div class='div-orig'><p>論曰<span class='note-inline'>(至)</span>因熏習鏡。</p>
</div>
<div class='div-commentary'><p style="margin-left:1em">釋曰後釋文有三初問答名義有四一顯名義有二初依文釋熏彼三種為此一覺又熏嚴果故立名因。</p>
</div>
<div class='div-orig'><p>云何<span class='note-inline'>(至)</span>是名為三。</p>
</div>
<div class='div-commentary'><p style="margin-left:1em">釋曰後逐難解其智正覺名世間者有三義解一云世者可破壞義從所統化器界生界得世間名二云世者即隱覆義此中有二一者正覺自體隱在有為二者正覺自性能覆有為此上二義皆智正覺即世間故三云世者即生滅義以智正覺居生滅門具有顯生隱滅義故亦智正覺即世間故。</p>
</div>
<div class='div-orig'><p>此中<span class='note-inline'>(至)</span>熏令平等故。</p>
</div>
<div class='div-commentary'><p style="margin-left:1em">釋曰二辨鏡義輪多梨華者此云明耀珠若對此鏡周置諸物由熏力故悉皆明淨其猶鳥翥寶山俱同一色又此所熏一切淨物華中現前既無遺餘其能熏珠於眾物中還復現前亦無有餘如鏡交光遞相傳耀因熏本覺亦復如是熏三世間皆令平等嚴一法身無不清淨。</p>
</div>
<div class='div-orig'><p>復次<span class='note-inline'>(至)</span>大虗空故。</p>
</div>
<div class='div-commentary'><p style="margin-left:1em">釋曰三解空義一云空容諸色無礙猶覺熏彼諸法故二云空徧諸色同一況熏同為一覺故。</p>
</div>
<div class='div-orig'><p>如來<span class='note-inline'>(至)</span>悉於中現故。</p>
</div>
<div class='div-commentary'><p style="margin-left:1em">釋曰四合本論。</p>
</div>
<div class='div-orig'><p>如是<span class='note-inline'>(至)</span>常住一心。</p>
</div>
<div class='div-commentary'><p style="margin-left:1em">釋曰次離過顯實有二初正明離滿離出入失壞四種過患具徧純淨常四種功德由遠四邊恒止一心。</p>
</div>
<div class='div-orig'><p>自此<span class='note-inline'>(至)</span>即真實性故故。</p>
</div>
<div class='div-commentary'><p style="margin-left:1em">釋曰後顯離因緣覺中諸法何離諸過以諸法等皆實性故。</p>
</div>
<div class='div-orig'><p>自此<span class='note-inline'>(至)</span>令清淨故。</p>
</div>
<div class='div-commentary'><p style="margin-left:1em">釋曰後作緣決疑有二初伸問答三世間中眾生世間具足染法流轉不息如是異生現於本覺何言清淨故論通云凡諸染法不染實智淨覺熏生令清淨故。</p>
</div>
<div class='div-orig'><p>如本<span class='note-inline'>(至)</span>熏眾生故故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p>云何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰三法出離鏡有二初問。</p>
</div>
<div class='div-orig'><p>頌曰<span class='note-inline'>(至)</span>空出離色義。</p>
</div>
<div class='div-commentary'><p style="margin-left:1em">釋曰後答有二初結頌離過滿德同鏡等空銷鍊頗梨此云離珠法即出離法出離如鏡并持業釋。</p>
</div>
<div class='div-orig'><p>論曰<span class='note-inline'>(至)</span>名法出離。</p>
</div>
<div class='div-commentary'><p style="margin-left:1em">釋曰後釋文有三初顯名有二初總明。</p>
</div>
<div class='div-orig'><p>云何<span class='note-inline'>(至)</span>淳淨明故故。</p>
</div>
<div class='div-commentary'><p style="margin-left:1em">釋曰後別解有二初患德各別釋無明染品即見愛煩惱俱合動相即業等諸識理實二礙是染皆收為明三德別說俱合。</p>
</div>
<div class='div-orig'><p>出離何過<span class='note-inline'>(至)</span>法爾故。</p>
</div>
<div class='div-commentary'><p style="margin-left:1em">釋曰後患德相對解染礙障淨智礙障明戲識障淳相對離成法應爾故。</p>
</div>
<div class='div-orig'><p>此中<span class='note-inline'>(至)</span>住思應觀。</p>
</div>
<div class='div-commentary'><p style="margin-left:1em">釋曰次鏡喻若以此珠淪深埿內出虗空中如置濁池便成清水若安臭林能袪穢氣由自性淨能離多非不假瑩治方顯具德本覺一心出前三染義亦如之不假修習法爾清淨福多伽者義當臭林。</p>
</div>
<div class='div-orig'><p>等空<span class='note-inline'>(至)</span>亦復爾故。</p>
</div>
<div class='div-commentary'><p style="margin-left:1em">釋曰後空義淨空遠離大種色故淨覺遠離二礙識故。</p>
</div>
<div class='div-orig'><p>云何<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰四緣熏習鏡有二初問。</p>
</div>
<div class='div-orig'><p>頌曰<span class='note-inline'>(至)</span>如法應觀察。</p>
</div>
<div class='div-commentary'><p style="margin-left:1em">釋曰後答有二初結頌於諸生界出應化身熏兩輪華結萬德果同鏡應珠等空隨順[瑔-水+井]中頗梨此云應珠緣同眾生感動之緣緣之熏習作依主釋緣目應化與生作緣緣即熏習緣熏習如鏡俱持業釋。</p>
</div>
<div class='div-orig'><p>論曰<span class='note-inline'>(至)</span>隨應建立故。</p>
</div>
<div class='div-commentary'><p style="margin-left:1em">釋曰後釋文有二初鏡空喻合謂將種種雜色之珠周迊安置頗梨珠側隨彼色珠皆能變現此本覺鏡出生大小應化之身利益法界無邊含識普使發心咸得解脫又如虗空有自在力於諸眾生所作事中隨順成立緣熏習覺有自在力於諸眾生修行事中隨順建立。</p>
</div>
<div class='div-orig'><p>如本<span class='note-inline'>(至)</span>隨念示現故故。</p>
</div>
<div class='div-commentary'><p style="margin-left:1em">釋曰後合歸本論。</p>
</div>
<div class='div-orig'><p>如是<span class='note-inline'>(至)</span>具足圓滿。</p>
</div>
<div class='div-commentary'><p style="margin-left:1em">釋曰後通顯勝能總明四鏡通徧五人橫該十方竪窮三際欲辨其由固難思議住照通至如次配前四種鏡義或屬當段四界之文或復總顯廣大圓滿。</p>
</div>
<div class='div-orig'><p><span class='corr'>已</span>說<span class='note-inline'>(至)</span>無明住地門。</p>
</div>
<div class='div-commentary'><p style="margin-left:1em">釋曰後本上無明略說門有三初根本無明住地門有二初結指。</p>
</div>
<div class='div-orig'><p>本曰<span class='note-inline'>(至)</span>自相可說。</p>
</div>
<div class='div-commentary'><p style="margin-left:1em">釋曰後解釋有二初唱本。</p>
</div>
<div class='div-orig'><p>論曰<span class='note-inline'>(至)</span>散說門。</p>
</div>
<div class='div-commentary'><p style="margin-left:1em">釋曰後作釋有二初科分。</p>
</div>
<div class='div-orig'><p>初門云何。</p>
</div>
<div class='div-commentary'><p style="margin-left:1em">釋曰後顯示有二初異說相應契當門又二初總明說六有三初總合明有二初問。</p>
</div>
<div class='div-orig'><p>頌曰<span class='note-inline'>(至)</span>據體無別。</p>
</div>
<div class='div-commentary'><p style="margin-left:1em">釋曰後答佛一代教說六無明隨義立六據體無二此說六種根本無明究竟唯以大攝主識而為體故。</p>
</div>
<div class='div-orig'><p>明無明者<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰次各別釋有六一明無明有二初問何義名無何義名明。</p>
</div>
<div class='div-orig'><p>頌曰<span class='note-inline'>(至)</span>言總意別。</p>
</div>
<div class='div-commentary'><p style="margin-left:1em">釋曰後答有二初通對清淨二覺并取隨染圓滿始覺究竟無餘通達顯了無境有迷無法不明又此亦攝隨染本覺照惑本空無不明故此初一種約能知智。</p>
</div>
<div class='div-orig'><p>光明實智<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰後引證初按經伸難後㡿小別明五義解無五義解明尅論當體無明即明若約揀別明之無明下五作釋例此可解。</p>
</div>
<div class='div-orig'><p>闇無明<span class='note-inline'>(至)</span>不知不覺故。</p>
</div>
<div class='div-commentary'><p style="margin-left:1em">釋曰二闇無明偏說障智立以闇名實亦障理及一心故此一唯目能迷之心法喻合證如文可解。</p>
</div>
<div class='div-orig'><p>俱是<span class='note-inline'>(至)</span>非一故。</p>
</div>
<div class='div-commentary'><p style="margin-left:1em">釋曰三俱是無明一種無明二人見異眾生沉迷成生死闇大覺了悟成圓寂明譬如夜闇雖唯是一其眼赤鳥見光明色其人同分見黑闇色此一唯取所觀之境境體是一隨見成差迦羅鳩奢那此云眼赤鳥。</p>
</div>
<div class='div-orig'><p>俱非<span class='note-inline'>(至)</span>無始無明故。</p>
</div>
<div class='div-commentary'><p style="margin-left:1em">釋曰四俱非無明染淨性空心言路絕四句別問一字總非勿以此非便是無明答亦非也何以然耶謂此性空無可明故。</p>
</div>
<div class='div-orig'><p>空無明<span class='note-inline'>(至)</span>所執性故。</p>
</div>
<div class='div-commentary'><p style="margin-left:1em">釋曰五空無明正顯妄宰體用俱空名之為無虗義道理爛然而現名之為明即是徧計所執性故。</p>
</div>
<div class='div-orig'><p>具足<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰六具足無明起染易知偏證起淨如大攝主為無明種出覺生淨至解脫域不覺生染入繫縛地能攝能生淨法染法是故建立具足名焉於上六種應作四句一淨而非染謂明無明二染而非淨謂闇無明三亦淨亦染謂俱是無明具足無明四非淨非染謂俱非無明及空無明。</p>
</div>
<div class='div-orig'><p>如是<span class='note-inline'>(至)</span>且略而<span class='corr'>已</span>。</p>
</div>
<div class='div-commentary'><p style="margin-left:1em">釋曰後顯具略馬鳴具顯龍樹略陳倣法四經所指一識別取本論上下安立今測其由粗述屬當明無明者取彼圓滿般若之日即本論云謂心體離念相離念相者等虗空界無所不徧法界一相即是如來平等法水等通該四覺但於隨染始覺之中偏取滿覺於一一法無不明故闇無明者覆彼慧明令不生故即本論云謂不如實知真如法一故不覺心起等俱是無明者即五有為及四無為眾生見之能作幻質成黑闇法如來了之能作德質成智慧明如本論云所謂不生不滅與生滅和合非一非異名為阿梨耶識等俱非無明者唯取相待緣生性空離心絕言無可明事如本論云當知染法淨法皆悉相待無有自相可說是故一切法從本<span class='corr'>已</span>來非色非心非智非識非有非無釋論亦解言語道斷心行處滅等空無明者迷無體用猶如兔角徧計所執本性全空即本論云念無自相不離本覺猶如迷人依方故迷若離於方則無有迷眾生亦爾依覺故迷若離覺性則無不覺等具足無明者能生染淨令增長故即本論云此識有二種義能攝一切法能生一切法等此六與三分別異者第三俱是法體是一隨生隨佛有迷有悟所見法體遂成幻德第六具足說彼法體出生染淨染沉三界淨昇五位自體不隨他見異故。</p>
</div>
<div class='div-orig'><p>且闇無明<span class='note-inline'>(至)</span>其數幾有。</p>
</div>
<div class='div-commentary'><p style="margin-left:1em">釋曰後別辨第二有三初總明有十文中有二初問未及具示故且顯闇就闇伸問其相可知。</p>
</div>
<div class='div-orig'><p>頌曰<span class='note-inline'>(至)</span>唯一闇無明。</p>
</div>
<div class='div-commentary'><p style="margin-left:1em">釋曰後答有二初頌對隨其義用於一說十。</p>
</div>
<div class='div-orig'><p>論曰<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後論解先釋前二句次辨次七句後明後三句釋名如下不繁預述。</p>
</div>
<div class='div-orig'><p>見一處<span class='note-inline'>(至)</span>所能斷故。</p>
</div>
<div class='div-commentary'><p style="margin-left:1em">釋曰次別解十義文中有十一見一處住地問相可解答中有二先頌後釋後釋又二初解後證下九準此見屬滿覺一處即是一心法界能見滿覺從所見境一心法界以立其名一處之見住地即是根本無明今所斷惑從能斷道以立其名作依主釋亦可見之一處見一處之住地從所障理以立其名亦依主釋。</p>
</div>
<div class='div-orig'><p>報恩<span class='note-inline'>(至)</span>無盡住地故。</p>
</div>
<div class='div-commentary'><p style="margin-left:1em">釋曰二報恩無盡住地問頌釋證準前可解報即無盡答荷無窮故恩即住地成佛之因故是報無盡之恩住地前二持業後一依主問佛圓滿覺斷盡無明無明<span class='corr'>已</span>滅若為報恩答約佛自行酬昔為緣故窮未來不忘報義非有無明為所報故又實義者法界眾生唯一無明隨相續各異說斷不斷別佛斷無明餘生猶有如一室燈破一室闇非不照室亦無闇故今就一體餘生猶有報義得成又或所報無明染法即眾生也由佛在昔利物興悲因此為緣造於果道由是眾生於佛有恩生界無窮報亦無盡是知報無明者即報眾生恩也。</p>
</div>
<div class='div-orig'><p>無始<span class='note-inline'>(至)</span>有終故。</p>
</div>
<div class='div-commentary'><p style="margin-left:1em">釋曰三無始有終住地逆推過去不見本際故曰無始順觀未來智可斷除故曰有終無始有終即住地故作持業釋。</p>
</div>
<div class='div-orig'><p>無等<span class='note-inline'>(至)</span>一時生長故。</p>
</div>
<div class='div-commentary'><p style="margin-left:1em">釋曰四無等等生住地諸染法中獨超勝故名為無等即是體也能令諸惑同時起故名為等生即是用也無等即等生體持用故亦無等亦等生二用俱故無等等生即住地故並持業釋。</p>
</div>
<div class='div-orig'><p>生得<span class='note-inline'>(至)</span>名為生得故。</p>
</div>
<div class='div-commentary'><p style="margin-left:1em">釋曰五生得住地所生三相業隨俱合三相不一名為子子無明於彼能成立故生之得故若將生得望其住地作持業釋若據引證生得二字屬所起立望於住地作依主釋。</p>
</div>
<div class='div-orig'><p>觀滿<span class='note-inline'>(至)</span>名為觀分故。</p>
</div>
<div class='div-commentary'><p style="margin-left:1em">釋曰六觀滿住地極解脫道究竟始覺名為觀滿所斷無明從能斷智以立其名所謂觀滿之住地故。</p>
</div>
<div class='div-orig'><p>智礙<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰七智礙住地漠冥智礙正障後得一切種智是智之礙所謂智礙即住地故。</p>
</div>
<div class='div-orig'><p>不覺<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰八不覺住地眾生本具三身四德無明纏覆都不覺知所謂不覺即住地故般若無知者以無慮知分別之識猶如明鏡無心現像故契經云聖智無知而無所不知諸戲論識即是知無者由虗妄心無彼離念真實之知故曰知無故肇論云夫聖心虗靜無知可無可曰無知非謂知無惑智有知有知可無可謂知無非曰無知無知即般若之無也知無即真諦之無也乃至廣說。</p>
</div>
<div class='div-orig'><p>覺了<span class='note-inline'>(至)</span>無明故。</p>
</div>
<div class='div-commentary'><p style="margin-left:1em">釋曰九覺了住地唯佛能了餘不盡知所覺無明從果立名所謂覺了之住地故。</p>
</div>
<div class='div-orig'><p>子藏<span class='note-inline'>(至)</span>如天網故。</p>
</div>
<div class='div-commentary'><p style="margin-left:1em">釋曰十子藏住地藏謂攝持猶諸種子芽未發生名持隱子芽<span class='corr'>已</span>出生名持顯子其隱顯了況麤細相亦如天網包羅無餘是子之藏所謂子藏即住地故。</p>
</div>
<div class='div-orig'><p>何因緣故<span class='note-inline'>(至)</span>其相云何。</p>
</div>
<div class='div-commentary'><p style="margin-left:1em">釋曰後徵釋總名有二初問根本無明何名住地。</p>
</div>
<div class='div-orig'><p>頌曰<span class='note-inline'>(至)</span>廣說故。</p>
</div>
<div class='div-commentary'><p style="margin-left:1em">釋曰後答無明力勝能持諸染譬如大地能持四擔五住地中無明㝡大餘四住地偏舉通名通名有愛者有謂三有愛謂俱生四別名者謂見一處住地欲愛住地色愛住地有愛住地初一即是三界九地分別煩惱見道位中一處斷故後三三界俱生煩惱如次即是欲色無色之煩惱故第四有愛即無色界雖標總稱即受別名復云數者謂四住惑皆在有愛法數中故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>散說門。</p>
</div>
<div class='div-commentary'><p style="margin-left:1em">釋曰後隨次別釋散說門中有二初結指。</p>
</div>
<div class='div-orig'><p>所言<span class='note-inline'>(至)</span>一切不覺。</p>
</div>
<div class='div-commentary'><p style="margin-left:1em">釋曰後開示有二初牒指五種有為俱名不覺。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後略示有二初粗述本末又二初總明多文廣明根本不覺一句略解枝末無明。</p>
</div>
<div class='div-orig'><p>謂不如<span class='note-inline'>(至)</span>之起因緣。</p>
</div>
<div class='div-commentary'><p style="margin-left:1em">釋曰後別辨有二初根本又二初牒指。</p>
</div>
<div class='div-orig'><p>根本<span class='note-inline'>(至)</span>而不如故。</p>
</div>
<div class='div-commentary'><p style="margin-left:1em">釋曰後別示有四一問答因法迷覆三法無明得起。</p>
</div>
<div class='div-orig'><p>言不如者<span class='note-inline'>(至)</span>即所依體。</p>
</div>
<div class='div-commentary'><p style="margin-left:1em">釋曰二徵釋行相違礙逆覆名為不如實知一法即是四覺真如一法即收四理一心一法即是理智所依無盡一法界體。</p>
</div>
<div class='div-orig'><p>於此三法<span class='note-inline'>(至)</span>不覺心起。</p>
</div>
<div class='div-commentary'><p style="margin-left:1em">釋曰三以義合本。</p>
</div>
<div class='div-orig'><p>彼三種法<span class='note-inline'>(至)</span>通名為一。</p>
</div>
<div class='div-commentary'><p style="margin-left:1em">釋曰四別解一字實知一味真如一相理智二種同依一心故此三法皆守一中。</p>
</div>
<div class='div-orig'><p>自此<span class='note-inline'>(至)</span>皆得有故。</p>
</div>
<div class='div-commentary'><p style="margin-left:1em">釋曰後枝末無明既立眷屬隨生此中之念即是九相。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>無力門。</p>
</div>
<div class='div-commentary'><p style="margin-left:1em">釋曰後略明真妄有二初科分。</p>
</div>
<div class='div-orig'><p>歸德<span class='note-inline'>(至)</span>即無不覺故。</p>
</div>
<div class='div-commentary'><p style="margin-left:1em">釋曰後解釋有二初成幻門依本覺德真為有力成無明幻妄為無力此中念當根本無明不離本覺即當法說喻明合本文並可見。</p>
</div>
<div class='div-orig'><p>攀妄<span class='note-inline'>(至)</span>自相可說故。</p>
</div>
<div class='div-commentary'><p style="margin-left:1em">釋曰後顯真門藉妄顯真妄為有力彰真假妄真為無力喻明合本義亦可知。</p>
</div>
<p class='juan'>釋摩訶衍論贊玄疏卷第三</p>
<div class='div-w'>
<div class='div-note'>遞<p style="margin-left:1em">亨繼切更代也。</p>
援<p style="margin-left:1em">禺璠切引也。</p>
爽<p style="margin-left:1em">疎兩切明也差也烈也猛也貴也。</p>
爽<p style="margin-left:1em">同上。</p>
映<p style="margin-left:1em">於敬切明也。</p>
暎<p style="margin-left:1em">同上。</p>
蔽<p style="margin-left:1em">甫制切障也隱也暗也。</p>
梯<p style="margin-left:1em">土雞切木階也。</p>
關<p style="margin-left:1em">古鐶切以木橫持門戶也扃也。</p>
関<p style="margin-left:1em">同上俗。</p>
網<p style="margin-left:1em">無兩切亦作罔羅也。</p>
羸<p style="margin-left:1em">力為反弱也病也瘦也劣也。</p>
愆<p style="margin-left:1em">去乾切過也失也。</p>
[宇-丁+(天/心)]<p style="margin-left:1em">同上。</p>
愆<p style="margin-left:1em">同上俗。</p>
翳<p style="margin-left:1em">於計切障也。</p>
</div></div></div>
</div><!-- end of div[@id='body'] -->
</body></html>