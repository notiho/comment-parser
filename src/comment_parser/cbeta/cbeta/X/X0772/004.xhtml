<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>釋摩訶衍論贊玄疏</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu18' />釋摩訶衍論贊玄疏卷第四</p><p class="byline">中京報恩傳教寺崇祿大夫守司空詮圓</p><p class="byline">通法大師賜紫臣沙門　法悟奉　勑撰</p>
<div class='div-orig'><p><span class='corr'>已</span>說<span class='note-inline'>(至)</span>無明住地門。</p>
</div>
<div class='div-commentary'><p style="margin-left:1em">釋曰次眷屬無明住地門有三初結指。</p>
</div>
<div class='div-orig'><p>此決擇中<span class='note-inline'>(至)</span>眷屬門。</p>
</div>
<div class='div-commentary'><p style="margin-left:1em">釋曰次開章就麤細異分作兩重。</p>
</div>
<div class='div-orig'><p>初門云何。</p>
</div>
<div class='div-commentary'><p style="margin-left:1em">釋曰後釋文有二初微細眷屬門有三初徵起。</p>
</div>
<div class='div-orig'><p>本曰<span class='note-inline'>(至)</span>則無境界。</p>
</div>
<div class='div-commentary'><p style="margin-left:1em">釋曰次唱本。</p>
</div>
<div class='div-orig'><p>論曰<span class='note-inline'>(至)</span>俱成門。</p>
</div>
<div class='div-commentary'><p style="margin-left:1em">釋曰後作釋有二初科分。</p>
</div>
<div class='div-orig'><p>第一<span class='note-inline'>(至)</span>而得止住。</p>
</div>
<div class='div-commentary'><p style="margin-left:1em">釋曰後決擇有二初總標略示門又二初牒釋復二初法說末因本立本受末熏下養上資枝榮根固或支持長養與力相承由互依持故得住止。</p>
</div>
<div class='div-orig'><p>譬如<span class='note-inline'>(至)</span>相應不離。</p>
</div>
<div class='div-commentary'><p style="margin-left:1em">釋曰後喻明子承父育父假子威愛養相因攝持互在本末不覺義亦如然。</p>
</div>
<div class='div-orig'><p>若如是說<span class='note-inline'>(至)</span>猶未斷故。</p>
</div>
<div class='div-commentary'><p style="margin-left:1em">釋曰後問答問既本末相承而立如父子互依止而住八九十地斷現轉生無明隨斷應同妙覺答雖此三地各治一細然於業中有三生相未斷盡故不名妙覺微細三相佛位斷故。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>果不離因故故。</p>
</div>
<div class='div-commentary'><p style="margin-left:1em">釋曰後標釋俱成門有三初隨文顯示又三初業相第一業相能所無差王所不分由無明熏令淨心隱本覺隨緣動流成業亦可精細本覺從此熏動即獨力隨相也隱鈍無明自斯流注即獨力業相也此二和合成俱合動名為業相藉無明為因起業相苦果依此即立變易生死具如當辨。</p>
</div>
<div class='div-orig'><p>第二<span class='note-inline'>(至)</span>即無見故。</p>
</div>
<div class='div-commentary'><p style="margin-left:1em">釋曰次轉相以依業相變作能見全攬動業流成轉相。</p>
</div>
<div class='div-orig'><p>第三<span class='note-inline'>(至)</span>無境界故。</p>
</div>
<div class='div-commentary'><p style="margin-left:1em">釋曰後現相由依能見妄境現前如依鏡故眾像皆現。</p>
</div>
<div class='div-orig'><p>如是<span class='note-inline'>(至)</span><span class='corr'>已</span>廣說故。</p>
</div>
<div class='div-commentary'><p style="margin-left:1em">釋曰次指前廣明。</p>
</div>
<div class='div-orig'><p>此中<span class='note-inline'>(至)</span>具足圓漏。</p>
</div>
<div class='div-commentary'><p style="margin-left:1em">釋曰後依義科揀有四一三相具闕業相能所不分轉相唯能無所現相能所具足。</p>
</div>
<div class='div-orig'><p>根本<span class='note-inline'>(至)</span>名為無明故。</p>
</div>
<div class='div-commentary'><p style="margin-left:1em">釋曰二二法同異有二初本末相濫問此難動業與無明同業識無明皆無能所俱不明故若許爾者本末無異若彼救云心體未動<span class='corr'>已</span>有無明故無明位未名為動此則無明不濫業識若是無明熏起發動當於此位立業識名是則無明不名為動故知起動唯在業識何濫無明云何前難本末無異耶如是說者復何乖理若此救者前義則違三相分文以依不覺令心體動說名為業準此明文說心體動何故前言心體不動名無明耶後義則違校量分文忽然念起名為無明若準此文顯說無明得名動起何故前救動起之義唯屬業識故知動起通業無明當知此二復有何別還如前難本末不分。</p>
</div>
<div class='div-orig'><p>動起二文<span class='note-inline'>(至)</span>無相違過。</p>
</div>
<div class='div-commentary'><p style="margin-left:1em">釋曰後能所各別答所動所起唯在業識能動能起唯屬無明前說動起名業識者不約能起皆就所動是故業識望於無明能所隔別本末無濫。</p>
</div>
<div class='div-orig'><p>若爾<span class='note-inline'>(至)</span>自當顯說。</p>
</div>
<div class='div-commentary'><p style="margin-left:1em">釋曰三動起因由問無明因何動心起念答聖賢非測唯佛方窮不可妄談故依經說強名不覺假說因緣欲具知由決擇當說。</p>
</div>
<div class='div-orig'><p>業相<span class='note-inline'>(至)</span>不堪了說。</p>
</div>
<div class='div-commentary'><p style="margin-left:1em">釋曰四徵釋動業門三細初一能所不分復何道理以動釋業答無憑臆說須契佛經彼說鍵摩具彰業識無能緣所緣心境不可分析無心王念法王所不可隔別唯由精動隱流故說名為業識勿設浮言妄生穿鑒。</p>
</div>
<div class='div-orig'><p><span class='corr'>已</span>說<span class='note-inline'>(至)</span>麤重眷屬門。</p>
</div>
<div class='div-commentary'><p style="margin-left:1em">釋曰後麤重眷屬門有二初結指。</p>
</div>
<div class='div-orig'><p>本曰<span class='note-inline'>(至)</span>不自在故。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>非餘識法。</p>
</div>
<div class='div-commentary'><p style="margin-left:1em">釋曰後作釋有三初定識體通指六相唯意識地意地總收前七轉識從多從顯作此指陳苦果總報應依現識或現識海轉作意識故此意識即是現識依不異義說有總報非餘識法揀轉業故若依前七說有總報過難尤多不繁具出。</p>
</div>
<div class='div-orig'><p>所以者何<span class='note-inline'>(至)</span>當何說耶。</p>
</div>
<div class='div-commentary'><p style="margin-left:1em">釋曰次敘經本有二初正明六相有三初徵釋生起。</p>
</div>
<div class='div-orig'><p>謂分流<span class='note-inline'>(至)</span>無相亦無相。</p>
</div>
<div class='div-commentary'><p style="margin-left:1em">釋曰次具引總文。</p>
</div>
<div class='div-orig'><p>依此<span class='note-inline'>(至)</span>為明何義。</p>
</div>
<div class='div-commentary'><p style="margin-left:1em">釋曰後分部別義有五一六麤緣起相有三初標徵。</p>
</div>
<div class='div-orig'><p>謂欲顯示<span class='note-inline'>(至)</span>麤重相故。</p>
</div>
<div class='div-commentary'><p style="margin-left:1em">釋曰次解釋現識海為因境界風為緣起七識浪成六麤相。</p>
</div>
<div class='div-orig'><p>如經<span class='note-inline'>(至)</span>騰躍而轉生。</p>
</div>
<div class='div-commentary'><p style="margin-left:1em">釋曰後屬經法喻配合於文可見。</p>
</div>
<div class='div-orig'><p>云何<span class='note-inline'>(至)</span>當如何耶。</p>
</div>
<div class='div-commentary'><p style="margin-left:1em">釋曰二六境生識相有三初徵起徵彼境風形相如何。</p>
</div>
<div class='div-orig'><p>謂青黃等<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰次顯相有二初示境牽心其第六塵偏舉現因及與來果欲勸眾生起修斷故理實三世因果等法皆為法塵今不具者種種收故。</p>
</div>
<div class='div-orig'><p>彼末那識<span class='note-inline'>(至)</span>故名為風。</p>
</div>
<div class='div-commentary'><p style="margin-left:1em">釋曰後會違指喻第七末那意識細分通緣六塵即是意識無別體故故不別說境如風者能牽引故。</p>
</div>
<div class='div-orig'><p>如經<span class='note-inline'>(至)</span>淡味眾華果。</p>
</div>
<div class='div-commentary'><p style="margin-left:1em">釋曰後屬經。</p>
</div>
<div class='div-orig'><p>如是<span class='note-inline'>(至)</span>心俱和合生。</p>
</div>
<div class='div-commentary'><p style="margin-left:1em">釋曰三本末同異相藏識為本如日如水七識為末如光如浪故非同異和合而生。</p>
</div>
<div class='div-orig'><p>如是<span class='note-inline'>(至)</span>思惟諸相義。</p>
</div>
<div class='div-commentary'><p style="margin-left:1em">釋曰四元從藏海變明此七識非別有體不從內外中間而來全轉藏識變作七識如鼓海水變成波浪。</p>
</div>
<div class='div-orig'><p>如是<span class='note-inline'>(至)</span>無相亦無相。</p>
</div>
<div class='div-commentary'><p style="margin-left:1em">釋曰五性相本融拂會相歸性融通拂跡。</p>
</div>
<div class='div-orig'><p>此楞伽經<span class='note-inline'>(至)</span>云何異說。</p>
</div>
<div class='div-commentary'><p style="margin-left:1em">釋曰後會釋二門有二初標徵列指門。</p>
</div>
<div class='div-orig'><p>謂一本<span class='note-inline'>(至)</span>分別事識。</p>
</div>
<div class='div-commentary'><p style="margin-left:1em">釋曰後分流大本通有二初三經異說又二初引正文初本略三廣八次本略二廣八後本略四廣七善須明記如次會通。</p>
</div>
<div class='div-orig'><p>如是<span class='note-inline'>(至)</span>不可歸依。</p>
</div>
<div class='div-commentary'><p style="margin-left:1em">釋曰後指真偽三經是正四經是偽下依大本但會三正。</p>
</div>
<div class='div-orig'><p>今當<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後大本會通有二初指教誡觀。</p>
</div>
<div class='div-orig'><p>初契經中<span class='note-inline'>(至)</span>即末那故。</p>
</div>
<div class='div-commentary'><p style="margin-left:1em">釋曰後依次會釋有三初會初經有二初略三又二初解三法體。</p>
</div>
<div class='div-orig'><p>何故<span class='note-inline'>(至)</span>且略不示。</p>
</div>
<div class='div-commentary'><p style="margin-left:1em">釋曰後略餘行相有二初問何略三中無七末那及業轉識。</p>
</div>
<div class='div-orig'><p>即有二門<span class='note-inline'>(至)</span>備數門。</p>
</div>
<div class='div-commentary'><p style="margin-left:1em">釋曰後答有二初標徵列。</p>
</div>
<div class='div-orig'><p>初門云何<span class='note-inline'>(至)</span>備數門。</p>
</div>
<div class='div-commentary'><p style="margin-left:1em">釋曰後隨列釋有二初明初門舉兩顯三者一舉三細中麤現識攝細業轉故二舉七識中強意識攝劣第七故言雖三識義周八識。</p>
</div>
<div class='div-orig'><p>後門云何<span class='note-inline'>(至)</span>備數門。</p>
</div>
<div class='div-commentary'><p style="margin-left:1em">釋曰後辨後門率彼楞伽上節經文說轉業真轉當轉識業當業識真當第七謂七於境作真解故今將上節達於下文圓滿名字八識具足。</p>
</div>
<div class='div-orig'><p>此契經中<span class='note-inline'>(至)</span>分七種故。</p>
</div>
<div class='div-commentary'><p style="margin-left:1em">釋曰後廣八。</p>
</div>
<div class='div-orig'><p>中契經中<span class='note-inline'>(至)</span>義如前說。</p>
</div>
<div class='div-commentary'><p style="margin-left:1em">釋曰次會中經有二初略二有二初指二同前初了別識即當現識分別事識當前六識亦無第七及業轉識如前兩門會釋無殊故論指云義如前說。</p>
</div>
<div class='div-orig'><p>同說末那<span class='note-inline'>(至)</span>故名真相。</p>
</div>
<div class='div-commentary'><p style="margin-left:1em">釋曰後會七異名初經說名真相即當第七中經說智相識亦是第七以末那位始生慧數攀緣麤境名智相識又於境界作真實解亦名真相。</p>
</div>
<div class='div-orig'><p>此中八識比前可知。</p>
</div>
<div class='div-commentary'><p style="margin-left:1em">釋曰後廣八列名如前。</p>
</div>
<div class='div-orig'><p>後契經中<span class='note-inline'>(至)</span>且略不說。</p>
</div>
<div class='div-commentary'><p style="margin-left:1em">釋曰後會後經有二初指四業轉現三分別事識文相明者以第七識同事識故或舉強六攝劣七故。</p>
</div>
<div class='div-orig'><p>言七識者<span class='note-inline'>(至)</span>唯一識故。</p>
</div>
<div class='div-commentary'><p style="margin-left:1em">釋曰後會七有三初六七同體釋第八前六名為七識麤細意識摠為一故。</p>
</div>
<div class='div-orig'><p>法界<span class='note-inline'>(至)</span>一體無別。</p>
</div>
<div class='div-commentary'><p style="margin-left:1em">釋曰次六七異體難法輪經中說第七識與第六識為所依根既分能所依異何言麤細體一。</p>
</div>
<div class='div-orig'><p>經意<span class='note-inline'>(至)</span>立同種故。</p>
</div>
<div class='div-commentary'><p style="margin-left:1em">釋曰後同異種別解有二初正據二經會彼法輪經據別種說此楞伽經據同種說故無違失。</p>
</div>
<div class='div-orig'><p>以何<span class='note-inline'>(至)</span>而得生起。</p>
</div>
<div class='div-commentary'><p style="margin-left:1em">釋曰後偏依第八明有三初問起謂六七識既說同種分別事識則無所依憑何文理不依末那六識得起。</p>
</div>
<div class='div-orig'><p>楞伽經中<span class='note-inline'>(至)</span>展轉為因。</p>
</div>
<div class='div-commentary'><p style="margin-left:1em">釋曰次徵引有二初引證又二初引二經指徵可知初經了別事識即是現識分別事識即是六識此二互依不說例七後經所說現識事識展轉為因互相資立此有故彼有此無故彼無安危共同依持平等不說第七為六依故。</p>
</div>
<div class='div-orig'><p>由此<span class='note-inline'>(至)</span>不依末耶。</p>
</div>
<div class='div-commentary'><p style="margin-left:1em">釋曰後成此文顯依所識不說末那。</p>
</div>
<div class='div-orig'><p>復次<span class='note-inline'>(至)</span>相續而轉故。</p>
</div>
<div class='div-commentary'><p style="margin-left:1em">釋曰後通證有二初六七依八轉第七細識第六麤識現識為因境界為緣方得起故六不依七文甚明矣。</p>
</div>
<div class='div-orig'><p>以此義故<span class='note-inline'>(至)</span>波浪轉故。</p>
</div>
<div class='div-commentary'><p style="margin-left:1em">釋曰後七緣六塵轉由前所說現識為因境界為緣發起七識故知末那通緣六塵性相分歧文理各據以經明說六鹿風所動七識波浪轉故。</p>
</div>
<div class='div-orig'><p>復次<span class='note-inline'>(至)</span>不可指南。</p>
</div>
<div class='div-commentary'><p style="margin-left:1em">釋曰後訶責㡿人妄說現識為七與六為依咄哉非正。</p>
</div>
<div class='div-orig'><p><span class='corr'>已</span>說經本次釋論文。</p>
</div>
<div class='div-commentary'><p style="margin-left:1em">釋曰後解論文有二初結指。</p>
</div>
<div class='div-orig'><p>即此文中<span class='note-inline'>(至)</span>俱成門。</p>
</div>
<div class='div-commentary'><p style="margin-left:1em">釋曰後解釋有二初總科。</p>
</div>
<div class='div-orig'><p>以有<span class='note-inline'>(至)</span>具足轉故。</p>
</div>
<div class='div-commentary'><p style="margin-left:1em">釋曰後別辨有二初總標略示門有三初牒指顯一意識具六麤相現識為因境界為緣一意六麤長相續轉。</p>
</div>
<div class='div-orig'><p>若爾<span class='note-inline'>(至)</span>其理非無。</p>
</div>
<div class='div-commentary'><p style="margin-left:1em">釋曰次徵通有二初問答略因義此六麤相既有現識為因何故本論唯說境界為緣舉緣影因義顯理周。</p>
</div>
<div class='div-orig'><p>若爾<span class='note-inline'>(至)</span>末那故。</p>
</div>
<div class='div-commentary'><p style="margin-left:1em">釋曰後問答即意義此舉例難或為比量量云現識是有法應為末那故宗因云為彼意識親所依故同喻如意根意根為彼意識親所依故意根是末那現識為彼意識親所依故現識應末那答有二義一者遮意遮彼梨耶不為末那以其第七望八六識有別種故能與第六而為所依名末那故前量因中犯隨一過以不許因有法轉故或望前引楞伽中說意識唯依現相識轉不依末那同喻無因準式又犯能立不成二者許意許彼梨耶為末那故前量宗中犯相符過密顯六七是同種故立量不成例難隨遣。</p>
</div>
<div class='div-orig'><p>如是<span class='note-inline'>(至)</span>其理自顯。</p>
</div>
<div class='div-commentary'><p style="margin-left:1em">釋曰後指下。</p>
</div>
<div class='div-orig'><p>自此<span class='note-inline'>(至)</span>果報別相。</p>
</div>
<div class='div-commentary'><p style="margin-left:1em">釋曰後標釋俱成門有三初二執因果智及相續俱屬法執執取名字並屬人執初各俱生後皆分別造業屬因受果屬報。</p>
</div>
<div class='div-orig'><p>復次<span class='note-inline'>(至)</span>十信所離。</p>
</div>
<div class='div-commentary'><p style="margin-left:1em">釋曰次三斷前後初地斷盡相續一相從二至七同斷智相賢斷執取名字信離造業受果。</p>
</div>
<div class='div-orig'><p>復次<span class='note-inline'>(至)</span>應審思惟。</p>
</div>
<div class='div-commentary'><p style="margin-left:1em">釋曰後五重麤細約義更含初三細相後三麤相初四細相後二麤相凡對分麤細者必遣拂麤細故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>決疑門。</p>
</div>
<div class='div-commentary'><p style="margin-left:1em">釋曰後無明得有決疑門有二初結指。</p>
</div>
<div class='div-orig'><p>本曰<span class='note-inline'>(至)</span>不覺相故。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>決疑門。</p>
</div>
<div class='div-commentary'><p style="margin-left:1em">釋曰後作釋有二初分門上二句即初門下二句即後門。</p>
</div>
<div class='div-orig'><p>初門<span class='note-inline'>(至)</span>一切染法故。</p>
</div>
<div class='div-commentary'><p style="margin-left:1em">釋曰後辨相有二初直示得有門如見林樹知有種子見諸煩惱知有無明。</p>
</div>
<div class='div-orig'><p>後門<span class='note-inline'>(至)</span>煩惱染法。</p>
</div>
<div class='div-commentary'><p style="margin-left:1em">釋曰後釋相決疑門有二初問答一多。</p>
</div>
<div class='div-orig'><p>以何<span class='note-inline'>(至)</span>不覺相故。</p>
</div>
<div class='div-commentary'><p style="margin-left:1em">釋曰後問答本末。</p>
</div>
<div class='div-orig'><p>從上<span class='note-inline'>(至)</span>真實本意。</p>
</div>
<div class='div-commentary'><p style="margin-left:1em">釋曰後總薀諸法同異門有二初結指。</p>
</div>
<div class='div-orig'><p>其相云何。</p>
</div>
<div class='div-commentary'><p style="margin-left:1em">釋曰後開示有三初徵起染淨總歸同異者何。</p>
</div>
<div class='div-orig'><p>本曰<span class='note-inline'>(至)</span>性染幻差別故。</p>
</div>
<div class='div-commentary'><p style="margin-left:1em">釋曰次唱本。</p>
</div>
<div class='div-orig'><p>論曰<span class='note-inline'>(至)</span>異相門。</p>
</div>
<div class='div-commentary'><p style="margin-left:1em">體曰後作釋有二初分門。</p>
</div>
<div class='div-orig'><p>為明何義<span class='note-inline'>(至)</span>當生滅門。</p>
</div>
<div class='div-commentary'><p style="margin-left:1em">釋曰後辨相有三初略示二門其同相者欲明諸法唯是一如成真如門其異相者欲明一如造作萬法成生滅門。</p>
</div>
<div class='div-orig'><p>如是二門<span class='note-inline'>(至)</span>當何說耶。</p>
</div>
<div class='div-commentary'><p style="margin-left:1em">釋曰次廣引二教有二初躡問標徵。</p>
</div>
<div class='div-orig'><p>謂彼<span class='note-inline'>(至)</span>不須重釋。</p>
</div>
<div class='div-commentary'><p style="margin-left:1em">釋曰後引文指釋有二初證同能覺一相者配唯見微塵即無相法者配不見微塵經云汝一仁者非如是覺應云非汝一仁者能如是覺等一切<span class='corr'>已</span>下攝為本論本來涅槃豈假修相本來菩提豈假作相理智無得無色可見見有色相非同相門即是異相隨染業幻所作色相以同相中智性色性無可見故。</p>
</div>
<div class='div-orig'><p>異相<span class='note-inline'>(至)</span>不須重種。</p>
</div>
<div class='div-commentary'><p style="margin-left:1em">釋曰後證異唯汝一人等者應云非汝一人獨如是見本論無漏攝諸淨法隨染幻差別故本論無明攝諸染法性染幻差別故餘文甚顯不須廣釋。</p>
</div>
<div class='div-orig'><p>此二<span class='note-inline'>(至)</span>應審思惟。</p>
</div>
<div class='div-commentary'><p style="margin-left:1em">釋曰後誡思取捨出論本意正尚同相。</p>
</div>
<div class='div-orig'><p>從上<span class='note-inline'>(至)</span>直釋因緣。</p>
</div>
<div class='div-commentary'><p style="margin-left:1em">釋曰二直釋因緣義<span class='note-inline'>(更不別解心生滅言名為直釋)</span>有二初廣大末那門有三初十一末那門有二初結指解立義分因緣二字。</p>
</div>
<div class='div-orig'><p>本曰<span class='note-inline'>(至)</span>不斷故。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>決疑門。</p>
</div>
<div class='div-commentary'><p style="margin-left:1em">釋曰後作釋有二初分門初門具六種因緣後門以二門委釋此中因緣但依生滅細麤法體以辨義門或望所依或自法體前後互望親者為因疎者為緣。</p>
</div>
<div class='div-orig'><p>初門<span class='note-inline'>(至)</span>生滅因緣。</p>
</div>
<div class='div-commentary'><p style="margin-left:1em">釋曰後辨相有二初攝義顯宗生解門又二初正明復二初六種因緣有三一初二重有二初徵列。</p>
</div>
<div class='div-orig'><p>初重<span class='note-inline'>(至)</span>其理自明。</p>
</div>
<div class='div-commentary'><p style="margin-left:1em">釋曰後廣釋有二初問答不相應三不相應染相無明為因本覺為緣三不相應染識本覺為因無明為緣故知覺礙各具因緣。</p>
</div>
<div class='div-orig'><p>次重<span class='note-inline'>(至)</span>應審思惟。</p>
</div>
<div class='div-commentary'><p style="margin-left:1em">釋曰後問答相應義三相應染現識為因境界為緣若望三種相應染相現識為緣故論指云現識體中又有緣義意在於斯若將現相望三識相亦有因緣細思可解。</p>
</div>
<div class='div-orig'><p>復次<span class='note-inline'>(至)</span>因緣義故。</p>
</div>
<div class='div-commentary'><p style="margin-left:1em">釋曰二次二重六麤中識本覺為因無明為緣六麤中相無明為因本覺為緣此名本徧三相應相以業轉相為因三相應識以業轉相為緣其業轉識望三相應相之與識準義亦有因緣二義此名末徧現相現識此不說者初二重中後<span class='corr'>已</span>明故。</p>
</div>
<div class='div-orig'><p>復次<span class='note-inline'>(至)</span>作因緣故。</p>
</div>
<div class='div-commentary'><p style="margin-left:1em">釋曰三後二重無明為始為上果報為終為下節節不越下下與力皆有因緣名為上下果報為始為下無明為終為上節節不越上上與力亦有因緣名為下上由逆順不同致始終各異。</p>
</div>
<div class='div-orig'><p>復次<span class='note-inline'>(至)</span>不可得故。</p>
</div>
<div class='div-commentary'><p style="margin-left:1em">釋曰後三復遣拂初依無常門遣即成假觀次依無我門遣即成空觀後依相待門遣即成中觀三觀一心於理可見。</p>
</div>
<div class='div-orig'><p>如其次第應審思擇。</p>
</div>
<div class='div-commentary'><p style="margin-left:1em">釋曰後指勸依三次第如理思之。</p>
</div>
<div class='div-orig'><p><span class='corr'>已</span>說<span class='note-inline'>(至)</span>決疑門。</p>
</div>
<div class='div-commentary'><p style="margin-left:1em">釋曰後隨文散說決疑門有二初結指。</p>
</div>
<div class='div-orig'><p>此中<span class='note-inline'>(至)</span>廣釋門。</p>
</div>
<div class='div-commentary'><p style="margin-left:1em">釋曰後開示有二初分門。</p>
</div>
<div class='div-orig'><p>復次<span class='note-inline'>(至)</span>依心而轉。</p>
</div>
<div class='div-commentary'><p style="margin-left:1em">釋曰後辨相有二初總標門心即所依正取本覺意等能依乃是眾生聚十一意并及意識名為眾生妄無自性唯依心立不同立義分中四聖名眾四凡名生故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>廣釋門。</p>
</div>
<div class='div-commentary'><p style="margin-left:1em">釋曰後廣釋門有二初結指。</p>
</div>
<div class='div-orig'><p>此中<span class='note-inline'>(至)</span>文相可見。</p>
</div>
<div class='div-commentary'><p style="margin-left:1em">釋曰後廣示有三初指陳二轉梵語末那此云意也不唯第七包十一種後意識中方收前六。</p>
</div>
<div class='div-orig'><p>此義<span class='note-inline'>(至)</span>作釋散說。</p>
</div>
<div class='div-commentary'><p style="margin-left:1em">釋曰次牒徵總指。</p>
</div>
<div class='div-orig'><p>此意<span class='note-inline'>(至)</span>所建立耶。</p>
</div>
<div class='div-commentary'><p style="margin-left:1em">釋曰後廣明意轉有三初指門十一意轉依何經立。</p>
</div>
<div class='div-orig'><p>謂顯了經<span class='note-inline'>(至)</span>略不別說。</p>
</div>
<div class='div-commentary'><p style="margin-left:1em">釋曰次引釋有二初正立有二初具數闕名雖舉總數不出引名。</p>
</div>
<div class='div-orig'><p>是故<span class='note-inline'>(至)</span>不斷故。</p>
</div>
<div class='div-commentary'><p style="margin-left:1em">釋曰後出名合論唯無明一不分相識餘業等五分相識耳故二明識說此十一。</p>
</div>
<div class='div-orig'><p>本地<span class='note-inline'>(至)</span>以為一故。</p>
</div>
<div class='div-commentary'><p style="margin-left:1em">釋曰後會違更開本覺成十二故。</p>
</div>
<div class='div-orig'><p>相識<span class='note-inline'>(至)</span>甚大別故。</p>
</div>
<div class='div-commentary'><p style="margin-left:1em">釋曰後料揀有二初隨相分疏有四一相識義別有三初略問答。</p>
</div>
<div class='div-orig'><p>云何<span class='note-inline'>(至)</span>順於無明。</p>
</div>
<div class='div-commentary'><p style="margin-left:1em">釋曰次重微釋凡諸染法各具二義一者神解神解勢力本覺所發所成之識似本覺故二者闇鈍勢力無明所發所成之相似無明故故分相識二甚別耳。</p>
</div>
<div class='div-orig'><p>是故<span class='note-inline'>(至)</span>了別識耳故。</p>
</div>
<div class='div-commentary'><p style="margin-left:1em">釋曰後引教證生有心識知有佛性生具本覺故具識耳雖然覺體橫竪咸周在於有情名為佛性在於非情名為法性即揀非情不成覺者。</p>
</div>
<div class='div-orig'><p>以何<span class='note-inline'>(至)</span>依止義故。</p>
</div>
<div class='div-commentary'><p style="margin-left:1em">釋曰二神闇皆意通明十一具根身義。</p>
</div>
<div class='div-orig'><p>以何<span class='note-inline'>(至)</span>由疎為緣故。</p>
</div>
<div class='div-commentary'><p style="margin-left:1em">釋曰三染淨因緣望三細識本覺親因無明疎緣故所生果神解似覺望三細相無明親因本覺疎緣故所生法闇似無明然隨增勝以立其名齊時因緣俱名相識。</p>
</div>
<div class='div-orig'><p>何故<span class='note-inline'>(至)</span>無二別故。</p>
</div>
<div class='div-commentary'><p style="margin-left:1em">釋曰四會通名義有四一意攝細分問上文既說智相等六皆意識地即知智相及相續相俱在第六意識細分何故今文皆於第七末那識攝答欲顯六七無二體故。</p>
</div>
<div class='div-orig'><p>若爾<span class='note-inline'>(至)</span>無所不作。</p>
</div>
<div class='div-commentary'><p style="margin-left:1em">釋曰二意略麤分麤分意識何不為意若據盡理實皆名意并具身根義故且略而<span class='corr'>已</span>經說末那無所不作亦收麤分意識名意。</p>
</div>
<div class='div-orig'><p>然別<span class='note-inline'>(至)</span>之法門故。</p>
</div>
<div class='div-commentary'><p style="margin-left:1em">釋曰三別立意識問但言末那麤細攝盡論中何故意外別開意識轉耶如論具答然此依中有唯所依所謂本覺有唯能依所謂意識有通能所謂十一意有非能所謂除前相。</p>
</div>
<div class='div-orig'><p>舉此<span class='note-inline'>(至)</span>應廣通達。</p>
</div>
<div class='div-commentary'><p style="margin-left:1em">釋曰四例知三相三相末那勢通離合離則三相異末那三相目三細即是所依末那目六七即是能依合則三相即末那遞互相望為能所依廣通例同於斯見矣。</p>
</div>
<div class='div-orig'><p>復次<span class='note-inline'>(至)</span>亦寂滅。</p>
</div>
<div class='div-commentary'><p style="margin-left:1em">釋曰後契性融拂有二初解義通以七門融拂三法三法即是藏意意識言七門者一無定門曲含四種一總非三定二本末互通三互得三名四三名皆拂二無常門如是無定故皆是無常三非實門四幻化門五性空門六寂滅門七絕跡門如文可見或以七門攝為三諦前之四門即為俗諦第五六門即為真諦後之一門第一義諦於義亦通。</p>
</div>
<div class='div-orig'><p>故金剛<span class='note-inline'>(至)</span>有見故。</p>
</div>
<div class='div-commentary'><p style="margin-left:1em">釋曰後引文不可思等證前三法即一而三即三而一能三能一非三非一難思議中難思議聚七五不生八六寂滅者謂八寂滅而七不生也六寂滅而五不生故八識遣拂九相空無言有空無有無空無有者意云任是有空或是無空皆不可著俱言無有欲使不滯故重遣耳下引經指心境俱空境中復具法空人空如文可見身是所依尚自是無見是能依云何得有或復總結心境俱空。</p>
</div>
<div class='div-orig'><p><span class='corr'>已</span>說<span class='note-inline'>(至)</span>差別門。</p>
</div>
<div class='div-commentary'><p style="margin-left:1em">釋曰次相續業用門有二初結指。</p>
</div>
<div class='div-orig'><p>本曰<span class='note-inline'>(至)</span>不覺妄慮。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>徧緣義。</p>
</div>
<div class='div-commentary'><p style="margin-left:1em">釋曰後作釋有三初標三義。</p>
</div>
<div class='div-orig'><p>初義<span class='note-inline'>(至)</span>令不失故。</p>
</div>
<div class='div-commentary'><p style="margin-left:1em">釋曰次解三相有三初攝前不失義相續識者若約自體不斷<span class='note-inline'>(如前法執)</span>相續即識若約令他不斷<span class='note-inline'>(謂惑業苦)</span>相續之識今取後義此中屬當此識為能發煩惱為所發諸業為所潤果報為所取為此業種從熏發後念念常與取果作用取彼當果令成就故良由此識發俱生惑潤無量世善惡業等令無息故。</p>
</div>
<div class='div-orig'><p>中義<span class='note-inline'>(至)</span>無差違故。</p>
</div>
<div class='div-commentary'><p style="margin-left:1em">釋曰次感果成就義此識又能發起俱生愛取等惑潤<span class='corr'>已</span>辨業與果力用令現未世若樂妍媸長短壽限形影無差故。</p>
</div>
<div class='div-orig'><p>後義<span class='note-inline'>(至)</span>不覺妄慮故。</p>
</div>
<div class='div-commentary'><p style="margin-left:1em">釋曰後妄慮徧緣義此識不唯住持故業成就舊報亦能發起新新過失謂於<span class='corr'>已</span>經過去境界發忻樂心不忻樂心復能攀緣現在境界起貪愛心不貪愛心又能計度未來境界生追求心不追求心徧於三世妄增分別。</p>
</div>
<div class='div-orig'><p>如是<span class='note-inline'>(至)</span>相續識焉。</p>
</div>
<div class='div-commentary'><p style="margin-left:1em">釋曰後結識名正顯此識連持生死此異熟既盡復生餘異熟皆此識能名相續識。</p>
</div>
<div class='div-orig'><p><span class='corr'>已</span>說<span class='note-inline'>(至)</span>諸法門。</p>
</div>
<div class='div-commentary'><p style="margin-left:1em">釋曰後唯心迴轉門有二初結指。</p>
</div>
<div class='div-orig'><p>本曰<span class='note-inline'>(至)</span>法滅故。</p>
</div>
<div class='div-commentary'><p style="margin-left:1em">釋曰後開示有二初唱本三界虗偽究本唯真心所作六塵幻化推源亦真心能現就末境從心起不離於心故分別境界即分別自心謂無有少法能取少法唯由心動虗妄迴轉心若不生諸妄頓息。</p>
</div>
<div class='div-orig'><p>論曰<span class='note-inline'>(至)</span>無餘法故。</p>
</div>
<div class='div-commentary'><p style="margin-left:1em">釋曰後作釋有二初標徵唯心顯唯一心轉成萬法此解本論初之四句。</p>
</div>
<div class='div-orig'><p>所以<span class='note-inline'>(至)</span>不可得故。</p>
</div>
<div class='div-commentary'><p style="margin-left:1em">釋曰後存拂自心有二初委辨有三初徵釋心有無隨心有而法有隨心無而法無此解本論此義云何至法滅故次重問答妄法不立唯心奚存別解本論心不見心無相可得。</p>
</div>
<div class='div-orig'><p>若爾<span class='note-inline'>(至)</span>為心量故。</p>
</div>
<div class='div-commentary'><p style="margin-left:1em">釋曰欲徵釋心無有此一問答及三復次總顯論意智者應思問若說唯心不可得者心既不有唯心寧立答緣生無性雖不可得無性緣生豈成斷滅故引經說無心之心為心定量此證無心亦唯心故。</p>
</div>
<div class='div-orig'><p>復次<span class='note-inline'>(至)</span>亦不成。</p>
</div>
<div class='div-commentary'><p style="margin-left:1em">釋曰後三復顯深玄第一復次論說心不可得意說緣生無性故成大空經說無心之心意說無性緣生故成幻有第二復次由大空義諸法得成法鼓經云以有空義故一切法得成由幻有故空理得顯又中論云因緣所生法我說即是空第三復次相待無定二既無二一亦無一不成亦不成難思亦難議。</p>
</div>
<div class='div-orig'><p>如其次第應審觀察。</p>
</div>
<div class='div-commentary'><p style="margin-left:1em">釋曰後勸思初理事無疑次理事成顯後理事即離依次尋之故可見耳。</p>
</div>
<div class='div-orig'><p><span class='corr'>已</span>說<span class='note-inline'>(至)</span>轉相門。</p>
</div>
<div class='div-commentary'><p style="margin-left:1em">釋曰後分別事識門有二初結指。</p>
</div>
<div class='div-orig'><p>本曰<span class='note-inline'>(至)</span>增長義故。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>所依門。</p>
</div>
<div class='div-commentary'><p style="margin-left:1em">釋曰後作釋有二初分門。</p>
</div>
<div class='div-orig'><p>揀擇<span class='note-inline'>(至)</span>依諸凡夫故。</p>
</div>
<div class='div-commentary'><p style="margin-left:1em">釋曰後辨相有四一揀擇假者門揀聖取凡凡有三種邪定凡夫無信善根如盲聾故不定凡夫信心輕少喻若輕毛又如毛在地隨風飄轉又修如毛頭成如麟角又角猶競也善惡心歒黑白為鬪故談十信為難角故正定凡夫即三賢位成就人空徒喻彰名金剛不變。</p>
</div>
<div class='div-orig'><p>生起<span class='note-inline'>(至)</span>取著轉深故。</p>
</div>
<div class='div-commentary'><p style="margin-left:1em">釋曰二生起麤重門有三初第一凡發業無休背源不息故。</p>
</div>
<div class='div-orig'><p>若據<span class='note-inline'>(至)</span>計我我所故。</p>
</div>
<div class='div-commentary'><p style="margin-left:1em">釋曰次第二凡。</p>
</div>
<div class='div-orig'><p>若據<span class='note-inline'>(至)</span>分別六塵故。</p>
</div>
<div class='div-commentary'><p style="margin-left:1em">釋曰後第三凡此位猶有堅執法實故。</p>
</div>
<div class='div-orig'><p>建立<span class='note-inline'>(至)</span>分別事識故。</p>
</div>
<div class='div-commentary'><p style="margin-left:1em">釋曰三建立名字門隨順所依微細名字名意識故隨順所依麤現名字名眼識等隨順所緣境界名字名色識等今不緣如但緣事境論從總名判為事識。</p>
</div>
<div class='div-orig'><p>顯示<span class='note-inline'>(至)</span>增長義故故。</p>
</div>
<div class='div-commentary'><p style="margin-left:1em">釋曰四顯示所依門見即分別修謂俱生<span class='note-inline'>(修釋論愛)</span>由此二惑熏第八識遂令麤分意識增長相續住故。</p>
</div>
<div class='div-orig'><p>從上<span class='note-inline'>(至)</span>不可思議之相。</p>
</div>
<div class='div-commentary'><p style="margin-left:1em">釋曰三因緣殊勝相<span class='note-inline'>(解立義分相之一字有因緣相有殊勝相亦前法體具我相故)</span>有三初結指下辨無明所熏起識是故判為不思議相。</p>
</div>
<div class='div-orig'><p>本曰<span class='note-inline'>(至)</span>種種知故。</p>
</div>
<div class='div-commentary'><p style="margin-left:1em">釋曰次開示有二初唱本。</p>
</div>
<div class='div-orig'><p>論曰<span class='note-inline'>(至)</span>是名為五。</p>
</div>
<div class='div-commentary'><p style="margin-left:1em">釋曰後作釋有二初分門。</p>
</div>
<div class='div-orig'><p>第一<span class='note-inline'>(至)</span>是名為三。</p>
</div>
<div class='div-commentary'><p style="margin-left:1em">釋曰後辨相有五一舉人顯示殊勝門初標徵次釋相後結數於釋相初分滿俱絕邪定人中凡夫愚深二乘慧劣餘文可見。</p>
</div>
<div class='div-orig'><p><span class='corr'>已</span>說<span class='note-inline'>(至)</span>無常常門。</p>
</div>
<div class='div-commentary'><p style="margin-left:1em">釋曰二顯示深緣決疑門有二初結指科分。</p>
</div>
<div class='div-orig'><p>言常<span class='note-inline'>(至)</span>不變故。</p>
</div>
<div class='div-commentary'><p style="margin-left:1em">釋曰後依文示相有三初正顯二門初門之中從是心下說本覺心常住不變從而有下被熏有染無常變化名常無常後門之中從雖有下無常變異從而常下常住不變名無常常。</p>
</div>
<div class='div-orig'><p>是故<span class='note-inline'>(至)</span>總結殊勝。</p>
</div>
<div class='div-commentary'><p style="margin-left:1em">釋曰次總結殊勝。</p>
</div>
<div class='div-orig'><p>自此<span class='note-inline'>(至)</span>文相可見。</p>
</div>
<div class='div-commentary'><p style="margin-left:1em">釋曰後指本釋上指屬本論所謂<span class='corr'>已</span>下釋前常住門以不達下釋前無常門。</p>
</div>
<div class='div-orig'><p><span class='corr'>已</span>說<span class='note-inline'>(至)</span>對治分位門。</p>
</div>
<div class='div-commentary'><p style="margin-left:1em">釋曰三舉障示治配當門有三初結指科分。</p>
</div>
<div class='div-orig'><p>隨轉<span class='note-inline'>(至)</span>能離故故。</p>
</div>
<div class='div-commentary'><p style="margin-left:1em">釋曰次依文辨相有二初隨轉對治門明六染心始從十住初發心住至迴向終離彼第一執相應染乃至妙覺方盡離彼細根本業不相應染色自在地者八地菩薩於諸相上而得自在色相國土隨心變轉故云自在心自在地者九地菩薩居法師位善知眾生心行稠林知見無礙名心自在。</p>
</div>
<div class='div-orig'><p>根本<span class='note-inline'>(至)</span>究竟離故。</p>
</div>
<div class='div-commentary'><p style="margin-left:1em">釋曰後根本對治門根本無明從三賢位但修此觀觀察無明摧伏其勢令漸微劣故云學斷初地<span class='corr'>已</span>去隨分離用直至佛地大無明體究竟離故。</p>
</div>
<div class='div-orig'><p>極喜<span class='note-inline'>(至)</span>應如是知。</p>
</div>
<div class='div-commentary'><p style="margin-left:1em">釋曰後本隨治異有二初徵釋初地此位菩薩以後得智正緣事境根本無明正迷於事治障相違故後得斷其根本智正緣真理隨相染法正迷於理行相相違故正智斷。</p>
</div>
<div class='div-orig'><p>如說<span class='note-inline'>(至)</span>亦復如是。</p>
</div>
<div class='div-commentary'><p style="margin-left:1em">釋曰後例指餘地二地<span class='corr'>已</span>上乃至佛地例同初地本後對治。</p>
</div>
<div class='div-orig'><p><span class='corr'>已</span>說<span class='note-inline'>(至)</span>差別門。</p>
</div>
<div class='div-commentary'><p style="margin-left:1em">釋曰四顯應不應差別門有二初結指。</p>
</div>
<div class='div-orig'><p>云何<span class='note-inline'>(至)</span>心念法異故。</p>
</div>
<div class='div-commentary'><p style="margin-left:1em">釋曰後剖分有二初相應義有三初消文復二初總明先解義後合本於解義中心品即是本覺氣分義當心王念法則屬不覺氣分義當心所心念與力王所和合同念攀緣故曰相應染淨性異覺闇依殊故云異耳。</p>
</div>
<div class='div-orig'><p>念法<span class='note-inline'>(至)</span>同故故。</p>
</div>
<div class='div-commentary'><p style="margin-left:1em">釋曰後別辨心依本覺念附無明有此不同相應何在謂心王心所善不善等相應隨順名知相同所緣境界王所定同心王緣色念必同緣名緣相同。</p>
</div>
<div class='div-orig'><p>大本<span class='note-inline'>(至)</span>不同故。</p>
</div>
<div class='div-commentary'><p style="margin-left:1em">釋曰次引教三種相同者即三相應也異故成同此句順明若同不同此句返釋由所依覺礙染淨差別致能依心念知緣相同若所依無染淨差別豈能依具知緣相同。</p>
</div>
<div class='div-orig'><p>若爾<span class='note-inline'>(至)</span>無別意趣。</p>
</div>
<div class='div-commentary'><p style="margin-left:1em">釋曰後會違若謂此三知緣相同名相應爾何故彼經說相違轉然無明本覺在王所上逆推所依染淨不同名相違轉知相緣相在王所下順觀其境知緣共同名隨順轉不取違順上下轉釋所說理同亦無別意。</p>
</div>
<div class='div-orig'><p>不相應義<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後不相應義謂隨染覺心之染及根本無明之染二染不殊和合為一以極微細不離覺心及無明故所以論云即心不覺常無別異三細不相應既無三所異故無知緣同名為不相應問三細之識依本覺發應為心王三細中相依無明起應名念法既有王所必同知緣以此義故合名相應答三細識相雖依染淨以極微細王所不分相應難立且如業細能所未有流至轉細方具能緣運至現細始具能所雖有能所未分心念由是三細名不相應其相應者境風鼓水現海騰波七識浪生六麤波湧以心對境具所及王知緣相同立相應號三細反此名不相應。</p>
</div>
<div class='div-orig'><p><span class='corr'>已</span>說<span class='note-inline'>(至)</span>別障用門。</p>
</div>
<div class='div-commentary'><p style="margin-left:1em">釋曰五立二礙別障用門有二初結指。</p>
</div>
<div class='div-orig'><p>彼煩惱礙<span class='note-inline'>(至)</span>根本智故。</p>
</div>
<div class='div-commentary'><p style="margin-left:1em">釋曰後開示有二初釋文又二初正明二相復二初散動違真靜六種染心名煩惱礙由散動故障根本智以真如智唯寂靜故。</p>
</div>
<div class='div-orig'><p>彼智慧礙<span class='note-inline'>(至)</span>自然業智故。</p>
</div>
<div class='div-commentary'><p style="margin-left:1em">釋曰後漠溟礙智明根本無明名為智礙由漠溟故<span class='note-inline'>(漠溟即是昏闇之義)</span>障後得智以世間智極聰明故問根本無明準上論說通障三法理智一心兼障二道本後二智云何此說唯障後得世間業智曲有違文恐繁不引又煩惱礙亦障法身如上論說智淨相破大無明獨力業相顯法身故何以此說唯障根本無分別智答此中二礙說障二智從偏增說實理互通。</p>
</div>
<div class='div-orig'><p>此義<span class='note-inline'>(至)</span>應審思擇。</p>
</div>
<div class='div-commentary'><p style="margin-left:1em">釋曰後顯示因緣正出二礙徧障二智所以如論可見故須二智對治二礙。</p>
</div>
<div class='div-orig'><p>二障<span class='note-inline'>(至)</span>應如是觀。</p>
</div>
<div class='div-commentary'><p style="margin-left:1em">釋曰後揀異<span class='corr'>已</span>明二障又開二礙有何差別重復顯示由含妙旨故須別揀相教之權示性宗之實所云二障即是二執智及相續當法執障執取名字當人執障性相兩宗共許斷除若說二礙性相兩宗有斷不斷性宗二礙歷位俱治若法相宗根本無明智礙一種染煩惱礙三不相應說尚不及道豈能斷是故論云立二礙門據斷不斷。</p>
</div>
<div class='div-orig'><p>從上<span class='corr'>已</span>來<span class='note-inline'>(至)</span>決擇分<span class='corr'>已</span>焉。</p>
</div>
<div class='div-commentary'><p style="margin-left:1em">釋曰後結前。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>之相差別。</p>
</div>
<div class='div-commentary'><p style="margin-left:1em">釋曰四生滅相差別有二初標門釋立義分是心生滅因緣相中相之一字前辨因緣殊勝相者意顯無明所熏諸識唯佛能了示殊勝相今云相者即是遷流動轉生滅義相即當共相與事本識作能相故論言生滅之相差別意在此焉因論生滅通該上下麤有六種細分十異今但顯麤內含其細就義別明勿疑相濫一自相生滅此有四種一微細過患二麤重過患三無常功德四常住功德以斯四種各有生等四相法體患德雖殊攝屬生滅功德自相得生滅名生滅既爾住異亦然二共相生滅此有二種一麤重生滅謂在事識三種相應染法之上與相應故二微細生滅謂在本識三不相應染法之上不相應故三起盡生滅凡諸染法即五有為皆具生起及滅盡故四隱顯生滅凡諸淨法即四無為皆具顯生及隱滅故五始終生滅以諸染法依因依緣從無始生又諸染法因滅緣滅須有終盡雖同染法亦名生滅<span class='corr'>但</span>據始終義與前別六本末生滅根本一心隱在生滅為善惡因受苦樂俱若生若滅如伎兒故枝末九法謂有為無為喪生隱顯正是生滅義善成故今取共相明共相故。</p>
</div>
<div class='div-orig'><p>本曰<span class='note-inline'>(至)</span>非心智滅。</p>
</div>
<div class='div-commentary'><p style="margin-left:1em">釋曰後辨相有二初唱本。</p>
</div>
<div class='div-orig'><p>論曰<span class='note-inline'>(至)</span>問答決疑門。</p>
</div>
<div class='div-commentary'><p style="margin-left:1em">釋曰後作釋有二初分門。</p>
</div>
<div class='div-orig'><p>言標釋<span class='note-inline'>(至)</span>不相應故。</p>
</div>
<div class='div-commentary'><p style="margin-left:1em">釋曰後派義有五一標釋俱成門有三初總別兩復解分別事識對彼本識名為末末三位本識對彼事識但名為末本釋論意麤重生滅雖是共相然極麤顯與彼事識而共相應如大波濤與水合故其相顯故微細生滅雖亦共相然甚細隱與彼本識而不相應如平流水波相隱故不相應故此應不應即契不契非同上論解三相應心王心所知相緣相合契同故名為相應其不相應與上相違此中所解以彼麤重生滅共相與彼事識顯作遷流名為相應又以微細生滅共相與彼本識隱作遷流名不相應故說本識非離生滅。</p>
</div>
<div class='div-orig'><p>馬鳴菩薩<span class='note-inline'>(至)</span>如何說耶。</p>
</div>
<div class='div-commentary'><p style="margin-left:1em">釋曰次具引三經證有三初徵起。</p>
</div>
<div class='div-orig'><p>謂一本<span class='note-inline'>(至)</span>及相滅。</p>
</div>
<div class='div-commentary'><p style="margin-left:1em">釋曰次正引有三一初經明二流注生等即細生滅相生住滅即麤生滅不言異者經文略也。</p>
</div>
<div class='div-orig'><p>又一本<span class='note-inline'>(至)</span>相續住。</p>
</div>
<div class='div-commentary'><p style="margin-left:1em">釋曰二中經明二相滅生住亦麤生滅相續滅等即細生滅。</p>
</div>
<div class='div-orig'><p>又大本<span class='note-inline'>(至)</span>非離生滅。</p>
</div>
<div class='div-commentary'><p style="margin-left:1em">釋曰三後經明二有縛細識三品生滅即細生滅三品縛細如次即是業轉現識體雖微細皆是縛故分別麤識分離面鏡即麤即滅面猶對也如鏡對物即現其像事識緣境義亦如是。</p>
</div>
<div class='div-orig'><p>如是三本<span class='note-inline'>(至)</span>差別相故。</p>
</div>
<div class='div-commentary'><p style="margin-left:1em">釋曰後決擇。</p>
</div>
<div class='div-orig'><p>於契經中<span class='note-inline'>(至)</span>不相應故。</p>
</div>
<div class='div-commentary'><p style="margin-left:1em">釋曰後結義屬本論分契不契即應不應顯麤細殊明生滅耳。</p>
</div>
<div class='div-orig'><p><span class='corr'>已</span>說<span class='note-inline'>(至)</span>是名為三。</p>
</div>
<div class='div-commentary'><p style="margin-left:1em">釋曰二屬當假人門有二初結指明人。</p>
</div>
<div class='div-orig'><p>初人<span class='note-inline'>(至)</span>凡夫境界故。</p>
</div>
<div class='div-commentary'><p style="margin-left:1em">釋曰後開示別境有三一初人境三相應染總相名麤執相應染三中最麤名麤中麤不退凡夫三賢菩薩為所治境。</p>
</div>
<div class='div-orig'><p>中人<span class='note-inline'>(至)</span>菩薩境界故。</p>
</div>
<div class='div-commentary'><p style="margin-left:1em">釋曰二中人境後二相應對執相應名麤中細前七地境現轉二染俱合一分對後最細名細中麤後三地境。</p>
</div>
<div class='div-orig'><p>後人<span class='note-inline'>(至)</span>是佛境界故。</p>
</div>
<div class='div-commentary'><p style="margin-left:1em">釋曰三後人境俱合相中一分細染獨力業全名細中細唯佛果人為所治境今據六染如是指陳若依二礙復應說彼大無明念妙覺位中為所治境。</p>
</div>
<div class='div-orig'><p><span class='corr'>已</span>說<span class='note-inline'>(至)</span>二者是別。</p>
</div>
<div class='div-commentary'><p style="margin-left:1em">釋曰三麤細所依門有二初結指科分。</p>
</div>
<div class='div-orig'><p>通者<span class='note-inline'>(至)</span>妄作境界義故。</p>
</div>
<div class='div-commentary'><p style="margin-left:1em">釋曰後具明行相有二初釋本論通則麤細二種生滅通依無明別則三種微細生滅無明為因作所依故三麤生滅境界為緣作所依故。</p>
</div>
<div class='div-orig'><p>今此論文<span class='note-inline'>(至)</span>如何說耶。</p>
</div>
<div class='div-commentary'><p style="margin-left:1em">釋曰後辨依據有三初徵起。</p>
</div>
<div class='div-orig'><p>謂分流<span class='note-inline'>(至)</span>事識因。</p>
</div>
<div class='div-commentary'><p style="margin-left:1em">釋曰次正引有二初分流經不思議熏即無明熏不思議變即本覺變或復反此又此熏變顯在無明隱通本覺具熏變故現識因者舉麤現識影細轉業種種塵者即六塵境妄想熏者即現識熏事識因者緣名因故。</p>
</div>
<div class='div-orig'><p>又大本<span class='note-inline'>(至)</span>廣說。</p>
</div>
<div class='div-commentary'><p style="margin-left:1em">釋曰後大本經不離染因者三不相應可思議熏變唯佛能知不思議熏變因位不了故分離染因者三種相應猛風為緣現識為因。</p>
</div>
<div class='div-orig'><p>何法<span class='note-inline'>(至)</span>變亦爾故。</p>
</div>
<div class='div-commentary'><p style="margin-left:1em">釋曰後開釋有二初分流經心言罔及名不思議因中凡聖不了熏故不思議變亦目無明變生三細非思議故以熏例變理應爾故顯明熏變屬在無明影此熏變亦通本覺。</p>
</div>
<div class='div-orig'><p>大本<span class='note-inline'>(至)</span>還上之人故。</p>
</div>
<div class='div-commentary'><p style="margin-left:1em">釋曰後大本經金剛還者因中凡聖皆叵思議金剛上者果中大覺故可思議。</p>
</div>
<div class='div-orig'><p><span class='corr'>已</span>說<span class='note-inline'>(至)</span>對治次第門。</p>
</div>
<div class='div-commentary'><p style="margin-left:1em">釋曰四本覺對治門有二初結指。</p>
</div>
<div class='div-orig'><p>謂本覺智<span class='note-inline'>(至)</span>漸對治故。</p>
</div>
<div class='div-commentary'><p style="margin-left:1em">釋曰後開示有二初解義門又二初逆次斷先斷無明後斷滅相本覺對治法如是故。</p>
</div>
<div class='div-orig'><p>然此中斷<span class='note-inline'>(至)</span>治道次第。</p>
</div>
<div class='div-commentary'><p style="margin-left:1em">釋曰後不捨斷此中斷義應善觀察染淨本覺有智淨相釋分二門今正同彼一不守自性隨緣門二對治一切業障門謂此本覺不守自性隨緣成染不捨所成本末無明從細至麤常照體空以為其斷不同上轉染淨始覺猶明除闇若火焚薪故此指云非以斷除而為斷故若爾<span class='corr'>已</span>下躡前徵斷謂斷<span class='corr'>已</span>下正出所以斷煩惱心心目體也良由覺照本末無明妄染心體了本空無如此名為斷除不起亦不違前不捨無明以為其斷但照體空相猶存故二覺治障逆順可知。</p>
</div>
<div class='div-orig'><p>如本<span class='note-inline'>(至)</span>相應心滅故。</p>
</div>
<div class='div-commentary'><p style="margin-left:1em">釋曰後合本論無明因滅三不相應心滅境界緣滅三種相應心滅。</p>
</div>
<div class='div-orig'><p><span class='corr'>已</span>說<span class='note-inline'>(至)</span>文相可見。</p>
</div>
<div class='div-commentary'><p style="margin-left:1em">釋曰五問答決疑門有二初結指分門。</p>
</div>
<div class='div-orig'><p>本覺<span class='note-inline'>(至)</span>名三六心故。</p>
</div>
<div class='div-commentary'><p style="margin-left:1em">釋曰後依文派義有二初兩難閉關門又二初惑亡覺滅難復二初覺同惑滅難謂三六種心由依惑覺真妄合成今染障礙既永不起本覺智性不能自有亦應隨無。</p>
</div>
<div class='div-orig'><p>然若<span class='note-inline'>(至)</span>即是初關。</p>
</div>
<div class='div-commentary'><p style="margin-left:1em">釋曰後覺應斷滅難若三六心滅許本覺同滅云何上說本覺般若背聖向凡至邪定聚隨緣動轉。</p>
</div>
<div class='div-orig'><p>若言<span class='note-inline'>(至)</span>是第二關。</p>
</div>
<div class='div-commentary'><p style="margin-left:1em">釋曰後覺在惑存難若說本覺真體相續應不可說三六心亡。</p>
</div>
<div class='div-orig'><p>自此<span class='note-inline'>(至)</span>不須重釋。</p>
</div>
<div class='div-commentary'><p style="margin-left:1em">釋曰後開通決疑門風息波停水性不滅礙盡障亡覺心不泯決擇後難如理應思。</p>
</div>
<div class='div-orig'><p>從上<span class='corr'>已</span>來<span class='note-inline'>(至)</span>不斷絕義。</p>
</div>
<div class='div-commentary'><p style="margin-left:1em">釋曰次染淨熏不斷有二初結指。</p>
</div>
<div class='div-orig'><p>本曰<span class='note-inline'>(至)</span>故無有斷。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>盡不盡別門。</p>
</div>
<div class='div-commentary'><p style="margin-left:1em">釋曰後作釋有二初分門。</p>
</div>
<div class='div-orig'><p>第一門中<span class='note-inline'>(至)</span>云何為六。</p>
</div>
<div class='div-commentary'><p style="margin-left:1em">釋曰後辨相有五一總標綱要門有四一總標徵。</p>
</div>
<div class='div-orig'><p>一者<span class='note-inline'>(至)</span>陀羅尼義故。</p>
</div>
<div class='div-commentary'><p style="margin-left:1em">釋曰二正解釋一對染成淨對淨成染染淨待立故知似有言似有者假有之義二染淨之法本無言詮接誘眾生權宜施設故非有性三染淨相待無自體性故全空耳四染淨諸法自然非有故無礙矣五染淨諸法有佛無佛相熏相生自然不斷法性爾故六染淨諸法不守自性緣起無住總持義故。</p>
</div>
<div class='div-orig'><p>總標<span class='note-inline'>(至)</span>綱要門。</p>
</div>
<div class='div-commentary'><p style="margin-left:1em">釋曰三伸結指。</p>
</div>
<div class='div-orig'><p>如本<span class='note-inline'>(至)</span>起不斷絕故。</p>
</div>
<div class='div-commentary'><p style="margin-left:1em">釋曰四合本論。</p>
</div>
<div class='div-orig'><p><span class='corr'>已</span>說<span class='note-inline'>(至)</span>染妄法相門。</p>
</div>
<div class='div-commentary'><p style="margin-left:1em">釋曰二立名略示門有二初結指分門。</p>
</div>
<div class='div-orig'><p>所言真者<span class='note-inline'>(至)</span>謂六塵故。</p>
</div>
<div class='div-commentary'><p style="margin-left:1em">釋曰後示相合本一真即是淨法真如本覺藏智理性無差唯舉一真通收四種無為法故三妄即是染因無明妄心業識妄境六塵性染多差故指三妄雖陳三種收五有為舉一後有并兼中有者謂三妄中後二妄染於三細中舉初及後兼有轉相以諸染法無不皆具熏習事故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>安立門。</p>
</div>
<div class='div-commentary'><p style="margin-left:1em">釋曰三通釋熏習門有二初結指分門。</p>
</div>
<div class='div-orig'><p>比量<span class='note-inline'>(至)</span>則有香氣故。</p>
</div>
<div class='div-commentary'><p style="margin-left:1em">釋曰後依門辨相有二初譬喻善巧門如人衣服本無好香亦無惡香入鬼集林怖香熏故即帶惡香入仙居林仙香熏故即帶好香班多伽耶娑叉提鄔此云鬼集會末耶提此云怖香梵檀祇多那此云仙居陀摩鍵多此云仙香。</p>
</div>
<div class='div-orig'><p>法喻<span class='note-inline'>(至)</span>則有淨用故。</p>
</div>
<div class='div-commentary'><p style="margin-left:1em">釋曰後合說安立門真如淨法無漏性德本明淨故無垢染故由無明熏則有染相猶如衣服元無惡香因熏故有本末無明有為藏海本黑闇故非白淨故由覺如熏則有淨用亦如衣服元無好香因熏故有是知染非實染淨非實淨幻化假立無實自性。</p>
</div>
<div class='div-orig'><p><span class='corr'>已</span>說<span class='note-inline'>(至)</span>散說門。</p>
</div>
<div class='div-commentary'><p style="margin-left:1em">釋曰四分剖散說門有二初結指。</p>
</div>
<div class='div-orig'><p>於此門中<span class='note-inline'>(至)</span>說相可見。</p>
</div>
<div class='div-commentary'><p style="margin-left:1em">釋曰後開示有二初科分。</p>
</div>
<div class='div-orig'><p>云何<span class='note-inline'>(至)</span>不斷義故。</p>
</div>
<div class='div-commentary'><p style="margin-left:1em">釋曰後解釋有四一黑品有力門有二初顯宗門又二初總問通問染法熏生不斷。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後總答有二初通指。</p>
</div>
<div class='div-orig'><p>根本<span class='note-inline'>(至)</span>有於無明故。</p>
</div>
<div class='div-commentary'><p style="margin-left:1em">釋曰後別明有四一無明依真起良以真性猶如虗空與色非色及染非染至極總攝真實依主若離於方則無迷故當知無明依真有故。</p>
</div>
<div class='div-orig'><p>如是<span class='note-inline'>(至)</span>則有妄心故。</p>
</div>
<div class='div-commentary'><p style="margin-left:1em">釋曰二反熏真起妄而此無明依真立<span class='corr'>已</span>展自力勢還熏真如增加闇用流成業識如父生子法可詳之。</p>
</div>
<div class='div-orig'><p>如是<span class='note-inline'>(至)</span>現妄境界故。</p>
</div>
<div class='div-commentary'><p style="margin-left:1em">釋曰三妄熏生惑境又此業識自既成<span class='corr'>已</span>反熏無明令力殊勝增不了相如子養父遂使無明力勢增長迷本一心轉識惑生現相境起生死海深圓寂岸遠上第一重<span class='corr'>已</span>明變易生死過患下第二重正顯分段生死過患。</p>
</div>
<div class='div-orig'><p>如是<span class='note-inline'>(至)</span>身心等苦故。</p>
</div>
<div class='div-commentary'><p style="margin-left:1em">釋曰四妄熏起業果所發境風復熏識海起七識浪著六塵相造罪行福行等業受欲界色界等報四毒賊者即生老病死或地水火風或生住異滅或貪嗔癡慢言念著者念即法執初二麤也著即人執中二麤也後二如名六麤具矣。</p>
</div>
<div class='div-orig'><p><span class='corr'>已</span>說<span class='note-inline'>(至)</span>散說門。</p>
</div>
<div class='div-commentary'><p style="margin-left:1em">釋曰後散說門有二初結指。</p>
</div>
<div class='div-orig'><p>就此門中<span class='note-inline'>(至)</span>漸次顯示。</p>
</div>
<div class='div-commentary'><p style="margin-left:1em">釋曰後解釋有二初科分略指以初無明為後翻後境界為初仍隨一中各開二故。</p>
</div>
<div class='div-orig'><p>初熏<span class='note-inline'>(至)</span>增長取熏習故。</p>
</div>
<div class='div-commentary'><p style="margin-left:1em">釋曰後依次廣明有三初境熏生二執以此妄境熏習力故增法執念多執實故不達虗幻又此妄境熏習力故長人執著計我有故不知過患因境牽心恒沙障起增長互通念取別目取猶著也。</p>
</div>
<div class='div-orig'><p>中重<span class='note-inline'>(至)</span>業繫苦故。</p>
</div>
<div class='div-commentary'><p style="margin-left:1em">釋曰次妄熏生二苦業識妄心有二熏習一有上熏力以彼無明在業識上而此業識還熏無明如子養父轉熏本覺增長勢力於中含具因緣二惑一生緣惑無明有發業用二生因惑本覺有虗妄行由此因緣俱合細分立定壽限成變易果從無始際至究竟位變易行苦微細墮滅此中即具有有無有然此變易無始本具今從顯說三乘聖人而能受細變易苦故二有下熏力以彼轉現分別事識在業識下今此偏說業識熏習分別事識起惑造業能令未得出離凡夫招分段苦無休息故此分段苦遠因業識近因事識然正依附現識上立有壽分限名分段苦。</p>
</div>
<div class='div-orig'><p>後熏<span class='note-inline'>(至)</span>令得成就。</p>
</div>
<div class='div-commentary'><p style="margin-left:1em">釋曰後無明熏初後有三初解義門無明有二一自體本故<span class='note-inline'>(自體即本體目無明當體建名自體之本自體目業從他受名)</span>能熏初末初末即是業識妄心令成就故二通達徧故本徧因緣能熏事識事識復藉所起見愛令成就故。</p>
</div>
<div class='div-orig'><p>何故<span class='note-inline'>(至)</span>顯邊空故。</p>
</div>
<div class='div-commentary'><p style="margin-left:1em">釋曰次通妨難有二初徵釋具闕問初謂業識後謂事識不論轉現第七末那其故何耶答有二意於文可見。</p>
</div>
<div class='div-orig'><p>後義<span class='note-inline'>(至)</span>此義得成。</p>
</div>
<div class='div-commentary'><p style="margin-left:1em">釋曰後引證後義唯邊成就非中成就意明中無顯邊空故若據合本取邊成故。</p>
</div>
<div class='div-orig'><p>如本<span class='note-inline'>(至)</span>分別事識義故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p><span class='corr'>已</span>說<span class='note-inline'>(至)</span>有力門。</p>
</div>
<div class='div-commentary'><p style="margin-left:1em">釋曰二白品有力門有二初結指。</p>
</div>
<div class='div-orig'><p>云何<span class='note-inline'>(至)</span>不斷義故。</p>
</div>
<div class='div-commentary'><p style="margin-left:1em">釋曰後解釋有二初顯宗門又二初總問。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>始有建立熏。</p>
</div>
<div class='div-commentary'><p style="margin-left:1em">釋曰後總答有二初通分。</p>
</div>
<div class='div-orig'><p>無始<span class='note-inline'>(至)</span>之圓果故。</p>
</div>
<div class='div-commentary'><p style="margin-left:1em">釋曰後別示有二初分解兩熏先分二覺後解二覺。</p>
</div>
<div class='div-orig'><p>本因果者<span class='note-inline'>(至)</span>無明故。</p>
</div>
<div class='div-commentary'><p style="margin-left:1em">釋曰後辨明二熏有二初無始熏且就聖說從無始來十本覺智十如實理熏障十地枝末無明此中正順如實熏習滿足方便力故又以所入一法界心無始熏習根本無明此亦符合法力無習滿足方便力故據增勝明作如是說。</p>
</div>
<div class='div-orig'><p>始因果者<span class='note-inline'>(至)</span>成自然業故。</p>
</div>
<div class='div-commentary'><p style="margin-left:1em">釋曰後始有熏從邪定聚雖未入信以本熏力使自心中猒苦求樂以此無始內熏之力能令妄心還熏真性遂令自身從劣向勝發心修行入十信位次第漸歷三賢十地乃至佛位頓斷無明成就法身應化業用。</p>
</div>
<div class='div-orig'><p><span class='corr'>已</span>說<span class='note-inline'>(至)</span>淨法熏習門。</p>
</div>
<div class='div-commentary'><p style="margin-left:1em">釋曰後散說門有二初結指分門。</p>
</div>
<div class='div-orig'><p>染法門中<span class='note-inline'>(至)</span>十一末那。</p>
</div>
<div class='div-commentary'><p style="margin-left:1em">釋曰後依門釋義有二初妄染熏習門又二初科指。</p>
</div>
<div class='div-orig'><p>意識<span class='note-inline'>(至)</span>無上道故。</p>
</div>
<div class='div-commentary'><p style="margin-left:1em">釋曰後徵釋有二初意識熏習四十心位及諸二乘但能伏斷異滅二相故用意識本覺智分還熏意識無明癡分發起始覺依附意識猒苦忻樂漸向佛故由迷法空學斷無明未速趣故。</p>
</div>
<div class='div-orig'><p>十一末那<span class='note-inline'>(至)</span>速趣涅槃故。</p>
</div>
<div class='div-commentary'><p style="margin-left:1em">釋曰後末那熏習以十地中斷住生相唯以意中清淨智分還熏意中染汙癡分速能證入大菩提故以十地人親契法空斷無明故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>開釋門。</p>
</div>
<div class='div-commentary'><p style="margin-left:1em">釋曰後淨法熏習門有二初結指分門。</p>
</div>
<div class='div-orig'><p>總標門者<span class='note-inline'>(至)</span>用熏習故。</p>
</div>
<div class='div-commentary'><p style="margin-left:1em">釋曰後依門解義有二初總標門。</p>
</div>
<div class='div-orig'><p>開釋<span class='note-inline'>(至)</span>常恒熏習門。</p>
</div>
<div class='div-commentary'><p style="margin-left:1em">釋曰後開釋門有二初科分。</p>
</div>
<div class='div-orig'><p>所言<span class='note-inline'>(至)</span>具無漏法故。</p>
</div>
<div class='div-commentary'><p style="margin-left:1em">釋曰後辨相有三初別明熏習有二初法身自然熏法身自體本覺自相作自內熏不假師教及梵王等他力作故。</p>
</div>
<div class='div-orig'><p>所言<span class='note-inline'>(至)</span>作境界之性故。</p>
</div>
<div class='div-commentary'><p style="margin-left:1em">釋曰後應化常恒熏復依本覺發過恒沙不思議業在根心中隨應教化斷惡修善具百行之因滿萬德之果或唯清淨本覺大義緣熏習鏡或通隨染本覺二種相中不思議業。</p>
</div>
<div class='div-orig'><p>如是<span class='note-inline'>(至)</span>發心修行故。</p>
</div>
<div class='div-commentary'><p style="margin-left:1em">釋曰次總顯力用法身應化二熏不離一切時處熏起信<span class='note-inline'>(十信)</span>解<span class='note-inline'>(十住)</span>建立修行<span class='note-inline'>(十行)</span>造作不轉<span class='note-inline'>(十向)</span>入正後地達真俗境<span class='note-inline'>(十地)</span>無礙轉故如上論說隨染本覺智淨相等究之可見。</p>
</div>
<div class='div-orig'><p>由此義故<span class='note-inline'>(至)</span>顯了。</p>
</div>
<div class='div-commentary'><p style="margin-left:1em">釋曰後結德本真法報化身本有理明。</p>
</div>
<div class='div-orig'><p><span class='corr'>已</span>說<span class='note-inline'>(至)</span>決疑門。</p>
</div>
<div class='div-commentary'><p style="margin-left:1em">釋曰三問答決疑門有二初結指。</p>
</div>
<div class='div-orig'><p>此決疑門<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後開示有三初指重解相有覺無覺義理難解惑一覺一文教俱隱無定通人豈能明了故重作釋開曉行人次第問答宜應思度。</p>
</div>
<div class='div-orig'><p>一切眾生<span class='note-inline'>(至)</span>如是說故。</p>
</div>
<div class='div-commentary'><p style="margin-left:1em">釋曰次具陳妙旨有四一正明具闕初明生界皆有本覺後明生界皆無本覺然皆有理俱佛說故。</p>
</div>
<div class='div-orig'><p>此義<span class='note-inline'>(至)</span>無本覺故。</p>
</div>
<div class='div-commentary'><p style="margin-left:1em">釋曰二徵釋有無然知聖說理趣者何謂生滅門有本覺故若真如門無本覺故又此本覺具妙有義故說有也具真空義故云無也以此義理佛說有無良有以焉。</p>
</div>
<div class='div-orig'><p>若依<span class='note-inline'>(至)</span>無別覺故。</p>
</div>
<div class='div-commentary'><p style="margin-left:1em">釋曰三正難有無有二初有覺門有二初徵釋同異且依初義若諸眾生皆有本覺其所有覺為同為異同則一覺共徧生界體無異故異則多覺各徧生界體不同故答意易知如文可見。</p>
</div>
<div class='div-orig'><p>若爾<span class='note-inline'>(至)</span>眾生多故。</p>
</div>
<div class='div-commentary'><p style="margin-left:1em">釋曰後連環問答有四一徵釋生覺一多有二初生覺齊同問直例如文此或立量謂眾生是有法亦應一故宗因云本覺一故同喻如本覺反難比量準此而立。</p>
</div>
<div class='div-orig'><p>此事<span class='note-inline'>(至)</span>不能同種故多。</p>
</div>
<div class='div-commentary'><p style="margin-left:1em">釋曰後意趣等別答本覺心性平等無殊不能多故眾生性類差別不等豈能一焉。</p>
</div>
<div class='div-orig'><p>若爾<span class='note-inline'>(至)</span>能作熏習事。</p>
</div>
<div class='div-commentary'><p style="margin-left:1em">釋曰二徵釋無明同異有六一異種違教難若謂眾生差別性爾以諸眾生即一無明眾生既多無明豈一一雲之喻當云何通。</p>
</div>
<div class='div-orig'><p>有二義故<span class='note-inline'>(至)</span>無相違過。</p>
</div>
<div class='div-commentary'><p style="margin-left:1em">釋曰一二義順理答有二初以義會通玄文偏就自宗決定根本無明同一體故起信欲顯引攝決定根本無明差別性故意以煩惱為眾生性非取根身是有情體故本論云無明厚薄無量差別即其義也。</p>
</div>
<div class='div-orig'><p>是故<span class='note-inline'>(至)</span>相續之義故。</p>
</div>
<div class='div-commentary'><p style="margin-left:1em">釋曰後引教證成有二初論證異義謂蓮葉無明覆一器生令在纏月隱而不現餘器佛月惑蓮不覆出障法身爛然現前法喻對明於文可悉今起信論正同彼文顯示差別相續之義。</p>
</div>
<div class='div-orig'><p>復次<span class='note-inline'>(至)</span>而得成立。</p>
</div>
<div class='div-commentary'><p style="margin-left:1em">釋曰後經證同義聖說無明若唯一體懈怠眾生則不修行謂彼作念無明唯一眾生極多彼人斷盡我自無惑何須更勞勤苦修斷譬如諸將共戰一賊眾力<span class='corr'>已</span>擒何須我害由是縱心不勤修道由聞眾生無明各別如救頭燃似登山路令懈怠者起精進故無明是一義得成立。</p>
</div>
<div class='div-orig'><p>若爾<span class='note-inline'>(至)</span>斷絕過先故。</p>
</div>
<div class='div-commentary'><p style="margin-left:1em">釋曰三體同餘斷難若諸眾生唯一無明且如一人斷盡煩惱應餘多人煩惱皆盡以諸眾生一無明故若一人斷餘不斷者豈可說言同一無明又若一斷餘皆斷者則眾生界有斷絕故。</p>
</div>
<div class='div-orig'><p>此事<span class='note-inline'>(至)</span>各各不同。</p>
</div>
<div class='div-commentary'><p style="margin-left:1em">釋曰四身別不斷答無明雖一眾生身別如夜闇一徧到十室若將燈照一室闇滅不可說言餘室闇滅不可難言闇一室一室十闇十亦不應難燈破一室闇盡之時餘九室闇不照亦盡又不可難餘九室中無燈闇在一室燈照闇亦不除夜闇配無明十室喻眾生燈況智慧故知無明唯一無二但以假身有多差別斷與不斷各有理趣。</p>
</div>
<div class='div-orig'><p>若一<span class='note-inline'>(至)</span>無有差別。</p>
</div>
<div class='div-commentary'><p style="margin-left:1em">釋曰五性殊何一難若一眾生斷煩惱時本覺佛性應名出離餘不斷者無明所覆應名被障若許爾者此二佛性天殊地隔何言佛性同一不分其體周徧生界平等一味一相無有差別。</p>
</div>
<div class='div-orig'><p>而無明藏<span class='note-inline'>(至)</span>等無差別。</p>
</div>
<div class='div-commentary'><p style="margin-left:1em">釋曰六思差理一答有二初決擇未斷無明眾生佛性為染覆障<span class='corr'>已</span>斷無明眾生佛性離染覆障出過在纏法界外故如是別者此<span class='corr'>但</span>攀緣慮知之心依現凡情度量境界致見有殊非是自性遠離二邊第一義諦中實理心而有異故以真實心無差別故。</p>
</div>
<div class='div-orig'><p>是故<span class='note-inline'>(至)</span>本覺亦如是。</p>
</div>
<div class='div-commentary'><p style="margin-left:1em">釋曰後引證晦明雖異月輪無二覆離縱殊本覺唯一。</p>
</div>
<div class='div-orig'><p>一切<span class='note-inline'>(至)</span>到無上道。</p>
</div>
<div class='div-commentary'><p style="margin-left:1em">釋曰三徵釋覺一生異有四一等有應齊難以諸眾生本覺既一何故得有先後勤惰明昧等耶理應一時發修成故。</p>
</div>
<div class='div-orig'><p>本覺<span class='note-inline'>(至)</span>如是差別。</p>
</div>
<div class='div-commentary'><p style="margin-left:1em">釋曰二性障不同答因佛性之強劣由無明之厚薄致成有先後不同故根有利鈍差別。</p>
</div>
<div class='div-orig'><p>若言<span class='note-inline'>(至)</span>不成立故。</p>
</div>
<div class='div-commentary'><p style="margin-left:1em">釋曰三二俱有過難若言佛性強劣別故則違本覺佛性功德無增減故若言無明厚薄別故則違無明唯佛一地頓斷除故無明薄者因應盡故。</p>
</div>
<div class='div-orig'><p>如是<span class='note-inline'>(至)</span>無關而<span class='corr'>已</span>。</p>
</div>
<div class='div-commentary'><p style="margin-left:1em">釋曰四一理無豫答佛性雖然本無強劣依無明薄說佛性強依無明厚說佛性劣亦依無明說諸眾生有凡聖別故知無明一地斷義亦成立故就至理中豈有強劣關涉而<span class='corr'>已</span>。</p>
</div>
<div class='div-orig'><p>若如<span class='note-inline'>(至)</span>非明分位。</p>
</div>
<div class='div-commentary'><p style="margin-left:1em">釋曰四徵釋明與無明有五一問答究竟始覺謂如有一依生滅門斷惡修善從因至果極解脫道起究竟覺如是聖者為明無明答因斷無明方圓極智屬無明位非明分位。</p>
</div>
<div class='div-orig'><p>若爾<span class='note-inline'>(至)</span>非明分位。</p>
</div>
<div class='div-commentary'><p style="margin-left:1em">釋曰二問答清淨本覺若以佛果究竟始覺屬無明位非明位爾清淨本覺不假修力德智圓具逈超四句孤越五邊<span class='note-inline'>(一增益二損減三相違四愚癡五戲論)</span>尚絕自然猶離清淨如是本智為明無明答如斯本智依生滅門對染淨本立清淨本因對不覺立此覺故屬無明域非明分位。</p>
</div>
<div class='div-orig'><p>若爾<span class='note-inline'>(至)</span>非明分位。</p>
</div>
<div class='div-commentary'><p style="margin-left:1em">釋曰三問答後重所入若以清淨本覺亦屬無明邊域後重所入多一心體非百非而能非豈千是而可是名中實而不滯中實是義天而不著義天辯談足斷審慮手亡如是一心為明無明答如斯一心為生滅依屬無明域非明分位。</p>
</div>
<div class='div-orig'><p>三自一心<span class='note-inline'>(至)</span>非明分位。</p>
</div>
<div class='div-commentary'><p style="margin-left:1em">釋曰四問答前重所入謂以前重所入三自一心摩訶衍法一心之名不在本法皆從能入以建其名三自之稱影彰而說下各兩句釋此二名直論所入第一義諦玄玄又玄非心所。測遠遠又遠非口所。宣如是勝義為明無明答如斯勝義由對能入三自一心生滅門說屬無明域非明分位此論方隅舉一影一復應問云如有一人依真如門先隨順修後得入證如是覺者為明無明如是覺者是明分位非無明域以真如門無斷無縛由無所治無明黑品是故判屬明分位攝又問體如離三假相滿三實德說不可說念不可念離有離無唯寂唯靜如是體如為明無明如是體如是明分位非無明域又問後重一法界心一一心體絕非絕是離中離邊超言超言亡慮亡慮離離泯離遣遣無遣如是勝處為明無明如是勝處是明分位非無明域又前重所入一體一心摩訶衍法本非自名從門建號勝中最勝奇內幽奇湛寂湛寂絕滅絕滅如是勝處為明無明如是勝處是明分位非無明域以疏對論將真待俗如理思惟勿著邊域<span class='note-inline'>(兩重俗門并所入是無明域兩重真門并所入是明分位)</span>。</p>
</div>
<div class='div-orig'><p>不二<span class='note-inline'>(至)</span>為明無明。</p>
</div>
<div class='div-commentary'><p style="margin-left:1em">釋曰五問答不二大乘不二果海清淨法界離根離教獨勝獨尊如是不二為明無明唯此一種有問無答意顯不二離言果分非明分位非無明域不可說分斯良證也。</p>
</div>
<div class='div-orig'><p><span class='corr'>已</span>說<span class='note-inline'>(至)</span>無覺門。</p>
</div>
<div class='div-commentary'><p style="margin-left:1em">釋曰後無覺門有二初結指。</p>
</div>
<div class='div-orig'><p>何故<span class='note-inline'>(至)</span>無所依本覺故。</p>
</div>
<div class='div-commentary'><p style="margin-left:1em">釋曰後徵釋此有二解一云如前論辨熏習之義於綱要中自有六意第三相待相成顯空意本覺既空眾生亦空眾生既無本覺亦無從相待空說無覺門一云六意第二本無性空非有意法性本無名字非有眾生是染染本性離無染可離故無眾生本覺是德德本性現無德可現故無本覺名體非有立無覺門就真如門及真空義解無覺門<span class='corr'>已</span>見上文。</p>
</div>
<div class='div-orig'><p>率此二門應廣通達。</p>
</div>
<div class='div-commentary'><p style="margin-left:1em">釋曰四指略知廣如說有覺無覺例知有惑無惑諸如比類并可通達。</p>
</div>
<div class='div-orig'><p>如本<span class='note-inline'>(至)</span>唯如來能知故。</p>
</div>
<div class='div-commentary'><p style="margin-left:1em">釋曰後合屬本論。</p>
</div>
<div class='div-orig'><p><span class='corr'>已</span>說<span class='note-inline'>(至)</span>生解門。</p>
</div>
<div class='div-commentary'><p style="margin-left:1em">釋曰四舉緣廣說門有二初結指分門。</p>
</div>
<div class='div-orig'><p>於第一門<span class='note-inline'>(至)</span>契合說。</p>
</div>
<div class='div-commentary'><p style="margin-left:1em">釋曰後依門派義有二初軌則決定門又二初科分。</p>
</div>
<div class='div-orig'><p>又諸佛法<span class='note-inline'>(至)</span>應審觀察。</p>
</div>
<div class='div-commentary'><p style="margin-left:1em">釋曰後解釋有三初法說一代時教不離因緣此就因緣復決前疑謂諸佛法全賴因緣以法爾故因即本覺內熏性種緣即師友權實別用權用所謂諸佛菩薩現雜類身或復諸佛現為菩薩諸菩薩等現諸佛身實用所謂佛現諸佛三賢十聖諸菩薩等各自位身或可諸佛一切菩薩所現種種同異類身總名權用因果聖賢能現之心大智悲願總名實用因緣具足諸法成立。</p>
</div>
<div class='div-orig'><p><span class='corr'>已</span>說法說次說喻說。</p>
</div>
<div class='div-commentary'><p style="margin-left:1em">釋曰次喻說有二初結指。</p>
</div>
<div class='div-orig'><p>如木中火性<span class='note-inline'>(至)</span>燒喻。</p>
</div>
<div class='div-commentary'><p style="margin-left:1em">釋曰後解釋有二初總明又二初牒屬。</p>
</div>
<div class='div-orig'><p>所言<span class='note-inline'>(至)</span>喻於對治。</p>
</div>
<div class='div-commentary'><p style="margin-left:1em">釋曰後配合火如本覺性能斷障燒喻對治始覺除惑。</p>
</div>
<div class='div-orig'><p>第一<span class='note-inline'>(至)</span>無有量故。</p>
</div>
<div class='div-commentary'><p style="margin-left:1em">釋曰後別辨有四一木喻阿梨羅多等此云龍古木法中無明具喻五事甚深等語配第一義枝末不覺配第三義迷惑二字配第三義過失二字配第四義無有量故配第五義或一切下通配後四。</p>
</div>
<div class='div-orig'><p>第二<span class='note-inline'>(至)</span>本覺有無故。</p>
</div>
<div class='div-commentary'><p style="margin-left:1em">釋曰二火喻喻七法七於文可見。</p>
</div>
<div class='div-orig'><p>第三<span class='note-inline'>(至)</span>亦無方便故。</p>
</div>
<div class='div-commentary'><p style="margin-left:1em">釋曰三人喻婆羅羅利多提者此云有巧方便那尸阿多羅者此云無巧方便有方便人善知五事故能得火無方便人非閑五事終不得火法中亦要有方便人具知五事即能證果一知出性覺染法木也二知善修行心慧鑽也三知頓悟漸修時也四知所在身心處也五知信賢聖果次也有巧權者盡得冥心無方便人終難尅果。</p>
</div>
<div class='div-orig'><p>第四<span class='note-inline'>(至)</span>歸一心故。</p>
</div>
<div class='div-commentary'><p style="margin-left:1em">釋曰四燒喻法中三種喻況可見。</p>
</div>
<div class='div-orig'><p><span class='corr'>已</span>說<span class='note-inline'>(至)</span>二者別說。</p>
</div>
<div class='div-commentary'><p style="margin-left:1em">釋曰後合說有二初結指分門。</p>
</div>
<div class='div-orig'><p>言總說者<span class='note-inline'>(至)</span>眾生亦爾故。</p>
</div>
<div class='div-commentary'><p style="margin-left:1em">釋曰後依門辨相有二初總說門。</p>
</div>
<div class='div-orig'><p>言別說者<span class='note-inline'>(至)</span>具足圓成門。</p>
</div>
<div class='div-commentary'><p style="margin-left:1em">釋曰後別說門有二初釋意開門。</p>
</div>
<div class='div-orig'><p>緣闕<span class='note-inline'>(至)</span>則無是處故。</p>
</div>
<div class='div-commentary'><p style="margin-left:1em">釋曰後依門具釋有三初緣闕單因門木雖有火久<span class='corr'>已</span>伏藏不遇方便終難得火無明藏中久含佛性若不修行無以成佛修行軌範要憑師友訓授為緣方自起行得證佛道。</p>
</div>
<div class='div-orig'><p>因闕<span class='note-inline'>(至)</span>樂求涅槃故。</p>
</div>
<div class='div-commentary'><p style="margin-left:1em">釋曰次因闕單緣門若於木中本無火性雖具方便終不得火若人心中本無佛性雖具修行終不成佛此意假說人無佛性由闕因故終不成佛正顯此宗何有眾生不具佛性但以障厚內熏力微且言因闕非實無爾故本論云雖有緣力而內淨法未有熏力斯可證也既云未有非本無性。</p>
</div>
<div class='div-orig'><p>因緣<span class='note-inline'>(至)</span>向涅槃道故。</p>
</div>
<div class='div-commentary'><p style="margin-left:1em">釋曰後因緣具足門木有火性復遇鑽緣故令火出燒木無餘若有眾生本覺內熏又逢師友示教外助修百行因成萬德果三智周圓四德具足。</p>
</div>
<div class='div-orig'><p><span class='corr'>已</span>說<span class='note-inline'>(至)</span>二者別說。</p>
</div>
<div class='div-commentary'><p style="margin-left:1em">釋曰後散示生解門有二初結指分門。</p>
</div>
<div class='div-orig'><p>就總說中<span class='note-inline'>(至)</span>外緣之力故。</p>
</div>
<div class='div-commentary'><p style="margin-left:1em">釋曰後依門顯義有二初總說門此中能緣即應化身屬能熏用義當本覺不思議業現諸境界引攝根宜無有休息謂能與生作殊勝緣名為能緣用熏習者者即是人復云所緣是佛所化一切生界本論又云外緣之力乘文語便於此言之彼是能緣本覺用故此辨所緣眾生界故論意欲顯用熏習者能應化身恒與眾生作外緣力。</p>
</div>
<div class='div-orig'><p>就別說中<span class='note-inline'>(至)</span>平等緣故。</p>
</div>
<div class='div-commentary'><p style="margin-left:1em">釋曰後別說門有二初分門屬本以有揀擇解差別緣以無揀擇解平等緣。</p>
</div>
<div class='div-orig'><p>所言<span class='note-inline'>(至)</span>所緣之境。</p>
</div>
<div class='div-commentary'><p style="margin-left:1em">釋曰後隨門辨相有二初有揀擇緣有三初能緣所緣別有二初科分。</p>
</div>
<div class='div-orig'><p>能緣<span class='note-inline'>(至)</span>得利益故。</p>
</div>
<div class='div-commentary'><p style="margin-left:1em">釋曰後顯示能為緣人始自發心終至如來能作此緣引攝根宜其所緣境即所化根謂邪定聚及不定聚或復通化正定聚故具能緣人有所緣境配文消釋於意可知。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>之差別。</p>
</div>
<div class='div-commentary'><p style="margin-left:1em">釋曰次<span class='corr'>已</span>熟未熟引有二初科分。</p>
</div>
<div class='div-orig'><p>謂有眾生<span class='note-inline'>(至)</span>久遠得度故。</p>
</div>
<div class='div-commentary'><p style="margin-left:1em">釋曰後顯示。</p>
</div>
<div class='div-orig'><p>自此<span class='corr'>已</span>下<span class='note-inline'>(至)</span>增果緣。</p>
</div>
<div class='div-commentary'><p style="margin-left:1em">釋曰後遠近因果別有二初科分。</p>
</div>
<div class='div-orig'><p>增因緣者<span class='note-inline'>(至)</span>受道緣故。</p>
</div>
<div class='div-commentary'><p style="margin-left:1em">釋曰後顯示遠近二緣遲速有異俱增萬行因故咸長萬德果故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>二者是別。</p>
</div>
<div class='div-commentary'><p style="margin-left:1em">釋曰後無揀擇緣有二初結指分門。</p>
</div>
<div class='div-orig'><p>總說中<span class='note-inline'>(至)</span>常不捨故。</p>
</div>
<div class='div-commentary'><p style="margin-left:1em">釋曰後隨門辨相有二初總說門有三初慈願熏發諸佛菩薩竪窮三際橫該十方作境恒熏眾生善根令增長故。</p>
</div>
<div class='div-orig'><p>以同體智<span class='note-inline'>(至)</span>無有餘故。</p>
</div>
<div class='div-commentary'><p style="margin-left:1em">釋曰次實智利樂諸佛菩薩以同體智即是始覺照見自他本來無二平等利樂見聞根故即是實者取同體智以為實故應化上佛謂法報身自在無礙平等隨順時處宜事現八相身化諸生故。</p>
</div>
<div class='div-orig'><p>所謂<span class='note-inline'>(至)</span>平等見佛。</p>
</div>
<div class='div-commentary'><p style="margin-left:1em">釋曰後三昧觀佛此說眾生依三昧力平等見佛從根所觀無別解故諸佛出世如角中毛角謂瓢角即生成皮此眾生界內包多毛況諸佛身意謂如來於眾生界累劫現身其數無量劫外凡夫不修三昧修不見佛故說發心<span class='corr'>已</span>去菩薩以三昧力觀佛法身平等無差同一真如見應化異唯在自根非法性身真我自性有差別故所以說言平等見佛。</p>
</div>
<div class='div-orig'><p><span class='corr'>已</span>說<span class='note-inline'>(至)</span><span class='corr'>已</span>入正位。</p>
</div>
<div class='div-commentary'><p style="margin-left:1em">釋曰後別說門有二初結指分門。</p>
</div>
<div class='div-orig'><p>云何<span class='note-inline'>(至)</span>與用相應故。</p>
</div>
<div class='div-commentary'><p style="margin-left:1em">釋曰後依門辨相有二初未入正位四十心位并諸二乘未得法空本後二智未證法空如實理故不名正位此明所化凡夫二乘三賢菩薩以意熏習及意識熏習唯依信力隨分修行未獲本智不與體相應未得後智不與用相應故問上說地前四十心位唯意識熏入地<span class='corr'>已</span>去方說意熏何故此中信賢位人言意熏耶答有二解一云前據顯相斷人執說唯意識熏此據兼修伏法執說故通意熏一云前就地前能斷之智正依當位所斷惑說唯意識熏此就能斷始覺之智不唯依淺麤意識熏實亦依深細意而熏故無相違。</p>
</div>
<div class='div-orig'><p>云何<span class='note-inline'>(至)</span>滅無明故。</p>
</div>
<div class='div-commentary'><p style="margin-left:1em">釋曰後<span class='corr'>已</span>入正位十地菩薩內得本智與體相應外得後智與用相應依本熏力修行證如斷無明故二論互顯體用相資於義煥然在文妙耳。</p>
</div>
<div class='div-orig'><p><span class='corr'>已</span>說<span class='note-inline'>(至)</span>盡不盡別門。</p>
</div>
<div class='div-commentary'><p style="margin-left:1em">釋曰五盡不盡別門有二初結指。</p>
</div>
<div class='div-orig'><p>此門<span class='note-inline'>(至)</span>作業同故。</p>
</div>
<div class='div-commentary'><p style="margin-left:1em">釋曰後正明有二初解義門三義解釋盡不盡別初說妄染非合道理無始有終以諸淨法由契道理有始無終次說真妄以極相違定不俱行染起淨盡淨起染盡形奪之法理必然故後說真妄無有勝劣拂盡真妄體相平等無有盡故。</p>
</div>
<div class='div-orig'><p>如本<span class='note-inline'>(至)</span>無有斷故。</p>
</div>
<div class='div-commentary'><p style="margin-left:1em">釋曰後合本論前三義中正當初一。</p>
</div>
<div class='div-orig'><p>從上<span class='note-inline'>(至)</span>三種大義。</p>
</div>
<div class='div-commentary'><p style="margin-left:1em">釋曰後生滅三大義有二初結指此中正解立義分中自體相用故今論指分明顯示生滅門中三種大義。</p>
</div>
<div class='div-orig'><p>本曰<span class='note-inline'>(至)</span>用義故。</p>
</div>
<div class='div-commentary'><p style="margin-left:1em">釋曰後開示有二初唱本。</p>
</div>
<div class='div-orig'><p>論曰<span class='note-inline'>(至)</span>是名為六。</p>
</div>
<div class='div-commentary'><p style="margin-left:1em">釋曰後作釋有三初開列章門。</p>
</div>
<div class='div-orig'><p>今當<span class='note-inline'>(至)</span>應審思擇。</p>
</div>
<div class='div-commentary'><p style="margin-left:1em">釋曰次指說令推。</p>
</div>
<div class='div-orig'><p>復次<span class='note-inline'>(至)</span>體相二義。</p>
</div>
<div class='div-commentary'><p style="margin-left:1em">釋曰後依次決擇有二初廣明三大又二初明體相復二初總標略指。</p>
</div>
<div class='div-orig'><p>自此<span class='note-inline'>(至)</span>別釋散說。</p>
</div>
<div class='div-commentary'><p style="margin-left:1em">釋曰後別釋散說有二初指陳。</p>
</div>
<div class='div-orig'><p>初說體大。</p>
</div>
<div class='div-commentary'><p style="margin-left:1em">釋曰後解釋有二初自體大義門又二初總標。</p>
</div>
<div class='div-orig'><p>云何<span class='note-inline'>(至)</span>唯一真故。</p>
</div>
<div class='div-commentary'><p style="margin-left:1em">釋曰後別釋有二初五人平等門有三初解義門人有勝劣真無增減凡小因果雖外體大曾何有異故示五人立一平等真無增減義既如然無大小等理應亦爾猒凡小異捨因果別相有五差真唯一味。</p>
</div>
<div class='div-orig'><p>是故<span class='note-inline'>(至)</span>有增減故。</p>
</div>
<div class='div-commentary'><p style="margin-left:1em">釋曰次引教證如一金剛作五趣身形雖勝劣之差實無增減之異。</p>
</div>
<div class='div-orig'><p>如本<span class='note-inline'>(至)</span>有增減故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p>云何<span class='note-inline'>(至)</span>又真實故。</p>
</div>
<div class='div-commentary'><p style="margin-left:1em">釋曰後諸時不轉門有二初解義門真性不變覺體凝常三際不移四相不轉寂又寂也真又真焉。</p>
</div>
<div class='div-orig'><p>如本<span class='note-inline'>(至)</span>常恒故。</p>
</div>
<div class='div-commentary'><p style="margin-left:1em">釋曰後合本論非前非後顯三際不動非生非滅明四相不遷。</p>
</div>
<div class='div-orig'><p><span class='corr'>已</span>說<span class='note-inline'>(至)</span>大義門。</p>
</div>
<div class='div-commentary'><p style="margin-left:1em">釋曰後自相大義門有二初結指。</p>
</div>
<div class='div-orig'><p>圓滿<span class='note-inline'>(至)</span>無所少故。</p>
</div>
<div class='div-commentary'><p style="margin-left:1em">釋曰後開示有三初圓滿功德門有二初牒指有名無名功德具矣。</p>
</div>
<div class='div-orig'><p>何等<span class='note-inline'>(至)</span>性義功德。</p>
</div>
<div class='div-commentary'><p style="margin-left:1em">釋曰後剖具有二初有名數量功德有四一本論說六分三初總徵釋。</p>
</div>
<div class='div-orig'><p>云何為六。</p>
</div>
<div class='div-commentary'><p style="margin-left:1em">釋曰次別徵釋有三初徵。</p>
</div>
<div class='div-orig'><p>一者<span class='note-inline'>(至)</span>全徧性義。</p>
</div>
<div class='div-commentary'><p style="margin-left:1em">釋曰次釋一除根本無明之闇立本覺智慧之明二除無明迷亂法界性立本覺徧照法界藏三離妄想虗假解量立本覺真實識知四離虗偽業惑塵累妄識立本覺自性清淨心義非得他力顯自性故遠離塵累釋前清淨契中實故解心義耳五離彼燄幻四障立此二覺四德六離二生死熱惱轉易障礙立二本覺清涼不變自在如鏡南北相具隨違染淨本覺隨所熏染染現常虗如鏡之南南取鏡面任對何物隨質現故清淨本覺不隨所熏染法現染如鏡之北北取鏡背違質不現外物影故。</p>
</div>
<div class='div-orig'><p>是名為六。</p>
</div>
<div class='div-commentary'><p style="margin-left:1em">釋曰後結。</p>
</div>
<div class='div-orig'><p>如本<span class='note-inline'>(至)</span>自在義故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p>廣大<span class='note-inline'>(至)</span>開四三故。</p>
</div>
<div class='div-commentary'><p style="margin-left:1em">釋曰二二經開多有二初圓滿經次文委示不煩豫出。</p>
</div>
<div class='div-orig'><p>復次<span class='note-inline'>(至)</span>開十一故。</p>
</div>
<div class='div-commentary'><p style="margin-left:1em">釋曰後清淨經。</p>
</div>
<div class='div-orig'><p>如是三數別相云何。</p>
</div>
<div class='div-commentary'><p style="margin-left:1em">釋曰三總徵三相。</p>
</div>
<div class='div-orig'><p>馬鳴<span class='note-inline'>(至)</span>總立為六。</p>
</div>
<div class='div-commentary'><p style="margin-left:1em">釋曰四開會名意有二初會論意總問三數此答初數其意有三反顯後二亦具三矣一顯略具廣總持說故二欲攝多別總持說故三名相繁多恐迷真故。</p>
</div>
<div class='div-orig'><p>言十七者<span class='note-inline'>(至)</span>是名十七。</p>
</div>
<div class='div-commentary'><p style="margin-left:1em">釋曰後開經名有二初徵釋十七種。</p>
</div>
<div class='div-orig'><p>言二十五<span class='note-inline'>(至)</span>如分明說。</p>
</div>
<div class='div-commentary'><p style="margin-left:1em">釋曰後徵釋二十五變德二者解脫道<span class='corr'>已</span>去一切諸佛名為上流金剛心<span class='corr'>已</span>還一切眾生名為下流今此本覺恒周因果在佛不失轉易變化之德在生不失轉易變化之德不思議業緣熏習鏡即斯德也不德八者中觀論云不生亦不滅不常復不斷不一亦不異不來亦不去元康廣解恐繁不引。</p>
</div>
<div class='div-orig'><p><span class='corr'>已</span>說<span class='note-inline'>(至)</span>功德分。</p>
</div>
<div class='div-commentary'><p style="margin-left:1em">釋曰後無名過量功德有二初結指。</p>
</div>
<div class='div-orig'><p>本覺<span class='note-inline'>(至)</span>過於心行。</p>
</div>
<div class='div-commentary'><p style="margin-left:1em">釋曰後剖釋有四一總明過量有二初超言越心。</p>
</div>
<div class='div-orig'><p>以何<span class='note-inline'>(至)</span>恒沙故。</p>
</div>
<div class='div-commentary'><p style="margin-left:1em">釋曰後會數合本。</p>
</div>
<div class='div-orig'><p>如是<span class='note-inline'>(至)</span>不離故。</p>
</div>
<div class='div-commentary'><p style="margin-left:1em">釋曰二別明三義有三初不離問謂多別答唯一心雖一心法有二種用自不離彼即心不離德彼不離自即德不離心合斯二種為不離故。</p>
</div>
<div class='div-orig'><p>如是<span class='note-inline'>(至)</span>不斷故。</p>
</div>
<div class='div-commentary'><p style="margin-left:1em">釋曰次不斷性德妙有無時斷故淨體功德非他染故。</p>
</div>
<div class='div-orig'><p>如是<span class='note-inline'>(至)</span>不異故。</p>
</div>
<div class='div-commentary'><p style="margin-left:1em">釋曰後不異終異自者玉溪引論終字之下有一不字謂顯淨德不異體故性德全是一法界故不離異殊者蓋親疎別故。</p>
</div>
<div class='div-orig'><p>如是<span class='note-inline'>(至)</span>不思議故。</p>
</div>
<div class='div-commentary'><p style="margin-left:1em">釋曰三依人辨勝有二初非餘境界明此性德菩薩小凡心不思故絕之又絕言不論故遠之又遠。</p>
</div>
<div class='div-orig'><p>三人<span class='note-inline'>(至)</span>佛法故。</p>
</div>
<div class='div-commentary'><p style="margin-left:1em">釋曰後唯佛境界顯此性德唯佛軌故。</p>
</div>
<div class='div-orig'><p>如是<span class='note-inline'>(至)</span>法身故。</p>
</div>
<div class='div-commentary'><p style="margin-left:1em">釋曰四顯德本圓指此性德從具縛地至大覺地一無少闕無始本有非緣立故如來藏者隱覆名藏在纏之稱從具縛地立其名故如來法身依止名身出纏之稱從大覺地立其名故。</p>
</div>
<div class='div-orig'><p><span class='corr'>已</span>說<span class='note-inline'>(至)</span>解釋門。</p>
</div>
<div class='div-commentary'><p style="margin-left:1em">釋曰次問答決疑門有二初結指分門。</p>
</div>
<div class='div-orig'><p>問者<span class='note-inline'>(至)</span>云何相違。</p>
</div>
<div class='div-commentary'><p style="margin-left:1em">釋曰後依門辨相有二初略問門又二初解義門有二初釋意徵起。</p>
</div>
<div class='div-orig'><p>所謂<span class='note-inline'>(至)</span>故以為難。</p>
</div>
<div class='div-commentary'><p style="margin-left:1em">釋曰後引文結難真如中說正舉體如遠離三假相圓滿三實德唯是一心離差別相更無多德相大中說有名功德略云六種無名功德廣有恒沙故上說體如離一切相此說覺體具一切德前後相違若為會通。</p>
</div>
<div class='div-orig'><p>如本<span class='note-inline'>(至)</span>功德故。</p>
</div>
<div class='div-commentary'><p style="margin-left:1em">釋曰後合本論。</p>
</div>
<div class='div-orig'><p><span class='corr'>已</span>說<span class='note-inline'>(至)</span>二者是別。</p>
</div>
<div class='div-commentary'><p style="margin-left:1em">釋曰後廣答門有二初結指分門。</p>
</div>
<div class='div-orig'><p>於總<span class='note-inline'>(至)</span>說相可見。</p>
</div>
<div class='div-commentary'><p style="margin-left:1em">釋曰後依門示相有二初總又二初指二門。</p>
</div>
<div class='div-orig'><p>答曰<span class='note-inline'>(至)</span>無相違過。</p>
</div>
<div class='div-commentary'><p style="margin-left:1em">釋曰後明二相有二初真如總又二初明真遣妨雖實相大說具諸德但是生滅對染之德據真如門無染所治不立多德以為能治唯是一相平等性故。</p>
</div>
<div class='div-orig'><p>自此<span class='note-inline'>(至)</span>無異異故。</p>
</div>
<div class='div-commentary'><p style="margin-left:1em">釋曰後作緣決疑由真如門遠離分別法法同同無有二故。</p>
</div>
<div class='div-orig'><p>自此<span class='note-inline'>(至)</span>不同應知。</p>
</div>
<div class='div-commentary'><p style="margin-left:1em">釋曰後生滅總有二初科指。</p>
</div>
<div class='div-orig'><p>初重<span class='note-inline'>(至)</span>以疑異門焉。</p>
</div>
<div class='div-commentary'><p style="margin-left:1em">釋曰後解釋有二初略說分又二初徵問既說諸法平等一味獨存真理更無二體復依何義建立多德即舉真如門以難生滅門。</p>
</div>
<div class='div-orig'><p>自此<span class='note-inline'>(至)</span>文相可見。</p>
</div>
<div class='div-commentary'><p style="margin-left:1em">釋曰後答釋有二初標門指相以生滅門對染立德異真如門無染治故。</p>
</div>
<div class='div-orig'><p>以依<span class='note-inline'>(至)</span>即是總答。</p>
</div>
<div class='div-commentary'><p style="margin-left:1em">釋曰後依文釋義有二初牒本標指依目無明業即業相識謂轉現分別事識生滅相者俗門總名示謂顯示相翻立故以之一字貫於三處略伸此指廣如當辨。</p>
</div>
<div class='div-orig'><p>謂真如門<span class='note-inline'>(至)</span>即是大意。</p>
</div>
<div class='div-commentary'><p style="margin-left:1em">釋曰後述義對答有二初真妄對顯明大意以真如門無過恒沙染法所治不立恒沙淨德能治是故真如無有二體此生滅門有過恒沙染法所治立過恒沙淨德能治故說本覺具無邊德。</p>
</div>
<div class='div-orig'><p>次當<span class='note-inline'>(至)</span>當緣由故。</p>
</div>
<div class='div-commentary'><p style="margin-left:1em">釋曰後本末相翻解緣由顯示淨法翻染而立染法無邊略不過二一有名數以依業識三法是也謂一者無明二者業相三者諸識二無名數即生滅相三字是也一切染法不出此故論中以字流下三讀謂以依以業以識也不流至於生滅相者蓋彼乃是無名數量顯異於此故不流彼因此二染以為緣由致令功德有爾數量。</p>
</div>
<div class='div-orig'><p><span class='corr'>已</span>說<span class='note-inline'>(至)</span>二者是答。</p>
</div>
<div class='div-commentary'><p style="margin-left:1em">釋曰後廣說分有二初結指科分。</p>
</div>
<div class='div-orig'><p>此中<span class='note-inline'>(至)</span>其所由故。</p>
</div>
<div class='div-commentary'><p style="margin-left:1em">釋曰後依文辨相有二初略問。</p>
</div>
<div class='div-orig'><p>自此<span class='note-inline'>(至)</span>說相應觀。</p>
</div>
<div class='div-commentary'><p style="margin-left:1em">釋曰後廣答有二初標科指勸。</p>
</div>
<div class='div-orig'><p>以一切法<span class='note-inline'>(至)</span>而非心故。</p>
</div>
<div class='div-commentary'><p style="margin-left:1em">釋曰後依料釋義有三初自宗正理謂翻染顯淨先明淨法所依本體諸法唯心是正理故除一心外皆是邪道故智論云唯除諸法實相正理其餘一切皆是魔事。</p>
</div>
<div class='div-orig'><p>而有<span class='note-inline'>(至)</span>無明地故。</p>
</div>
<div class='div-commentary'><p style="margin-left:1em">釋曰次非道邪行本末無明迷真執妄起心變境皆墮邪故。</p>
</div>
<div class='div-orig'><p>自此<span class='note-inline'>(至)</span>對量差別。</p>
</div>
<div class='div-commentary'><p style="margin-left:1em">釋曰後具舉對量有二初標門。</p>
</div>
<div class='div-orig'><p>如上<span class='note-inline'>(至)</span>建立顯示。</p>
</div>
<div class='div-commentary'><p style="margin-left:1em">釋曰後派義有二初真妄相翻又二初有名數量功德復二初躡前徵起六相功德對何過立。</p>
</div>
<div class='div-orig'><p>所謂<span class='note-inline'>(至)</span>光明義故。</p>
</div>
<div class='div-commentary'><p style="margin-left:1em">釋曰後次第對立有六一對立第一德無明熏心發業等識隱實智明增迷亂闇明以等者對此不覺能知心性寂滅無起即立本覺慧明功德謂對愚立智對闇立明如是道理甚極分明下有四句準斯可見自下合本多不別科學者應知。</p>
</div>
<div class='div-orig'><p>自此<span class='note-inline'>(至)</span>不見之相故。</p>
</div>
<div class='div-commentary'><p style="margin-left:1em">釋曰二對立第二德有二初舉染由起妄心唯見妄境即不能了真實境故故本論說若心起見則有不見相故。</p>
</div>
<div class='div-orig'><p>自此<span class='note-inline'>(至)</span>法界義故故。</p>
</div>
<div class='div-commentary'><p style="margin-left:1em">釋曰後成淨本覺真心由離妄見通達諸法無不同故即立徧照法界義故。</p>
</div>
<div class='div-orig'><p>自此<span class='note-inline'>(至)</span>非真識知故。</p>
</div>
<div class='div-commentary'><p style="margin-left:1em">釋曰三對立第三德由無明熏令心有動起顛倒解無有了達對此即立心性寂靜真實識知順理德故於本論中舉妄影真下皆準此。</p>
</div>
<div class='div-orig'><p>自此<span class='note-inline'>(至)</span>無有自性故。</p>
</div>
<div class='div-commentary'><p style="margin-left:1em">釋曰四對立第四德由諸妄法本來無體對此即立本覺自性清淨心故。</p>
</div>
<div class='div-orig'><p>自此<span class='note-inline'>(至)</span>非淨故。</p>
</div>
<div class='div-commentary'><p style="margin-left:1em">釋曰五對立第五德由諸妄法具此四過故於本覺對立四德二自在者謂人與法二真我故。</p>
</div>
<div class='div-orig'><p>自此<span class='note-inline'>(至)</span>不自在故。</p>
</div>
<div class='div-commentary'><p style="margin-left:1em">釋曰六對立第六德以諸妄法熱惱衰變實不自在故立本覺清涼不變自在德故。</p>
</div>
<div class='div-orig'><p>自此<span class='note-inline'>(至)</span>相義示現故。</p>
</div>
<div class='div-commentary'><p style="margin-left:1em">釋曰後無名過量功德有二初對立過恒沙德以所治染數越恒沙故立淨德數越恒沙。</p>
</div>
<div class='div-orig'><p>自此<span class='note-inline'>(至)</span>如來之藏故。</p>
</div>
<div class='div-commentary'><p style="margin-left:1em">釋曰後對立結圓滿德若是一心許有動轉則令本覺德不圓滿由此性德雖無邊量唯是一心終無二體故結縛位名如來藏於解脫位名為法身方表圓滿德無少故。</p>
</div>
<div class='div-orig'><p>染淨<span class='note-inline'>(至)</span>作如是說。</p>
</div>
<div class='div-commentary'><p style="margin-left:1em">釋曰後法喻教證有二初表實等喻有三初問答生起。</p>
</div>
<div class='div-orig'><p>爾時<span class='note-inline'>(至)</span>可了真妄理。</p>
</div>
<div class='div-commentary'><p style="margin-left:1em">釋曰次正引經文阿祇多遮那尸帝此云無邊一從樹謂無邊果表實相依一皆齊等故立是名一即等也從猶依也。</p>
</div>
<div class='div-orig'><p>今此<span class='note-inline'>(至)</span>自立法故。</p>
</div>
<div class='div-commentary'><p style="margin-left:1em">釋曰後解釋義理有二初總明相賴經顯真妄相待立故。</p>
</div>
<div class='div-orig'><p>所言<span class='note-inline'>(至)</span>如果中故。</p>
</div>
<div class='div-commentary'><p style="margin-left:1em">釋曰後別顯法喻有二初釋表實。</p>
</div>
<div class='div-orig'><p>云何<span class='note-inline'>(至)</span>是名十等。</p>
</div>
<div class='div-commentary'><p style="margin-left:1em">釋曰後辨十等有二初喻難別解具徵釋結如文可見。</p>
</div>
<div class='div-orig'><p>舉喻<span class='note-inline'>(至)</span>不須重釋。</p>
</div>
<div class='div-commentary'><p style="margin-left:1em">釋曰後法合易詳有名無名真妄齊故。</p>
</div>
<div class='div-orig'><p>復次<span class='note-inline'>(至)</span>應知等意。</p>
</div>
<div class='div-commentary'><p style="margin-left:1em">釋曰後德闇等喻如涅槃經聖行品說功德天女隨妹至處能作吉祥黑闇天女隨姉至處能作灾禍二女相隨恒作損益彼喻生死此喻真妄法爾真妄如同德闇相依均等不相離故。</p>
</div>
<p class='juan'>釋摩訶衍論贊玄疏卷第四</p></div>
</div><!-- end of div[@id='body'] -->
</body></html>