<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>四分律名義標釋</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu23' />四分律名義標釋卷第二十</p><p class="byline">明　廣州沙門釋　弘贊在犙　輯</p><p class="byline">　　新安沙門釋　弘麗羅峰　校</p><p class="head1">○一百七十八單提法</p>
釋翅搜<span class='note-inline'>(釋種也)</span>。迦維羅衛國<span class='note-inline'>(赤澤國也)</span>尼俱律園<span class='note-inline'>(無節樹園也)</span><p style="margin-left:1em">此是佛本生國也。</p>
波逸提<p style="margin-left:1em">此云墮。謂墮在燒煑覆障地獄也。</p>
毀呰<p style="margin-left:1em">呰。音子。呵也。口毀也。</p>
麤惡罪<p style="margin-left:1em">謂初二篇。及二篇中方便罪也。</p>
除僧羯磨<p style="margin-left:1em">此因比丘尼自犯眾罪。復於他俗家作無利益事。三諫不止。聽僧作白二羯磨。差比丘尼。往白衣家說其罪過。唯除此羯磨差往。<span class='corr'>已</span>說露其罪。向說。無犯。</p>
實者<p style="margin-left:1em">謂自實得過人法。向未受大戒人說。波逸提。若未得。妄言得。波羅夷。</p>
五六語<p style="margin-left:1em">五語者。謂五陰法。及所有五語相應之法。六語者。謂六根。及所有六語相應之法。此等皆是為彼解說。如云色無我。乃至識無我。眼無常。乃至意無常。</p>
有知女人<p style="margin-left:1em">謂識知善惡。能解人情語言意趣。可作證明者。又要是白衣。一切出家人。亦不得。以事同故也。</p>
鬼神村<p style="margin-left:1em">村者。聚也。謂一切鬼神。依託而住。猶若人村。故名草木為鬼神村也。</p>
坐蓐<p style="margin-left:1em">蓐。音肉。薦也。以茭蒲等草為之。今借音為因蓐字。別作褥非。</p>
嫌窄<p style="margin-left:1em">嫌。音賢。不平於心也。憎也。窄。音謫。狹也。迫也。</p>
澆泥<p style="margin-left:1em">澆。音驕。漓也。</p>
戶扉<p style="margin-left:1em">戶是門戶。扉。音非。戶扇也。以木為之曰扉。以葦為之曰扇。</p>
窻牖<p style="margin-left:1em">窻。音瘡。牖。音有。在牆曰牖。在屋曰窻。穿壁為之也。</p>
覆苫<p style="margin-left:1em">苫。音閃平聲。亦音[序-予+亶]。蓋也。又編茅覆屋曰苫。</p>
施一食處<p style="margin-left:1em">謂有檀越於無住處村。建立福舍。凡有出家者至。限施一食。或與一宿。無病比丘尼應受一食。不得過受也。</p>
非時<p style="margin-left:1em">從旦至日中名為時。從中至暮。乃至明相未出。皆名非時也。</p>
食家<p style="margin-left:1em">食者。男以女為食。女以男為食。謂男女行交會時。更相受用。故名為食也。若白衣舍。行婬欲處。更無別人。於此處強坐。令他夫婦所欲不得隨意者。故得罪。若斷婬家。受齋家。若有尊重人在座。若此舍多人出入處。並皆無犯。</p>
四月<p style="margin-left:1em">謂夏四月。此亦不必定。應隨施主請。或春四月。或冬四月。或半月。一月。乃至四月。但不得過彼所請之限。若過限索者。得罪。除常請等。不犯。</p>
軍陣<p style="margin-left:1em">陣。音振。師旅軍兵行列也。</p>
鬬戰<p style="margin-left:1em">鬬。音斗去聲。競也。爭也。戰。音旃去聲。鬬也。</p>
擊攊<p style="margin-left:1em">攊。音歷。擊攊者。以指挃其肉令癢。而取笑也。</p>
淨施<p style="margin-left:1em">二種淨施。如上釋。真實淨施者。要問主然後得著。展轉淨施者。問與不問。隨意著用。無犯。</p>
青黑木蘭<p style="margin-left:1em">青者。非大青。及純青也。黑者。是泥也。木蘭者。此是木名。取其皮以染赤色也。</p>
麤罪<p style="margin-left:1em">麤罪者。謂波羅夷中偷蘭遮罪。及僧殘。僧殘中偷蘭遮罪。若覆他波羅夷。即自得波羅夷。</p>
若二若三<p style="margin-left:1em">謂比丘尼。曾<span class='corr'>已</span>二三番同作布薩聽說戒經。今自知有罪。恐餘比丘尼發舉其事。故詐言始知也。</p>
與欲<p style="margin-left:1em">欲者。謂僧如法羯磨斷事。自心樂欲共同。而自有三寶等緣者。即應與欲<span class='note-inline'>(具修威儀。對一比丘尼言)</span>大姊一心念。我某甲比丘尼。如法僧事與欲<span class='note-inline'>(一說。若布薩時。應言與欲清淨。若自恣時。應言與欲自恣)</span>。</p>
手搏<p style="margin-left:1em">搏。音博。謂作打心。擬手向彼。惟不著其身耳。</p>
剎利<p style="margin-left:1em">此云田地主。此是世界初之王種也。今若立王時。取四大海水灌其頂上。故名為剎利水澆頭王。斯其嫡也。若餘種姓。以水灌頂立為王者。亦名為剎利水澆頭王。</p>
未藏寶<p style="margin-left:1em">謂夫人共王宿時。著金銀眾寶瓔珞。而此寶未藏舉時。名未藏寶。</p>
門閾<p style="margin-left:1em">閾。音域。門限也。謂門下橫木。為外內之限也。</p>
八指<p style="margin-left:1em">謂如來八指也。如來八指。當常人二十四指。又言。如來一指。濶二寸。八指當一尺六寸也。</p>
陛孔<p style="margin-left:1em">陛。音皮上聲。牀陛也。言除入陛孔者。謂除牀脚上入陛孔木也。毗尼母論云。作牀法。一切牀脚。除上入陛。下八指也。</p>
兜羅綿<p style="margin-left:1em">兜羅者。草木華綿之總稱也。</p>
<p class="head1">●律藏卷第二十五</p>
噉蒜<p style="margin-left:1em">蒜者。葷辛菜也。凡物辛臭者。皆曰葷也。有物葷而非辛者。阿魏之類是也。有物辛而非葷。薑芥之屬是也。有物葷而復辛。五辛是也。佛戒五辛。以其臭穢。能障聖道。食之者。必招無間之業。今人不能戒。即是不欲見聖道。而甘為無間之罪輩者。如楞伽經。佛告大慧。如是一切蔥韮薤蒜。臭穢不淨。能障聖道。亦障世間人天淨處。何況諸佛淨土果報。又楞嚴經云。熟食發婬。生啖增恚。十方天仙。嫌臭遠離。諸餓鬼等。䑛其脣吻。常與鬼住。福德日消。長無利益。大力魔王。現作佛身。來為說法。非毀禁戒。讚婬怒癡。命終為魔眷屬。永墮無間。故涅槃經云。食者當生苦處。汙穢不淨。又金棺敬福經云。飲酒食肉五辛之人。雖造經像。勞而少功。主匠無益。諸天不祐。又雜阿含經云。食五辛人。觸穢三寶。死墮屎糞地獄。出為野狐豬狗。若得人身。其體腥臭。又決定經云。若人食酒肉五辛入伽藍。墮豬胎中。後得人身。常患腋氣。報應經云。七眾不得食肉葷辛。有病。開在伽藍外。白衣家服。滿四十九日。香湯澡浴。然後讀誦。不犯罪。僧祇律。開病比丘服蒜。聽七日在一邊小房。不得臥僧牀褥。講堂處。大小便處。皆不得到。不得僧中食。不得就佛禮拜。得下風遙禮。七日滿。澡浴熏衣。方得入眾。若種蒜。若山蒜。如是比蒜。及餘一切。若生若熟。若葉若皮。悉不得食<span class='note-inline'>(五辛者。一蔥二薤三韮四蒜五興渠。興渠者。梵音稍譌正云形具。此方本無。惟慈憫三藏。自西域歸至于闐。方見。餘國不覩。其根麤如細蔓菁根而白。臭如蒜。彼國人種取根食之。時三藏冬到彼國。不見其枝葉。韮。言九。薤。音械)</span>。</p>
摩訶波闍波提<p style="margin-left:1em">此云大生主。亦云大愛道。是佛姨母也。</p>
胡膠<p style="margin-left:1em">胡國多出此膠。故名胡膠。是彼方之樹膠也。</p>
適意<p style="margin-left:1em">適。音釋。如也。自得也。廣雅云。適善也。謂事物善好。稱人心也。</p>
茄蔞草<p style="margin-left:1em">此是梵音。西國草名。非取草頭為義。經音義。作結縷字。言上林賦云。布結縷攢戾莎。爾雅傳橫目孫炎云。三輔曰結縷。今關西饒之。俗名句屢草也。</p>
烏銜<p style="margin-left:1em">銜。音鹹。凡口含物。皆曰銜也。</p>
問訊<p style="margin-left:1em">訊。音信。言也。謂發言慰問。以伸敬誠也。</p>
謦欬<p style="margin-left:1em">謦。音卿上聲。欬。音慨。謦欬之聲也。又輕曰謦。重曰欬。</p>
樹株<p style="margin-left:1em">株。音諸。木根入土曰根。土上曰株也。</p>
汪水<p style="margin-left:1em">汪。音枉平聲。汪水。池水也。又停水曰汪。又深廣也。</p>
巷陌<p style="margin-left:1em">巷。音學去聲。里中巷也。直曰街。曲曰巷。陌。音麥。市中街也。</p>
摩納<p style="margin-left:1em">此云年少。或云那羅摩納。此云人。皆一也。</p>
墼上<p style="margin-left:1em">音吉。未燒甎坏也。</p>
埵上<p style="margin-left:1em">音朵。堅土也。</p>
<p class="head1">●律藏卷第二十六</p>
讖摩比丘尼<p style="margin-left:1em">亦作差摩。義如前釋。</p>
呪詛<p style="margin-left:1em">詛。阻字去聲。盟詛也。孔氏曰。詛小於盟。釋文云。以禍福之言相要曰詛。今言呪詛。謂呪願使之沮敗也。</p>
南無<p style="margin-left:1em">或作南摩。或作曩謨。又作那謨。此云歸命。亦云歸依。謂舉自身命而歸依。以顯誠敬之極也。善見論。翻為歸命覺。覺即佛也。般若經云。佛言。若有一人稱南無佛。乃至畢苦。其福不盡。智論問曰。云何<span class='corr'>但</span>空稱名字。便得畢苦。其福不盡。答曰。是人曾聞佛功德。能度人老病死苦。若多若少。供養及稱名字。得無量福。</p>
迦羅比丘尼<p style="margin-left:1em">根本尼律云。黑色苾芻尼。本是外道。常與諸尼共諍。</p>
椎胸<p style="margin-left:1em">椎。音垂。擊也。然西國俗士。終歿臨喪。方以拍額椎胸。哀號相泣。顯其不吉。出家之人。永絕斯模。豈得趣釋父之門。而返習俗形儀。設有為之。即非釋女也。</p>
食噎<p style="margin-left:1em">噎。音謁。食窒。氣不通也。</p>
婆祇陀國<p style="margin-left:1em">亦作婆祇提。又婆伽陀。即摩竭提國。是中天竺境。如上釋。</p>
襯身衣<p style="margin-left:1em">襯。音藽。近身衣也。近身而著者。名襯身衣。臥時覆身上。亦名襯體衣。此有三種作。上者從覆頭下至踝。舒覆左手。掩令等沒。中者從覆頭下至半脛。舒覆左臂。掩等至腕。下者從覆頭下至膝。舒覆左臂。掩等半肘。</p>
暴風<p style="margin-left:1em">亦與暴。同蒲報切。庖字去聲。暴暴卒起貌。又猛也。猝也。急也<span class='note-inline'>(此與曬暴之暴不同。曬暴字從米)</span>。</p>
汎漲<p style="margin-left:1em">汎。音泛。漲。音障。大水泛溢也。</p>
蹹殺<p style="margin-left:1em">蹹。踏。蹋。三形。同達合切。談字入聲。踐也。</p>
反叛<p style="margin-left:1em">叛。盤字去聲。背叛䟦扈也。跋扈。乃強梁之義。</p>
模法<p style="margin-left:1em">模。音謨。模範也。規模也。</p>
盡漬<p style="margin-left:1em">漬。音恣。浸也。</p>
磔手<p style="margin-left:1em">側格切。音窄。張也。開也。謂張指盡兩端也。佛一磔手。廣二尺。又云。佛一磔手者。中人三磔手。此當常人一肘半也。</p>
六難事<p style="margin-left:1em">毗尼母經云。一父母難。二兄弟姊妹難。三六親難。四國王大臣難。五盜賊難。六野獸難。</p>
<p class="head1">●律藏卷第二十七</p>
䟦難陀<p style="margin-left:1em">此云歡喜賢。亦云近歡喜。</p>
袈裟<p style="margin-left:1em">袈裟。是赤色義。亦是赤色草木之名。因將此草以染衣。使作壞色。故就而號之為袈裟。即壞色衣。壞其五大色。而成沙門之服也。</p>
出迦絺那衣<p style="margin-left:1em">謂至十二月十五日。眾僧羯磨共出此衣也。若出此衣。五事利益不復得。餘如上釋。</p>
舂磨<p style="margin-left:1em">舂。摏音。擣米也。持杵臨臼。為之舂也。磨。眉波切。摩去聲。北方名磑。江南呼磨也<span class='note-inline'>(此亦方土物異。名號不同故也)</span>。</p>
炊飯<p style="margin-left:1em">炊。音吹。爨也。取其進火。謂之爨。取其氣上。謂之炊<span class='note-inline'>(爨。音竄)</span>。</p>
嗤笑<p style="margin-left:1em">嗤。抽知切。音鴟。廣雅云。嗤輕也。謂相輕笑也。</p>
自手妨績<p style="margin-left:1em">紡。妃兩切。音倣。說文云。網絲也。績。資昔切。音迹。緝麻也。十誦律云。若為縫衣繩線。乃至六兩。不犯。內法傳云。擎鉢乞食。足得養身。雖曰女人。有丈夫志。豈容恒營機杼。作諸雜業。廣為衣服。十重五重。禪誦曾不致心。驅驅鎮惱情志。同俗粧飾。不顧戒經。宜可門徒共相檢察。西國尼眾。斯事全無。並皆乞食資身。居貧守素而<span class='corr'>已</span>。問曰。若爾。出家尼眾。利養全稀。所在居寺。多無眾食。若不隨分經營。活命無路。輙違律教。便爽聖心。進退兩途。如何折中。身安道盛。可不詳聞。答曰。本契出家。情希解脫。絕三株之害種。偃四瀑之洪流。宜應畢志杜多。除苦樂之邪徑。敦心少欲。務閑寂之真途。奉戒昏旦。斯即道隆。豈念身安。將為稱理。若能守律。決鍊貞疎。則龍鬼天人。自然遵敬。何憂不活。徒事辛苦。至如五衣瓶鉢。足得全軀。一口小房。彌堪養命。簡人事。省門徒。若玉處泥。如蓮在水。雖云下眾。實智等上人矣<span class='note-inline'>(社多。即頭陀。此云抖擻)</span>。</p>
支節呪<p style="margin-left:1em">或云解支節呪。支。謂體之四支也。節。謂身筋節也<span class='note-inline'>(此戒不得誦習世俗呪術。後第六十九戒。不得學世俗伎術)</span>。</p>
剎利呪<p style="margin-left:1em">此呪。出天竺剎利書也。</p>
鬼呪<p style="margin-left:1em">謂起尸鬼呪也。</p>
吉凶呪<p style="margin-left:1em">謂知人吉凶。生死之相也。</p>
解知音聲<p style="margin-left:1em">謂解知一切禽獸音聲也。</p>
轉鹿輪卜<p style="margin-left:1em">亦名轉禽獸輪卜。謂作諸禽獸形像。周帀行列旋轉。以卜吉凶。亦出天竺鹿輪書。然天竺異書。總有六十四種。世術無不備焉。</p>
治腹內蟲病呪<p style="margin-left:1em">腹內蟲病者。即是蠱病也。今用厭蠱鬼名呪治之。</p>
<p class="dharani" style="margin-left:1em">睺睺　奴吒㝹[目*候][目*候]　尼多那睺睺　阿若兜睺睺　阿吒㝹睺睺　毗律多睺睺　奴吒㝹睺睺　莎訶</p>
<p style="margin-left:1em">三升水。銅盆上。以白練覆上。以七枚楊枝。縱橫安上。呪三七徧。用竟。棄之廁中<span class='note-inline'>(或用滅罪呪。或用六字大陀羅尼呪。呪之即瘥。凡誦持呪法。必須專心至誠。信而無疑。即隨念所求。無有不靈驗者)</span>。</p>
<p style="margin-left:1em">又觀世音菩薩說除卒得腹痛陀羅尼呪。</p>
<p class="dharani" style="margin-left:1em">南無勒囊利虵虵　南無阿利虵　婆路吉坻舍伏羅虵　菩提薩埵虵　摩訶薩埵虵　多擲哆究之究之　羅之羅之　阿羅三婆陀尼移　莎訶</p>
<p style="margin-left:1em">若人卒得腹痛病困。宜急呪鹽水三徧。令腹痛者飲之。其痛即差。</p>
治宿食不消呪<p style="margin-left:1em">六字大陀羅尼呪曰。</p>
<p class="dharani" style="margin-left:1em">斯<span class='note-inline'>(須何切)</span>地<span class='note-inline'>(除隸切)</span>梯<span class='note-inline'>(吐稽切)</span>曇<span class='note-inline'>(徒紺切)</span>安<span class='note-inline'>(於軻切)</span>荼<span class='note-inline'>(徒嫁切)</span>隸<span class='note-inline'>(一)</span>般荼<span class='note-inline'>(徒嫁切)</span>隸<span class='note-inline'>(二)</span>葛羅馳<span class='note-inline'>(除寄切)</span>稽由隸薩帝婆帝<span class='note-inline'>(三)</span>耶賖婆帝<span class='note-inline'>(四)</span>底闍婆帝<span class='note-inline'>(五)</span>頻頭摩帝<span class='note-inline'>(六)</span></p>
<p style="margin-left:1em">佛告阿難。是呪能令宿食不消。尋得消化。能除吐下等病。能除風病。熱病。冷病。雜病。能滅一切諸邪呪術。能滅起屍。能滅一切形像厭蠱。阿難。若有人知此神呪姓名者。彼則不怖畏王難。不怖畏怨敵難。不怖畏賊難。不怖畏火難。不怖畏水難。若於城邑聚落。及在曠野。悉無所畏。亦不為他人伺求其過。無過可說。若食毒藥。毒不能害。轉為利益。此六字大陀羅尼呪。乃是七三藐三佛陀所說。亦是梵王娑婆主。釋提桓因。四大王所說。亦皆隨喜。破諸呪術。消伏死屍。一切形像厭蠱。皆悉破壞斷滅。</p>
<p style="margin-left:1em">又佛說神水呪。療一切病。</p>
<p style="margin-left:1em">南無佛南無法南無比丘僧南無過去七佛　南無諸佛　南無諸佛弟子　南無諸賢聖師　南無諸賢聖弟子<span class='note-inline'>(兼誦七佛名字)</span>第一唯衛佛　第二唯式佛　第三隨葉佛　第四拘留秦佛　第五拘那含牟尼佛　第六迦葉佛　第七釋迦牟尼佛。</p>
<p style="margin-left:1em">此是佛說神呪。隨呪井池河泉。呪之三徧飲者。百病皆除。</p>
治毒呪<p style="margin-left:1em">如藥犍度中。持自護慈念呪。以免虵毒。是也。</p>
<p style="margin-left:1em">如佛說偈。令人誦得長壽<span class='note-inline'>(以此護身。能免一切毒害。并得長壽)</span>。</p>

<div class="lg regular"><div class='lg-row'>我慈諸龍王　天上及世間　以我此慈心</div>
<div class='lg-row'>得滅諸毒恚　我以智慧聚　用心殺此毒</div>
<div class='lg-row'>味毒無味毒　破滅入地去</div>
</div><p style="margin-left:1em">此偈佛說。恒晨朝時。清淨<span class='corr'>已</span>。誦一七徧。得無量功德。滅一切惡。能令人長壽。</p>
<p style="margin-left:1em">又觀世音菩薩說除中毒。乃至<span class='corr'>已</span>死。陀羅尼呪。</p>
<p class="dharani" style="margin-left:1em">南無勒囊利虵虵　南無阿利虵　婆路吉坻舍伏羅虵　菩提薩埵虵　摩訶薩埵虵　多擲哆莎梨莎梨　毗莎梨毗莎梨　薩婆毗沙　那含尼　莎訶<span class='note-inline'>(蛇同耶音。上五句同大悲呪)</span></p>
<p style="margin-left:1em">若人被諸雜毒。中毒欲死者。<span class='corr'>已</span>死者。急以此呪。呪於耳中。即差。縱暴死。還蘇。</p>
婆羅<p style="margin-left:1em">此云牢實。亦云力。</p>
六法<p style="margin-left:1em">六法如律文出。今述頌曰。</p>

<div class="lg regular"><div class='lg-row'>染心相觸盜四錢　斷畜生命小妄語</div>
<div class='lg-row'>非時噉食及飲酒　是名式叉學六法</div>
</div><p style="margin-left:1em">時諸比丘尼。輒度人出家。不先授與二歲學戒。便受大戒。愚癡無知。不能學戒。不知戒相。以不知故。造作非法。佛言。應與二歲學戒羯磨。十誦中。輒度妊身女人。佛言。與二歲羯磨。可知有無。謂以六法淨心。二歲淨身也。今按律意。不問有身無身。法爾應與二歲學戒。聽十八童女。十歲曾出嫁者。各二歲學戒。至年滿二十及十二。方與授具足戒。謂十八童女。以不經勞苦。志節未成。未堪授以大戒。應與二歲學法。設過十八。亦應與之<span class='note-inline'>(餘如下釋)</span>。佛言。式叉尼。一切大尼戒應學。除自手取食。授食與他。事鈔云。式叉尼。具學三法。一學根本。謂四重是。二學六法羯磨。所與者。謂染心相觸。盜四錢。斷畜生命。小妄語。非時食。飲酒也。三學行法。謂大尼諸戒。及威儀。並隨學之。<span class='corr'>但</span>不得向說五篇罪名。若犯根本戒法者。即應滅擯。若學法中犯者。更與二年羯磨。若違行法。直犯佛教。即須懺悔。不壞本所學六法也。僧祇律云。式叉摩那。在一切大尼下。一切沙彌尼上坐。於式叉摩那不淨。於大尼淨。於大尼不淨。於式叉摩那亦不淨。大尼得與式叉摩那三宿。式叉摩那得與沙彌尼三宿。式叉摩那得與大尼授食。除火淨。生種。取金銀錢。自從沙彌尼受食。尼不得向說波羅夷。乃至越毗尼罪。得語不婬。不盜等。式叉摩那。至布薩。自恣日。入僧中胡跪合掌。作是言。阿梨耶僧。我某甲清淨。僧憶念持。如是三說而去。後四波羅夷犯者。更從始學。十九僧殘<span class='corr'>已</span>下。若一一犯。隨所犯。作突吉羅悔。若破非時食。停食食。捉錢金銀。飲酒。著華香。五戒者。隨犯日數。更學二歲。學戒滿<span class='corr'>已</span>。欲受具者。和尚尼。應白僧乞畜弟子羯磨。然後二部僧中受具<span class='note-inline'>(阿梨耶。此云聖者。或翻尊者)</span>。</p>
癃躃跛<p style="margin-left:1em">癃。音隆。罷病也。罷病。即殘病。古云。吾有疲癃之疾。是也。躃。音碧。跛。波字上聲。躃者。兩足俱廢。跛者。一足廢也。</p>
瘖瘂<p style="margin-left:1em">瘖。音因。瘂。音鴉。瘖瘂。不能言也。</p>
安陀會<p style="margin-left:1em">此云下著衣。亦云中宿衣。即五條衣也。</p>
鬱多羅僧<p style="margin-left:1em">此云上著衣。即七條衣也。</p>
僧伽棃<p style="margin-left:1em">此云重複衣。即九條。至二十五條衣也。</p>
僧祇支<p style="margin-left:1em">或云僧脚踦。應法師云。正言僧脚差。僧。此云掩覆。脚差。此云腋。名掩腋衣。律文作僧祇支。或僧竭支。或僧迦支。或僧迦鵄。皆譌也。義淨三藏云。僧脚踦者。即是此方覆膊。更長一肘。正當其量。用掩肩腋。佛制。恐汙三衣。先用通覆兩肩。然後於上通披法服。繞頸令急。級[巾*句]紐於肩頭。其[巾*句]紐。與衫[巾*句]相似。衣總覆身。元不露膊。雙手不出。斂在胸前。乃至禮敬三寶。及受大戒。噉食之儀。曾不輒許露出胸膊。尼在寺時。法皆如是。僧亦同此。然噉食禮拜之時。僧便露膊。五天皆爾。不見僧尼披覆膊者。若在寺中。無帶[巾*句]紐法。由㲲布輕澀。肩頭不墮。此方絹滑施帶胸前。自是一家容儀。非關佛制。則<span class='corr'>但</span>由先來翻譯。傳授不體其儀。云僧祇支。復道覆肩衣。然覆肩衣者。即僧脚踦。喚作僧祇支。乃是傳言不正。此二元是一物。強復施其兩名。祇支似帶本音。覆肩律無斯目。又此方古舊祇支。亦非本樣。合是厥蘇洛迦。而縵偏開一邊。事當下裙也。此等非真。各有參差。著用亦未閑其軌則。南海諸國。尼眾別著一衣。雖復制匪。西方共名僧脚踦服。長二肘。寬二肘。兩頭縫合。留一尺許。角頭<span class='corr'>刺</span>著一寸。舉上穿膊貫頭。拔出右肩。更無腰帶。掩腋蓋乳。下齊過膝。若欲此服。著亦無傷。線則唯費兩條。彌堪掩障形醜。若不樂者。即可還須同大苾芻著僧脚踦服。其寺內房中。厥蘇洛迦。及僧脚踦。兩事便足。僧脚踦。取一幅半。或絹。或布。可長四肘五肘。如披五條。反搭肩上。即其儀也。若向餘處。須好覆形。如在屏房。袒膊非事。春夏之節。此可充軀。秋冬之時。任情煖著。擎鉢乞食。足得養身。雖曰女人。而有丈夫之志矣<span class='note-inline'>(南海。是南天竺境。厥蘇洛迦。亦作俱酥洛迦。如下文釋)</span>。</p>
覆肩衣<p style="margin-left:1em">按此一服。準如上說。即是祇支之別名也。既其二衣。同是一服。則尼之五衣。而缺其一。須知一是裙也。如十誦律。尼眾五衣。其三衣並同名目。後之二衣。一云覆肩。二云俱蘇羅。或云祇修羅。然俱蘇羅。是俱蘇洛迦音同也。此即尼之下裙。今律不言裙。而云覆肩祇支者。斯必譌也。故尼陀那云。厥蘇洛迦。此譯為篅。昔云祇修羅者。人皆不識其事。此則形如小篅是。尼五衣之數也。應譯為裙。寄歸傳云。東夏諸尼。衣皆涉俗。所有著用。多並乖儀。準如律說。尼有五衣。三衣同僧。四僧脚踦。五裙。上之四衣。儀軌與大僧不殊。惟裙片有別處。梵云俱蘇洛迦。此譯為篅衣。以其兩頭縫合。形如小篅也。長四肘。寬二肘。上可蓋臍。下至踝上四指。著時入內擡使過臍。各蹙兩邊。雙排擪脊。繫絛之法。量與僧同。胸腋之間。逈無繫抹。假令少壯。或復衰年。乳高內起。誠在無過。豈得羞人。不窺教檢。漫為儀飾。著脫招愆。臨終之時。罪如濛雨。萬中有一。時復能改。然其出外。及在僧前。并向俗家。受他請食。袈裟繞頸。覆身。不合解其肩紐。不露胸臆。下出手餐。祇支偏袒。衫袴之流。大聖親遮。無宜服用。準檢梵本。無覆肩衣名。即是僧脚踦衣。此乃祇支之本號。既不道裙。多是傳譯參差。應捨違法之服。著順教之衣<span class='note-inline'>(篅。音椽竹囤。盛榖器也)</span>。</p>
癰疽<p style="margin-left:1em">癰。音雍。疽。音苴。癰者。六腑不和之所生。疽者。五臟不調之所致。陽滯於陰。則生癰。陰滯於陽。則生疽也。</p>
白癩<p style="margin-left:1em">癩。音賴。疥也。</p>
乾痟<p style="margin-left:1em">痟。音宵。亦云乾枯病。又云痟盡病。謂身肉枯竭。痟瘦。</p>
二形<p style="margin-left:1em">亦名二根。如初篇中釋。大論云。二根人。結使多襍。亦行男事。亦行女事。其心邪曲。難可勉濟。譬如稠林曳木。曲者難出。以其心多邪曲。故不任為道也。</p>
<p class="head1">●律藏卷第二十八</p>
三昧<p style="margin-left:1em">此云調直定。亦云正定。</p>
正受<p style="margin-left:1em">非邪曰正。領納曰受。故名正受也。</p>
須陀洹<p style="margin-left:1em">此云預流。亦云入流。</p>
斯陀含<p style="margin-left:1em">此云一來。亦云一往來。</p>
阿那含<p style="margin-left:1em">此云不來。亦云不還。</p>
阿羅漢<p style="margin-left:1em">此云無學。亦云無生。又云無著。</p>
腐爛藥<p style="margin-left:1em">腐。音釜。朽敗也。即是陳故朽敗之藥也。謂出家之士。衣食任緣。四大虗假。無宜縱恣。設有病緣。隨餌可療。不得勉求美好。生惱妨道。以乖解脫之本也。</p>
具足戒<p style="margin-left:1em">謂五戒。八戒。十戒。未是具足。惟比丘。比丘尼戒。乃名具足戒。又受大戒<span class='corr'>已</span>。即是具足涅槃行也。亦云近圓戒。苾芻尼律云。苾芻尼者。謂得苾芻尼性。云何苾芻尼性。謂受近圓。云何近圓。謂白四羯磨。於所作事。如法成就。將近涅槃。故名近圓。又其進受人。以圓滿心。希求具戒。要期誓受。情無恚恨。以言表白。語業彰顯。究竟滿足。故名圓具<span class='note-inline'>(近圓。圓具。二義。俱通也)</span>。</p>
曾嫁婦<p style="margin-left:1em">謂曾<span class='corr'>已</span>嫁適他人。識知欲與非欲。能妨他染。自力任持。能事二師。於二師處。凡有片事。咸堪代為。故許十歲。與其六法。滿十二<span class='corr'>已</span>。為受具足。若減十歲。輭弱性昏。不能勞習。故不與法。設過十二。亦須二歲學戒。式叉摩那。雖滿二歲。而癡闇。懶惰。無知。不能學戒。亦不得與授具足戒也<span class='note-inline'>(有部要年滿十二。方與六法。十四與受大戒)</span>。</p>
由延<p style="margin-left:1em">亦云由旬。此有三別。大者八十里。中者六十里。下者四十里。若西國俗用。以三十里為一由旬。聖教所載。當六十里。常用則四十里也。</p>
<p class="head1">●律藏卷第二十九</p>
果蓏<p style="margin-left:1em">蓏。音裸。植生曰果。蔓生曰蓏。有云木實曰果。草實曰蓏。</p>
賊宼<p style="margin-left:1em">宼。音扣。羣行攻劫曰宼。殺人曰賊。</p>
迦毗羅長老<p style="margin-left:1em">迦毗羅。此云黃頭。謂頭面俱如金色。</p>
所諱<p style="margin-left:1em">諱。音誨。避忌也。隱也。又護短曰諱。又生曰名。死曰諱。</p>
麻滓<p style="margin-left:1em">滓。音子。澱也。濁也<span class='note-inline'>(澱。音電)</span>。</p>
䘢跨衣<p style="margin-left:1em">䘢同紵。音主。綿絮裝衣也。跨胯骻三形。同苦瓦切。誇上聲。亦音誇。兩股間也。今以絮裝[跳-兆+宁]衣。名䘢跨衣。僧祇律云。胯衣者。珂貝。瑠璃。真珠。玉。金。銀。摩尼。如是比。莊嚴陰衣。不聽著。下至結縷。作陰想。越毗尼罪。然彼婦女著此等衣。欲令男子生愛念心故也。</p>
用毳<p style="margin-left:1em">吹字去聲。是獸毛褥細者。可以為布。及作絮等餘用。</p>
劫貝<p style="margin-left:1em">或云吉貝。木綿也。</p>
俱遮羅<p style="margin-left:1em">亦云拘遮羅。又云鳩夷羅。可用作衣。此方無故不翻也。</p>
芻摩<p style="margin-left:1em">麻之類也。</p>
野蠶綿<p style="margin-left:1em">即絲綿也。</p>
手脚釧<p style="margin-left:1em">釧。音串。臂鐶。脚鐶也。</p>
隈處<p style="margin-left:1em">隈。音威。隈。隱蔽之處也。律多作猥處。猥音委。鄙也。</p>
擎蓋<p style="margin-left:1em">蓋。傘蓋也。</p>
跣行<p style="margin-left:1em">跣。音癬。赤足也。徒足履地也。</p>
作屟<p style="margin-left:1em">悉恊切。音爕。說文云。履中薦也。又屟子。製如芒屟而卑下也。今江南婦女猶屟子。俗作屧非。</p>
<p class="head1">●律藏卷第三十</p>
洟唾<p style="margin-left:1em">洟。音剃。鼻液也。自目出曰涕。自鼻出曰洟。唾。音拖去聲。口液也。</p>
二道合<p style="margin-left:1em">謂大小便道。合為一道。小便時。大便出。大便時。小便出。或小便道。與產道合。此等皆名不能女。雜事律。佛言。此是非男非女。不應出家。縱受近圓。不發律儀護。可速擯出。</p>
一錢<p style="margin-left:1em">天竺以一大錢。分為十六分。若負他人一分。即不得與出家。</p>
周那絺羅國<p style="margin-left:1em">未詳。</p>
多羅葉<p style="margin-left:1em">如大僧戒。一百事中釋。</p>
立塔<p style="margin-left:1em">尼不得在比丘僧伽藍中起塔。若先起塔。後作伽藍者。無犯。凡僧尼亡者。當依佛教。應為四種殯法。謂焚燒。水葬。地埋。棄林也。及乎喪禮之儀。全不預俗。不可妄為。以成非法。故寄歸傳云。死喪之際。僧尼漫設禮儀。或復與俗同哀。將為孝子。或房設靈几。用作供尊。或披黲布而乖恒。或留長髮而異則。或拄哭杖。或寢苫廬。斯等咸非教儀。不行無過。理應為其亡者。淨飾一房。或可隨時權施蓋幔。讀經念佛。具施香華。冀使亡魂託生善處。方成孝子。始是報恩。豈可泣血三年。將為賽德。不餐七日。始符酬恩者乎。斯乃重結塵勞。更嬰枷鎻。從闇入闇。不悟緣起之三節。從死趣死。詎證圓乘之十地歟。然依佛教。苾芻亡者。觀之決死。當日輿向燒處。尋即以火焚之。當燒之時。親友咸萃。在一邊坐。或結草為座。或聚土作臺。或置甎石。以充坐物。令一能者。誦無常經。半紙一紙。勿令疲久。然後各念無常。還歸住處。寺外池內。連衣並浴。其無池處。就井洗身。皆用故衣。不損新服。別著乾者。然後歸房。地以牛糞淨塗。餘事並皆如故。衣服之儀。曾無片別。或有收其設利羅。為亡人作塔。名為俱儸。形如小塔。上無輪蓋。然塔有凡聖之別。如律中廣論。豈容棄釋父之聖教。逐周公之俗禮。號咷數月。布服三年者哉。曾聞有靈裕法師。不為舉發。不著孝衣。追念先亡。為修福業。京洛諸師。亦有遵斯轍者。或人以為非孝。寧知更符律旨<span class='note-inline'>(雖輔教篇中。禮略涉俗。然彼乃救一時之說。令知師僧恩德之重。塞彼無父無君之譏。不可依斯以為常途軌則。違於解脫之恒規也。黲。音慘。淺青黑色也。設利羅。此言身骨也。凡聖塔別。釋在雜犍度法中。無常經。出北藏孝字函。南藏當字函。亦<span class='corr'>已</span>刻流行。自當討閱。并臨終方訣)</span>。</p>
優婆夷<p style="margin-left:1em">此云近事女。謂親近承事諸佛。及比丘尼也。</p>
伽羅旃檀陀輸那<p style="margin-left:1em">伽羅。即木香也。旃檀陀。即旃檀香是也。輸字。宜借上聲呼之。正曰輸羅。此翻為勇猛。此比丘尼。有妹在外道法中出家。</p>
<p class="head1">○八提舍尼法</p>
<p style="margin-left:1em">一乞酥。二乞油。三乞蜜。四乞黑石蜜。五乞乳。六乞酪。七乞魚。八乞肉。</p>
波羅提提舍尼<p style="margin-left:1em">義翻為向彼悔。餘如大僧戒中釋。其一百應當學法。及七滅諍法。與大僧無異。故不出。</p>
<p style="margin-left:1em">稽夫中邊得戒。始末源由。中制十人受具。邊許五人得戒。中是中天竺。天竺之東際白木調國。南際靖善塔。西際一師黎仙人山。北際柱國。自此四外。名為邊國。震旦乃在白木調東二萬七千餘里。開持律五人得授大戒。昔漢明帝初。摩騰法蘭二法師來至此土。與人出家。唯剃鬚髮。披縵條衣。授彼五戒十戒而<span class='corr'>已</span>。以不滿五人。不得受具。後至漢桓帝。一百餘年內。猶三歸五戒十戒。遞相傳授。桓帝<span class='corr'>已</span>後。北天竺國。有支法領等五沙門。來至漢地。始於長安與人授具足戒。其時大律未有。唯口誦出戒本一卷。羯磨一卷。流行此土。時尼眾來求受戒。五僧曰。如律所明。唯開邊地五人僧受具戒。不論尼眾。是時諸尼辭退而還。泣淚如雨。曹魏初三年。中天竺曇摩迦羅<span class='note-inline'>(此云法時)</span>。至雒陽。譯出戒律。立羯磨受法。準用十僧。於是佛法大行震旦。為東夏受戒律之始也。時漢末魏初。東天竺國。有二尼來到長安。見諸尼眾問曰。汝等誰邊受戒。尼眾答曰。我到大僧所。受五戒十戒而<span class='corr'>已</span>。二尼歎曰。邊地尼眾。悉未有具。即為還本國。化得一十五人來。三人在雪山死。二人墮黑澗死。唯餘十人到此。諸尼悉赴京師。與授具戒。後到吳地。亦與彼尼眾受具。西尼思慕本鄉。遂附舶南海而還。及至上船。唯有七人。三人命終。來去經途十有餘年。又按高僧傳。宋元嘉十年。西天僧伽跋摩。至建康。敕住平陸寺。為京師沙門慧照三百七十人。渡蔡洲岸。於船中再受具戒。或問其意。照曰。以疑先受。若中若下。更求增勝。故須重受。依本臘次。十一年。求那跋摩。於南林寺立戒壇。為僧尼授戒。為震旦戒壇之始。時師子國比丘尼八人來未幾。復有尼鐵索羅三人至。足為十眾。乃請僧伽䟦摩為師。為景福寺尼慧果等。於南林戒壇。依二部重受具戒。度三百餘人。噫。古人忘身為法。不憚數萬里而來。然此方得戒者。豈可不生難遭想哉。惜夫今當末法。知法秉羯磨者難得。而二部僧尼受戒。失傳久矣。昔摩騰羅漢。并諸賢哲。多是果位聖人。尚不敢違律。僧不滿數。與人授具。一部僧而與尼授大戒。我等何人。敢違佛教。滅佛正法。致他永失比丘比丘尼性。得虗假名。授受俱成非法矣。順治十四年。余在廣州羊城。時各縣諸尼來求受具。余辭不獲<span class='corr'>已</span>。因立二部僧。各滿十人。與授大戒。自後十人難得。<span class='corr'>但</span>有五人以上。亦與為授。要須持律清淨。故云邊地持律五人得受具戒。其尼親教師。要滿十夏。而羯磨教授二師。及餘證人。無論歲臘。事須解律。縱律未能精鍊。其羯磨者。必是持律明了。方許秉法。若不如是。強與他授。令他盡壽戒不霑身。罪非小也。雖云邊地五人僧受。不論尼眾。斯乃古人慎重。邊地僧尚難得。尼眾何能易有。茲以竊推。律既許僧。尼必預列。昔迦旃延尊者。在西天竺。阿槃提國。有長者子名億耳。出家求受具戒。時彼國無十人僧。不得受具。乃往白佛。佛聽邊地五人得受。時因緣在僧。故未及論尼。況今末法出家。遇正教者實難。若不論尼。則尼部全缺。八敬誰修。雖是邊地。而有持律清淨十人。別揀五人。律文不聽。知非持戒清淨。方任揀擇。以受戒事大。一不如法。則戒體斯失。今諸方叢席。為人授具。既不知作法結僧大界。戒壇奚立。則戒無由得矣。故云。若不結界。一切羯磨受戒等法。俱是空作。復不依律作白羯磨。唯師自心。在沙彌白衣前。杜撰唱說。非法為法。以譌傳譌。遞相踵習。沿波日久。不覺其非。佛言。若有秉羯磨說戒。則正法未滅世間。又云。毗尼藏住。佛法亦住。是故弘紹之賓。特宜遵教。俾正法而恒存。木叉而永固也<span class='note-inline'>(戒壇。即戒場照等。以疑先受。中下之根。不得戒。故求增勝重受。不失本臘。今人尚未發求戒真切之心。惟慕衣披。不擇如法師僧。戒何由得。又常離衣宿衣。亦久失。不畏現前袈裟離體。當來鐵葉纏身。嗚呼。復有一期受<span class='corr'>已</span>。戒本不識。持犯茫然。猶自強言。一箇話頭。何持何犯。然有受。即有持犯。既無持犯。求受奚益。六祖傳衣鉢後尚求西國如法師僧臨壇為授。我等何人。妄誇大言。誹佛誹祖。自取罪累於長劫也)</span>。</p>

<p class='juan'>四分律名義標釋卷第二十</p>
<div class='div-w'><p class="head1">音釋</p>

<div class='div-note'>[序-予+亶]<p style="margin-left:1em">音亶。偏舍也。</p>
扈<p style="margin-left:1em">音胡。</p>
囤<p style="margin-left:1em">音屯。小廩也。</p>
爕<p style="margin-left:1em">音屑。</p>
儸<p style="margin-left:1em">音羅。</p>
咷<p style="margin-left:1em">音逃。哭也。</p>
</div></div><p class="head1">四分律名義標釋卷第二十一目錄</p>

<ul class="">
<li>大人</li>

<li>雪山</li>

<li>三十二大人相</li>

<li>萍沙</li>

<li>衛邏</li>

<li>紺青</li>

<li>顧盼</li>

<li>斑荼婆山</li>

<li>姓日</li>

<li>阿藍伽藍</li>

<li>不用處定</li>

<li>鬱頭藍弗</li>

<li>鬱毗羅大將村</li>

<li>五人</li>

<li>四女</li>

<li>閻浮樹</li>

<li>尼連禪</li>

<li>菩提樹</li>

<li>刈草</li>

<li>吉安</li>

<li>吉祥樹</li>
</ul></div>
</div><!-- end of div[@id='body'] -->
</body></html>