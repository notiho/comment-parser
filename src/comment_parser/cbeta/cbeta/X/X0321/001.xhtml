<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楞伽經註</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />No. 321
<p class='juan'><a id='mulu2' />註楞伽阿䟦多羅寶經卷第一</p>
<div class='div-orig'><p class="lg-abnormal"><div class='lg-row'>迦葉拘留孫　拘那含是我</div>
</p></div>
<div class='div-commentary'><p style="margin-left:1em">一百一問。以世間見現在釋迦。與過去三佛有異。將明化跡有殊。而德體無二。此會權歸下四等廣明。</p>
</div>
<div class='div-orig'><p class="lg-abnormal"><div class='lg-row'>何故說斷常　及與我無我</div>
</p></div>
<div class='div-commentary'><p style="margin-left:1em">一百二問。佛以何故。說斷常及我無我。</p>
</div>
<div class='div-orig'><p class="lg-abnormal"><div class='lg-row'>何不一切時　演說真實義</div>
</p></div>
<div class='div-commentary'><p style="margin-left:1em">一百三問。何故不說真實義邪。</p>
</div>
<div class='div-orig'><p class="lg-abnormal"><div class='lg-row'>而復為眾生　分別說心量</div>
</p></div>
<div class='div-commentary'><p style="margin-left:1em">一百四問。復以何故說於心量。</p>
</div>
<div class='div-orig'><p class="lg-abnormal"><div class='lg-row'>何因男女林　訶梨阿摩勒</div>
</p></div>
<div class='div-commentary'><p style="margin-left:1em">一百五問。世間果實。何故不同。有巨而味甘。復有形如男女。具如立世毗曇論明。</p>
</div>
<div class='div-orig'><p class="lg-abnormal"><div class='lg-row'>雞羅及鐵圍　金剛等諸山</div>
</p></div>
<div class='div-commentary'><p style="margin-left:1em">一百六問。按梵李。雞羅婆山。及鐵圍金剛山等。並以何差別此十山之數。仙聖所居。今略舉三。意該餘七。</p>
</div>
<div class='div-orig'><p class="lg-abnormal"><div class='lg-row'>無量寶莊嚴</div>
</p></div>
<div class='div-commentary'><p style="margin-left:1em">一百七問。此等諸山。以何土石所致。及眾寶而成。</p>
</div>
<div class='div-orig'><p class="lg-abnormal"><div class='lg-row'>仙闥婆充滿</div>
</p></div>
<div class='div-commentary'><p style="margin-left:1em">一百八問。闥婆者。諸天樂神之稱。居在地上寶山之中。若天須樂。輙身現異相。便即昇天作樂。事訖。還其本處。以此闥婆。及仙人等多止寶山。故云充滿。上四十八偈半。並大慧所陳百八義問。</p>
</div>
<div class='div-orig'>
<div class="lg regular"><div class='lg-row'>無上世間解　聞彼所說偈　大乘諸度門</div>
<div class='lg-row'>諸佛心第一</div>
</div></div>
<div class='div-commentary'><p style="margin-left:1em">自下四十行偈。佛牒上問。明略答。訶片及問有不周。如來教問。此之一行。即結集生起。謂佛聞前問。意請大乘度門。佛心勝義。故云第一。下三十九偈。並佛之所說。</p>
</div>
<div class='div-orig'><p class="lg-abnormal"><div class='lg-row'>善哉善哉問</div>
</p></div>
<div class='div-commentary'><p style="margin-left:1em">此上所問。含諸佛心義。在益既弘。故斯重讚。</p>
</div>
<div class='div-orig'><p class="lg-abnormal"><div class='lg-row'>大慧善諦聽</div>
</p></div>
<div class='div-commentary'><p style="margin-left:1em">將示深義。故先飭聽。</p>
</div>
<div class='div-orig'><p class="lg-abnormal"><div class='lg-row'>我今當次第　如汝所問說</div>
</p></div>
<div class='div-commentary'><p style="margin-left:1em">次明許說。問。觀下文非次。何故兩處言次第邪。夫生為念本。下既牒生即不生。此義之次也。亦欲片問非次。</p>
</div>
<div class='div-orig'><p class="lg-abnormal"><div class='lg-row'>生及與不生　涅槃空剎那</div>
</p></div>
<div class='div-commentary'><p style="margin-left:1em">初句。舉生即不生。次句。牒上之三問。</p>
</div>
<div class='div-orig'><p class="lg-abnormal"><div class='lg-row'>趣至無自性</div>
</p></div>
<div class='div-commentary'><p style="margin-left:1em">此句。總答上問。兼該上下。趣即是心。至即為境。心境既無自性。餘法准而可知。</p>
</div>
<div class='div-orig'>
<div class="lg regular"><div class='lg-row'>佛諸波羅蜜　佛子與聲聞　緣覺諸外道</div>
<div class='lg-row'>及與無色行　如是種種事</div>
</div></div>
<div class='div-commentary'><p style="margin-left:1em">此牒。佛與三乘。能脩行人。波羅蜜。即所行之法。諸外道。謂人。無色行。即法。此總舉。內外人法。及餘種種。悉皆無性。上之三行。總明略答。</p>
</div>
<div class='div-orig'><p class="lg-abnormal"><div class='lg-row'>須彌巨海山　洲渚剎土地</div>
</p></div>
<div class='div-commentary'><p style="margin-left:1em">此下八行。明牒問訶責。此之二句。牒上云何名為地。</p>
</div>
<div class='div-orig'><p class="lg-abnormal"><div class='lg-row'>星宿及日月　外道天脩羅</div>
</p></div>
<div class='div-commentary'><p style="margin-left:1em">此牒上星宿日月天諸外道脩羅。上問中無。因而附出少類天耳。</p>
</div>
<div class='div-orig'><p class="lg-abnormal"><div class='lg-row'>解脫自在通　力禪三摩提</div>
</p></div>
<div class='div-commentary'><p style="margin-left:1em">牒上何因神通及自在三昧。</p>
</div>
<div class='div-orig'><p class="lg-abnormal"><div class='lg-row'>滅及如意足　覺支及道品</div>
</p></div>
<div class='div-commentary'><p style="margin-left:1em">上句初滅。義牒四勤及四如意足。覺支一句。正牒上何因說覺支及與菩提分。</p>
</div>
<div class='div-orig'><p class="lg-abnormal"><div class='lg-row'>諸禪定無量　諸陰身往來</div>
</p></div>
<div class='div-commentary'><p style="margin-left:1em">上句。義牒四禪四無量。下句。牒上眾生生諸趣。</p>
</div>
<div class='div-orig'><p class="lg-abnormal"><div class='lg-row'>正受滅盡定　三昧起心說</div>
</p></div>
<div class='div-commentary'><p style="margin-left:1em">牒上云何無色定滅正受。明須彌巨海乃至滅定三昧。並是牒問。唯起心說。以為略片。</p>
</div>
<div class='div-orig'><p class="lg-abnormal"><div class='lg-row'>心意及與識　無我法有五</div>
</p></div>
<div class='div-commentary'><p style="margin-left:1em">牒上云何名為藏意及識何等二無我。兼義牒五法一門。</p>
</div>
<div class='div-orig'><p class="lg-abnormal"><div class='lg-row'>自性想所想　及與現二見</div>
</p></div>
<div class='div-commentary'><p style="margin-left:1em">義牒三性。兼牒自性及與心云何作有見。</p>
</div>
<div class='div-orig'><p class="lg-abnormal"><div class='lg-row'>乘及諸種性　金銀摩尼等</div>
</p></div>
<div class='div-commentary'><p style="margin-left:1em">牒上云何三乘及種性誰生諸寶性等三問。</p>
</div>
<div class='div-orig'><p class="lg-abnormal"><div class='lg-row'>一闡提大種　荒乱及一佛</div>
</p></div>
<div class='div-commentary'><p style="margin-left:1em">牒上云何闡提國土乱何大牟尼等三問。其大種因而附出。</p>
</div>
<div class='div-orig'><p class="lg-abnormal"><div class='lg-row'>智爾燄得向　眾生有無有</div>
</p></div>
<div class='div-commentary'><p style="margin-left:1em">牒上爾燄淨解脫脩行者二問。其眾生有無有一句。此即片辭。明上之所問。並是眾生有無二見。</p>
</div>
<div class='div-orig'><p class="lg-abnormal"><div class='lg-row'>象馬諸禽獸　云何而捕取</div>
</p></div>
<div class='div-commentary'><p style="margin-left:1em">牒上云何象馬鹿一問。</p>
</div>
<div class='div-orig'><p class="lg-abnormal"><div class='lg-row'>譬因成悉檀　及與作所作</div>
</p></div>
<div class='div-commentary'><p style="margin-left:1em">牒上悉檀及緣起何所生作所作二問。</p>
</div>
<div class='div-orig'><p class="lg-abnormal"><div class='lg-row'>叢林迷惑通　心量不現有</div>
</p></div>
<div class='div-commentary'><p style="margin-left:1em">牒上見癡惑一問。其心量不現有一句。即是片辭。明上之所問。但唯心量。實無有法而可現也。此該上下。</p>
</div>
<div class='div-orig'><p class="lg-abnormal"><div class='lg-row'>諸地不相去　百變百無受</div>
</p></div>
<div class='div-commentary'><p style="margin-left:1em">牒上何因度諸地及百變易百無受等二問。</p>
</div>
<div class='div-orig'><p class="lg-abnormal"><div class='lg-row'>醫方工巧論　技術諸明處</div>
</p></div>
<div class='div-commentary'><p style="margin-left:1em">牒上云何醫方論明處及技術等二問。並心量耳。有何現邪。</p>
</div>
<div class='div-orig'>
<div class="lg regular"><div class='lg-row'>諸山須彌地　巨海日月量　下中上眾生</div>
<div class='lg-row'>身各幾微塵</div>
</div></div>
<div class='div-commentary'><p style="margin-left:1em">自下九行半。以大慧問有不周。佛教重問者。略有二義。一為遣物情外。二以大慧上既言。我名大慧通達大乘者。且如妙高及四洲土地大海日月下中上身。此等形量。各用幾塵而成。知其數不。若不知者。豈曰大乘。又諸物既積微所。</p>
</div></div>
</div><!-- end of div[@id='body'] -->
</body></html>