<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu81' />大方廣佛華嚴經疏卷第一百九<span class='note-inline'>(入第七十一經下半)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△三辨法根深二。初問。</p>
</div>
<div class='div-orig'><p>時善財童子白夜神言<span class='note-inline'>(至)</span>聖者證得其<span class='corr'>已</span>久如。</p>
</div>
<div class='div-commentary'><p style="margin-left:1em">△二答二。先辨初劫修行二。初總舉剎劫。</p>
</div>
<div class='div-orig'><p>夜神言善男子乃往古世<span class='note-inline'>(至)</span>不可說不可說城。</p>
</div>
<div class='div-commentary'><p style="margin-left:1em">言世界轉者。謂世界為塵。一塵一剎。復末為塵故。亦猶無量無量。為一無量轉等。若取迴轉形世界塵者。何以偏取此形。</p>
<p style="margin-left:1em">△二別彰遇佛四。初總舉佛數興處。</p>
</div>
<div class='div-orig'><p>善男子彼世界中<span class='note-inline'>(至)</span>微塵數如來於中出現。</p>
</div>
<div class='div-commentary'><p style="margin-left:1em">△二別於初佛得法六。初標佛現。</p>
</div>
<div class='div-orig'><p>其最初佛名法海雷音光明王。</p>
</div>
<div class='div-commentary'><p style="margin-left:1em">△二父王出家。</p>
</div>
<div class='div-orig'><p>彼佛出時有轉輪王<span class='note-inline'>(至)</span>其王出家護持正法。</p>
</div>
<div class='div-commentary'><p style="margin-left:1em">△三惡世過興。</p>
</div>
<div class='div-orig'><p>法欲滅時有千部異眾<span class='note-inline'>(至)</span>及以一切世間之論。</p>
</div>
<div class='div-commentary'><p style="margin-left:1em">△四滅過弘闡。</p>
</div>
<div class='div-orig'><p>時王比丘而語之言<span class='note-inline'>(至)</span>六萬五千歲中而得興盛。</p>
</div>
<div class='div-commentary'><p style="margin-left:1em">△五王女見聞發心得法。</p>
</div>
<div class='div-orig'><p>時有比丘尼名法輪化光。</p>
</div>
<div class='div-commentary'><p style="margin-left:1em">法輪化光者。圓滿般若。照一切法。從無而有故。</p>
</div>
<div class='div-orig'><p>是此王女百千比丘尼<span class='note-inline'>(至)</span>光明王如來一切神力。</p>
</div>
<div class='div-commentary'><p style="margin-left:1em">即正答得法久近也。</p>
<p style="margin-left:1em">△六結會古今。</p>
</div>
<div class='div-orig'><p>善男子於汝意云何<span class='note-inline'>(至)</span>一切法門海般若波羅蜜。</p>
</div>
<div class='div-commentary'><p style="margin-left:1em">兼顯成益。</p>
<p style="margin-left:1em">△三略舉次前百佛。</p>
</div>
<div class='div-orig'><p>次有佛興名離垢法光明<span class='note-inline'>(至)</span>名普智光明燈。</p>
</div>
<div class='div-commentary'><p style="margin-left:1em">△四結略顯廣。</p>
</div>
<div class='div-orig'><p>善男子如是等須彌山<span class='note-inline'>(至)</span>教化成熟無量眾生。</p>
</div>
<div class='div-commentary'><p style="margin-left:1em">△二類顯多劫成益。</p>
</div>
<div class='div-orig'><p>從是<span class='corr'>已</span>來於佛剎微塵數劫<span class='note-inline'>(至)</span>住一切智無上法城。</p>
</div>
<div class='div-commentary'><p style="margin-left:1em">△四謙<span class='corr'>己</span>推勝二。初謙<span class='corr'>己</span>知一。</p>
</div>
<div class='div-orig'><p>善男子我唯知此<span class='note-inline'>(至)</span>常真實語恒清淨語。</p>
</div>
<div class='div-commentary'><p style="margin-left:1em">略顯四種業用。若約妙音釋。則不綺不離間。不妄不惡口。如次配之。若約甚深釋者。不與理合。皆名戲論。理外發言。即是二語。既與理乖。則非真非淨。反此可知。</p>
<p style="margin-left:1em">△二推勝知多。</p>
</div>
<div class='div-orig'><p>如諸菩薩摩訶薩<span class='note-inline'>(至)</span>能知能說彼功德行。</p>
</div>
<div class='div-commentary'><p style="margin-left:1em">△五指示後友三。指後位。</p>
</div>
<div class='div-orig'><p>善男子此佛會中有主夜神名開敷一切樹華。</p>
</div>
<div class='div-commentary'><p style="margin-left:1em">約事在香樹閣內故。約位七地。是有功用行。有能開發無相住故。</p>
</div>
<div class='div-orig'><p>汝詣彼問菩薩云何<span class='note-inline'>(至)</span>一切眾生住一切智。</p>
</div>
<div class='div-commentary'><p style="margin-left:1em">△二偈頌中。頌前法者。臨去殷勤。囑令修學故。有十一偈於中分二。初頌前體用。</p>
</div>
<div class='div-orig'><p>爾時守護一切城主夜神<span class='note-inline'>(至)</span>為善財童子而說頌言。</p>
<p>菩薩解脫深難見<span class='note-inline'>(至)</span>開通三世解脫道。</p>
</div>
<div class='div-commentary'><p style="margin-left:1em">△二顯法根深二。先頌初劫三。初通頌初後。</p>
</div>
<div class='div-orig'><p>過於剎轉微塵劫<span class='note-inline'>(至)</span>我皆供養聽受法。</p>
</div>
<div class='div-commentary'><p style="margin-left:1em">△二有四頌。別頌於初佛得法。</p>
</div>
<div class='div-orig'><p>我見法海雷音佛<span class='note-inline'>(至)</span>動地舒光悟含識。</p>
</div>
<div class='div-commentary'><p style="margin-left:1em">△□□□□頌中間百佛及後結文。</p>
</div>
<div class='div-orig'><p>見第二佛而親近<span class='note-inline'>(至)</span>如是須彌塵數等。</p>
</div>
<div class='div-commentary'><p style="margin-left:1em">△二頌類顯。</p>
</div>
<div class='div-orig'><p>於諸剎轉微塵劫<span class='note-inline'>(至)</span>令此解脫得清淨。</p>
</div>
<div class='div-commentary'><p style="margin-left:1em">△三善財得益。雖通由前文。亦近由此。於中有二。初長行敘益。</p>
</div>
<div class='div-orig'><p>爾時善財童子<span class='note-inline'>(至)</span>獲菩薩大辨才心大歡喜。</p>
</div>
<div class='div-commentary'><p style="margin-left:1em">△二偈頌慶讚。十偈分四。初讚福智超絕。</p>
</div>
<div class='div-orig'><p>觀察守護一亦見十夜神以偈讚曰。</p>
<p><span class='corr'>已</span>行廣大妙慧海<span class='note-inline'>(至)</span>威德光明住此眾。</p>
</div>
<div class='div-commentary'><p style="margin-left:1em">△二有四頌。歎悲智甚深。</p>
</div>
<div class='div-orig'><p>了達法性如虗空<span class='note-inline'>(至)</span>說離世間眾怖行。</p>
</div>
<div class='div-commentary'><p style="margin-left:1em">念念攀緣一切境。不礙分別事故。心心永斷諸分別。常契理故。又上句約觀。下句約止。即止觀雙運。了達無性。成無分別。而起大悲。成上攀緣。攀緣即分別耳。不唯屬妄。</p>
<p style="margin-left:1em">△二有四偈。總顯德圓離障攝益。</p>
</div>
<div class='div-orig'><p><span class='corr'>已</span>住如來諸願道<span class='note-inline'>(至)</span>引導使入菩提路。</p>
</div>
<div class='div-commentary'><p style="margin-left:1em">△四有一頌。成行入位。</p>
</div>
<div class='div-orig'><p><span class='corr'>已</span>生如來誓願家<span class='note-inline'>(至)</span>隨眾生樂現眾色。</p>
</div>
<div class='div-commentary'><p style="margin-left:1em">△六戀德禮辭。</p>
</div>
<div class='div-orig'><p>時善財童子說此頌<span class='corr'>已</span><span class='note-inline'>(至)</span>殷勤瞻仰辭退而去。</p>
</div>
<div class='div-commentary'><p style="margin-left:1em"><span class='corr'>已</span>下入第七十二經。</p>
<p style="margin-left:1em">△第七開敷一切樹華夜神。寄遠行地。文六。初依教趣求。</p>
</div>
<div class='div-orig'><p>爾時善財童子<span class='note-inline'>(至)</span>往詣開敷一切樹華夜神所。</p>
</div>
<div class='div-commentary'><p style="margin-left:1em">△二見敬諮問。</p>
</div>
<div class='div-orig'><p>見其身在眾寶香樹<span class='note-inline'>(至)</span>唯願垂慈為我宣說。</p>
</div>
<div class='div-commentary'><p style="margin-left:1em">△三授<span class='corr'>己</span>法界四。初顯法行二。初明安樂眾生行。</p>
</div>
<div class='div-orig'><p>夜神言善男子<span class='note-inline'>(至)</span>達其處所宿夜安樂。</p>
</div>
<div class='div-commentary'><p style="margin-left:1em">亦是法門所作業用。對先問行。故總示其行。未舉法門之名。</p>
<p style="margin-left:1em">△二利益眾生行二。初總。</p>
</div>
<div class='div-orig'><p>善男子若有眾生<span class='note-inline'>(至)</span>種種善根使其修習。</p>
</div>
<div class='div-commentary'><p style="margin-left:1em">令物斷惡修善故。</p>
<p style="margin-left:1em">△二別。</p>
</div>
<div class='div-orig'><p>為慳悋者讚歎布施<span class='note-inline'>(至)</span>令住菩薩智波羅蜜。</p>
</div>
<div class='div-commentary'><p style="margin-left:1em">十度以治蔽障。</p>
<p style="margin-left:1em">△二立法名字。</p>
</div>
<div class='div-orig'><p>善男子。我<span class='corr'>已</span>成就菩薩出生廣大喜光明解脫門。</p>
</div>
<div class='div-commentary'><p style="margin-left:1em">此有二意。一者望前稱<span class='corr'>己</span>益物悲智之心。故生大喜。二者望後照佛攝生大悲智。故生大喜。</p>
<p style="margin-left:1em">△三明業用二。初問。</p>
</div>
<div class='div-orig'><p>善財言大聖此解脫門境界云何。</p>
</div>
<div class='div-commentary'><p style="margin-left:1em">以是業用分齊。故云境界。</p>
<p style="margin-left:1em">△二答三。初總標。</p>
</div>
<div class='div-orig'><p>夜神言善男子入此解脫<span class='note-inline'>(至)</span>普攝眾生巧方便智。</p>
</div>
<div class='div-commentary'><p style="margin-left:1em">謂知佛攝生之智為業用分齊。</p>
<p style="margin-left:1em">△二略顯普攝之相。</p>
</div>
<div class='div-orig'><p>云何普攝善男子<span class='note-inline'>(至)</span>□淨業力之所攝故。</p>
</div>
<div class='div-commentary'><p style="margin-left:1em">謂一切物樂皆由佛得。故知佛攝。</p>
<p style="margin-left:1em">△三廣顯巧方便智二。初徵。</p>
</div>
<div class='div-orig'><p>云何知然。</p>
</div>
<div class='div-commentary'><p style="margin-left:1em">△二釋。釋意云。我見如來從因至果。大悲巧攝。故知樂由佛生。於中二。初總明。</p>
</div>
<div class='div-orig'><p>善男子我入此出生<span class='note-inline'>(至)</span>菩薩行海悉皆明見。</p>
</div>
<div class='div-commentary'><p style="margin-left:1em">△二別顯分二。初發善巧普攝之心。亦二。初見發心之境。沈於苦集。</p>
</div>
<div class='div-orig'><p>善男子世尊往昔<span class='note-inline'>(至)</span>不得值遇諸佛菩薩。</p>
</div>
<div class='div-commentary'><p style="margin-left:1em">△二正發救心。令得滅道二。初並起慈悲。</p>
</div>
<div class='div-orig'><p>見如是<span class='corr'>已</span>起大悲心<span class='note-inline'>(至)</span>於一切因緣無迷惑心。</p>
</div>
<div class='div-commentary'><p style="margin-left:1em">△二雙運悲智。</p>
</div>
<div class='div-orig'><p>起觀察真□□性心<span class='note-inline'>(至)</span>究竟皆得十力智果心。</p>
</div>
<div class='div-commentary'><p style="margin-left:1em">△二起善巧普攝之行二。初別明利益眾生行三。初本攝生行體。</p>
</div>
<div class='div-orig'><p>起如是心<span class='corr'>已</span>得菩薩力<span class='note-inline'>(至)</span>不悔不悋無間無斷。</p>
</div>
<div class='div-commentary'><p style="margin-left:1em">△二明攝生本意。</p>
</div>
<div class='div-orig'><p>以是方便普攝眾生<span class='note-inline'>(至)</span>增一切智福德大海。</p>
</div>
<div class='div-commentary'><p style="margin-left:1em">△二辨攝生周徧。即廣大義。</p>
</div>
<div class='div-orig'><p>菩薩如是念念成熟<span class='note-inline'>(至)</span>隨眾生心普使知見。</p>
</div>
<div class='div-commentary'><p style="margin-left:1em">△二雜明種種行二。初明觀機。彰苦集無涯。</p>
</div>
<div class='div-orig'><p>善男子毗盧遮那如來<span class='note-inline'>(至)</span>具受種種無量諸苦。</p>
</div>
<div class='div-commentary'><p style="margin-left:1em">△二顯修行無量三。初總明化益。</p>
</div>
<div class='div-orig'><p>起大悲心具修一切<span class='note-inline'>(至)</span>勤修福智助道之法。</p>
</div>
<div class='div-commentary'><p style="margin-left:1em">△二別明化法。</p>
</div>
<div class='div-orig'><p>為說種種諸因果門<span class='note-inline'>(至)</span>趣一切智助道之法。</p>
</div>
<div class='div-commentary'><p style="margin-left:1em">△三總結化意。</p>
</div>
<div class='div-orig'><p>令諸眾生心生歡喜<span class='note-inline'>(至)</span>令其安住菩薩智慧。</p>
</div>
<div class='div-commentary'><p style="margin-left:1em">△四辨法根深二。初問。</p>
</div>
<div class='div-orig'><p>善財童子言聖者<span class='note-inline'>(至)</span>三菩提心其<span class='corr'>已</span>久如。</p>
</div>
<div class='div-commentary'><p style="margin-left:1em">△二答二。初歎深許說二。初長行二。先歎深難知四。初標難知。</p>
</div>
<div class='div-orig'><p>夜神言善男子。</p>
</div>
<div class='div-commentary'><p style="margin-left:1em">非唯久遠難知。抑亦當時發心。<span class='corr'>已</span>得深法。滿佛境故。況無久近相。</p>
</div>
<div class='div-orig'><p>此處難信。</p>
</div>
<div class='div-commentary'><p style="margin-left:1em">非常見聞。</p>
</div>
<div class='div-orig'><p>難知。</p>
</div>
<div class='div-commentary'><p style="margin-left:1em">非聞慧境。</p>
</div>
<div class='div-orig'><p>難解難入。</p>
</div>
<div class='div-commentary'><p style="margin-left:1em">非思修故。上皆心緣處滅。</p>
</div>
<div class='div-orig'><p>難說。</p>
</div>
<div class='div-commentary'><p style="margin-left:1em">言語道。</p>
<p style="margin-left:1em">△二顯不知人。</p>
</div>
<div class='div-orig'><p>一切世間及以二乘皆不能知。</p>
</div>
<div class='div-commentary'><p style="margin-left:1em">△三揀去能知。</p>
</div>
<div class='div-orig'><p>唯除諸佛神力所護<span class='note-inline'>(至)</span>於此能持能入能了。</p>
</div>
<div class='div-commentary'><p style="margin-left:1em">即是善財童子之類。</p>
<p style="margin-left:1em">△四徵釋所以。</p>
</div>
<div class='div-orig'><p>何以故此是如來智慧境界<span class='note-inline'>(至)</span>尚不能知□餘眾生。</p>
</div>
<div class='div-commentary'><p style="margin-left:1em">以是佛境故。權教菩薩尚不能知。況前劣耶。</p>
<p style="margin-left:1em">△二承力許說。</p>
</div>
<div class='div-orig'><p>然我今者以佛威力<span class='note-inline'>(至)</span>隨汝所問為汝宣說。</p>
</div>
<div class='div-commentary'><p style="margin-left:1em">△二偈頌分二。初頌歎深難說。有四。初標深難說。</p>
</div>
<div class='div-orig'><p>爾時開敷一切樹華夜神<span class='note-inline'>(至)</span>而說頌言。</p>
<p>佛子汝所問甚深佛境界難思剎塵劫說之不可盡。</p>
</div>
<div class='div-commentary'><p style="margin-left:1em">△二有三偈。頌不知人。</p>
</div>
<div class='div-orig'><p>非是貪恚癡憍慢惑所覆<span class='note-inline'>(至)</span>能知佛所覺。</p>
</div>
<div class='div-commentary'><p style="margin-left:1em">以是佛境故。惑者不知。</p>
<p style="margin-left:1em">△三超頌前釋。</p>
</div>
<div class='div-orig'><p>佛境界寂靜性淨離分別非著請有者能知此法性。</p>
</div>
<div class='div-commentary'><p style="margin-left:1em">△四有十四偈。總頌揀去能知。</p>
</div>
<div class='div-orig'><p>生於諸佛家為佛所守護<span class='note-inline'>(至)</span>是彼之境界。</p>
<p>其心寂靜住三昧<span class='note-inline'>(至)</span>此無礙眼之解脫。</p>
</div>
<div class='div-commentary'><p style="margin-left:1em">次第頌前佛力所護等。恐繁不配。說者隨宜。</p>
<p style="margin-left:1em">△二頌承力為說。</p>
</div>
<div class='div-orig'><p>汝於無量大劫海<span class='note-inline'>(至)</span>今汝深心轉清淨。</p>
</div>
<div class='div-commentary'><p style="margin-left:1em">△二承力正詶。文二。初長行二。初正說四。初總顯發心時處佛興。</p>
</div>
<div class='div-orig'><p>善男子乃往古世<span class='note-inline'>(至)</span>說種種法門度無量眾生。</p>
</div>
<div class='div-commentary'><p style="margin-left:1em">△二別舉本生時處。</p>
</div>
<div class='div-orig'><p>善男子彼普光明真金<span class='note-inline'>(至)</span>閻浮提人壽萬歲時。</p>
</div>
<div class='div-commentary'><p style="margin-left:1em">△三明發心勝緣四。初大王治化。</p>
</div>
<div class='div-orig'><p>其中有王名一切法音<span class='note-inline'>(至)</span>閻浮提內無有怨敵。</p>
</div>
<div class='div-commentary'><p style="margin-left:1em">即鐵輪王。故云閻浮。</p>
<p style="margin-left:1em">△二五濁為因。感三災果。</p>
</div>
<div class='div-orig'><p>時彼世界劫欲盡時<span class='note-inline'>(至)</span>一切人眾壽命矩促。</p>
</div>
<div class='div-commentary'><p style="margin-left:1em">命濁。</p>
</div>
<div class='div-orig'><p>資財乏少形色鄙陋多苦少樂。</p>
</div>
<div class='div-commentary'><p style="margin-left:1em">眾生濁。</p>
</div>
<div class='div-orig'><p>不修十善專作惡業<span class='note-inline'>(至)</span>離他眷屬妬他榮好。</p>
</div>
<div class='div-commentary'><p style="margin-left:1em">煩惱濁。</p>
</div>
<div class='div-orig'><p>任情起見非法貪求<span class='note-inline'>(至)</span>馳走四方靡所依怙。</p>
</div>
<div class='div-commentary'><p style="margin-left:1em">見濁劫濁則通。</p>
<p style="margin-left:1em">△三悲境現前。</p>
</div>
<div class='div-orig'><p>咸來共繞王都大城<span class='note-inline'>(至)</span>獲財利想升天宮想。</p>
</div>
<div class='div-commentary'><p style="margin-left:1em">△四正明起行二初深起大悲。</p>
</div>
<div class='div-orig'><p>爾時大王聞此語<span class='corr'>已</span><span class='note-inline'>(至)</span>令其得入一切智門。</p>
</div>
<div class='div-commentary'><p style="margin-left:1em">△二廣行大施八。初施令彌布。</p>
</div>
<div class='div-orig'><p>作是語<span class='corr'>已</span>擊鼓宣令<span class='note-inline'>(至)</span>內外所有悉皆能捨。</p>
</div>
<div class='div-commentary'><p style="margin-left:1em">△二施會大敷。</p>
</div>
<div class='div-orig'><p>其堅固妙寶莊巖雲燈城<span class='note-inline'>(至)</span>勸諸眾生修行善業。</p>
</div>
<div class='div-commentary'><p style="margin-left:1em">△三施主超倫。</p>
</div>
<div class='div-orig'><p>時彼大王處師子座<span class='note-inline'>(至)</span>以致治國無違命者。</p>
</div>
<div class='div-commentary'><p style="margin-left:1em">△四施田雲集。</p>
</div>
<div class='div-orig'><p>爾時閻浮提無量無數<span class='note-inline'>(至)</span>住菩薩願行廣大施。</p>
</div>
<div class='div-commentary'><p style="margin-left:1em">△五施心殷重。</p>
</div>
<div class='div-orig'><p>時王見彼諸來乞者<span class='note-inline'>(至)</span>心生歡喜亦復如是。</p>
</div>
<div class='div-commentary'><p style="margin-left:1em">△六施願深廣。</p>
</div>
<div class='div-orig'><p>善男子其王爾時因善知識<span class='note-inline'>(至)</span>行一切智無障礙道。</p>
</div>
<div class='div-commentary'><p style="margin-left:1em">△七施慧□微。</p>
</div>
<div class='div-orig'><p><span class='corr'>已</span>能深入一切智流<span class='note-inline'>(至)</span>生堅固想師想佛想。</p>
</div>
<div class='div-commentary'><p style="margin-left:1em">△八施時均普。</p>
</div>
<div class='div-orig'><p>不揀方處不擇族類<span class='note-inline'>(至)</span>皆悉如是普施眾生。</p>
</div>
<p class='juan'>大方廣佛華嚴經疏卷第一百九</p></div></div>
</div><!-- end of div[@id='body'] -->
</body></html>