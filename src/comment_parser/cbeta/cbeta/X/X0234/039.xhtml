<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu71' />大方廣佛華嚴經疏卷第八十九<span class='note-inline'>(入第五十六經下半)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△二正明法界行體四。初標。</p>
</div>
<div class='div-orig'><p>佛子菩薩摩訶薩有十種不共法。</p>
</div>
<div class='div-commentary'><p style="margin-left:1em">以稱法界起行故。不共凡小。又悟不由他。亦非他共。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。初自利行。</p>
</div>
<div class='div-orig'><p>佛子菩薩摩訶薩不由他教<span class='note-inline'>(至)</span>修六度不共法。</p>
</div>
<div class='div-commentary'><p style="margin-left:1em">△二化他行。</p>
</div>
<div class='div-orig'><p>佛子菩薩摩訶薩普能攝受<span class='note-inline'>(至)</span>勤攝眾生不共法。</p>
</div>
<div class='div-commentary'><p style="margin-left:1em">△三上求行。</p>
</div>
<div class='div-orig'><p>佛子菩薩摩訶薩善巧迴向<span class='note-inline'>(至)</span>求佛智慧不共法。</p>
</div>
<div class='div-commentary'><p style="margin-left:1em">△四善巧行。於中五。初巧離二乘。</p>
</div>
<div class='div-orig'><p>佛子菩薩摩訶薩到善巧<span class='note-inline'>(至)</span>不著<span class='corr'>己</span>樂唯勤化度。</p>
</div>
<div class='div-commentary'><p style="margin-left:1em">△二巧修三昧。</p>
</div>
<div class='div-orig'><p>善能入出禪定解脫於諸三昧悉得自在。</p>
</div>
<div class='div-commentary'><p style="margin-left:1em">△三巧順世間。</p>
</div>
<div class='div-orig'><p>往來生死如游園觀<span class='note-inline'>(至)</span>一切眾生恒來瞻仰。</p>
</div>
<div class='div-commentary'><p style="margin-left:1em">△四巧住諸乘。</p>
</div>
<div class='div-orig'><p>雖現聲聞辟支佛威儀而不失大乘心。</p>
</div>
<div class='div-commentary'><p style="margin-left:1em">△五巧窮因果。</p>
</div>
<div class='div-orig'><p>雖念念中示成正覺<span class='note-inline'>(至)</span>方便善巧究竟彼岸不共法。</p>
</div>
<div class='div-commentary'><p style="margin-left:1em">△五雙行不共行。</p>
</div>
<div class='div-orig'><p>佛子菩薩摩訶薩善知權實<span class='note-inline'>(至)</span>智慧自在到於究竟。</p>
</div>
<div class='div-commentary'><p style="margin-left:1em">上標下釋。</p>
</div>
<div class='div-orig'><p>所謂住於涅槃而示現生死<span class='note-inline'>(至)</span>何況一切童蒙眾生。</p>
</div>
<div class='div-commentary'><p style="margin-left:1em">後結。</p>
</div>
<div class='div-orig'><p>是為第五不由他教權實雙行不共法。</p>
</div>
<div class='div-commentary'><p style="margin-left:1em">△六三業隨智慧行。</p>
</div>
<div class='div-orig'><p>佛子菩薩摩訶薩身口意業<span class='note-inline'>(至)</span>隨智慧行不共法。</p>
</div>
<div class='div-commentary'><p style="margin-left:1em">△七大悲代他苦行。</p>
</div>
<div class='div-orig'><p>佛子菩薩摩訶薩具足大悲<span class='note-inline'>(至)</span>常起大悲不共法。</p>
</div>
<div class='div-commentary'><p style="margin-left:1em">△八大慈攝物行。</p>
</div>
<div class='div-orig'><p>佛子菩薩摩訶薩常為眾生<span class='note-inline'>(至)</span>皆悉樂見不共法。</p>
</div>
<div class='div-commentary'><p style="margin-left:1em">△九堅淨自他行。</p>
</div>
<div class='div-orig'><p>佛子菩薩摩訶薩於薩婆若<span class='note-inline'>(至)</span>一切智心明淨妙寶。</p>
</div>
<div class='div-commentary'><p style="margin-left:1em">上法下喻。</p>
</div>
<div class='div-orig'><p>佛子如有寶珠名淨莊嚴<span class='note-inline'>(至)</span>能令濁水悉皆澄淨。</p>
</div>
<div class='div-commentary'><p style="margin-left:1em">後合。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>不失一切智心寶不共法。</p>
</div>
<div class='div-commentary'><p style="margin-left:1em">涅槃春池。可於中說。</p>
<p style="margin-left:1em">△十位滿常修行。</p>
</div>
<div class='div-orig'><p>佛子菩薩摩訶薩成就自覺<span class='note-inline'>(至)</span>不捨尊重佛不共法。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>佛子是為菩薩摩訶薩<span class='note-inline'>(至)</span>如來無上廣大不共法。</p>
</div>
<div class='div-commentary'><p style="margin-left:1em">△三有二門。明所成之德。初明業用四。初標。</p>
</div>
<div class='div-orig'><p>佛子菩薩摩訶薩有十種業。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂一切世界業悉能嚴淨<span class='note-inline'>(至)</span>令一切願悉成滿故。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法則得如來無上廣大業。</p>
</div>
<div class='div-commentary'><p style="margin-left:1em">△二顯得其體四。初標。</p>
</div>
<div class='div-orig'><p>佛子菩薩摩訶薩有十種身。</p>
</div>
<div class='div-commentary'><p style="margin-left:1em">然若身若業。皆同法界無量。略舉十耳。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂不來身於一切世間<span class='note-inline'>(至)</span>於一切世間求不得故。</p>
</div>
<div class='div-commentary'><p style="margin-left:1em">此中十身。與第九行十身。大同小異。謂此不來不去。即彼不生不滅。</p>
</div>
<div class='div-orig'><p>不實身一切世間如實得故<span class='note-inline'>(至)</span>以如實理示世間故。</p>
</div>
<div class='div-commentary'><p style="margin-left:1em">不實不虗。即彼不實不妄。</p>
</div>
<div class='div-orig'><p>不盡身盡未來際無斷絕故<span class='note-inline'>(至)</span>一切眾魔不能壞故。</p>
</div>
<div class='div-commentary'><p style="margin-left:1em">不盡堅固。即彼不遷不壞。不遷則橫無遷變。不盡則豎說無窮。</p>
</div>
<div class='div-orig'><p>不動身眾魔外道不能動故。</p>
</div>
<div class='div-commentary'><p style="margin-left:1em">不動即彼一相。故文殊般若云。不動法界。法界即一相。由得一相。魔不能動。</p>
</div>
<div class='div-orig'><p>具相身示現清淨百福相故<span class='note-inline'>(至)</span>法相究竟悉無相故。</p>
</div>
<div class='div-commentary'><p style="margin-left:1em">此具相無相。即彼無相身。開之成二。</p>
</div>
<div class='div-orig'><p>普至身與三世佛同一身故。</p>
</div>
<div class='div-commentary'><p style="margin-left:1em">即彼初二。謂入一切世界非趣身。及入一切世界諸趣身。此合彼開。所以開合不同者。約位別故。此位既勝。合初體用。同於佛故。能於無相。以示相故。或更有深致。非此所知。餘如十行辨。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>如來無上無盡之身。</p>
</div>
<div class='div-commentary'><p style="margin-left:1em">△五有五十門。答五十問。明十地位中行相。古德分四。初十二門。明十地中三業殊勝行。寄在初地。次九門明造修離障行。寄二三地。次九門明造修純熟行。寄在四地<span class='corr'>已</span>上位。後二十門。報相圓滿行。寄八地九地<span class='corr'>已</span>上位。此釋猶稍近文。亦未盡現。今亦依次分配十地。初地十門。次八漸略。文勢爾故。謂二地六門。三四各五門。五二六一。七八各三。九地二門。十地十三門。至文當知。今初十門。明歡喜地中行。若麤相分。總為三段。初二約身。次四辨語。後四明意。總顯彼地三業殊勝。若順彼文。且分為二。初九明初住地中行。後一明安住地中行。前中分四。初六門明依何身。次心一門。辨以何因。三發心門。明為何義。四周徧門。顯有何相。今初分二。前二約身。後四就語辨身。語屬身故。皆是深種善根之所攝故。今初分二。初約身業用四。初標。</p>
</div>
<div class='div-orig'><p>佛子菩薩摩訶薩有十種身業。</p>
</div>
<div class='div-commentary'><p style="margin-left:1em">約色身業用明身。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂一身充滿一切世界<span class='note-inline'>(至)</span>眾生於中成道身業。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>悉能覺悟一切眾生。</p>
</div>
<div class='div-commentary'><p style="margin-left:1em">△二約法自體四。初標。</p>
</div>
<div class='div-orig'><p>佛子菩薩摩訶薩復有十種身。</p>
</div>
<div class='div-commentary'><p style="margin-left:1em">此門約法門自體明身。故但云身。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂諸波羅蜜身<span class='note-inline'>(至)</span>隨樂隨時成正覺故。</p>
</div>
<div class='div-commentary'><p style="margin-left:1em">十中度攝福智等。即前深種善根。集助道等。互有影略。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>如來無上大智慧身。</p>
</div>
<div class='div-commentary'><p style="margin-left:1em">△二就語辨身業四門。皆是所種善根。是知彼文雖無。義<span class='corr'>已</span>含有。若全異彼。豈為彼行。若全同彼。何須重說。故彼經文節節皆云。若廣說有不可窮盡。小異何疑。即分為四。初語體用四。初標。</p>
</div>
<div class='div-orig'><p>佛子菩薩摩訶薩有十種語。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂柔輭語使一切眾生<span class='note-inline'>(至)</span>隨其欲樂令解了故。</p>
</div>
<div class='div-commentary'><p style="margin-left:1em">若約遮釋十中。初一離惡口。二離兩舌。次二離妄語。一麤二細。餘六離綺語。若約表釋十種。各顯一德。</p>
<p style="margin-left:1em">△四結。</p>
</div>
<div class='div-orig'><p>是為十若諸菩薩安住此法則得如來無上微妙語。</p>
</div>
<div class='div-commentary'><p style="margin-left:1em">△二顯語淨因四。初標。</p>
</div>
<div class='div-orig'><p>佛子菩薩摩訶薩有十種淨修語業。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂樂聽聞如來音聲<span class='note-inline'>(至)</span>菩薩功德淨修語業。</p>
</div>
<div class='div-commentary'><p style="margin-left:1em">此二攝法。</p>
</div>
<div class='div-orig'><p>不說一切眾生不樂聞語<span class='note-inline'>(至)</span>語四過失淨修語業。</p>
</div>
<div class='div-commentary'><p style="margin-left:1em">此二離過。</p>
</div>
<div class='div-orig'><p>歡喜踊躍讚歎如來<span class='note-inline'>(至)</span>如實功德淨修語業。</p>
</div>
<div class='div-commentary'><p style="margin-left:1em">此二攝善。</p>
</div>
<div class='div-orig'><p>以深淨心施眾生法<span class='note-inline'>(至)</span>讚歎如來淨修語業。</p>
</div>
<div class='div-commentary'><p style="margin-left:1em">此二法施。</p>
</div>
<div class='div-orig'><p>於諸佛所聽聞正法<span class='note-inline'>(至)</span>而受妙法淨修語業。</p>
</div>
<div class='div-commentary'><p style="margin-left:1em">後二求法行。由此十事。能令語淨。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△三淨語之果四。初標。</p>
</div>
<div class='div-orig'><p>若菩薩摩訶薩以此十事淨修語業則得十種守護。</p>
</div>
<div class='div-commentary'><p style="margin-left:1em">發其言善。幽冥應之。況其人乎。然地經中。善知識善護。意通由諸善。不獨由語。故度世經亦不躡前。此中標章。兩向用之。若在前段。便當顯益。下二準悉。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂天王為首一切天眾<span class='note-inline'>(至)</span>一切法師皆悉守護。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△四能成所作四。初標。</p>
</div>
<div class='div-orig'><p>佛子菩薩摩訶薩得此守護<span class='corr'>已</span>則能成辦十種大事。</p>
</div>
<div class='div-commentary'><p style="margin-left:1em">按經即內善外護。故能成所作。然則地經善集白法善淨深心等。餘句中義亦不獨躡於語。然皆躡者。以語例餘。於理無爽。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂一切眾生皆令歡喜<span class='note-inline'>(至)</span>一切涅槃普令明見。</p>
</div>
<div class='div-commentary'><p style="margin-left:1em">十句文意並通二利。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△二明以何因四。初標。</p>
</div>
<div class='div-orig'><p>佛子菩薩摩訶薩有十種心。</p>
</div>
<div class='div-commentary'><p style="margin-left:1em">以大悲為首。荷負一切等故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂如大地心能持能長一切眾生諸善根故。</p>
</div>
<div class='div-commentary'><p style="margin-left:1em">荷負心。由如大地。荷負四重任故。</p>
</div>
<div class='div-orig'><p>如大海心一切諸佛無量無邊大智法水悉流入故。</p>
</div>
<div class='div-commentary'><p style="margin-left:1em">深廣心包。含無外故。</p>
</div>
<div class='div-orig'><p>如須彌山王心<span class='note-inline'>(至)</span>於出世間最上善根處故。</p>
</div>
<div class='div-commentary'><p style="margin-left:1em">勝心。</p>
</div>
<div class='div-orig'><p>如摩尼寶王心樂欲清淨無雜染故。</p>
</div>
<div class='div-commentary'><p style="margin-left:1em">淨心。</p>
</div>
<div class='div-orig'><p>如金剛心決定深入一切法故。</p>
</div>
<div class='div-commentary'><p style="margin-left:1em">利心。</p>
</div>
<div class='div-orig'><p>如金剛圍山心諸魔外道不能動故。</p>
</div>
<div class='div-commentary'><p style="margin-left:1em">堅心。</p>
</div>
<div class='div-orig'><p>如蓮華心一切世法不能染故。</p>
</div>
<div class='div-commentary'><p style="margin-left:1em">無染心。</p>
</div>
<div class='div-orig'><p>如優曇鉢華心一切劫中難值遇故。</p>
</div>
<div class='div-commentary'><p style="margin-left:1em">希有心。</p>
</div>
<div class='div-orig'><p>如淨日心破暗障故智慧心如虗空心不可量故。</p>
</div>
<div class='div-commentary'><p style="margin-left:1em">無邊心。此十並語心體也。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住其中<span class='note-inline'>(至)</span>無上大清淨心。</p>
</div>
<div class='div-commentary'><p style="margin-left:1em">△三明為何義四。初標。</p>
</div>
<div class='div-orig'><p>佛子菩薩摩訶薩有十種發心。</p>
</div>
<div class='div-commentary'><p style="margin-left:1em">為上求下化。故發起勝用。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂發我當度脫一切眾生心<span class='note-inline'>(至)</span>悉得悟解心。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住其中<span class='note-inline'>(至)</span>無上大發起能事心。</p>
</div>
<div class='div-commentary'><p style="margin-left:1em">△四顯有何相四。初標。</p>
</div>
<div class='div-orig'><p>佛子菩薩摩訶薩有十種周徧心。</p>
</div>
<div class='div-commentary'><p style="margin-left:1em">以過凡夫地入真。如法中故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂周徧一切虗空心發意廣大故。</p>
</div>
<div class='div-commentary'><p style="margin-left:1em">總明悲廣智大。曠若虗空。</p>
</div>
<div class='div-orig'><p>周徧一切法界心深入無邊故。</p>
</div>
<div class='div-commentary'><p style="margin-left:1em">智契深極。</p>
</div>
<div class='div-orig'><p>周徧一切三世心一念悉知故<span class='note-inline'>(至)</span>一念普現成佛故。</p>
</div>
<div class='div-commentary'><p style="margin-left:1em">餘八可知。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住其中<span class='note-inline'>(至)</span>無上佛法周徧莊嚴。</p>
</div>
<div class='div-commentary'><p style="margin-left:1em">△二即安住地中行四。初標。</p>
</div>
<div class='div-orig'><p>佛子菩薩摩訶薩有十種根。</p>
</div>
<div class='div-commentary'><p style="margin-left:1em">由前初住之行。令此勝用增上。皆光顯故。名之為根。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂歡喜根見一切佛信不壞故。</p>
</div>
<div class='div-commentary'><p style="margin-left:1em">上一信成就。次六修行成就。</p>
</div>
<div class='div-orig'><p>希望根所聞佛法皆悟解故。</p>
</div>
<div class='div-commentary'><p style="margin-left:1em">樂欲根即近友。樂法多聞。能正觀故。</p>
</div>
<div class='div-orig'><p>不退根一切作事皆究竟故。</p>
</div>
<div class='div-commentary'><p style="margin-left:1em">不退者。即不著名利。於三昧中。亦無愛著。及貪求故。</p>
</div>
<div class='div-orig'><p>安住根不斷一切菩薩行故。</p>
</div>
<div class='div-commentary'><p style="margin-left:1em">安住者萬行念念現在前故。</p>
</div>
<div class='div-orig'><p>微細根入般若波羅蜜<span class='note-inline'>(至)</span>究竟一切眾生事故。</p>
</div>
<div class='div-commentary'><p style="margin-left:1em">此二悲智不斷上皆教道。</p>
</div>
<div class='div-orig'><p>如金剛根證知一切諸法性故。</p>
</div>
<div class='div-commentary'><p style="margin-left:1em">即證道之修。後三即迴向成就。</p>
</div>
<div class='div-orig'><p>金剛光燄根普照一切佛境界故。</p>
</div>
<div class='div-commentary'><p style="margin-left:1em">總求一切地智故。即金剛智。照徹法性故。</p>
</div>
<div class='div-orig'><p>無差別根一切如來同一身故。</p>
</div>
<div class='div-commentary'><p style="margin-left:1em">別求法身。</p>
</div>
<div class='div-orig'><p>無礙際根深入如來十種力故。</p>
</div>
<div class='div-commentary'><p style="margin-left:1em">求功德身。謂十力等。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住其中<span class='note-inline'>(至)</span>無上大智圓滿根。</p>
</div>
<div class='div-commentary'><p style="margin-left:1em">△二有六門。明第二地中行。初二明發起淨。初門自分。直明深心四。初標。</p>
</div>
<div class='div-orig'><p>佛子菩薩摩訶薩有十種深心。</p>
</div>
<div class='div-commentary'><p style="margin-left:1em">晉經及論皆名直心者。然深心有二義。一於法殷重名深。即樂修善行。二契理名深。深入理故。若語直心。但有後之一義。正念真如法故。今文具二。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂不染一切世間法深心。</p>
</div>
<div class='div-commentary'><p style="margin-left:1em">由契理。</p>
</div>
<div class='div-orig'><p>不雜一切二乘道深心。</p>
</div>
<div class='div-commentary'><p style="margin-left:1em">由修行。</p>
</div>
<div class='div-orig'><p>了達一切佛菩提深心<span class='note-inline'>(至)</span>具足一切微細智深心。</p>
</div>
<div class='div-commentary'><p style="margin-left:1em">此七廣上契理。</p>
</div>
<div class='div-orig'><p>修一切諸佛法深心。</p>
</div>
<div class='div-commentary'><p style="margin-left:1em">此一顯前修行。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住其中<span class='note-inline'>(至)</span>無上清淨深心。</p>
</div>
<div class='div-commentary'><p style="margin-left:1em">△二勝進加以增上四。初標。</p>
</div>
<div class='div-orig'><p>佛子菩薩摩訶薩有十種增上深心。</p>
</div>
<div class='div-commentary'><p style="margin-left:1em">即勝進上求增殷重故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂不退轉增上深心積集一切善根故。</p>
</div>
<div class='div-commentary'><p style="margin-left:1em">樂修善行。</p>
</div>
<div class='div-orig'><p>離疑惑增上深心解一切如來密語故。</p>
</div>
<div class='div-commentary'><p style="margin-left:1em">標契理。次三成上離疑。</p>
</div>
<div class='div-orig'><p>正持增上深心大願大行所流故。</p>
</div>
<div class='div-commentary'><p style="margin-left:1em">出所因。</p>
</div>
<div class='div-orig'><p>最勝增上深心深入一切佛法故。</p>
</div>
<div class='div-commentary'><p style="margin-left:1em">彰所入。</p>
</div>
<div class='div-orig'><p>為主增上深心一切佛法自在故。</p>
</div>
<div class='div-commentary'><p style="margin-left:1em">成德自在。後五成上積集善根。</p>
</div>
<div class='div-orig'><p>廣大增上深心普入種種法門<span class='note-inline'>(至)</span>成熟一切眾生故。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>無上清淨增上深心。</p>
</div>
<div class='div-commentary'><p style="margin-left:1em">△二有四門。自體淨中行。彼約別地之行。但明於戒。而有三聚。今文分二。初攝善律儀四。初標。</p>
</div>
<div class='div-orig'><p>佛子菩薩摩訶薩有十種勤修。</p>
</div>
<div class='div-commentary'><p style="margin-left:1em">通修十度。即攝善法戒律儀亦在其中。以地相望。是修位之首。故特名勤修。晉經名方便。方便修起故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂布施勤修悉捨一切<span class='note-inline'>(至)</span>轉至一切眾生心故。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>無上大智慧勤修。</p>
</div>
<div class='div-commentary'><p style="margin-left:1em">△二有三門。饒益有情戒中行。初解諸善四。初標。</p>
</div>
<div class='div-orig'><p>佛子菩薩摩訶薩有十種決定解。</p>
</div>
<div class='div-commentary'><p style="margin-left:1em">此門總顯智。於諸善決起勝解。地經約戒。但解十善。晉經名樂。修由有決解。故樂修習。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂最上決定解<span class='note-inline'>(至)</span>隨意隨時成佛故。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法則得如來無上決定解。</p>
</div>
<div class='div-commentary'><p style="margin-left:1em">△二解世界四。初標。</p>
</div>
<div class='div-orig'><p>佛子菩薩摩訶薩有十種決定解知諸世界。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂知一切世界入一世界<span class='note-inline'>(至)</span>各別了知心生歡喜。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>佛剎廣大決定解。</p>
</div>
<div class='div-commentary'><p style="margin-left:1em">△三解眾生四。標初。</p>
</div>
<div class='div-orig'><p>佛子菩薩摩訶薩有十種決定解知眾生界。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂知一切眾生界<span class='note-inline'>(至)</span>寂靜威儀開悟眾生。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>無上大威力決定解。</p>
</div>
<div class='div-commentary'><p style="margin-left:1em">此下入五十七經。</p>
<p style="margin-left:1em">△三有五門。明三地中行。分二。前二門明能起厭行二。初熏習成氣四。初標。</p>
</div>
<div class='div-orig'><p>佛子菩薩摩訶薩有十種習氣。</p>
</div>
<div class='div-commentary'><p style="margin-left:1em">由此地中厭伏煩惱故。於諸行積習。熏成氣分。方能究竟。斷伏煩惱。故名習氣。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂菩提心習氣。</p>
</div>
<div class='div-commentary'><p style="margin-left:1em">行本。</p>
</div>
<div class='div-orig'><p>善根習氣。</p>
</div>
<div class='div-commentary'><p style="margin-left:1em">成行。</p>
</div>
<div class='div-orig'><p>教化眾生習氣。</p>
</div>
<div class='div-commentary'><p style="margin-left:1em">下化。</p>
</div>
<div class='div-orig'><p>見佛習氣。</p>
</div>
<div class='div-commentary'><p style="margin-left:1em">上見。</p>
</div>
<div class='div-orig'><p>於清淨世界受生習氣。</p>
</div>
<div class='div-commentary'><p style="margin-left:1em">受生。</p>
</div>
<div class='div-orig'><p>行習氣。</p>
</div>
<div class='div-commentary'><p style="margin-left:1em">大行。</p>
</div>
<div class='div-orig'><p>願習氣。</p>
</div>
<div class='div-commentary'><p style="margin-left:1em">十願。</p>
</div>
<div class='div-orig'><p>波羅蜜習氣。</p>
</div>
<div class='div-commentary'><p style="margin-left:1em">十度。</p>
</div>
<div class='div-orig'><p>思惟平等法習氣。</p>
</div>
<div class='div-commentary'><p style="margin-left:1em">理智。</p>
</div>
<div class='div-orig'><p>種種境界差別習氣。</p>
</div>
<div class='div-commentary'><p style="margin-left:1em">量智。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>大智習氣非習氣智。</p>
</div>
<div class='div-commentary'><p style="margin-left:1em">△二增盛攝取四。初標。</p>
</div>
<div class='div-orig'><p>佛子菩薩摩訶薩有十種取以此不斷諸菩薩行。</p>
</div>
<div class='div-commentary'><p style="margin-left:1em">晉經中名熾然由前積習愛樂。得增長故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂取一切眾生界<span class='note-inline'>(至)</span>悉以明智而現了故。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此取<span class='note-inline'>(至)</span>如來無上無所取法。</p>
</div>
<div class='div-commentary'><p style="margin-left:1em">△三有三門。明所起厭行。初正顯修行四。初標。</p>
</div>
<div class='div-orig'><p>佛子菩薩摩訶薩有十種修。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂修諸波羅蜜修學修慧<span class='note-inline'>(至)</span>修示現修勤行匪懈。</p>
</div>
<div class='div-commentary'><p style="margin-left:1em">前八修因。後二修果。</p>
</div>
<div class='div-orig'><p>修成等正覺修轉正法輪。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住其中則得無上修修一切法。</p>
</div>
<div class='div-commentary'><p style="margin-left:1em">△二修成勝緣四。初標。</p>
</div>
<div class='div-orig'><p>佛子菩薩摩訶薩有十種成就佛法。</p>
</div>
<div class='div-commentary'><p style="margin-left:1em">依託此十。能成就故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂不離善知識成就佛法<span class='note-inline'>(至)</span>十力境界成就佛法。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>如來無上大智慧。</p>
</div>
<div class='div-commentary'><p style="margin-left:1em">△三明修行離過四。初標。</p>
</div>
<div class='div-orig'><p>佛子菩薩摩訶薩有十種退失佛法應當遠離。</p>
</div>
<div class='div-commentary'><p style="margin-left:1em">別舉十過。總令遠離。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂輕慢善知識退失佛法<span class='note-inline'>(至)</span>恨諸菩薩退失佛法。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>是為十若諸菩薩遠離此法則入菩薩離生道。</p>
</div>
<div class='div-commentary'><p style="margin-left:1em">△四有五門。明四地中行。分三。初門明清淨對治修行增長因四。初標。</p>
</div>
<div class='div-orig'><p>佛子菩薩摩訶薩有十種離生道。</p>
</div>
<div class='div-commentary'><p style="margin-left:1em">前三地寄同世間。有見等惑。猶如生食在腹四地寄同出世。對治清淨。能離彼生。謂離有行。得無生故。顯行純熟。離生澀故。廣如婆沙。今是彼清淨對治之因。故名為道。地經有十法明門。初是觀察眾生。今但廣斯一句。餘略不具。結云。不雜二乘者。以於下句雙行而修。故不同二乘見道離生矣。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂出生般若<span class='note-inline'>(至)</span>而不捨菩薩一切願行是為十。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>佛子是為菩薩摩訶薩十種<span class='note-inline'>(至)</span>則得菩薩決定法。</p>
</div>
<div class='div-commentary'><p style="margin-left:1em">△二明其清淨四。初標。</p>
</div>
<div class='div-orig'><p>佛子菩薩摩訶薩有十種決定法。</p>
</div>
<div class='div-commentary'><p style="margin-left:1em">上明能離。今顯所得。出世決定法故。故彼文云。得彼內法。生如來家。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂決定於如來種族中<span class='note-inline'>(至)</span>決定得預如來眾會。</p>
</div>
<div class='div-commentary'><p style="margin-left:1em">前五自分。後五勝進。</p>
</div>
<div class='div-orig'><p>決定能顯如來種性<span class='note-inline'>(至)</span>與一切如來所住無有二。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△三有三門。明對治修行增長。分二。先二門明修行增長。初門正明增長四。初標。</p>
</div>
<div class='div-orig'><p>佛子菩薩摩訶薩有十種出生佛法道。</p>
</div>
<div class='div-commentary'><p style="margin-left:1em">從緣出生。即增長義。亦猶出息。增長其多。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂隨順善友是出生佛法道<span class='note-inline'>(至)</span>知佛自在故。</p>
</div>
<div class='div-commentary'><p style="margin-left:1em">上二順人信法。</p>
</div>
<div class='div-orig'><p>發大誓願是出生佛法道<span class='note-inline'>(至)</span>知業不失故。</p>
</div>
<div class='div-commentary'><p style="margin-left:1em">此二願智不虗。</p>
</div>
<div class='div-orig'><p>一切劫修行無厭足是出生佛法道<span class='note-inline'>(至)</span>成熟眾生故。</p>
</div>
<div class='div-commentary'><p style="margin-left:1em">此二時處廣長。</p>
</div>
<div class='div-orig'><p>不斷菩薩行是出生佛法道<span class='note-inline'>(至)</span>徧一切虗空界故。</p>
</div>
<div class='div-commentary'><p style="margin-left:1em">此二無間普徧。</p>
</div>
<div class='div-orig'><p>殊勝行是出生佛法道<span class='note-inline'>(至)</span>以一切善法資持故。</p>
</div>
<div class='div-commentary'><p style="margin-left:1em">後二勝行攝生。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法則得大丈夫名號。</p>
</div>
<div class='div-commentary'><p style="margin-left:1em">△二顯立殊勝之名四。初標。</p>
</div>
<div class='div-orig'><p>佛子菩薩摩訶薩有十種大丈夫名號。</p>
</div>
<div class='div-commentary'><p style="margin-left:1em">由德行內增故。嘉名外立。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂名為菩提薩埵<span class='note-inline'>(至)</span>名為勝薩埵覺悟勝法故。</p>
</div>
<div class='div-commentary'><p style="margin-left:1em">上四從境立名。</p>
</div>
<div class='div-orig'><p>名為最勝薩埵<span class='note-inline'>(至)</span>名為上薩埵起上精進故。</p>
</div>
<div class='div-commentary'><p style="margin-left:1em">此二約當體受名。上皆自利。</p>
</div>
<div class='div-orig'><p>名為無上薩埵<span class='note-inline'>(至)</span>名為力薩埵廣知十力故。</p>
</div>
<div class='div-commentary'><p style="margin-left:1em">此二利他。</p>
</div>
<div class='div-orig'><p>名為無等薩埵世間無比故。</p>
</div>
<div class='div-commentary'><p style="margin-left:1em">通顯勝具二利故。上皆自分因名。</p>
</div>
<div class='div-orig'><p>名為不思議薩埵一念成佛故。</p>
</div>
<div class='div-commentary'><p style="margin-left:1em">後一勝進果稱。上皆隨德立假名。故瑜伽四十六。明菩薩隨德假名。有十六種。初名菩提薩埵。十六名為法師。顯揚第八。莊嚴論十二。皆同此說。又商主天子經。五義立名。恐繁不會。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩得此名號則成就菩薩道。</p>
</div>
<div class='div-commentary'><p style="margin-left:1em">△二修行對治四。初標。</p>
</div>
<div class='div-orig'><p>佛子菩薩摩訶薩有十種道。</p>
</div>
<div class='div-commentary'><p style="margin-left:1em">地經寄位。廣明三十七品。今約實位。故增數顯十。皆為對治。並是正道。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂一道是菩薩道<span class='note-inline'>(至)</span>出生智慧及方便故。</p>
</div>
<div class='div-commentary'><p style="margin-left:1em">上二并後一。名義皆不共。</p>
</div>
<div class='div-orig'><p>三道是菩薩道行空無相無願不著三界故。</p>
</div>
<div class='div-commentary'><p style="margin-left:1em">三道則名義俱共。次六名共小乘。義唯實教。</p>
</div>
<div class='div-orig'><p>四行是菩薩道<span class='note-inline'>(至)</span>善能分別智慧境界故。</p>
</div>
<div class='div-commentary'><p style="margin-left:1em">定根知三昧入出。</p>
</div>
<div class='div-orig'><p>六通是菩薩道<span class='note-inline'>(至)</span>知諸眾生死此生彼故。</p>
</div>
<div class='div-commentary'><p style="margin-left:1em">天眼通見。死此生彼。</p>
</div>
<div class='div-orig'><p>天耳悉聞諸佛說法<span class='note-inline'>(至)</span>普及一切無間斷故。</p>
</div>
<div class='div-commentary'><p style="margin-left:1em">於六念上。加念眾生。為大悲故。亦是廣七覺中。一念覺故。餘例此知。</p>
</div>
<div class='div-orig'><p>隨順菩提八聖道是菩薩道。</p>
</div>
<div class='div-commentary'><p style="margin-left:1em">八正思惟。順一切智。</p>
</div>
<div class='div-orig'><p>所謂行正見道<span class='note-inline'>(至)</span>入九次第定是菩薩道。</p>
</div>
<div class='div-commentary'><p style="margin-left:1em">九次第定。皆寂用雙行。</p>
</div>
<div class='div-orig'><p>所謂離欲恚害而以一切語業說法無礙。</p>
</div>
<div class='div-commentary'><p style="margin-left:1em">初禪離欲恚害。而逆化眾生。亦用欲等言說。故云一切語業。</p>
</div>
<div class='div-orig'><p>滅除覺觀而以一切知覺觀教化眾生。</p>
</div>
<div class='div-commentary'><p style="margin-left:1em">二禪雖無覺觀。不壞淨覺。以為說因。</p>
</div>
<div class='div-orig'><p>捨離喜愛而見一切佛心大歡喜。</p>
</div>
<div class='div-commentary'><p style="margin-left:1em">三禪離喜。而生法喜。</p>
</div>
<div class='div-orig'><p>離世間樂而隨順出世菩薩道樂。</p>
</div>
<div class='div-commentary'><p style="margin-left:1em">四禪離樂。而受解脫道樂。</p>
</div>
<div class='div-orig'><p>從此不動入無色定而亦不捨欲色受生。</p>
</div>
<div class='div-commentary'><p style="margin-left:1em">明四無色定。但總相顯勝。</p>
</div>
<div class='div-orig'><p>雖住滅一切想受定而亦不息菩薩行故。</p>
</div>
<div class='div-commentary'><p style="margin-left:1em">即滅盡定。此定雖盡。滅諸不恒行心心所法。及滅恒行染汙一分。而以厭患想。受為先故。名滅想受。定由非麤想。猶有細想。是捨受故。今實教明。即受等性滅。故不息菩薩行。是以七地云能念念入亦念念起等。餘如三地及七地中辨。</p>
</div>
<div class='div-orig'><p>學佛十力是菩薩道<span class='note-inline'>(至)</span>而不捨離諸菩薩行。</p>
</div>
<div class='div-commentary'><p style="margin-left:1em">六徧一切下。是一切至處道智。八是天眼。九是宿命。今三世悉知。況乎宿命。餘如初會中辨。</p>
<p style="margin-left:1em">△四結勸。</p>
</div>
<div class='div-orig'><p>是為十若諸菩薩安住此法<span class='note-inline'>(至)</span>如來無上巧方便道。</p>
</div>
<p class='juan'>大方廣佛華嚴經疏卷第八十九</p></div></div>
</div><!-- end of div[@id='body'] -->
</body></html>