<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu90' />大方廣佛華嚴經疏卷第一百二十<span class='note-inline'>(入第八十卷經下半)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△三明因深廣。因深則果厚故。文分為三。初問答審見。</p>
</div>
<div class='div-orig'><p>爾時普賢菩薩摩訶薩<span class='note-inline'>(至)</span>唯是如來之所能知。</p>
</div>
<div class='div-commentary'><p style="margin-left:1em">△二顯因深遠三。初別明求菩提行二。初順顯所行。</p>
</div>
<div class='div-orig'><p>普賢告言善男子<span class='note-inline'>(至)</span>修行佛法護持正教。</p>
</div>
<div class='div-commentary'><p style="margin-left:1em">△二離過成德。</p>
</div>
<div class='div-orig'><p>善男子我於爾所劫海中<span class='note-inline'>(至)</span>助道之法大菩提心。</p>
</div>
<div class='div-commentary'><p style="margin-left:1em">△二通明悲智行。</p>
</div>
<div class='div-orig'><p>善男子我莊嚴佛土<span class='note-inline'>(至)</span>劫海可盡此無有盡。</p>
</div>
<div class='div-commentary'><p style="margin-left:1em">△二別明求法行二。初反顯無不能捨。</p>
</div>
<div class='div-orig'><p>善男子我法海中<span class='note-inline'>(至)</span>一切所有而求得者。</p>
</div>
<div class='div-commentary'><p style="margin-left:1em">一文尚無所不捨。況全部耶。以一文即一切之一。如海一滴故。</p>
<p style="margin-left:1em">△二顯求所為結說無盡。</p>
</div>
<div class='div-orig'><p>善男子我所求法<span class='note-inline'>(至)</span>佛剎微塵數劫海說不可盡。</p>
</div>
<div class='div-commentary'><p style="margin-left:1em">△三結因成果二。初結因。文有十句。</p>
</div>
<div class='div-orig'><p>是故善男子我以如是助道<span class='note-inline'>(至)</span>大志樂力修功德力。</p>
</div>
<div class='div-commentary'><p style="margin-left:1em">上四緣因。</p>
</div>
<div class='div-orig'><p>如實思惟一切法力智慧眼力。</p>
</div>
<div class='div-commentary'><p style="margin-left:1em">此二了因。</p>
</div>
<div class='div-orig'><p>佛威神力大慈悲力淨神通力善知識力故。</p>
</div>
<div class='div-commentary'><p style="margin-left:1em">後四通於緣了。以有成果之功故。皆云力也。</p>
<p style="margin-left:1em">△二成果。</p>
</div>
<div class='div-orig'><p>得此究竟三世平等清淨法身。</p>
</div>
<div class='div-commentary'><p style="margin-left:1em">由了因故。得法身果。</p>
</div>
<div class='div-orig'><p>復得清淨無上色身。</p>
</div>
<div class='div-commentary'><p style="margin-left:1em">由緣因故。得色身果。</p>
</div>
<div class='div-orig'><p>超諸世間隨諸眾生<span class='note-inline'>(至)</span>令其見者靡不欣樂。</p>
</div>
<div class='div-commentary'><p style="margin-left:1em">△四觀用無涯三。初舉益勸觀三。初標。</p>
</div>
<div class='div-orig'><p>善男子汝且觀我如是色身。</p>
</div>
<div class='div-commentary'><p style="margin-left:1em">△二釋二。初明難見聞。</p>
</div>
<div class='div-orig'><p>我此色身無邊劫海<span class='note-inline'>(至)</span>千億那由他劫難見難聞。</p>
</div>
<div class='div-commentary'><p style="margin-left:1em">△二見聞皆益三。初不退菩提益。</p>
</div>
<div class='div-orig'><p>善男子若有眾生<span class='note-inline'>(至)</span>見聞我者皆亦如是。</p>
</div>
<div class='div-commentary'><p style="margin-left:1em">△二善根成熟益。</p>
</div>
<div class='div-orig'><p>或有眾生一日一夜<span class='note-inline'>(至)</span>或生歡喜皆得成熟。</p>
</div>
<div class='div-commentary'><p style="margin-left:1em">△三總結多門。皆不退成熟。</p>
</div>
<div class='div-orig'><p>善男子我以如是等<span class='note-inline'>(至)</span>三藐三菩提得不退轉。</p>
</div>
<div class='div-commentary'><p style="margin-left:1em">上多門皆不退。下種種皆成熟。</p>
</div>
<div class='div-orig'><p>善男子若有眾生<span class='note-inline'>(至)</span>必得生我清淨身中。</p>
</div>
<div class='div-commentary'><p style="margin-left:1em">淨剎可生。身云何生。此有二義。一約法性身剎。與剎為體。名清淨剎。與身為體。名清淨身。從能依有殊。欲顯所依體一。故言生身。二約相用。淨剎是所依之剎。淨身則身內之剎。欲顯身土互融。故言生淨身耳。</p>
<p style="margin-left:1em">△三總結。</p>
</div>
<div class='div-orig'><p>善男子汝應觀我此清淨身。</p>
</div>
<div class='div-commentary'><p style="margin-left:1em">△三觀見奇特三。初見毛內含三世間。</p>
</div>
<div class='div-orig'><p>爾時善財童子觀普賢<span class='note-inline'>(至)</span>如是等事各各不同。</p>
</div>
<div class='div-commentary'><p style="margin-left:1em">△二見普賢身。徧諸剎中。出生大用。</p>
</div>
<div class='div-orig'><p>又見普賢於一一世界海中<span class='note-inline'>(至)</span>多羅三藐三菩提。</p>
</div>
<div class='div-commentary'><p style="margin-left:1em">△三自見<span class='corr'>己</span>身等普賢化。</p>
</div>
<div class='div-orig'><p>時善財童子又見自身<span class='note-inline'>(至)</span>諸世界中教化眾生。</p>
</div>
<div class='div-commentary'><p style="margin-left:1em">△三校量顯勝三。初校量善根。</p>
</div>
<div class='div-orig'><p>又善財童子親近佛剎<span class='note-inline'>(至)</span>筭數譬喻亦不能及。</p>
</div>
<div class='div-commentary'><p style="margin-left:1em">△二校量所入剎海。</p>
</div>
<div class='div-orig'><p>是善財童子從初發心<span class='note-inline'>(至)</span>一切毛孔悉亦如是。</p>
</div>
<div class='div-commentary'><p style="margin-left:1em">△三雙結上二超勝之相二。初別明橫豎深廣。</p>
</div>
<div class='div-orig'><p>善財童子於普賢菩薩毛孔剎中。</p>
</div>
<div class='div-commentary'><p style="margin-left:1em">於中有三世間。</p>
</div>
<div class='div-orig'><p>行一步過不可說不可說佛剎微塵數世界。</p>
</div>
<div class='div-commentary'><p style="margin-left:1em">顯橫廣。</p>
</div>
<div class='div-orig'><p>如是而行盡未來劫。</p>
</div>
<div class='div-commentary'><p style="margin-left:1em">明豎窮。</p>
</div>
<div class='div-orig'><p>猶不能知。</p>
</div>
<div class='div-commentary'><p style="margin-left:1em">顯其深遠。</p>
</div>
<div class='div-orig'><p>一毛孔中剎海次第剎海藏。</p>
</div>
<div class='div-commentary'><p style="margin-left:1em">藏約包含。</p>
</div>
<div class='div-orig'><p>剎海差別剎海普入。</p>
</div>
<div class='div-commentary'><p style="margin-left:1em">普入約廣徧。</p>
</div>
<div class='div-orig'><p>剎海成剎海壞剎海莊嚴所有邊際。</p>
</div>
<div class='div-commentary'><p style="margin-left:1em">上器世間。下智正覺世間。</p>
</div>
<div class='div-orig'><p>亦不能知佛海次第<span class='note-inline'>(至)</span>集菩薩眾海散所有邊際。</p>
</div>
<div class='div-commentary'><p style="margin-left:1em">後眾生世間。</p>
</div>
<div class='div-orig'><p>亦不能知入眾生界<span class='note-inline'>(至)</span>如是等海所有邊際。</p>
</div>
<div class='div-commentary'><p style="margin-left:1em">△二總結平等周徧。</p>
</div>
<div class='div-orig'><p>善財童子於普賢菩薩<span class='note-inline'>(至)</span>不於此剎沒於彼剎現。</p>
</div>
<div class='div-commentary'><p style="margin-left:1em">不於此沒彼現者。以沒現相。如法性故。以彼此相相即故也。</p>
</div>
<div class='div-orig'><p>念念周徧無邊剎海<span class='note-inline'>(至)</span>令向阿耨多羅三藐三菩提。</p>
</div>
<div class='div-commentary'><p style="margin-left:1em">△二位滿齊佛。</p>
</div>
<div class='div-orig'><p>當是之時善財童子<span class='note-inline'>(至)</span>得普賢菩薩諸行願海。</p>
</div>
<div class='div-commentary'><p style="margin-left:1em">上句明自得。餘皆等上。</p>
</div>
<div class='div-orig'><p>與普賢等。</p>
</div>
<div class='div-commentary'><p style="margin-left:1em">等因圓。</p>
</div>
<div class='div-orig'><p>與諸佛等。</p>
</div>
<div class='div-commentary'><p style="margin-left:1em">等果滿。此下別顯等相。</p>
</div>
<div class='div-orig'><p>一身充滿一切世界<span class='note-inline'>(至)</span>解脫自在悉皆同等。</p>
</div>
<div class='div-commentary'><p style="margin-left:1em">此即義當覺。因位既滿。更無所修。故但說等。不辨更求。此則一生頓成。行布亦足。非唯但約理觀初後圓融。</p>
<p style="margin-left:1em">△二聞佛勝德難思。前長行但顯因圓。此偈頌方陳果用。非頌前文。然有二意。一對普賢。普賢意云。上來見我難思之德。尚是因位。今示汝果。尤更甚深。二對善財。善財等佛。<span class='corr'>但</span>是因圓。以果海離言故。不說成佛。今寄現佛之德。以顯善財得果之相。故長行偈文因果綺互。文中有三。初有四頌。標舉佛德。誡聽許說。</p>
</div>
<div class='div-orig'><p>爾時普賢菩薩摩訶薩即說頌言。</p>
<p>汝等應除諸惑垢<span class='note-inline'>(至)</span>未曾分別起想念。</p>
</div>
<div class='div-commentary'><p style="margin-left:1em">△二長行舉眾渴仰欲聞。</p>
</div>
<div class='div-orig'><p>爾時諸菩薩聞此說<span class='corr'>已</span><span class='note-inline'>(至)</span>作是念<span class='corr'>已</span>深生渴仰。</p>
</div>
<div class='div-commentary'><p style="margin-left:1em">△三廣陳德相。令眾求滿二。初長行重誡。許說分齊。</p>
</div>
<div class='div-orig'><p>爾時普賢菩薩<span class='note-inline'>(至)</span>今我欲說佛功德海一滴之相。</p>
</div>
<div class='div-commentary'><p style="margin-left:1em">△二偈頌。廣顯佛德難思。九十五偈。分之為二。初九十三偈別歎佛德。於中前八十偈法說。後十三偈喻明。然通讚毗盧遮那十身圓滿二十一種殊勝功德。實即應分二十一段。且為十九。後三合故。初有二偈。即於所知。一向無障礙轉功德。</p>
</div>
<div class='div-orig'><p>即說頌言佛智廣大同虗空<span class='note-inline'>(至)</span>念念示現無邊事。</p>
</div>
<div class='div-commentary'><p style="margin-left:1em">謂佛無障礙智。於一切事。品類差別。無著無礙故。</p>
<p style="margin-left:1em">△二有一偈。明於有無。無二相。真如最清淨。能入功德。</p>
</div>
<div class='div-orig'><p>隨眾生心種種行<span class='note-inline'>(至)</span>而佛本來無動念。</p>
</div>
<div class='div-commentary'><p style="margin-left:1em">謂了真如無二。故無動念。</p>
<p style="margin-left:1em">△三有三偈。即無功用佛事。不息休功德。</p>
</div>
<div class='div-orig'><p>或有處處見佛坐<span class='note-inline'>(至)</span>心不淨故不聞者。</p>
</div>
<div class='div-commentary'><p style="margin-left:1em">謂住佛無住處。作佛事不休息。故云或見等。</p>
<p style="margin-left:1em">△四有十五偈。即於法身中所依意樂。作事無差別功德。謂由諸佛所依智同益眾生意樂同報化作用同故。前經云得佛平等。亦同攝論四種意趣中平等意趣。故此廣列諸佛皆互相徧。此釋<span class='corr'>已</span>妙。今更以文理證。此諸佛皆遮那之身。謂此文言。此三千界。阿閦在中。阿閦如來本在東方。今云在此。明不異此。又無量壽佛月覺如來。皆徧十方。豈容隔此。又皆言或見。則知一佛隨見不同。若言別讚餘佛。直言阿閦在此。何成讚德。況華藏剎海。皆遮那化境。無量壽等。未出剎種之中。豈非是此佛耶。法華央堀並說。十方分身。故知法藏別緣十六王子。皆方便說。以理推之。皆是如來海印所現。何緣不說自所現佛。而說他耶。故知賢首佛等皆本師矣。</p>
<p style="margin-left:1em">然此段文亦兼顯第十七隨其勝解。示現差別佛土功德。文中有三。初八偈主伴嚴土攝生同。</p>
</div>
<div class='div-orig'><p>或見清淨大菩薩<span class='note-inline'>(至)</span>說法除滅眾生翳。</p>
</div>
<div class='div-commentary'><p style="margin-left:1em">△二有四頌。明微細含容轉法同。</p>
</div>
<div class='div-orig'><p>一一毛端不可說<span class='note-inline'>(至)</span>毗盧遮那轉法輪。</p>
</div>
<div class='div-commentary'><p style="margin-left:1em">△三有三偈。總攝多門。結前生後。</p>
</div>
<div class='div-orig'><p>或見世界不清淨<span class='note-inline'>(至)</span>我說少分汝當聽。</p>
</div>
<div class='div-commentary'><p style="margin-left:1em">△五有三偈。即修一切障對治功德。</p>
</div>
<div class='div-orig'><p>或見釋迦成佛道<span class='note-inline'>(至)</span>隨眾生心皆示現。</p>
</div>
<div class='div-commentary'><p style="margin-left:1em">謂一切時常修覺慧。治六蔽等故。既云<span class='corr'>已</span>經多劫。則不定始成。</p>
<p style="margin-left:1em">△六有三偈。即降伏一切外道功德。</p>
</div>
<div class='div-orig'><p>或見究竟波羅蜜<span class='note-inline'>(至)</span>猶如幻師現眾像。</p>
</div>
<div class='div-commentary'><p style="margin-left:1em">初二即教證二道。後一現所摧同類之身。</p>
<p style="margin-left:1em">△七即生在世間。不為世法所礙功德。於中有四。初八相現世無礙。</p>
</div>
<div class='div-orig'><p>或現兜率始降神<span class='note-inline'>(至)</span>或見正修諸妙行。</p>
</div>
<div class='div-commentary'><p style="margin-left:1em">△次三處天宮殿無礙。</p>
</div>
<div class='div-orig'><p>或見如來清淨月<span class='note-inline'>(至)</span>莫不於中現其像。</p>
</div>
<div class='div-commentary'><p style="margin-left:1em">△次六隨世巧化無礙。</p>
</div>
<div class='div-orig'><p>於彼然燈世尊所<span class='note-inline'>(至)</span>如是展轉陪過此。</p>
</div>
<div class='div-commentary'><p style="margin-left:1em">△四有二偈。結歎無礙之智。能徧隨機。</p>
</div>
<div class='div-orig'><p>佛智通達淨無礙<span class='note-inline'>(至)</span>隨眾生心皆示現。</p>
</div>
<div class='div-commentary'><p style="margin-left:1em">△八安立正法功德。於中亦四。初明立三乘法輪。</p>
</div>
<div class='div-orig'><p>如來住於無上道<span class='note-inline'>(至)</span>不使眾生有驚怖。</p>
</div>
<div class='div-commentary'><p style="margin-left:1em">末句之中。兼顯業用。</p>
<p style="margin-left:1em">△二明立六度道品對治法。</p>
</div>
<div class='div-orig'><p>如來普演廣大音<span class='note-inline'>(至)</span>無量方便諸法門。</p>
</div>
<div class='div-commentary'><p style="margin-left:1em">△三明一音隨類聞法不同乃至無量。</p>
</div>
<div class='div-orig'><p>龍神八部人非人<span class='note-inline'>(至)</span>悉是如來方便力。</p>
</div>
<div class='div-commentary'><p style="margin-left:1em">△四有四偈。明平等語業而應一切。</p>
</div>
<div class='div-orig'><p>涅槃寂靜未曾異<span class='note-inline'>(至)</span>普照世界除煩惱。</p>
</div>
<div class='div-commentary'><p style="margin-left:1em">△九有三偈。明其授記功德。</p>
</div>
<div class='div-orig'><p>具足清淨功德智<span class='note-inline'>(至)</span>隨所應化示佛道。</p>
</div>
<div class='div-commentary'><p style="margin-left:1em">記別過未如現在。故云悉明見。</p>
<p style="margin-left:1em">△十有四偈。明示現受用變化身功德。</p>
</div>
<div class='div-orig'><p>究竟虗空十方界<span class='note-inline'>(至)</span>現斯苦行摧異道。</p>
</div>
<div class='div-commentary'><p style="margin-left:1em">△十一有二偈。明斷一切疑功德。</p>
</div>
<div class='div-orig'><p>或持彼戒為世師<span class='note-inline'>(至)</span>方便皆令住佛道。</p>
</div>
<div class='div-commentary'><p style="margin-left:1em">謂於一切境。善決定故。能斷他疑。</p>
<p style="margin-left:1em">△十二令入種種行功德。</p>
</div>
<div class='div-orig'><p>或現上服以嚴身<span class='note-inline'>(至)</span>然後捨去無知者。</p>
</div>
<div class='div-commentary'><p style="margin-left:1em">謂徧了一切有情性行。隨根令八故。</p>
<p style="margin-left:1em">△十三有一偈。即當來生妙智功德。</p>
</div>
<div class='div-orig'><p>如來無礙智所見<span class='note-inline'>(至)</span>種種教化令成就。</p>
</div>
<div class='div-commentary'><p style="margin-left:1em">謂佛知久遠故。</p>
<p style="margin-left:1em">△十四有五偈。隨其勝解。示現功德。</p>
</div>
<div class='div-orig'><p>譬如幻師善幻術<span class='note-inline'>(至)</span>靡不於中現其影。</p>
</div>
<div class='div-commentary'><p style="margin-left:1em">謂隨解現身故。</p>
<p style="margin-left:1em">△十五有三偈。即無量所依調伏有情加行功德。</p>
</div>
<div class='div-orig'><p>譬如淨日放千光<span class='note-inline'>(至)</span>普使除滅三毒火。</p>
</div>
<div class='div-commentary'><p style="margin-left:1em">意云。佛智為無量。菩薩謂伏眾生加行之所依故。</p>
<p style="margin-left:1em">△十六有二偈。明平等法身波羅蜜多成滿功德。</p>
</div>
<div class='div-orig'><p>如來清淨妙法身<span class='note-inline'>(至)</span>當於佛體如是觀。</p>
</div>
<div class='div-commentary'><p style="margin-left:1em">然同攝論法身。具五種相。初句白法為相。以是極果圓滿自在故。次二句不思議相。次一是無二相。次一無依相。次句常住相。次句二喻者。空畫喻。無依夢喻。非有無二相。餘不可喻。或略不喻。</p>
<p style="margin-left:1em">△十七有一偈。明隨勝解示現差別佛土功德。</p>
</div>
<div class='div-orig'><p>三界有無一切法<span class='note-inline'>(至)</span>無有依空而住者。</p>
</div>
<div class='div-commentary'><p style="margin-left:1em">既隨解而現。故不可喻。此偈亦總拂前喻。如山林等必不依空。有等必然不能喻佛。</p>
<p style="margin-left:1em">△十八一偈。明三種佛身方處無分限功德。</p>
</div>
<div class='div-orig'><p>大海摩尼無量色<span class='note-inline'>(至)</span>隨應而現無所住。</p>
</div>
<div class='div-commentary'><p style="margin-left:1em">△十九有一偈。攝三種功德。</p>
</div>
<div class='div-orig'><p>虗空真如及實際<span class='note-inline'>(至)</span>可以顯示於如來。</p>
</div>
<div class='div-commentary'><p style="margin-left:1em">同法性等。即窮生死際。常現利樂一切有情功德。等虗空。即無盡功德。等實際。即究竟功德。以不如實際之際。窮未來際故。</p>
<p style="margin-left:1em">△二有二偈。結德無盡。勸信勿疑。亦是別顯無盡功德。雖是總結。即當別文。初一結德。</p>
</div>
<div class='div-orig'><p>剎塵心念可數知<span class='note-inline'>(至)</span>無能盡說佛功德。</p>
</div>
<div class='div-commentary'><p style="margin-left:1em">△後一勸信。</p>
</div>
<div class='div-orig'><p>若有聞斯功德海<span class='note-inline'>(至)</span>慎勿於此懷疑念。</p>
</div>
<div class='div-commentary'><p style="margin-left:1em">古德亦有將此二偈。為一部流通。<span class='corr'>已</span>如前說。</p>
<p style="margin-left:1em">△四謙讚迴向。</p>
</div>
<div class='div-orig'><p>法性深廣難思議<span class='note-inline'>(至)</span>普令含識證菩提。</p>
</div>
<p class='juan'>大方廣佛華嚴經疏卷第一百二十</p></div></div>
</div><!-- end of div[@id='body'] -->
</body></html>