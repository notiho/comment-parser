<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu42' />大方廣佛華嚴經疏卷第七十一<span class='note-inline'>(入第四十三經下卷)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△二證入諸法用文四。初明證入十句。</p>
</div>
<div class='div-orig'><p>佛子菩薩摩訶薩入如是大威德三昧智輪。</p>
</div>
<div class='div-commentary'><p style="margin-left:1em">初句明能證之定。三昧智輪尚順梵語。若正應云智輪三昧。因定最勝。名大威德。次顯所證法。謂證佛果法。初總明。</p>
</div>
<div class='div-orig'><p>則能證得一切佛法。</p>
</div>
<div class='div-commentary'><p style="margin-left:1em">無為果為證。有為果曰得。餘八句別。</p>
</div>
<div class='div-orig'><p>則能趣入一切佛法。</p>
</div>
<div class='div-commentary'><p style="margin-left:1em">趣入釋證。</p>
</div>
<div class='div-orig'><p>則能成就。</p>
</div>
<div class='div-commentary'><p style="margin-left:1em">成就釋得。</p>
</div>
<div class='div-orig'><p>則能圓滿。</p>
</div>
<div class='div-commentary'><p style="margin-left:1em">圓滿通二。</p>
</div>
<div class='div-orig'><p>則能積集。</p>
</div>
<div class='div-commentary'><p style="margin-left:1em">積集約因圓。</p>
</div>
<div class='div-orig'><p>則能清淨。</p>
</div>
<div class='div-commentary'><p style="margin-left:1em">清淨謂障盡。</p>
</div>
<div class='div-orig'><p>則能安住。</p>
</div>
<div class='div-commentary'><p style="margin-left:1em">定能安住。</p>
</div>
<div class='div-orig'><p>則能了達。</p>
</div>
<div class='div-commentary'><p style="margin-left:1em">慧能了達。</p>
</div>
<div class='div-orig'><p>與一切法自性相應。</p>
</div>
<div class='div-commentary'><p style="margin-left:1em">定慧兩亡。則自性相應。為證入也。</p>
<p style="margin-left:1em">△二明離證相。</p>
</div>
<div class='div-orig'><p>而此菩薩摩訶薩不作是念<span class='note-inline'>(至)</span>若干趣向若干境界。</p>
</div>
<div class='div-commentary'><p style="margin-left:1em">以無念方證故。尚不念無礙慧境。況所證法有若干耶。</p>
<p style="margin-left:1em">△三徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意有三。一何以證而無念耶。二何以一定得多果耶。三何以因定得果法耶。</p>
<p style="margin-left:1em">△四釋二。初略別釋。答前三徵。</p>
</div>
<div class='div-orig'><p>菩薩三昧如是體性。</p>
</div>
<div class='div-commentary'><p style="margin-left:1em">一體性離念故。</p>
</div>
<div class='div-orig'><p>如是無邊。</p>
</div>
<div class='div-commentary'><p style="margin-left:1em">二定體雖一。用無邊故。</p>
</div>
<div class='div-orig'><p>如是殊勝故。</p>
</div>
<div class='div-commentary'><p style="margin-left:1em">三以殊勝故。因得果法。</p>
<p style="margin-left:1em">△二廣以通釋。謂文廣義通。通明上三句。於中分二。初總標。</p>
</div>
<div class='div-orig'><p>此三昧種種境界。</p>
</div>
<div class='div-commentary'><p style="margin-left:1em">境是定之所緣。</p>
</div>
<div class='div-orig'><p>種種威力。</p>
</div>
<div class='div-commentary'><p style="margin-left:1em">威力是定之用。</p>
</div>
<div class='div-orig'><p>種種深入。</p>
</div>
<div class='div-commentary'><p style="margin-left:1em">深入是定證契。三皆定體。皆言種種。故上云無邊。具三又多。故云殊勝。</p>
<p style="margin-left:1em">△二別顯。</p>
</div>
<div class='div-orig'><p>所謂。</p>
</div>
<div class='div-commentary'><p style="margin-left:1em">有二十八句。句句皆有上之三義。</p>
</div>
<div class='div-orig'><p>入不可說智門。</p>
</div>
<div class='div-commentary'><p style="margin-left:1em">入即前深入義。不可說者。即無邊義。智門即境界義。知智在說。說為智門。餘句或有闕無邊義。蓋文略耳。</p>
</div>
<div class='div-orig'><p>入離分別諸莊嚴。</p>
</div>
<div class='div-commentary'><p style="margin-left:1em">入功德智慧不二之莊嚴。</p>
</div>
<div class='div-orig'><p>入無邊殊勝波羅蜜<span class='note-inline'>(至)</span>那由他不可說廣大智。</p>
</div>
<div class='div-commentary'><p style="margin-left:1em">可知。</p>
</div>
<div class='div-orig'><p>入見無邊佛勝妙藏。</p>
</div>
<div class='div-commentary'><p style="margin-left:1em">入不空如來藏。</p>
</div>
<div class='div-orig'><p>入於境界不休息。</p>
</div>
<div class='div-commentary'><p style="margin-left:1em">悲智之境。觀度無休。</p>
</div>
<div class='div-orig'><p>入清淨信解助道法<span class='note-inline'>(至)</span>入知一切諸佛心。</p>
</div>
<div class='div-commentary'><p style="margin-left:1em">△三普德無盡四。初正顯無盡。</p>
</div>
<div class='div-orig'><p>佛子此菩薩摩訶薩<span class='note-inline'>(至)</span>及佛境界莊嚴前際。</p>
</div>
<div class='div-commentary'><p style="margin-left:1em">謂非唯上列諸用。又能念念入多三昧。亦不能盡。</p>
<p style="margin-left:1em">△二徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。既念念入多。何以不盡。</p>
<p style="margin-left:1em">△三釋文有十句。</p>
</div>
<div class='div-orig'><p>知一切法究竟無盡故。</p>
</div>
<div class='div-commentary'><p style="margin-left:1em">釋意云。此三昧緣境。究竟無盡故。上總下別。</p>
</div>
<div class='div-orig'><p>知一切佛剎無邊故<span class='note-inline'>(至)</span>知一切幻心所緣法無量故。</p>
</div>
<div class='div-commentary'><p style="margin-left:1em">△四喻況。於中有其三喻。喻前無盡。各有喻合。前二合中復加徵釋。初如意隨求喻。</p>
</div>
<div class='div-orig'><p>佛子如如意珠隨有所求<span class='note-inline'>(至)</span>而珠勢力終不匱止。</p>
</div>
<div class='div-commentary'><p style="margin-left:1em">喻定心隨應出法無盡。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>不匱不息何以故。</p>
</div>
<div class='div-commentary'><p style="margin-left:1em">徵意云何以出法不盡不匱息耶。</p>
</div>
<div class='div-orig'><p>菩薩摩訶薩成就普賢<span class='note-inline'>(至)</span>猶如影像無增減故。</p>
</div>
<div class='div-commentary'><p style="margin-left:1em">釋意云。了多幻境。皆同影像。緣至則生。何有盡耶。體無增減。何有匱息耶。</p>
<p style="margin-left:1em">△二生心各別喻。</p>
</div>
<div class='div-orig'><p>佛子譬如凡夫各別生心<span class='note-inline'>(至)</span>相續不絕不可思議。</p>
</div>
<div class='div-commentary'><p style="margin-left:1em">喻緣境無盡。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>普幻門無量法故。</p>
</div>
<div class='div-commentary'><p style="margin-left:1em">△三龍王附降喻二。初喻。</p>
</div>
<div class='div-orig'><p>佛子譬如難陀跋難陀<span class='note-inline'>(至)</span>此是諸龍無作境界。</p>
</div>
<div class='div-commentary'><p style="margin-left:1em">喻入法無盡。</p>
<p style="margin-left:1em">△三合三。初正明入法。</p>
</div>
<div class='div-orig'><p>菩薩摩訶薩亦復如是。</p>
</div>
<div class='div-commentary'><p style="margin-left:1em">合滴如車軸。謂入廣大法故。</p>
</div>
<div class='div-orig'><p>住此三昧入普賢菩薩諸三昧門。</p>
</div>
<div class='div-commentary'><p style="margin-left:1em">初句總。餘句別。</p>
</div>
<div class='div-orig'><p>智門法門見諸佛門<span class='note-inline'>(至)</span>不可說廣大幻網門。</p>
</div>
<div class='div-commentary'><p style="margin-left:1em">幻網者。一切皆幻。互為緣起。相交映故。</p>
</div>
<div class='div-orig'><p>知不可說不可說差別<span class='note-inline'>(至)</span>有體性無體性世界門。</p>
</div>
<div class='div-commentary'><p style="margin-left:1em">世界性空。是故無體。隨緣染淨。是故有體。又法性土故有體。事土從緣故無體。又淨剎順理故有體。染剎妄成故無體。</p>
</div>
<div class='div-orig'><p>知不可說不可說眾生想門<span class='note-inline'>(至)</span>覆住仰住諸佛剎。</p>
</div>
<div class='div-commentary'><p style="margin-left:1em">皆云門者。自他游入故。</p>
<p style="margin-left:1em">△二入法時分。</p>
</div>
<div class='div-orig'><p>於一念中皆如實知。</p>
</div>
<div class='div-commentary'><p style="margin-left:1em">合前降雨之時。</p>
<p style="margin-left:1em">△三入時相用。合前無邊無盡無作境界。於中三。初十句明其相狀。</p>
</div>
<div class='div-orig'><p>如是入時無有邊際無有窮盡。</p>
</div>
<div class='div-commentary'><p style="margin-left:1em">合雲無邊雨無盡。次合無作境。無作即無功用故。</p>
</div>
<div class='div-orig'><p>不疲不厭。</p>
</div>
<div class='div-commentary'><p style="margin-left:1em">身不疲。心不厭。</p>
</div>
<div class='div-orig'><p>不斷不息。</p>
</div>
<div class='div-commentary'><p style="margin-left:1em">不求斷。不暫息。</p>
</div>
<div class='div-orig'><p>無退無失。</p>
</div>
<div class='div-commentary'><p style="margin-left:1em">謂未入常入故不退。<span class='corr'>已</span>入永常故不失。</p>
</div>
<div class='div-orig'><p>於諸法中不住非處。</p>
</div>
<div class='div-commentary'><p style="margin-left:1em">無法所入所門。故不住非處。</p>
</div>
<div class='div-orig'><p>恒正思惟。</p>
</div>
<div class='div-commentary'><p style="margin-left:1em">無心不契故。</p>
</div>
<div class='div-orig'><p>不沈不舉。</p>
</div>
<div class='div-commentary'><p style="margin-left:1em">正是入相。</p>
<p style="margin-left:1em">△二明其業用。</p>
</div>
<div class='div-orig'><p>求一切智常無退捨<span class='note-inline'>(至)</span>色相身無有斷絕。</p>
</div>
<div class='div-commentary'><p style="margin-left:1em">隨入一一門。皆有斯業。門門即不可盡。</p>
<p style="margin-left:1em">△三徵釋所由二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意有二。一云。菩薩豈無行滿成佛。何以業用無際限耶。二云。設橫顯無盡可爾。何以一一門中用即無盡。</p>
<p style="margin-left:1em">△二釋亦二。一云。菩薩本為眾生。生無盡故。用亦無盡。二釋後意云。生及世界既如虗空。故隨一門。即用無盡。如芥子中空。由此不但一門成多。一念亦能成多事矣。文三。初喻。</p>
</div>
<div class='div-orig'><p>譬如然火隨所有緣於爾所時火起不息。</p>
</div>
<div class='div-commentary'><p style="margin-left:1em">火隨薪緣。薪多火在。喻菩薩生界緣廣用無有涯。</p>
<p style="margin-left:1em">△二合。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>一切眾生悉使無餘。</p>
</div>
<div class='div-commentary'><p style="margin-left:1em">△三轉徵釋。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。菩薩何以起多業用。</p>
</div>
<div class='div-orig'><p>此菩薩摩訶薩為欲度脫<span class='note-inline'>(至)</span>滿足普賢所有行願。</p>
</div>
<div class='div-commentary'><p style="margin-left:1em">釋意云。為普度生滿普願故。</p>
<p style="margin-left:1em">△四結示勸修二。初結勸勤修。謂此菩薩心窮生界。定用無涯。故應修習。文二。初舉所修之法。</p>
</div>
<div class='div-orig'><p>是故諸菩薩。</p>
</div>
<div class='div-commentary'><p style="margin-left:1em">此五字該下二段。其所修法有十一句。前之十句。別明無礙輪之業用。於中倒牒前來諸文。</p>
</div>
<div class='div-orig'><p>應於如是種類。</p>
</div>
<div class='div-commentary'><p style="margin-left:1em">業用非一故。如合龍喻中。入法眾多。是種類義。</p>
</div>
<div class='div-orig'><p>如是境界。</p>
</div>
<div class='div-commentary'><p style="margin-left:1em">即定所緣。如前妄念緣境喻。</p>
</div>
<div class='div-orig'><p>如是威德。</p>
</div>
<div class='div-commentary'><p style="margin-left:1em">即通顯定用。如前寶珠能出生喻。</p>
</div>
<div class='div-orig'><p>如是廣大。</p>
</div>
<div class='div-commentary'><p style="margin-left:1em">此上三種。皆悉廣大。一一無涯。如前不見三昧前際故。</p>
</div>
<div class='div-orig'><p>如是無量。</p>
</div>
<div class='div-commentary'><p style="margin-left:1em">數不可極。如前入不可說智門等。即無邊故。</p>
</div>
<div class='div-orig'><p>如是不思議。</p>
</div>
<div class='div-commentary'><p style="margin-left:1em">並絕心言。如前不作是念有若干菩薩等故。</p>
</div>
<div class='div-orig'><p>如是普照明。</p>
</div>
<div class='div-commentary'><p style="margin-left:1em">皆與智俱。如前雖知諸法無作。而能示現一切作業。是權實明照故。</p>
</div>
<div class='div-orig'><p>如是一切諸佛現前住。</p>
</div>
<div class='div-commentary'><p style="margin-left:1em">體用齊於佛境。則諸佛現前。如前觀十力地。至薩婆若故。</p>
</div>
<div class='div-orig'><p>如是一切如來所護念。</p>
</div>
<div class='div-commentary'><p style="margin-left:1em">如來護念。如前諸佛攝受<span class='corr'>已</span>。入未來諸佛數故。</p>
</div>
<div class='div-orig'><p>如是成就往昔善根。</p>
</div>
<div class='div-commentary'><p style="margin-left:1em">非但現用自在。亦成昔善。如前功德解欲。悉清淨故。後之一句。舉定名體。</p>
</div>
<div class='div-orig'><p>如是其心無礙不動三昧之中。</p>
</div>
<div class='div-commentary'><p style="margin-left:1em">△二示勸修之相二。初略示離過進德。</p>
</div>
<div class='div-orig'><p>勤加修習離諸熱惱<span class='note-inline'>(至)</span>順三昧境界入難思智地。</p>
</div>
<div class='div-commentary'><p style="margin-left:1em">△二別示離過進德二。初離過。</p>
</div>
<div class='div-orig'><p>不依文字不著世間<span class='note-inline'>(至)</span>不染著世事不分別境界。</p>
</div>
<div class='div-commentary'><p style="margin-left:1em">△二進德。</p>
</div>
<div class='div-orig'><p>於諸法智但應安住<span class='note-inline'>(至)</span>知時說法不休息。</p>
</div>
<div class='div-commentary'><p style="margin-left:1em">△二總結顯示。</p>
</div>
<div class='div-orig'><p>佛子菩薩摩訶薩如是修行<span class='note-inline'>(至)</span>如是攝受一切眾生。</p>
</div>
<div class='div-commentary'><p style="margin-left:1em">遠則通結前來諸段。近則逆結上來進德之文。欲一一配屬。恐厭繁文。</p>
<p style="margin-left:1em">△三定滿成益。文屬此定。意兼前九。於中有四。初外感佛加益五。初辨加所依。</p>
</div>
<div class='div-orig'><p>佛子菩薩摩訶薩<span class='note-inline'>(至)</span>如是大智慧三昧時。</p>
</div>
<div class='div-commentary'><p style="margin-left:1em">謂在定時故。</p>
<p style="margin-left:1em">△二顯能加佛。</p>
</div>
<div class='div-orig'><p>十方各有不可說不可說<span class='note-inline'>(至)</span>微塵數諸佛而現其前。</p>
</div>
<div class='div-commentary'><p style="margin-left:1em">△三正顯加相。</p>
</div>
<div class='div-orig'><p>與如來念力令不念失<span class='note-inline'>(至)</span>皆悉成就無空過者。</p>
</div>
<div class='div-commentary'><p style="margin-left:1em">△四加以成用。</p>
</div>
<div class='div-orig'><p>佛子菩薩摩訶薩如是滿足<span class='note-inline'>(至)</span>轉一切佛微妙法輪。</p>
</div>
<div class='div-commentary'><p style="margin-left:1em">△五徵釋所由二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。普行既滿。何須盡未來際行調生行耶。</p>
<p style="margin-left:1em">△二釋。</p>
</div>
<div class='div-orig'><p>佛子此菩薩摩訶薩<span class='note-inline'>(至)</span>廣大行三昧現大自在。</p>
</div>
<div class='div-commentary'><p style="margin-left:1em">釋意云。無障礙願法應爾故。<span class='corr'>已</span>成大願。真能調故。</p>
<p style="margin-left:1em">△二內德圓滿益四。初牒前住定因圓。</p>
</div>
<div class='div-orig'><p>佛子此菩薩摩訶薩<span class='note-inline'>(至)</span>住師子奮迅智心意無礙。</p>
</div>
<div class='div-commentary'><p style="margin-left:1em">通牒上文。</p>
<p style="margin-left:1em">△二別示所滿。</p>
</div>
<div class='div-orig'><p>其心恒住十大法藏<span class='note-inline'>(至)</span>一切世智無能稱述。</p>
</div>
<div class='div-commentary'><p style="margin-left:1em">十表無盡。</p>
<p style="margin-left:1em">△三總結究竟。</p>
</div>
<div class='div-orig'><p>佛子此菩薩摩訶薩<span class='corr'>已</span>到<span class='note-inline'>(至)</span>示現調伏一切眾生。</p>
</div>
<div class='div-commentary'><p style="margin-left:1em">△四徵釋所由二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。菩薩以何能滿爾所德耶。</p>
<p style="margin-left:1em">△二釋。</p>
</div>
<div class='div-orig'><p>菩薩摩訶薩住此三昧法如是故。</p>
</div>
<div class='div-commentary'><p style="margin-left:1em">△三上攝佛果益三。初正明。</p>
</div>
<div class='div-orig'><p>佛子菩薩摩訶薩以此三昧<span class='note-inline'>(至)</span>令入最上智。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。上是佛德。何能攝耶。</p>
<p style="margin-left:1em">△二釋意云。住此三昧。所以能令所作無餘。同如來故。於中有三。初正顯無餘之業。故皆云一切。</p>
</div>
<div class='div-orig'><p>菩薩摩訶薩如是修行<span class='note-inline'>(至)</span>則住一切智平等性。</p>
</div>
<div class='div-commentary'><p style="margin-left:1em">△二明作業行相。</p>
</div>
<div class='div-orig'><p>於此法中作如是業不作餘業。</p>
</div>
<div class='div-commentary'><p style="margin-left:1em">初句總顯。依前而作更不作餘不足之業。次顯其作義。</p>
</div>
<div class='div-orig'><p>住未足心住不散亂心<span class='note-inline'>(至)</span>住決定心住不變異心。</p>
</div>
<div class='div-commentary'><p style="margin-left:1em">後總結前作。</p>
</div>
<div class='div-orig'><p>如是思惟如是作業如是究竟。</p>
</div>
<div class='div-commentary'><p style="margin-left:1em">△三逐難重釋。謂廣前作如是業。不作餘業。文三。初略標舉。</p>
</div>
<div class='div-orig'><p>佛子菩薩摩訶薩無異語異作有如語如作。</p>
</div>
<div class='div-commentary'><p style="margin-left:1em">如作通身及意。</p>
<p style="margin-left:1em">△二徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。何以不作餘耶。</p>
<p style="margin-left:1em">△三廣釋。釋意云。若作異前非菩薩故。文有十喻。即為十段。各自有合。初金剛不壞喻。</p>
</div>
<div class='div-orig'><p>譬如金剛以不可壞而得其名終無有時離於不壞。</p>
</div>
<div class='div-commentary'><p style="margin-left:1em">喻行體堅牢。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終無有時離諸行法。</p>
</div>
<div class='div-commentary'><p style="margin-left:1em">△二真金少色喻。</p>
</div>
<div class='div-orig'><p>譬如真金以有妙色而得其名終無有時離於妙色。</p>
</div>
<div class='div-commentary'><p style="margin-left:1em">喻善業外飾。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終無有時離諸善業。</p>
</div>
<div class='div-commentary'><p style="margin-left:1em">△三日輪光明喻。</p>
</div>
<div class='div-orig'><p>譬如日天子以光明輪得其名終無有時離光明輪。</p>
</div>
<div class='div-commentary'><p style="margin-left:1em">喻智慧圓明。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終無有時離智慧光。</p>
</div>
<div class='div-commentary'><p style="margin-left:1em">△四須彌四峯喻。</p>
</div>
<div class='div-orig'><p>譬如須彌山王以四寶峯<span class='note-inline'>(至)</span>終無有時捨離四峯。</p>
</div>
<div class='div-commentary'><p style="margin-left:1em">喻善根超出。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終無有時捨離善根。</p>
</div>
<div class='div-commentary'><p style="margin-left:1em">不合四峯。若合。可以四菩薩行而合之也。</p>
<p style="margin-left:1em">△五大地能持喻。</p>
</div>
<div class='div-orig'><p>譬如大地以持一切而得其名終無有時捨離能持。</p>
</div>
<div class='div-commentary'><p style="margin-left:1em">喻大悲荷負。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終無有時捨離大悲。</p>
</div>
<div class='div-commentary'><p style="margin-left:1em">△六大海含水喻。</p>
</div>
<div class='div-orig'><p>譬如大海以含眾水而得其名終無有時捨離於水。</p>
</div>
<div class='div-commentary'><p style="margin-left:1em">喻大願普育。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終不暫捨度眾生願。</p>
</div>
<div class='div-commentary'><p style="margin-left:1em">△七軍將明戰喻。</p>
</div>
<div class='div-orig'><p>譬如軍將以能慣習<span class='note-inline'>(至)</span>終無有時捨離此能。</p>
</div>
<div class='div-commentary'><p style="margin-left:1em">喻習定防冤。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>終無有時捨離此行。</p>
</div>
<div class='div-commentary'><p style="margin-left:1em">△八輪王護世喻。</p>
</div>
<div class='div-orig'><p>如轉輪王馭四天下<span class='note-inline'>(至)</span>令無橫死恒受快樂。</p>
</div>
<div class='div-commentary'><p style="margin-left:1em">喻定清物感。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>乃至令其究竟清淨。</p>
</div>
<div class='div-commentary'><p style="margin-left:1em">△九植種生長喻。</p>
</div>
<div class='div-orig'><p>譬如種子植之於地乃至能令莖葉增長。</p>
</div>
<div class='div-commentary'><p style="margin-left:1em">喻行增物善。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>能令一切眾生善法增長。</p>
</div>
<div class='div-commentary'><p style="margin-left:1em">△十時雨生種喻二。初喻。</p>
</div>
<div class='div-orig'><p>譬如大雲施夏暑月降霔大雨乃至增長一切種子。</p>
</div>
<div class='div-commentary'><p style="margin-left:1em">喻法雨普成。</p>
<p style="margin-left:1em">△二合二。初正合。</p>
</div>
<div class='div-orig'><p>菩薩摩訶薩亦復如是<span class='note-inline'>(至)</span>修菩薩行雨大法雨乃至。</p>
</div>
<div class='div-commentary'><p style="margin-left:1em">云乃至者。越初生種。直合終成就。由應時而降故。獲斯十四種益。</p>
</div>
<div class='div-orig'><p>能令一切眾生究竟清淨。</p>
</div>
<div class='div-commentary'><p style="margin-left:1em">得智果淨二障故。</p>
</div>
<div class='div-orig'><p>究竟涅槃。</p>
</div>
<div class='div-commentary'><p style="margin-left:1em">得斷果達無相法故。</p>
</div>
<div class='div-orig'><p>究竟安隱。</p>
</div>
<div class='div-commentary'><p style="margin-left:1em">得恩果住大悲故。</p>
</div>
<div class='div-orig'><p>究竟彼岸。</p>
</div>
<div class='div-commentary'><p style="margin-left:1em">得所依清淨究竟彼岸果。上四自利。餘皆利他。</p>
</div>
<div class='div-orig'><p>究竟歡喜。</p>
</div>
<div class='div-commentary'><p style="margin-left:1em">了有情行。令他歡喜。自離十怖。則自歡喜。</p>
</div>
<div class='div-orig'><p>究竟斷疑。</p>
</div>
<div class='div-commentary'><p style="margin-left:1em">得斷疑。</p>
</div>
<div class='div-orig'><p>為諸眾生究竟福田。</p>
</div>
<div class='div-commentary'><p style="margin-left:1em">成應供。次下七句由此而成。</p>
</div>
<div class='div-orig'><p>令其施業皆得清淨<span class='note-inline'>(至)</span>置諸眾生一切智處。</p>
</div>
<div class='div-commentary'><p style="margin-left:1em">文並可知。</p>
<p style="margin-left:1em">△二徵釋二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。菩薩依何行力說法。成斯大益。</p>
<p style="margin-left:1em">△二釋。釋意云。由成大智。證法界故。尚能嚴淨無量勝行。豈止成眾生耶。文二。初標。</p>
</div>
<div class='div-orig'><p>菩薩摩訶薩成就此法<span class='note-inline'>(至)</span>不可思議無量諸行。</p>
</div>
<div class='div-commentary'><p style="margin-left:1em">△二釋文三。初列所淨功德。</p>
</div>
<div class='div-orig'><p>所謂能淨諸智求一切智故<span class='note-inline'>(至)</span>常見一切佛興世故。</p>
</div>
<div class='div-commentary'><p style="margin-left:1em">△二結其廣多。</p>
</div>
<div class='div-orig'><p>佛子菩薩摩訶薩住此三昧<span class='note-inline'>(至)</span>不可說清淨功德。</p>
</div>
<div class='div-commentary'><p style="margin-left:1em">以別說難盡故。</p>
<p style="margin-left:1em">△三顯能淨因。</p>
</div>
<div class='div-orig'><p>於如是等三昧境界<span class='note-inline'>(至)</span>同分善根淳淨力故。</p>
</div>
<div class='div-commentary'><p style="margin-left:1em">同分善根者。一一善根迴向法界。成主伴故。</p>
</div>
<div class='div-orig'><p>廣大誓願欲樂力故<span class='note-inline'>(至)</span>無盡之福無對力故。</p>
</div>
<div class='div-commentary'><p style="margin-left:1em">超諸世間。等法性相應所修之福。故超於世。法性不並真。故無有對。</p>
<p style="margin-left:1em">△四正同佛果益二。初正顯同佛。</p>
</div>
<div class='div-orig'><p>佛子菩薩摩訶薩住此三昧<span class='note-inline'>(至)</span>同去來今一切諸佛。</p>
</div>
<div class='div-commentary'><p style="margin-left:1em">先標次徵。</p>
</div>
<div class='div-orig'><p>何者為十。</p>
</div>
<div class='div-commentary'><p style="margin-left:1em">後列。</p>
</div>
<div class='div-orig'><p>所謂得諸相好種種莊嚴<span class='note-inline'>(至)</span>諸佛境界同於諸佛。</p>
</div>
<div class='div-commentary'><p style="margin-left:1em">等覺之名。由此而立。</p>
<p style="margin-left:1em">△二問答料揀。先問二。初牒前同佛。</p>
</div>
<div class='div-orig'><p>爾時普眼菩薩白普賢菩薩<span class='note-inline'>(至)</span>得如是法同諸如來。</p>
</div>
<div class='div-commentary'><p style="margin-left:1em">△二陳<span class='corr'>己</span>所疑。</p>
</div>
<div class='div-orig'><p>何故不名佛何故不名十力<span class='note-inline'>(至)</span>何故不名住實際者。</p>
</div>
<div class='div-commentary'><p style="margin-left:1em">上九句疑不名為果。下二句問不捨於因。</p>
</div>
<div class='div-orig'><p>何故修行普賢行願<span class='note-inline'>(至)</span>不能究竟法界捨菩薩道。</p>
</div>
<div class='div-commentary'><p style="margin-left:1em">△二答二。初讚問牒疑。</p>
</div>
<div class='div-orig'><p>爾時普賢菩薩告普眼菩薩<span class='note-inline'>(至)</span>乃至不能捨菩薩道。</p>
</div>
<div class='div-commentary'><p style="margin-left:1em">△二正答所問三。初法說。</p>
</div>
<div class='div-orig'><p>佛子此菩薩摩訶薩<span class='note-inline'>(至)</span>是則說名普賢菩薩。</p>
</div>
<div class='div-commentary'><p style="margin-left:1em">文有十一段。次第答前十一句問。在文易了。意猶難見。謂何得<span class='corr'>已</span>入十力而普行無息耶。今總以喻顯。如人習誦。雖<span class='corr'>已</span>得通。而數數溫習。不如久精。下香象喻。顯相雖相似。而體不同。故纓絡云。等覺照寂。妙覺寂照。亦似功用滿位。比無功用也。亦顯得果不捨於因。盡未來際皆位後普賢故。</p>
<p style="margin-left:1em">△喻中分三。初舉象王依正勝嚴。</p>
</div>
<div class='div-orig'><p>佛子譬如伊羅鉢那象王住金脇山七寶窟中。</p>
</div>
<div class='div-commentary'><p style="margin-left:1em">伊羅鉢那。此云香葉。常居第一金山之脇。</p>
</div>
<div class='div-orig'><p>其窟周圍悉以七寶<span class='note-inline'>(至)</span>調良善順心無所逆。</p>
</div>
<div class='div-commentary'><p style="margin-left:1em">△二象王神變自在喻。</p>
</div>
<div class='div-orig'><p>若天帝釋將欲游行<span class='note-inline'>(至)</span>於一一頭化作七牙。</p>
</div>
<div class='div-commentary'><p style="margin-left:1em">準賢首品。但有六牙。或是譯者類後三七。便言七耳。若作表義。于何不可。</p>
</div>
<div class='div-orig'><p>於一一牙化作七池<span class='note-inline'>(至)</span>象之與天更互相似。</p>
</div>
<div class='div-commentary'><p style="margin-left:1em">無能分別此象此天者。正意取此。以喻菩薩等佛之義。</p>
<p style="margin-left:1em">△三不壞本質而能現。</p>
</div>
<div class='div-orig'><p>佛子彼伊羅鉢那象王<span class='note-inline'>(至)</span>受天快樂與天無異。</p>
</div>
<div class='div-commentary'><p style="margin-left:1em">△三法合四。初具眾行嚴。</p>
</div>
<div class='div-orig'><p>佛子菩薩摩訶薩亦復如是。</p>
</div>
<div class='div-commentary'><p style="margin-left:1em">合前依正。</p>
</div>
<div class='div-orig'><p>修習普賢菩薩行願<span class='note-inline'>(至)</span>到諸菩薩行願彼岸。</p>
</div>
<div class='div-commentary'><p style="margin-left:1em">△二明因果無礙二。初明修無礙行所為。</p>
</div>
<div class='div-orig'><p>為欲安處菩提之座成一切智得最正覺。</p>
</div>
<div class='div-commentary'><p style="margin-left:1em">合前神變自在。上為果。下為因。</p>
</div>
<div class='div-orig'><p>增長普賢廣大行願<span class='note-inline'>(至)</span>度脫一切苦惱眾生。</p>
</div>
<div class='div-commentary'><p style="margin-left:1em">△二正顯無礙行相二。初總明。</p>
</div>
<div class='div-orig'><p>不捨普賢道現成最正覺。</p>
</div>
<div class='div-commentary'><p style="margin-left:1em">以法界因果無障礙故。</p>
<p style="margin-left:1em">△二別顯三。初顯因門果行。文有四果。</p>
</div>
<div class='div-orig'><p>現不可說不可說成正覺門。</p>
</div>
<div class='div-commentary'><p style="margin-left:1em">智果。</p>
</div>
<div class='div-orig'><p>現不可說不可說轉法輪門。</p>
</div>
<div class='div-commentary'><p style="margin-left:1em">說法果。</p>
</div>
<div class='div-orig'><p>現不可說不可說住深心門。</p>
</div>
<div class='div-commentary'><p style="margin-left:1em">般若相應果。</p>
</div>
<div class='div-orig'><p>於不可說不可說廣大國土現涅槃變化門。</p>
</div>
<div class='div-commentary'><p style="margin-left:1em">斷果。</p>
<p style="margin-left:1em">△二顯果從因行。</p>
</div>
<div class='div-orig'><p>於不可說不可說差別世界<span class='note-inline'>(至)</span>修普賢行而成正覺。</p>
</div>
<div class='div-commentary'><p style="margin-left:1em">明果從因行。及說得時。不同隨物現故。</p>
<p style="margin-left:1em">△二顯果門因行。</p>
</div>
<div class='div-orig'><p>復於一切諸佛剎中<span class='note-inline'>(至)</span>種種教化調伏之法。</p>
</div>
<div class='div-commentary'><p style="margin-left:1em">△三結成不壞因而現果。</p>
</div>
<div class='div-orig'><p>佛子菩薩摩訶薩。</p>
</div>
<div class='div-commentary'><p style="margin-left:1em">此下合前不壞本質而能現。</p>
</div>
<div class='div-orig'><p>本身不滅。</p>
</div>
<div class='div-commentary'><p style="margin-left:1em">即因不壞。合在窟無變。</p>
</div>
<div class='div-orig'><p>以行願力於一切處如是變現。</p>
</div>
<div class='div-commentary'><p style="margin-left:1em">即能現果。合在天神變。</p>
<p style="margin-left:1em">△四徵釋重合二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。因果相違。云何因門現果。果復為因。</p>
<p style="margin-left:1em">△二釋意云。調眾生法。應如是故。文二。初釋果作因意。</p>
</div>
<div class='div-orig'><p>欲以普賢自在神力<span class='note-inline'>(至)</span>自在能證一切知故。</p>
</div>
<div class='div-commentary'><p style="margin-left:1em">△二釋因現果意四。初法說。</p>
</div>
<div class='div-orig'><p>佛子汝應觀此菩薩摩訶薩<span class='note-inline'>(至)</span>自在受用一切智法。</p>
</div>
<div class='div-commentary'><p style="margin-left:1em">謂不捨因而現果。</p>
<p style="margin-left:1em">△二舉前喻顯。</p>
</div>
<div class='div-orig'><p>如伊羅鉢那象王不捨象身<span class='note-inline'>(至)</span>同於諸天無有差別。</p>
</div>
<div class='div-commentary'><p style="margin-left:1em">△三重以法合。</p>
</div>
<div class='div-orig'><p>佛子菩薩摩訶薩亦復如是<span class='note-inline'>(至)</span>於佛法中無所分別。</p>
</div>
<div class='div-commentary'><p style="margin-left:1em">上明不捨因而現果。下明不壞果而現因。</p>
</div>
<div class='div-orig'><p>雖知諸法普皆平等<span class='note-inline'>(至)</span>而修菩薩行相相續不斷。</p>
</div>
<div class='div-commentary'><p style="margin-left:1em">△四歎勝。</p>
</div>
<div class='div-orig'><p>佛子菩薩摩訶薩安住如是<span class='note-inline'>(至)</span>當如是人心得清淨。</p>
</div>
<div class='div-commentary'><p style="margin-left:1em">△三結。</p>
</div>
<div class='div-orig'><p>佛子此是菩薩<span class='note-inline'>(至)</span>無礙輪大三昧殊勝心廣大智。</p>
</div>
<div class='div-commentary'><p style="margin-left:1em">△三總結十數。</p>
</div>
<div class='div-orig'><p>佛子此是菩薩摩訶薩所住普賢行十大三昧輪。</p>
</div></div>
<p class='juan'>大方廣佛華嚴經疏卷第七十一</p></div>
</div><!-- end of div[@id='body'] -->
</body></html>