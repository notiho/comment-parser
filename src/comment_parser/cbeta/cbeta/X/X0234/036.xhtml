<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu68' />大方廣佛華嚴經疏卷第八十六<span class='note-inline'>(入第五十三經卷末)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△三有三十門。答前十行三十句問。古德分三。初六門明大志曠遠行。次九門明定慧業用行。後十五門明德備成滿行。然約圓融。此意非無。今不壞次。亦次第顯十行中行。第一行有三門。次二三行各一。第四行二門。第五行六門。次四行各二門。第十行中自有九門。至文當知。</p>
<p style="margin-left:1em">所以用門多少者。檀度在初。故具三。戒忍通世間。故唯一。定慧尊勝。故有多門。智中既多。故般若中略。餘次勝故。但用二門。又此十行雖約十度。而義多含。是故文中。或就十度明義。或就行名以釋。今初三門。歡喜行中之行。即分為三。初明力持五。初總標。</p>
</div>
<div class='div-orig'><p>佛子菩薩摩訶薩有十種力持。</p>
</div>
<div class='div-commentary'><p style="margin-left:1em">此含總別。總者以是十行之首。依此十事。加持建立。能起諸行。故度世經名十建立。別即局在歡喜行中。凡所布施。皆為修習諸佛本所修行等故。是建立行意。</p>
<p style="margin-left:1em">△二徵數。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三列釋。</p>
</div>
<div class='div-orig'><p>所謂佛力持法力持眾生力持。</p>
</div>
<div class='div-commentary'><p style="margin-left:1em">上三三寶。即境界持。眾生即僧寶。菩薩之僧。即眾生世間故。餘七行持。</p>
</div>
<div class='div-orig'><p>業力持。</p>
</div>
<div class='div-commentary'><p style="margin-left:1em">悲所作業故。</p>
</div>
<div class='div-orig'><p>行力持。</p>
</div>
<div class='div-commentary'><p style="margin-left:1em">正起行故。</p>
</div>
<div class='div-orig'><p>願力持。</p>
</div>
<div class='div-commentary'><p style="margin-left:1em">願持行故。</p>
</div>
<div class='div-orig'><p>境界力持。</p>
</div>
<div class='div-commentary'><p style="margin-left:1em">有悲智境。行方成故。</p>
</div>
<div class='div-orig'><p>時力持。</p>
</div>
<div class='div-commentary'><p style="margin-left:1em">時即起行之時。</p>
</div>
<div class='div-orig'><p>善力持智力持。</p>
</div>
<div class='div-commentary'><p style="margin-left:1em">上二福智。然第十地大盡分中。有十一持。於第四位。加煩惱持故。論判行持中。初二逆行。彼約應化不斷。所以加之。今但約為行本。故無煩惱。彼有供養持及劫持。無境界持及善力持。此以第八時中攝劫。彼以行攝此善力。依境起供。故並無異。餘名並同。具如彼釋。</p>
<p style="margin-left:1em">既數名不同。案名以釋。此無僧寶。有教化眾生。亦未爽通理。</p>
<p style="margin-left:1em">上辨陀羅尼。即總持文義。次云受持。即領納受行。今云力持。即是加持任持。故不相濫。</p>
<p style="margin-left:1em">△四結數。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五顯修益。</p>
</div>
<div class='div-orig'><p>若諸菩薩安住此法則於一切法得無上自在力持。</p>
</div>
<div class='div-commentary'><p style="margin-left:1em">此下入第五十四經。</p>
<p style="margin-left:1em">△二大欣慰五。初標。</p>
</div>
<div class='div-orig'><p>佛子菩薩摩訶薩有十種大欣慰。</p>
</div>
<div class='div-commentary'><p style="margin-left:1em">正辨歡喜行義。彼但見乞者來。倍復歡喜。今則知由施故見佛供佛等。心大歡喜。初行多同歡喜地。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋五。初事佛供佛對。</p>
</div>
<div class='div-orig'><p>所謂諸菩薩發如是心<span class='note-inline'>(至)</span>如是思惟心大欣慰。</p>
</div>
<div class='div-commentary'><p style="margin-left:1em">△二聞法近友對。</p>
</div>
<div class='div-orig'><p>復作是念我於諸佛所<span class='note-inline'>(至)</span>如是思惟心大欣慰。</p>
</div>
<div class='div-commentary'><p style="margin-left:1em">△三二利行成對。</p>
</div>
<div class='div-orig'><p>復作是念我於往昔<span class='note-inline'>(至)</span>如是思惟心大欣慰。</p>
</div>
<div class='div-commentary'><p style="margin-left:1em">△四嚴土化生對。</p>
</div>
<div class='div-orig'><p>又作是念十方所有<span class='note-inline'>(至)</span>如是思惟心大欣慰。</p>
</div>
<div class='div-commentary'><p style="margin-left:1em">△五難見能見難成能成對。</p>
</div>
<div class='div-orig'><p>菩薩摩訶薩復作是念<span class='note-inline'>(至)</span>如是思惟心大欣慰。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩十種大欣慰。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法則得無上成正覺智慧大欣慰。</p>
</div>
<div class='div-commentary'><p style="margin-left:1em">△三深入佛法三。初標。</p>
</div>
<div class='div-orig'><p>佛子菩薩摩訶薩有十種深入佛法。</p>
</div>
<div class='div-commentary'><p style="margin-left:1em">上經意明預欣當成。此中辨其現能證了。即前法施之行。故彼文云。我當盡學諸佛所學。證一切智。知一切法。為眾生說。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂。</p>
</div>
<div class='div-commentary'><p style="margin-left:1em">前六有入字。後四以知字為初。證入了知。二文影顯。於中初四入器世間。</p>
</div>
<div class='div-orig'><p>入過去世一切世界<span class='note-inline'>(至)</span>入現在世世界數。</p>
</div>
<div class='div-commentary'><p style="margin-left:1em">數謂多少。</p>
</div>
<div class='div-orig'><p>世界行。</p>
</div>
<div class='div-commentary'><p style="margin-left:1em">行謂剎因。</p>
</div>
<div class='div-orig'><p>世界說。</p>
</div>
<div class='div-commentary'><p style="margin-left:1em">說謂彼彼果中說法。</p>
</div>
<div class='div-orig'><p>世界清淨。</p>
</div>
<div class='div-commentary'><p style="margin-left:1em">清淨謂剎體。此是通體。上三別明。下一總顯。</p>
</div>
<div class='div-orig'><p>入一切世界種種生。</p>
</div>
<div class='div-commentary'><p style="margin-left:1em">種種性即染淨等殊。斯即別體。</p>
</div>
<div class='div-orig'><p>入一切眾生種種業報入一切菩薩種種行。</p>
</div>
<div class='div-commentary'><p style="margin-left:1em">上二入眾生世間。後四入智正覺世間。</p>
</div>
<div class='div-orig'><p>知過去一切佛次第<span class='note-inline'>(至)</span>國土眾會說法調伏。</p>
</div>
<div class='div-commentary'><p style="margin-left:1em">上三入三世佛。下一入法。</p>
</div>
<div class='div-orig'><p>知世間法聲聞法獨覺法菩薩法如來法。</p>
</div>
<div class='div-commentary'><p style="margin-left:1em">知差別五乘。</p>
</div>
<div class='div-orig'><p>雖知諸法皆無分別而說種種法。</p>
</div>
<div class='div-commentary'><p style="margin-left:1em">明權實雙行。以性不壞相故。雖無分別。而說種種。此中分別。即是差別。故晉經云。雖諸法無一無異。而說一異。</p>
</div>
<div class='div-orig'><p>悉入法界無所入故。</p>
</div>
<div class='div-commentary'><p style="margin-left:1em">釋成上義。謂悉入法界。故無差別。無所入故。而說種種。何者。若別有一入處。則入時失本相。不得說種種。以當法自虗。名入法界。無別可入。則不壞種種矣。上則辨知。此下明說。</p>
</div>
<div class='div-orig'><p>如其法說無所取著。</p>
</div>
<div class='div-commentary'><p style="margin-left:1em">夫說法者。當如法說。法既權實雙融。說亦即說無著。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法<span class='note-inline'>(至)</span>菩提大智慧甚深性。</p>
</div>
<div class='div-commentary'><p style="margin-left:1em">△二有一門。明饒益位中行五。初標。</p>
</div>
<div class='div-orig'><p>佛子菩薩摩訶薩有十種依止菩薩依此行菩薩行。</p>
</div>
<div class='div-commentary'><p style="margin-left:1em">上明證入。今託良緣。徧依此十。方能饒益。非<span class='corr'>但</span>依戒。況戒有攝善。何所不具。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂依止供養一切<span class='note-inline'>(至)</span>依止一切佛菩提行菩薩行。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>菩薩依此行菩薩行。</p>
</div>
<div class='div-commentary'><p style="margin-left:1em">△三有一門。即無違逆位中行五。初標。</p>
</div>
<div class='div-orig'><p>佛子菩薩摩訶薩有十種發無畏心。</p>
</div>
<div class='div-commentary'><p style="margin-left:1em">由依菩薩止善。則能於十難作能作。難忍能忍。為發無畏心。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂滅一切障礙業發無畏心。</p>
</div>
<div class='div-commentary'><p style="margin-left:1em">障礙難滅。</p>
</div>
<div class='div-orig'><p>於佛滅後護持正法發無畏心。</p>
</div>
<div class='div-commentary'><p style="margin-left:1em">遺法難護。</p>
</div>
<div class='div-orig'><p>降伏一切魔發無畏心。</p>
</div>
<div class='div-commentary'><p style="margin-left:1em">惡魔難降。</p>
</div>
<div class='div-orig'><p>不惜身命發無畏心。</p>
</div>
<div class='div-commentary'><p style="margin-left:1em">身命難捨。</p>
</div>
<div class='div-orig'><p>摧破一切外道邪論發無畏心。</p>
</div>
<div class='div-commentary'><p style="margin-left:1em">外道難摧。</p>
</div>
<div class='div-orig'><p>令一切眾生歡喜發無畏心。</p>
</div>
<div class='div-commentary'><p style="margin-left:1em">物心難稱。</p>
</div>
<div class='div-orig'><p>令一切眾會皆悉歡喜發無畏心。</p>
</div>
<div class='div-commentary'><p style="margin-left:1em">大眾難喜。</p>
</div>
<div class='div-orig'><p>調伏一切天龍夜叉<span class='note-inline'>(至)</span>摩睺羅伽發無畏心。</p>
</div>
<div class='div-commentary'><p style="margin-left:1em">八部難調。</p>
</div>
<div class='div-orig'><p>離二乘地入甚深法發無畏心。</p>
</div>
<div class='div-commentary'><p style="margin-left:1em">下乘難離。</p>
</div>
<div class='div-orig'><p>於不可說不可說劫行菩薩行心無疲厭發無畏心。</p>
</div>
<div class='div-commentary'><p style="margin-left:1em">上行難修。於此十難。皆無所畏。豈畏眾生相惱害耶。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法則得如來無上大智無所畏心。</p>
</div>
<div class='div-commentary'><p style="margin-left:1em">△四有二門。明無屈撓位中之行。初被甲行無疑惑心四。初標。</p>
</div>
<div class='div-orig'><p>佛子菩薩摩訶薩<span class='note-inline'>(至)</span>於一切佛法心無疑惑。</p>
</div>
<div class='div-commentary'><p style="margin-left:1em">此門由前於難無懼。故於十所作。決志無疑。即被甲精進中行。後門攝善。利樂精進。徧在二門。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋十。初十度攝生。</p>
</div>
<div class='div-orig'><p>所謂菩薩摩訶薩發如是心<span class='note-inline'>(至)</span>是為第一發無疑心。</p>
</div>
<div class='div-commentary'><p style="margin-left:1em">初則正明。次顯無疑。三反顯失。四結次第。下九準例。</p>
<p style="margin-left:1em">△二事供佛。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第二發無疑心。</p>
</div>
<div class='div-commentary'><p style="margin-left:1em">△三光明嚴剎。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第三發無疑心。</p>
</div>
<div class='div-commentary'><p style="margin-left:1em">△四長時調熟。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第四發無疑心。</p>
</div>
<div class='div-commentary'><p style="margin-left:1em">△五具一切智。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第五發無疑心。</p>
</div>
<div class='div-commentary'><p style="margin-left:1em">△六作世明燈。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第六發無疑心。</p>
</div>
<div class='div-commentary'><p style="margin-left:1em">△七說法開悟。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第七發無疑心。</p>
</div>
<div class='div-commentary'><p style="margin-left:1em">△八滅障成佛。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第八發無疑心。</p>
</div>
<div class='div-commentary'><p style="margin-left:1em">△九離妄自覺。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第九發無疑心。</p>
</div>
<div class='div-commentary'><p style="margin-left:1em">△十決成菩提。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>是為第十發無疑心。</p>
</div>
<div class='div-commentary'><p style="margin-left:1em">於此十事。發誓要期。故名被甲。</p>
<p style="margin-left:1em">△四勸。</p>
</div>
<div class='div-orig'><p>若諸菩薩安住此法則於一切佛法心無所疑。</p>
</div>
<div class='div-commentary'><p style="margin-left:1em">△二攝善行不可思議五。初標。</p>
</div>
<div class='div-orig'><p>佛子菩薩摩訶薩有十種不可思議。</p>
</div>
<div class='div-commentary'><p style="margin-left:1em">即所攝之善。由決志無疑。故所為難測。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。初三單約善根。願智稱性。名不思議。</p>
</div>
<div class='div-orig'><p>所謂一切善根不可思議<span class='note-inline'>(至)</span>一切法如幻不可思議。</p>
</div>
<div class='div-commentary'><p style="margin-left:1em">△二餘七權實雙運。故不思議。於中分二。初四約行。後三約智。智約內明。行就外相。今初。</p>
</div>
<div class='div-orig'><p>發菩提心修菩薩行善根不失無所分別不可思議。</p>
</div>
<div class='div-commentary'><p style="margin-left:1em">涉有而一道清淨。</p>
</div>
<div class='div-orig'><p>雖深入一切法亦不取滅度<span class='note-inline'>(至)</span>不可思議。</p>
</div>
<div class='div-commentary'><p style="margin-left:1em">悟空而萬行沸騰。</p>
</div>
<div class='div-orig'><p>修菩薩道而示現降神<span class='note-inline'>(至)</span>救護眾生不可思議。</p>
</div>
<div class='div-commentary'><p style="margin-left:1em">修因而八相果成。</p>
</div>
<div class='div-orig'><p>雖能示現如來十力<span class='note-inline'>(至)</span>教化眾生不可思議。</p>
</div>
<div class='div-commentary'><p style="margin-left:1em">現果而大用不捨。皆難思也。</p>
<p style="margin-left:1em">△二後三約智。文三。初約二諦相即。</p>
</div>
<div class='div-orig'><p>知一切法。</p>
</div>
<div class='div-commentary'><p style="margin-left:1em">八中十句。勒為五對。一境。二心。三通一切。四約修起。五即名言。亦即五法。一相。二妄想。三如如。四正智。五名。</p>
<p style="margin-left:1em">然各有二意。一直就法體。無相是真。相即是俗。常互相即。下四例然。二約迷悟五對。大同小異。</p>
</div>
<div class='div-orig'><p>無相是相。</p>
</div>
<div class='div-commentary'><p style="margin-left:1em">迷如無相。以成於相。</p>
</div>
<div class='div-orig'><p>相是無相。</p>
</div>
<div class='div-commentary'><p style="margin-left:1em">悟相無相。即是如如。</p>
</div>
<div class='div-orig'><p>無分別是分別。</p>
</div>
<div class='div-commentary'><p style="margin-left:1em">迷於正智無分別。即成妄想分別。</p>
</div>
<div class='div-orig'><p>分別是無分別。</p>
</div>
<div class='div-commentary'><p style="margin-left:1em">悟妄分別。即正智無分別。</p>
</div>
<div class='div-orig'><p>非有是有。</p>
</div>
<div class='div-commentary'><p style="margin-left:1em">了如非有。真有如如。</p>
</div>
<div class='div-orig'><p>有是非有。</p>
</div>
<div class='div-commentary'><p style="margin-left:1em">若執有如。則非如有。</p>
</div>
<div class='div-orig'><p>無作是作。</p>
</div>
<div class='div-commentary'><p style="margin-left:1em">智若無作。是作正智。</p>
</div>
<div class='div-orig'><p>作是無作。</p>
</div>
<div class='div-commentary'><p style="margin-left:1em">若有所作。非作正智。</p>
</div>
<div class='div-orig'><p>非說是說。</p>
</div>
<div class='div-commentary'><p style="margin-left:1em">知名非說。是真說名。</p>
</div>
<div class='div-orig'><p>說是非說。</p>
</div>
<div class='div-commentary'><p style="margin-left:1em">謂名有說。非是說名。</p>
</div>
<div class='div-orig'><p>不可思議。</p>
</div>
<div class='div-commentary'><p style="margin-left:1em">△二約三事。融而不融。</p>
</div>
<div class='div-orig'><p>知心與菩提等知菩提與心等心及菩提與眾生等。</p>
</div>
<div class='div-commentary'><p style="margin-left:1em">九中初融三事。即心佛眾生皆無差別。如覺林偈。</p>
</div>
<div class='div-orig'><p>亦不生心顛倒想顛倒見顛倒。</p>
</div>
<div class='div-commentary'><p style="margin-left:1em">顯離融相。名為不融。</p>
</div>
<div class='div-orig'><p>不可思議。</p>
</div>
<div class='div-commentary'><p style="margin-left:1em">△三權實。即而不即三句。初明盡而不盡。</p>
</div>
<div class='div-orig'><p>於念念中入滅盡定<span class='note-inline'>(至)</span>亦不盡有漏善根。</p>
</div>
<div class='div-commentary'><p style="margin-left:1em">此約時斷。以明體用。</p>
<p style="margin-left:1em">△二無而不無。</p>
</div>
<div class='div-orig'><p>雖知一切法無漏而知漏盡亦知漏滅。</p>
</div>
<div class='div-commentary'><p style="margin-left:1em">此將法性對斷。以明體用。二句雖殊。俱是權實雙行。</p>
<p style="margin-left:1em">△三即而不即二。初正明。</p>
</div>
<div class='div-orig'><p>雖知佛法即世間法<span class='note-inline'>(至)</span>不於世間法中分別佛法。</p>
</div>
<div class='div-commentary'><p style="margin-left:1em">△二釋成上義。</p>
</div>
<div class='div-orig'><p>一切諸法悉入法界無所入故。</p>
</div>
<div class='div-commentary'><p style="margin-left:1em">悉入法界。故說相即。無所入故。不應世中分別佛法等。謂以當法自虗。故名相即。非世間中有法可得。下重釋云。</p>
</div>
<div class='div-orig'><p>知一切法皆無二。</p>
</div>
<div class='div-commentary'><p style="margin-left:1em">不得二中互求。</p>
</div>
<div class='div-orig'><p>無變易故。</p>
</div>
<div class='div-commentary'><p style="margin-left:1em">亦非世法。作彼佛法。思之。</p>
</div>
<div class='div-orig'><p>是為第十不可思議。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩十種不可思議。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>諸佛無上不思議法。</p>
</div>
<div class='div-commentary'><p style="margin-left:1em">△五有六門。明無癡亂中行。於中有三。初二門即無癡之行。次二門明無亂之行。後二門雙明二門引生功德。雖癡亂有通。今從別說。又此三段即是三禪。初即饒益有情禪。二即正法樂住禪。三即引生功德禪。今初分二。初門不愚巧密之言五。初標。</p>
</div>
<div class='div-orig'><p>佛子菩薩摩訶薩有十種巧密語。</p>
</div>
<div class='div-commentary'><p style="margin-left:1em">前既明內行。今辨外言彼行。文云。以正念故。善解世間一切言說。能持出世諸法言說等。皆言密語者。汎明有五。一說深密法故。如出現品名如來密藏等。二一言說一切法故。上云如來於一語言中等。亦如仙陀四實九義瞿聲等。三近而不聞。如身子在座。遠而無隔。如目連尋聲等。四言近意遠。如說三乘為究竟等。言遠意近。如說寒時得火。名涅槃等。亦名隱實說權。五以異言說異法。如覺不堅為堅固等。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂於一切佛經中巧密語。</p>
</div>
<div class='div-commentary'><p style="margin-left:1em">初一具五。以是總故。一切教故。</p>
</div>
<div class='div-orig'><p>於一切受生處巧密語<span class='note-inline'>(至)</span>現成等正覺巧密語。</p>
</div>
<div class='div-commentary'><p style="margin-left:1em">此二含二意。謂示而謂實故。即第四意。此二皆是深密之法。即第一意。</p>
</div>
<div class='div-orig'><p>於一切眾生業報巧密語<span class='note-inline'>(至)</span>同一成就巧密語。</p>
</div>
<div class='div-commentary'><p style="margin-left:1em">餘通前二。或並兼五。可以意得。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則得如來無上善巧微密語。</p>
</div>
<div class='div-commentary'><p style="margin-left:1em">△二不愚善巧之智。文五。初標。</p>
</div>
<div class='div-orig'><p>佛子菩薩摩訶薩有十種巧分別智。</p>
</div>
<div class='div-commentary'><p style="margin-left:1em">外言既密。內智又巧。故於利生。無有癡闇。故彼文云。菩薩於善知識所。聽聞正法。所謂甚深法等。文義多同。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂入一切剎巧分別智<span class='note-inline'>(至)</span>入一切佛法巧分別智。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>無上善巧分別諸法智。</p>
</div>
<div class='div-commentary'><p style="margin-left:1em">△二正法樂住禪。即無亂行。二門皆是定體。初門明入三昧顯處等不同五。初標。</p>
</div>
<div class='div-orig'><p>佛子菩薩摩訶薩有十種入三昧。</p>
</div>
<div class='div-commentary'><p style="margin-left:1em">彼文云。善入一切諸禪定門。此中明十。皆通一切。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂。</p>
</div>
<div class='div-commentary'><p style="margin-left:1em">通辨緣斯十境入定不同。別則十門緣境各異。</p>
</div>
<div class='div-orig'><p>於一切世界入三昧<span class='note-inline'>(至)</span>住一切劫入三。</p>
</div>
<div class='div-commentary'><p style="margin-left:1em">上五一重之事。下五涉入圓融。</p>
</div>
<div class='div-orig'><p>從三昧起現不思議身<span class='note-inline'>(至)</span>無有休息入三昧。</p>
</div>
<div class='div-commentary'><p style="margin-left:1em">九十皆即一而多。故彼行云。一念中得無數三昧。但從多分。對前後說。判為定體。非無其用。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>諸佛無上善巧三昧法。</p>
</div>
<div class='div-commentary'><p style="margin-left:1em">△二明徧入。則解類皆徧五。初標。</p>
</div>
<div class='div-orig'><p>佛子菩薩摩訶薩有十種徧入。</p>
</div>
<div class='div-commentary'><p style="margin-left:1em">亦猶小乘說十徧處。即令三昧漸更增廣。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂眾生徧入<span class='note-inline'>(至)</span>一切如來種種供養徧入。</p>
</div>
<div class='div-commentary'><p style="margin-left:1em">前明一切。如眾生身。謂童子身等。雖能一切身入。而不必一時。今此隨入一類。皆徧一切。如海初來一切皆水等。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則得如來無上大智徧入法。</p>
</div>
<div class='div-commentary'><p style="margin-left:1em">△三有二門。明引生功德禪。初門明作用無礙。故稱解脫五。初標。</p>
</div>
<div class='div-orig'><p>佛子菩薩摩訶薩有十種解脫門。</p>
</div>
<div class='div-commentary'><p style="margin-left:1em">即不思議解脫。梵云毗木叉。此云勝解脫。謂殊勝作用。亦由依禪。成八解脫。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂一身周徧一切世界<span class='note-inline'>(至)</span>游戲神通解脫門。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則得如來無上解脫門。</p>
</div>
<div class='div-commentary'><p style="margin-left:1em">△二於境無壅。故曰神通五。初標。</p>
</div>
<div class='div-orig'><p>佛子菩薩摩訶薩有十種神通。</p>
</div>
<div class='div-commentary'><p style="margin-left:1em">如依四禪。引六通用。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂憶念宿命方便智通<span class='note-inline'>(至)</span>無有障礙方便智通。</p>
</div>
<div class='div-commentary'><p style="margin-left:1em">此十若以六攝。前四可知。次五神境。</p>
</div>
<div class='div-orig'><p>隨眾生心現不思議<span class='note-inline'>(至)</span>不可說變化身方便智通。</p>
</div>
<div class='div-commentary'><p style="margin-left:1em">後一漏盡。成菩提故。</p>
</div>
<div class='div-orig'><p>隨不思議眾生心<span class='note-inline'>(至)</span>三藐三菩提方便智通。</p>
</div>
<div class='div-commentary'><p style="margin-left:1em">約位不同。與十通小異。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>種種示現令其修學。</p>
</div>
<div class='div-commentary'><p style="margin-left:1em">△六有二門。明善現位中行。初門正明行體五。初標。</p>
</div>
<div class='div-orig'><p>佛子菩薩摩訶薩有十種明。</p>
</div>
<div class='div-commentary'><p style="margin-left:1em">正顯行體。即是般若。故曰智明。然皆權實無礙之智。故稱善巧。非如十度。唯約根本。但約增微。分成五行。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋二。前七單約一智。分三。初三約所化。</p>
</div>
<div class='div-orig'><p>所謂知一切眾生業報<span class='note-inline'>(至)</span>皆如金剛善巧智明。</p>
</div>
<div class='div-commentary'><p style="margin-left:1em">先事。次理。後即事歸理。</p>
<p style="margin-left:1em">△次三約能化。</p>
</div>
<div class='div-orig'><p>能以無量微妙音聲<span class='note-inline'>(至)</span>或不受生善巧智明。</p>
</div>
<div class='div-commentary'><p style="margin-left:1em">亦初約事。次句約理。後即事歸理。</p>
<p style="margin-left:1em">△三離能所想。會歸般若。</p>
</div>
<div class='div-orig'><p>捨離一切想受境界善巧智明。</p>
</div>
<div class='div-commentary'><p style="margin-left:1em">念想觀除。不受境界。為入理善巧故。</p>
<p style="margin-left:1em">△二後有三句。辨雙行三。初明無說之說無成之成善巧智明。</p>
</div>
<div class='div-orig'><p>知一切法非相非無相<span class='note-inline'>(至)</span>於無量劫分別演說。</p>
</div>
<div class='div-commentary'><p style="margin-left:1em">謂雙非照寂。離於言道。而能差別。照事有說。非相遣相。非無遣無。一性遣多。無性遣有。即性相俱寂。</p>
</div>
<div class='div-orig'><p>住於法界成阿耨多羅三藐三菩提善巧智明。</p>
</div>
<div class='div-commentary'><p style="margin-left:1em">無成之成。法界之體。實無所成。照斯法界。即說成佛。</p>
<p style="margin-left:1em">△二明無生起生智明。文三。初正明無緣之緣。兼顯無化之化。於中二。初明無緣。</p>
</div>
<div class='div-orig'><p>菩薩摩訶薩知一切眾生<span class='note-inline'>(至)</span>了達受生不可得故。</p>
</div>
<div class='div-commentary'><p style="margin-left:1em">謂眾生真心。稱理不可得故。若無於緣。即無所化。</p>
<p style="margin-left:1em">△二明真心隨緣。不壞緣起。則亦有所化。於中二。初知所化。文有三節。初有八句。別知緣相。</p>
</div>
<div class='div-orig'><p>而知因。</p>
</div>
<div class='div-commentary'><p style="margin-left:1em">謂無明等。</p>
</div>
<div class='div-orig'><p>知緣。</p>
</div>
<div class='div-commentary'><p style="margin-left:1em">緣謂業行。</p>
</div>
<div class='div-orig'><p>知事。</p>
</div>
<div class='div-commentary'><p style="margin-left:1em">即識名色等。</p>
</div>
<div class='div-orig'><p>知境界。</p>
</div>
<div class='div-commentary'><p style="margin-left:1em">即觸受塵境。</p>
</div>
<div class='div-orig'><p>知行。</p>
</div>
<div class='div-commentary'><p style="margin-left:1em">即現在受取有。</p>
</div>
<div class='div-orig'><p>知生。</p>
</div>
<div class='div-commentary'><p style="margin-left:1em">即生支。</p>
</div>
<div class='div-orig'><p>知滅。</p>
</div>
<div class='div-commentary'><p style="margin-left:1em">即老死。</p>
</div>
<div class='div-orig'><p>知言說。</p>
</div>
<div class='div-commentary'><p style="margin-left:1em">總是隨俗緣生。不離三世故。</p>
<p style="margin-left:1em">△二有十二句六對。通知染淨迷悟。</p>
</div>
<div class='div-orig'><p>知迷惑知離迷惑<span class='note-inline'>(至)</span>知生死知涅槃。</p>
</div>
<div class='div-commentary'><p style="margin-left:1em">迷理則倒惑雜染。悟皆反此。</p>
</div>
<div class='div-orig'><p>知可得知不可得知執著知無執著。</p>
</div>
<div class='div-commentary'><p style="margin-left:1em">隨俗則俱可得。第一義中二俱叵得。得非得約理。著非著約智。</p>
<p style="margin-left:1em">△三明知心行。</p>
</div>
<div class='div-orig'><p>知住知動。</p>
</div>
<div class='div-commentary'><p style="margin-left:1em">住謂本性。動謂客塵。</p>
</div>
<div class='div-orig'><p>知去知還。</p>
</div>
<div class='div-commentary'><p style="margin-left:1em">隨客塵則去而莫歸。見本性則還源反本。</p>
</div>
<div class='div-orig'><p>知起知不起。</p>
</div>
<div class='div-commentary'><p style="margin-left:1em">有還有去。皆是起心。還住兩亡。寂然不起。</p>
</div>
<div class='div-orig'><p>知失壞知出離。</p>
</div>
<div class='div-commentary'><p style="margin-left:1em">起則諸善失壞。不起則出離蓋纏。</p>
</div>
<div class='div-orig'><p>知成熟。</p>
</div>
<div class='div-commentary'><p style="margin-left:1em">觸境寂知。是為成熟。上通物我。後知根機。唯約自說。</p>
</div>
<div class='div-orig'><p>知諸根知調伏。</p>
</div>
<div class='div-commentary'><p style="margin-left:1em">根謂六根。不為境牽。即是調伏。</p>
<p style="margin-left:1em">△二結雙行。</p>
</div>
<div class='div-orig'><p>隨其所應種種教化未曾忘失菩薩所行。</p>
</div>
<div class='div-commentary'><p style="margin-left:1em">謂智隨曲化。不失無行。</p>
<p style="margin-left:1em">△二徵釋。</p>
</div>
<div class='div-orig'><p>何以故菩薩但為利益眾生<span class='note-inline'>(至)</span>不違一切世間所作。</p>
</div>
<div class='div-commentary'><p style="margin-left:1em">所以爾者。為物發心故。</p>
<p style="margin-left:1em">△三結名。</p>
</div>
<div class='div-orig'><p>是多緣起善巧智明。</p>
</div>
<div class='div-commentary'><p style="margin-left:1em">△三平等教化智明三。初明實不礙權。</p>
</div>
<div class='div-orig'><p>菩薩摩訶薩於佛無著<span class='note-inline'>(至)</span>其心廣大等法界故。</p>
</div>
<div class='div-commentary'><p style="margin-left:1em">△二明權不礙實。</p>
</div>
<div class='div-orig'><p>知種種說法知眾生數<span class='note-inline'>(至)</span>不可傾動當成正覺。</p>
</div>
<div class='div-commentary'><p style="margin-left:1em">△三結名。</p>
</div>
<div class='div-orig'><p>於生死海平等濟渡一切眾生善巧智明。</p>
</div>
<div class='div-commentary'><p style="margin-left:1em">△四結數。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸修。</p>
</div>
<div class='div-orig'><p>若諸菩薩安住其中則得如來無上大善巧智明。</p>
</div>
<div class='div-commentary'><p style="margin-left:1em">△二明離智障解脫五。初標。</p>
</div>
<div class='div-orig'><p>佛子菩薩摩訶薩有十種解脫。</p>
</div>
<div class='div-commentary'><p style="margin-left:1em">脫二障故。梵云毗木底。此云解脫。與前不同。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂煩惱解脫邪見解脫。</p>
</div>
<div class='div-commentary'><p style="margin-left:1em">此二煩惱障。</p>
</div>
<div class='div-orig'><p>諸取解脫。</p>
</div>
<div class='div-commentary'><p style="margin-left:1em">業障。取增為業故。</p>
</div>
<div class='div-orig'><p>蘊處界解脫。</p>
</div>
<div class='div-commentary'><p style="margin-left:1em">報障。上四脫凡三障。下六脫智障。</p>
</div>
<div class='div-orig'><p>超二乘解脫。</p>
</div>
<div class='div-commentary'><p style="margin-left:1em">此一揀劣。</p>
</div>
<div class='div-orig'><p>無生法忍解脫<span class='note-inline'>(至)</span>悉能了知一切三世解脫。</p>
</div>
<div class='div-commentary'><p style="margin-left:1em">餘皆顯勝。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法<span class='note-inline'>(至)</span>教化成熟一切眾生。</p>
</div>
<div class='div-commentary'><p style="margin-left:1em">△七有二門。明無著位中行。初門明游處縱情。後門明棲止適悅。皆通二利。權實方便而無所著。今初五。初標。</p>
</div>
<div class='div-orig'><p>佛子菩薩摩訶薩有十種園林。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂生死是菩薩園林<span class='note-inline'>(至)</span>盡虗空一切世界故。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法<span class='note-inline'>(至)</span>無上離憂惱大安樂行。</p>
</div>
<div class='div-commentary'><p style="margin-left:1em">△二棲止適悅五。初標。</p>
</div>
<div class='div-orig'><p>佛子菩薩摩訶薩有十種宮殿。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂菩提心是菩薩宮殿<span class='note-inline'>(至)</span>作一切法王自在事故。</p>
</div>
<div class='div-commentary'><p style="margin-left:1em">四梵住者。即四無量亦色因故。故度世云。修四梵行慈悲喜捨。餘九可知。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>於一世間神力自在。</p>
</div>
<div class='div-commentary'><p style="margin-left:1em">△八有二門。明難得位中行。初門內心願樂。願即行體五。初標。</p>
</div>
<div class='div-orig'><p>佛子菩薩摩訶薩有十種所樂。</p>
</div>
<div class='div-commentary'><p style="margin-left:1em">既處宮殿。則情欣勝樂故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂樂正念心不散亂故<span class='note-inline'>(至)</span>摧滅一切異道法。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法則得一切諸佛如來無上法樂。</p>
</div>
<div class='div-commentary'><p style="margin-left:1em">△三外德莊嚴五。初標。</p>
</div>
<div class='div-orig'><p>佛子菩薩摩訶薩有十種莊嚴。</p>
</div>
<div class='div-commentary'><p style="margin-left:1em">具以眾德莊嚴願故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂力莊嚴不可壞故<span class='note-inline'>(至)</span>求一切智無退轉故。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法則得如來一切無上法莊嚴。</p>
</div>
<div class='div-commentary'><p style="margin-left:1em">△九有二門。明善法位中行。初門明外緣不動。後門明內心不捨。又此明心堅。後明深入。皆是力義。今初分五。初標。</p>
</div>
<div class='div-orig'><p>佛子菩薩摩訶薩發十種不動心。</p>
</div>
<div class='div-commentary'><p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂於一切所有悉皆能捨<span class='note-inline'>(至)</span>亦無退轉不動心。</p>
</div>
<div class='div-commentary'><p style="margin-left:1em">十中二及第九。是思擇力。餘皆修習力。第八句。中有十。一信。</p>
</div>
<div class='div-orig'><p>成就有根信。</p>
</div>
<div class='div-commentary'><p style="margin-left:1em">生佛果故。</p>
</div>
<div class='div-orig'><p>無濁信。</p>
</div>
<div class='div-commentary'><p style="margin-left:1em">不雜不信濁故。</p>
</div>
<div class='div-orig'><p>清淨信。</p>
</div>
<div class='div-commentary'><p style="margin-left:1em">淨無煩惱故。</p>
</div>
<div class='div-orig'><p>極清淨信。</p>
</div>
<div class='div-commentary'><p style="margin-left:1em">無細念故。</p>
</div>
<div class='div-orig'><p>離垢信。</p>
</div>
<div class='div-commentary'><p style="margin-left:1em">離所知垢故。</p>
</div>
<div class='div-orig'><p>明徹信。</p>
</div>
<div class='div-commentary'><p style="margin-left:1em">徹事源故。</p>
</div>
<div class='div-orig'><p>恭敬供養一切佛信。</p>
</div>
<div class='div-commentary'><p style="margin-left:1em">向果位故。</p>
</div>
<div class='div-orig'><p>不退轉信。</p>
</div>
<div class='div-commentary'><p style="margin-left:1em">自分堅故。</p>
</div>
<div class='div-orig'><p>不可盡信。</p>
</div>
<div class='div-commentary'><p style="margin-left:1em">德無盡故。</p>
</div>
<div class='div-orig'><p>無能壞信。</p>
</div>
<div class='div-commentary'><p style="margin-left:1em">緣下動故。</p>
</div>
<div class='div-orig'><p>大歡喜踊躍信。</p>
</div>
<div class='div-commentary'><p style="margin-left:1em">證真如故。</p>
</div>
<div class='div-orig'><p>不動心成就出生一切智<span class='note-inline'>(至)</span>信受不謗不動心。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法則得無上一切智不動心。</p>
</div>
<div class='div-commentary'><p style="margin-left:1em">△二內心不捨五。初標。</p>
</div>
<div class='div-orig'><p>佛子菩薩摩訶薩有十種不捨深大心。</p>
</div>
<div class='div-commentary'><p style="margin-left:1em">由不動故。能窮理事。理深事廣。故云深大。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂不捨成滿一切佛<span class='note-inline'>(至)</span>集一切諸佛法深大心。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則能不捨一切佛法。</p>
</div>
<p class='juan'>大方廣佛華嚴經疏卷第八十六</p></div></div>
</div><!-- end of div[@id='body'] -->
</body></html>