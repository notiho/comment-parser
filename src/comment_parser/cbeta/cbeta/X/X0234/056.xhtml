<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu88' />大方廣佛華嚴經疏卷第一百一十八<span class='note-inline'>(入第七十八經下半)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△五有四喻。攝五地德。</p>
</div>
<div class='div-orig'><p>善男子如海島中<span class='note-inline'>(至)</span>非業惑等能變其心。</p>
</div>
<div class='div-commentary'><p style="margin-left:1em">入塵利人。不染俗故。</p>
</div>
<div class='div-orig'><p>善男子譬如小火<span class='note-inline'>(至)</span>而其心燈無減無盡。</p>
</div>
<div class='div-commentary'><p style="margin-left:1em">△六有六喻。攝六地德。</p>
</div>
<div class='div-orig'><p>善男子譬如一燈<span class='note-inline'>(至)</span>種種暗障悉能除盡。</p>
</div>
<div class='div-commentary'><p style="margin-left:1em">般若現前。頓被闇故。</p>
</div>
<div class='div-orig'><p>善男子譬如燈炷<span class='note-inline'>(至)</span>終不住於二乘解脫。</p>
</div>
<div class='div-commentary'><p style="margin-left:1em">△七有五句。攝七地德。</p>
</div>
<div class='div-orig'><p>善男子譬如迦陵頻伽鳥<span class='note-inline'>(至)</span>凡夫二乘悉不能及。</p>
</div>
<div class='div-commentary'><p style="margin-left:1em">善入方便。得自在故。</p>
<p style="margin-left:1em">△八有十四喻。攝八地德。</p>
</div>
<div class='div-orig'><p>善男子如人學射<span class='note-inline'>(至)</span>一切見欲無明鉤鎖。</p>
</div>
<div class='div-commentary'><p style="margin-left:1em">無功發心。能滅相惑等故。</p>
</div>
<div class='div-orig'><p>善男子如有礠石<span class='note-inline'>(至)</span>摧伏一切諸魔外道。</p>
</div>
<div class='div-commentary'><p style="margin-left:1em">△九有十喻。攝九地德。</p>
</div>
<div class='div-orig'><p>善男子譬如有人<span class='note-inline'>(至)</span>心無疲厭亦無染著。</p>
</div>
<div class='div-commentary'><p style="margin-left:1em">延壽益生等故。</p>
</div>
<div class='div-orig'><p>善男子譬如有人<span class='note-inline'>(至)</span>無智不信謂為不淨。</p>
</div>
<div class='div-commentary'><p style="margin-left:1em">△十有六喻。攝十地德。</p>
</div>
<div class='div-orig'><p>善男子譬如有藥<span class='note-inline'>(至)</span>諸煩惱病悉得除滅。</p>
</div>
<div class='div-commentary'><p style="margin-left:1em">謂除惑習。成一切佛法故。</p>
</div>
<div class='div-orig'><p>善男子譬如有人<span class='note-inline'>(至)</span>扶踈蔭映普覆世間。</p>
</div>
<div class='div-commentary'><p style="margin-left:1em">△五有十七喻。攝等覺位功德。</p>
</div>
<div class='div-orig'><p>善男子譬如金剛<span class='note-inline'>(至)</span>一切餘心所不能持。</p>
</div>
<div class='div-commentary'><p style="margin-left:1em">△四結釋所屬。</p>
</div>
<div class='div-orig'><p>善男子菩提心者<span class='note-inline'>(至)</span><span class='corr'>已</span>得如是大功德故。</p>
</div>
<div class='div-commentary'><p style="margin-left:1em">謂上來多德。釋獲善利之言故。</p>
<p style="margin-left:1em">△二正授法界四。初授法體四。初攝入方便二。初牒問勸證。</p>
</div>
<div class='div-orig'><p>善男子如汝所問<span class='note-inline'>(至)</span>學<span class='corr'>已</span>成就無量功德。</p>
</div>
<div class='div-commentary'><p style="margin-left:1em">此下入第七十九經。</p>
<p style="margin-left:1em">△二求證方便。</p>
</div>
<div class='div-orig'><p>爾時善財童子恭敬右繞<span class='note-inline'>(至)</span>開樓閣門令我得入。</p>
</div>
<div class='div-commentary'><p style="margin-left:1em">△二加令證入。</p>
</div>
<div class='div-orig'><p>時彌勒菩薩前詣樓閣<span class='note-inline'>(至)</span>其門即開命善財入。</p>
</div>
<div class='div-commentary'><p style="margin-left:1em">先約緣加。令其就法亡言會旨。則佛法門開。故云前詣等。即開理智之門。示令悟入也。</p>
</div>
<div class='div-orig'><p>善財心喜入<span class='corr'>已</span>還閉。</p>
</div>
<div class='div-commentary'><p style="margin-left:1em">後約因。自證悟佛知見。則入法界。從迷之悟。加行趣入。有門理之殊。證<span class='corr'>已</span>契合。能所兩亡。即妄而真。更無入處。故云還閉。</p>
<p style="margin-left:1em">△三見所證境二。初別明所見。二總顯見相。前中有六。一見依報。二見正報。三見伴菩薩。四見諸佛。五見閣中主閣。六總見嚴具作用。此之六段。皆悲智之中所有。前中分二。初見。後益。前中有三。初直見一重莊嚴。</p>
</div>
<div class='div-orig'><p>見其樓閣廣博無量同於虗空。</p>
</div>
<div class='div-commentary'><p style="margin-left:1em">同虗空者。稱法性故。上標。下列。</p>
</div>
<div class='div-orig'><p>阿僧祇寶以為其地<span class='note-inline'>(至)</span>阿僧祇摩尼寶放大光明。</p>
</div>
<div class='div-commentary'><p style="margin-left:1em">後結。</p>
</div>
<div class='div-orig'><p>如是等無量阿僧祇諸莊嚴具以為莊嚴。</p>
</div>
<div class='div-commentary'><p style="margin-left:1em">△二依中有依。</p>
</div>
<div class='div-orig'><p>又見其中有無量百千<span class='note-inline'>(至)</span>不相障礙亦無雜亂。</p>
</div>
<div class='div-commentary'><p style="margin-left:1em">一中見多。即微細門。亦主伴門。</p>
<p style="margin-left:1em">△三一多自在。</p>
</div>
<div class='div-orig'><p>善財童子於一處中見一切處一切諸處悉如是見。</p>
</div>
<div class='div-commentary'><p style="margin-left:1em">一處見多。即自在門。</p>
<p style="margin-left:1em">△二明得益。</p>
</div>
<div class='div-orig'><p>爾時善財童子見毗盧遮那<span class='note-inline'>(至)</span>普見一切普申敬禮。</p>
</div>
<div class='div-commentary'><p style="margin-left:1em">△二見正報二。初總標。</p>
</div>
<div class='div-orig'><p>纔始稽首以彌勒菩薩<span class='note-inline'>(至)</span>不可思議自在境界。</p>
</div>
<div class='div-commentary'><p style="margin-left:1em">△二別顯五。初見發心時。</p>
</div>
<div class='div-orig'><p>所謂或見彌勒菩薩<span class='note-inline'>(至)</span>親近供養悉皆明見。</p>
</div>
<div class='div-commentary'><p style="margin-left:1em">△二見其修行得法時。</p>
</div>
<div class='div-orig'><p>或見彌勒最初證得<span class='note-inline'>(至)</span>受於無上菩提之記。</p>
</div>
<div class='div-commentary'><p style="margin-left:1em">△三隨類攝生時。</p>
</div>
<div class='div-orig'><p>或見彌勒為轉輪王<span class='note-inline'>(至)</span>種種方便調伏眾生。</p>
</div>
<div class='div-commentary'><p style="margin-left:1em">△四見處會說法二。初所處會殊。</p>
</div>
<div class='div-orig'><p>或復見為護世天王<span class='note-inline'>(至)</span>諸菩薩眾而演說法。</p>
</div>
<div class='div-commentary'><p style="margin-left:1em">△二顯所說之法。</p>
</div>
<div class='div-orig'><p>或見讚說初地乃至<span class='note-inline'>(至)</span>讚說一切佛灌頂門。</p>
</div>
<div class='div-commentary'><p style="margin-left:1em">△五總見行用。</p>
</div>
<div class='div-orig'><p>或見彌勒於百千年<span class='note-inline'>(至)</span>以方便力現諸神變。</p>
</div>
<div class='div-commentary'><p style="margin-left:1em">△三見伴菩薩身雲演說。</p>
</div>
<div class='div-orig'><p>或見諸菩薩入變化三昧<span class='note-inline'>(至)</span>如是等一切諸功德門。</p>
</div>
<div class='div-commentary'><p style="margin-left:1em">即前與無量眷屬。</p>
<p style="margin-left:1em">△四見諸佛攝化之德。</p>
</div>
<div class='div-orig'><p>或復於中見諸如來<span class='note-inline'>(至)</span>種種不同悉皆明見。</p>
</div>
<div class='div-commentary'><p style="margin-left:1em">△五見閣中主閣。別明慈氏一生當作。於中有二。初見。</p>
</div>
<div class='div-orig'><p>又復於彼莊嚴藏內<span class='note-inline'>(至)</span>住持教法皆悉不同。</p>
</div>
<div class='div-commentary'><p style="margin-left:1em">△二得益。</p>
</div>
<div class='div-orig'><p>爾時善財自見其身<span class='note-inline'>(至)</span>憶持不忘通達無礙。</p>
</div>
<div class='div-commentary'><p style="margin-left:1em">△六見聞嚴具作用神變。於中十段。初聞網等演法三。初近聞。</p>
</div>
<div class='div-orig'><p>復聞一切諸樓閣內<span class='note-inline'>(至)</span>悉聞其音敷暢辨了。</p>
</div>
<div class='div-commentary'><p style="margin-left:1em">△二遠用。</p>
</div>
<div class='div-orig'><p>又聞某處有某菩薩<span class='note-inline'>(至)</span>教化如是無量眾生。</p>
</div>
<div class='div-commentary'><p style="margin-left:1em">△三得益。</p>
</div>
<div class='div-orig'><p>善財童子聞如是等<span class='note-inline'>(至)</span>及諸解脫諸三昧門。</p>
</div>
<div class='div-commentary'><p style="margin-left:1em">△二見寶鏡作用。</p>
</div>
<div class='div-orig'><p>又見一切諸寶鏡中<span class='note-inline'>(至)</span>三時懺悔迴向發願。</p>
</div>
<div class='div-commentary'><p style="margin-left:1em">△三見寶柱放光。</p>
</div>
<div class='div-orig'><p>又見一切諸寶柱中<span class='note-inline'>(至)</span>或作一切諸光明色。</p>
</div>
<div class='div-commentary'><p style="margin-left:1em">△四見寶像威儀。</p>
</div>
<div class='div-orig'><p>又見彼閻浮檀金童女<span class='note-inline'>(至)</span>曲躬瞻仰目不暫捨。</p>
</div>
<div class='div-commentary'><p style="margin-left:1em">△五瓔珞等出生。</p>
</div>
<div class='div-orig'><p>又見彼真珠瓔珞<span class='note-inline'>(至)</span>一切皆以眾寶莊嚴。</p>
</div>
<div class='div-commentary'><p style="margin-left:1em">△六蓮華重現。</p>
</div>
<div class='div-orig'><p>又復見彼優鉢羅華<span class='note-inline'>(至)</span>三十二相莊嚴其身。</p>
</div>
<div class='div-commentary'><p style="margin-left:1em">△七寶地現像。</p>
</div>
<div class='div-orig'><p>又復見彼淨瑠璃地<span class='note-inline'>(至)</span>及諸樓閣莊嚴色像。</p>
</div>
<div class='div-commentary'><p style="margin-left:1em">△八樹現半身。</p>
</div>
<div class='div-orig'><p>又於寶樹枝葉華果<span class='note-inline'>(至)</span>兜沙羅色光明。</p>
</div>
<div class='div-commentary'><p style="margin-left:1em">兜沙羅。此云霜氷。</p>
</div>
<div class='div-orig'><p>帝青色光明<span class='note-inline'>(至)</span>瞻波迦華色光明。</p>
</div>
<div class='div-commentary'><p style="margin-left:1em">瞻波迦。此云黃色。</p>
<p style="margin-left:1em">△九半月現。</p>
</div>
<div class='div-orig'><p>又見諸樓閣半月像中<span class='note-inline'>(至)</span>種種光明普照十方。</p>
</div>
<div class='div-commentary'><p style="margin-left:1em">△十譬現本事。文二。初見慈氏修行隨類攝生。</p>
</div>
<div class='div-orig'><p>又見諸樓閣周迴四壁<span class='note-inline'>(至)</span>修行諸度一切色像。</p>
</div>
<div class='div-commentary'><p style="margin-left:1em">△二覩所事友觀喻善財。</p>
</div>
<div class='div-orig'><p>又見彌勒曾所承事<span class='note-inline'>(至)</span>不思議事莫生疲厭。</p>
</div>
<div class='div-commentary'><p style="margin-left:1em">△二總顯見相二。初法。</p>
</div>
<div class='div-orig'><p>爾時善財童子。</p>
</div>
<div class='div-commentary'><p style="margin-left:1em">先謂何力能見。</p>
</div>
<div class='div-orig'><p>得不忘失憶念力故。</p>
</div>
<div class='div-commentary'><p style="margin-left:1em">次以何眼見。</p>
</div>
<div class='div-orig'><p>得見十方清淨眼故。</p>
</div>
<div class='div-commentary'><p style="margin-left:1em">次將何智見。</p>
</div>
<div class='div-orig'><p>得善觀察無礙智故得諸菩薩自在智故。</p>
</div>
<div class='div-commentary'><p style="margin-left:1em">次依何位見。</p>
</div>
<div class='div-orig'><p>得諸菩薩<span class='corr'>已</span>入智地廣大解故。</p>
</div>
<div class='div-commentary'><p style="margin-left:1em">次於何處見。</p>
</div>
<div class='div-orig'><p>於一切樓閣一一物中<span class='note-inline'>(至)</span>自在境界諸莊嚴事。</p>
</div>
<div class='div-commentary'><p style="margin-left:1em">後結前來所不說境。</p>
<p style="margin-left:1em">△二喻。</p>
</div>
<div class='div-orig'><p>譬如有人於睡夢中<span class='note-inline'>(至)</span>能見如是自在境。</p>
</div>
<div class='div-commentary'><p style="margin-left:1em">喻顯見相。所以有十喻者。所喻別故。然有二意。一喻能見因緣別故。二喻所見境相別故。且初意者。上一總喻能見所見。皆如夢事。大小無礙等。下九皆別。二喻自因力。隨自業故。亦表善財凡命將終故。三四二句並喻緣力。龍鬼所持故。然鬼持自他不同。龍持自他同體。五喻友依報力。六是定力。七喻性空力。八喻法界自在力。九喻智定無二之力。大智海印之三昧故。十幻智自在力。</p>
<p style="margin-left:1em">△次約所喻境相別者。亦初總。餘別。</p>
</div>
<div class='div-orig'><p>譬如有人將欲命終<span class='note-inline'>(至)</span>得見一切莊嚴境界。</p>
</div>
<div class='div-commentary'><p style="margin-left:1em">臨命現業喻。喻所見冥應。</p>
</div>
<div class='div-orig'><p>譬如有人為鬼所持<span class='note-inline'>(至)</span>若有問者靡不能答。</p>
</div>
<div class='div-commentary'><p style="margin-left:1em">非人所持喻。喻所見能說。</p>
</div>
<div class='div-orig'><p>譬如有人為龍所持<span class='note-inline'>(至)</span>於少時間謂無量劫。</p>
</div>
<div class='div-commentary'><p style="margin-left:1em">龍宮淹久喻。喻念劫圓融。</p>
</div>
<div class='div-orig'><p>譬如梵宮名莊嚴藏<span class='note-inline'>(至)</span>種種差別不相雜亂。</p>
</div>
<div class='div-commentary'><p style="margin-left:1em">梵宮廣現喻。喻一多無礙。</p>
</div>
<div class='div-orig'><p>譬如比丘入徧處定<span class='note-inline'>(至)</span>一切境界悉皆明了。</p>
</div>
<div class='div-commentary'><p style="margin-left:1em">徧處定境喻。喻所見明了。</p>
</div>
<div class='div-orig'><p>譬如有人於虗空中<span class='note-inline'>(至)</span>悉分別知無有障礙。</p>
</div>
<div class='div-commentary'><p style="margin-left:1em">乾城依空喻。喻事理無礙。</p>
</div>
<div class='div-orig'><p>譬如夜叉宮殿與人宮殿<span class='note-inline'>(至)</span>各隨其業所見不同。</p>
</div>
<div class='div-commentary'><p style="margin-left:1em">同處異見喻。喻隱顯自在。</p>
</div>
<div class='div-orig'><p>譬如大海於中悉見三千世界一切色像。</p>
</div>
<div class='div-commentary'><p style="margin-left:1em">海現三千喻。喻頓見近遠。</p>
</div>
<div class='div-orig'><p>譬如幻師以幻力故<span class='note-inline'>(至)</span>一切莊嚴自在境界。</p>
</div>
<div class='div-commentary'><p style="margin-left:1em">幻現眾多喻。喻所見純雜無礙。</p>
</div>
<p class='juan'>大方廣佛華嚴經疏卷第一百一十八</p></div></div>
</div><!-- end of div[@id='body'] -->
</body></html>