<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu69' />大方廣佛華嚴經疏卷第八十七<span class='note-inline'>(入第五十九經下半)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△十有九門。明真實位中行。初觀察智五。初標。</p>
</div>
<div class='div-orig'><p>佛子菩薩摩訶薩有十種智慧觀察。</p>
</div>
<div class='div-commentary'><p style="margin-left:1em">亦由不捨深大。故能觀察。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂善巧分別說一切法<span class='note-inline'>(至)</span>無有障礙智慧觀察。</p>
</div>
<div class='div-commentary'><p style="margin-left:1em">前問但言觀察者。說智慧言。十句準思。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則得如來無上大智慧觀察。</p>
</div>
<div class='div-commentary'><p style="margin-left:1em">△二說法智五。初標。</p>
</div>
<div class='div-orig'><p>佛子菩薩摩訶薩有十種說法。</p>
</div>
<div class='div-commentary'><p style="margin-left:1em">由能內觀。故能外說。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂說一切法皆從緣起說一切法皆悉如幻。</p>
</div>
<div class='div-commentary'><p style="margin-left:1em">上二說俗。下八說真。</p>
</div>
<div class='div-orig'><p>說一切法無有乖諍。</p>
</div>
<div class='div-commentary'><p style="margin-left:1em">無二可諍。</p>
</div>
<div class='div-orig'><p>說一切法無有邊際。</p>
</div>
<div class='div-commentary'><p style="margin-left:1em">體德兼廣。</p>
</div>
<div class='div-orig'><p>說一切法無所依止。</p>
</div>
<div class='div-commentary'><p style="margin-left:1em">相深遠。</p>
</div>
<div class='div-orig'><p>說一切法猶如金剛。</p>
</div>
<div class='div-commentary'><p style="margin-left:1em">體堅利。</p>
</div>
<div class='div-orig'><p>說一切法皆悉如如。</p>
</div>
<div class='div-commentary'><p style="margin-left:1em">如如不動。</p>
</div>
<div class='div-orig'><p>說一切法皆悉寂靜。</p>
</div>
<div class='div-commentary'><p style="margin-left:1em">體絕百非。</p>
</div>
<div class='div-orig'><p>說一切法皆悉出離。</p>
</div>
<div class='div-commentary'><p style="margin-left:1em">在纏不染。</p>
</div>
<div class='div-orig'><p>說一切法皆住一義本性成就。</p>
</div>
<div class='div-commentary'><p style="margin-left:1em">體相一味。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則能善巧說一切法。</p>
</div>
<div class='div-commentary'><p style="margin-left:1em">△三離障智五。初標。</p>
</div>
<div class='div-orig'><p>佛子菩薩摩訶薩有十種清淨。</p>
</div>
<div class='div-commentary'><p style="margin-left:1em">此離障智。晉名無垢。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂深心清淨斷疑清淨<span class='note-inline'>(至)</span>一切善根清淨。</p>
</div>
<div class='div-commentary'><p style="margin-left:1em">雖同清淨。所淨不同。十中與七淨。有開合不同。在文易了。七淨如五地初辨。</p>
<p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中則得一切如來無上清淨法。</p>
</div>
<div class='div-commentary'><p style="margin-left:1em">△四審決智印五。初標。</p>
</div>
<div class='div-orig'><p>佛子菩薩摩訶薩有十種印。</p>
</div>
<div class='div-commentary'><p style="margin-left:1em">以清淨智。決定印可一切法故。故晉本中。名為智印。後所結益。亦是智印。亦猶三法印等。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。初於安受苦境忍智不動。</p>
</div>
<div class='div-orig'><p>所謂菩薩摩訶薩知苦苦壞苦行苦<span class='note-inline'>(至)</span>是為第一印。</p>
</div>
<div class='div-commentary'><p style="margin-left:1em">△二他不饒益忍行決定。</p>
</div>
<div class='div-orig'><p>菩薩摩訶薩見有眾生愚癡狂亂<span class='note-inline'>(至)</span>是為第二印。</p>
</div>
<div class='div-commentary'><p style="margin-left:1em">△三諦察法忍。</p>
</div>
<div class='div-orig'><p>菩薩摩訶薩聞說與一切智相應<span class='note-inline'>(至)</span>是為第三印。</p>
</div>
<div class='div-commentary'><p style="margin-left:1em">於深佛法。信忍決定。</p>
<p style="margin-left:1em">△四決定成佛。度脫眾生。</p>
</div>
<div class='div-orig'><p>菩薩摩訶薩又作是念我發深心<span class='note-inline'>(至)</span>是為第四印。</p>
</div>
<div class='div-commentary'><p style="margin-left:1em">△五決定知佛智無邊。</p>
</div>
<div class='div-orig'><p>菩薩摩訶薩知如來智無有邊際<span class='note-inline'>(至)</span>是為第五印。</p>
</div>
<div class='div-commentary'><p style="margin-left:1em">△六決欲佛果不退。</p>
</div>
<div class='div-orig'><p>菩薩摩訶薩於阿耨多羅<span class='note-inline'>(至)</span>是為第六印。</p>
</div>
<div class='div-commentary'><p style="margin-left:1em">△七決不顧身命。以親人法。</p>
</div>
<div class='div-orig'><p>菩薩摩訶薩行菩薩行不顧身命<span class='note-inline'>(至)</span>是為第七印。</p>
</div>
<div class='div-commentary'><p style="margin-left:1em">△八決度<span class='corr'>已</span>入大乘法者。</p>
</div>
<div class='div-orig'><p>菩薩摩訶薩若見善男子善女人<span class='note-inline'>(至)</span>是為第八印。</p>
</div>
<div class='div-commentary'><p style="margin-left:1em">△九決平等度。</p>
</div>
<div class='div-orig'><p>菩薩摩訶薩令一切眾生得平等心<span class='note-inline'>(至)</span>是為第九印。</p>
</div>
<div class='div-commentary'><p style="margin-left:1em">△十決同佛體因圓果滿。</p>
</div>
<div class='div-orig'><p>菩薩摩訶薩與三世諸佛同一善根<span class='note-inline'>(至)</span>是為第十印。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩十種印。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>菩薩以此速成阿耨<span class='note-inline'>(至)</span>具足如來一切法無上智印。</p>
</div>
<div class='div-commentary'><p style="margin-left:1em">△五照徹智五。初標。</p>
</div>
<div class='div-orig'><p>佛子菩薩摩訶薩有十種智光照。</p>
</div>
<div class='div-commentary'><p style="margin-left:1em">由印定故。照徹無礙。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂知定當成阿耨<span class='note-inline'>(至)</span>滿足一切諸波羅蜜智光照。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>是為十。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此法則得一切諸佛無上智光照。</p>
</div>
<div class='div-commentary'><p style="margin-left:1em">△六無等智五。初標。</p>
</div>
<div class='div-orig'><p>佛子菩薩摩訶薩有十種<span class='note-inline'>(至)</span>聲聞獨覺悉無與等。</p>
</div>
<div class='div-commentary'><p style="margin-left:1em">由前照徹故。不偏住著。雙住事理。名無與等。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。</p>
</div>
<div class='div-orig'><p>所謂菩薩摩訶薩雖觀實際<span class='note-inline'>(至)</span>是為第十無等住。</p>
</div>
<div class='div-commentary'><p style="margin-left:1em">皆權實雙行。或即寂之用。即用之寂等。並顯可知。</p>
<p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩十種無等住。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>一切佛法無等住。</p>
</div>
<div class='div-commentary'><p style="margin-left:1em">此下入第五十五經。</p>
<p style="margin-left:1em">△七無劣智五。初標。</p>
</div>
<div class='div-orig'><p>佛子菩薩摩訶薩發十種無下劣心。</p>
</div>
<div class='div-commentary'><p style="margin-left:1em">上既望下無等。今亦望上無劣。於十勝事。皆決作故。名無下劣。所以晉經亦無怯弱。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。十句五對。初降魔制外對。</p>
</div>
<div class='div-orig'><p>佛子菩薩摩訶薩作如是念<span class='note-inline'>(至)</span>是為第二無下劣心。</p>
</div>
<div class='div-commentary'><p style="margin-left:1em">△二喜他自滿對。</p>
</div>
<div class='div-orig'><p>又作是念我當於一切眾生<span class='note-inline'>(至)</span>是為第四無下劣心。</p>
</div>
<div class='div-commentary'><p style="margin-left:1em">△三積福成智對。</p>
</div>
<div class='div-orig'><p>又作是念我當積集一切福<span class='note-inline'>(至)</span>是為第六無下劣心。</p>
</div>
<div class='div-commentary'><p style="margin-left:1em">△四下化上成對。</p>
</div>
<div class='div-orig'><p>又作是念我當以無上教化<span class='note-inline'>(至)</span>是為第八無下劣心。</p>
</div>
<div class='div-commentary'><p style="margin-left:1em">上四單辨。</p>
<p style="margin-left:1em">△五悲智究竟對。即是雙行。初即智之悲。而悲智雙行。</p>
</div>
<div class='div-orig'><p>又作是念我修菩薩行時<span class='note-inline'>(至)</span>是為第九無下劣心。</p>
</div>
<div class='div-commentary'><p style="margin-left:1em">雖悲而不求果報。</p>
<p style="margin-left:1em">△二即悲之智。而權實雙行四。初列所知。</p>
</div>
<div class='div-orig'><p>又作是念三世所有一切諸佛<span class='note-inline'>(至)</span>一切寂滅涅槃界。</p>
</div>
<div class='div-commentary'><p style="margin-left:1em">△二辨能知。</p>
</div>
<div class='div-orig'><p>如是一切種種諸法<span class='note-inline'>(至)</span>悉見悉證悉修悉斷。</p>
</div>
<div class='div-commentary'><p style="margin-left:1em">謂知苦覺忘。見理證滅。修道斷集。</p>
<p style="margin-left:1em">△三拂彼知相。</p>
</div>
<div class='div-orig'><p>然於其中無分別離分別<span class='note-inline'>(至)</span>無功德無境界。</p>
</div>
<div class='div-commentary'><p style="margin-left:1em">能知無分別。故無功德。所知無種種。故無境界。</p>
<p style="margin-left:1em">△四會歸中道。廣辨雙行二。初總辨中道。</p>
</div>
<div class='div-orig'><p>非有非無非一非二。</p>
</div>
<div class='div-commentary'><p style="margin-left:1em">△二境智對明。</p>
</div>
<div class='div-orig'><p>以不二智知一切二<span class='note-inline'>(至)</span>以無盡智知一切盡。</p>
</div>
<div class='div-commentary'><p style="margin-left:1em">皆以實智知權。顯雙行無礙。於中異約豎論。變異差別。約橫辨不同。</p>
<p style="margin-left:1em">△三即體起用。以辨雙行。</p>
</div>
<div class='div-orig'><p>以究竟法界智於一切世界<span class='note-inline'>(至)</span>是為第十無下劣心。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩發十種無下劣心。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住此心則得一切最上無下劣佛法。</p>
</div>
<div class='div-commentary'><p style="margin-left:1em">△八高出智五。初標。</p>
</div>
<div class='div-orig'><p>佛子菩薩摩訶薩於阿耨多羅<span class='note-inline'>(至)</span>十種如山增上心。</p>
</div>
<div class='div-commentary'><p style="margin-left:1em">由無下劣故。萬行迥出。難仰其高。於勝決作故。直趣菩提。不可傾動。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△二釋十。初勤修能證智。</p>
</div>
<div class='div-orig'><p>佛子菩薩摩訶薩常作意<span class='note-inline'>(至)</span>是為第一如山增上心。</p>
</div>
<div class='div-commentary'><p style="margin-left:1em">△二常觀所證理。</p>
</div>
<div class='div-orig'><p>恒觀一切法本性空。無所得是為第二如山增上心。</p>
</div>
<div class='div-commentary'><p style="margin-left:1em">△三內修無漏。</p>
</div>
<div class='div-orig'><p>願於無量劫行菩薩行<span class='note-inline'>(至)</span>是為第三如山增上心。</p>
</div>
<div class='div-commentary'><p style="margin-left:1em">△四外近善人。</p>
</div>
<div class='div-orig'><p>為求一切佛法故等心敬奉諸善知識無異希求。</p>
</div>
<div class='div-commentary'><p style="margin-left:1em">為名利。為異求。</p>
</div>
<div class='div-orig'><p>無盜法心。</p>
</div>
<div class='div-commentary'><p style="margin-left:1em">從他聞言<span class='corr'>已</span>解。為盜法。觀佛三昧經說。此人墯地獄如箭射。後學誡之。</p>
</div>
<div class='div-orig'><p>唯生尊重未曾有意<span class='note-inline'>(至)</span>是為第四如山增上心。</p>
</div>
<div class='div-commentary'><p style="margin-left:1em">△五大忍度主。</p>
</div>
<div class='div-orig'><p>若有眾生罵辱毀謗<span class='note-inline'>(至)</span>更令增長無有休息。</p>
</div>
<div class='div-commentary'><p style="margin-left:1em">弘誓更增者。若薪熾於火。</p>
</div>
<div class='div-orig'><p>何以故菩薩於一切法<span class='note-inline'>(至)</span>是為第五如山增上心。</p>
</div>
<div class='div-commentary'><p style="margin-left:1em">△六決超魔境。</p>
</div>
<div class='div-orig'><p>菩薩摩訶薩成就增上大功德<span class='note-inline'>(至)</span>住佛境故。</p>
</div>
<div class='div-commentary'><p style="margin-left:1em">由成勝德而不著。唯法樂以自資。則魔境皆為佛境。</p>
</div>
<div class='div-orig'><p>是為第六如山增上心。</p>
</div>
<div class='div-commentary'><p style="margin-left:1em">△七勤勇修行。</p>
</div>
<div class='div-orig'><p>菩薩摩訶薩為求阿耨多羅<span class='note-inline'>(至)</span>行菩薩行無有休息。</p>
</div>
<div class='div-commentary'><p style="margin-left:1em">攝論云。愚修雖少時。怠心疑<span class='corr'>已</span>久。佛於無量劫。勤勇謂須臾。</p>
</div>
<div class='div-orig'><p>是為第七如山增上心。</p>
</div>
<div class='div-commentary'><p style="margin-left:1em">△八不捨惡人。</p>
</div>
<div class='div-orig'><p>菩薩摩訶薩知一切眾生<span class='note-inline'>(至)</span>是為第八如山增上心。</p>
</div>
<div class='div-commentary'><p style="margin-left:1em">△九孤標等佛。</p>
</div>
<div class='div-orig'><p>菩薩摩訶薩復作是念<span class='note-inline'>(至)</span>是為第九如山增上心。</p>
</div>
<div class='div-commentary'><p style="margin-left:1em">△十權實雙行四。初正辨雙行。</p>
</div>
<div class='div-orig'><p>菩薩摩訶薩作如是觀<span class='note-inline'>(至)</span>阿耨多羅三藐三菩提願。</p>
</div>
<div class='div-commentary'><p style="margin-left:1em">△二徵釋二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意有二。一云。修須稱理。理既無得。願何不捨。既不捨願。何用觀無。進退有妨。</p>
<p style="margin-left:1em">△二釋。</p>
</div>
<div class='div-orig'><p>菩薩求一切法皆無所得<span class='note-inline'>(至)</span>三藐三菩提。</p>
</div>
<div class='div-commentary'><p style="margin-left:1em">釋亦二意。一云。若有所得。不得菩提。以無得故。出生菩提。雖不捨願。須觀無得。二云。無得之法。非在得外。要求一切法。方盡無得之源。故欲證無得。須不捨菩提之願。</p>
<p style="margin-left:1em">△三結成雙行。</p>
</div>
<div class='div-orig'><p>是故於法雖無所得<span class='note-inline'>(至)</span>其心於此不驚不怖。</p>
</div>
<div class='div-commentary'><p style="margin-left:1em">△四顯其離過。</p>
</div>
<div class='div-orig'><p>不作是念若一切法<span class='note-inline'>(至)</span>求於無上菩提之道。</p>
</div>
<div class='div-commentary'><p style="margin-left:1em">謂不怖空而不求故。</p>
</div>
<div class='div-orig'><p>是為第十如山增上心。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩<span class='note-inline'>(至)</span>十種如山增上心。</p>
</div>
<div class='div-commentary'><p style="margin-left:1em">△五勸。</p>
</div>
<div class='div-orig'><p>若諸菩薩安住其中<span class='note-inline'>(至)</span>無上大智山王增上心。</p>
</div>
<div class='div-commentary'><p style="margin-left:1em">△九深廣智五。初標。</p>
</div>
<div class='div-orig'><p>佛子菩薩摩訶薩有十種入<span class='note-inline'>(至)</span>三藐三菩提如海智。</p>
</div>
<div class='div-commentary'><p style="margin-left:1em">非但求升聳峻。抑亦智體包含。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋二。初四即四無量界。</p>
</div>
<div class='div-orig'><p>所謂入一切無量眾生界<span class='note-inline'>(至)</span>是為第四如海智。</p>
</div>
<div class='div-commentary'><p style="margin-left:1em">△後六並佛界無量開出。初入三世佛善根。</p>
</div>
<div class='div-orig'><p>菩薩摩訶薩於過去未來現在<span class='note-inline'>(至)</span>是為第五如海智。</p>
</div>
<div class='div-commentary'><p style="margin-left:1em">△二入過去佛界。</p>
</div>
<div class='div-orig'><p>菩薩摩訶薩於念念中<span class='note-inline'>(至)</span>是為第六如海智。</p>
</div>
<div class='div-commentary'><p style="margin-left:1em">△三入未來佛界。</p>
</div>
<div class='div-orig'><p>菩薩摩訶薩入未來世<span class='note-inline'>(至)</span>是為第七如海智。</p>
</div>
<div class='div-commentary'><p style="margin-left:1em">△四入現在佛界。</p>
</div>
<div class='div-orig'><p>菩薩摩訶薩入現在世<span class='note-inline'>(至)</span>是為第八如海智。</p>
</div>
<div class='div-commentary'><p style="margin-left:1em">△五供多佛。</p>
</div>
<div class='div-orig'><p>菩薩摩訶薩於不可說<span class='note-inline'>(至)</span>是為第九如海智。</p>
</div>
<div class='div-commentary'><p style="margin-left:1em">△六求多法。</p>
</div>
<div class='div-orig'><p>菩薩摩訶薩於一切佛所<span class='note-inline'>(至)</span>是為第十如海智。</p>
</div>
<div class='div-commentary'><p style="margin-left:1em">△四結。</p>
</div>
<div class='div-orig'><p>佛子是為菩薩摩訶薩十種<span class='note-inline'>(至)</span>三菩提如海智。</p>
</div>
<div class='div-commentary'><p style="margin-left:1em">由此因海得入果海。</p>
<p style="margin-left:1em">△五勸。</p>
</div>
<div class='div-orig'><p>若諸菩薩安住此法則得一切諸佛無上大智慧海。</p>
</div>
<div class='div-commentary'><p style="margin-left:1em">△大文第四。有二十九門。答二十九句迴向位中行。若并無礙總句。有三十門。古德分三。初十一門。明迴向位中行體堅固。次一十二門。明行用自在。後七門明行德圓備。今亦隨次配十迴向。於中初有四門。明初迴向。二三迴向各有二門。四五六七各唯一門。第八迴向即十無礙。九有三門。十有四門。至文當知。今初四門。明救護眾生離眾生相迴向位中之行。即分為四。初明迴向善根四。初標。</p>
</div>
<div class='div-orig'><p>佛子菩薩摩訶薩於阿耨多羅<span class='note-inline'>(至)</span>有十種如寶住。</p>
</div>
<div class='div-commentary'><p style="margin-left:1em">所住善根可貴圓滿故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△三釋。初供事多佛。</p>
</div>
<div class='div-orig'><p>佛子菩薩摩訶薩悉能往詣<span class='note-inline'>(至)</span>是為第一如寶住。</p>
</div>
<div class='div-commentary'><p style="margin-left:1em">△二聞法受持。</p>
</div>
<div class='div-orig'><p>於不思議諸如來所<span class='note-inline'>(至)</span>是為第二如寶住。</p>
</div>
<div class='div-commentary'><p style="margin-left:1em">△三自在受生。</p>
</div>
<div class='div-orig'><p>於此剎歿餘處現生<span class='note-inline'>(至)</span>是為第三如寶住。</p>
</div>
<div class='div-commentary'><p style="margin-left:1em">△四說本末法。</p>
</div>
<div class='div-orig'><p>知從一法出一切法而能各各分別演說。</p>
</div>
<div class='div-commentary'><p style="margin-left:1em">先從本起末。如無量義。從一法生。其一法者。所謂無相。</p>
</div>
<div class='div-orig'><p>以一切法種種義究竟皆是一義故。</p>
</div>
<div class='div-commentary'><p style="margin-left:1em">後攝末歸本。釋成上義。</p>
</div>
<div class='div-orig'><p>是為第四如寶住。</p>
</div>
<div class='div-commentary'><p style="margin-left:1em">△五知斷自在。</p>
</div>
<div class='div-orig'><p>知厭離煩惱知止息煩惱。</p>
</div>
<div class='div-commentary'><p style="margin-left:1em">資粮道厭息。</p>
</div>
<div class='div-orig'><p>知防護煩惱。</p>
</div>
<div class='div-commentary'><p style="margin-left:1em">加行道防護。</p>
</div>
<div class='div-orig'><p>知除斷煩惱。</p>
</div>
<div class='div-commentary'><p style="margin-left:1em">無間道斷。除而不取。</p>
</div>
<div class='div-orig'><p>修菩薩行不證實際究竟到於實際彼岸。</p>
</div>
<div class='div-commentary'><p style="margin-left:1em">解脫道證入。為異二乘。留惑不斷。方能究竟斷證故。</p>
</div>
<div class='div-orig'><p>方便善巧善學所學<span class='note-inline'>(至)</span>皆得成滿身不疲倦。</p>
</div>
<div class='div-commentary'><p style="margin-left:1em">云何不證。方便巧學無邊佛法。滿昔弘願故。如箭射空筈拄故。</p>
</div>
<div class='div-orig'><p>是為第五如寶住。</p>
</div>
<div class='div-commentary'><p style="margin-left:1em">△六悲智雙行。</p>
</div>
<div class='div-orig'><p>知一切眾生心所分別<span class='note-inline'>(至)</span>是為第六如寶住。</p>
</div>
<div class='div-commentary'><p style="margin-left:1em">七知性相無礙。</p>
</div>
<div class='div-orig'><p>知一切法皆同一性<span class='note-inline'>(至)</span>是為第七如寶住。</p>
</div>
<div class='div-commentary'><p style="margin-left:1em">△八無得之得。</p>
</div>
<div class='div-orig'><p>菩薩摩訶薩求佛不可得<span class='note-inline'>(至)</span>是為第八如寶住。</p>
</div>
<div class='div-commentary'><p style="margin-left:1em">△九觀空滿願。</p>
</div>
<div class='div-orig'><p>菩薩摩訶薩知善巧說法<span class='note-inline'>(至)</span>是為第九如寶住。</p>
</div>
<div class='div-commentary'><p style="margin-left:1em">△十受行無厭。</p>
</div>
<div class='div-orig'><p>菩薩摩訶薩於不思議<span class='note-inline'>(至)</span>不驚不怖不迷不惑。</p>
</div>
<div class='div-commentary'><p style="margin-left:1em">上正顯。下釋成。</p>
</div>
<div class='div-orig'><p>知如來智不思議故<span class='note-inline'>(至)</span>是為第十如寶住。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>佛子是為菩薩摩訶薩<span class='note-inline'>(至)</span>則得諸佛無上大智慧寶。</p>
</div>
<div class='div-commentary'><p style="margin-left:1em">△二大願救護四。初標。</p>
</div>
<div class='div-orig'><p>佛子菩薩摩訶薩發十種如金剛大乘誓願心。</p>
</div>
<div class='div-commentary'><p style="margin-left:1em">雖迴向皆願。此在初故。謂於當作事及現作行。皆無齊限。要心堅固。窮其際故。</p>
<p style="margin-left:1em">△二徵。</p>
</div>
<div class='div-orig'><p>何等為十。</p>
</div>
<div class='div-commentary'><p style="margin-left:1em">△二釋十。初法門無盡誓願知。</p>
</div>
<div class='div-orig'><p>佛子菩薩摩訶薩<span class='note-inline'>(至)</span>是為第一如金剛大乘誓願心。</p>
</div>
<div class='div-commentary'><p style="margin-left:1em">△二眾生無邊誓願度。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>第二如金剛大乘誓願心。</p>
</div>
<div class='div-commentary'><p style="margin-left:1em">△三嚴剎。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>第三如金剛大乘誓願心。</p>
</div>
<div class='div-commentary'><p style="margin-left:1em">△四迴向。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>第四如金剛大乘誓願心。</p>
</div>
<div class='div-commentary'><p style="margin-left:1em">△五供佛。</p>
</div>
<div class='div-orig'><p>菩薩摩訶薩又作是念<span class='note-inline'>(至)</span>第五如金剛大乘誓願心。</p>
</div>
<div class='div-commentary'><p style="margin-left:1em">上三願成佛果。上五皆約當成。並橫論無畔。次二約其現作。皆豎深無際。</p>
<p style="margin-left:1em">△六見聞無著。</p>
</div>
<div class='div-orig'><p>佛子菩薩摩訶薩<span class='note-inline'>(至)</span>是為第六如金剛大乘誓願心。</p>
</div>
<div class='div-commentary'><p style="margin-left:1em">△七安忍不亂。</p>
</div>
<div class='div-orig'><p>佛子菩薩摩訶薩或被眾生<span class='note-inline'>(至)</span>或挑其目或級其頭。</p>
</div>
<div class='div-commentary'><p style="margin-left:1em">斬首為級。</p>
</div>
<div class='div-orig'><p>如是一切皆能忍受<span class='note-inline'>(至)</span>第七如金剛大乘誓願心。</p>
</div>
<div class='div-commentary'><p style="margin-left:1em">上二誓斷煩惱。後三亦當成。</p>
<p style="margin-left:1em">△八徧於時處。修行二利。</p>
</div>
<div class='div-orig'><p>佛子菩薩摩訶薩<span class='note-inline'>(至)</span>是為第八如金剛大乘誓願心。</p>
</div>
<div class='div-commentary'><p style="margin-left:1em">△九以心要成無際大行。</p>
</div>
<div class='div-orig'><p>佛子菩薩摩訶薩<span class='note-inline'>(至)</span>是為第九如金剛大乘誓願心。</p>
</div>
<div class='div-commentary'><p style="margin-left:1em">△十即寂起用三。初悟寂。</p>
</div>
<div class='div-orig'><p>佛子菩薩摩訶薩知佛不可得<span class='note-inline'>(至)</span>涅槃住實際住。</p>
</div>
<div class='div-commentary'><p style="margin-left:1em">△二起用。</p>
</div>
<div class='div-orig'><p>而亦不捨一切大願<span class='note-inline'>(至)</span>不捨莊嚴世界。</p>
</div>
<div class='div-commentary'><p style="margin-left:1em">△三釋成。於中文有三重徵釋。初一番。</p>
</div>
<div class='div-orig'><p>何以故菩薩摩訶薩<span class='note-inline'>(至)</span>於諸眾生心不捨離。</p>
</div>
<div class='div-commentary'><p style="margin-left:1em">意云。所以即寂而用者。由以本願智不捨悲故。</p>
<p style="margin-left:1em">△二次番。</p>
</div>
<div class='div-orig'><p>何以故一切諸法皆無所有<span class='note-inline'>(至)</span>於諸法性分明照了。</p>
</div>
<div class='div-commentary'><p style="margin-left:1em">所以智不捨悲者。智亦為物故。</p>
<p style="margin-left:1em">△三後番二。初徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">徵意云。何以要此雙行。</p>
<p style="margin-left:1em">△二釋有二義。初諸佛皆爾。</p>
</div>
<div class='div-orig'><p>一切諸佛安住寂滅<span class='note-inline'>(至)</span>我今云何而捨大悲。</p>
</div>
<div class='div-commentary'><p style="margin-left:1em">△二我先願勝。</p>
</div>
<div class='div-orig'><p>又我先發廣大誓願<span class='note-inline'>(至)</span>第十如金剛大乘誓願心。</p>
</div>
<div class='div-commentary'><p style="margin-left:1em">△四結勸。</p>
</div>
<div class='div-orig'><p>佛子是為菩薩摩訶薩<span class='note-inline'>(至)</span>金剛性無上大神通智。</p>
</div>
<p class='juan'>大方廣佛華嚴經疏卷第八十七</p></div></div>
</div><!-- end of div[@id='body'] -->
</body></html>