<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu79' />大方廣佛華嚴經疏卷第一百七<span class='note-inline'>(入第七十卷經)</span></p><p class="byline">清凉山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△第四普救眾生妙德夜神。寄燄慧地。文但有五。二三合故。初依教趣求二。初修入前法。</p>
</div>
<div class='div-orig'><p>爾時善財童子<span class='note-inline'>(至)</span>心無暫捨諸根不散。</p>
</div>
<div class='div-commentary'><p style="margin-left:1em">△二趣求後友。</p>
</div>
<div class='div-orig'><p>一心願得見善知識<span class='note-inline'>(至)</span>普救眾生妙德夜神所。</p>
</div>
<div class='div-commentary'><p style="margin-left:1em">△二聞見法界。即合二三。謂約善財。則是見敬。若約夜神所現。即是解脫業用。便為默授法界。若約二文開辨。則先明見敬諮問。後答因緣。方為正授法界。今依合科。總分為四。初現光加持。</p>
</div>
<div class='div-orig'><p>時彼夜神為善財童子<span class='note-inline'>(至)</span>入善財頂充滿其身。</p>
</div>
<div class='div-commentary'><p style="margin-left:1em">調伏眾生解脫。即光所依。是<span class='corr'>己</span>法門。名體可知。</p>
<p style="margin-left:1em">△二蒙光獲益。謂得三昧見大用故。文二。初得定。</p>
</div>
<div class='div-orig'><p>善財爾時即得究竟清淨輪三昧。</p>
</div>
<div class='div-commentary'><p style="margin-left:1em">謂三業六根。皆悉離障。故云究竟清淨。淨智圓滿。摧障為輪。故所見無礙。</p>
<p style="margin-left:1em">△二明見大用二。初見用所依處。</p>
</div>
<div class='div-orig'><p>得此三昧<span class='corr'>已</span>悉見二神<span class='note-inline'>(至)</span>如是一切所有微塵。</p>
</div>
<div class='div-commentary'><p style="margin-left:1em">△二明所見事三。初所化處二。初總明處類。</p>
</div>
<div class='div-orig'><p>一一塵中各見佛剎<span class='note-inline'>(至)</span>各各差別靡不悉見。</p>
</div>
<div class='div-commentary'><p style="margin-left:1em">△二別明塵中之剎。</p>
</div>
<div class='div-orig'><p>又見一切世界差別<span class='note-inline'>(至)</span>或有世界清淨。</p>
</div>
<div class='div-commentary'><p style="margin-left:1em">上之二句。乃是總明。</p>
</div>
<div class='div-orig'><p>或有世界趣雜穢或有世界趣清淨。</p>
</div>
<div class='div-commentary'><p style="margin-left:1em">轉變向染淨故。</p>
</div>
<div class='div-orig'><p>或有世界雜穢清淨。</p>
</div>
<div class='div-commentary'><p style="margin-left:1em">染多。</p>
</div>
<div class='div-orig'><p>或有世界清淨雜穢。</p>
</div>
<div class='div-commentary'><p style="margin-left:1em">反上。</p>
</div>
<div class='div-orig'><p>或有世界一向清淨。</p>
</div>
<div class='div-commentary'><p style="margin-left:1em">對上二義故。</p>
</div>
<div class='div-orig'><p>或有世界其形平正或有覆住或有側住。</p>
</div>
<div class='div-commentary'><p style="margin-left:1em">△二能化益二。初總明。</p>
</div>
<div class='div-orig'><p>如是等一切世界<span class='note-inline'>(至)</span>普現其前隨宜化度。</p>
</div>
<div class='div-commentary'><p style="margin-left:1em">△二別顯二。初化五道。</p>
</div>
<div class='div-orig'><p>令地獄眾生免諸苦毒<span class='note-inline'>(至)</span>如是等怖悉令捨離。</p>
</div>
<div class='div-commentary'><p style="margin-left:1em">△二化九類。</p>
</div>
<div class='div-orig'><p>又見一切眾生卵生胎生<span class='note-inline'>(至)</span>普現其前常勤救護。</p>
</div>
<div class='div-commentary'><p style="margin-left:1em">△三明化意。</p>
</div>
<div class='div-orig'><p>為成就菩薩大願力故<span class='note-inline'>(至)</span>令得一切智清淨光明故。</p>
</div>
<div class='div-commentary'><p style="margin-left:1em">為成諸法。通能所化。</p>
<p style="margin-left:1em">△三三業敬讚三。初身心敬重。</p>
</div>
<div class='div-orig'><p>時善財童子見此夜神<span class='note-inline'>(至)</span>頭面作體一心瞻仰。</p>
</div>
<div class='div-commentary'><p style="margin-left:1em">△二顯友自在。</p>
</div>
<div class='div-orig'><p>時彼夜神即捨菩薩<span class='note-inline'>(至)</span>而不捨其自在神力。</p>
</div>
<div class='div-commentary'><p style="margin-left:1em">△三口以偈讚。二十偈半。分二。初偈總。</p>
</div>
<div class='div-orig'><p>爾時善財童子恭敬合掌却住一面以偈讚曰。</p>
<p>我善財得見如是大神力其心生歡喜說偈而讚歎。</p>
</div>
<div class='div-commentary'><p style="margin-left:1em">△二餘偈別二。初有九偈半。光用無涯。</p>
</div>
<div class='div-orig'><p>我見尊妙身眾相以莊嚴<span class='note-inline'>(至)</span>王等一切怖。</p>
</div>
<div class='div-commentary'><p style="margin-left:1em">△二述前蒙光獲益三。初推功歸本。</p>
</div>
<div class='div-orig'><p>我承喜目教今得詣尊所。</p>
</div>
<div class='div-commentary'><p style="margin-left:1em">△二有二偈半。明述得三昧。</p>
</div>
<div class='div-orig'><p>見尊眉間相放大清淨光<span class='note-inline'>(至)</span>普見十方佛。</p>
</div>
<div class='div-commentary'><p style="margin-left:1em">△三有七偈。明述見大用。</p>
</div>
<div class='div-orig'><p>我於所經處悉見諸微塵<span class='note-inline'>(至)</span>普皆往供養。</p>
</div>
<div class='div-commentary'><p style="margin-left:1em">△四問答因緣二。初問有三。</p>
</div>
<div class='div-orig'><p>爾時善財童子說此頌<span class='corr'>已</span><span class='note-inline'>(至)</span>甚深希有其名何等。</p>
</div>
<div class='div-commentary'><p style="margin-left:1em">一問名。前來標名。集經者言。故此方問。</p>
</div>
<div class='div-orig'><p>得此解脫其<span class='corr'>已</span>久如。</p>
</div>
<div class='div-commentary'><p style="margin-left:1em">二問得法久近。欲顯久修德遠故。</p>
</div>
<div class='div-orig'><p>修何等行而得清淨。</p>
</div>
<div class='div-commentary'><p style="margin-left:1em">三問修因淨治。救入路故。</p>
<p style="margin-left:1em">△二答文二。初歎深難說。</p>
</div>
<div class='div-orig'><p>夜神言善男子是處難知<span class='note-inline'>(至)</span>一切二乘所不能□。</p>
</div>
<div class='div-commentary'><p style="margin-left:1em">先標。次徵。</p>
</div>
<div class='div-orig'><p>何以故。</p>
</div>
<div class='div-commentary'><p style="margin-left:1em">後釋。</p>
</div>
<div class='div-orig'><p>此是住普賢菩薩行者<span class='note-inline'>(至)</span>三世方便海者境界故。</p>
</div>
<div class='div-commentary'><p style="margin-left:1em">深相云何。若約得時。時久遠故。非久近故。若約修因。因行廣故。若通上二。契理甚深故。若約名說。名如體用故。名者實賓。難窮實故。</p>
<p style="margin-left:1em">△二承力為說二。先長行二。初標許。</p>
</div>
<div class='div-orig'><p>我承佛力今為汝說。</p>
</div>
<div class='div-commentary'><p style="margin-left:1em">△二正說二。初通答三問三。初答得法久近十。初總舉劫剎佛興。</p>
</div>
<div class='div-orig'><p>善男子乃往古世<span class='note-inline'>(至)</span>微塵數如來於中出現。</p>
</div>
<div class='div-commentary'><p style="margin-left:1em"><span class='corr'>已</span>略詶其久近。</p>
<p style="margin-left:1em">△二通顯剎相。</p>
</div>
<div class='div-orig'><p>其佛世界以一切香王<span class='note-inline'>(至)</span>諸大菩薩之所止住。</p>
</div>
<div class='div-commentary'><p style="margin-left:1em">△三別顯生處。</p>
</div>
<div class='div-orig'><p>此界東際輪圍山側<span class='note-inline'>(至)</span>其中眾生具行十善。</p>
</div>
<div class='div-commentary'><p style="margin-left:1em">△四明本生父母。</p>
</div>
<div class='div-orig'><p>有轉輪王於中出現<span class='note-inline'>(至)</span>常放光明照千由旬。</p>
</div>
<div class='div-commentary'><p style="margin-left:1em">△五明本生身。</p>
</div>
<div class='div-orig'><p>其有一女名普智燄<span class='note-inline'>(至)</span>眾生見者情無厭足。</p>
</div>
<div class='div-commentary'><p style="margin-left:1em">△六眾生起惡。為佛現因。</p>
</div>
<div class='div-orig'><p>爾時眾生壽命無量<span class='note-inline'>(至)</span>一切樂事悉皆損減。</p>
</div>
<div class='div-commentary'><p style="margin-left:1em">△七佛興益物三。初明得道之場。</p>
</div>
<div class='div-orig'><p>時彼城北有菩提樹<span class='note-inline'>(至)</span>一切如來莊嚴境界雲。</p>
</div>
<div class='div-commentary'><p style="margin-left:1em">△二總顯佛數。</p>
</div>
<div class='div-orig'><p>須彌山微塵數佛於中出現。</p>
</div>
<div class='div-commentary'><p style="margin-left:1em">△三別明初佛。文七。初總明成道。</p>
</div>
<div class='div-orig'><p>其第一佛名普智寶燄<span class='note-inline'>(至)</span>演說正法成熟眾生。</p>
</div>
<div class='div-commentary'><p style="margin-left:1em">△二成道前相。</p>
</div>
<div class='div-orig'><p>其彼如來未成佛時<span class='note-inline'>(至)</span>知七日後佛當出現。</p>
</div>
<div class='div-commentary'><p style="margin-left:1em">謂放光調機。有十一重。一一重中。各有光名。業用成益。以益對名。可以思準。若約表法。則前十為次第十度光。後一為圓融十度光。以此照心。則自智出現。</p>
<p style="margin-left:1em">△三動剎集眾。</p>
</div>
<div class='div-orig'><p>滿七日<span class='corr'>已</span>一切世界<span class='note-inline'>(至)</span>應見佛者咸詣道場。</p>
</div>
<div class='div-commentary'><p style="margin-left:1em">△四現相顯德。</p>
</div>
<div class='div-orig'><p>爾時彼世界中一切輪圍<span class='note-inline'>(至)</span>出現世間不思議相。</p>
</div>
<div class='div-commentary'><p style="margin-left:1em">△五明成道依正。</p>
</div>
<div class='div-orig'><p>善男子此普照三世<span class='note-inline'>(至)</span>皆有菩薩結加趺坐。</p>
</div>
<div class='div-commentary'><p style="margin-left:1em">△六始成正覺。</p>
</div>
<div class='div-orig'><p>善男子彼普智寶燄<span class='note-inline'>(至)</span>成阿耨多羅三藐三菩提。</p>
</div>
<div class='div-commentary'><p style="margin-left:1em">一成一切成故。</p>
<p style="margin-left:1em">△七轉正法輪三。初總標轉法。</p>
</div>
<div class='div-orig'><p>隨眾生心悉現其前為轉法輪。</p>
</div>
<div class='div-commentary'><p style="margin-left:1em">△二顯其成益。</p>
</div>
<div class='div-orig'><p>於一一世界令無量眾生<span class='note-inline'>(至)</span>無量眾生得生天中。</p>
</div>
<div class='div-commentary'><p style="margin-left:1em">先益凡夫。次益二乘。</p>
</div>
<div class='div-orig'><p>令無眾生住於聲聞辟支佛地。</p>
</div>
<div class='div-commentary'><p style="margin-left:1em">後益菩薩。</p>
</div>
<div class='div-orig'><p>令無量眾法成就出離<span class='note-inline'>(至)</span>清淨境界菩提之行。</p>
</div>
<div class='div-commentary'><p style="margin-left:1em">上成行。下成位。</p>
</div>
<div class='div-orig'><p>令無量眾生發菩提心。</p>
</div>
<div class='div-commentary'><p style="margin-left:1em">住位。</p>
</div>
<div class='div-orig'><p>令無量眾生住菩薩。</p>
</div>
<div class='div-commentary'><p style="margin-left:1em">行位。</p>
</div>
<div class='div-orig'><p>令無量眾生安住清淨波羅蜜道。</p>
</div>
<div class='div-commentary'><p style="margin-left:1em">迴向位。以大願海。治前度故。</p>
</div>
<div class='div-orig'><p>令無量眾生住菩薩初地<span class='note-inline'>(至)</span>安住普賢清淨行願。</p>
</div>
<div class='div-commentary'><p style="margin-left:1em">後二句是等覺位。</p>
<p style="margin-left:1em">△三結無間斷。</p>
</div>
<div class='div-orig'><p>善男子彼普智寶燄<span class='note-inline'>(至)</span>念念調伏無量眾生。</p>
</div>
<div class='div-commentary'><p style="margin-left:1em">△八明善友引導六。初知機起惡。</p>
</div>
<div class='div-orig'><p>時普賢菩薩知寶華燈王<span class='note-inline'>(至)</span>而生憍慢陵蔑他人。</p>
</div>
<div class='div-commentary'><p style="margin-left:1em">△二現身超勝。</p>
</div>
<div class='div-orig'><p>化現妙身端正殊特<span class='note-inline'>(至)</span>亦如聚墨對閻浮金。</p>
</div>
<div class='div-commentary'><p style="margin-left:1em">△三物機驚怪。</p>
</div>
<div class='div-orig'><p>時諸眾生或作是言<span class='note-inline'>(至)</span>種種思惟無能解了。</p>
</div>
<div class='div-commentary'><p style="margin-left:1em">△四告語佛興。</p>
</div>
<div class='div-orig'><p>爾時普賢菩薩在彼輪王<span class='note-inline'>(至)</span>法雲音幢菩提樹下。</p>
</div>
<div class='div-commentary'><p style="margin-left:1em">△五女發大心。</p>
</div>
<div class='div-orig'><p>時聖王女蓮華妙眼<span class='note-inline'>(至)</span>常得不離此善知識。</p>
</div>
<div class='div-commentary'><p style="margin-left:1em">亦是入法因。</p>
<p style="margin-left:1em">△六父王詣佛四。初身處虗空。</p>
</div>
<div class='div-orig'><p>善男子時轉輪王<span class='note-inline'>(至)</span>欲令眾生俱往見佛。</p>
</div>
<div class='div-commentary'><p style="margin-left:1em">△二以偈讚引。十偈分三。初總勸。</p>
</div>
<div class='div-orig'><p>以偈讚曰如來出世間普救諸眾生<span class='note-inline'>(至)</span>往詣導師所。</p>
</div>
<div class='div-commentary'><p style="margin-left:1em">△二釋勸。</p>
</div>
<div class='div-orig'><p>無量無數劫乃有佛興世<span class='note-inline'>(至)</span>一切無空過。</p>
</div>
<div class='div-commentary'><p style="margin-left:1em">△三結勸。</p>
</div>
<div class='div-orig'><p>今當共汝等往觀調御尊<span class='note-inline'>(至)</span>恭敬而供養。</p>
</div>
<div class='div-commentary'><p style="margin-left:1em">勝故應往。</p>
<p style="margin-left:1em">△三廣興雲供。</p>
</div>
<div class='div-orig'><p>爾時轉輪聖王說偈讚佛<span class='note-inline'>(至)</span>於虗空中周徧嚴飾。</p>
</div>
<div class='div-commentary'><p style="margin-left:1em">△四至彼修敬。</p>
</div>
<div class='div-orig'><p>到<span class='corr'>已</span>頂禮普智寶燄<span class='note-inline'>(至)</span>普照十方寶蓮華座。</p>
</div>
<div class='div-commentary'><p style="margin-left:1em">△九德女修因三。初嚴具奉佛。</p>
</div>
<div class='div-orig'><p>時轉輪王女普智燄<span class='note-inline'>(至)</span>諸莊嚴具持以散佛。</p>
</div>
<div class='div-commentary'><p style="margin-left:1em">表修萬行。向佛果故。</p>
<p style="margin-left:1em">△二見佛現變。</p>
</div>
<div class='div-orig'><p>時莊嚴具於虗空中<span class='note-inline'>(至)</span>種種如來契經雲。</p>
</div>
<div class='div-commentary'><p style="margin-left:1em">表因小果大故。</p>
<p style="margin-left:1em">△三覩變獲益。</p>
</div>
<div class='div-orig'><p>既見是<span class='corr'>已</span>其心清淨生大歡喜。</p>
</div>
<div class='div-commentary'><p style="margin-left:1em">△十聞經得益三。初佛為說經。</p>
</div>
<div class='div-orig'><p>普智寶燄妙德幢王<span class='note-inline'>(至)</span>微塵數修多羅而為眷屬。</p>
</div>
<div class='div-commentary'><p style="margin-left:1em">從總相為名。</p>
<p style="margin-left:1em">△二正明聞益三。初得三昧益。</p>
</div>
<div class='div-orig'><p>時彼女人聞此經<span class='corr'>已</span><span class='note-inline'>(至)</span>彼三昧心亦復如是。</p>
</div>
<div class='div-commentary'><p style="margin-left:1em">上總。下別。</p>
</div>
<div class='div-orig'><p>所謂現見一切佛三昧<span class='note-inline'>(至)</span>普詣一切清淨佛剎三昧。</p>
</div>
<div class='div-commentary'><p style="margin-left:1em">△二得大心益。</p>
</div>
<div class='div-orig'><p>得如是等十千三昧<span class='note-inline'>(至)</span>徧緣一切方海心。</p>
</div>
<div class='div-commentary'><p style="margin-left:1em">即悲智等心。</p>
<p style="margin-left:1em">△三成大願益。</p>
</div>
<div class='div-orig'><p>一心思惟普賢大願<span class='note-inline'>(至)</span>成就普賢所有大願。</p>
</div>
<div class='div-commentary'><p style="margin-left:1em">上之三益。即調伏眾生。解脫三事。皆調伏之法故。</p>
<p style="margin-left:1em">△三顯發昔因。</p>
</div>
<div class='div-orig'><p>時彼如來復為其女<span class='note-inline'>(至)</span>一心趣向一切智位。</p>
</div>
<div class='div-commentary'><p style="margin-left:1em">△二明發心之始。</p>
</div>
<div class='div-orig'><p>義男子復於此前。</p>
</div>
<div class='div-commentary'><p style="margin-left:1em">即得法劫之前也。顯前得法。非無因也。</p>
</div>
<div class='div-orig'><p>過十大劫有世界<span class='note-inline'>(至)</span>成熟於我令生歡喜。</p>
</div>
<div class='div-commentary'><p style="margin-left:1em">△三結會古今三。初結會得法時身。</p>
</div>
<div class='div-orig'><p>善男子於意云何<span class='note-inline'>(至)</span>時妙德眼童女者即我身是。</p>
</div>
<div class='div-commentary'><p style="margin-left:1em">△二結發心之始。</p>
</div>
<div class='div-orig'><p>我於彼時身為童女至我於彼時初始發心。</p>
</div>
<div class='div-commentary'><p style="margin-left:1em">△三正結得法。</p>
</div>
<div class='div-orig'><p>次復引導令我得見<span class='note-inline'>(至)</span>聽聞說法依教修行。</p>
</div>
<div class='div-commentary'><p style="margin-left:1em">此方詶其名。即前三益。</p>
<p style="margin-left:1em">△二別答修行淨治。前有聞法修行。是得法之前。此是得法之後。於中二。初別舉大光劫三。初總明。</p>
</div>
<div class='div-orig'><p>善男子過彼毗盧遮那<span class='note-inline'>(至)</span>我皆承事恭敬供養。</p>
</div>
<div class='div-commentary'><p style="margin-left:1em">△二別顯。</p>
</div>
<div class='div-orig'><p>其最初佛名大悲幢<span class='note-inline'>(至)</span>我皆聽聞受持不忘。</p>
</div>
<div class='div-commentary'><p style="margin-left:1em">其中經名。說者當演。</p>
<p style="margin-left:1em">△三顯其最後。</p>
</div>
<div class='div-orig'><p>善男子如是次第<span class='note-inline'>(至)</span>名法界方便不退藏。</p>
</div>
<div class='div-commentary'><p style="margin-left:1em">△二總顯諸劫三。初總標。</p>
</div>
<div class='div-orig'><p>善男子此世界中<span class='note-inline'>(至)</span>我皆承事恭敬供養。</p>
</div>
<div class='div-commentary'><p style="margin-left:1em">△二得法修行。</p>
</div>
<div class='div-orig'><p>彼諸如來所說正法<span class='note-inline'>(至)</span>入一切普賢行。</p>
</div>
<div class='div-commentary'><p style="margin-left:1em">△三見佛成行。</p>
</div>
<div class='div-orig'><p>善男子我依一切智光明故<span class='note-inline'>(至)</span>以得一切智光明故。</p>
</div>
<div class='div-commentary'><p style="margin-left:1em">△二偈頌三。初舉法誡聽。</p>
</div>
<div class='div-orig'><p>爾時普救眾生夜神<span class='note-inline'>(至)</span>為善財童子而說頌曰。</p>
<p>善財聽我說甚深難見法<span class='note-inline'>(至)</span>汝今應諦聽。</p>
</div>
<div class='div-commentary'><p style="margin-left:1em">即頌前標許。</p>
<p style="margin-left:1em">△二頌前正說。通頌得法久近及修行清淨二。初頌最初一劫。</p>
</div>
<div class='div-orig'><p>我念過去世過剎微塵劫<span class='note-inline'>(至)</span>第十賢德佛。</p>
</div>
<div class='div-commentary'><p style="margin-left:1em">上之三十六偈。廣前長行。有一百一十佛。表十地等覺。各各以初佛為主。餘九為伴。</p>
<p style="margin-left:1em">△二頌前總顯諸劫。</p>
</div>
<div class='div-orig'><p>須彌塵數劫此中所有佛<span class='note-inline'>(至)</span>入此解脫門。</p>
</div>
<div class='div-commentary'><p style="margin-left:1em">亦表智滿行圓。無非佛故。</p>
<p style="margin-left:1em">△三有一偈。舉因勸修。</p>
</div>
<div class='div-orig'><p>我於無量劫修行得此道汝若能修行不久亦當得。</p>
</div>
<div class='div-commentary'><p style="margin-left:1em">△三謙<span class='corr'>己</span>推勝。</p>
</div>
<div class='div-orig'><p>善男子我唯知此<span class='note-inline'>(至)</span>能知能說彼功德行。</p>
</div>
<div class='div-commentary'><p style="margin-left:1em">△四指示後友。</p>
</div>
<div class='div-orig'><p>善男子去此不遠。</p>
</div>
<div class='div-commentary'><p style="margin-left:1em">亦以證同。又禪依進發。故云不遠。</p>
</div>
<div class='div-orig'><p>主夜神名寂靜音海。</p>
</div>
<div class='div-commentary'><p style="margin-left:1em">禪故寂靜。入俗演法。化物深廣。故云音海。然此神即普救之母。表真精進。却從定生。起心動念。是妄非進故。</p>
</div>
<div class='div-orig'><p>坐摩尼光幢莊嚴蓮華座<span class='note-inline'>(至)</span>學菩薩行修菩薩道。</p>
</div>
<div class='div-commentary'><p style="margin-left:1em">△五戀德禮辭。</p>
</div>
<div class='div-orig'><p>時善財童子頂禮其足<span class='note-inline'>(至)</span>殷勤瞻仰辭退而去。</p>
</div>
<p class='juan'>大方廣佛華嚴經疏卷第一百七</p></div></div>
</div><!-- end of div[@id='body'] -->
</body></html>