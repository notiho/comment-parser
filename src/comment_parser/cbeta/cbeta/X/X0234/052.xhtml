<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經疏注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu84' />大方廣佛華嚴經疏卷第一百一十四<span class='note-inline'>(入七十六卷第六紙)</span></p><p class="byline">清涼山沙門　澄觀　述</p><p class="byline">晉水沙門　<span class='note-inline'>(淨源)</span>　錄疏注經</p>
<div class='div-commentary'><p style="margin-left:1em">△二見友正報二。初結前標後。</p>
</div>
<div class='div-orig'><p>爾時善財見如是座<span class='note-inline'>(至)</span>於一切眾生前現淨色身。</p>
</div>
<div class='div-commentary'><p style="margin-left:1em">前但明主座。今雙結主伴。</p>
<p style="margin-left:1em">△二別顯身雲二。初身相二。初萬類難思身二。初顯別相。</p>
</div>
<div class='div-orig'><p>所謂超三界色身<span class='note-inline'>(至)</span>同於如來無分別故。</p>
</div>
<div class='div-commentary'><p style="margin-left:1em">文有四十種身。或唯約事。如普徧色身。或唯約理。如十二十三無滅身。以本無生起。滅亦不為滅故。或事理交徹。如三十二及三十五無生不生色身。以事顯理故。於中無生則約自願所成。無別有生。不生則隨他而現。生即不生。餘可思準。</p>
<p style="margin-left:1em">△二明通體。</p>
</div>
<div class='div-orig'><p>如是身者非色所有<span class='note-inline'>(至)</span><span class='corr'>已</span>得成就寂滅身故。</p>
</div>
<div class='div-commentary'><p style="margin-left:1em">謂離有取蘊故。</p>
<p style="margin-left:1em">△二一類超勝身。</p>
</div>
<div class='div-orig'><p>爾時善財童子<span class='note-inline'>(至)</span>乃至超過人女身。</p>
</div>
<div class='div-commentary'><p style="margin-left:1em">唯約女故。</p>
<p style="margin-left:1em">△二身業二。初總標。</p>
</div>
<div class='div-orig'><p>現如是等無量色身饒益眾生集一切智助道之法。</p>
</div>
<div class='div-commentary'><p style="margin-left:1em">△二別顯二。初明十度行。</p>
</div>
<div class='div-orig'><p>行於平等檀波羅蜜大悲普覆一切世間。</p>
</div>
<div class='div-commentary'><p style="margin-left:1em">一檀。</p>
</div>
<div class='div-orig'><p>出生如來無量功德。</p>
</div>
<div class='div-commentary'><p style="margin-left:1em">二出生戒。戒能生長故。</p>
</div>
<div class='div-orig'><p>修習增長一切智心。</p>
</div>
<div class='div-commentary'><p style="margin-left:1em">三進。</p>
</div>
<div class='div-orig'><p>觀察思惟諸法實性獲深忍海。</p>
</div>
<div class='div-commentary'><p style="margin-left:1em">四忍。</p>
</div>
<div class='div-orig'><p>具眾定門住於平等<span class='note-inline'>(至)</span>心常正定未甞動亂。</p>
</div>
<div class='div-commentary'><p style="margin-left:1em">五定。</p>
</div>
<div class='div-orig'><p>恒轉清淨不退法輪<span class='note-inline'>(至)</span>恒以智慧觀法實相。</p>
</div>
<div class='div-commentary'><p style="margin-left:1em">六般若。</p>
</div>
<div class='div-orig'><p>見諸如來心無厭足<span class='note-inline'>(至)</span>入佛無量清淨法身。</p>
</div>
<div class='div-commentary'><p style="margin-left:1em">七方便。</p>
</div>
<div class='div-orig'><p>成就大願淨諸佛剎究竟調伏一切眾生。</p>
</div>
<div class='div-commentary'><p style="margin-left:1em">八願。</p>
</div>
<div class='div-orig'><p>心恒徧入諸佛境界<span class='note-inline'>(至)</span>速疾增長一切智力。</p>
</div>
<div class='div-commentary'><p style="margin-left:1em">九力。</p>
</div>
<div class='div-orig'><p>得佛智光普照一切<span class='note-inline'>(至)</span>心恒納受一切法。</p>
</div>
<div class='div-commentary'><p style="margin-left:1em">十智。唯精進在於忍前。餘皆如次。</p>
<p style="margin-left:1em">△二明二嚴行。</p>
</div>
<div class='div-orig'><p>修習一切如來功德<span class='note-inline'>(至)</span>願為一切菩薩之母。</p>
</div>
<div class='div-commentary'><p style="margin-left:1em">為佛母者。是其本行故。</p>
<p style="margin-left:1em">△二設敬。</p>
</div>
<div class='div-orig'><p>爾時善財童子見摩耶夫人<span class='note-inline'>(至)</span>摩耶之前恭敬禮拜。</p>
</div>
<div class='div-commentary'><p style="margin-left:1em">自道<span class='corr'>已</span>深。故現身等彼。上二並是住體徧應。</p>
</div>
<div class='div-orig'><p>即時證得無量無數<span class='note-inline'>(至)</span>并其眷屬合掌而立。</p>
</div>
<div class='div-commentary'><p style="margin-left:1em">△三諮問。</p>
</div>
<div class='div-orig'><p>白言大聖文殊師利<span class='note-inline'>(至)</span>無空過者漸來至此。</p>
</div>
<div class='div-commentary'><p style="margin-left:1em">所以敘文殊等者。若約等覺。則因位極故。若約會緣。從初發心。一一善友皆是所會之緣。同入此故。</p>
</div>
<div class='div-orig'><p>願為我說菩薩云何學菩薩行而得成就。</p>
</div>
<div class='div-commentary'><p style="margin-left:1em">△三授<span class='corr'>己</span>法界三。初名體。</p>
</div>
<div class='div-orig'><p>答言佛子我<span class='corr'>已</span>成就菩薩大願智幻解脫門。</p>
</div>
<div class='div-commentary'><p style="margin-left:1em">大有二義。一願大。願為一切諸佛母故。二智大。智亦二義。一權智即能起大願。能成幻事。二實智。即是般若生佛真身。幻亦二義。一願智。體虗當相名幻。故上文云。幻智即是菩薩。菩薩即是幻智。故能無不為。二者即智。所作生佛之義。謂於<span class='corr'>己</span>身不壞小而廣容。若於佛身無生起而現起。又願收普賢。智收文殊。皆入大幻。同為般若。亦名佛母。</p>
<p style="margin-left:1em">△二業用二。初總。</p>
</div>
<div class='div-orig'><p>是故常為諸菩薩母。</p>
</div>
<div class='div-commentary'><p style="margin-left:1em">△二別。於中有四。初為現在遮那母二。初標。為剎海遮那母。</p>
</div>
<div class='div-orig'><p>佛子如我於此閻浮提中<span class='note-inline'>(至)</span>示現誕生自在神變。</p>
</div>
<div class='div-commentary'><p style="margin-left:1em">△二別顯生佛之相四。初毛光為先相五。初光入身。</p>
</div>
<div class='div-orig'><p>又善男子我於淨飯王宮<span class='note-inline'>(至)</span>乃至一切諸毛孔中。</p>
</div>
<div class='div-commentary'><p style="margin-left:1em">△二光現變。</p>
</div>
<div class='div-orig'><p>又彼光中普現一切<span class='note-inline'>(至)</span>宮殿眷屬五欲自娛。</p>
</div>
<div class='div-commentary'><p style="margin-left:1em">△三現八相。</p>
</div>
<div class='div-orig'><p>又見出家往詣道場<span class='note-inline'>(至)</span>為諸大眾轉正法輪。</p>
</div>
<div class='div-commentary'><p style="margin-left:1em">△四現因果。</p>
</div>
<div class='div-orig'><p>又見如來往昔修行<span class='note-inline'>(至)</span>如是等事靡不皆見。</p>
</div>
<div class='div-commentary'><p style="margin-left:1em">△五令身難思。</p>
</div>
<div class='div-orig'><p>又善男子彼妙光明<span class='note-inline'>(至)</span>受生莊嚴諸宮殿故。</p>
</div>
<div class='div-commentary'><p style="margin-left:1em">謂身不大。而容十方無盡法界。</p>
<p style="margin-left:1em">△二正明自在入胎五。初眷屬翼從。</p>
</div>
<div class='div-orig'><p>爾時菩薩從兜率天<span class='note-inline'>(至)</span>乘其宮殿俱來供養。</p>
</div>
<div class='div-commentary'><p style="margin-left:1em">△二菩薩現通。</p>
</div>
<div class='div-orig'><p>菩薩爾時以神通力<span class='note-inline'>(至)</span>離諸懈怠無所執著。</p>
</div>
<div class='div-commentary'><p style="margin-left:1em">△三光明息苦。</p>
</div>
<div class='div-orig'><p>又以神力放大光明<span class='note-inline'>(至)</span>所有業行永出惡道。</p>
</div>
<div class='div-commentary'><p style="margin-left:1em">△四現變入。</p>
</div>
<div class='div-orig'><p>又為救護一切眾生<span class='note-inline'>(至)</span>與眷屬俱來入我身。</p>
</div>
<div class='div-commentary'><p style="margin-left:1em">△五入<span class='corr'>已</span>游步。</p>
</div>
<div class='div-orig'><p>彼諸菩薩於我腹中<span class='note-inline'>(至)</span>微塵數世界而為一步。</p>
</div>
<div class='div-commentary'><p style="margin-left:1em">△三腹包眾海。</p>
</div>
<div class='div-orig'><p>又念念中十方不可說<span class='note-inline'>(至)</span>眾會道場清淨嚴飾。</p>
</div>
<div class='div-commentary'><p style="margin-left:1em">△四舉此類於百億世界。</p>
</div>
<div class='div-orig'><p>善男子如此四天下<span class='note-inline'>(至)</span>然我此身本來無二。</p>
</div>
<div class='div-commentary'><p style="margin-left:1em">稱一性故。</p>
</div>
<div class='div-orig'><p>非一處住。</p>
</div>
<div class='div-commentary'><p style="margin-left:1em">體周徧故。</p>
</div>
<div class='div-orig'><p>非多處住。</p>
</div>
<div class='div-commentary'><p style="margin-left:1em">不如事故。又上句不壞多故。下句不壞一故。又上句理如事故。下句事如理。又一與多相即入故。此並釋中智幻之義。</p>
</div>
<div class='div-orig'><p>何以故以修菩薩大願智幻莊嚴解脫門故。</p>
</div>
<div class='div-commentary'><p style="margin-left:1em">△二為過去諸佛母。</p>
</div>
<div class='div-orig'><p>善男子如今世尊<span class='note-inline'>(至)</span>示現受生我皆為母。</p>
</div>
<div class='div-commentary'><p style="margin-left:1em">△三為賢劫千佛母義通三世。</p>
</div>
<div class='div-orig'><p>善男子如此世界<span class='note-inline'>(至)</span>當成佛者悉為其母。</p>
</div>
<div class='div-commentary'><p style="margin-left:1em">△四結通橫豎無窮。</p>
</div>
<div class='div-orig'><p>如於此三千大千世界<span class='note-inline'>(至)</span>我自見身悉為其母。</p>
</div>
<div class='div-commentary'><p style="margin-left:1em">△三辯法根源二。初問。</p>
</div>
<div class='div-orig'><p>爾時善財童子白摩耶<span class='note-inline'>(至)</span>得此解脫經今幾時。</p>
</div>
<div class='div-commentary'><p style="margin-left:1em">△二答六。初輪王久遠。</p>
</div>
<div class='div-orig'><p>答言善男子乃往古世<span class='note-inline'>(至)</span>神通道眼所知劫數。</p>
</div>
<div class='div-commentary'><p style="margin-left:1em">非後身菩薩所知者。顯唯佛知。非但久遠。亦顯時無時相佛智契故。</p>
</div>
<div class='div-orig'><p>爾時有劫名淨光世界<span class='note-inline'>(至)</span>有轉輪王名大威德。</p>
</div>
<div class='div-commentary'><p style="margin-left:1em">△二有佛魔來。</p>
</div>
<div class='div-orig'><p>彼王城北有一道場<span class='note-inline'>(至)</span>無量眾俱至菩薩所。</p>
</div>
<div class='div-commentary'><p style="margin-left:1em">△三聖帝助降。</p>
</div>
<div class='div-orig'><p>彼大威德轉輪聖王<span class='note-inline'>(至)</span>成阿耨多羅三藐三菩提。</p>
</div>
<div class='div-commentary'><p style="margin-left:1em">表智王助體本覺現故。此時<span class='corr'>已</span>得菩薩神通。明今始成非實始也。</p>
<p style="margin-left:1em">△四場神興願。</p>
</div>
<div class='div-orig'><p>時道場神見是事<span class='corr'>已</span>歡喜無量便於彼王而生子想。</p>
</div>
<div class='div-commentary'><p style="margin-left:1em">智假慈興故。神於王生如一子想。</p>
</div>
<div class='div-orig'><p>頂禮佛足作是願言<span class='note-inline'>(至)</span>復曾供養十那由他佛。</p>
</div>
<div class='div-commentary'><p style="margin-left:1em">△五結會古今。</p>
</div>
<div class='div-orig'><p>善男子於汝意云何<span class='note-inline'>(至)</span>今世尊毗盧遮那是。</p>
</div>
<div class='div-commentary'><p style="margin-left:1em">△六為母普周。</p>
</div>
<div class='div-orig'><p>我從於彼發願<span class='corr'>已</span>來<span class='note-inline'>(至)</span>常為我子我常為母。</p>
</div>
<div class='div-commentary'><p style="margin-left:1em">前來為佛生時之母。即是願母。此明為佛成道時母。即是智母。</p>
</div>
<div class='div-orig'><p>善男子過去現在十方世界<span class='note-inline'>(至)</span>皆於臍中放大光明。</p>
</div>
<div class='div-commentary'><p style="margin-left:1em">臍中放光者。生長同氣之所表。佛佛智從無二理生故。</p>
</div>
<div class='div-orig'><p>來照我身及我所住宮殿屋宅彼最後生我悉為母。</p>
</div>
<div class='div-commentary'><p style="margin-left:1em">△四謙<span class='corr'>己</span>推勝。</p>
</div>
<div class='div-orig'><p>善男子我唯知此菩薩<span class='note-inline'>(至)</span>能知能說彼功德行。</p>
</div>
<div class='div-commentary'><p style="margin-left:1em">△五指示後友。</p>
</div>
<div class='div-orig'><p>善男子於此世界<span class='note-inline'>(至)</span>其王有女名天主光。</p>
</div>
<div class='div-commentary'><p style="margin-left:1em">謂悲智勝用光淨自在破闇義故。父名正念者。此由定發故。故法門名無礙清淨念。</p>
</div>
<div class='div-orig'><p>汝詣彼問菩薩云何學菩薩行修菩薩道。</p>
</div>
<div class='div-commentary'><p style="margin-left:1em">△六戀德禮辭。</p>
</div>
<div class='div-orig'><p>時善財童子敬受其教<span class='note-inline'>(至)</span>戀慕瞻仰却行而退。</p>
</div>
<div class='div-commentary'><p style="margin-left:1em">△二有十友。別明會緣。然位德<span class='corr'>已</span>極。託迹凡流。深悲接生。不標神異。但以利人。又顯求者道深。或但示法門之名。則懸領旨趣。人雖具十。文但分九。後二合故。今初天主。光即幻智。念力善友。文六。初之一句。即依教趣求。</p>
</div>
<div class='div-orig'><p>遂往天宮。</p>
</div>
<div class='div-commentary'><p style="margin-left:1em">△二見敬諮問。</p>
</div>
<div class='div-orig'><p>見彼天女禮足圍繞<span class='note-inline'>(至)</span>善能誘誨願為我說。</p>
</div>
<div class='div-commentary'><p style="margin-left:1em">△二示<span class='corr'>己</span>法門二。初標名。</p>
</div>
<div class='div-orig'><p>天女答言善男子<span class='note-inline'>(至)</span>名無礙念清淨莊嚴。</p>
</div>
<div class='div-commentary'><p style="margin-left:1em">謂以一念無礙智。普觀三世。無不明現。而無去來今。為無礙念。不雜異念。為清淨念。念佛功德。有益悲智。故曰莊嚴。</p>
<p style="margin-left:1em">△二業用三。初念最初一劫。</p>
</div>
<div class='div-orig'><p>善男子我以此解脫力<span class='note-inline'>(至)</span>常現在前念持不忘。</p>
</div>
<div class='div-commentary'><p style="margin-left:1em">△二念中間多劫。</p>
</div>
<div class='div-orig'><p>又憶過去劫名善地<span class='note-inline'>(至)</span>恒河沙數諸佛如來。</p>
</div>
<div class='div-commentary'><p style="margin-left:1em">△三總結多劫。</p>
</div>
<div class='div-orig'><p>善男子如是憶念<span class='note-inline'>(至)</span>持而順行曾無懈廢。</p>
</div>
<div class='div-commentary'><p style="margin-left:1em">非唯憶念。亦於彼多劫。多佛聞持此門。</p>
<p style="margin-left:1em">△四謙<span class='corr'>己</span>推勝。</p>
</div>
<div class='div-orig'><p>善男子我唯知此無礙<span class='note-inline'>(至)</span>能知能說彼功德行。</p>
</div>
<div class='div-commentary'><p style="margin-left:1em">△五指示後友。</p>
</div>
<div class='div-orig'><p>善男子迦毗羅城。</p>
</div>
<div class='div-commentary'><p style="margin-left:1em">居迦毗羅黃色城者。中道軌物故。</p>
</div>
<div class='div-orig'><p>有童子師名曰徧友。</p>
</div>
<div class='div-commentary'><p style="margin-left:1em">謂為童蒙師。徧與眾生。為善友故。</p>
</div>
<div class='div-orig'><p>汝詣彼問菩薩云何學菩薩行修菩薩道。</p>
</div>
<div class='div-commentary'><p style="margin-left:1em">△六戀德禮辭。</p>
</div>
<div class='div-orig'><p>時善財童子以聞法故<span class='note-inline'>(至)</span>繞無數帀辭退而去。</p>
</div>
<div class='div-commentary'><p style="margin-left:1em">下諸善友。六段之文。多有不具。皆可思準。</p>
<p style="margin-left:1em">△二童子師徧友幻智師範善知識。文但有三。初依教趣求。</p>
</div>
<div class='div-orig'><p>從天宮下漸向彼城。</p>
</div>
<div class='div-commentary'><p style="margin-left:1em">△二見敬諮問。</p>
</div>
<div class='div-orig'><p>至徧友所禮足圍繞<span class='note-inline'>(至)</span>善能誘誨願為我說。</p>
</div>
<div class='div-commentary'><p style="margin-left:1em">△三指示後友。</p>
</div>
<div class='div-orig'><p>徧友答言善男子<span class='note-inline'>(至)</span>汝可問之當為汝說。</p>
</div>
<div class='div-commentary'><p style="margin-left:1em">不得法門者。略有四義。一與眾藝法門同故。二法有所付顯流通故。三一切法門體無二故。四表無所得方為得故。</p>
<p style="margin-left:1em">△三善知眾藝幻智字母善知識。文六。初依教趣求。</p>
</div>
<div class='div-orig'><p>爾時善財即至其所。</p>
</div>
<div class='div-commentary'><p style="margin-left:1em">△二見敬諮問。</p>
</div>
<div class='div-orig'><p>頭頂禮敬於一面立<span class='note-inline'>(至)</span>善能誘誨願為我說。</p>
</div>
<div class='div-commentary'><p style="margin-left:1em">△三授<span class='corr'>己</span>法門二。初標名體。</p>
</div>
<div class='div-orig'><p>時彼童子告善財言<span class='note-inline'>(至)</span>得菩薩解脫名善知眾藝。</p>
</div>
<div class='div-commentary'><p style="margin-left:1em">謂以無礙智。窮世間之伎藝故。</p>
<p style="margin-left:1em">△二顯其業用。</p>
</div>
<div class='div-orig'><p>我恒唱持此之字母。</p>
</div>
<div class='div-commentary'><p style="margin-left:1em">字母為眾藝之勝。書說之本故。此徧明之。有標列結。列有四十二門。皆言般若波羅蜜門者。從字入於無相智故。字義為門故。毗盧遮那經中。皆言不可得。智無所得。即般若故。又文殊五字經云。受持此陀羅尼。即入一切法平等。速得成就摩訶般若。纔誦一徧。如持一切八萬四千修多羅藏。然初五字若準阿目佉三藏。即全是文殊真言。若準今多字本。而第二字不同。今依彼經釋。</p>
</div>
<div class='div-orig'><p>唱阿字時入般若波羅蜜門<span class='note-inline'>(至)</span>入無差別境界。</p>
</div>
<div class='div-commentary'><p style="margin-left:1em">一阿者。是無生義。以無生之理。統該萬法。故經云。無差別境。而菩薩得此無生。則能達諸法空。斷一切障。故云威力。</p>
</div>
<div class='div-orig'><p>唱多字時入般若波羅蜜門名無邊差別門。</p>
</div>
<div class='div-commentary'><p style="margin-left:1em">二多者。彼經第二當囉字。是清淨無染。離塵垢義。今云多者。毗盧遮那經釋多云。如如解脫。金剛頂云。如如不可得故。謂如即無邊差別故。如不可得。順哆字義。應是譯人之誤。以囉哆二字字形相近聲相濫故。若順無塵垢。釋以無邊之門。方淨塵垢。</p>
</div>
<div class='div-orig'><p>唱波字時入般若波羅蜜門名普照法界。</p>
</div>
<div class='div-commentary'><p style="margin-left:1em">三波者。五字經云。亦無第一義諦。諸法平等。謂真俗雙亡。是真法界。諸法皆等。即是普照。</p>
</div>
<div class='div-orig'><p>唱者字時入般若波羅蜜門名普輪斷差別。</p>
</div>
<div class='div-commentary'><p style="margin-left:1em">四者者。諸法無有諸行。謂諸行既空故。徧摧差別。</p>
</div>
<div class='div-orig'><p>唱那字時入般若波羅蜜門名得無依無上。</p>
</div>
<div class='div-commentary'><p style="margin-left:1em">五那者。諸法無有性相。言說文字皆不可得。謂性相雙亡。故無所依。能所詮亡。是謂無上。文云以那字無性相故者。字無有諸行。者字無有諸行故。跛字無第一義。跛字無第一義故。囉字無塵垢義。以囉字無塵垢義故。阿字法本不生。阿字法本不生故。那字無有性相。汝知是要當觀心。是本來清淨。無染無著。離我我所分別之相。遮那經中字義。與此無殊。下多依彼經及阿目佉所譯。而其梵音輕重有殊。釋義無別。</p>
</div>
<div class='div-orig'><p>唱邏字時入般若波羅蜜門名離依止無垢。</p>
</div>
<div class='div-commentary'><p style="margin-left:1em">六邏字。悟一切法離世間故。愛有因緣。永不現故。離世間故無依。愛不現故無垢。</p>
</div>
<div class='div-orig'><p>唱柂<span class='note-inline'>(輕呼)</span>字時入般若波羅蜜門名不退轉方便。</p>
</div>
<div class='div-commentary'><p style="margin-left:1em">七柂字。悟一切法。調伏寂靜。真如平等無分別故。方為不退轉方便。</p>
</div>
<div class='div-orig'><p>唱婆<span class='note-inline'>(蒲我切)</span>字時入般若波羅蜜門名金剛場。</p>
</div>
<div class='div-commentary'><p style="margin-left:1em">八婆字。悟一切法離縛解故。方入金剛場。</p>
</div>
<div class='div-orig'><p>唱荼<span class='note-inline'>(徒解切)</span>字時入般若波羅蜜門名曰普輪。</p>
</div>
<div class='div-commentary'><p style="margin-left:1em">九荼字。悟一切法離熱矯穢得清涼故。是普摧義。</p>
</div>
<div class='div-orig'><p>唱沙<span class='note-inline'>(史我切)</span>字時入般若波羅蜜門名為海藏。</p>
</div>
<div class='div-commentary'><p style="margin-left:1em">十沙字。悟一切法無量礙故。如海含像。</p>
</div>
<div class='div-orig'><p>唱縛<span class='note-inline'>(房可切)</span>字時入般若波羅蜜門名普生安住。</p>
</div>
<div class='div-commentary'><p style="margin-left:1em">十一縛字。悟一切法言語道斷故。能徧安住。</p>
</div>
<div class='div-orig'><p>唱哆<span class='note-inline'>(都我切)</span>字時入般若波羅蜜門名圓滿光。</p>
</div>
<div class='div-commentary'><p style="margin-left:1em">十二哆字。悟一切法真如不動故。不動則圓滿發光。</p>
</div>
<div class='div-orig'><p>唱也<span class='note-inline'>(以可切)</span>字時入般若波羅蜜門名差別積聚。</p>
</div>
<div class='div-commentary'><p style="margin-left:1em">十三也字。悟如實不生故。則諸乘差別積聚皆不可得。</p>
</div>
<div class='div-orig'><p>唱瑟吒字時入般若波羅蜜門名普光明息煩惱。</p>
</div>
<div class='div-commentary'><p style="margin-left:1em">十四瑟吒字。悟一切法制伏任持相不可得故。普光明即能制伏。住持煩惱。即所制伏息。即伏義。</p>
</div>
<div class='div-orig'><p>唱迦字時入般若波羅蜜門名無差別雲。</p>
</div>
<div class='div-commentary'><p style="margin-left:1em">十五迦字。悟作者不可得。則作業如雲。皆無差別。</p>
</div>
<div class='div-orig'><p>唱婆<span class='note-inline'>(蘇我切)</span>字時入般若波羅蜜門名降霔大雨。</p>
</div>
<div class='div-commentary'><p style="margin-left:1em">十六婆字。即時平等性。</p>
</div>
<div class='div-orig'><p>唱麼字時入般若波羅蜜門名大流湍激眾峯齊峙。</p>
</div>
<div class='div-commentary'><p style="margin-left:1em">十七麼字。即我所執性。我慢高舉。若眾峯齊峙。我慢則生死長流。湍馳奔激。</p>
</div>
<div class='div-orig'><p>唱伽<span class='note-inline'>(上聲輕呼)</span>字時入般若波羅蜜門名普安立。</p>
</div>
<div class='div-commentary'><p style="margin-left:1em">十八伽字。即一切法行取性。</p>
</div>
<div class='div-orig'><p>唱他<span class='note-inline'>(他可反)</span>字時入般若波羅蜜門名真如平等藏。</p>
</div>
<div class='div-commentary'><p style="margin-left:1em">十九他字。即是處所性。</p>
</div>
<div class='div-orig'><p>唱社字時入般若波羅蜜門名入世間海清淨。</p>
</div>
<div class='div-commentary'><p style="margin-left:1em">二十社字。即能所生起。</p>
</div>
<div class='div-orig'><p>唱銷字時入般若波羅蜜門名念一切佛莊嚴。</p>
</div>
<div class='div-commentary'><p style="margin-left:1em">二十一鎖。字即安隱性。</p>
</div>
<div class='div-orig'><p>唱柂字時入般若波羅蜜門名觀察揀擇一切法聚。</p>
</div>
<div class='div-commentary'><p style="margin-left:1em">二十二柂字。即能持界性。</p>
</div>
<div class='div-orig'><p>唱奢<span class='note-inline'>(尸荷切)</span>字時入般若<span class='note-inline'>(至)</span>隨順一切佛教輪光明。</p>
</div>
<div class='div-commentary'><p style="margin-left:1em">二十三奢字。即寂靜性。</p>
</div>
<div class='div-orig'><p>唱佉字時入般若波羅蜜門名修因地智慧藏。</p>
</div>
<div class='div-commentary'><p style="margin-left:1em">二十四佉字。即如虗空性。</p>
</div>
<div class='div-orig'><p>唱叉<span class='note-inline'>(楚我切)</span>字時入般若波羅蜜門名息諸業海藏。</p>
</div>
<div class='div-commentary'><p style="margin-left:1em">二十五叉字。即盡性。</p>
</div>
<div class='div-orig'><p>唱婆<span class='note-inline'>(蘇紇切)</span>多<span class='note-inline'>(上聲呼)</span>字時<span class='note-inline'>(至)</span>蠲諸惑障門淨光明。</p>
</div>
<div class='div-commentary'><p style="margin-left:1em">二十六娑多字。即任持處非處。令不動性惑障為非處。開淨光明為其處。</p>
</div>
<div class='div-orig'><p>唱壤字時入般若波羅蜜門名作世間智慧門。</p>
</div>
<div class='div-commentary'><p style="margin-left:1em">二十七壤字。即能所知性。</p>
</div>
<div class='div-orig'><p>唱曷攞多<span class='note-inline'>(上聲呼)</span>字時入般若<span class='note-inline'>(至)</span>生死境界智慧輪。</p>
</div>
<div class='div-commentary'><p style="margin-left:1em">二十八曷攞多字。即執著義。性執著為生死境義。即智慧輪。</p>
</div>
<div class='div-orig'><p>唱婆<span class='note-inline'>(蒲餓切)</span>字時入般若<span class='note-inline'>(至)</span>一切智宮殿圓滿莊嚴。</p>
</div>
<div class='div-commentary'><p style="margin-left:1em">二十九婆字。即可破壞性。圓滿之言。不空譯為道場。然此婆字。宜蒲餓切。諸本多云蒲我切。則與第八不殊。</p>
</div>
<div class='div-orig'><p>唱車<span class='note-inline'>(上聲呼)</span>字時入般若<span class='note-inline'>(至)</span>修行方便藏各別圓滿。</p>
</div>
<div class='div-commentary'><p style="margin-left:1em">三十車字。即欲樂覆性。</p>
</div>
<div class='div-orig'><p>唱娑<span class='note-inline'>(蘇紇切)</span>麼字時入般若<span class='note-inline'>(至)</span>名隨十方現見諸佛。</p>
</div>
<div class='div-commentary'><p style="margin-left:1em">三十一婆麼字。即可憶念性。</p>
</div>
<div class='div-orig'><p>唱訶婆<span class='note-inline'>(二字皆上聲呼)</span>字時入般若<span class='note-inline'>(至)</span>令出生無礙力。</p>
</div>
<div class='div-commentary'><p style="margin-left:1em">三十二訶婆字。即可呼召性無緣。召令有緣故。</p>
</div>
<div class='div-orig'><p>唱縒<span class='note-inline'>(七可切)</span>字時入般若<span class='note-inline'>(至)</span>修行趣入一切功德海。</p>
</div>
<div class='div-commentary'><p style="margin-left:1em">三十三縒字。即勇健性。</p>
</div>
<div class='div-orig'><p>唱伽<span class='note-inline'>(上聲呼)</span>字時入般若<span class='note-inline'>(至)</span>持一切法雲堅固海藏。</p>
</div>
<div class='div-commentary'><p style="margin-left:1em">三十四伽字。即厚平等性。</p>
</div>
<div class='div-orig'><p>唱吒字時入般若波羅蜜門名隨願普見十方諸佛。</p>
</div>
<div class='div-commentary'><p style="margin-left:1em">三十五吒字。即積集性。</p>
</div>
<div class='div-orig'><p>唱拏<span class='note-inline'>(嬭可切)</span>字時入般若<span class='note-inline'>(至)</span>觀察字輪有無盡諸億字。</p>
</div>
<div class='div-commentary'><p style="margin-left:1em">三十六拏字。即離諸諠諍。無往無來行住坐臥。謂以常觀字輪故。</p>
</div>
<div class='div-orig'><p>唱娑<span class='note-inline'>(蘇紇切)</span>頗字時入般若<span class='note-inline'>(至)</span>名化眾生究竟處。</p>
</div>
<div class='div-commentary'><p style="margin-left:1em">三十七娑頗字。即徧滿果報。</p>
</div>
<div class='div-orig'><p>唱娑<span class='note-inline'>(同前音)</span>迦字時入般若<span class='note-inline'>(至)</span>無礙辯光明輪徧照。</p>
</div>
<div class='div-commentary'><p style="margin-left:1em">三十八娑迦字。即積聚蘊性。</p>
</div>
<div class='div-orig'><p>唱也<span class='note-inline'>(夷舸切)</span>娑<span class='note-inline'>(蘇舸切)</span>字時<span class='note-inline'>(至)</span>宣說一切佛法境界。</p>
</div>
<div class='div-commentary'><p style="margin-left:1em">三十九也娑字。即衰老性相。</p>
</div>
<div class='div-orig'><p>唱室者字時入般若<span class='note-inline'>(至)</span>於一切眾生界法雷徧吼。</p>
</div>
<div class='div-commentary'><p style="margin-left:1em">四十室者字。即聚集足跡。謂聚集即一切眾生。法雷即是足跡。</p>
</div>
<div class='div-orig'><p>唱侘<span class='note-inline'>(恥加切)</span>字時入般若<span class='note-inline'>(至)</span>以無我法開曉眾生。</p>
</div>
<div class='div-commentary'><p style="margin-left:1em">四十一侘字。即相驅迫性。謂無我曉之。即為驅迫。</p>
</div>
<div class='div-orig'><p>唱陀字時入般若波羅蜜門名一切法輪差別藏。</p>
</div>
<div class='div-commentary'><p style="margin-left:1em">四十二陀字。即究竟處。所謂此究竟。含藏一切法輪。然新譯乃是茶字。去聲引之。上來從娑字來。皆上有悟一切法。下有不可得言。今並略之。若具皆如瑟吒字耳。其中難者。<span class='corr'>已</span>如上釋。餘以經疏相對。文並可知。更有對會及修觀儀。所得功德並別章具也。</p>
<p style="margin-left:1em">△三總結示。</p>
</div>
<div class='div-orig'><p>善男子我唱如是字母時<span class='note-inline'>(至)</span>般若波羅蜜門。</p>
</div>
<div class='div-commentary'><p style="margin-left:1em">結云四十二門者。謂表四十二位故。故智論中諸位圓融。明初阿字。具後諸字。</p>
<p style="margin-left:1em">△四謙<span class='corr'>己</span>推勝。</p>
</div>
<div class='div-orig'><p>善男子我唯知此善知眾藝<span class='note-inline'>(至)</span>無沉沒無不現證。</p>
</div>
<div class='div-commentary'><p style="margin-left:1em">推勝即就其所知眾藝。寄勝推之。不捨世俗。皆與實相。不相違背。會同般若之門。</p>
</div>
<div class='div-orig'><p>而我云何能知能說彼功德行。</p>
</div>
<div class='div-commentary'><p style="margin-left:1em">△五指示後友。</p>
</div>
<div class='div-orig'><p>善男子此摩竭提國<span class='note-inline'>(至)</span>彼中有城名婆<span class='corr'>呾</span>那。</p>
</div>
<div class='div-commentary'><p style="margin-left:1em">此云增益。以無盡三昧能出生故。</p>
</div>
<div class='div-orig'><p>有優婆夷號曰賢勝。</p>
</div>
<div class='div-commentary'><p style="margin-left:1em">賢猶直善。無依道場。直善之最。</p>
</div>
<div class='div-orig'><p>汝詣彼問菩薩云何學菩薩行修菩薩道。</p>
</div>
<div class='div-commentary'><p style="margin-left:1em">△六戀德禮辭。</p>
</div>
<div class='div-orig'><p>時善財童子頭面敬禮<span class='note-inline'>(至)</span>繞無數帀戀仰辭去。</p>
</div>
<p class='juan'>大方廣佛華嚴經疏卷第一百一十四</p></div></div>
</div><!-- end of div[@id='body'] -->
</body></html>