<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛經疏記會編</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>No. 492-A 金剛般若經疏記會編序</p><p>一切眾生自性般若。與諸佛平等。眾生唯妄執未謝。故波迸六道。甘淪溺而不之返。世尊為說一切修多羅。不過令其於<span class='corr'>己</span>躬下。證其本有如是之事而<span class='corr'>已</span>。然諸契經。演說不同。有曲有直。有純有雜。唯金剛般若一經。破執斷疑。最為直說純說者也。此經總之則一。析之有三種。一曰。實相般若。如金之堅。即理經也。二曰。觀照般若。如金之利。即行經也。三曰。文字般若。如金之光。即教經也。利根圓獲。鈍者淺執。昔六祖大師。聞客誦至應無所住而生其心。中峯老人。讀至荷擔如來阿耨多羅三藐三菩提。豁然悟入。此頓見實相。最上利根也。其次則明觀照。又次則信文字。至於但信文字根。斯為下矣。然末世頓入者少。故理由行證。行藉教明。則文字實又二種般若之津筏也。是經文則甚略。而義該大部。入位上流。乍難窺測。然自創譯<span class='corr'>已</span>來。此方疏釋。約數百家。深經淺解。<span class='corr'>已</span>謂少益。況偏辭臆說。至有不堪聞見者乎。昔佛滅後。西域有無著菩薩。入日光定。上升兜率。詣彌勒問此經義。彌勒以八十偈頌之。無著出定。與其弟天親。各稟偈造論。二論互釋。經旨彌深。仍非淺智所了。唐圭山大師。以妙悟之姿。泳遊教海。愍物興慈。遂正本二論。旁采諸說。述纂要疏二卷。辭精理極。為眾釋中最。然一往讀之不了者。什猶六七。石壁師別為廣解。又失之太繁。長水師復起而翦削之。成刊定記。而疏義顯矣。疏義顯。而後金剛般若教行理三經。乃無不顯矣。但今宇內謬解偏多。傳講諸師。又恒習世本。各封<span class='corr'>己</span>見。以故鮮知宗尚。嗟乎獨不思聖凡愚智藐若雲泥。無著是登地菩薩。天親是地前加行菩薩。二人親稟彌勒。彌勒是補處大士。親稟釋尊。今疏悉依二論。則疏即佛語。佛語不宗將誰宗乎。䇿昔因閱藏。幸遇斯文。精研三復。如獲重寶。但以疏記別行。尋討維艱。文義連綿。科章間錯。起止血脉。作者猶迷。於是不量庸愚。秉筆從事。校經節疏。會記編科。繕寫嚴覈。至三脫其稿。於中添削釐合。殊費斟裁。俾覽者無神昏目眩之嫌。有執謝疑除之益。特授剞劂。以廣流傳。或曰。子禪者也。乃事經疏之學耶。予曰。噫子過矣。請無遠論。即圭山長水二師。一則宗大鑑。而徹禪源。一則叩琅邪。而悟心要。亦皆續教內之真傳。即文字而直指。苟具正眼。豈存二見。況此般若者。乃覺體之異名。種智之殊號。性空緣會。法爾無差。功德發心。本無限齊。吾將流通如是之經。以期<span class='corr'>己</span>他之兼利也。流通文字。用嚴化身。流通觀照。用嚴報身。流通實相。用嚴法身。如是則為具足佛身。何以故。生了二因。決能成就故。經云。是經義不可思議。果報亦不可思議。諸有福智者。應作如是觀。</p>
<p>康熈甲辰歲仲夏之吉荊溪後學行䇿書於武林之河渚草堂</p>
</div>
<div class='div-other'><a id='mulu2' />
<p class='h1'>No. 492-B 金剛般若經疏記會編科文</p><p class="byline">長水沙門　子璿　錄</p>
<ul class="">
<li>○疏文分<span class="note-inline">(三)</span>
<ul class="">
<li>初標題目<span class="note-inline">(二)</span>
<ul class="">
<li>初經疏名題</li>

<li>二作者嘉號</li>
</ul></li>

<li>二敘宗旨<span class="note-inline">(二)</span>
<ul class="">
<li>初敘讚經旨<span class="note-inline">(二)</span>
<ul class="">
<li>初通明起教之緣<span class="note-inline">(二)</span>
<ul class="">
<li>初明迷真起妄<span class="note-inline">(二)</span>
<ul class="">
<li>初真空</li>

<li>二妄有</li>
</ul></li>

<li>二明習妄流轉<span class="note-inline">(由是)</span></li>
</ul></li>

<li>二別明說教之意<span class="note-inline">(二)</span>
<ul class="">
<li>初敘說阿含之意<span class="note-inline">(二)</span>
<ul class="">
<li>初正敘<span class="note-inline">(故我)</span></li>

<li>二結判<span class="note-inline">(既除)</span></li>
</ul></li>

<li>二敘說般若之意<span class="note-inline">(二)</span>
<ul class="">
<li>初總示大部<span class="note-inline">(二)</span>
<ul class="">
<li>初敘教釋意<span class="note-inline">(欲盡)</span></li>

<li>二顯瑞彰會<span class="note-inline">(三千)</span></li>
</ul></li>

<li>二別示今經<span class="note-inline">(二)</span>
<ul class="">
<li>初略標指<span class="note-inline">(令之)</span></li>

<li>二廣敘讚<span class="note-inline">(二)</span>
<ul class="">
<li>初敘嘆幽玄<span class="note-inline">(二)</span>
<ul class="">
<li>初具敘一經詮旨<span class="note-inline">(三)</span>
<ul class="">
<li>初正敘<span class="note-inline">(句偈)</span></li>

<li>二反顯<span class="note-inline">(不先)</span></li>

<li>三順結<span class="note-inline">(故雖)</span></li>
</ul></li>

<li>二結嘆四法幽玄<span class="note-inline">(三)</span>
<ul class="">
<li>初正結歎</li>

<li>二示難了</li>

<li>三彰謬解</li>
</ul></li>
</ul></li>

<li>二引文結顯<span class="note-inline">(河沙)</span></li>
</ul></li>
</ul></li>
</ul></li>
</ul></li>
</ul></li>

<li>二述造疏意<span class="note-inline">(二)</span>
<ul class="">
<li>初示疏論師承有據<span class="note-inline">(二)</span>
<ul class="">
<li>初二論師承斥他添削<span class="note-inline">(且天)</span></li>

<li>二示今述解不攻異端<span class="note-inline">(故今)</span></li>
</ul></li>

<li>二示名題義意在下<span class="note-inline">(纂要)</span></li>
</ul></li>
</ul></li>

<li>三解本文<span class="note-inline">(二)</span>
<ul class="">
<li>初偈文皈請<span class="note-inline">(稽首)</span></li>

<li>二開章正釋<span class="note-inline">(二)</span>
<ul class="">
<li>初標列章門<span class="note-inline">(將釋)</span></li>

<li>二依章正釋<span class="note-inline">(四)</span>
<ul class="">
<li>初辯教起因緣<span class="note-inline">(二)</span>
<ul class="">
<li>初總論諸教<span class="note-inline">(二)</span>
<ul class="">
<li>初通赴機緣<span class="note-inline">(初中)</span></li>

<li>二克就佛意<span class="note-inline">(若據)</span></li>
</ul></li>

<li>二別顯此經<span class="note-inline">(五)</span>
<ul class="">
<li>初對治我法二執<span class="note-inline">(三)</span>
<ul class="">
<li>初標<span class="note-inline">(後別)</span></li>

<li>二釋<span class="note-inline">(二)</span>
<ul class="">
<li>初總標由執起障<span class="note-inline">(由此)</span></li>

<li>二別示一障過患<span class="note-inline">(二)</span>
<ul class="">
<li>初煩惱<span class="note-inline">(由煩)</span></li>

<li>二所知<span class="note-inline">(由所)</span></li>
</ul></li>
</ul></li>

<li>三結<span class="note-inline">(二執)</span></li>
</ul></li>

<li>二遮斷種現二疑<span class="note-inline">(二)</span>
<ul class="">
<li>初標<span class="note-inline">(二為)</span></li>

<li>二釋<span class="note-inline">(遮未)</span></li>
</ul></li>

<li>三轉滅輕重二業<span class="note-inline">(二)</span>
<ul class="">
<li>初標<span class="note-inline">(三為)</span></li>

<li>二釋<span class="note-inline">(轉重)</span></li>
</ul></li>

<li>四顯示福慧二因<span class="note-inline">(三)</span>
<ul class="">
<li>初標<span class="note-inline">(四為)</span></li>

<li>二釋<span class="note-inline">(二)</span>
<ul class="">
<li>初未說失為凡小<span class="note-inline">(佛成)</span></li>

<li>二<span class="corr">已</span>說得為佛因<span class="note-inline">(二)</span>
<ul class="">
<li>初順釋<span class="note-inline">(故談)</span></li>

<li>二反顯<span class="note-inline">(若無)</span></li>
</ul></li>
</ul></li>

<li>三結<span class="note-inline">(故須)</span></li>
</ul></li>

<li>五發明真應二果<span class="note-inline">(三)</span>
<ul class="">
<li>初標<span class="note-inline">(五為)</span></li>

<li>二釋<span class="note-inline">(未聞)</span></li>

<li>三結<span class="note-inline">(故此)</span></li>
</ul></li>
</ul></li>
</ul></li>

<li>二明經宗躰<span class="note-inline">(二)</span>
<ul class="">
<li>初明宗<span class="note-inline">(二)</span>
<ul class="">
<li>初統明諸教<span class="note-inline">(第二)</span></li>

<li>二別顯今經<span class="note-inline">(三)</span>
<ul class="">
<li>初約法正立<span class="note-inline">(別顯)</span></li>

<li>二約喻釋成<span class="note-inline">(以即)</span></li>

<li>三約行結顯<span class="note-inline">(萬行)</span></li>
</ul></li>
</ul></li>

<li>二明躰<span class="note-inline">(三)</span>
<ul class="">
<li>初標立<span class="note-inline">(二躰)</span></li>

<li>二正釋<span class="note-inline">(文字)</span></li>

<li>三總結<span class="note-inline">(故皆)</span></li>
</ul></li>
</ul></li>

<li>三分別處會<span class="note-inline">(二)</span>
<ul class="">
<li>初總明佛說大部處會<span class="note-inline">(二)</span>
<ul class="">
<li>初總示大部<span class="note-inline">(第三)</span></li>

<li>二別顯此經<span class="note-inline">(此經)</span></li>
</ul></li>

<li>二別明傳譯此卷時主<span class="note-inline">(三)</span>
<ul class="">
<li>初正明東土翻譯前後<span class="note-inline">(二)</span>
<ul class="">
<li>初通辯諸譯<span class="note-inline">(後別)</span></li>

<li>二剋示所傳<span class="note-inline">(今所)</span></li>
</ul></li>

<li>二因辨西方解釋異同<span class="note-inline">(天竺)</span></li>

<li>三示今科判依據差別<span class="note-inline">(二)</span>
<ul class="">
<li>初正明科釋所依<span class="note-inline">(今科)</span></li>

<li>二結成立題所以<span class="note-inline">(題云)</span></li>
</ul></li>
</ul></li>
</ul></li>

<li>四釋通文義<span class="note-inline">(二)</span>
<ul class="">
<li>初解題目<span class="note-inline">(疏二)</span>
<ul class="">
<li>初釋所詮<span class="note-inline">(三)</span>
<ul class="">
<li>初釋金剛<span class="note-inline">(二)</span>
<ul class="">
<li>初翻名示相<span class="note-inline">(金剛)</span></li>

<li>二約法辨義<span class="note-inline">(二)</span>
<ul class="">
<li>初引經論總彰二義<span class="note-inline">(三)</span>
<ul class="">
<li>初總標略辯<span class="note-inline">(極堅)</span></li>

<li>二引教委釋<span class="note-inline">(涅槃)</span></li>

<li>三結顯喻旨<span class="note-inline">(皆以)</span></li>
</ul></li>

<li>二引真諦別示六種<span class="note-inline">(二)</span>
<ul class="">
<li>初正明六種<span class="note-inline">(又真)</span></li>

<li>二結示傍正<span class="note-inline">(傍兼)</span></li>
</ul></li>
</ul></li>
</ul></li>

<li>二釋般若<span class="note-inline">(二)</span>
<ul class="">
<li>初翻名略指<span class="note-inline">(般若)</span></li>

<li>二引教廣釋<span class="note-inline">(二)</span>
<ul class="">
<li>初引論別相釋<span class="note-inline">(二)</span>
<ul class="">
<li>初明總攝三慧<span class="note-inline">(若約)</span></li>

<li>二引論文釋成<span class="note-inline">(二)</span>
<ul class="">
<li>初正釋成<span class="note-inline">(故無)</span></li>

<li>二配因果<span class="note-inline">(二)</span>
<ul class="">
<li>初双引論<span class="note-inline">(又云)</span></li>

<li>二双解釋<span class="note-inline">(則聞)</span></li>
</ul></li>
</ul></li>
</ul></li>

<li>二引經通相釋<span class="note-inline">(若依)</span></li>
</ul></li>
</ul></li>

<li>三釋波羅蜜<span class="note-inline">(三)</span>
<ul class="">
<li>初約語對翻<span class="note-inline">(波羅)</span></li>

<li>二約義順釋<span class="note-inline">(二)</span>
<ul class="">
<li>初釋義<span class="note-inline">(謂離)</span></li>

<li>二通難<span class="note-inline">(一切)</span></li>
</ul></li>

<li>三順義通結<span class="note-inline">(若兼)</span></li>
</ul></li>
</ul></li>

<li>二釋能詮<span class="note-inline">(二)</span>
<ul class="">
<li>初翻名<span class="note-inline">(經者)</span></li>

<li>二釋義<span class="note-inline">(契者)</span></li>
</ul></li>
</ul></li>

<li>二釋經文<span class="note-inline">(疏)</span>○</li>
</ul></li>
</ul></li>
</ul></li>
</ul></li>
</ul></li>
</ul>
<ul class="">
<li>○二釋經文<span class="note-inline">(疏二)</span>
<ul class="">
<li>初科分<span class="note-inline">(後釋)</span></li>

<li>二隨釋<span class="note-inline">(經三)</span>
<ul class="">
<li>初序分<span class="note-inline">(二)</span>
<ul class="">
<li>初證信序<span class="note-inline">(疏三)</span>
<ul class="">
<li>初明建立因<span class="note-inline">(釋此)</span></li>

<li>二明建立意<span class="note-inline">(二明)</span></li>

<li>三正釋文義<span class="note-inline">(二)</span>
<ul class="">
<li>初標列述意<span class="note-inline">(三正)</span></li>

<li>二依科解文<span class="note-inline">(六)</span>
<ul class="">
<li>初信成就<span class="note-inline">(二)</span>
<ul class="">
<li>初合釋<span class="note-inline">(一信)</span></li>

<li>二單釋<span class="note-inline">(單釋)</span></li>
</ul></li>

<li>二聞成就<span class="note-inline">(二)</span>
<ul class="">
<li>初正釋我聞之義<span class="note-inline">(二聞)</span></li>

<li>二商較所聞之法<span class="note-inline">(阿難)</span></li>
</ul></li>

<li>三時成就<span class="note-inline">(二)</span>
<ul class="">
<li>初揀顯釋<span class="note-inline">(三時)</span></li>

<li>二會法釋<span class="note-inline">(又說)</span></li>
</ul></li>

<li>四主成就<span class="note-inline">(二)</span>
<ul class="">
<li>初翻名<span class="note-inline">(四主)</span></li>

<li>二釋義<span class="note-inline">(二)</span>
<ul class="">
<li>初引論正釋<span class="note-inline">(二)</span>
<ul class="">
<li>初約體離念釋<span class="note-inline">(起信)</span></li>

<li>二約位三義釋<span class="note-inline">(然覺)</span></li>
</ul></li>

<li>二引論反釋<span class="note-inline">(三)</span>
<ul class="">
<li>初反顯<span class="note-inline">(故知)</span></li>

<li>二引證<span class="note-inline">(起信)</span></li>

<li>三順結<span class="note-inline">(又云)</span></li>
</ul></li>
</ul></li>
</ul></li>

<li>五處成就<span class="note-inline">(二)</span>
<ul class="">
<li>初釋舍衛<span class="note-inline">(五處)</span></li>

<li>二釋祗園<span class="note-inline">(二)</span>
<ul class="">
<li>初總指<span class="note-inline">(祗樹)</span></li>

<li>二別釋<span class="note-inline">(三)</span>
<ul class="">
<li>初釋祗陀<span class="note-inline">(祗陀)</span></li>

<li>二釋給孤<span class="note-inline">(梵語)</span></li>

<li><span class="corr">三</span>釋園字<span class="note-inline">(西國)</span></li>
</ul></li>
</ul></li>
</ul></li>

<li>六眾成就<span class="note-inline">(二)</span>
<ul class="">
<li>初釋標類<span class="note-inline">(六眾)</span></li>

<li>二釋舉數<span class="note-inline">(千二)</span></li>
</ul></li>
</ul></li>
</ul></li>
</ul></li>

<li>二發起序<span class="note-inline">(疏二)</span>
<ul class="">
<li>初敘意<span class="note-inline">(二發)</span></li>

<li>二隨釋<span class="note-inline">(經二)</span>
<ul class="">
<li>初戒<span class="note-inline">(疏七)</span>
<ul class="">
<li>初釋化主<span class="note-inline">(分七)</span></li>

<li>二釋化時<span class="note-inline">(二化)</span></li>

<li>三釋化儀<span class="note-inline">(三化)</span></li>

<li>四釋化處<span class="note-inline">(四化)</span></li>

<li>五釋化事<span class="note-inline">(五化)</span></li>

<li>六釋化等<span class="note-inline">(六化)</span></li>

<li>七釋化終<span class="note-inline">(七化)</span></li>
</ul></li>

<li>二定<span class="note-inline">(疏二)</span>
<ul class="">
<li>初正解此文<span class="note-inline">(三)</span>
<ul class="">
<li>初併資緣<span class="note-inline">(分二)</span></li>

<li>二淨身業<span class="note-inline">(二淨)</span></li>

<li>三正入定<span class="note-inline">(三正)</span></li>
</ul></li>

<li>二通前表法<span class="note-inline">(二)</span>
<ul class="">
<li>初約大雲廣辨<span class="note-inline">(三)</span>
<ul class="">
<li>初標<span class="note-inline">(然大)</span></li>

<li>二釋<span class="note-inline">(二)</span>
<ul class="">
<li>初表通序<span class="note-inline">(表本)</span></li>

<li>二表別序<span class="note-inline">(覺心)</span></li>
</ul></li>

<li>三結<span class="note-inline">(欲談)</span></li>
</ul></li>

<li>二引資聖略明<span class="note-inline">(二)</span>
<ul class="">
<li>初正明<span class="note-inline">(資聖)</span></li>

<li>二引證<span class="note-inline">(故涅)</span></li>
</ul></li>
</ul></li>
</ul></li>
</ul></li>
</ul></li>
</ul></li>

<li>二正宗分○</li>

<li>三流通分○</li>
</ul></li>
</ul></li>
</ul>
<ul class="">
<li>○二正說分<span class="note-inline">(疏二)</span>
<ul class="">
<li>初標列章門<span class="note-inline">(第二)</span></li>

<li>二依章隨釋<span class="note-inline">(二)</span>
<ul class="">
<li>初約無著七種義句以懸判<span class="note-inline">(三)</span>
<ul class="">
<li>初正示七句<span class="note-inline">(七)</span>
<ul class="">
<li>初種性<span class="note-inline">(初中)</span></li>

<li>二發起<span class="note-inline">(二發)</span></li>

<li>三住處<span class="note-inline">(三行)</span></li>

<li>四對治<span class="note-inline">(四對)</span></li>

<li>五不失<span class="note-inline">(五不)</span></li>

<li>六地位<span class="note-inline">(六地)</span></li>

<li>七立名<span class="note-inline">(七名)</span></li>
</ul></li>

<li>二總指後四<span class="note-inline">(後四)</span></li>

<li>三廣釋第三<span class="note-inline">(三)</span>
<ul class="">
<li>初正辨十八住處<span class="note-inline">(十八)</span>
<ul class="">
<li>初發心住<span class="note-inline">(十八)</span></li>

<li>二波羅蜜相應住<span class="note-inline">(二波)</span></li>

<li>三欲得色身住<span class="note-inline">(二欲)</span></li>

<li>四欲得法身住<span class="note-inline">(四欲)</span></li>

<li>五修道無慢住<span class="note-inline">(三)</span>
<ul class="">
<li>初正示此文<span class="note-inline">(五於)</span></li>

<li>二通敘後段<span class="note-inline">(從此)</span></li>

<li>三別結對治<span class="note-inline">(今當)</span></li>
</ul></li>

<li>六不離佛世住<span class="note-inline">(六不)</span></li>

<li>七願淨佛土住<span class="note-inline">(七願)</span></li>

<li>八成熟眾生住<span class="note-inline">(八成)</span></li>

<li>九遠離外論住<span class="note-inline">(九遠)</span></li>

<li>十觀破色身住<span class="note-inline">(十色)</span></li>

<li>十一給侍如來住<span class="note-inline">(十一)</span></li>

<li>十二遠離退失住<span class="note-inline">(十二)</span></li>

<li>十三忍<span class="corr">苦</span>住<span class="note-inline">(十三)</span></li>

<li>十四離寂靜味住<span class="note-inline">(十四)</span></li>

<li>十五證道離喜住<span class="note-inline">(十五)</span></li>

<li>十六求佛教授住<span class="note-inline">(十六)</span></li>

<li>十七證道住<span class="note-inline">(十七)</span></li>

<li>十八求佛地住<span class="note-inline">(六)</span>
<ul class="">
<li>初國土淨具足<span class="note-inline">(十八)</span></li>

<li>二見智淨具足<span class="note-inline">(二無)</span></li>

<li>三福自在具足<span class="note-inline">(三福)</span></li>

<li>四無上身具足<span class="note-inline">(四身)</span></li>

<li>五無上語具足<span class="note-inline">(五語)</span></li>

<li>六無上心具足<span class="note-inline">(六心)</span></li>
</ul></li>
</ul></li>

<li>二重以八義相攝<span class="note-inline">(又十)</span></li>

<li>三更約地位配釋<span class="note-inline">(十八)</span></li>
</ul></li>
</ul></li>

<li>二依天親問答斷疑以科釋<span class="note-inline">(二)</span>
<ul class="">
<li>初牒章分文<span class="note-inline">(第一)</span></li>

<li>二依章正釋<span class="note-inline">(經四)</span>
<ul class="">
<li>初善現申請<span class="note-inline">(二)</span>
<ul class="">
<li>初整儀讚佛<span class="note-inline">(疏二)</span>
<ul class="">
<li>初釋請人<span class="note-inline">(長老)</span></li>

<li>二釋請儀<span class="note-inline">(二)</span>
<ul class="">
<li>初正釋經文<span class="note-inline">(從座)</span></li>

<li>二別解菩薩<span class="note-inline">(菩提)</span></li>
</ul></li>
</ul></li>

<li>二正發問端<span class="note-inline">(疏二)</span>
<ul class="">
<li>初釋當機<span class="note-inline">(曲分)</span></li>

<li>二釋正問<span class="note-inline">(三)</span>
<ul class="">
<li>初釋魏本<span class="note-inline">(二釋)</span></li>

<li>二會當經<span class="note-inline">(秦譯)</span></li>

<li>三引論證<span class="note-inline">(故無)</span></li>
</ul></li>
</ul></li>
</ul></li>

<li>二如來讚許<span class="note-inline">(疏三)</span>
<ul class="">
<li>初印讚所讚<span class="note-inline">(曲分)</span></li>

<li>二敕聽許說<span class="note-inline">(二敕)</span></li>

<li>三標勸將陳<span class="note-inline">(三標)</span></li>
</ul></li>

<li>三善現佇聞</li>

<li>四如來正說<span class="note-inline">(二)</span>
<ul class="">
<li>初正答所問<span class="note-inline">(二)</span>
<ul class="">
<li>初舉總標別以牒問<span class="note-inline">(疏四)</span>
<ul class="">
<li>初正釋經文<span class="note-inline">(此以)</span></li>

<li>二斥他謬判<span class="note-inline">(有科)</span></li>

<li>三詳定經旨<span class="note-inline">(況詳)</span></li>

<li>四牒難釋通<span class="note-inline">(不別)</span></li>
</ul></li>

<li>二約別顯總以答問<span class="note-inline">(二)</span>
<ul class="">
<li>初答安住降心問<span class="note-inline">(四)</span>
<ul class="">
<li>初廣大心<span class="note-inline">(疏二)</span>
<ul class="">
<li>初釋標<span class="note-inline">(文二)</span></li>

<li>二釋列<span class="note-inline">(三)</span>
<ul class="">
<li>初受生差別<span class="note-inline">(二)</span>
<ul class="">
<li>初釋文<span class="note-inline">(若卯)</span></li>

<li>二通難<span class="note-inline">(卯劣)</span></li>
</ul></li>

<li>二依止差別<span class="note-inline">(二依)</span></li>

<li>三境界差別<span class="note-inline">(二境)</span></li>
</ul></li>
</ul></li>

<li>二第一心</li>

<li>三常心</li>

<li>四不倒心</li>
</ul></li>

<li>二答修行降心問<span class="note-inline">(五)</span>
<ul class="">
<li>初總標</li>

<li>二別釋</li>

<li>三總結</li>

<li>四顯益<span class="note-inline">(疏二)</span>
<ul class="">
<li>初科釋文意<span class="note-inline">(初句)</span></li>

<li>二別辨喻旨<span class="note-inline">(虛空)</span></li>
</ul></li>

<li>五結勸</li>
</ul></li>
</ul></li>
</ul></li>

<li>二躡迹斷疑<span class="note-inline">(疏二)</span>
<ul class="">
<li>初約論分文<span class="note-inline">(二躡)</span></li>

<li>二依論科釋<span class="note-inline">(經分二十七)</span>
<ul class="">
<li>初斷求佛行施住相疑<span class="note-inline">(疏一)</span>
<ul class="">
<li>初標章敘疑<span class="note-inline">(一斷)</span></li>

<li>二依經斷疑<span class="note-inline">(經四)</span>
<ul class="">
<li>初舉疑因以問</li>

<li>二防相得以酬</li>

<li>三釋體異有為</li>

<li>四印佛身為相<span class="note-inline">(疏二)</span>
<ul class="">
<li>初釋前二句<span class="note-inline">(二)</span>
<ul class="">
<li>初正釋<span class="note-inline">(非俱)</span></li>

<li>二引證<span class="note-inline">(故起)</span></li>
</ul></li>

<li>二釋後二句<span class="note-inline">(二)</span>
<ul class="">
<li>初正釋<span class="note-inline">(若見)</span></li>

<li>二引論釋<span class="note-inline">(四)</span>
<ul class="">
<li>初引起信<span class="note-inline">(故起)</span></li>

<li>二引肇注<span class="note-inline">(肇云)</span></li>

<li>三引本論<span class="note-inline">(偈云)</span></li>

<li>四依無著<span class="note-inline">(無著)</span></li>
</ul></li>
</ul></li>
</ul></li>
</ul></li>
</ul></li>

<li>二斷因果俱深無信疑<span class="note-inline">(疏二)</span>
<ul class="">
<li>初隨章敘疑<span class="note-inline">(經二斷)</span></li>

<li>二依經斷疑<span class="note-inline">(經四)</span>
<ul class="">
<li>初約無信以呈疑</li>

<li>二呵疑詞以顯信</li>

<li>三明能信之所以<span class="note-inline">(二)</span>
<ul class="">
<li>初明歷事善友積集信因</li>

<li>二明善友所攝成就信德<span class="note-inline">(二)</span>
<ul class="">
<li>初明攝受得福顯福德門<span class="note-inline">(疏二)</span>
<ul class="">
<li>初釋佛知見</li>

<li>二釋得福德<span class="note-inline">(得福)</span></li>
</ul></li>

<li>二明攝受所以顯智慧門<span class="note-inline">(疏二)</span>
<ul class="">
<li>初敘意<span class="note-inline">(二明)</span></li>

<li>二科釋<span class="note-inline">(經二)</span>
<ul class="">
<li>初正明<span class="corr">已</span>斷麤執<span class="note-inline">(疏二)</span>
<ul class="">
<li>初節釋經文</li>

<li>二商較經旨<span class="note-inline">(然離)</span></li>
</ul></li>

<li>二因顯未除細執<span class="note-inline">(疏二)</span>
<ul class="">
<li>初釋總明二相<span class="note-inline">(若心)</span></li>

<li>二釋別明二相<span class="note-inline">(二)</span>
<ul class="">
<li>初正辨二相<span class="note-inline">(若取)</span></li>

<li>二別解徵意<span class="note-inline">(中有)</span></li>
</ul></li>
</ul></li>
</ul></li>
</ul></li>
</ul></li>
</ul></li>

<li>四示中道之玄門</li>
</ul></li>
</ul></li>

<li>三斷無相云何得說疑<span class="note-inline">(疏二)</span>
<ul class="">
<li>初隨章敘疑<span class="note-inline">(三斷)</span></li>

<li>二依經斷疑<span class="note-inline">(經二)</span>
<ul class="">
<li>初問答斷疑<span class="note-inline">(四)</span>
<ul class="">
<li>初舉疑因以問</li>

<li>二順實理以酬</li>

<li>三釋無定法之言<span class="note-inline">(疏二)</span>
<ul class="">
<li>初引無著</li>

<li>二引天親<span class="note-inline">(二)</span>
<ul class="">
<li>初釋文<span class="note-inline">(論云)</span></li>

<li>二通難<span class="note-inline">(何故)</span></li>
</ul></li>
</ul></li>

<li>四釋無取說所以</li>
</ul></li>

<li>二校量顯勝<span class="note-inline">(四)</span>
<ul class="">
<li>初舉劣福以問</li>

<li>二釋福多以酬</li>

<li>三判經福超過<span class="note-inline">(疏二)</span>
<ul class="">
<li>初正釋經文</li>

<li>二別示句相<span class="note-inline">(四句)</span></li>
</ul></li>

<li>四釋超過所以<span class="note-inline">(二)</span>
<ul class="">
<li>初正釋</li>

<li>二轉釋</li>
</ul></li>
</ul></li>
</ul></li>
</ul></li>

<li>四斷聲聞得果是取疑<span class="note-inline">(疏二)</span>
<ul class="">
<li>初隨章敘疑<span class="note-inline">(四斷)</span></li>

<li>二依經斷疑<span class="note-inline">(經四)</span>
<ul class="">
<li>初入流果<span class="note-inline">(疏三)</span>
<ul class="">
<li>初正釋經文</li>

<li>二商較果證<span class="note-inline">(然非)</span></li>

<li>三結斷疑情<span class="note-inline">(故知)</span></li>
</ul></li>

<li>二一來果</li>

<li>三不來果</li>

<li>四不生果<span class="note-inline">(疏二)</span>
<ul class="">
<li>初辨得名<span class="note-inline">(四不)</span></li>

<li>二分科釋<span class="note-inline">(經三)</span>
<ul class="">
<li>初舉所得以問</li>

<li>二明無取以答</li>

<li>三引<span class="corr">己</span>證令信<span class="note-inline">(三)</span>
<ul class="">
<li>初明佛先印</li>

<li>二彰<span class="corr">己</span>不取</li>

<li>三却釋佛意</li>
</ul></li>
</ul></li>
</ul></li>
</ul></li>
</ul></li>

<li>五斷釋迦然燈取說疑<span class="note-inline">(疏二)</span>
<ul class="">
<li>初隨章敘疑<span class="note-inline">(五斷)</span></li>

<li>二依經斷疑</li>
</ul></li>

<li>六斷嚴土違於不取疑<span class="note-inline">(疏二)</span>
<ul class="">
<li>初隨章敘疑<span class="note-inline">(六斷)</span></li>

<li>二依經斷疑<span class="note-inline">(經三)</span>
<ul class="">
<li>初舉取相莊嚴問</li>

<li>二釋離相莊嚴答</li>

<li>三依淨心莊嚴勸</li>
</ul></li>
</ul></li>

<li>七斷受得報身有取疑<span class="note-inline">(疏二)</span>
<ul class="">
<li>初隨章指疑<span class="note-inline">(七斷)</span></li>

<li>二依經斷疑<span class="note-inline">(經二)</span>
<ul class="">
<li>初問答斷疑<span class="note-inline">(疏二)</span>
<ul class="">
<li>初總釋喻旨</li>

<li>二別解非身<span class="note-inline">(二)</span>
<ul class="">
<li>初牒經略指<span class="note-inline">(非身)</span></li>

<li>二引論廣釋<span class="note-inline">(二)</span>
<ul class="">
<li>初引本偈<span class="note-inline">(故偈)</span></li>

<li>二引論文<span class="note-inline">(三)</span>
<ul class="">
<li>初双標<span class="note-inline">(論云)</span></li>

<li>二双釋<span class="note-inline">(以唯)</span></li>

<li>三双結<span class="note-inline">(以是)</span></li>
</ul></li>
</ul></li>
</ul></li>
</ul></li>

<li>二校量顯勝<span class="note-inline">(二)</span>
<ul class="">
<li>初約外財校量廣顯經勝<span class="note-inline">(二)</span>
<ul class="">
<li>初校量勝劣<span class="note-inline">(三)</span>
<ul class="">
<li>初約多河以辨沙</li>

<li>二約多沙以彰福</li>

<li>三約多福以顯勝</li>
</ul></li>

<li>二釋勝所以<span class="note-inline">(五)</span>
<ul class="">
<li>初尊處嘆人勝<span class="note-inline">(三)</span>
<ul class="">
<li>初明處可敬</li>

<li>二顯人獲益</li>

<li>三顯處有佛</li>
</ul></li>

<li>二約義辨名勝</li>

<li>三佛無異說勝</li>

<li>四施福劣塵勝</li>

<li>五感果離相勝</li>
</ul></li>
</ul></li>

<li>二約內財校量倍顯經勝<span class="note-inline">(二)</span>
<ul class="">
<li>初校量勝劣</li>

<li>二釋勝所以<span class="note-inline">(五)</span>
<ul class="">
<li>初泣歎未聞深法勝</li>

<li>二淨心契實具德勝<span class="note-inline">(二)</span>
<ul class="">
<li>初正明</li>

<li>二拂跡</li>
</ul></li>

<li>三信解三空同佛勝<span class="note-inline">(三)</span>
<ul class="">
<li>初總標信解</li>

<li>二別顯三空</li>

<li>三如來印定</li>
</ul></li>

<li>四聞時不動希有勝</li>

<li>五大因清淨第一勝</li>
</ul></li>
</ul></li>
</ul></li>
</ul></li>
</ul></li>

<li>八斷持說未脫苦果疑<span class="note-inline">(疏二)</span>
<ul class="">
<li>初隨章敘疑<span class="note-inline">(八斷)</span></li>

<li>二依經斷疑<span class="note-inline">(經二)</span>
<ul class="">
<li>初明超忍以斷疑<span class="note-inline">(二)</span>
<ul class="">
<li>初明忍體</li>

<li>二明忍相<span class="note-inline">(二)</span>
<ul class="">
<li>初引一生證極苦忍<span class="note-inline">(二)</span>
<ul class="">
<li>初正明</li>

<li>二反顯</li>
</ul></li>

<li>二引多生證相續忍</li>
</ul></li>
</ul></li>

<li>二勸離相以安忍<span class="note-inline">(疏二)</span>
<ul class="">
<li>初引論敘意<span class="note-inline">(二勸)</span></li>

<li>二分文正釋<span class="note-inline">(經二)</span>
<ul class="">
<li>初總標</li>

<li>二別顯<span class="note-inline">(二)</span>
<ul class="">
<li>初對治不忍流轉苦</li>

<li>二對治不忍相違苦<span class="note-inline">(疏二)</span>
<ul class="">
<li>初引無著顯意</li>

<li>二約天親釋文<span class="note-inline">(論云)</span></li>
</ul></li>
</ul></li>
</ul></li>
</ul></li>
</ul></li>
</ul></li>

<li>九斷能證無體非因疑<span class="note-inline">(疏二)</span>
<ul class="">
<li>初隨章敘疑<span class="note-inline">(九斷)</span></li>

<li>二依經斷疑<span class="note-inline">(經二)</span>
<ul class="">
<li>初斷疑<span class="note-inline">(疏二)</span>
<ul class="">
<li>初略銷經意</li>

<li>二廣釋五語<span class="note-inline">(真語)</span></li>
</ul></li>

<li>二離執</li>
</ul></li>
</ul></li>

<li>十斷如遍有得無得疑<span class="note-inline">(二)</span>
<ul class="">
<li>初隨章敘疑<span class="note-inline">(十斷)</span></li>

<li>二依經斷疑<span class="note-inline">(經二)</span>
<ul class="">
<li>初舉喻斷疑</li>

<li>二讚經功德<span class="note-inline">(二)</span>
<ul class="">
<li>初總標</li>

<li>二別顯<span class="note-inline">(十)</span>
<ul class="">
<li>初捨命不如<span class="note-inline">(二)</span>
<ul class="">
<li>初捨命福</li>

<li>二信經福</li>
</ul></li>

<li>二餘乘不測</li>

<li>三依大心說</li>

<li>四具德能傳</li>

<li>五樂小不堪</li>

<li>六所在如塔</li>

<li>七轉罪為佛</li>

<li>八超事聖尊<span class="note-inline">(疏二)</span>
<ul class="">
<li>初總敘意<span class="note-inline">(八超)</span></li>

<li>二別科釋<span class="note-inline">(經二)</span>
<ul class="">
<li>初供佛多中全具福</li>

<li>二持經多中少分福</li>
</ul></li>
</ul></li>

<li>九具聞則疑</li>

<li>十總結幽邃</li>
</ul></li>
</ul></li>
</ul></li>
</ul></li>

<li>十一斷住修降伏見我疑<span class="note-inline">(疏二)</span>
<ul class="">
<li>初隨章敘疑<span class="note-inline">(十一斷)</span></li>

<li>二依經斷疑<span class="note-inline">(經二)</span>
<ul class="">
<li>初問</li>

<li>二答<span class="note-inline">(三)</span>
<ul class="">
<li>初若名菩薩必無我</li>

<li>二若有我相非菩薩</li>

<li>三能所俱寂是菩提</li>
</ul></li>
</ul></li>
</ul></li>

<li>十二斷佛因是有菩薩疑<span class="note-inline">(疏二)</span>
<ul class="">
<li>初隨章敘疑<span class="note-inline">(十二)</span></li>

<li>二依經斷疑<span class="note-inline">(經四)</span>
<ul class="">
<li>初舉疑處</li>

<li>二斷疑念</li>

<li>三印決定</li>

<li>四反覆釋</li>
</ul></li>
</ul></li>

<li>十三斷無因則無佛法疑<span class="note-inline">(二)</span>
<ul class="">
<li>初科分<span class="note-inline">(十三)</span></li>

<li>二隨釋<span class="note-inline">(三)</span>
<ul class="">
<li>初斷一向無佛疑<span class="note-inline">(疏二)</span>
<ul class="">
<li>初隨章敘疑<span class="note-inline">(初斷)</span></li>

<li>二依經斷疑<span class="note-inline">(經二)</span>
<ul class="">
<li>初顯真如是佛故非無</li>

<li>二明佛即菩提故無得</li>
</ul></li>
</ul></li>

<li>二斷一向無法疑<span class="note-inline">(疏二)</span>
<ul class="">
<li>初隨章敘疑<span class="note-inline">(二斷)</span></li>

<li>二依經斷疑<span class="note-inline">(經二)</span>
<ul class="">
<li>初遣執遮疑</li>

<li>二釋義斷疑</li>
</ul></li>
</ul></li>

<li>三顯真佛真法體</li>
</ul></li>
</ul></li>

<li>十四斷無人度生嚴土疑<span class="note-inline">(疏二)</span>
<ul class="">
<li>初隨章敘疑<span class="note-inline">(十四)</span></li>

<li>二依經斷疑<span class="note-inline">(經三)</span>
<ul class="">
<li>初遮度生念<span class="note-inline">(三)</span>
<ul class="">
<li>初明失念</li>

<li>二明無人</li>

<li>三引前說</li>
</ul></li>

<li>二遮嚴土念<span class="note-inline">(二)</span>
<ul class="">
<li>初明失念</li>

<li>二釋所以</li>
</ul></li>

<li>三釋成菩薩</li>
</ul></li>
</ul></li>

<li>十五斷諸佛不見諸法疑<span class="note-inline">(疏三)</span>
<ul class="">
<li>初隨章敘疑<span class="note-inline">(十五)</span></li>

<li>二引論明意<span class="note-inline">(斷之)</span></li>

<li>三依經斷疑<span class="note-inline">(經二)</span>
<ul class="">
<li>初約能見五眼明見淨<span class="note-inline">(疏五)</span>
<ul class="">
<li>初肉眼</li>

<li>二天眼</li>

<li>三慧眼</li>

<li>四法眼</li>

<li>五佛眼<span class="note-inline">(疏二)</span>
<ul class="">
<li>初局釋當文<span class="note-inline">(前四)</span></li>

<li>二通前總顯<span class="note-inline">(二)</span>
<ul class="">
<li>初引無著義總釋<span class="note-inline">(無著)</span></li>

<li>二引古德偈重結<span class="note-inline">(古德)</span></li>
</ul></li>
</ul></li>
</ul></li>

<li>二約所知諸心明智淨<span class="note-inline">(五)</span>
<ul class="">
<li>初約一箇恒河以數沙</li>

<li>二約一河中沙以數河</li>

<li>三約沙河中沙以數界</li>

<li>四約爾所界中所有生</li>

<li>五約一一眾生所有心<span class="note-inline">(三)</span>
<ul class="">
<li>初總明染淨以標悉知</li>

<li>二會妄皈真以釋悉知</li>

<li>三推破雜染以釋非心</li>
</ul></li>
</ul></li>
</ul></li>
</ul></li>

<li>十六斷福德例心顛倒疑<span class="note-inline">(疏二)</span>
<ul class="">
<li>初隨章敘疑<span class="note-inline">(十六)</span></li>

<li>二依經斷疑<span class="note-inline">(經二)</span>
<ul class="">
<li>初問福答福</li>

<li>二反釋順釋<span class="note-inline">(疏二)</span>
<ul class="">
<li>初引論正釋<span class="note-inline">(偈云)</span></li>

<li>二問答解妨<span class="note-inline">(問福)</span></li>
</ul></li>
</ul></li>
</ul></li>

<li>十七斷無為何有相好疑<span class="note-inline">(疏二)</span>
<ul class="">
<li>初隨章敘疑<span class="note-inline">(十七)</span></li>

<li>二依經斷疑<span class="note-inline">(經二)</span>
<ul class="">
<li>初由無身故現身</li>

<li>二由無相故現相</li>
</ul></li>
</ul></li>

<li>十八斷無身何以說法疑<span class="note-inline">(疏二)</span>
<ul class="">
<li>初隨章敘疑<span class="note-inline">(十八)</span></li>

<li>二依經斷疑<span class="note-inline">(經三)</span>
<ul class="">
<li>初遮錯解</li>

<li>二釋所以</li>

<li>三示正見</li>
</ul></li>
</ul></li>

<li>十九斷無法如何修證疑<span class="note-inline">(疏二)</span>
<ul class="">
<li>初隨章敘疑<span class="note-inline">(十九)</span></li>

<li>二依經斷疑<span class="note-inline">(經三)</span>
<ul class="">
<li>初以無法為正覺</li>

<li>二以平等為正覺</li>

<li>三以正助修正覺</li>
</ul></li>
</ul></li>

<li>二十斷所說無記非因疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十)</span></li>

<li>二依經斷疑</li>
</ul></li>

<li>廿一斷平等云何度生疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十一)</span></li>

<li>二依經斷疑<span class="note-inline">(經四)</span>
<ul class="">
<li>初遮其錯解</li>

<li>二示其正見</li>

<li>三反釋所以</li>

<li>四展轉拂迹</li>
</ul></li>
</ul></li>

<li>廿二斷以相比知真佛疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十二)</span></li>

<li>二依經斷疑<span class="note-inline">(經五)</span>
<ul class="">
<li>初問以相表佛</li>

<li>二答因苗識根</li>

<li>三難凡聖不分</li>

<li>四悟佛非相見</li>

<li>五印見聞不及</li>
</ul></li>
</ul></li>

<li>廿三斷佛果非關福相疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十三)</span></li>

<li>二依經斷疑<span class="note-inline">(經四)</span>
<ul class="">
<li>初遮毀相之念</li>

<li>二出毀相之過</li>

<li>三明福相不失</li>

<li>四明不失所以<span class="note-inline">(二)</span>
<ul class="">
<li>初明得忍故不失</li>

<li>二明不受故不失<span class="note-inline">(二)</span>
<ul class="">
<li>初正明</li>

<li>二徵釋</li>
</ul></li>
</ul></li>
</ul></li>
</ul></li>

<li>廿四斷化身出現受福疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十四)</span></li>

<li>二依經斷疑<span class="note-inline">(經二)</span>
<ul class="">
<li>初斥錯解</li>

<li>二示正見</li>
</ul></li>
</ul></li>

<li>廿五斷法身化身一異疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十五)</span></li>

<li>二依經斷疑<span class="note-inline">(經二)</span>
<ul class="">
<li>初約塵界破一異<span class="note-inline">(五)</span>
<ul class="">
<li>初細末方便破麤色<span class="note-inline">(疏三)</span>
<ul class="">
<li>初引天親明斷疑</li>

<li>二引無著彼執法<span class="note-inline">(無著)</span></li>

<li>三引大雲示破相<span class="note-inline">(大雲)</span></li>
</ul></li>

<li>二不念方便破微塵<span class="note-inline">(疏二)</span>
<ul class="">
<li>初約斷疑釋</li>

<li>二約破法釋<span class="note-inline">(又若)</span></li>
</ul></li>

<li>三不念方便破世界</li>

<li>四俱約塵界破和合<span class="note-inline">(疏二)</span>
<ul class="">
<li>初引天親解</li>

<li>二引無著解<span class="note-inline">(無著)</span></li>
</ul></li>

<li>五佛印無中妄執有</li>
</ul></li>

<li>二約止觀破我法<span class="note-inline">(二)</span>
<ul class="">
<li>初除我執<span class="note-inline">(二)</span>
<ul class="">
<li>初斥錯解</li>

<li>二遣言執</li>
</ul></li>

<li>二除法執<span class="note-inline">(二)</span>
<ul class="">
<li>初除分別<span class="note-inline">(疏二)</span>
<ul class="">
<li>初明無分別所依<span class="note-inline">(二)</span>
<ul class="">
<li>初總徵三法</li>

<li>二別釋第三<span class="note-inline">(二)</span>
<ul class="">
<li>初總標<span class="note-inline">(此顯)</span></li>

<li>二別釋<span class="note-inline">(二)</span>
<ul class="">
<li>初總彰三義<span class="note-inline">(於中)</span></li>

<li>二轉釋後義<span class="note-inline">(以三)</span></li>
</ul></li>
</ul></li>
</ul></li>

<li>二正顯無分別理<span class="note-inline">(云何)</span></li>
</ul></li>

<li>二顯本寂</li>
</ul></li>
</ul></li>
</ul></li>
</ul></li>

<li>廿六斷化身說法無福疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十六)</span></li>

<li>二依經斷疑<span class="note-inline">(二)</span>
<ul class="">
<li>初明說法功德</li>

<li>二明說法不染<span class="note-inline">(疏二)</span>
<ul class="">
<li>初引無著解<span class="note-inline">(二)</span>
<ul class="">
<li>初申經意</li>

<li>二消經文<span class="note-inline">(云何)</span></li>
</ul></li>

<li>二引大雲解<span class="note-inline">(大雲)</span></li>
</ul></li>
</ul></li>
</ul></li>

<li>廿七斷入寂如何說法疑<span class="note-inline">(疏二)</span>
<ul class="">
<li>初隨章敘疑<span class="note-inline">(二十七)</span></li>

<li>二依經斷疑<span class="note-inline">(疏二)</span>
<ul class="">
<li>初開章指文<span class="note-inline">(釋此)</span></li>

<li>二隨章辨釋<span class="note-inline">(三)</span>
<ul class="">
<li>初約兩論釋九喻<span class="note-inline">(二)</span>
<ul class="">
<li>初約本論斷疑<span class="note-inline">(於中)</span></li>

<li>二兼無著釋相<span class="note-inline">(二)</span>
<ul class="">
<li>初據論分文<span class="note-inline">(二兼)</span></li>

<li>二隨文正釋<span class="note-inline">(四)</span>
<ul class="">
<li>初自性相<span class="note-inline">(二)</span>
<ul class="">
<li>初釋章意<span class="note-inline">(一自)</span></li>

<li>二別解文<span class="note-inline">(三)</span>
<ul class="">
<li>初星喻見<span class="note-inline">(一星)</span></li>

<li>二翳喻相<span class="note-inline">(二翳)</span></li>

<li>三燈喻識<span class="note-inline">(三燈)</span></li>
</ul></li>
</ul></li>

<li>二著所住味相<span class="note-inline">(二著)</span></li>

<li>三隨順過失相<span class="note-inline">(二)</span>
<ul class="">
<li>初釋章意<span class="note-inline">(三隨)</span></li>

<li>二正解文<span class="note-inline">(二)</span>
<ul class="">
<li>初露喻身</li>

<li>二泡喻受</li>
</ul></li>
</ul></li>

<li>四隨順出離相<span class="note-inline">(三)</span>
<ul class="">
<li>初釋章意<span class="note-inline">(四隨)</span></li>

<li>二正解文<span class="note-inline">(三)</span>
<ul class="">
<li>初夢喻過去<span class="note-inline">(初夢)</span></li>

<li>二電喻現在<span class="note-inline">(二電)</span></li>

<li>三雲喻未來<span class="note-inline">(三電)</span></li>
</ul></li>

<li>三總結示<span class="note-inline">(無著)</span></li>
</ul></li>
</ul></li>
</ul></li>
</ul></li>

<li>二約諸經顯喻意<span class="note-inline">(二約)</span></li>

<li>三會秦經明廣略<span class="note-inline">(二)</span>
<ul class="">
<li>初指喻顯法<span class="note-inline">(三會)</span></li>

<li>二正會廣略<span class="note-inline">(魏譯)</span></li>
</ul></li>
</ul></li>
</ul></li>
</ul></li>
</ul></li>
</ul></li>
</ul></li>
</ul></li>
</ul></li>
</ul></li>
</ul></li>
</ul>
<ul class="">
<li>○三流通分<span class="note-inline">(疏二)</span>
<ul class="">
<li>初隨經文別釋</li>

<li>二引論疏讚釋<span class="note-inline">(無著)</span></li>
</ul></li>
</ul><p>金剛經疏記會編科<span class='note-inline'>(終)</span></p>
</div>
<div class='div-other'><a id='mulu3' />
<p class='h1'>No. 492-C</p>
<div class='div-other'><a id='mulu4' />
<p class='h2'>十八住階位圖</p><div><img src='../images/X25p0498_01.gif' alt='X25p0498_01.gif' /></div>
</div>
<div class='div-other'><a id='mulu5' />
<p class='h2'>十八住階位圖說</p><p style="margin-left:1em">第一住配初發心住。并攝前十信。及餘九住。共二十心。二中是六波羅蜜。故次配六行。四中法身分。言說證得。於證得中。開智相福相。故配後三行。第十八中。有六種具足。初一具足配二地至等覺十位。後五無上具足。配妙覺位。其餘配屬可見。</p>
<p>詳夫諸教所說地位差互不同。或說五十二位。或將十信攝入十住。但說四十二位。於中或復開前合後。開後合前。或前後俱開俱合。開之則廣。合之則狹。又或借小明大。借權明實。名相位號。出入誵譌。狥名遺旨。多見差謬。乃至楞伽諸典。泯之全無。纓絡等經。具說成有。若有若無。若廣若狹。皆隨宜之說也。惟華嚴行布萬殊。圓融一際。有無濶狹。悉皆無閡。方為了義耳。所以者何。以約法則無。約人則有。今經云。一切賢聖。皆以無為法。而有差別。無為故無。差別故有。於差別中。不無濶狹也。論主既仰師補處。深悉經義。以宗派兼明故。正住中道。不墮有無。以法喻齊顯故。初後中間。酌於濶狹。配十八住處。說三地五位。誠盡善矣。記主云。然其行人。念念須冥佛境。反窮果海。自然階降不同。若預等級用心。畢竟障於證入。況此經宗無相。豈合列位淺深。但約情惑漸薄。地位轉高。義相稍同。故略配攝也。斯言得之。然今之人。乃有以此而病無著者。嗟乎不解即相離相。妄謂一向無相。所以墮增上慢。因果不分。謬執經宗。非毀先聖。好心學般若者。幸勿狥此一邊之見。住於中道。離障證真。依無為法。入賢聖位。則庶乎其不差矣。</p>
</div></div>
<div class='div-other'><a id='mulu6' />
<p class='h1'>No. 492-D</p>
<div class='div-other'><a id='mulu7' />
<p class='h2'>二十七疑脈絡圖</p><div><img src='../images/X25p0499_01.gif' alt='X25p0499_01.gif' /></div>
</div>
<div class='div-other'><a id='mulu8' />
<p class='h2'>二十七疑脈絡圖說</p><p style="margin-left:1em">首曰主者。即不住相布施也。以此是疑主故。展轉生起。至二十七。於中第三出十疑。第十一總承前疑。是為脈絡肯綮處。餘疑可知。</p>
<p>佛乃不思議人。經名不思議說。不思議者。非思議能解也。非思議能解者。無思議者乃能解也。無思議能解者。非思議竟莫能解也。何以故。如上二十七疑。來自經文之外。<span class='corr'>已</span>非思議所及。然有次序來者。有隔越來者。有通貫來者。有分承來者。次或可知。隔即難曉。況通貫分承乎。譬猶身中血脈。地中泉脈。經絡支派。潛伏流注。殊非尋常義。現於文易開物解者比也。況加之以麤心淺心。狥臆見妄生穿鑿。何關經義。故曰。非思議能解也。彌勒以補處之智。冥妙覺之經。演難思之偈。授登地之人曰斷種種疑。天親始理疑脈。以貫經曰。斷二十七種疑。故曰。無思議者乃能解也。昔者以文求義。予盾何多。今也以脈定文。參商斯絕。違惟見其順。塞惟見其通。斷惟見其續。暗惟見其明。細心深心。虗所見好古敏求之力也。故曰。非思議竟莫能解也。好心學般若者。當澄神攝慮。熟翫而細研之。將見此經全體血脈。朗然躍現於文字句偈之表。由是永斷羣疑。深解義趣。依解起行。行起解絕。不妨從思議中親到無思議處。即是親見不思議人。親聞不思議說也。尚勉之哉。</p>
</div></div>
<div class='div-other'><a id='mulu9' />
<p class='h1'>例言</p>
<ul class="">
<li><span class="corr"/>此經六譯。秦譯稱最。傳布既廣。譌舛滋多。故校諸疏本。亦各差互。今經字句。一依北藏原本勘正。</li>

<li><span class="corr"/>此經注釋。無慮數百家。雖有數家正疏。然皆互有短長。其盡善盡美。唯纂要一疏而<span class="corr">已</span>。故今疏文悉遵原本。無敢移易。其刊定記文。既會歸本疏下。首末開合。不無增損字面。貴使文義允當耳。</li>

<li><span class="corr"/>凡疏鈔合本。多見以兩文竝書。而首標疏鈔字者。其不便有二。一者遇條分縷析處。標字太煩。二則於義未安。葢鈔不得與疏竝列。猶之疏不得與經齊等。譬如經則父也。疏則子也。鈔則孫也。倫次自應有別。今初二卷。以疏文頂格書。記低一字。自三卷以去。則以經文頂格書。疏讓經一字。記復讓疏一字。不同他本之式。又記中有釋經之語。未涉疏意者。會在疏前。令不失次第。</li>

<li><span class="corr"/>此中分科。須辨四種不同。有記中所列之疏科。有疏中所列之經科。有疏中自列之疏科。并節釋之經科。重繁錯雜。初學多迷。今前二種。皆加圈別之。仍乃黑白。使疏記首尾血脈通貫。其後二種。準疏文一例書之。庶井然易見。</li>

<li><span class="corr"/>記中科題。有遺前失後者。竊意補之。有應立不立者。增入之。有疏自列而記復列者。翦削之。或安科取便失次者。隨位置之。或科名未盡善者。略更易數字。非敢妄專。務期允當。覽者無以差脫見疑。</li>

<li><span class="corr"/>經文十八十九二疑之間。有爾時慧命須菩提至是名眾生一段。計六十二字。秦譯原無。係後人添入。故疏不釋。然魏譯有之。二論亦皆釋之。添亦無失。況記有補釋之文。今從世本添入。如秦譯法華普門品中。添入隋偈。亦無失也。</li>

<li><span class="corr"/>配十八住處斷二十七疑。為兩論之綱宗。一經之樞要。若階位不明。則昧於橫判。脈絡不清。則迷於豎釋。今各為圖說。系於全科之後。使開卷按圖。瞭然在目。不致尋文難了。</li>

<li><span class="corr"/>疏記兩文之中。字句竝多錯謬。北藏且不可憑。何論他本。今則揆之文義。苟一字不安。必周徧搜尋。得之舊冊。或深思自悟。釋然無疑。具摘諸譌。附於卷末。一以見讎勘之難。一以出藏本之誤。惟覽者悉之。</li>
</ul></div>
<div class='div-other'><a id='mulu10' />No. 492
<p class='juan'><a id='mulu11' />金剛般若經疏論纂要刊定記會編卷第一</p><p class="byline">秦三藏法師鳩摩羅什譯經</p><p class="byline">唐　圭山大師宗密　述疏</p><p class="byline">宋　長水沙門子璿　錄記</p><p class="byline">清荊豁後學沙門行策會編</p><p style="margin-left:1em">卍云。疏記會編之文。出于科會。故今省之。</p>
</div>
</div><!-- end of div[@id='body'] -->
</body></html>