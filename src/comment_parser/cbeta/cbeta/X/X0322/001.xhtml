<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楞伽經疏</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 322
<p class='juan'><a id='mulu1' />楞伽阿䟦多羅寶經疏卷上</p>
<div class='div-commentary'><p style="margin-left:1em">法於是下文則云。彼妄想自性建立二自性。云云。可也。謂圓成實性。離有無也。何有二性哉。以彼妄想分別。乃有無二性。是為建立有無二性也。以建立之故。乃見種種虗妄現於清淨聖境之中。</p>
<p style="margin-left:1em">○辯頌之一。</p>
<p style="margin-left:1em">○平箋。妄想一性。能生緣起圓成二性。何以故。妄想迷相。是緣起性。妄想覺相。是圓成性。依之而言。若即妄想種種現相。善觀察即清淨境界。</p>
</div>
<div class='div-orig'><p class="lg-abnormal"><div class='lg-row'>妄想如畫色</div>
</p></div>
<div class='div-commentary'><p style="margin-left:1em">妄想如畫。所謂意匠經營。然後畫出。</p>
</div>
<div class='div-orig'><p class="lg-abnormal"><div class='lg-row'>緣起</div>
</p></div>
<div class='div-commentary'><p style="margin-left:1em">非究竟。問。上以梵王。為天乘也。今此及字。似分二種。答。梵王者。是外道所宗。今以梵乘。為人乘也。而此三乘與諸經異。束分五乘。為三乘也。初句人天兩乘。次二句是三乘。曰。餘乘且隨。佛如來乘。何非究竟。曰。二乘對故。曰。人天兩乘。諸宗取舍不一。或不立乘。今何取乎。曰。此經旨趣。外道二乘。諸名相法。說為真如。豈人天乘之取舍乎。</p>
<p style="margin-left:1em">○智箋。成作。五乘合說。成作之智。</p>
</div>
<div class='div-orig'>
<div class="lg regular" style="margin-left:0em;"><div class='lg-row'>若彼心滅盡<span class='note-inline'>(心量滅除)</span>　無乘<span class='note-inline'>(乘云法也)</span>及乘者<span class='note-inline'>(人也)</span>　無有乘建立<span class='note-inline'>(謂化儀也)</span></div>
<div class='lg-row'>我說為一乘</div>
</div></div>
<div class='div-commentary'><p style="margin-left:1em">正頌。</p>
<p style="margin-left:1em">○平箋。乘法乘人及建立相。三法無有。是即名為楞伽一乘。問。彼心滅盡。無乘建立。似乎相重。答。心滅因中。無建果上。</p>
</div>
<div class='div-orig'><p class="lg-abnormal"><div class='lg-row'>引導眾生故　分別說諸乘</div>
</p></div>
<div class='div-commentary'><p style="margin-left:1em">簡頌。</p>
<p style="margin-left:1em">○平箋。如來分說。三五諸乘。引導眾生。權說建立。大凡一乘。乃有三種。一寂靜一乘。二三乘一乘。三三無一乘。如來境界。問。法華一乘。三中當何。答。三乘一乘。曰。彼經中云。於一佛乘。分別說三。今偈所謂引導眾生。分說諸乘。意義相同於一佛乘。是如來境。今何却云菩薩境耶。曰圓機所被。何非佛乘。今此經說外道二乘妄想皆是。然建立及有心轉。故自成階耳。彼經所謂大白牛車。豈非建立。乘此寶乘直至道場。乘至二法。豈非心轉。當知乘外。別有道場。若有道場。乘為途中。彼白牛車。豈非途乘。此經不爾。乘及乘者。并建立法。三種共無。三無之所。非道場何。故我今言彼一乘者。途路一乘。菩薩乘也。此一乘者。道場一乘。如來乘也。曰。然何彼經云一佛乘。曰。彼一佛乘。此經所謂佛如來乘。而佛微旨。至乎下句。乃有非究竟言。是以彼之三乘一乘。非本一乘。又菩薩乘。混佛。</p>
<p style="margin-left:1em">愚。而又味著醉倒於三昧之樂。安於無漏。皆非究竟。雖亦不退。復作凡夫。然以得諸三昧。如長壽天。乃至長劫而不覺悟。如昏醉人。</p>
</div>
<div class='div-orig'><p class="lg-abnormal"><div class='lg-row'>酒消然後覺　彼覺法亦然　得佛無上身</div>
</p></div>
<div class='div-commentary'><p style="margin-left:1em">喻頌。</p>
<p style="margin-left:1em">○平箋。沈酒醉人。酒力消後。有覺悟也。二乘亦然。三昧樂酒。長時昏醉。經八萬劫。必得覺悟。出定回心。漸得佛身。</p>
<p style="margin-left:1em">○智箋。圓鏡。酒消得覺。成如來身。即是佛地。鏡智像相。</p>
</div>
<div class='div-orig'><p>楞伽阿䟦多羅寶經卷第二</p>
</div>
</div><!-- end of div[@id='body'] -->
</body></html>