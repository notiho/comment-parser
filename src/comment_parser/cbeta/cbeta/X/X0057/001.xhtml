<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>十二禮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 57
<p class='juan'><a id='mulu1' />十二禮<span class='note-inline'>(禪那啒多三藏別譯龍樹菩薩讚禮阿彌陀佛文)</span></p><p>至心歸命禮西方阿彌陀佛。</p>

<div class="lg regular"><div class='lg-row'>稽首天人所恭敬　阿彌陀仙兩足尊</div>
<div class='lg-row'>在彼微妙安樂國　無量佛子眾圍繞</div>
</div><p>願共諸眾生往生安樂國。</p>

<div class="lg regular"><div class='lg-row'>金色身淨如山王　奢摩佗行如象步</div>
<div class='lg-row'>兩目淨若青蓮華　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>面善圓淨如滿月　威光猶如千日月</div>
<div class='lg-row'>聲如天鼓俱翅羅　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>觀音頂戴冠中住　種種妙相寶莊嚴</div>
<div class='lg-row'>能伏外道魔憍慢　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>無比無垢廣清淨　眾德皎潔如虗空</div>
<div class='lg-row'>所作利益得自在　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>十方名聞菩薩眾　無量諸魔常讚歎</div>
<div class='lg-row'>為諸眾生願力住　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>金底寶間池生華　善根所成妙高座</div>
<div class='lg-row'>於彼座上如山王　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>十方所來諸佛子　顯現神通至安樂</div>
<div class='lg-row'>瞻仰尊顏常恭敬　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>諸有無常無我等　亦如水月電影露</div>
<div class='lg-row'>為眾說法無名字　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>彼尊無量方便境　無有諸趣惡知識</div>
<div class='lg-row'>往生不退至菩提　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>彼尊佛剎無惡名　亦無女人惡道怖</div>
<div class='lg-row'>眾人至心敬彼尊　故我頂禮彌陀佛</div>
</div><p>願共諸眾生往生安樂國。</p>

<div class="lg regular"><div class='lg-row'>我說彼尊功德事　眾善無邊如海水</div>
<div class='lg-row'>所獲善根清淨者　迴施眾生生彼國</div>
</div><p>願共諸眾生往生安樂國。</p>

<div class='div-w'>
<p class='h1'>校異</p><p style="margin-left:1em"><span class='note-inline'>(此十二禮文出在迦才淨土論今刻依之又往生禮讚中夜偈亦用此文但每偈首有南無至心歸命禮西方阿彌陀佛十三字又每偈彌陀佛竝作彌陀尊（集諸經禮懺儀第三及往生要集上所引亦作彌陀佛）又第七偈妙高座作妙臺座又第十第十一兩偈前後易位此為異耳)</span>。</p>
</div>
</div><!-- end of div[@id='body'] -->
</body></html>