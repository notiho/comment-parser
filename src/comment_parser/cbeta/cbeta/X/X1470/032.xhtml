<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu739' />大方廣佛華嚴經海印道場十重行願常徧禮懺儀卷第三十二</p><p class="byline">唐　蘭山雲巖慈恩寺護法國師行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu740' />
<p class='h1'>第三十二晌</p>
<div class='div-other'><a id='mulu741' />
<p class='h2'>次十地位初三善知識會</p><p>一切恭敬敬禮無盡三寶。</p>
<p>是諸眾等人各胡跪。嚴持香華。如法供養。願此供海雲。遍滿十方界。無數閻浮檀金樓閣。毗琉璃摩尼綱。無數銀樓閣。赤真珠摩尼網。無數毗琉璃樓閣。妙藏摩尼王網。無數頗梨樓閣。無垢藏摩尼王綱。無數光照世間摩尼寶樓閣。日藏摩尼王綱。無數帝青摩尼寶樓閣。妙光摩尼王網。無數眾生海摩尼王樓閣。燄光明摩尼王網。無數金剛寶樓閣。無能勝幢摩尼王網。無數黑旃檀樓閣。天曼陀羅華網。無數無等香王樓閣。種種華網。無數摩尼網。無數寶鈴網。無數天香網。無數天華網。無數寶形象網。無數寶衣帳。無數寶葢帳。無數寶樓閣帳。無數寶華鬘帳之所彌覆。處處建立寶葢幢幡。以如是等諸供養具。常作供養。帝網重重。諸佛菩薩賢聖海眾。受此供養雲。以為光明臺。廣於無邊界。無量無盡。願作佛事。</p>
<p>供養<span class='corr'>已</span>。一切恭敬。</p>
</div>
<div class='div-other'><a id='mulu742' />
<p class='h2'>次奉施寶錯</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布桚銘遏薩摩[口*能]囉悉癹囉捺薩麻英吽</p>
<p>寶錯經云。有一總持名無量種呪。皆能成就具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu743' />
<p class='h2'>次供養總持</p><p class="dharani">捺麼囉得捺<span class='note-inline'>(二合)</span>得囉<span class='note-inline'>(二合)</span>也<span class='note-inline'>(引)</span>也捺麼末<span class='note-inline'>(重)</span>遏斡矴末日囉<span class='note-inline'>(二合)</span>薩囉不囉<span class='note-inline'>(二合)</span>麻㗚怛<span class='note-inline'>(二合)</span>禰怛達遏怛也啞㗚曷<span class='note-inline'>(二合)</span>矴薩滅屹三<span class='note-inline'>(二合)</span>莫捺<span class='note-inline'>(重)</span><span class='note-inline'>(引)</span>也怛涅達唵末唧囉<span class='note-inline'>(二合)</span>末唧囉麻曷<span class='note-inline'>(引)</span>末唧囉<span class='note-inline'>(二合)</span>麻曷<span class='note-inline'>(引)</span>矴桚末唧呤麻曷<span class='note-inline'>(引)</span>眉㗚也<span class='note-inline'>(二合)</span>末唧囉<span class='note-inline'>(二合)</span>麻曷磨溺<span class='note-inline'>(重)</span>即<span class='note-inline'>(舌腭)</span>怛末唧哩<span class='note-inline'>(二合)</span>磨曷磨溺慢伸當巴珊葛囉麻捺也末唧哩<span class='note-inline'>(二合)</span>薩㗚末<span class='note-inline'>(二合)</span>葛㗚麻<span class='note-inline'>(二合)</span>啞斡囉捺<span class='note-inline'>(舌腭)</span>眉商[口*捺]末末唧囉<span class='note-inline'>(二合)</span>莎<span class='note-inline'>(引)</span>曷<span class='note-inline'>(引)</span></p>
</div>
<div class='div-other'><a id='mulu744' />
<p class='h2'>梵音讚佛</p>
<div class="lg regular"><div class='lg-row'>佛演一妙音　周聞十方界　眾音悉具足</div>
<div class='lg-row'>法雨皆充滿　一一言詞海　一切隨類音</div>
<div class='lg-row'>一一佛剎中　轉於淨法輪　法界諸國土</div>
<div class='lg-row'>一一微塵中　如來解脫力　於彼普現身</div>
</div></div>
<div class='div-other'><a id='mulu745' />
<p class='h2'>直言讚佛</p>
<div class="lg regular"><div class='lg-row'>諸佛圓滿常遍滿　普照一切微塵剎</div>
<div class='lg-row'>互相明現色無邊　一一圓滿遍法界</div>
<div class='lg-row'>如來毛孔出光雲　廣大難思無盡極</div>
<div class='lg-row'>徧照一切眾生心　一切煩惱悉除滅</div>
<div class='lg-row'>如來毛孔出華雲　一一神通無分限</div>
<div class='lg-row'>於諸眾生悉調伏　一一眾苦悉除滅</div>
<div class='lg-row'>如來廣大圓滿音　光音出於語言海</div>
<div class='lg-row'>雨大法雨遍羣生　彼等令悟菩提法</div>
<div class='lg-row'>佛昔無邊劫海中　為攝受我修眾行</div>
<div class='lg-row'>我今得見於佛面　十方剎海皆現影</div>
<div class='lg-row'>如來出現諸世間　數等一切諸眾生</div>
<div class='lg-row'>境界甚深難趣入　非我智慧之所知</div>
</div>
<ul class="">
<li>南無大方廣佛華嚴經中華藏世界海十身無礙本尊毗盧遮那佛</li>

<li>南無大慈大悲五百誓願五濁救苦釋迦牟尼佛</li>

<li>南無東方滿月世界十二上願五濁救苦藥師琉璃光王佛</li>

<li>南無西方極樂世界四十八願五濁救苦阿彌陀佛</li>

<li>南無十方三世盡虗空界微塵剎土中大方廣佛華嚴經圓滿教海</li>

<li>南無大方廣佛華嚴經中主於行願真理普賢菩薩摩訶薩</li>

<li>南無大方廣佛華嚴經中主於信解證智文殊師利菩薩摩訶薩</li>

<li>南無大慈大悲五濁救苦千手千眼觀世音菩薩摩訶薩</li>

<li>南無大願弘深五濁救苦出無佛世安慰人心常住燄魔羅界地藏王菩薩摩訶薩</li>

<li>南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾</li>

<li>南無大方廣佛華嚴經末會中修證五相處五十五聖者</li>

<li>南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩</li>

<li>南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾</li>

<li>南無大願摜甲求生淨土末濁夏國護持正法護法國師</li>

<li>至心歸命禮大方廣佛華嚴經華藏世界海本尊毗盧遮那佛</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu746' />
<p class='h2'>第一婆珊婆眼底主夜神破癡暗解脫法門</p><p>經云爾時善財童子<span class='note-inline'>(至)</span>殷勤瞻仰辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu747' />
<p class='h2'>次婆珊婆演底夜神得法處佛</p>
<ul class="">
<li>南無自在光劫出生妙寶世界一切法雷音王佛等五億佛</li>
</ul></div>
<div class='div-other'><a id='mulu748' />
<p class='h2'>次婆珊婆演底主夜神得解脫處佛</p>
<ul class="">
<li>南無無憂遍照劫離垢光明世界須彌幢寂靜妙眼佛等五百佛</li>
</ul></div>
<div class='div-other'><a id='mulu749' />
<p class='h2'>次婆珊婆演底主夜神</p>
<ul class="">
<li>南無此閻浮提摩竭提國迦毗羅城中得菩薩破一切眾生癡暗法光明解脫門婆珊婆演底主夜神</li>
</ul>
<div class="lg regular"><div class='lg-row'>十方淨歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu750' />
<p class='h2'>第二普德淨光主夜神得寂靜禪定樂普游步解脫法門</p><p>經云爾時善財童子<span class='note-inline'>(至)</span>殷勤瞻仰辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p>
<ul class="">
<li>南無此摩竭提國菩提場內得菩薩寂靜禪定樂普遊步解脫門普德淨光主夜神</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu751' />
<p class='h2'>第三喜目觀察眾生夜神得大勢力普喜幢解脫法門</p><p>經云爾時善財童子<span class='note-inline'>(至)</span>殷勤瞻仰辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu752' />
<p class='h2'>次喜目觀察眾生主夜神發心處佛</p></div>
<div class='div-other'><a id='mulu753' />
<p class='h2'>初寂靜音劫中摩尼光殺內諸佛</p>
<ul class="">
<li>南無功德海佛</li>

<li>南無功德燈佛</li>

<li>南無妙寶幢佛</li>

<li>南無虗空智佛</li>

<li>南無蓮華藏佛</li>

<li>南無無礙慧佛</li>

<li>南無法月王佛</li>

<li>南無智燈輪佛</li>

<li>南無寶焰山燈王佛</li>

<li>南無三世華光音佛</li>

<li>南無如是等一切諸佛</li>
</ul></div>
<div class='div-other'><a id='mulu754' />
<p class='h2'>次天勝劫中寶光剎內諸佛</p>
<ul class="">
<li>南無月光輪佛</li>

<li>南無日燈佛</li>

<li>南無光幢佛</li>

<li>南無寶須彌佛</li>

<li>南無華焰佛</li>

<li>南無燈海佛</li>

<li>南無熾然佛</li>

<li>南無天藏佛</li>

<li>南無光明王幢佛</li>

<li>南無普智光王佛</li>

<li>南無如是等一切諸佛</li>
</ul></div>
<div class='div-other'><a id='mulu755' />
<p class='h2'>次梵光明劫中蓮華燈世界內諸佛</p>
<ul class="">
<li>南無寶須彌佛</li>

<li>南無功德海佛</li>

<li>南無法界音佛</li>

<li>南無法震雷佛</li>

<li>南無法幢佛</li>

<li>南無地光佛</li>

<li>南無法力光佛</li>

<li>南無虗空覺佛</li>

<li>南無須彌光佛</li>

<li>南無功德雲佛</li>

<li>南無如是等一切諸佛</li>
</ul></div>
<div class='div-other'><a id='mulu756' />
<p class='h2'>次功德月劫中功德幢世界內諸佛</p>
<ul class="">
<li>南無乾闥婆王佛</li>

<li>南無大樹王佛</li>

<li>南無功德須彌佛</li>

<li>南無寶眼佛</li>

<li>南無盧舍那佛</li>

<li>南無光莊嚴佛</li>

<li>南無法海佛</li>

<li>南無光勝佛</li>

<li>南無賢勝佛</li>

<li>南無法王佛</li>

<li>南無如是等一切諸佛</li>
</ul></div>
<div class='div-other'><a id='mulu757' />
<p class='h2'>次寂靜慧劫中金剛寶剎內諸佛</p>
<ul class="">
<li>南無金剛臍佛</li>

<li>南無無礙力佛</li>

<li>南無法界影佛</li>

<li>南無十方燈佛</li>

<li>南無悲光佛</li>

<li>南無戒海佛</li>

<li>南無忍燈輪佛</li>

<li>南無法輪光佛</li>

<li><span class="corr">南</span>無光莊嚴佛</li>

<li>南無寂靜光佛</li>

<li>南無如是等一切諸佛</li>
</ul></div>
<div class='div-other'><a id='mulu758' />
<p class='h2'>次善出現劫中香燈雲剎內諸佛</p>
<ul class="">
<li>南無廣稱佛</li>

<li>南無法海佛</li>

<li>南無自在王佛</li>

<li>南無功德雲佛</li>

<li>南無法勝佛</li>

<li>南無天冠佛</li>

<li>南無智焰佛</li>

<li>南無虗空音佛</li>

<li>南無普生殊勝佛</li>

<li>南無眉間勝光明佛</li>

<li>南無如是等一切諸佛</li>
</ul></div>
<div class='div-other'><a id='mulu759' />
<p class='h2'>次集堅固王劫中寶幢王剎內諸佛</p>
<ul class="">
<li>南無功德輪佛</li>

<li>南無寂靜音佛</li>

<li>南無功德海佛</li>

<li>南無日光王佛</li>

<li>南無功德王佛</li>

<li>南無須彌相佛</li>

<li>南無法自在佛</li>

<li>南無功德王佛</li>

<li>南無福須彌佛</li>

<li>南無光明王佛</li>

<li>南無如是等一切諸佛</li>
</ul></div>
<div class='div-other'><a id='mulu760' />
<p class='h2'>次妙勝主劫中寂靜音剎內諸佛</p>
<ul class="">
<li>南無華聚佛</li>

<li>南無海藏佛</li>

<li>南無功德生佛</li>

<li><span class="corr">南</span>無天王髻佛</li>

<li>南無摩尼藏佛</li>

<li>南無真金山佛</li>

<li>南無寶聚尊佛</li>

<li>南無法幢佛</li>

<li>南無勝財佛</li>

<li>南無智慧佛</li>

<li>南無如是等一切諸佛</li>
</ul></div>
<div class='div-other'><a id='mulu761' />
<p class='h2'>次千功德劫中善化幢燈世界內諸佛</p>
<ul class="">
<li>南無寂靜幢佛</li>

<li>南無奢摩他佛</li>

<li>南無百燈王佛</li>

<li>南無寂靜光佛</li>

<li>南無雲密陰佛</li>

<li>南無日大明佛</li>

<li>南無法燈光佛</li>

<li>南無殊勝焰佛</li>

<li>南無天勝藏佛</li>

<li>南無大吼音佛</li>

<li>南無如是等一切諸佛</li>
</ul></div>
<div class='div-other'><a id='mulu762' />
<p class='h2'>次無著莊嚴劫中無邊光世界內諸佛</p>
<ul class="">
<li>南無功德須彌佛</li>

<li>南無虗空心佛</li>

<li>南無具莊嚴佛</li>

<li>南無法雷音佛</li>

<li>南無法界聲佛</li>

<li>南無妙音雲佛</li>

<li>南無照十方佛</li>

<li>南無法海音佛</li>

<li>南無功德海佛</li>

<li>南無功德幢佛</li>

<li>南無妙燈功德幢佛</li>

<li>南無如是等一切諸佛</li>
</ul></div>
<div class='div-other'><a id='mulu763' />
<p class='h2'>次喜目觀察眾生主夜神</p>
<ul class="">
<li>南無此菩提場得大勢力普喜幢解脫門喜目觀察眾生主夜神</li>

<li>南無喜目觀察其身一一毛孔中出等眾生數無量變化往十方界隨眾生心說十度行一切身雲</li>

<li>南無喜目觀察一一毛孔中出無量相似欲色四王諸天八部雜類諸神周遍十方滿法界中現眾生身說本行身一切身雲</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu764' />
<p class='h2'>次百萬障門懺悔</p><p>惟願帝網無盡佛法僧寶。毗盧遮那如來。普賢文殊海會聖眾。世出世神。慈悲本願。放大光明。照於法會。證盟護念。哀憫攝受。願我及一切眾生海。自從無始直至今時。業海無盡。帝網重重。百萬障門惑業。發露懺悔。</p>
<p>普賢行品云。諸佛世尊。為諸眾生無智作惡。計我我所。執著於身。顛倒疑惑。邪見分別。與諸結縛。恒共相應。隨生死流。遠如來道故。出興於世。佛子。我不見一法為大過失。如諸菩薩於他菩薩起嗔心者。何以故。佛子。若諸菩薩於餘菩薩。起嗔恚心。即成就百萬障門故。何等為百萬障。所謂不見菩提障。不聞正法障。生不淨世界障。生諸惡趣障。生諸難處障。多諸疾病障。多被謗毀障。生頑鈍諸趣障。壞失正念障。缺少智慧障。眼障耳障。鼻障舌障。身障意障。惡知識障。惡伴黨障。樂習小乘障。樂近凡庸障。不信樂大威德人障。樂與離正見人同住障。生外道家障。住魔境界障。離佛正教障。不見善友障。善根留難障。增不善法障。得下劣處障。生邊地障。生惡人家障。生惡神中障。生惡龍惡夜叉惡乾闥婆惡阿修羅惡迦樓羅惡緊那羅惡摩睺羅伽惡羅剎中障。是十信障。今皆懺悔。</p>
<p>不樂佛法障。習童蒙法障。樂著小乘障。不樂大乘障。性多驚怖障。心常憂惱障。愛著生死障。不專佛法障。不喜見聞佛自在神通障。是十住障。今皆懺悔。</p>
<p>不得菩薩諸根障。不行菩薩淨行障。退怯菩薩深心障。不生菩薩大願障。不發一切智心障。於菩薩行懈怠障。不能淨治諸業障。不能攝取大福障。智力不能明利障。斷於廣大智慧障。不獲持菩薩諸行障。是十行障。今皆懺悔。</p>
<p>樂誹謗一切智語障。遠離諸佛菩提障。樂住眾魔境障界。不專修佛境界障。不決定發菩薩弘誓障。是十迴向障。今皆懺悔。</p>
<p>不樂與菩薩同住障。不求菩薩善根障。性多見疑障。心常愚暗障。不能行菩薩平等施故起不捨障。不能持如來戒故起破戒障。不能入堪忍門故起愚癡惱害嗔恚障。不能行菩薩大精進故起懈怠垢障。不能得諸三昧故起散亂障。不修治般若波羅蜜故起惡慧障。於處非處中無善巧障。於度眾生中無方便障。於菩薩智慧中不能觀察障。於菩薩出離法中不能了知障。不成就菩薩十種廣大眼故眼如生盲障。耳不聞無礙法故口如瘂羊障。不具相好故鼻根破壞障。不能辨了眾生語言故成就舌根障。輕賤眾生故成就身根障。心多狂亂故成就意根障。不持三種律儀故成就身業障。恒起四種過失故成就語業障。多生貪瞋邪見故成就意業障。賊心求法障。斷絕菩薩境界障。於菩薩勇猛法中心生退怯障。於菩薩出離道中心生懶惰障。於菩薩智慧光明門中心生止息障。於菩薩念力中心生劣弱障。於如來教法中不能住持障。於菩薩離生道不能親近障。於菩薩無失壞道不能修習障。隨順二乘正位障。遠離三世諸佛菩薩種性障。是十地障。今皆懺悔。</p>
<p>佛子。若菩薩於諸菩薩。起一嗔心。則成就如是等百萬障門。何以故。佛子。我不見有一法為大過惡。如諸菩薩於餘菩薩起瞋心者。今皆懺悔。</p>
<p>我等為無明所覆。不識瞋恚罪因。今遇道場。方始覺知。歸命毗盧遮那如來。及一切賢聖海眾。燒香散華。種種惑障。發露懺悔。不敢覆藏。由此因緣。我及一切眾生海。一切煩惱。願皆清淨。</p>
</div>
<div class='div-other'><a id='mulu765' />
<p class='h2'>次懺悔滅罪印呪</p><p class="dharani">唵薩㗚末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三遍)</span></p>

<div class="lg regular"><div class='lg-row'>百劫積集罪　一念盡盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪嗔癡</div>
<div class='lg-row'>從身語意之所生　一切我今皆懺悔</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu766' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>晝夜暫時不可停　此身壽命常減滅</div>
<div class='lg-row'>更無餘人增壽命　我今如何不歸死</div>
<div class='lg-row'>若我病臥床褥時　雖諸親族共圍繞</div>
<div class='lg-row'>將捨壽時極眾苦　惟我一人獨自受</div>
<div class='lg-row'>爾時惟要其善法　我今於彼未曾修</div>
<div class='lg-row'>彼既無有救護者　我當爾時柰之何</div>
</div></div></div>
<p class='juan'>大方廣佛華嚴經海印道場十重行願常徧禮懺儀卷第三十二</p>
</div><!-- end of div[@id='body'] -->
</body></html>