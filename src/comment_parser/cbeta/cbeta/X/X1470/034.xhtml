<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu783' />大方廣佛華嚴經海印道場十重行願常徧禮懺儀卷第三十四</p><p class="byline">唐　蘭山雲巖慈恩寺護法國師行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu784' />
<p class='h1'>第三十四晌</p>
<div class='div-other'><a id='mulu785' />
<p class='h2'>次十地位中第五第六善知識會</p><p>一切恭敬敬禮無盡三寶。</p>
<p>是諸眾等人各胡跪。嚴持香華。如法供養。願此供海雲。徧滿十方界。微妙香華。種種色華。無量奇妙華。喜見華。可喜樂華。一切時華。天華。人華。世所珍愛華。甚芬馥悅意華。以如是等諸供養具。常作供養。帝網重重。諸佛菩薩賢聖海眾。受此供養雲。以為光明臺。廣於無邊界無量無盡。願作佛事。</p>
<p>供養<span class='corr'>已</span>。一切恭敬。</p>
</div>
<div class='div-other'><a id='mulu786' />
<p class='h2'>次奉施寶錯</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布桚銘遏薩摩[口*能]囉悉癹囉捺薩麻英吽</p>
<p>寶錯經云。有一總持名無量種呪。皆能成就具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu787' />
<p class='h2'>次不空摩尼印呪</p><p class="dharani">唵啞麼遏布[口*(椔-田+夕)]麻禰巳能麻末唧呤怛達遏怛眉浪雞矴薩慢怛不囉薩囉吽</p>
</div>
<div class='div-other'><a id='mulu788' />
<p class='h2'>梵音讚佛</p>
<div class="lg regular"><div class='lg-row'>毗盧遮那佛　能轉正法輪　法界諸國土</div>
<div class='lg-row'>如雲悉周徧　十方眾所有　諸大世界海</div>
<div class='lg-row'>佛神通願力　處處轉法輪　一切諸剎士</div>
<div class='lg-row'>廣大眾會中　名號各不同　隨緣演妙法</div>
</div></div>
<div class='div-other'><a id='mulu789' />
<p class='h2'>直言讚佛</p>
<div class="lg regular"><div class='lg-row'>正覺功德大智山　普達境界到彼岸</div>
<div class='lg-row'>等於三世諸如來　是故我今恭敬禮</div>
<div class='lg-row'><span class='corr'>已</span>昇無相境界岸　而現妙相莊嚴身</div>
<div class='lg-row'>放於離垢千光明　破魔軍眾咸令盡</div>
<div class='lg-row'>十方所有諸世界　悉皆震動無有餘</div>
<div class='lg-row'>未曾恐怖一眾生　善逝威神力如是</div>
<div class='lg-row'>虗空法界性平等　<span class='corr'>已</span>能如是而安住</div>
<div class='lg-row'>一切舍生無所量　成就最上菩提道</div>
<div class='lg-row'>於諸境界智無礙　與一切佛同其性</div>
</div>
<ul class="">
<li>南無大方廣佛華嚴經中華藏世界海十身無礙本尊毗盧遮那佛</li>

<li>南無大慈大悲五百誓願五濁救苦釋迦牟尼佛</li>

<li>南無東方滿月世界十二上願五濁救苦藥師琉璃光王佛</li>

<li>南無西方極樂世界四十八願五濁救苦阿彌陀佛</li>

<li>南無十方三世盡虗空界微塵剎土中大方廣佛華嚴經圓滿教海</li>

<li>南無大方廣佛華嚴經中主於行願真理普賢菩薩摩訶薩</li>

<li>南無大方廣佛華嚴經中主於信解證智文殊師利菩薩摩訶薩</li>

<li>南無大慈大悲五濁救苦千手千眼觀世音菩薩摩訶薩</li>

<li>南無大願弘深五濁救苦出無佛世安慰人心常住燄魔羅界地藏王菩薩摩訶薩</li>

<li>南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾</li>

<li>南無大方廣佛華嚴經末會中修證五相處五十五聖者</li>

<li>南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩</li>

<li>南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾</li>

<li>南無大願摜甲求生淨土未濁夏國護持正法護法國師</li>

<li>至心歸命。禮大方廣佛華嚴經華藏世界海本尊毗盧遮那佛</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu790' />
<p class='h2'>第五寂靜音海主夜神知念念出生廣大喜莊嚴解脫法門</p><p>經云爾時善財童子<span class='note-inline'>(至)</span>殷勤瞻仰辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu791' />
<p class='h2'>次寂靜音海夜神得法處佛</p></div>
<div class='div-other'><a id='mulu792' />
<p class='h2'>初普光幢劫中普滿妙藏剎中諸佛</p>
<ul class="">
<li>南無不退轉法界音如來</li>

<li>南無法樹威德山如來</li>

<li>南無一切法海音聲王如來</li>

<li>南無寶光明燈幢王如來</li>

<li>南無功德須彌光如來</li>

<li>南無法雲音聲王如來</li>

<li>南無智燈炤曜王如來</li>

<li>南無法勇妙德幢如來</li>

<li>南無師子勇猛法智燈如來</li>

<li>南無智力山王如來</li>

<li>南無清淨光金莊嚴世界普光明幢劫中有如是等佛剎微塵數一切如來</li>
</ul></div>
<div class='div-other'><a id='mulu793' />
<p class='h2'>次華藏莊嚴世界海堪忍世界中佛</p>
<ul class="">
<li>南無迦羅鳩孫䭾如來</li>

<li>南無拘那含牟尼如來</li>

<li>南無迦葉如來</li>

<li>南無毗盧遮那如來</li>

<li>南無十不可說不可說佛剎微塵數法界安立海見彼一切法界安立海一切佛剎所有微塵一一塵中有十不可說不可說佛剎微塵數佛國土一一佛土皆有毗盧遮那如來</li>

<li>南無如是等不可說佛剎微塵數諸佛道場一切海眾</li>
</ul></div>
<div class='div-other'><a id='mulu794' />
<p class='h2'>次寂靜音海主夜神</p>
<ul class="">
<li>南無華藏莊嚴世界中得念念出生廣大喜莊嚴解脫門寂靜音海主夜神</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu795' />
<p class='h2'>第六守護一切城主夜神知甚深自在妙音解脫法門</p><p>經云爾時善財童子<span class='note-inline'>(至)</span>殷勤瞻仰辭退而。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu796' />
<p class='h2'>次護一切城主夜神得法處佛</p></div>
<div class='div-other'><a id='mulu797' />
<p class='h2'>初離垢光明劫中法界功德雲世界中諸佛</p>
<ul class="">
<li>南無法須彌山微塵數一切如來</li>

<li>南無法海雷音光明王佛</li>

<li>南無離垢法光明佛</li>

<li>南無法輪光明髻佛</li>

<li>南無法日功德雲佛</li>

<li>南無法海妙音王佛</li>

<li>南無法日智慧燈佛</li>

<li>南無法華幢雲佛</li>

<li>南無法燄山幢王佛</li>

<li>南無甚深法功德月佛</li>

<li>南無法智普光藏佛</li>

<li>南無開示普智藏佛</li>

<li>南無功德藏山王佛</li>

<li>南無普門須彌賢佛</li>

<li>南無一切法精進幢佛</li>

<li>南無法寶華功德雲佛</li>

<li>南無寂靜光明髻佛</li>

<li>南無法光明慈悲月佛</li>

<li>南無功德燄海佛</li>

<li>南無智日普光明佛</li>

<li>南無普賢圓滿智佛</li>

<li>南無神通智光王佛</li>

<li>南無福德華光燈佛</li>

<li>南無智師子幢王佛</li>

<li>南無日光普炤王佛</li>

<li>南無須彌寶莊嚴相佛</li>

<li>南無日光普炤佛</li>

<li>南<span class="corr">無</span>法王功德月佛</li>

<li>南無開敷蓮華妙音雲佛</li>

<li>南無日光明相佛</li>

<li>南無普光明妙法音佛</li>

<li>南無師子金剛那羅延無畏佛</li>

<li>南無普智勇猛幢佛</li>

<li>南無普開法蓮華身佛</li>

<li>南無功德妙蓮華海佛</li>

<li>南無道場功德月佛</li>

<li>南<span class="corr">無</span>法炬熾然月佛</li>

<li>南無普光明髻佛</li>

<li>南無法幢燈佛</li>

<li>南無金剛海幢雲佛</li>

<li>南無名稱山功德雲佛</li>

<li>南無栴檀妙月佛</li>

<li>南無普妙光明華佛</li>

<li>南無炤一切眾生光明王佛</li>

<li>南無功德蓮華藏佛</li>

<li>南無香燄光明王佛</li>

<li>南無波頭摩華因佛</li>

<li>南無眾相山普光明佛</li>

<li>南無普名稱幢佛</li>

<li>南無須彌普門光佛</li>

<li>南無功德法城光佛</li>

<li>南無大樹山光明佛</li>

<li>南無普德光明幢佛</li>

<li>南無功德吉祥相佛</li>

<li>南無勇猛法力幢佛</li>

<li>南無法輪光明音佛</li>

<li>南無功德山智慧光佛</li>

<li>南無無上妙法月佛</li>

<li>南無法蓮華淨光幢佛</li>

<li>南無寶蓮華光明藏佛</li>

<li>南無光燄雲山燈佛</li>

<li>南無普覺華佛</li>

<li>南無種種功德燄須彌藏佛</li>

<li>南無圓滿光山王佛</li>

<li>南無福德雲莊嚴佛</li>

<li>南無法山雲幢佛</li>

<li>南無功德山光明佛</li>

<li>南無法日雲燈王佛</li>

<li>南無法雲名稱王佛</li>

<li>南無法輪雲佛</li>

<li>南無開悟菩提智光幢佛</li>

<li>南無普炤法輪月佛</li>

<li>南無寶山威德賢佛</li>

<li>南無賢德廣大光佛</li>

<li>南無普智雲佛</li>

<li>南無法力功德山佛</li>

<li>南無功德香燄王佛</li>

<li>南無金色摩尼山妙音聲佛</li>

<li>南無頂髻出一切法光明雲佛</li>

<li>南無法輪熾盛光佛</li>

<li>南無無上功德山佛</li>

<li>南無精進炬光明雲佛</li>

<li>南無三昧印廣大光明冠佛</li>

<li>南無寶光明功德王佛</li>

<li>南無法炬寶蓋音佛</li>

<li>南無普炤虗空界無畏法光明佛</li>

<li>南無月相莊嚴幢佛</li>

<li>南無光明燄山雲佛</li>

<li>南無炤無障礙法虗空佛</li>

<li>南無開顯智光身佛</li>

<li>南無世主德光明音佛</li>

<li>南無一切法三昧光明音佛</li>

<li>南無法音功德藏佛</li>

<li>南無熾然燄法海雲佛</li>

<li>南無普炤三世相大光明佛</li>

<li>南無普炤法輪山佛</li>

<li>南無法界師子光佛</li>

<li>南無須彌華光明</li>

<li>南無一切三昧海師子燄佛</li>

<li>南無普智光明燈佛</li>

<li>南無法界城智慧燈佛</li>

<li>南無如是等須彌山微塵數一切如來</li>

<li>南無如是等無量諸佛道場一切海眾</li>
</ul></div>
<div class='div-other'><a id='mulu798' />
<p class='h2'>次守護一切城主夜神</p>
<ul class="">
<li>南無此菩提場中如來會中得菩薩甚深自在妙音解脫門守護一切城威力增勢主夜神</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu799' />
<p class='h2'>次盲龍餓龍懺悔</p><p>惟願帝網無盡佛法僧寶毗盧遮那如來。普賢文殊海會聖眾。世出世神慈悲本願。放大光明。炤於法會。證盟護念。哀愍攝受。願我及一切眾生海。自從無始直至今時業海無盡。帝網重重龍趣一功罪報。發露懺悔。</p>
<p>大集經云。爾時佛會眾中。有一盲龍。名曰頗羅機黎奢。舉聲大哭。作如是言。大聖世尊。願救濟我。願救濟我。諸佛慈悲。憐愍一切。我今身中。受大苦惱。日夜常為種種諸蟲小蛇蝦蟆之所唼食。居熱水中。無暫時樂。佛言。黎奢汝過去世。於佛法中。曾為比丘。毀破禁戒。內懷欺詐。外現種種善相威儀。廣貪眷屬弟子眾多。名聲四遠。莫不聞知。彼諸弟子。如是說言。我和尚得阿羅漢果。以是因緣。多得供養。得供養<span class='corr'>已</span>。獨受用之。見持戒人。反加惡說。彼人懊惱。如是念言。世世生中。願我所在。食汝身肉。如是惡業。死生龍中。是汝前身眾生願故。食噉汝身。惡業因緣。得盲龍報。住熱水中。又於過去無量劫中。在融赤銅地獄之中。常為諸蟲之所食噉。爾時龍眾。聞此語<span class='corr'>已</span>。憂愁啼哭。作如是言。我等今者。皆悉至心。咸共懺悔。願令此苦。速得解脫。</p>

<div class="lg regular"><div class='lg-row'>若有一切諸眾生　雖復能得於人身</div>
<div class='lg-row'>備造種種罪惡業　不能供養於三寶</div>
<div class='lg-row'>死後眾苦皆聚集　地獄餓鬼具受之</div>
<div class='lg-row'>設復得為龍王身　所有眷屬并妻子</div>
<div class='lg-row'>貧窮飢餓諸熱惱　頂上無有如意寶</div>
<div class='lg-row'>居住空澤多毒蟲　枯涸常乾無有水</div>
<div class='lg-row'>如是皆由過去世　曾於佛法作比丘</div>
<div class='lg-row'>或見蘭若苦行人　嫉妬慳心惜飲食</div>
<div class='lg-row'>遠客比丘來寄止　瞋忿懷怒心不喜</div>
<div class='lg-row'>檀越平等施飲食　於中遮止便罵言</div>
<div class='lg-row'>設有清淨好流水　屎尿糞穢滿其中</div>
<div class='lg-row'>所有居住行坐處　一切臭穢皆不淨</div>
<div class='lg-row'>或有清淨持戒者　如是見<span class='corr'>已</span>皆遠離</div>
<div class='lg-row'>若有餘處好人聞　無心欲來於此者</div>
<div class='lg-row'>彼人惡業因緣故　死墮地獄無量世</div>
<div class='lg-row'>灰河沸屎燒赤銅　無量億年受楚毒</div>
<div class='lg-row'>如是餓鬼中飢渴　生曾不聞漿水名</div>
<div class='lg-row'>餘報復生龍道中　具足多年受辛苦</div>
<div class='lg-row'>雖得龍身常飢餓　在所生處空無水</div>
<div class='lg-row'>或在枯澤惡蕉山　絕水常乾無飲食</div>
<div class='lg-row'>死<span class='corr'>已</span>數入地獄中　大火熱惱充徧身</div>
<div class='lg-row'>在彼經於無量歲　如是循環餓鬼中</div>
<div class='lg-row'>自非修禪能救濟　禮拜供養佛如來</div>
<div class='lg-row'>持戒智慧學多聞　精進捨於慳慢想</div>
<div class='lg-row'>嫉妒毒心最為惡　此業因緣須斷除</div>
<div class='lg-row'>憶念死時受是殃　決定無疑早懺悔</div>
</div><p>爾時。如來說是偈<span class='corr'>已</span>。彼龍眾中二十六億諸餓龍等。念過去身。皆悉雨淚。作如是言。惟願哀愍救濟於我。大悲世尊。我等憶念。過去世時。於佛法中。雖得出家。備造如是種種惡業。以惡業故。經無量身。在三惡道。亦以餘報故。生在龍中。受極大苦。如青色龍。我亦如是。爾時世尊。語諸龍言。汝可持水洗如來足。令汝殃罪漸得除滅。時一切龍。以手探水。水皆成火。變作大石。滿於手中。生大猛燄。棄<span class='corr'>已</span>復生。如是至七。一切龍眾。見如是<span class='corr'>已</span>。驚怖懊惱。啼哭雨淚。佛告諸龍。汝造罪業。得是惡報。修善業人。受於好果。我今教汝。說真實誓。若佛導師。憐愍一切。於諸眾生。平生無二。此言不虗。願我諸龍火燄時滅。作是誓<span class='corr'>已</span>。火燄皆滅。時餓龍等乃至八過。以手捧水。洗如來足。至心懺悔。我從今日。更不造惡。如是懺<span class='corr'>已</span>。各白佛言。如來大慈。願救濟我。佛言。諸龍汝此惡業有餘未盡。彌勒佛世。當得人身。值佛出家。精進持戒。得阿羅漢果。時諸龍等。得宿命心。自念過業。啼泣雨面。各如是言。我憶<span class='corr'>往</span>昔於佛法中。或為俗人親屬因緣。或復聽法來去因緣。所有信心。捨施種種華果飲食。共諸比丘。依此而食。或有說云。我曾[口*軗]噉四方眾生華果飲食。或有說云。我往寺舍。布施眾生。或復禮拜。如是[口*軗]噉。或復說言。我毗婆尸如來法中。曾作俗人。或復有說。我毗葉婆如來法中。曾作俗人。或復有說。我迦羅拘孫䭾佛法之中。曾作俗人。或復有說。我迦那迦牟尼佛法之中。曾作俗人。或復有說我迦葉佛如來法中。曾作俗人。或復有說我釋迦牟尼佛法之中。曾作俗人。或以親舊問訊因緣。或復來去聽法因緣。往還寺舍。有信心人。供養僧故。捨施華果種種飲食。比丘得<span class='corr'>已</span>。同施於我。我得便食。彼業因緣。於地獄中。經無量刧大猛火中。或燒或煑。或飲洋銅。成吞鐵丸。從地獄出墮畜生中。捨畜生身。生餓鬼中。如是種種備受辛苦。惡業未盡。生此龍中。常受苦惱。熱水爛身。熱風吹體。熱沙熱土。熱糞熱灰。食入口中。變成銅針。或作鐵丸。於一切時所食之物。入口口焦。入咽咽爛。入腹腹然。直過墮地。徧體穿穴。受如是苦。不可堪忍。惟願如來慈哀救濟。佛告諸龍。此之惡業。與盜佛物等無差別。比丘造業。其罪如半。然此罪報。受未盡故。難可得脫。汝等今當盡受三歸。一心修善。以此緣故。於賢刧中。值最後佛。名曰樓至。於彼佛世。罪得除滅。時諸龍等。聞是語<span class='corr'>已</span>。皆悉至心盡其形壽。各受三歸罪報懺悔。</p>
<p>時彼眾中。有盲龍女。口中䏺爛。滿諸雜蟲。狀如屎尿。乃至穢惡。猶如婦人根中。不淨臊臭難堪。種種噬食。膿血流出。一切身分。常為蚊虻諸惡毒蠅之所唼食。身體臰處。難可見聞。爾時世尊。以大悲心。見彼龍婦眼盲。因苦如是。問言。妹何緣故得此惡身。於過去世曾為何業。龍婦答言。世尊我今此身眾苦逼迫。無暫時停。設復欲言。而不能說。我念過去三十六億於百千年。生惡龍中。受如是苦。乃至日夜剎那不停。為我往昔九十一劫。於毗婆尸佛法之中。作比丘尼。思念欲事。過於醉人。雖復出家。不能如法。於伽藍內。敷施牀褥。數數犯於非梵行事。以快欲心。生大樂受。或貪求他物。多受信施。以如是故。於九十一劫。常不得受天人之身。恒三惡道。受諸燒煑。佛又問言。若如是者。此中劫盡。妹何處生。龍婦答言。我以過去業力因緣。生餘世中。彼處劫盡。惡業風吹。還來生此。時彼龍婦。說此語<span class='corr'>已</span>。作如是言。大悲世尊。願救濟我。願救濟我。爾時世尊。以手掬水。告龍女言。此水名為瞋陀留脂藥和。我今誠實發言語。汝我於往昔為救鴿故。棄捨身命。終不疑念。起慳惜心。此言若實。令汝惡患。悉皆除差。時佛世尊。以口含水。灑彼盲龍婦女之身。一切惡患臭處皆差。既得差<span class='corr'>已</span>。作如是言。我今於佛乞受三歸。是時世尊。即為龍女。授三歸依。罪報懺悔。</p>
<p>時彼眾中。復有一龍。種種臭惡。一切諸蟲。滿其口中。及咽喉內。膿血流出。有見聞者。皆悉捨去。時佛見<span class='corr'>已</span>。即便問言。善男子。汝於過去作何惡業。受如是報。彼龍張口。於其口中。出種種蟲。膿血流溢。猶如熱火。雖復張口。竟不能言。即還閉口。爾時世尊。即為彼龍而說偈言。</p>

<div class="lg regular"><div class='lg-row'>汝以過去盜因緣　輕戲聖人受是報</div>
<div class='lg-row'>至誠聽我此實言　即得清涼滅諸苦</div>
</div><p>爾時世尊。說實語<span class='corr'>已</span>。即以少水。瀉龍口中。火及蟲膿悉皆滅盡。能口清涼。作如是言。大聖如來。我憶過去迦葉佛時。曾作俗人。在田犁地。有一比丘來。從我乞求五十錢。我時報言。聽待糓熟。當與汝食。比丘復言。若當五十不可得者。願乞十文。我於爾時。瞋彼比丘。而語之言。乃至十錢。亦不相與。時彼比丘。心生懊惱。又於餘時。往寺舍中。入樹林下。輙便盜取現在僧物十菴羅果。而私食之。彼業因緣。地獄受苦。惡業未盡。生野澤中。作餓龍身。常為種種諸蟲食噉。膿血流溢。飢渴苦惱。又彼比丘。以瞋忿心惡業緣故。死便即作小毒龍身。生我腋下。[口*束]於我血。熱氣觸身。不可堪忍。是故我身熱膿血滿。龍白佛言。大悲世尊。惟願慈哀救濟於我。令我脫彼冤家毒龍。爾時世尊。以手抄水。發誠實語。作如是言。我曾往昔。於饑饉世。爾時願作大身眾生長廣無量。以神通力。於虗空中。唱如是言。彼野澤中有大身蟲。名曰不瞋。汝等可往取其身肉。以為飲食。可得不飢。時彼世中人非人等。聞此聲<span class='corr'>已</span>。一切悉往競取食之。說是真實諦信語時。彼龍腋下小龍即出。時此二龍。俱白佛言。世尊我等久近離此龍身。解脫殃罪。佛告龍言。此業大重。次五無間。何以故。若有四方常住僧物。或現前僧物。篤信檀越。重心施物。或華或果。或樹或園。飲食資生。床褥敷具。疾病湯藥。一切所需。私自費用。或持出外。乞與知識。親里白衣。此罪重於阿鼻地獄所受果報。是故汝等可受三歸。歸三寶<span class='corr'>已</span>。乃可得住於冷水中。如是三稱三受。身即安隱。得入水中。罪報懺悔。</p>
<p>爾時世尊。即為諸龍而說偈言。</p>

<div class="lg regular"><div class='lg-row'>寧以利刀自割身　肢節身分肌膚肉</div>
<div class='lg-row'>所有信心捨施物　俗人食者實為難</div>
<div class='lg-row'>寧吞大赤熱鐵丸　而使口中火燄出</div>
<div class='lg-row'>所有眾生飲食具　不應於外私自用</div>
<div class='lg-row'>寧以大火若須彌　以手捉持而自食</div>
<div class='lg-row'>其有在家諸俗人　不應轉食施僧食</div>
<div class='lg-row'>寧以利刀自屠膾　身體皮膜而自噉</div>
<div class='lg-row'>其有在家諸俗人　不應受取僧雜食</div>
<div class='lg-row'>寧以自身投於彼　滿室大火猛燄中</div>
<div class='lg-row'>其有在家俗人輩　不應坐臥僧牀席</div>
<div class='lg-row'>寧以火熱炎鐵錐　拳手握持使焦爛</div>
<div class='lg-row'>其有在家俗人等　不應私用於僧物</div>
<div class='lg-row'>寧以勝利好刀砧　而自臠切其身肉</div>
<div class='lg-row'>勿於出家清淨人　發起一念瞋恚心</div>
<div class='lg-row'>寧以兩手挑兩眼　捐棄投之擲於地</div>
<div class='lg-row'>其有習行善法者　不應懷忿瞋心視</div>
<div class='lg-row'>寧以熱鐵鍱其身　東西起動行坐臥</div>
<div class='lg-row'>不應瞋忿心嫉妒　而著眾生淨施衣</div>
<div class='lg-row'>寧飲灰汁鹹鹵水　熱沸爍口猶如火</div>
<div class='lg-row'>不應懷貪毒惡心　服施眾僧淨施藥</div>
</div><p>爾時世尊。說此偈<span class='corr'>已</span>。一萬四千諸龍眾等。悉受三歸。所有過去。現在業報。諸苦惱中。而得解脫。深信三寶。其心不退。復有八十億諸龍眾等。亦於三寶起歸敬心。爾時世尊。告憍陳如。汝觀此等諸惡眾生。自誑其心。或以怖畏貧窮因緣。或於惡道。生於恐畏。修行善法。或作比丘所得種種資生之具。皆是信心檀越所施。而是眾生。或自食噉。或與他人。或共眾人盜竊隱藏。私家自用。如是業故。墮三惡道。久受勤苦。復有眾生。貧窮下賤。不得自在。是故出家望得富饒。解脫安樂。既出家<span class='corr'>已</span>。懈怠懶惰。不讀誦經。定慧精勤。捨而不習。樂知僧事。復有比丘。晝夜精勤。樂修善法。讀誦經典。坐禪習慧。不捨須臾。以是因緣。感諸四輩。種種供養。時知事人。見得利養<span class='corr'>已</span>。或自私食。或復盜與親舊俗人。以是等緣。久處惡道。出<span class='corr'>已</span>還入。如是愚瞑。不見當來果報輕重。我今戒敕。沙門弟子。念法住持。不得自稱。我是沙門。真法行人。倚眾僧故。他信施物。或餅或菜。或果或華。但是眾僧所食之物。不得輒與一切俗人。亦不得云。此是我物。別眾而食。又亦不得。以眾僧物。貯積興生。種種販賣。云有利益招世譏嫌。又亦不得。出貴收賤。與世爭利。使諸眾生。墮三惡道。罪報懺悔。</p>
<p>我等為無明所覆。不識龍趣罪因。今遇道場。方始覺知。歸命毗盧遮那如來。及一切賢聖海眾。燒香散華。龍趣罪報。發露懺悔。不敢覆藏。由此因緣。我及法界眾生海。帝網重重。龍趣罪業。願皆清淨。</p>
</div>
<div class='div-other'><a id='mulu800' />
<p class='h2'>次懺悔滅罪印呪</p><p class="dharani">唵薩栗末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三徧)</span></p>

<div class="lg regular"><div class='lg-row'>百劫積集罪　一念悉盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪瞋癡</div>
<div class='lg-row'>從身語意之所生　一切我今皆懺悔</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu801' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>即此現世及親友　如是盡皆棄捨時</div>
<div class='lg-row'>然惟獨自去一方　親與非親何所用</div>
<div class='lg-row'>由造不善生苦惱　云何於彼得解脫</div>
<div class='lg-row'>我今恒常於晝夜　只惟專念此一事</div>
</div></div></div>
</div><!-- end of div[@id='body'] -->
</body></html>