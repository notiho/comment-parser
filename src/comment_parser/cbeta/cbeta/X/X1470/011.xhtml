<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu248' />大方廣佛華嚴經海印道場十重行願常徧禮懺儀卷第十一</p><p class="byline">唐　蘭山雲巖慈恩寺護法國師一行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu249' />
<p class='h1'>第十一晌</p>
<div class='div-other'><a id='mulu250' />
<p class='h2'>第三華藏剎網莊嚴會</p><p>一切恭敬敬禮無盡三寶。</p>
<p>是諸眾等人各胡跪。嚴持香華。如法供養。願此供海雲徧滿十方界。依所處師子之座。其座高廣。殊特妙好。琉璃為足。金縷所成。柔軟衣服以敷座上。建以寶幢。熏諸妙香。無量雜寶莊嚴之具以為莊校。金網覆上。寶鐸風搖出妙音聲。奇珍為計。周匝填飾。以如是等諸寶藏及種種供物。常作供養。帝網重重。諸佛菩薩賢聖海眾。受此供養雲。以為光明臺。廣於無邊界。無量無盡。願作佛事。</p>
<p>供養<span class='corr'>已</span>。一切恭敬。</p>
</div>
<div class='div-other'><a id='mulu251' />
<p class='h2'>次奉施寶錯</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布拶銘遏薩摩[口*能]囉悉癹囉捺薩麻英吽</p>
<p>寶錯經云。有一總持。名無量種呪。皆能成就具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu252' />
<p class='h2'>次不空摩尼印呪</p><p class="dharani">唵啞麼遏布[口*(椔-田+夕)]麻禰巴能麻末唧呤怛達遏怛眉浪雞矴薩慢怛不囉薩囉吽</p>
</div>
<div class='div-other'><a id='mulu253' />
<p class='h2'>梵音讚佛</p>
<div class="lg regular"><div class='lg-row'>佛身不在內　亦復不在外　神力故顯現</div>
<div class='lg-row'>導師法如是　隨諸眾生類　生世所集業</div>
<div class='lg-row'>如是種種神　示現各不同　諸佛身如是</div>
<div class='lg-row'>無量不可數　惟除大覺尊　無有能思議</div>
</div></div>
<div class='div-other'><a id='mulu254' />
<p class='h2'>直言讚佛</p><p>如來成正覺時。以一相方便。入善覺智三昧。入<span class='corr'>已</span>。於一成正覺廣大身。現一切眾生數等身。住於身中。如一成正覺廣大身。一切成正覺廣大身悉亦如是。菩薩摩訶薩應如是知。佛子。如來有如是等無量成正覺門。是故應知。如來所現身有無量。以無量故。說如來身於無量界。等眾生界。佛子。菩薩摩訶薩應知。如來身一毛孔中。有一切眾生數等諸佛身。何以故。如來成正覺身。究竟無生滅。故如一毛孔徧法界。一切毛孔悉亦如是。當知無有少許處空無佛身。何以故。如來成正覺無處不至故。隨其所能。隨其勢力。於道場菩提樹下師子座上。以種種身成等正覺。佛子。菩薩摩訶<span class='corr'>薩</span>應知。此心念念常有佛成正覺。何以故。諸佛如來不離此心。成正覺故。如自心。一切眾生心亦復如是。悉有如來成等正覺。廣大周徧。無處不有。不離不斷。無有休息。</p>

<ul class="">
<li>南無大方廣佛華嚴經中華藏世界海十身無礙本尊毗盧遮那佛</li>

<li>南無大慈大悲五百誓願五濁救苦釋迦牟尼佛</li>

<li>南無東方滿月世界十二上願五濁救苦藥師琉璃光王佛</li>

<li>南無西方極樂世界四十八願五濁救苦阿彌陀佛</li>

<li>南無十方三世盡虗空界微塵剎土中大方廣佛華嚴經圓滿教海</li>

<li>南無大方廣佛華嚴經中主於行願真理普賢菩薩摩訶薩</li>

<li>南無大方廣佛華嚴經中主於信解證智文殊師利菩薩摩訶薩</li>

<li>南無大慈大悲五濁救苦千手千眼觀世音菩薩摩訶薩</li>

<li>南無大願弘深五濁救苦出無佛世安慰人心常住琰魔羅界地藏王菩薩摩訶薩</li>

<li>南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾</li>

<li>南無大方廣佛華嚴經末會中修證五相處五十五聖者</li>

<li>南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩</li>

<li>南無十方三世盡虗空界微塵剎土中法身色身形相舍利寶墖寺宇一切佛事又於法藏及講法處菩薩賢聖一切海眾</li>

<li>南無大願摜甲求生淨土末濁夏國護持正法護法國師</li>

<li>至心歸命禮大方廣佛華嚴經華藏世界海本尊毗盧遮那佛</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云爾時普賢菩薩<span class='note-inline'>(至)</span>普化一切諸含識。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p><p>經云爾時普賢菩薩<span class='note-inline'>(至)</span>微塵數世界於中布列。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu255' />
<p class='h2'>初總顯剎種不同</p>
<ul class="">
<li>南無此十不可說佛剎微塵數香水海中有十不可說佛剎微塵數世界種安住一切世界種復有十不可說佛剎微塵數世界諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu256' />
<p class='h2'>次別顯剎種香水海<span class='note-inline'>(分二)</span></p></div>
<div class='div-other'><a id='mulu257' />
<p class='h2'>○初諸海所依</p>
<ul class="">
<li>南無此十不可說佛剎微塵數諸香水海在華藏莊嚴世界海中如天帝網分布而住諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu258' />
<p class='h2'>○二諸海剎種<span class='note-inline'>(分三)</span></p></div>
<div class='div-other'><a id='mulu259' />
<p class='h2'>○初總辨中間一海</p></div>
<div class='div-other'><a id='mulu260' />
<p class='h2'>能持剎種</p>
<ul class="">
<li>南無如是等不可說不可說佛剎微塵數香摩尼王莊嚴大蓮華上普照十方熾然寶光明世界種種諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu261' />
<p class='h2'>所持世界<span class='note-inline'>(又二)</span></p></div>
<div class='div-other'><a id='mulu262' />
<p class='h2'>○初總舉大數</p>
<ul class="">
<li>南無不可說佛剎微塵數一切香水海行列諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云其最下方有世界<span class='note-inline'>(至)</span>各各力加持周匝圍繞。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu263' />
<p class='h2'>○二別辨二十層大剎</p>
<ul class="">
<li>南無其最下方最勝光徧照世界淨眼離垢燈佛道場一切海眾</li>

<li>南無一佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界種種香蓮華妙莊嚴世界師子光勝照佛道場一切海眾</li>

<li>南無二佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界一切寶莊嚴普照光世界淨光智勝幢佛道場一切海眾</li>

<li>南無三佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界種種光明華莊嚴世界金剛光明無量精進力善出現佛道場一切海眾</li>

<li>南無四佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界普放妙華光世界香光喜力海佛道場一切海眾</li>

<li>南無五佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界淨妙光明世界普光自在幢佛道場一切海眾</li>

<li>南無六佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界眾華燄莊嚴世界歡喜海功德名稱自在光佛道場一切海眾</li>

<li>南無七佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界出生威力地世界廣大名稱智海幢佛道場一切海眾</li>

<li>南無八佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界出妙音聲世界清淨月光明相無能<span class="corr">摧</span>伏佛道場一切海眾</li>

<li>南無九佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界金剛幢世界一切法海最勝王佛道場一切海眾</li>

<li>南無十佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界恒出現帝青寶光明世界無量功德法佛道場一切海眾</li>

<li>南無十一佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界光明照耀世界超釋梵佛道場一切海眾</li>

<li>南無十二佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界娑婆世界毗盧遮那佛道場一切海眾</li>

<li>南無十三佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界寂靜離塵光世界徧法界勝音佛道場一切海眾</li>

<li>南無十四佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界眾妙光明燈世界不可摧伏力普照幢佛道場一切海眾</li>

<li>南無十五佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界清淨光徧照世界清淨日功德眼佛道場一切海眾</li>

<li>南無十六佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界寶莊嚴藏世界無礙智光明徧照十方佛道場一切海眾</li>

<li>南無十七佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界離塵世界無量方便最勝幢佛道場一切海眾</li>

<li>南無十八佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界清淨光普照世界普照法界虗空光佛道場一切海眾</li>

<li>南無十九佛剎微塵數世界周匝圍繞諸佛道場一切海眾</li>

<li>南無此上過佛剎微塵數世界妙寶燄世界福德相光明佛道場一切海眾</li>

<li>南無二十佛剎微塵數世界周匝圍繞諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu264' />
<p class='h2'>○三類結所餘<span class='note-inline'>(分四)</span></p></div>
<div class='div-other'><a id='mulu265' />
<p class='h2'>初結多數</p>
<ul class="">
<li>南無次有香水海名金剛輪莊嚴等世界中有如是等不可說佛剎微塵數廣大世界諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu266' />
<p class='h2'>二結形類</p><p>經云所謂十佛剎微塵數<span class='note-inline'>(至)</span>及圍繞此海香水河中。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p>
<ul class="">
<li>南無十佛剎微塵數須彌山形世界中諸佛道場一切海眾</li>

<li>南無十佛剎微塵數江河形世界諸佛道場一切海眾</li>

<li>南無十佛剎微塵數迴轉形世界諸佛道場一切海眾</li>

<li>南無十佛剎微塵數漩流形世界諸佛道場一切海眾</li>

<li>南無十佛剎微塵數輪輞形世界諸佛道場一切海眾</li>

<li>南無十佛剎微塵數壇墠形世界諸佛道場一切海眾</li>

<li>南無十佛剎微塵數樹林形世界諸佛道場一切海眾</li>

<li>南無十佛剎微塵數樓觀形世界諸佛道場一切海眾</li>

<li>南無十佛剎微塵數尸羅幢形世界諸佛道場一切海眾</li>

<li>南無十佛剎微塵數普方形世界諸佛道場一切海眾</li>

<li>南無十佛剎微塵數胎藏形世界諸佛道場一切海眾</li>

<li>南無十佛剎微塵數蓮華形世界諸佛道場一切海眾</li>

<li>南無十佛剎微塵數佉勒迦形世界諸佛道場一切海眾</li>

<li>南無十佛剎微塵數種種眾生形世界諸佛道場一切海眾</li>

<li>南無十佛剎微塵數佛相形世界諸佛道場一切海眾</li>

<li>南無十佛剎微塵數圓光形世界諸佛道場一切海眾</li>

<li>南無十佛剎微塵數雲形世界諸佛道場一切海眾</li>

<li>南無十佛剎微塵數珠網形世界諸佛道場一切海眾</li>

<li>南無十佛剎微塵數門闥形世界諸佛道場一切海眾</li>

<li>南無十佛剎微塵數諸莊嚴具形世界諸佛道場一切海眾</li>

<li>南無如是等不可說佛剎微塵數世界中諸佛道場一切海眾</li>
</ul></div>
<div class='div-other'><a id='mulu267' />
<p class='h2'>三結眷屬</p>
<ul class="">
<li>南無此一一世界各有十佛剎微塵數廣大世界周匝圍繞諸佛道場一切海眾</li>

<li>南無如是等不可說世界又復佛剎微塵數世界而為眷屬諸佛道場一切海眾</li>
</ul></div>
<div class='div-other'><a id='mulu268' />
<p class='h2'>四彰所在</p>
<ul class="">
<li>南無此不可說佛剎微塵數香水海復有華光香水海及圍繞此海香水河中諸佛道場一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu269' />
<p class='h2'>次六十四地獄懺悔</p><p>惟願帝網無盡佛法僧寶。毗盧遮那如來。普賢文殊海會聖眾。世出世神。慈悲本願。放大光明。炤於法會。證盟護念。哀愍攝受。我及一切眾生海。自從無始。直至今時。業海無盡。帝網重重。一切地獄罪業。發露懺悔。</p>
<p>經律異相云。六十四地獄者。</p>
<p style="margin-left:1em;text-indent:-1em">一曰脚踏。先踏殺人。今為獄鬼所蹋。經二百歲。罪報懺悔。</p>
<p style="margin-left:1em">二曰刀山。先殺眾生。今受罪二百歲。罪報懺悔。</p>
<p style="margin-left:1em;text-indent:-1em">三曰審諦。生時瞋心罵人。以為鳥獸。五百歲中鐵杵舂口。罪畢受生。人頭鳥身。口常言罪。罪報懺悔。</p>
<p style="margin-left:1em">四曰抱刀劒。生時自犯淫戒。又犯持戒人。罪報懺悔。</p>
<p style="margin-left:1em">五曰沸沙。先以熱灰覆眾生上。罪報懺悔。</p>
<p style="margin-left:1em;text-indent:-1em">六曰沸井。井水常沸。先以惡心。用不淨物。置井中。罪畢。百歲為井中蝦蟇。罪報懺悔。</p>
<p style="margin-left:1em;text-indent:-1em">七曰竈牕。獄卒以人倒納竈牕中。此女生時。以顧影衣曳他男子。罪報懺悔。</p>
<p style="margin-left:1em;text-indent:-1em">八曰啞鬼。獄卒常燒鐵篦烙其舌。生時父母及師喚之不應。經二百歲。後生為啞人。罪報懺悔。</p>
<p style="margin-left:1em;text-indent:-1em">九曰熱灰。廣七百里滿中熱灰。此人生時。起淫慾心。就貞女宿。終不果遂。受罪二百歲。後生患瘡及恐怖。罪報懺悔。</p>
<p style="margin-left:1em;text-indent:-1em">十曰沸屎。廣三萬里滿中屎尿。驅人入中。昔賜人好食。嗔言如食不淨。受罪五百歲。後復為猪。罪報懺悔。</p>
<p style="margin-left:1em;text-indent:-1em">十一曰䏺臭。縱廣二千五百里滿中膿血。此人生時。以不善心入聖人室。失氣泄穢。受罪二百四十歲。後生貧賤人中。身體常臭。罪報懺悔。</p>
<p style="margin-left:1em;text-indent:-1em">十二曰不淨。縱廣千里滿中涕唾。生時以慢心不淨手。捻香供養大聖。後生人中常慢。罪報懺悔。</p>
<p style="margin-left:1em;text-indent:-1em">十三曰不淨。六百里膿。生時以鼠屎狗食不淨。投淨食中。受罪二百歲。出生作狗。罪報懺悔。</p>
<p style="margin-left:1em;text-indent:-1em">十四曰常闇。生時以不善心。障佛光明。受罪七百歲。罪報懺悔。</p>
<p style="margin-left:1em;text-indent:-1em">十五曰□□。縱廣四萬里。恒被斫射。打剔推[石*甲]。此人生時。作五逆業。受罪動經劫數。若展轉諸獄。故亦有劫數。也一萬歲。罪報懺悔。</p>
<p style="margin-left:1em;text-indent:-1em">十六曰相殺。婦殺夫。夫殺婦。母殺兒。兒殺母。其人昔時殺他人父母。并殺眾生父母及兒。後生人中。父母子孫皆悉早死。罪報懺悔。</p>
<p style="margin-left:1em;text-indent:-1em">十七曰斫身。恒為獄鬼所斫。先斫眾生故。後生喜遭縣官。罪報懺悔。</p>
<p style="margin-left:1em">十八曰火車。此人由燒殺眾生。後生被燒。罪報懺悔。</p>
<p style="margin-left:1em;text-indent:-1em">十九曰不識法。滿中癡人。生時聞揵搥聲。慢心而臥。後生邊地。罪報懺悔。</p>
<p style="margin-left:1em">二十曰鐵鏊。生時熬蝦蟹故。後生短壽。罪報懺悔。</p>
<p style="margin-left:1em;text-indent:-1em">二十一曰餓鬼。身長四十里。腹如萬斛篅。頸長十里。恒苦飢渴。口氣常臭。見食化成火炭。飲成膿血。由食齋食不持齋。後八百世常作羅剎。罪報懺悔。</p>
<p style="margin-left:1em;text-indent:-1em">二十二曰。剛炭。生時盜心取他物。手捧剛炭。後生貧賤。為人所使。罪報懺悔。</p>
<p style="margin-left:1em">二十三曰鑊湯。生時惡心以熱湯澆地蟲。罪報懺悔。</p>
<p style="margin-left:1em;text-indent:-1em">二十四曰鐵床。生時淫他婦人。逼犯持戒女人。男抱銅柱。女臥鐵床。罪報懺悔。</p>
<p style="margin-left:1em;text-indent:-1em">二十五曰鐵丸。由炮煑雞鴨子。後生常苦迷荒。罪報懺悔。</p>
<p style="margin-left:1em;text-indent:-1em">二十六曰貢高高坐地獄。生時食他信施。自恃有德。起心貢高。罪報懺悔。</p>
<p style="margin-left:1em;text-indent:-1em">二十七曰。黑耳獄鬼。以刀節節支解。生時淫犯比丘。後生下賤女人之中。五百歲作黃門身。罪報懺悔。</p>
<p style="margin-left:1em;text-indent:-1em">二十八曰寒冰。生時擲眾生致寒凍處。後生貧窮。常無衣服。罪報懺悔。</p>
<p style="margin-left:1em;text-indent:-1em">二十九曰石窟。滿中烟火。生時惡心熏殺眾生。罪報懺悔。</p>
<p style="margin-left:1em;text-indent:-1em">三十曰拳叉。獄鬼叉之。以嗔心[描-田+((ㄇ@人)/戍)]。㨝殺蟣蝨。罪報懺悔。</p>
<p style="margin-left:1em">三十一曰磕山。以磕殺蟣蝨。後生短壽。罪報懺悔。</p>
<p style="margin-left:1em;text-indent:-1em">三十二曰熱湯澆身。披著好衣誘他婦女。罪畢為鳥獸。罪報懺悔。</p>
<p style="margin-left:1em;text-indent:-1em">三十三曰。餓鬼身長三十里。咽下有癯。決膿食之。或見好食。眾鬼競奪。不得食之。由得他好食。不先上座食。後生貧窮。罪報懺悔。</p>
<p style="margin-left:1em;text-indent:-1em">三十四曰。餓鬼身長十里。或五里。身毛剛利。由慳不施食。實有言無。後生貧窮。多無飲食。罪報懺悔。</p>
<p style="margin-left:1em;text-indent:-1em">三十五曰惡狗。多諸惡狗。牙利如劒。獄鬼嗾狗。競共嚙之。生時喚狗嚙殺眾生。後得為人。喜被狗嚙。罪報懺悔。</p>
<p style="margin-left:1em;text-indent:-1em">三十六曰。鐵杙驅人履之。生時含毒看父母師長。後生毒虵中。罪報懺悔。</p>
<p style="margin-left:1em;text-indent:-1em">三十七曰剝皮。鬼恒利刀剝其身皮。生時惡心剝人衣被。及剝眾生皮。後生人中。常為人所剝奪。罪報懺悔。</p>
<p style="margin-left:1em;text-indent:-1em">三十八曰倒懸。獄卒悉取人倒懸。生時倒懸眾生。罪報懺悔。</p>
<p style="margin-left:1em;text-indent:-1em">三十九曰畜生。獄鬼鎔銅灌其口。生時具債抵而不還。後五百歲中。為人牛馬奴婢。喜得鞭打。罪報懺悔。</p>
<p style="margin-left:1em;text-indent:-1em">四十曰耕身。獄鬼以鐵犁耕身。生時耕地傷生。惡心稱快。罪報懺悔。</p>
<p style="margin-left:1em;text-indent:-1em">四十一曰鏃眼。獄鬼常以鐵鏃鏃其眼。生時惡心惡眼看其父母。後生人中。眼常逋睛。罪報懺悔。</p>
<p style="margin-left:1em;text-indent:-1em">四十二曰刀兵。獄鬼斫射。此人生時嗔心相殺。後生人中。喜得斫射。罪報懺悔。</p>
<p style="margin-left:1em;text-indent:-1em">四十三曰割㓨。獄鬼生割其肉。此人生時。惡心割人肉。罪畢。為人喜得割㓨。罪報懺悔。</p>
<p style="margin-left:1em;text-indent:-1em">四十四曰鐵磨。獄鬼以鐵磨磨人。此人生時。以惡心磨殺諸蟲。罪報懺悔。</p>
<p style="margin-left:1em;text-indent:-1em">四十五曰㩚弄。滿中鐵磨。獄鬼驅人入磨磨之。罪報懺悔。</p>
<p style="margin-left:1em;text-indent:-1em">四十六曰㩚弄。此人生時。見眾生入㩚弄中。生惡心。我誓不救。後生人中。身體黃熟。罪報懺悔。</p>
<p style="margin-left:1em;text-indent:-1em">四十七曰石臼。獄卒驅入臼中擣之。此人生時。惡心擣殺眾生。罪畢。為螺蚌。罪報懺悔。</p>
<p style="margin-left:1em;text-indent:-1em">四十八曰憍慢人頭蛇身。此人生時。臥地誦經。罪報懺悔。</p>
<p style="margin-left:1em;text-indent:-1em">四十九曰水地獄。水停住不流。此人生時。抑人水中。沒溺而死。罪報懺悔。</p>
<p style="margin-left:1em;text-indent:-1em">五十曰[怡-台+(屬-(厂-一))]懦。獄鬼以石壓人頭。此人生時。慢心使父母師長倚令其兒。出言不恭敬。罪報懺悔。</p>
<p style="margin-left:1em;text-indent:-1em">五十一曰鐵棒。獄鬼常使其身棒鐵。此人生時。以惡心殺蟣蝨。罪報懺悔。</p>
<p style="margin-left:1em;text-indent:-1em">五十二曰恐怖。常為牛頭阿旁所怖。此人生時。常恐人故。罪報懺悔。</p>
<p style="margin-left:1em;text-indent:-1em">五十三曰鐵杙。水底布鐵杙。獄鬼驅人入水中。㓨身流血。生時嫉妒布杙傷人。罪報懺悔。</p>
<p style="margin-left:1em;text-indent:-1em">五十四曰飲鎔銅。生時慢心學父母師長語。後常謇吃。罪報懺悔。</p>
<p style="margin-left:1em;text-indent:-1em">五十五曰鐵鏃。獄鬼以鐵鏃鏃其眼。此人生時。惡心生㓨眾生瞳子。罪畢。為盲人。罪報懺悔。</p>
<p style="margin-left:1em;text-indent:-1em">五十六曰鐵叉。獄鬼以鐵叉叉人。此人生時。惡心叉魚及餘眾生。罪報懺悔。</p>
<p style="margin-left:1em;text-indent:-1em">五十七曰蛆蟲。唼食人身。此人生時。嫉妒傷人及六畜。罪畢。為人身患惡瘡。罪報懺悔。</p>
<p style="margin-left:1em;text-indent:-1em">五十八曰刀解手。獄鬼以利刀解其兩手。此人生時。以慢心用不淨手捉經。罪報懺悔。</p>
<p style="margin-left:1em;text-indent:-1em">五十九曰啼哭。獄鬼常來恐怖。令其啼哭。此人生時。常憂錢財。以營婬慾。後生為人。恒苦少財。罪報懺悔。</p>
<p style="margin-left:1em;text-indent:-1em">六十曰鐵鈎。獄鬼常以鐵鈎鈎其身體。此人生時。鈎殺眾生。罪報懺悔。</p>
<p style="margin-left:1em;text-indent:-1em">六十一曰鎔銅。獄鬼以洋銅灌其口。此人生時。惡心妄語兩舌惡罵綺語。罪畢。為人口氣常臭。罪報懺悔。</p>
<p style="margin-left:1em;text-indent:-1em">六十二曰鎔銅。獄鬼以洋銅灌手。此人生時。心不敬道。以不淨手。捉沙門衣。罪報懺悔。</p>
<p style="margin-left:1em;text-indent:-1em">六十三曰射身。獄鬼以箭射之。此人生時。惡心射殺眾生。罪報懺悔。</p>
<p style="margin-left:1em;text-indent:-1em">六十四曰無擇<span class='note-inline'>(梁言生終)</span>。凡有五王者。一曰隨王。二曰効王。三曰田王。四曰自然王。五曰眾生王。皆發信心大乘誓順。度地獄眾生。諸地獄罪畢者。來入此中。斷其昔行。作罪多少。捨地獄身。受中陰形。如三歲小兒。更隨業行。從父母受生。如是等罪報懺悔。</p>
<p>我等為無明所覆。不識地獄業報。今遇道場。乃能覺知。歸命毗盧遮那如來。及一切賢聖海眾。燒香散華。地獄罪報。發露懺悔。不敢覆藏。由此因緣。我及法界眾生海。一切地獄罪報。願皆清淨。</p>
</div>
<div class='div-other'><a id='mulu270' />
<p class='h2'>次懺悔滅罪印呪</p><p class="dharani">唵薩栗末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三徧)</span></p>

<div class="lg regular"><div class='lg-row'>百劫積集罪　一念悉盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪瞋癡</div>
<div class='lg-row'>從身語意之所生　一切我今皆懺悔</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu271' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>壯色不停　猶如奔馬　人命無常</div>
<div class='lg-row'>過踰山水　今日雖存　明亦難保</div>
<div class='lg-row'>云何縱心　今住惡法　云何恃怙</div>
<div class='lg-row'>而生驕慢　猶如惡鬼　伺求人過</div>
<div class='lg-row'>四大惡鬼　亦復如是　猶如朽宅</div>
<div class='lg-row'>垂崩之室　我身亦爾　云何起惡</div>
</div></div></div>
<p class='juan'>大方廣佛華嚴經海印道場十重行願常徧禮懺儀卷第十一</p>
</div><!-- end of div[@id='body'] -->
</body></html>