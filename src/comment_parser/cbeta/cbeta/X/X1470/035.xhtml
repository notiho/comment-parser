<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu802' />大方廣佛華嚴經海印道場十重行願常徧禮懺儀卷第三十五</p><p class="byline">唐　蘭山雲巖慈恩寺護法國師行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu803' />
<p class='h1'>第三十五晌</p>
<div class='div-other'><a id='mulu804' />
<p class='h2'>次十地位中後四善知識會</p><p>一切恭敬敬禮無盡三寶。</p>
<p>是諸眾等人各胡跪。嚴持香華。如法供養。願此供海雲。徧滿十方界。或復施與堅固香車。眾寶為輪。莊嚴巨麗。寶帳覆上。寶網垂下。種種寶衣。敷佈其中。清淨好香。流芬外徹。其香美妙。稱悅人心。無量諸天。翊從而行。載以重寶。隨時給施。或復施與光明寶車。種種諸寶。妙色映徹。眾妙寶網。羅覆其上。雜寶瓔珞。周匝垂下。散以末香。內外芬潔。以如是等眾妙寶車。常作供養。帝網重重。諸佛菩薩賢聖海眾。受此供養雲。以為光明臺。廣於無邊界。無量無盡。願作佛事。</p>
<p>供養<span class='corr'>已</span>。一切恭敬。</p>
</div>
<div class='div-other'><a id='mulu805' />
<p class='h2'>次奉施寶錯</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布桚銘遏薩摩[口*能]囉悉癹囉捺薩麻英吽</p>
<p>寶錯經云。有一總持名無量種呪。皆能成就具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu806' />
<p class='h2'>次大慧施呪</p><p class="dharani">唵捺麻<span class='note-inline'>(緊)</span>薩㗚末<span class='note-inline'>(二合)</span>怛達<span class='note-inline'>(引)</span>遏怛啞斡浪雞矴三末<span class='note-inline'>(重)</span>囉三末<span class='note-inline'>(重)</span>囉吽</p>
</div>
<div class='div-other'><a id='mulu807' />
<p class='h2'>梵音讚佛</p>
<div class="lg regular"><div class='lg-row'>譬如一切法　眾緣故生處　見佛亦復然</div>
<div class='lg-row'>必假眾善業　譬如隨意珠　能滿眾生心</div>
<div class='lg-row'>諸佛法如是　悉滿一切願　無量國土中</div>
<div class='lg-row'>導師興於世　隨其願力故　普應於十方</div>
</div></div>
<div class='div-other'><a id='mulu808' />
<p class='h2'>直言讚佛</p><p>如來頂上。有三十二寶莊嚴大人相。其中有大人相名光炤。一切十方普於無量大光明網。一切妙寶。以為莊嚴。寶鬘周徧。柔軟密緻。一一咸放摩尼寶光。充滿一切無邊世界。悉現佛身。色相圓滿。是為一<span class='note-inline'>(引)</span>乃至次有大人相名普炤。一切法界莊嚴雲最處。於中漸次隆起閻浮檀金因陀羅網。以為莊嚴。放淨光雲。充滿法界。念念常現一切世界諸佛菩薩道場眾會。是為三十二。佛子。如來頂上。有如是三十二種大人相。以為嚴好。</p>

<ul class="">
<li>南無大方廣佛華嚴經中華藏世界海十身無礙本尊毗盧遮那佛</li>

<li>南無大慈大悲五百誓願五濁救苦釋迦牟尼佛</li>

<li>南無東方滿月世界十二上願五濁救苦藥師琉璃光王佛</li>

<li>南無西方極樂世界四十八願五濁救苦阿彌陀佛</li>

<li>南無十方三世盡虗空界微塵剎土中大方廣佛華嚴經圓滿教海</li>

<li>南無大方廣佛華嚴經中主於行願真理普賢菩薩摩訶薩</li>

<li>南無大方廣佛華嚴經中主於信解證智文殊師利菩薩摩訶薩</li>

<li>南無大慈大悲五濁救苦千手千眼觀世音菩薩摩訶薩</li>

<li>南無大願弘深五濁救苦出無佛世安慰人心常住燄魔羅界地藏王菩薩摩訶薩</li>

<li>南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾</li>

<li>南無大方廣佛華嚴經末會中修證五相處五十五聖者</li>

<li>南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩</li>

<li>南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾</li>

<li>南無大願摜甲求生淨土末濁夏國護持正法護法國師</li>

<li>至心歸命禮大方廣佛華嚴經華藏世界海本尊毗盧遮那佛</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu809' />
<p class='h2'>第七開敷一切樹華主夜神知菩薩出生廣大喜光明解脫法門</p><p>經云爾時善財童子<span class='note-inline'>(至)</span>殷勤瞻仰辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu810' />
<p class='h2'>次開敷一切樹華主夜神發心處佛</p>
<ul class="">
<li>南無普光明真金摩尼山世界海中有世界微塵數世界種一一世界皆有如來出興於世一一如來授佛剎微塵數諸菩薩記如是道場一切海眾</li>

<li>南無普炤法界智慧山寂靜威德王如來</li>
</ul></div>
<div class='div-other'><a id='mulu811' />
<p class='h2'>次開敷一切樹華主夜神</p>
<ul class="">
<li>南無此菩提場佛會中得菩薩出生廣大喜光明解脫門開敷一切樹華主夜神</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu812' />
<p class='h2'>第八大願精進力救護一切眾生主夜神知教化眾生令生善根解脫法門</p><p>經云爾時善財童子<span class='note-inline'>(至)</span>合掌瞻仰辤退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu813' />
<p class='h2'>次大願精進力主夜神發心處佛</p></div>
<div class='div-other'><a id='mulu814' />
<p class='h2'>初善光劫寶光世界中諸佛</p>
<ul class="">
<li>南無法輪音虗空燈王如來</li>

<li>南無五百一切如來</li>

<li>南無大悲如來</li>

<li>南無饒益世間如來</li>

<li>南無大悲師子如來</li>

<li>南無救護眾生如來</li>

<li>南無醫王如來</li>

<li>南無拘留孫等賢劫千佛及百萬阿僧祗一切諸大菩薩</li>

<li>南無無量精進力名稱功德慧如來</li>

<li>南無法空王如來</li>

<li>南無天王藏如來</li>

<li>南無大地威力山如來</li>

<li>南無法輪光音聲王如來</li>

<li>南無虗空智王如來</li>

<li>南無無能壞幢如來</li>

<li>南無一切法雷音王如來</li>

<li>南無普現化演法音如來</li>

<li>南無如是等一萬如來</li>
</ul></div>
<div class='div-other'><a id='mulu815' />
<p class='h2'>次日光劫中諸佛</p>
<ul class="">
<li>南無妙相山如來</li>

<li>南無圓滿肩如來</li>

<li>南無離垢童子如來</li>

<li>南無勇猛持如來</li>

<li>南無須彌相如來</li>

<li>南無離垢臂如來</li>

<li>南無師子遊步如來</li>

<li>南無寶髻如來</li>

<li>南無最上法稱如來</li>

<li>南無光明冠如來</li>

<li>南無如是等六十億如來</li>

<li>南無如是等無量諸佛道場一切海眾</li>
</ul></div>
<div class='div-other'><a id='mulu816' />
<p class='h2'>次大願精進力主夜神</p>
<ul class="">
<li>南無此道場中得教化眾生令生善根解脫門道場海眾前後圍繞大願精進力救護一切眾生主夜神</li>

<li>南無大願精進力救護一切眾生主夜神隨機攝化依教成行離障契理二十四身</li>

<li>南無如是等不可說不可說隨眾生變化無邊際動靜無二九十八種乃至百身徧滿十方一切色身</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu817' />
<p class='h2'>第九妙德圓滿主夜神知徧一切處示現受生自在解脫法門</p><p>經云爾時善財童子<span class='note-inline'>(至)</span>殷勤瞻仰辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu818' />
<p class='h2'>次妙德圓滿主夜神得法處佛</p>
<ul class="">
<li>南無普寶世界悅樂劫中出興八十那由他一切諸佛</li>

<li>南無自在功德幢佛</li>
</ul></div>
<div class='div-other'><a id='mulu819' />
<p class='h2'>次妙德圓滿主夜神</p>
<ul class="">
<li>南無此閻浮提嵐毗尼園得菩薩於無量劫中徧一切處示現受生自在解脫門妙德圓滿主夜神</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu820' />
<p class='h2'>第十釋瞿波女得觀察一切菩薩三昧海解脫法門</p><p>經云爾時善財童子<span class='note-inline'>(至)</span>繞無數帀辭退而去。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu821' />
<p class='h2'>次釋瞿波女得法處佛</p></div>
<div class='div-other'><a id='mulu822' />
<p class='h2'>初勝行劫中無畏世界中諸佛</p>
<ul class="">
<li>南無法雲光明道場勝日身佛</li>

<li>南無釋迦牟尼佛</li>

<li>南無現一切世主身道場寶華佛</li>
</ul></div>
<div class='div-other'><a id='mulu823' />
<p class='h2'>次勝日身佛滅後所出諸佛</p>
<ul class="">
<li>南無清淨身佛</li>

<li>南無一切智月光明身佛</li>

<li>南無閻浮檀金光明王佛</li>

<li>南無諸相莊嚴身佛</li>

<li>南無妙月光佛</li>

<li>南無智觀幢佛</li>

<li>南無大智光佛</li>

<li>南無金剛那羅延精進佛</li>

<li>南無智力無能勝佛</li>

<li>南無普安詳智佛</li>

<li>南無離垢勝智雲佛</li>

<li>南無師子智光明佛</li>

<li>南無光明髻佛</li>

<li>南無功德光明幢佛</li>

<li>南無智日幢佛</li>

<li>南無寶蓮華開敷身佛</li>

<li>南無福德嚴淨光佛</li>

<li>南無智燄雲佛</li>

<li>南無普炤月佛</li>

<li>南無莊嚴葢妙音聲佛</li>

<li>南無師子勇猛智光明佛</li>

<li>南無法界月佛</li>

<li>南無現虗空影像開悟眾生心佛</li>

<li>南無恒齅寂滅香佛</li>

<li>南無普震寂靜音佛</li>

<li>南無甘露山佛</li>

<li>南無法海音佛</li>

<li>南無堅固網佛</li>

<li>南無佛影髻佛</li>

<li>南無月光毫佛</li>

<li>南無辯才口佛</li>

<li>南無覺華智佛</li>

<li>南無寶燄山佛</li>

<li>南無功德星佛</li>

<li>南無寶月幢佛</li>

<li>南無三昧身佛</li>

<li>南無寶光王佛</li>

<li>南無普智行佛</li>

<li>南無燄海燈佛</li>

<li>南無離垢法音王佛</li>

<li>南無無比德名稱幢佛</li>

<li>南無修臂佛</li>

<li>南無本願清淨月佛</li>

<li>南無炤義燈佛</li>

<li>南無深遠音佛</li>

<li>南無毗盧遮那勝藏王佛</li>

<li>南無諸乘幢佛</li>

<li>南無法海妙蓮華佛</li>

<li>南無如是等六十億百千那由他一切諸佛</li>

<li>南無如是等無量諸佛道場一切海眾</li>
</ul></div>
<div class='div-other'><a id='mulu824' />
<p class='h2'>次釋瞿波女</p>
<ul class="">
<li>南無此迦毗羅城中得成就觀察一切菩薩三昧海解脫八萬四千婇女圍繞釋瞿波女</li>
</ul></div>
<div class='div-other'><a id='mulu825' />
<p class='h2'>次寂意德神善財菩薩</p>
<ul class="">
<li>南無菩薩集會普現法界光明法堂內善財童子眷屬迎讚者一萬主宮殿神圍繞寂意德神</li>

<li>南無圓器上根百城求法一生之內菩薩行圓為末世頓門修證軌範善財菩薩摩訶薩</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu826' />
<p class='h2'>次眾生受中有身業懺悔</p><p>惟願帝網無盡佛法僧寶。毗盧遮那如來。普賢文殊海會聖眾。世出世神。慈悲本願。放大光明。炤於法會。證盟護念。哀愍攝受。願我及一切眾生海。自從無始直至今時。受中有身。帝網重重無盡滿虗空界。佛眼所見。凡夫不知。今皆懺悔。</p>
<p>不動本續云。若修上品十善者。直往淨土中而化生。若造上品五無間罪等者。決墮阿鼻地獄。如是二種人。不受中有身也。成唯識論云。極善及惡。現在蘊滅。速起後身。如插其鎗。便至於地。此中若惡業多者。即安養文云。現命終時。若風大先散時。如鋸解其體。若火大先去時。似沸湯煎身。此由惡業之所招也。若地水二大先散者。自然安樂。而無苦惱。此是善因之所感也。若善惡間雜者。即不動本續中所說四大相入等。及諸祕密本續中。亦說臨終四大相入之義。此造善惡雜業人者。受三種中有身。與先本有身。增四十六倍聰利。三者云何。</p>
<p>一黑影魂識業報生死中有身者。聞彼劫火黑風暴惡聲時。多現怕怖驚懼之相。其彼中有命未終之間。即受此報。又凡見蟣蝨人畜等行欲之時。於彼便起愛樂受生之心。多樂於死。不樂其生。罪報懺悔。</p>
<p>二間雜灰色神識種子如夢境中有身者。未起生有之間。於彼續生中。無間斷第八識內。凡所熏習善惡種子發起。如夢境想念。今現身睡眠之時。雖與甘美飲食。而不自知。臨滅之時。地水火風次第相入。又風火入識。識入顯現。顯現入於麤。麤入於細。細入於極細。彼顯現等次第滅<span class='corr'>已</span>。如睡眠時。熏力境等。如夢死亡<span class='corr'>已</span>後有之中有識起亦復如是。猶如醉人。無所覺知一向昏迷而住。罪報懺悔。</p>
<p>三白色神識有之中有身者。非同前二中有昏昧而住。意識聰利也。偈曰。</p>

<div class="lg regular"><div class='lg-row'>有之中有眾生者　諸根聚集無障礙</div>
<div class='lg-row'>山石墻壁悉穿透　剎那速能至萬里</div>
<div class='lg-row'>業之神通具威力　七中有身淨眼見</div>
</div><p>如是受中有身罪報懺悔。</p>
<p>其一地獄中有身者。形相醜惡。如燒焦杌樹。二餓鬼中有身者。如烟色。三畜生中有身者。如水色。四人及五淨居天中有身者。端嚴如金色。六色界中有身者。容色如白銀。七非天等中有身者。如青空色。此等中有眾生。或於二手二足。或四足多足。或四手二足。或無足。依先世所造之業。隨所應生。處滅時中有身。亦與各自彼本有之身中有身相似也。罪報懺悔。</p>
<p>若天之中有身者。以頭向上生去。人及非人畜生餓鬼四中有身者。橫行而生。地獄中有身者。頭趣向下生去。由此業故改變七種中有身者。悉空中經行。以天眼見自生處。罪報懺悔。</p>
<p>前受業報人生滅中有身者。此時境<span class='corr'>已</span>滅發起後時境相等之中有故。與彼亡者。作勝善根。則多獲福德。不受業報。如日出破闇。諸苦悉無。如現在時。多受樂也。變彼不定自性重惡業中有身輕善業中有身。由前福威力故。第一七日時。彼生滅中有身命終生時。引夢境有之中有身起意身。乃至生佛國。若本有身死亡<span class='corr'>已</span>後。第一七日中。前三日時。覺知自本有身<span class='corr'>已</span>死。又半日依然住時。若修福善人者。無怖畏心。若造惡者。生大怖畏。若見坑坎。或地縫石窟中間等惶怖。樂受生之中有身也。又吉祥上樂本續云。</p>

<div class="lg regular"><div class='lg-row'>棄於國土及宮殿　起別妻妾男女想</div>
<div class='lg-row'>了知神識而分離　惶怖忽至須彌頂</div>
<div class='lg-row'>三返悲哭出惡聲　彼時生惡害者現</div>
<div class='lg-row'>若有其身依然現　若無身時覺本身</div>
<div class='lg-row'>往昔何在去何處　穿山透壁過大水</div>
<div class='lg-row'>剎那時中遊空界　又真性集說何在</div>
<div class='lg-row'>惟此亡過滅歿時　三更第三時分中</div>
<div class='lg-row'>彼滅歿事能覺知　往昔因緣定如是</div>
</div></div>
<div class='div-other'><a id='mulu827' />
<p class='h2'>罪報懺悔</p><p>又第一七日後三日半滅時。造惡業者。現三怖四畏等相。三怖者。即三惡趣也。四畏者。大海波濤聲。日月天響聲。起大劫火聲。大風發起聲等。此聲出時。起於怖畏。受如是報。自後親屬等。若修善作福。猶如嬰兒。自亦修福。若親屬等造罪。於苦加苦。更亦起怖。受大苦報。罪報懺悔。</p>
<p>若實修善似舉明燈。炤彼虗偽惡習業障。無明黑暗。悉摧壞也。集福修善懺悔等。第一七日中緊切追薦。則後七七日中。易得度脫也。若第一七日中。若不緊切追薦。後七七日中。難救拔也。所以者何。上品修善人。及人道欲界天色界天中有身之壽命者。第三七日內。決受生去。彼時分別善惡道時。現自性中有身位不定也。前七日中有身。悉是自體化故。所以有情亦不定。正覺亦不定。猶如虗空。不解則輪迴有情。悟心則清淨正覺。故位不定也。中品修善者。人及非天等。受中有身壽命者。五七日中。而受生去。若作不善者。墮三惡趣。其中有身壽命。七七四十九日中七番死時受報。偈曰。</p>

<div class="lg regular"><div class='lg-row'>生滅夢境有之身　此三種之中有者</div>
<div class='lg-row'>次第一七日中住　第一七日業報身</div>
<div class='lg-row'>坎窟石罅去受報　第二七日下種子</div>
<div class='lg-row'>熏種現惡境生怖　第三七日現意身</div>
<div class='lg-row'>現於三怖四畏等　人天前三七日畢</div>
<div class='lg-row'>三種中有集和合　業報種子起二身</div>
<div class='lg-row'>以現意身壽終生　非天中有亦如是</div>
<div class='lg-row'>從第三七日為始　至中第四五七日</div>
<div class='lg-row'>各自住畢集生去　地獄三中有亦同</div>
<div class='lg-row'>始從第五之七日　如前住集壽終生</div>
<div class='lg-row'>非天惡趣二中有　彼之二七日中者</div>
<div class='lg-row'>住聚無暇受苦報　罪報懺悔</div>
</div><p>又最明了悟本續中。說五種身。一現有身。由善惡業力。而起現在分現身。身色和合。是此身體。二死有身。現身命終是現屍身。三中有身。迴惡入善退善入惡。放逸力故。善惡相和。始從第一日半。乃至第七末日之六分內。七種業持故。住此者。第一七日中。上三日半。未起覺知相故。不在中有之內。後三日半。起地獄中有之相。第二七日起餓鬼中有之相。第三七日起畜生中有之相。第四七日現人趣中有之相。第五七日現修羅中有之相。第六七日現天趣中有之相。第七七日中上六分者。起解脫之中有身也。四生有身者。第七七日。處是最後一分。五後有身者。是後受身。若上品大善。及重罪人者。第一七日內。善昇惡降。各自果報分明。若中品善惡因果。第三七日內分明。若下品善惡因果。四十九日。上昇下降分明。若是下之上品。一百日中分明。第三下品中者。一年之內分明。第四下之下品者。三年具畢分明。彼等之間。現中有相。驚怖不斷住。恐懼中有後。其身速不起也。罪報懺悔。</p>
<p>又俱舍論。中有身以九門解釋。</p>

<div class="lg regular"><div class='lg-row'>同淨天眼見　業通疾具根　無對不可轉</div>
<div class='lg-row'>食香非久住　倒心趣欲境　溼化染香處</div>
<div class='lg-row'>天首上三橫　地獄頭趣下</div>
</div><p>言胎生卵生二之中有身者。依彼業得眼。遠見生處。父母和合之時。生顛倒心。速受生去。溼生之中有身者。若或遇受生緣時。不揀近遠。皆聞香氣。嗅彼香故。起染著心。即時受生業力別故。香亦好惡。而不同也。化生之中有身者。若受生緣會時。不揀近遠。見受生處。而生愛染。即便受生隨業善惡處。分淨穢也。罪報懺悔。</p>
<p>又世友尊者曰。彼中有身。極遲者。住七日<span class='corr'>已</span>。而便受生。法師救言。中有身者。住時不定。以受生緣有遲速故。若生緣未會。中有恒在。婆沙論中說。摩達多言。中有極遲。住七七四十九日內。決定受生也。問曰。若七七日內。生緣和合。則可爾。若生緣未會。彼壞耶。答曰。彼亦不壞。若生緣未會。則數死數生。不斷壞也。又說彼生緣多時不會者。此中有身住多時也。乃至緣和合時。方受生也。若未遇緣。同類中生也。又佛說灌頂塚墓因緣四方神呪經云。阿難問於佛言。若人<span class='corr'>已</span>死。將置山野中。造作墳墓。彼魂神在彼墳墓中不。佛言。有在有不在。阿難復問。云何有在有不在耶。佛言。在者。若人在現世時。不種善根。不識三寶。又亦不造惡。於善無所受福。於惡亦無所受苦。又無修善者。善知識故。在彼墳墓中。由無去處。故言在也。阿難又問。何者不在。佛言。不在者。若前生現在世時。作大福善勤修道故。生三十三天受福樂也。若生人中。生尊貴家。自然快樂。隨意受生。是以言不在也。若先現在世時。殺生祭神。不信真正邪見自養諂誑暪昧故。墮餓鬼中。具受眾苦。遊歷地獄。故言不在彼墳基也。佛言。又言在者。若作五穀鬼魅。髓骨未朽壞之間。有微少魂神。若骨<span class='corr'>已</span>朽壞者。彼魂即時滅。無有熱氣。不能作人禍福也。若魂識未滅之間。親屬等於近日死者。不修福善。又行邪妄故。墮鬼神中。或樹木雜物。為魑魅鬼。亦不受天福。地獄亦不收。徧觀世間。遊歷聚落。由無天食故。惱觸於人。作諸變異。令人心迷。若諸邪師。於彼依止作神。求福田事。願得長壽。愚癡邪見。殺生求祭。命終之後。墮地獄餓鬼等中。無有出期。由此不應放逸。罪報懺悔。</p>
<p>乃至釋種童子。又白佛言。凡夫塚基地中。依止鬼神豈實。答言。我先所說凡夫塚基中。有神魂者。悉變化為五穀鬼魅。若橫死無依止處者。依止於彼草木林樹。為魑魅鬼。若無飲食。往來人間。作諸變異。驚怖於人。凡夫眾生。由聞此故。即時求福。謂是天神。罪報懺悔。</p>
<p>上來依經諸論本續劑門中所說中有身。委細推窮。令諸人聞。莫似每日輕浮而過。起厭悔心。若非上品修善故。其餘應習。遷神要門。開淨梵眼。求生淨土。是捷疾徑。</p>
<p>我等為無明所覆。於惡趣中有業報。不識罪因。今遇道場。方始覺知。歸命毗盧遮那如來。及一切賢聖海眾。燒香散華。受中有業。發露懺悔。不敢覆藏。由此因緣。我及法界眾生海。受惡趣中有業一切眾罪。悉願清淨。</p>
</div>
<div class='div-other'><a id='mulu828' />
<p class='h2'>次懺悔滅罪印呪</p><p class="dharani">唵薩栗末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三徧)</span></p>

<div class="lg regular"><div class='lg-row'>百劫積集罪　一念悉盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪瞋癡</div>
<div class='lg-row'>從身語意之所生　一切我今皆懺悔</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu829' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>三界皆不安　不應猶躭愛　愛火所圍繞</div>
<div class='lg-row'>徧於諸世間　欲燒不自在　為欲癡所使</div>
<div class='lg-row'>如火益乾薪　增長火熾然　如是受樂者</div>
<div class='lg-row'>愛火轉增長　若人脫愛網　遠離於欲嗔</div>
<div class='lg-row'>智者度煩惱　永離諸憂患</div>
</div></div></div>
<p class='juan'>大方廣佛華嚴經海印道場十重行願常徧禮懺儀卷第三十五</p>
</div><!-- end of div[@id='body'] -->
</body></html>