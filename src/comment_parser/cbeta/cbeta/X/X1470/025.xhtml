<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu581' />大方廣佛華嚴經海印道場十重行願常徧禮懺儀卷第二十五</p><p class="byline">唐　蘭山雲巖慈恩寺護法國師行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu582' />
<p class='h1'>第二十五晌</p>
<div class='div-other'><a id='mulu583' />
<p class='h2'>第八三會普光明殿託法進修成行分</p><p>一切恭敬敬禮無盡三寶。</p>
<p>是諸眾等人各胡跪。嚴持香華。如法供養。願此供海雲。徧滿十方界。衣帳。鬘帳。華帳。香帳。枝帳。摩尼帳。真金帳。莊嚴具帳。音樂帳。象王神變帳。馬王神變帳。又寶鈴網。寶葢網。寶身網。海藏真珠網。紺琉璃摩尼網。月光摩尼網。重重形相眾香網。寶冠網。寶瓔絡網。燄光摩尼寶光明。月藏摩尼寶光明。幢摩尼寶光明。香燄摩尼寶光明。勝藏摩尼寶光明。蓮華藏摩尼寶光明。燄幢摩尼寶光明。大鐙摩尼寶光明。普照十方摩尼寶光明。香摩尼寶光明。百萬黑旃檀香出妙音聲。百萬出過諸天曼陀羅華。而以散之。以如是等諸供養具。常作供養。帝網重重。諸佛菩薩賢聖海眾。受此香華雲。以為光明臺。廣於無邊界。無量無盡。願作佛事。</p>
<p>供養<span class='corr'>已</span>。一切恭敬。</p>
</div>
<div class='div-other'><a id='mulu584' />
<p class='h2'>次奉施寶錯</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布桚銘遏薩摩[口*能]囉悉癹囉捺薩麻英吽</p>
<p>寶錯經云。有一總持。名無量種呪。皆能成就具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu585' />
<p class='h2'>次大慧施呪印</p><p class="dharani">唵捺麻<span class='note-inline'>(緊)</span>薩㗚末<span class='note-inline'>(二合)</span>怛達<span class='note-inline'>(引)</span>遏怛啞斡浪雞矴三末<span class='note-inline'>(重)</span>囉三末<span class='note-inline'>(重)</span>囉吽</p>
</div>
<div class='div-other'><a id='mulu586' />
<p class='h2'>梵音讚佛</p>
<div class="lg regular"><div class='lg-row'>如來妙色身　恒演大智音　辯才無障礙</div>
<div class='lg-row'>開佛菩提門　曉悟諸眾生　無量不思議</div>
<div class='lg-row'>令入智慧門　授以菩提記　如來出世間</div>
<div class='lg-row'>為世大福田　普導諸含識　令其集福行</div>
</div></div>
<div class='div-other'><a id='mulu587' />
<p class='h2'>直言讚佛</p>
<div class="lg regular"><div class='lg-row'>一切如來諸佛所　世間譬喻無能及</div>
<div class='lg-row'>為令眾生得悟解　非喻為喻而顯示</div>
<div class='lg-row'>如來微密甚深法　百千萬億難可聞</div>
<div class='lg-row'>精進智慧調伏者　及得聞此秘奧義</div>
<div class='lg-row'>若聞此法生欣慶　彼曾供養無量佛</div>
<div class='lg-row'>為佛加持所攝受　人天讚歎常供養</div>
<div class='lg-row'>此為超世第一財　此能救度諸群品</div>
<div class='lg-row'>此能出生清淨道　汝等當持莫放逸</div>
<div class='lg-row'>見聞供養諸如來　所得功德不可量</div>
<div class='lg-row'>於有為中終不盡　要滅煩惱離眾苦</div>
<div class='lg-row'>譬如吞服少金剛　終竟不消要當出</div>
<div class='lg-row'>供養十力諸功德　滅惑必至金剛智</div>
<div class='lg-row'>如乾草積等須彌　投芥子火悉燒盡</div>
<div class='lg-row'>供養諸佛少功德　必斷煩惱至涅槃</div>
<div class='lg-row'>雪山有藥名善見　必斷煩惱至涅槃</div>
<div class='lg-row'>若有見聞於十力　得勝功德到佛智</div>
</div>
<ul class="">
<li>南無大方廣佛華嚴經華嚴世界海十身無礙本尊毗盧遮那佛</li>

<li>南無大慈大悲五百誓願五濁救苦釋迦牟尼佛</li>

<li>南無東方滿月世界十二上願五濁救苦藥師琉璃光王佛</li>

<li>南無西方極樂世界四十八願五濁救苦阿彌陀佛</li>

<li>南無十方三世盡虗空界微塵剎土中大方廣佛華嚴經圓滿教海</li>

<li>南無大方廣佛華嚴經中主於行願真理普賢菩薩摩訶薩</li>

<li>南無大方廣佛華嚴經中主於信解證智文殊師利菩薩摩訶薩</li>

<li>南無大慈大悲五濁救苦千手千眼觀世音菩薩摩訶薩</li>

<li>南無大願弘深五濁救苦出無佛世安慰人心常住琰魔羅界地藏王菩薩摩訶薩</li>

<li>南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾</li>

<li>南無大方廣佛華嚴經末會中修證五相處五十五聖者</li>

<li>南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩</li>

<li>南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾</li>

<li>南無大願摜甲求生淨土末濁夏國護持正法護法國師</li>

<li>至心歸命禮大方廣佛華嚴經華藏世界海本尊毗盧遮那佛</li>

<li>南無十身無礙毗盧遮那如來道場一切海眾</li>

<li>南無大方廣佛華嚴經中離世間品法門</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu588' />
<p class='h2'>離世間品第三十八</p><p>經云爾時世尊在摩竭提國<span class='note-inline'>(至)</span>入於無礙清淨法界。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu589' />
<p class='h2'>次法界普賢為主菩薩海眾</p>
<ul class="">
<li>南無普賢菩薩</li>

<li>南無普眼菩薩</li>

<li>南無普化菩薩</li>

<li>南無普慧菩薩</li>

<li>南無普見菩薩</li>

<li>南無普光菩薩</li>

<li>南無普觀菩薩</li>

<li>南無普照菩薩</li>

<li>南無普幢菩薩</li>

<li>南無普覺菩薩</li>

<li>南無如是等十不可說百千億那由他佛剎微塵數菩薩一切海眾</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云爾時普賢菩薩<span class='note-inline'>(至)</span>智慧神力菩薩自在。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu590' />
<p class='h2'>離世間品之餘</p><p>經云佛子菩薩摩訶薩<span class='note-inline'>(至)</span>則得如來無上大師子吼。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p><p class="head2">離世間品之餘</p>
<p>經云佛子菩薩摩訶薩<span class='note-inline'>(至)</span>觀十義故示般涅槃。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu591' />
<p class='h2'>次六位因行法門</p>
<ul class="">
<li>南無依解成行二百行門十信圓融無礙妙行法門</li>

<li>南無依解成行二百行門十住圓融無礙妙行法門</li>

<li>南無依解成行二百行門十行圓融無礙妙行法門</li>

<li>南無依解成行二百九十行門十迴向圓融無礙妙行法門</li>

<li>南無依解成行五百行門十地圓融無礙妙行法門</li>

<li>南無依解成行五百行門等覺圓融無礙妙行法門</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云佛子此法門名<span class='note-inline'>(至)</span>應發金剛心學此功德行。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu592' />
<p class='h2'>次證法佛</p>
<ul class="">
<li>南無大方廣佛華嚴經中諸大菩薩來集會普光明殿中證法一切諸佛</li>
</ul></div>
<div class='div-other'><a id='mulu593' />
<p class='h2'>次法界六位海眾</p>
<ul class="">
<li>南無十方三世盡虗空界微塵剎土中十信菩薩一切海眾</li>

<li>南無十方三世盡虗空界微塵剎土中十住菩薩一切海眾</li>

<li>南無十方三世盡虗空界微塵剎土中十行菩薩一切海眾</li>

<li>南無十方三世盡虗空界微塵剎土中十迴向菩薩一切海眾</li>

<li>南無十方三世盡虗空界微塵剎土中十地菩薩一切海眾</li>

<li>南無十方三世盡虗空界微塵剎土中等覺菩薩一切海眾</li>

<li>南無十方三世盡虗空界微塵剎土中妙覺菩薩一切海眾</li>

<li>至心歸命禮大方廣佛華嚴經華藏世界海本尊毗盧遮那佛</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu594' />
<p class='h2'>次貪愛惑業懺海</p><p>惟願帝網無盡佛法僧寶。毗盧遮那如來。普賢文殊海會聖眾。世出世神。慈悲本願。放大光明。炤於法會。證盟護念。哀愍攝受。願我及一切眾生海。自從無始。直至今時。業海無盡。帝網重重。一切貪愛惑業。發露懺海。</p>
<p>普賢行願經云。</p>

<div class="lg regular"><div class='lg-row'>凡夫心沒諸憂惱　猶遭重病之所纏</div>
<div class='lg-row'>因妻侫媚所歡娛　妄謂除憂最勝樂</div>
<div class='lg-row'>邪見眾生興是念　女人能為世間因</div>
<div class='lg-row'>生成長育福莊嚴　天地變化無能勝</div>
<div class='lg-row'>勤勞世業惟由女　勸夫普作諸善事</div>
<div class='lg-row'>能令男子隨意轉　此女無染別人心</div>
<div class='lg-row'>智人所說諸煩惱　一切過業由女生</div>
<div class='lg-row'>況取卑族以為妻　世間極惡無過此</div>
<div class='lg-row'>女人弊執為其性　如地堅住匪能移</div>
<div class='lg-row'>但隨富樂榮貴遷　貧賤衰羸咸棄捨</div>
<div class='lg-row'>五通仙人大威德　退失神通因女人</div>
<div class='lg-row'>隨意自在騎頸行　玉女能令寂靜轉</div>
<div class='lg-row'>琰魔鬼王及猛風　亦如地下沃焦海</div>
<div class='lg-row'>炎火黑虵刀毒藥　女人為害過於此</div>
<div class='lg-row'>敬心給足諸財寶　質直承事意無違</div>
<div class='lg-row'>智慧方便或剛柔　無有能知女心者</div>
<div class='lg-row'>見人啼笑皆過彼　種人幻惑誘其心</div>
<div class='lg-row'>貌恭嬌媚於男夫　心藏狠戾無知者</div>
<div class='lg-row'>極虗誑語示真實　極真實言皆虗妄</div>
<div class='lg-row'>恒如毒獸害眾生　咄哉丈夫寧共處</div>
<div class='lg-row'>常時敬事益驕慢　蹔遇違緣惡轉增</div>
<div class='lg-row'>若出若處一切時　凌突於夫無愧恥</div>
<div class='lg-row'>如火焚薪恒不足　如海吞流無滿時</div>
<div class='lg-row'>琰魔不厭殺眾生　女人欲男心亦爾</div>
<div class='lg-row'>女人不觀於種族　老少貴賤與妍[女*虫]</div>
<div class='lg-row'>一切男子悉馳求　無厭恣欲情如是</div>
<div class='lg-row'>女人志欲無厭足　曾無少分繫夫心</div>
<div class='lg-row'>猶如野牛自在行　恒思漸食於新草</div>
<div class='lg-row'>少年盛色心流轉　富貴從夫繫屬人</div>
<div class='lg-row'>豐盈玉饌瓔珞衣　常願貧窮隨自意</div>
<div class='lg-row'>種種供事咸充足　塗香沐浴妙莊嚴</div>
<div class='lg-row'>未甞慚愧丈夫恩　縱意邪思心不絕</div>
<div class='lg-row'>或染慾語憐愍語　舌上猶如甘露生</div>
<div class='lg-row'>心中猛惡興毒害　是故女言難定信</div>
<div class='lg-row'>女人能間夫宗族　匪令雍穆暫同居</div>
<div class='lg-row'>父母兄弟甚怨讎　一切姻親皆捨離</div>
<div class='lg-row'>外現美容懷諂媚　一切愆違滿腹中</div>
<div class='lg-row'>不應觀視一須臾　況久甘其麤惡語</div>
<div class='lg-row'>女人恒於一切處　防諸過患及猜嫌</div>
<div class='lg-row'>一行有虧眾所輕　傷風敗俗人咸棄</div>
<div class='lg-row'>女人童幼及中年　乃至老時過百歲</div>
<div class='lg-row'>內外種族皆榮貴　動止恒須人所防</div>
<div class='lg-row'>處女居家隨父母　笄年適事又從夫</div>
<div class='lg-row'>夫亡從子護嫌疑　由是常名不自在</div>
<div class='lg-row'>出家捨慾修寂靜　心思女境非聖賢</div>
<div class='lg-row'>猶鬱金香染垢衣　離善常為智人笑</div>
<div class='lg-row'>如囚得出思還入　如狂遇瘥願重生</div>
<div class='lg-row'>癩病<span class='corr'>已</span>除念病時　捨女思女過於是</div>
<div class='lg-row'>如澄淨水蛟龍止　亦如金窟猛獸居</div>
<div class='lg-row'>雖修戒定念女人　智者觀之亦如是</div>
<div class='lg-row'>智者寧吞於熱鐵　不觀女色亂其心</div>
<div class='lg-row'>戒定慧品徧成怨　寂靜資緣皆棄捨</div>
<div class='lg-row'>女人不觀於勝族　吉祥福貴智名聞</div>
<div class='lg-row'>惟求染欲無異心　云何慧者所親近</div>
<div class='lg-row'>有住諸禪及威勢　能教勇力與王仙</div>
<div class='lg-row'>或時女色染其心　退失調伏諸功德</div>
<div class='lg-row'>鬬諍象馬諸軍陣　亡軀濟海集珍財</div>
<div class='lg-row'>勝族乞丐為僕隷　行非正法皆由女</div>
<div class='lg-row'>女人喜怒情難見　染心邪計量無涯</div>
<div class='lg-row'>世間名稱諸智人　無有能知女心者</div>
<div class='lg-row'>五通仙人及天主　能知大海水多少</div>
<div class='lg-row'>終身計算莫能知　一一女人差別意</div>
<div class='lg-row'>諂言惑耳甘如蜜　心如利劒害於人</div>
<div class='lg-row'>辭意巧妙奪人心　懷惡興謀肆諸毒</div>
<div class='lg-row'>女人妙飾或無飾　行住坐臥悉猜嫌</div>
<div class='lg-row'>邪視愚智諸女人　見畵像女亦增惡</div>
<div class='lg-row'>愚童樂攀毒樹枝　癡亂欲住毒蛇窟</div>
<div class='lg-row'>狂人執持於熱鐵　親近女色過如是</div>
<div class='lg-row'>染著女色心昏醉　違意忿毒害於身</div>
<div class='lg-row'>怖彼女人喜怨時　智者云何親近住</div>
<div class='lg-row'>女人惡法滿其心　如何深水蛟龍止</div>
<div class='lg-row'>不觀勇力色種族　恣慾從心無是非</div>
<div class='lg-row'>女心不定如疾風　亦如迅速浮雲電</div>
<div class='lg-row'>百歲供承資所欲　曾無少念丈夫恩</div>
<div class='lg-row'>不敬有德輕無德　憎貧樂富徇貪求</div>
<div class='lg-row'>美言敬養增慢高　資財闕乏無心顧</div>
<div class='lg-row'>蚖蛇枯磧狼毒華　共住戴持傷一世</div>
<div class='lg-row'>暫近女色過於彼　永害未來功德身</div>
<div class='lg-row'>女人讒巧恒是非　離間六親及朋友</div>
<div class='lg-row'>覆藏<span class='corr'>己</span>過揚他失　一切過患由女人</div>
<div class='lg-row'>女心不定如猿狖　恒思少過忘多恩</div>
<div class='lg-row'>愚夫敬事若師尊　如奴奉主情無足</div>
<div class='lg-row'>女性如河滋汎溢　漂諸勝法壞多身</div>
<div class='lg-row'>如流湍激兩岸崩　女人害善過於是</div>
<div class='lg-row'>女人欲網甚堅密　顧視徐行無媿容</div>
<div class='lg-row'>笑語歡諍元異心　羅諸富貴如昏醉</div>
<div class='lg-row'>女人染愛由妄起　如樹無根欲盡燈</div>
<div class='lg-row'>色衰愛息一須臾　所有恩情咸滅盡</div>
<div class='lg-row'>女人愛欲須臾頃　染心邪語信難依</div>
<div class='lg-row'>或時寶重過珍珠　或生厭棄如蒭草</div>
<div class='lg-row'>象王自在拔樹力　色如浮空大白雲</div>
<div class='lg-row'>由為女象醉其心　一切隨人所調伏</div>
<div class='lg-row'>菩薩為法攝女人　雖恒教授心遠離</div>
<div class='lg-row'>若時大過而親近　如鳥折翼不能飛</div>
<div class='lg-row'>女人志趣恒卑下　如河流處岸崩摧</div>
<div class='lg-row'>所住能令善法衰　毀宗滅族皆因此</div>
<div class='lg-row'>女人能張愛欲網　羅捕一切諸愚夫</div>
<div class='lg-row'>世間染欲諸眾生　如魚吞鈎為所食</div>
<div class='lg-row'>智者觀知本不淨　九竅常流晝夜時</div>
<div class='lg-row'>如是厭離女人身　云何於此生貪著</div>
<div class='lg-row'>女身虗幻如浮泡　老病死苦所依處</div>
<div class='lg-row'>積集不淨過山嶽　云何於此生貪著</div>
<div class='lg-row'>一切憂惱及恐怖　皆從女色之所生</div>
<div class='lg-row'>若能觀察無貪著　解脫無憂無恐懼</div>
<div class='lg-row'>是故智者不觀女　或時觀察以慈心</div>
<div class='lg-row'>想如母女及姊妹　隨應為說無貪法</div>
<div class='lg-row'>能了女人身內外　種種不淨之所生</div>
<div class='lg-row'>如何境動思欲火　焚燒累劫諸善根</div>
</div><p>又日子王所問經云。</p>

<div class="lg regular"><div class='lg-row'>淫慾臭穢根不淨　過後常增業苦深</div>
<div class='lg-row'>聰慧法師呵慾染　當生父母亦無益</div>
<div class='lg-row'>譬如廣大不淨坑　滿盛糞壤多臭穢</div>
<div class='lg-row'>亦似塚間䏺脹屍　淫慾之人亦如是</div>
<div class='lg-row'>復以蠅蟲咂瘡腫　驢馬奔眠糞穢中</div>
<div class='lg-row'>猪狗食啖臭魚等　躭愛女人亦如是</div>
<div class='lg-row'>破壞善名兼德行　恒行毀禁俱無慚</div>
<div class='lg-row'>不生天道墮阿鼻　是故法師呵愛欲</div>
<div class='lg-row'>如人悞飲惡毒藥　迷亂猖狂徧體疼</div>
<div class='lg-row'>不覺無常毒所中　躭慾之人亦如是</div>
<div class='lg-row'>樂著美味便珍饌　愛聽歌音戀色聲</div>
<div class='lg-row'>家事不思多忘失　惟作輪迴業苦因</div>
<div class='lg-row'>貪著淫慾常稱讚　不了愚迷糞袋身</div>
<div class='lg-row'><span class='corr'>晝</span>夜恒行下劣行　薄福沈淪於惡趣</div>
<div class='lg-row'>讚美淫慾行非行　多饒瞋恚長愚癡</div>
<div class='lg-row'>如履巔巍大嶮崖　不覺須臾致失命</div>
<div class='lg-row'>既別人世閻浮界　死墮無邊業海中</div>
<div class='lg-row'>五峰圍繞鐵山間　日月燈光全不見</div>
<div class='lg-row'>如風狂亂無知解　往返縱橫失路岐</div>
<div class='lg-row'>如是經生常住此　一切世間無所重</div>
<div class='lg-row'>種種善業亦不生　設有男女無孝敬</div>
<div class='lg-row'>棄背尊親行五逆　和合妻女倍慇勤</div>
<div class='lg-row'>張羅罪網無思慮　墮落貪癡欲樂中</div>
<div class='lg-row'>父母遠離無返覆　罔思養育報艱辛</div>
<div class='lg-row'>放逸躭淫著戲弄　互相煩惱倍增多</div>
<div class='lg-row'>破壞修行疑種種　不逢賢聖作良因</div>
<div class='lg-row'>樂行邪行受極苦　不顧刑罰恥辱侵</div>
<div class='lg-row'>鬬諍抄欺致傷殺　隳張財賄離善友</div>
<div class='lg-row'>不生天道兼人趣　死入阿鼻地獄中</div>
<div class='lg-row'>鐵林青色攢鋒刃　猛燄煻煨烈火城</div>
<div class='lg-row'>劒樹刀山徧地中　洋銅熱鐵為漿饌</div>
<div class='lg-row'>如斯大苦因淫慾　隱沒菩提智慧根</div>
<div class='lg-row'>汝向女人生恐怖　勿令親近起攀緣</div>
<div class='lg-row'>人天善道若相應　不久菩提自獲得</div>
</div><p>我等為無明所覆。不識貪愛罪因。今遇道場。方始覺知。歸命毗盧遮那如來。及一切賢聖海眾。燒香散華。貪愛惑業一切罪報。發露懺悔。不敢覆藏。由此因緣。我及法界眾生海。貪愛惑業。願得清淨。</p>
</div>
<div class='div-other'><a id='mulu595' />
<p class='h2'>次懺悔滅罪印呪</p><p class="dharani">唵薩栗末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三徧)</span></p>

<div class="lg regular"><div class='lg-row'>百劫積集罪　一念悉盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪嗔癡</div>
<div class='lg-row'>從身語意之所生　一切我今皆懺悔</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu596' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>三界煩惱　猶如猛火　不離迷惑</div>
<div class='lg-row'>常被所燒　猶如飛雲　忽然散滅</div>
<div class='lg-row'>聚而復散　如集戲場　念念不住</div>
<div class='lg-row'>如空霹靂　生滅疾速　如瀑流水</div>
<div class='lg-row'>因無明愛　輪迴五道　無有休息</div>
<div class='lg-row'>猶如陶輪　一切人命　為死所壞</div>
<div class='lg-row'>如金翅鳥　食<span class='corr'>噉</span>諸龍</div>
</div></div></div>
<p class='juan'>大方廣佛華嚴經海印道場十重行願常徧禮懺儀卷第二十五</p>
</div><!-- end of div[@id='body'] -->
</body></html>