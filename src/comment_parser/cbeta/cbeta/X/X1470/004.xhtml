<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu111' />大方廣佛華嚴經海印道場十重行願常徧禮懺儀卷第四</p><p class="byline">唐　蘭山雲巖慈恩寺護法國師一行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu112' />
<p class='h1'>第四晌</p>
<div class='div-other'><a id='mulu113' />
<p class='h2'>第四四天王等八部會</p><p>一切恭敬敬禮無盡三寶。</p>
<p>是諸眾等人。各胡跪。嚴持香華。如法供養。願此供海雲徧滿十方界。一切寶莊嚴殿自然而有。妙好莊嚴。出過諸天莊嚴之上。一切寶網周匝彌覆。普雨一切上妙寶雲。普雨一切莊嚴具雲。普雨一切寶衣雲。普雨一切旃檀香雲。普雨一切堅固香雲。普雨一切寶莊嚴蓋雲。普雨不可思議華聚雲。普出不可思議妓樂音聲。以如是等諸供養具。常作供養。帝網重重。諸佛菩薩賢聖海眾。受此供養雲。以為光明臺。廣於無邊界。無量無盡。願作佛事。</p>
<p>供養<span class='corr'>已</span>。一切恭敬。</p>
</div>
<div class='div-other'><a id='mulu114' />
<p class='h2'>次奉施寶錯</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布桚銘遏薩摩[口*能]囉悉癹囉捺薩麻英吽</p>
<p>寶錯經云。有一總持。名無量種呪。皆能成就具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu115' />
<p class='h2'>次結廣大不空摩尼印呪<span class='note-inline'>(結印同前)</span></p><p class="dharani">唵啞麼遏布[口*(椔-田+夕)]麻禰巴能麻末唧呤怛達遏怛眉浪雞矴薩慢怛不囉薩囉吽</p>
</div>
<div class='div-other'><a id='mulu116' />
<p class='h2'>梵音讚佛</p>
<div class="lg regular"><div class='lg-row'>正覺不可量　法界虗空等　深廣無涯底</div>
<div class='lg-row'>言語道悉絕　如來善通達　一切處行道</div>
<div class='lg-row'>法界眾國土　所往皆無礙　若人能信受</div>
<div class='lg-row'>一切智無礙　修習菩薩行　其心不可量</div>
</div></div>
<div class='div-other'><a id='mulu117' />
<p class='h2'>直言讚佛</p><p>如來應正等覺成正覺時。於一切義。無所觀察。於法平等。無所疑惑。無二無相。無行無止。無量無際。遠離二邊。住於中道。出過一切文字言說。知一切眾生心念所行根性欲樂煩惱染習。舉要言之。於一念中。悉知三世一切諸法。普現一切眾生心念根性欲樂。而無所現。是故說名諸佛菩提如來應正等覺成正覺時。得一切眾生量等身語意業。得一切法一切剎一切三世一切佛一切語言量等身語意業。如來成正覺時。於其身中。普現一切眾生成正覺。乃至普現一切眾生入涅槃。皆同一性。所謂無性無生。無滅無我。無非我性。乃至亦復無有成正覺性。</p>

<ul class="">
<li>南無大方廣佛華嚴經中華藏世界海十身無礙本尊毗盧遮那佛</li>

<li>南無大慈大悲五百誓願五濁救苦釋迦牟尼佛</li>

<li>南無東方滿月世界十二上願五濁救苦藥師琉璃光王佛</li>

<li>南無西方極樂世界四十八願五濁救苦阿彌陀佛</li>

<li>南無十方三世盡虗空界微塵剎土中大方廣佛華嚴經圓滿教海</li>

<li>南無大方廣佛華嚴經中主於行願真理普賢菩薩摩訶薩</li>

<li>南無大方廣佛華嚴經中主於信解證智文殊師利菩薩摩訶薩</li>

<li>南無大慈大悲五濁救苦千手千眼觀世音菩薩摩訶薩</li>

<li>南無大願弘深五濁救苦出無佛世安慰人心常住燄魔羅界地藏王菩薩摩訶薩</li>

<li>南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾</li>

<li>南無大方廣佛華嚴經末會中修證五相處五十五聖者</li>

<li>南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩</li>

<li>南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾</li>

<li>南無大願摜甲求生淨土末濁夏國護持正法護法國師</li>

<li>至心歸命。禮大方廣佛華嚴經華藏世界海本尊毗盧遮那佛</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次持國乾闥婆王<span class='note-inline'>(至)</span>此樂莊嚴之解脫。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu118' />
<p class='h2'>次法界菩提道場內乾闥婆王眾</p>
<ul class="">
<li>南無得自在方便攝一切眾生解脫門持國乾闥婆王</li>

<li>南無得普見一切功德莊嚴解脫門樹光乾闥婆王</li>

<li>南無得永斷一切眾生憂苦出生歡喜藏解脫門淨目乾闥婆王</li>

<li>南無得永斷一切眾生邪見惑解脫門華冠乾闥婆王</li>

<li>南無得如雲廣布普蔭澤一切眾生解脫門喜步普音乾闥婆王</li>

<li>南無得現廣大妙好身令一切獲安樂解脫門樂搖動美目乾闥婆王</li>

<li>南無得普散十方一切大名稱寶解脫門妙音師子幢乾闥婆王</li>

<li>南無得現一切大歡喜光明清淨身解脫門普放寶光明乾闥婆王</li>

<li>南無得普滋榮一切樹令見者歡喜解脫門金剛樹華幢乾闥婆王</li>

<li>南無得善入一切佛境界與眾生安樂解脫門普現莊嚴乾闥婆王</li>

<li>南無如是等而為上首。其數無量。一切乾闥婆王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次增長鳩槃茶王<span class='note-inline'>(至)</span>此廣面王心所了。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu119' />
<p class='h2'>次法界菩提道場內鳩槃茶王眾</p>
<ul class="">
<li>南無得滅一切怨害力解脫門增長鳩槃茶王</li>

<li>南無得修習無邊行門海解脫門龍主鳩槃茶王</li>

<li>南無得知一切眾生心所樂解脫門莊嚴幢鳩槃茶王</li>

<li>南無得普成就清淨大光明所作業解脫門饒益行鳩槃茶王</li>

<li>南無得開示一切眾生安隱無畏道解脫門可怖畏鳩槃茶王</li>

<li>南無得消竭一切眾生愛欲海解脫門妙莊嚴鳩槃茶王</li>

<li>南無得普現諸趣光明雲解脫門高峰慧鳩槃茶王</li>

<li>南無得普放光明滅如山重障解脫門勇徤臂鳩槃茶王</li>

<li>南無得開示不退轉大悲藏解脫門無邊淨華眼鳩槃茶王</li>

<li>南無得普現諸趣流轉身解脫門廣大面鳩槃茶王</li>

<li>南無如是等而為上首。其數無量。一切鳩槃茶王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次毗樓博叉龍王<span class='note-inline'>(至)</span>無熱大龍能悟此。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu120' />
<p class='h2'>次法界菩提道場內龍王眾</p>
<ul class="">
<li>南無得消滅一切諸龍趣熾然苦解脫門毗樓博叉龍王</li>

<li>南無得一念中轉自龍形示現無邊眾生身解脫門娑竭羅龍王</li>

<li>南無得於一切諸有趣中以清淨音說佛無邊名號海解脫門雲音幢龍王</li>

<li>南無得普現無邊佛世界建立差別解脫門燄口龍王</li>

<li>南無得一切眾生嗔癡蓋纏如來慈愍令除滅解脫門燄眼龍王</li>

<li>南無得開示一切眾生大喜樂福德海解脫門雲幢龍王</li>

<li>南無得以清淨救護音滅除一切怖畏解脫門德叉迦龍王</li>

<li>南無得示現一切佛色身及住劫次第解脫門無邊步龍王</li>

<li>南無得出生一切眾生大愛樂歡喜海解脫門清淨色速疾龍王</li>

<li>南無得示現一切平等悅意無礙音解脫門普行大音龍王</li>

<li>南無得以大悲普覆雲滅一切世間苦解脫門無熱惱龍王</li>

<li>南無如是等而為上首。其數無量。一切龍王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次毗沙門夜叉王<span class='note-inline'>(至)</span>此高幢王所了知。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu121' />
<p class='h2'>次法界菩提道場內夜叉王眾</p>
<ul class="">
<li>南無得以無邊方便救護惡眾生解脫門毗沙門夜叉王</li>

<li>南無得普觀察眾生方便救護解脫門自在音夜叉王</li>

<li>南無得能資益一切甚羸惡眾生解脫門嚴持器仗夜叉王</li>

<li>南無得稱揚一切聖功德海解脫門大智慧夜叉王</li>

<li><span class="corr">南無</span>得普觀察一切眾生大悲智解脫門燄眼主夜叉王</li>

<li>南無得種種方便利益安樂一切眾生解脫門金剛眼夜叉王</li>

<li>南無得普入一切諸法義解脫門勇徤臂夜叉王</li>

<li>南無得守護一切眾生令住於道無空過者解脫門勇敵故大軍夜叉王</li>

<li>南無得增長一切眾生福德聚令恒受快樂解脫門富財夜叉王</li>

<li>南無得隨順憶念出生佛力智光明解脫門力壞高山夜叉王</li>

<li>南無如是等而為上首。其數無量。一切夜叉王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次善慧摩睺羅伽王<span class='note-inline'>(至)</span>此妙光明能善入。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu122' />
<p class='h2'>次法界菩提道場內摩睺羅伽王眾</p>
<ul class="">
<li>南無得以一切神通方便令眾生集功德解脫門善慧摩睺羅伽王</li>

<li>南無得使一切眾生除煩惱得清凉悅樂解脫門淨威音摩睺羅伽王</li>

<li>南無得普使一切善不善思覺眾生入清淨法解脫門勝慧莊嚴髻摩睺羅伽王</li>

<li>南無得了達一切無所著福德自在平等相解脫門妙目主摩睺羅伽王</li>

<li>南無得開示一切眾生令離黑闇怖畏道解脫門鐙幢摩睺羅伽王</li>

<li>南無得了知一切佛功德生歡喜解脫門最勝光明幢摩睺羅伽王</li>

<li>南無得勇猛力為一切眾生救護主解脫門師子臆摩睺羅伽王</li>

<li>南無得令一切眾生隨憶念生無邊喜樂解脫門眾妙莊嚴音摩睺羅伽王</li>

<li>南無得於一切所緣決定不動到彼岸滿足解脫門須彌臆摩睺羅伽王</li>

<li>南無得為一切不平等眾生開示平等道解脫門可愛樂光明摩睺羅伽王</li>

<li>南無如是等而為上首。其數無量。一切摩睺羅伽王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次善慧光明天緊那羅<span class='note-inline'>(至)</span>此威猛主能觀察。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu123' />
<p class='h2'>次法界菩提道場內緊那羅王眾</p>
<ul class="">
<li>南無得普生一切喜樂業解脫門善慧光明天緊那羅王</li>

<li>南無得能生無上法喜令一切受安樂解脫門妙華幢緊那羅王</li>

<li>南無得一切功德滿足廣大清淨信解藏解脫門種種莊嚴緊那羅王</li>

<li>南無得恒出一切悅意聲令聞者離憂怖解脫門悅意吼聲竪那羅王</li>

<li>南無得大悲安立一切眾生令覺悟所緣解脫門寶樹光明緊那羅王</li>

<li>南無得示現一切妙色身解脫門普樂見緊那羅王</li>

<li>南無得了知一切殊勝莊嚴果所從生業解脫門最勝光莊嚴緊那羅王</li>

<li>南無得善觀察一切世間業所生報解脫門微妙華幢緊那羅王</li>

<li>南無得恒起一切利益眾生事解脫門動地力緊那羅王</li>

<li>南無得善知一切緊那羅心巧攝御解脫門威猛主緊那羅王</li>

<li>南無如是等而為上首。其數無量。一切緊那羅王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次大速疾力迦樓羅王<span class='note-inline'>(至)</span>龍音解脫能如是。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu124' />
<p class='h2'>次法界菩提道場內迦樓羅王眾</p>
<ul class="">
<li>南無得無著無礙眼普觀察眾生界解脫門大速疾力迦樓羅王</li>

<li>南無得普安住法界教化眾生解脫門不可壞寶髻迦樓羅王</li>

<li>南無得普成就波羅蜜精進力解脫門清淨速疾迦樓羅王</li>

<li>南無得勇猛力入如來境界解脫門不退心莊嚴迦樓羅王</li>

<li>南無得入佛行廣大智慧海解脫門大海處攝持力迦樓羅王</li>

<li>南無得成就無邊眾生差別智解脫門堅法淨光迦樓羅王</li>

<li>南無得莊嚴佛法城解脫門妙嚴冠髻迦樓羅王</li>

<li>南無得成就不可壞平等力解脫門普捷示現迦樓羅王</li>

<li>南無得了知一切眾生身而為現形解脫門普觀海迦樓羅王</li>

<li>南無得普入一切眾生歿生行智解脫門龍音大目精迦樓羅王</li>

<li>南無如是等而為上首。其數無量。一切迦樓羅王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div><p>經云。復次羅睺阿修羅王<span class='note-inline'>(至)</span>此妙音王所稱讚。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu125' />
<p class='h2'>次法界菩提道場內阿修羅王眾</p>
<ul class="">
<li>南無得現為大會尊勝主解脫門羅睺阿修羅王</li>

<li>南無得示現無量劫解脫門毗摩質多羅阿修羅王</li>

<li>南無得消滅一切眾生苦令清淨解脫門巧幻術阿修羅王</li>

<li>南無得修一切苦行自莊嚴解脫門大眷屬阿修羅王</li>

<li>南無得震動十方無邊境界解脫門婆稚阿修羅王</li>

<li>南無得種種方便安立一切眾生解脫門徧照阿修羅王</li>

<li>南無得普集不可壞善根淨諸染著解脫門堅固行妙莊嚴阿修羅王</li>

<li>南無得大悲力無疑惑主解脫門廣大因慧阿修羅王</li>

<li>南無得普令見佛承事供養修諸善根解脫門現勝德阿修羅王</li>

<li>南無得普入一切趣決定平等行解脫門善音阿修羅王</li>

<li>南無如是等而為上首。其數無量。一切阿修羅王。</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu126' />
<p class='h2'>次殺生罪懺悔</p><p>惟願帝網無盡佛法僧寶。毗盧遮那如來。普賢文殊海會聖眾。世出世神。慈悲本願。放大光明。炤于法會。證盟護念。哀憫攝受。願我及一切眾生海。自從無始。直至今時。業海無盡。帝網重重。一切殺生罪業。發露懺悔。</p>
<p>夫殺生罪者。智度論云。若實是眾生。知是眾生發心欲殺。而奪其命。生身業有作色。是名殺生罪。其餘繫閇<span class='note-inline'>(音閉)</span>鞭打等。是助殺法。復次殺他得殺罪。非自殺身。心知眾生而殺。是殺罪。不如夜中見人謂為杌樹。而殺者故殺生。得殺罪。非不故也。快心殺生得殺罪。非狂癡命根斷。是殺罪非作瘡身業。是殺罪非但口教敕口教。是殺罪非但心生惡。如是等名殺罪相。復次殺生之人。今世後世受種種身心苦痛。不殺之人無此眾難。是為大利。復次行者思惟。我自惜命愛身。彼亦如是。與我何異。以是之故。不應殺生。復次若殺生者。為善人所呵怨家所嫉。負他命故。常有怖畏。為彼所憎。死時心悔。當墮地獄。若畜生中。若出為人。常當短命。復次殺為罪中之重。何以故。人有死急。不惜重寶。但以活命為先。譬如賈客入海採寶。垂出大海。其般卒壞。珍寶失盡。而自喜慶。舉手而言。幾失大寶。眾人怪言。汝失財物。<span class='corr'>裸</span>形得脫。云何喜言幾失大寶。答言。一切寶中。人命第一。人為命故求財。不為財故求命。以是故。佛說十不善道中殺最在初。五戒中亦最在初。若人種種修諸福德。而無不殺生戒。則無所益。何以故。雖在富貴處生勢力豪強。而無壽命。誰受此樂。以是故知。諸餘罪中殺罪最重。諸功德中不殺第一。世間中惜命為第一。何以知之。一切世人甘受刑罰。刑殘拷掠。以護壽命。復次三世十方中。尊佛為第一。如佛語難提迦優婆塞。殺生有十種罪。一者。心常壞毒。世世不絕。二者。眾生憎惡。眼不喜見。三者。常懷惡念。思惟惡事。四者。眾生畏之。如見蛇虎。五是。睡時心怖。覺亦不安。六者。常有惡夢。七者。命終之後。狂怖惡死。八者。種短命業因緣。九者。身壞命終。墮泥犁中。十者。若出為人。常當短命。復次行者心念一切有命。乃至毗蟲皆自惜身。云何以衣服飲食。自為身故。而殺眾生。</p>
<p>我等為無明所覆。不識殺生罪因。今遇道場。乃能覺知。歸命毗盧遮那如來及一切賢聖海眾。燒香散華。殺生罪業發露懺悔。不敢覆藏。由此因緣。我及法界眾生海。殺生重罪。願皆清淨。</p>
</div>
<div class='div-other'><a id='mulu127' />
<p class='h2'>次懺悔滅罪印呪</p><p class="dharani">唵薩栗末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三徧)</span></p>

<div class="lg regular"><div class='lg-row'>百劫積集罪　一念悉盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪瞋癡</div>
<div class='lg-row'>從身語意之所生　一切我今皆懺悔</div>
</div><p>懺悔<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu128' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>見他病死相　而不自覺知　衰相到來時</div>
<div class='lg-row'>乃至自苦惱　放逸自濁心　常樂於境界</div>
<div class='lg-row'>不覺死隨逐　常不捨貪慾　愛樂遊戲人</div>
<div class='lg-row'>樂行於放逸　死軍將欲至　破滅如毒害</div>
<div class='lg-row'>努力勤觀察　無令煩惱生　煩惱設起時</div>
<div class='lg-row'>不令造惡業</div>
</div></div></div>
<p class='juan'>大方廣佛華嚴經海印道場十重行願常徧禮懺儀卷第四</p>
</div><!-- end of div[@id='body'] -->
</body></html>