<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華嚴經海印道場懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu55' />大方廣佛華嚴經海印道場十重行願常徧禮懺儀卷第二</p><p class="byline">唐　蘭山雲巖慈恩寺護法國師行沙門慧覺依經錄</p><p class="byline">宋　蒼山載光寺沙門普瑞補註</p><p class="byline">明　欽褒忠義忠藎四川布政佛弟子木增訂正</p><p class="byline">雞山寂光寺沙門讀徹參閱</p><p class="byline">天台習教觀沙門正止治定</p>
<div class='div-other'><a id='mulu56' />
<p class='h1'>第二晌</p>
<div class='div-other'><a id='mulu57' />
<p class='h2'>第一菩提道場中會舉果勸樂生信分</p><p style="margin-left:1em">次法界七處九會。別列十支法行。</p>
<p>一切恭敬敬禮無盡三寶。</p>
</div>
<div class='div-other'><a id='mulu58' />
<p class='h2'>第一廣修供養</p>
<div class='div-other'><a id='mulu59' /><p>是諸眾等人各胡跪。嚴持香華。如法供養。願此供海雲。徧滿盡法界虗空界。供養十方三世一切佛剎。極微塵中一一各有一切世界極微塵數佛。一一佛所種種菩薩海會圍繞。我以普賢行願力故。起深信解。現前知見。悉以上妙諸供養具而為供養。所謂華雲。鬘雲。天音樂雲。天傘蓋雲。天衣服雲。天種種香。塗香。燒香。末香。如是等雲。一一量如須彌山王。燃種種燈。酥燈油燈。諸香油燈。一一燈炷如須彌山。一一燈油如大海水。以如是等諸供養具。常為供養。乃至此廣大最勝供養虗空界盡。眾生界盡。眾生業盡。眾生煩惱盡。我供乃盡。而虗空界乃至煩惱不可盡故。我此供養亦無有盡。念念相續。無有間斷。身語意業無有疲厭。以如是等諸供養具。常為供養。帝網重重。諸佛菩薩賢聖海眾。受此香華雲。以為光明臺。廣於無邊界。無量無盡。願作佛事。</p>
</div>
<div class='div-other'><a id='mulu60' />
<p class='h3'>次奉施寶錯呪</p>
<div class="lg regular"><div class='lg-row'>寶珠自性廣大海　七寶山等最殊勝</div>
<div class='lg-row'>出興如斯供養雲　諸佛等處我奉獻</div>
</div><p class="dharani">唵薩㗚末怛達遏怛囉得捺布桚銘遏薩摩[口*能]囉悉癹囉捺薩麻英吽</p>
<p>寶銷經云。有一總持。名無量種呪。皆能成就。具大功能。總持曰。</p>
<p class="dharani">唵悉麻囉悉麻囉眉麻捺悉葛囉麻曷令[口*(椔-田+夕)]斡吽</p>
</div>
<div class='div-other'><a id='mulu61' />
<p class='h3'>次結廣大不空摩尼印呪<span class='note-inline'>(印法同第一晌)</span></p><p class="dharani">唵啞麼遏布[口*(椔-田+夕)]麻禰巴能麻末唧呤怛達遏怛眉浪雞矴薩慢怛不囉薩囉吽</p>
</div>
<div class='div-other'><a id='mulu62' />
<p class='h3'>次供養總持</p><p class="dharani">捺麼囉得捺<span class='note-inline'>(二合)</span>得囉<span class='note-inline'>(二合)</span>也<span class='note-inline'>(引)</span>也捺麼末<span class='note-inline'>(重)</span>遏斡矴末日囉<span class='note-inline'>(二合)</span>薩囉不囉<span class='note-inline'>(二合)</span>麻㗚怛<span class='note-inline'>(二合)</span>禰怛達遏怛也啞㗚曷<span class='note-inline'>(二合)</span>矴薩滅屹三<span class='note-inline'>(二合)</span>莫捺<span class='note-inline'>(重)</span><span class='note-inline'>(引)</span>也怛涅達唵末唧囉<span class='note-inline'>(二合)</span>末唧囉麻曷<span class='note-inline'>(引)</span>末唧囉<span class='note-inline'>(二合)</span>麻曷<span class='note-inline'>(引)</span>矴桚末唧呤麻曷<span class='note-inline'>(引)</span>眉[目*栗]也<span class='note-inline'>(二合)</span>末唧囉<span class='note-inline'>(二合)</span>麻曷磨溺<span class='note-inline'>(重)</span>即<span class='note-inline'>(舌腭)</span>怛末唧哩<span class='note-inline'>(二合)</span>磨曷磨溺<span class='note-inline'>(大伸)</span>當巴珊葛囉麻捺也末唧哩<span class='note-inline'>(二合)</span>薩㗚末<span class='note-inline'>(二合)</span>葛[目*栗]麻<span class='note-inline'>(二合)</span>啞斡囉捺<span class='note-inline'>(舌腭)</span>眉商[口*捺]捺末唧囉<span class='note-inline'>(二合)</span>莎<span class='note-inline'>(引)</span>曷<span class='note-inline'>(引)</span></p>
<p>若復有人思惟。此總持一徧者。即成禮拜供養住十方界殑伽沙數一切諸佛。一一佛所種種妙華。種種妙網。種種燒香。種種末香。種種妙燈。種種妙塗。種種衣服。種種飲食。種種瓔珞。種種妙座。種種臥具。種種音樂。種種幢幡旗傘等。一切供養皆得成就。一切業障悉得清淨。一切善根皆悉具足。得見一切諸佛菩薩之面。安慰其心。天龍夜叉乾闥婆阿修羅迦樓羅緊那羅摩睺羅伽。又祕密主金剛手四大天王等。常隨衛助。隱身覆護。命終即得往生極樂世界。令此總持。縱不求修。思憶一徧。則得此等功德皆悉成就。</p>
<p>供養<span class='corr'>已</span>。至心歸命。禮本尊毗盧遮那佛。</p>
</div></div>
<div class='div-other'><a id='mulu63' />
<p class='h2'>第二稱讚如來</p>
<div class='div-other'><a id='mulu64' />
<p class='h3'>一梵音讚佛</p>
<div class="lg regular"><div class='lg-row'>如來大智慧　希有無等倫　一切諸世間</div>
<div class='lg-row'>思惟莫能及　凡夫妄觀察　取相不如理</div>
<div class='lg-row'>佛離一切相　非彼所能見　心意常寂滅</div>
<div class='lg-row'>清淨如虗空　悉莊嚴世界　現一切眾生</div>
</div></div>
<div class='div-other'><a id='mulu65' />
<p class='h3'>二直言讚佛</p><p>所有盡法界虗空界十方三世一切剎土所有極微。一一塵中皆有一切世界極微塵數佛。一一佛所皆有菩薩海會圍繞。我當悉以甚深勝解。現前知見。各以出過辯才天女微妙舌根。一一舌根出無盡音聲海。一一音聲出一切言詞海。稱揚讚歎一切如來諸功德海。窮未來際。相續不斷。盡於法界。無不周徧。如是虗空界盡。眾生界盡。眾生業盡。眾生煩惱盡。我讚乃盡。而虗空界乃至煩惱無有盡故。我此讚歎。無有窮盡。念念相續。無有間斷。身語意業無有疲厭。</p>
<p>稱讚<span class='corr'>已</span>。至心歸命。禮本尊毗盧遮那佛。</p>
</div></div>
<div class='div-other'><a id='mulu66' />
<p class='h2'>第三禮敬諸佛</p><p>所有盡法界虗空界。十方三世一切佛剎。極微塵數諸佛。世尊我以普賢行願力故。深心信解。如對目前。悉以清淨身語意業。常修禮敬。一一佛所皆現不可說不可說佛剎極微塵數身。一一身徧禮不可說不可說佛剎極微塵數佛。虗空界盡。我禮乃盡。以虗空界不可盡故。我此禮敬無有窮盡。如是乃至眾生界盡。眾生業盡。眾生煩惱盡。我禮乃盡。而眾生界乃至煩惱無有盡故。我此禮敬。無有窮盡。念念相續。無有間斷。身語意業無有疲厭。</p>

<ul class="">
<li>南無大方廣佛華嚴經中毗盧遮那菩提身</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div>
<ul class="">
<li>南無大方廣佛華嚴經中毗盧遮那願身<span class="note-inline">(偈同上)</span></li>

<li>南無大方廣佛華嚴經中毗盧遮那化身<span class="note-inline">(偈同上)</span></li>

<li>南無大方廣佛華嚴經中毗盧遮那力持身<span class="note-inline">(偈同上)</span></li>

<li>南無大方廣佛華嚴經中毗盧遮那相好莊嚴身<span class="note-inline">(偈同上)</span></li>

<li>南無大方廣佛華嚴經中毗盧遮那威勢身<span class="note-inline">(偈同上)</span></li>

<li>南無大方廣佛華嚴經中毗盧遮那意生身<span class="note-inline">(偈同上)</span></li>

<li>南無大方廣佛華嚴經中毗盧遮那福德身<span class="note-inline">(偈同上)</span></li>

<li>南無大方廣佛華嚴經中毗盧遮那法身<span class="note-inline">(偈同上)</span></li>

<li>南無大方廣佛華嚴經中毗盧遮那智身<span class="note-inline">(偈同上)</span></li>

<li>至心歸命禮大方廣佛華嚴經中華藏世界海本尊毗盧遮那佛</li>

<li>南無十身無礙毗盧遮那如來一切道場海眾</li>

<li>南無大方廣佛華嚴經中世主妙嚴品法門</li>
</ul>
<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu67' />
<p class='h2'>世主妙莊嚴品第一</p><p>經云。如是我聞。一時佛在至一切莊嚴於中影現。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p></div>
<div class='div-other'><a id='mulu68' />
<p class='h2'>次法界菩提道場內菩提樹中海會眾</p><p>經云。其菩提樹高顯殊特<span class='note-inline'>(至)</span>說種種法。無有盡極。</p>
<p style="margin-left:1em"><span class='note-inline'>(眾和)</span></p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p>
<ul class="">
<li>南無華藏世界海摩竭提國阿蘭若法菩提道場覺智樹中眾多如雲同時出現一切菩薩海眾</li>
</ul><p style="margin-left:1em"><span class='note-inline'>(眾和)</span></p>

<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu69' />
<p class='h2'>次法界菩提道場中宮殿內所出海會眾</p><p>經云。如來所處宮殿樓閣<span class='note-inline'>(至)</span>一念之間。悉包法界。</p>
<p style="margin-left:1em"><span class='note-inline'>(眾和)</span></p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p>
<ul class="">
<li>南無華藏世界海摩竭提國阿蘭若法菩提道場如來宮殿樓閣中無邊菩薩一切海眾</li>
</ul><p style="margin-left:1em"><span class='note-inline'>(眾和)</span></p>

<div class="lg regular"><div class='lg-row'>十方盡歸命　滅罪增淨信　往生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu70' />
<p class='h2'>次法界菩提道場中同生海會眾</p><p>經云。其師子座高廣妙好<span class='note-inline'>(至)</span>察無相之法。所行平等。</p>
<p class="lg-abnormal"><div class='lg-row'>願共諸眾生　往生華藏海　極樂淨土中</div>
</p>
<ul class="">
<li>南無華藏世界海法界覺場法門之主入不思議解脫門方便海普賢菩薩等十佛剎微塵數一切菩薩海眾</li>
</ul><p style="margin-left:1em"><span class='note-inline'>(眾和)</span></p>

<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div>
<ul class="">
<li>南無得徧往十方菩薩眾會莊嚴道場解脫門淨德妙光菩薩摩訶薩</li>

<li>南無得一念中現無盡成正覺門教化成熟不思議眾生界解脫門普德最勝燈光照菩薩摩訶薩</li>

<li>南無得修習菩薩福莊嚴出生一切佛國土解脫門普光師子幢菩薩摩訶薩</li>

<li>南無得觀察佛神通境界無迷惑解脫門普寶焰妙光菩薩摩訶薩</li>

<li>南無得於一眾會道場中示現一切佛土莊嚴解脫門普音功德海幢菩薩摩訶薩</li>

<li>南無得隨逐如來觀察甚深廣大法界藏解脫門普智光照如來境菩薩摩訶薩</li>

<li>南無得普入一切世間行出生菩薩無邊行解脫門普寶髻華幢菩薩摩訶薩</li>

<li>南無得親近承事一切諸佛供養藏解脫門普覺悅意聲菩薩摩訶薩</li>

<li>南無得出生一切神變廣大加持解脫門普清淨無盡福光菩薩摩訶薩</li>

<li>南無得能於無相法界中出現一切諸佛境界解脫門普光明相菩薩摩訶薩</li>

<li>南無得出生菩薩諸地諸波羅蜜教化眾生及嚴淨一切佛國土方便解脫門海月光大明菩薩摩訶薩</li>

<li>南無得念念中普入法界種種差別處解脫門雲音海光無垢藏菩薩摩訶薩</li>

<li>南無得不可思議劫於一切眾生前現清淨大功德解脫門功德寶髻智生菩薩摩訶薩</li>

<li>南無得普見十方一切菩薩初詣道場時種種莊嚴解脫門功德自在王大光菩薩摩訶薩</li>

<li>南無得隨諸眾生根解脫海普為示現一切佛法解脫門善勇猛蓮華髻菩薩摩訶薩</li>

<li>南無得成就如來智永住無量劫解脫門普智雲日幢菩薩摩訶薩</li>

<li>南無得普入一切無邊法印力解脫門大精進金剛臍菩薩摩訶薩</li>

<li>南無得顯示現在一切佛始修菩薩行乃至成就智慧聚解脫門香燄光幢菩薩摩訶薩</li>

<li>南無得安住毗盧遮那一切大願海解脫門大明德深美音菩薩摩訶薩</li>

<li>南無得顯示如來遍法界甚深境界解脫門大福光智生菩薩摩訶薩</li>

<li>南無如是等而為上首。有十佛世界微塵數菩薩摩訶薩。</li>
</ul><p style="margin-left:1em"><span class='note-inline'>(眾和)</span></p>

<div class="lg regular"><div class='lg-row'>十方盡歸命　滅罪增淨信　願生華藏海</div>
<div class='lg-row'>極樂淨土中</div>
</div></div>
<div class='div-other'><a id='mulu71' />
<p class='h2'>普禮真言</p><p class="dharani">唵莎哩巴怛達葛答遏帝遏帝當曩末捺難葛辣彌</p>
</div>
<div class='div-other'><a id='mulu72' />
<p class='h2'>功德山陀羅尼</p><p class="dharani">捺麼莫[口*捺]也捺麼[口*捺]㗚麻也捺麼珊遏也唵席寧呼魯魯席[寧*各]嚕屹呤巴屹令巴席[口*捺]呤布嚕呤薩曷</p>
<p>禮敬<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu73' />
<p class='h2'>第四懺悔業障</p><p>我今自念。我於過去無始劫中。由貪瞋癡。發身口意。作諸惡業。無量無邊。若此惡業有體相者。盡虗空界不能容受。我今悉以清淨三業。徧於法界極微塵剎。一切諸佛菩薩眾前誠心懺悔。後不復造。恒住淨戒。一切功德如是虗空界盡。眾生界盡。眾生業盡。眾生煩惱盡。我懺乃盡。而虗空界乃至眾生煩惱不可盡故。我此懺悔無有窮盡。念念相續無有間斷。身語意業無有疲厭。</p>
<p>懺悔<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu74' />
<p class='h2'>第五隨喜功德</p><p>所有盡法界虗空界十方三世一切佛剎極微塵數諸佛如來。從初發心。為一切智。勤修福聚。不惜身命。經不可說不可說佛剎極微塵數劫。一一劫中捨不可說不可說佛剎極微塵數。頭目手足如是一切難行苦行。圓滿種種波羅蜜門。證入種種菩薩智地。成就諸佛無上菩提及般涅槃。分布舍利。所有善根我皆隨喜。及彼十方一切世界六趣四生一切種類所有功德。乃至一塵。我皆隨喜。十方三世一切聲聞及辟支佛有學無學所有功德。我皆隨喜一切菩薩。所修無量難行苦行。志求無上正等菩提。廣大功德我皆隨喜。如是虗空界盡。眾生界盡。眾生業盡。眾生煩惱盡。我此隨喜無有窮盡。念念相續無有間斷。身語意業無有疲厭。</p>
<p>隨喜<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu75' />
<p class='h2'>第六請轉法輪</p><p>所有盡法界虗空界。十方三世一切佛剎極微塵中。一一各有不可說不可說佛剎極微塵數廣大佛剎。一一剎中念念有不可說不可說佛剎極微塵數。一切諸佛成等正覺。一切菩薩海會圍繞。而我悉以身口意業種種方便。慇懃勸請。轉妙法輪。如是虗空界盡。眾生界盡。眾生業盡。眾生煩惱盡。我常勸請一切諸佛。轉正法輪無有窮盡。念念相續無有間斷。身語意業無有疲厭。</p>
<p>請轉<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu76' />
<p class='h2'>第七請佛住世</p><p>所有盡法界虗空界十方三世一切佛剎極微塵數。諸佛如來將欲示現般涅槃者。及諸菩薩聲聞緣覺有學無學乃至一切諸善知識。我悉勸請。莫入涅槃。經於一切佛剎極微塵數劫。為欲利樂一切眾生。如是虗空界盡。眾生界盡。眾生業盡。眾生煩惱盡。我此勸請無有窮盡。念念相續無有間斷。身語意業無有疲厭。</p>
<p>勸請<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu77' />
<p class='h2'>第八常隨佛學</p><p>如此娑婆世界毗盧遮那如來從初發心。精進不退。以不可說不可說身命而為布施。剝皮為紙。析骨為筆。<span class='corr'>刺</span>血為墨。書寫經典。積如須彌。為重法故。不惜身命。何況王位城邑聚落宮殿園林一切所有。及餘種種難行苦行。乃至樹下成大菩提。示種種神通。起種種變化。現種種佛身。處種種眾會。乃至處於如是種種眾會。以圓滿音。如大雷震。隨其樂欲。成熟眾生。乃至示現入於涅槃。如是一切。我皆隨學。如今世尊毗盧遮那。如是盡法界虗空界十方三世一切佛剎。所有塵中。一切如來皆亦如是。於念念中我皆隨學。如是虗空界盡。眾生界盡。眾生業盡。眾生煩惱盡。我此隨學無有窮盡。念念相續無有間斷。身語意業無有疲厭。</p>
<p>隨學<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu78' />
<p class='h2'>第九恒順眾生</p><p>謂盡法界虗空界十方剎海。所有眾生種種差別。所謂卵生胎生。溼生化生。或有依於地水火風而生住者。或有依空及諸卉木而生住者。種種生類乃至一切天龍八部人非人等。如是等類。我皆於彼隨順而轉種種承事種種供養。如敬父母。如奉師長。及阿羅漢。乃至如來。等無有異。於諸病苦為作良醫。於失道者示其正路。於闇夜中為作光明。於貧窮者令得伏藏。菩薩如是平等饒益一切眾生。何以故。菩薩若能隨順眾生。則為隨順供養諸佛。若於眾生尊重承事。則為尊重承事如來。若令眾生生歡喜者。則令一切如來歡喜。何以故。諸佛如來以大悲心而為體故。因於眾生而起大悲。因於大悲生菩提心。因菩提心成等正覺。乃至虗空界盡。眾生界盡。眾生業盡。眾生煩惱盡。我此隨順無有窮盡。念念相續無有間斷。身語意業無有疲厭。</p>
<p>恒順<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu79' />
<p class='h2'>第十普皆迴向</p><p>我等從初供養讚歎禮佛懺悔。乃至隨順眾生所有功德。皆悉迴向。盡法界虗空界一切眾生。願令眾生常得安樂。無諸病苦。欲行惡法皆悉不成。所修善業皆速成就。關閉一切諸惡趣門。開示人天涅槃正路。若諸眾生因其積集諸惡業故。所感一切極重苦果我皆代受。令彼眾生悉得解脫。究竟成就無上菩提。菩薩如是所修迴向。虗空界盡。眾生界盡。眾生業盡。眾生煩惱盡。我此迴向無有窮盡。念念相續無有間斷。身語意業無有疲厭。</p>
<p>迴向<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu80' />
<p class='h2'>至心發願</p><p>惟願我等由修習彼普賢十種願行無盡功德故。速能除滅五無間業所有世間身心等病種種苦惱。乃至佛剎極微塵數一切惡業。皆得消除。一切魔軍夜叉羅剎。若鳩槃茶。若毗舍闍。若部多等。飲血噉肉。諸惡鬼神皆悉遠離。或時發心親近守護。是故若人誦此願者。行於世間。無有障礙。如空中月出於雲翳。諸佛菩薩之所稱讚。一切人天皆應禮敬。一切眾生悉應供養。此善男子善得人身。圓滿普賢所有功德。不久當如普賢菩薩。速得成就微妙色身三十二大丈夫相。若生人天。所在之處常居勝族。悉能破壞一切惡趣。悉能遠離一切惡友。悉能制伏一切外道。悉能解脫一切煩惱。如師子王摧伏群獸。堪受一切眾生供養。又復是人臨命終時。最後剎那。一切諸根悉皆散壞。一切親屬悉皆捨離。一切威勢悉皆退失。輔相大臣宮城內外象馬車乘珍寶伏藏。如是一切無復相隨。惟此願王不相捨離。於一切時。引導其前。一剎那中即得往生極樂世界。到<span class='corr'>已</span>即見阿彌陀佛。文殊師利菩薩普賢菩薩觀自在菩薩彌勒菩薩等。此諸菩薩色相端嚴。功德具足。所共圍繞。其人自見生蓮華中蒙佛授記。得授記<span class='corr'>已</span>。經於無數百千萬億那由他劫。普於十方不可說不可說世界。以智慧力。隨眾生心而為利益。不久當坐菩提道場。降伏魔軍。成等正覺。轉妙法輪。能令佛剎極微塵數世界眾生。發菩提心。隨其根性。教化成熟。乃至盡於未來劫海。廣能利益一切眾生。如是虗空界盡。眾生界盡。眾生業盡。眾生煩惱盡。我此發願無有窮盡。念念相續無有間斷。身語意業無有疲厭。</p>
<p>發願<span class='corr'>已</span>。至心歸命。禮本尊毗盧遮那佛。</p>
</div>
<div class='div-other'><a id='mulu81' />
<p class='h2'>次懺悔滅罪印呪</p><p class="dharani">唵薩栗末<span class='note-inline'>(二合)</span>巴<span class='note-inline'>(引)</span>巴眉悉普怛[口*捺]曷捺末日囉也莎曷<span class='note-inline'>(應誦三徧)</span></p>

<div class="lg regular"><div class='lg-row'>百劫積集罪　一念悉盪除　如火焚枯草</div>
<div class='lg-row'>滅盡無有餘</div>
</div>
<div class="lg regular"><div class='lg-row'>我昔所造諸惡業　皆由無始貪瞋癡</div>
<div class='lg-row'>從身語意之所生　一切我今皆懺悔</div>
</div></div>
<div class='div-other'><a id='mulu82' />
<p class='h2'>○<span class='note-inline'>(白)</span>眾等聽說經中無常偈</p>
<div class="lg regular"><div class='lg-row'>一切諸世間　生者皆歸死　壽命雖無量</div>
<div class='lg-row'>要必當有盡　夫盛必有衰　合會有離別</div>
<div class='lg-row'>壯年不久停　無有法常者　如是悟無常</div>
<div class='lg-row'>謹慎勿放逸　不放逸不死　放逸是死因</div>
<div class='lg-row'>不放逸最勝　當為諸天王　放逸生死本</div>
<div class='lg-row'>謹慎是勝道　是故捨放逸　常得受快樂</div>
</div></div>
<div class='div-other'><a id='mulu83' />
<p class='h2'>教白賢聖</p>
<div class="lg regular"><div class='lg-row'>仰白十身徧照佛　華藏世界諸如來</div>
<div class='lg-row'>娑婆本師釋迦尊　普賢文殊諸上首</div>
<div class='lg-row'>剎海聖眾并徒眾　華藏會上諸上人</div>
<div class='lg-row'>釋梵諸天眾類神　獲得他心道眼者</div>
<div class='lg-row'>竝願不捨慈悲力　證明我等二眾人</div>
<div class='lg-row'>為修行願總持門　某時至心同禮懺</div>
</div><p>所生功德總用莊嚴法界剎海。眾生當願。天仙不墜悟著樂而非常國土清平。識真乘而是勝群僚。常居祿位。皆欣圓頓教門。人民永保安寧。咸修覺照之道。師僧父母福慶汪洋。信施檀那萬行圓滿。三途俱時離苦。八難竝悉消除。鑊湯變為清涼池。鐵牀變作蓮華座。息悲痛之響。同念佛之音。人人有返本之心。各各悉還源之照。常發今願當願。俱不退心。觀行令成。同證華嚴海會。為上良緣。</p>

<ul class="">
<li>清淨法身毗盧遮那佛</li>

<li>圓滿報身盧舍那佛</li>

<li>千百億化身釋迦牟尼佛</li>

<li>十二上願藥師琉璃光佛</li>

<li>四十八願阿彌陀佛</li>

<li>大聖普賢菩薩摩訶薩</li>

<li>大聖文殊菩薩摩訶薩</li>

<li>大聖觀世音菩薩摩訶薩</li>

<li>大聖地藏菩薩摩訶薩</li>

<li>大聖徧法界菩薩摩訶薩</li>

<li>摩訶般若波羅蜜</li>
</ul></div>
<div class='div-other'><a id='mulu84' />
<p class='h2'>大方廣佛華嚴經呪</p><p class="dharani">捺麻<span class='note-inline'>(緊)</span>薩慢<span class='note-inline'>(引)</span>怛莫[口*捺]<span class='note-inline'>(重也)</span>難啞不囉<span class='note-inline'>(二合)</span>帝曷怛折<span class='note-inline'>(引)</span>難禰唵雞禰雞禰恒達<span class='note-inline'>(引)</span>遏當能末<span class='note-inline'>(二合)</span><span class='note-inline'>(重)</span>斡山<span class='note-inline'>(舌腭)</span><span class='note-inline'>(引)</span>矴不囉<span class='note-inline'>(二合)</span>帝鳴怛麻怛摩怛麻怛達<span class='note-inline'>(引)</span>遏當[口*能]末<span class='note-inline'>(二合)</span>斡吽癹<span class='note-inline'>(怛)</span>莎<span class='note-inline'>(引)</span>曷<span class='note-inline'>(引)</span></p>
</div>
<div class='div-other'><a id='mulu85' />
<p class='h2'>毗盧遮那灌頂光呪</p><p class="dharani">唵啞麼遏<span class='note-inline'>(重)</span>妹<span class='note-inline'>(重)</span>[口*浪]拶捺麼曷<span class='note-inline'>(引)</span>摩[口*能][口*罷]<span class='note-inline'>(二合)</span><span class='note-inline'>(引)</span>麻禰<span class='note-inline'>(舌腭)</span>巴[口*能]麻<span class='note-inline'>(二合)</span>[口*撮]辢不囉<span class='note-inline'>(二合)</span>斡㗚怛<span class='note-inline'>(二合)</span>也吽</p>

<div class="lg regular"><div class='lg-row'>處世界如虗空　如蓮華不著水</div>
<div class='lg-row'>心清淨超於彼　稽首禮無上尊</div>
</div></div>
<div class='div-other'><a id='mulu86' />
<p class='h2'>旋遶念誦</p>
<ul class="">
<li>南無法界十方佛</li>

<li>南無法界十方法</li>

<li>南無法界十方僧</li>

<li>南無毗盧遮那佛</li>

<li>南無釋迦牟尼佛</li>

<li>南無大方廣佛華嚴經</li>

<li>南無普賢菩薩</li>

<li>南無文殊師利菩薩</li>

<li>南無法會大菩薩</li>

<li>南無功德林菩薩</li>

<li>南無金剛幢菩薩</li>

<li>南無金剛藏菩薩</li>

<li>南無文殊等五十五聖者</li>

<li>南無善財菩薩</li>

<li>南無法界剎海塵數菩薩眾</li>

<li>自歸依佛。當願眾生。體解大道。發無上心。</li>

<li>自歸依法。當願眾生。深入經藏。智慧如海。</li>

<li>自歸依僧。當願眾生。統理大眾。一切無礙。</li>

<li>和南聖眾</li>
</ul></div></div>
<p class='juan'>大方廣佛華嚴經海印道場十重行願常徧禮懺儀卷第二</p>
</div><!-- end of div[@id='body'] -->
</body></html>