<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>圓覺經佚文</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1
<p class='juan'><a id='mulu1' />圓覺經佚文</p><p style="margin-left:1em">余嚮偶獲古宋本大方廣圓覺修多羅了義經下卷一帖。一紙廿行。行十二字。經末有左藏庫西潘閬巷<span class='note-inline'>(一行)</span>內李三二郎印行<span class='note-inline'>(二行)</span>之記。今撿尋其文。汝善男子當獲來世是修行者。無令惡魔及諸外道惱其身心。令生退屈之下。有爾時世尊<span class='note-inline'>(乃至)</span>無令生退屈等一百一十三言。此現存諸藏本所無也按此經文。圓覺會中有十二菩薩。各從座起發法問。佛亦各答之之事。而經先以長行詳述。而後以偈重說之。然至於敘最後起座賢善首菩薩與佛問答。唯有長行而無偈。文體既不一。乃其為誤脫可知耳。今為看舊藏經者具錄其文于左云爾。</p>
<p style="margin-left:2em">明治辛亥歲十二月　　　　松本文識</p>
<p>爾時世尊。欲重宣此義。而說偈言。</p>

<div class="lg regular"><div class='lg-row'>賢善首當知　是經諸佛說　如來等護持</div>
<div class='lg-row'>十二部眼目　名為大方廣　圓覺陀羅尼</div>
<div class='lg-row'>顯如來境界　依此修行者　增進至佛地</div>
<div class='lg-row'>如海納百川　飲者皆充滿　假使施七寶</div>
<div class='lg-row'>積滿三千界　不如聞此經　若化河沙眾</div>
<div class='lg-row'>皆得阿羅漢　不如聞半偈　汝等於來世</div>
<div class='lg-row'>護是宣持者　無令生退屈</div>
</div>
</div><!-- end of div[@id='body'] -->
</body></html>