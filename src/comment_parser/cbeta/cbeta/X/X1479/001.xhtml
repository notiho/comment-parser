<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛母孔雀尊經科式</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1479
<p class='juan'><a id='mulu1' />孔雀尊經科儀</p>
<div class='div-other'><a id='mulu2' /><p style="margin-left:2em"><span class='note-inline'>(念大悲呪畢洒淨)</span>。</p>
<p>釋迦如來。如來說經教主。</p>
<p>孔雀如來。如來降臨法會。</p>
<p>阿難陀尊者。尊者同垂加護。</p>
<p>切以。旃檀林內六銖價重於娑婆。給孤園中一炷通津於靈鷲。古鼎盤旋清瑞氣。玉爐繚遶碧祥雲。我今熱處獻如來。唯願慈悲哀納受。仰啟。</p>
<p>聖中聖主天中天王。世出世間名稱普聞。拔循環救苦之慈父。濟業海利樂之導師。應願似空谷傳聲。赴感若春回大聲。五天調御。三界世雄。降臨道場。作乎明證<span class='note-inline'>(通情念)</span>。</p>

<div class="lg regular"><div class='lg-row'>本師釋迦牟尼佛　孔雀海會佛菩薩</div>
<div class='lg-row'>䒶龍八部降吉祥　摩訶般若波羅蜜</div>
</div><p>蓋聞孔雀明王經者。經名孔雀。說佛姥之因緣。呪說毒蛇。救眾生之患難。所求所請。隨願隨心。飲食鋪排。各香花供養。各生歡喜。咸听加持。真言演處。四百四病盡消除。密語宣時。萬禍萬殃俱殄滅。天神地神水神藥叉神。稽首歸依。山王龍王河王大仙。傾心敬仰。羅又女不能為害。藥叉將總願垂祥。灾星變作福星。惡曜化為吉曜。公私口舌似氷消。厭魅蠱毒而霧散。在官者清平吉利。居家者福壽康寧。若老若少保安康。是男是女皆慶。明王威力。週遍河沙。嘆莫能窮。讚揚難盡。欲開大部靈文。先稱七佛嘉號。尊眾毋勞。隨言後和。</p>

<ul class="">
<li>孔雀明王佛</li>

<li>大孔雀明王佛</li>

<li>金耀孔雀明王佛</li>

<li>佛姥大孔雀明王佛</li>

<li>明王佛明王佛</li>

<li>雪山南面金耀佛姥大孔雀明王佛</li>
</ul><p>出靈鷲山。人天敬仰。遊鹿野苑。轉大法輪。仰讚洪慈。俯垂明證。茲辰誦經開啟。有意敷陳。大圓鏡中。諒垂昭鑒。茲據<span class='note-inline'>(入意)</span>。</p>
<p>即日沐手然香。拜于雪山教主孔雀能仁。願展金眸。鑒茲微懇。吉於　年　月　日。請命僧眾于家供佛。作證演念。佛姆大孔雀明王尊經。加持經文神呪。稱揚萬德洪名。所集功德。先伸回向廣大真如實際。莊嚴無工佛果菩提。工酧佛祖之深恩。次答龍天之厚德。祝扶當生本命星官。照臨吉威乾像。惟願等一真慈。同納功德。共降禎祥。所冀　向去。身安壽求。福集灾消。在佛光中吉祥如意。上來開啟情悃如斯。仰勞尊眾。不倦慈悲振鈴。讀誦佛姆大孔雀明王經。前啟請法<span class='note-inline'>(入經畢)</span>。</p>
<p>舉如意輪王菩薩摩訶薩。</p>
<p class="dharani">至滿怛囉莎縛賀<span class='note-inline'>(舉一切天神咸集會)</span></p>
<p>因緣自性所出生。所有種種微妙花香燈塗果供養。奉獻上師三寶尊。惟願慈悲哀納受。</p>
<p class="dharani">戶唵薩哩縛怛佗誐哆唵布瑟畢度畢阿盧計頞底儞尾底捨不達布㘃[口*彌]迦三摩怛囉薩普囉曩三摩耶吽</p>
<p style="margin-left:1em">奉香華自在明王佛。</p>
</div>
<div class='div-other'><a id='mulu3' />
<p class='h1'>結界　持國天王降吉祥</p>
<div class="lg regular"><div class='lg-row'>東方世界主　持國大天王</div>
<div class='lg-row'>統領彥達嚩　結成瑜伽界</div>
<div class='lg-row'>南方世界主　增長大天王</div>
<div class='lg-row'>統領矩畔拏　結成灌頂界</div>
<div class='lg-row'>西方世界主　廣目大天王</div>
<div class='lg-row'>統領大龍主　結成蓮華界</div>
<div class='lg-row'>北方世界主　多聞大天王</div>
<div class='lg-row'>統領藥叉主　結成羯磨界</div>
<div class='lg-row'>中方世界主　大梵大天王</div>
<div class='lg-row'>統領人天眾　結成瑜伽界</div>
</div>
<div class="lg regular"><div class='lg-row'>東方世界主　佛號阿閦尊　流演妙伽陀</div>
<div class='lg-row'>結成金剛界</div>
</div>
<div class="lg regular"><div class='lg-row'>南方世界主　佛號寶生尊　流演妙伽陀</div>
<div class='lg-row'>結成蓮華界</div>
</div>
<div class="lg regular"><div class='lg-row'>北方世界主　佛號成就尊　流演妙伽陀</div>
<div class='lg-row'>結成羯磨界</div>
</div>
<div class="lg regular"><div class='lg-row'>中方世界主　佛號毗盧尊　流演妙伽陀</div>
<div class='lg-row'>結成瑜伽界</div>
</div>
<div class="lg regular"><div class='lg-row'>奉請東方阿閦佛　其身青色放光明</div>
<div class='lg-row'>手印執持降魔杵　眾等志心歸命禮</div>
<div class='lg-row'>今將密語遶香壇　憑此結成金剛界</div>
<div class='lg-row'>奉請南方寶生佛　其身赤色放光明</div>
<div class='lg-row'>手印執持摩尼寶　眾等志心歸命禮</div>
<div class='lg-row'>今將密語遶香壇　憑此結成灌頂界</div>
<div class='lg-row'>奉請西方彌陀佛　其身白色放光明</div>
<div class='lg-row'>手印執持妙蓮花　眾等志心歸命禮</div>
<div class='lg-row'>今將密語遶香壇　憑此結成蓮華界</div>
<div class='lg-row'>奉請北方成就佛　其身黑色放光明</div>
<div class='lg-row'>手印執持妙降魔　眾等志心歸命禮</div>
<div class='lg-row'>今將密語遶香壇　憑此結成羯磨界</div>
<div class='lg-row'>奉請中方毗盧佛　其身黃色放光明</div>
<div class='lg-row'>手印執持千輻輪　眾等志心歸命禮</div>
<div class='lg-row'>今將密語遶香壇　憑此結成瑜伽界</div>
</div><p>集福迎祥幢幡為寶蓋。振動金鈴。殄滅諸</p>

<ul class="">
<li>阿閦</li>

<li>持國</li>

<li>寶生</li>

<li>增長</li>
</ul><p>妖恠。彌陀佛如來慈悲甚廣大。廣目天王來。</p>

<ul class="">
<li>成就</li>

<li>多聞</li>

<li>毗盧</li>

<li>大梵</li>
</ul><p>結蓮華界　金剛　灌頂　羯磨　瑜伽</p>
<p class="lg-abnormal"><div class='lg-row'>天阿蘇來藥叉等<span class='note-inline'>(摩訶摩瑜利金耀界云云)</span></div>
<div class='lg-row'>來听法者應志心<span class='note-inline'>(南無大摩訶摩瑜利)</span></div>
</p><p>孔雀明王佛<span class='note-inline'>(云云)</span></p>
</div>
<div class='div-other'><a id='mulu4' />
<p class='h1'>上卷圓滿保平安</p><p>南無大孔雀明王佛　歸命禮真如沒䭾耶</p>
</div>
<div class='div-other'><a id='mulu5' />
<p class='h1'>中卷藥叉</p><p>奉藥叉聖眾降吉祥</p>
</div>
<div class='div-other'><a id='mulu6' />
<p class='h1'>掛金索</p><p>戒定真香。焚氣衝天上。施主虔誠。爇在金爐放。頃刻氛氤。即遍滿十方。昔日耶輸。免難除灾障。</p>
</div>
<div class='div-other'><a id='mulu7' />
<p class='h1'>寄生草</p><p>香纔爇爐。焚寶鼎中。旃檀況乳真堪供。祥雲繚遶蓮華動。十方諸佛下天宮。清涼山羅漢。來受人間供明王佛。揭句寸那神藥叉將。波吒黎手處藥叉神。䟦阿囉[噙-离+(恭-共)]哆藥叉王。住窣吐奴邑。賢善大藥叉。住於世囉城。</p>
</div>
<div class='div-other'><a id='mulu8' />
<p class='h1'>清江引</p><p>牛首旃檀香。供養裊裊祥雲起。透上九霄中。結成香雲蓋。唯願慈悲哀納受。</p>
</div>
<div class='div-other'><a id='mulu9' />
<p class='h1'>浪淘沙</p><p>沉乳共旃檀。馥郁馨香。金爐纔熱遍十方。昔日耶輸曾免難。火內除殃。</p>
</div>
<div class='div-other'><a id='mulu10' />
<p class='h1'>七懺悔　求哀懺悔明王佛</p>
<div class="lg regular"><div class='lg-row'>三千界內慈悲主　百億洲中大法王</div>
<div class='lg-row'>咸開慧目鑒凡情　眾生有求皆感應</div>
</div><p style="margin-left:1em"><span class='note-inline'>(讚嘆三寶。恭請證明。我為今辰。演經信□。泊家眷等。目茲演經。〔問〕去各人身中所有病苦。云云願早安痊)</span>能離病苦明王佛。</p>

<div class="lg regular"><div class='lg-row'>佛住真如法界內　無相無形離諸垢</div>
<div class='lg-row'>眾生觀見種種身　一切恐怖皆遠離</div>
</div><p style="margin-left:1em">能除恐怖　恐怖恐怖悉皆遠離。</p>

<div class="lg regular"><div class='lg-row'>解結解結解冤結　解了多生冤和業</div>
<div class='lg-row'>冤家債生兩相逢　相逢相遇相歡悅</div>
</div><p style="margin-left:1em">冤家冤家各相歡喜　解冤釋結。</p>

<div class="lg regular"><div class='lg-row'>明王經力不思議　救度眾生無盡期</div>
<div class='lg-row'>施主志心歸命禮　不饒益事皆饒益</div>
</div><p style="margin-left:1em">不饒益事廣大饒益　廣大饒益。</p>

<div class="lg regular"><div class='lg-row'>四八端嚴微妙相　僧祇三大刧修來</div>
<div class='lg-row'>面如滿月目如蓮　天上人間咸恭敬</div>
</div><p style="margin-left:1em">毒藥毒藥化為甘露　化為甘露。</p>

<div class="lg regular"><div class='lg-row'>䒶上天下無如佛　十方世界亦無比</div>
<div class='lg-row'>世間所有我盡見　一切無有如佛者</div>
</div><p style="margin-left:1em">佗人厭禱悉皆消滅　能離厭禱。</p>

<div class="lg regular"><div class='lg-row'>一障二語三毒罪　四重五逆六根愆</div>
<div class='lg-row'>七遮八難罪消容　九結十纏皆懺悔</div>
</div></div>
<div class='div-other'><a id='mulu11' />
<p class='h1'>懺除罪業　五言偈</p>
<div class="lg regular"><div class='lg-row'>頂中紅肉髻　如日映青山　眉間白玉毫</div>
<div class='lg-row'>似月臨滄海</div>
</div>
<div class="lg regular"><div class='lg-row'>稽首天中天　降誕毗藍園　分手指天地</div>
<div class='lg-row'>七步躡紅蓮</div>
</div>
<div class="lg regular"><div class='lg-row'>海印澄三昧　慈光照十方　弘施十二願</div>
<div class='lg-row'>故號法中王</div>
</div>
<div class="lg regular"><div class='lg-row'>菩薩清涼月　猶如碧鏡空　眾生心水淨</div>
<div class='lg-row'>菩薩影現中</div>
</div>
<div class="lg regular"><div class='lg-row'>百刧千生罪　一念蕩消除　似大焚枯草</div>
<div class='lg-row'>滅盡無有餘</div>
</div></div>
<div class='div-other'><a id='mulu12' />
<p class='h1'>四言</p>
<div class="lg regular"><div class='lg-row'>佛真法身　猶若虗空　應物現形</div>
<div class='lg-row'>如水月中</div>
</div>
<div class="lg regular"><div class='lg-row'>大圓滿覺　應跡西乾　心包太虗</div>
<div class='lg-row'>量週沙界</div>
</div>
<div class="lg regular"><div class='lg-row'>佛法僧寶　眾生福田　凡在禱祈</div>
<div class='lg-row'>必彰感應</div>
</div>
<div class="lg regular"><div class='lg-row'>常住三寶　體徧十方　隨眾生心</div>
<div class='lg-row'>感而應現</div>
</div>
<div class="lg regular"><div class='lg-row'>佛功德山　惟高惟聳　法智慧海</div>
<div class='lg-row'>最廣最深</div>
</div></div>
<div class='div-other'><a id='mulu13' />
<p class='h1'>羅剎女　羅剎女眾降吉祥</p>
<ul class="">
<li>羅剎女眾降吉祥</li>

<li>羅剎女眾降大吉祥</li>

<li>羅剎女眾降吉祥</li>

<li>消灾障</li>

<li>羅利女眾降大吉祥</li>
</ul></div>
<div class='div-other'><a id='mulu14' />
<p class='h1'>四平聲　龍王聖眾降吉祥</p>
<ul class="">
<li>佛世尊龍王龍樹王</li>

<li>梵天龍王大龍王</li>

<li>帝釋龍王消障灾</li>

<li>燄摩龍王保安康</li>
</ul></div>
<div class='div-other'><a id='mulu15' />
<p class='h1'>蜜峯採華</p>
<ul class="">
<li>佛世尊龍王梵天龍王龍樹王菩薩</li>

<li>燄摩龍王大海龍王南無龍樹王菩薩</li>
</ul></div>
<div class='div-other'><a id='mulu16' />
<p class='h1'>清江引</p>
<ul class="">
<li>天阿蘇來藥叉等</li>

<li>來听法者應志心</li>

<li>孔雀明王經</li>

<li>請佛作證明</li>
</ul>
<div class="lg regular"><div class='lg-row'>大慈大悲　救苦救難　千手千眼</div>
<div class='lg-row'>水月光中　普陀岩畔　一葉扁舟</div>
<div class='lg-row'>白衣妙相　紫竹林中　風波浪內</div>
<div class='lg-row'>隨心滿願</div>
</div></div>
<div class='div-other'><a id='mulu17' />
<p class='h1'>金字經</p>
<ul class="">
<li>天阿蘇囉藥叉等</li>

<li>來听法者應志心</li>

<li>孔雀明王經</li>

<li>大慈大悲觀世音</li>
</ul><p>消灾障唵嚤呢叭[口*迷]吽。</p>
</div>
<div class='div-other'><a id='mulu18' />
<p class='h1'>採茶聲</p>
<div class="lg regular"><div class='lg-row'>天阿蘇囉藥叉等　來听法者應志心</div>
<div class='lg-row'>孔雀明王明王佛　消灾延壽保平安</div>
</div></div>
<div class='div-other'><a id='mulu19' />
<p class='h1'>中卷圓滿保平安<span class='note-inline'>(同前)</span></p></div>
<div class='div-other'><a id='mulu20' />
<p class='h1'>至七佛　微鉢尸如來降吉祥</p>
<div class="lg regular"><div class='lg-row'>巍巍大法王　毫光照大千　八風吹不動</div>
<div class='lg-row'>一朵紫金蓮　尸棄如來<span class='note-inline'>(同前)</span></div>
</div>
<div class="lg regular"><div class='lg-row'>相好真金色　無邊淨法身　素容登寶座</div>
<div class='lg-row'>海藏月當天　毗舍浮如來</div>
</div>
<div class="lg regular"><div class='lg-row'>世界慈悲主　塵沙大法王　所求皆遂願</div>
<div class='lg-row'>慧目鑒凡情　揭句忖如來</div>
</div>
<div class="lg regular"><div class='lg-row'>身色如金山　端嚴甚微妙　如淨琉璃中</div>
<div class='lg-row'>內現真金像　揭諾迦牟尼</div>
</div>
<div class="lg regular"><div class='lg-row'>容顏甚奇妙　光明照十方　我適曾供養</div>
<div class='lg-row'>今復還親覲　迦攝波如來</div>
</div>
<div class="lg regular"><div class='lg-row'>聖主天中王　迦陵頻伽聲　哀愍眾生者</div>
<div class='lg-row'>我等今敬禮　我釋迦如來</div>
</div>
<div class="lg regular"><div class='lg-row'>願以此功德　普及於一切　我等與眾生</div>
<div class='lg-row'>皆共成佛道</div>
</div>
<ul class="">
<li>七佛□河王</li>

<li>浪淘沙</li>

<li>[倞-口+日]伽河王</li>

<li>信度河王</li>

<li>嚩芻河王</li>

<li>嚩芻大河王</li>

<li>枲多河王消灾障</li>

<li>沒臈婆河王</li>

<li>妙高山王唵嚤吽</li>

<li>雪山王唵嚤呢吽</li>

<li>香醉山王唵嚤呢叭[口*彌]吽</li>

<li>百峯山王戶唵嚤呢叭[口*彌]吽</li>
</ul></div>
<div class='div-other'><a id='mulu21' />
<p class='h1'>星宿　入清江引</p><p class="lg-abnormal"><div class='lg-row'>宿宿有有二十八　南無東方阿閦佛</div>
<div class='lg-row'>南方號寶生　西方無量等　北方成就尊</div>
<div class='lg-row'>南無中方毗盧佛　星宿刧千佛々々々々</div>
<div class='lg-row'>七宿星官垂加護　南無大熾盛光王佛</div>
<div class='lg-row'>仰啟消灾熾盛光　領諸星宿下天堂</div>
<div class='lg-row'>二十八宿分左右　十二宮辰列兩行</div>
</p></div>
<div class='div-other'><a id='mulu22' />
<p class='h1'>東門七宿</p>
<div class="lg regular"><div class='lg-row'>中天星斗與南辰　列耀森羅及眾真</div>
<div class='lg-row'>能發志心求懺悔　灾殃殄滅福駢臻</div>
</div></div>
<div class='div-other'><a id='mulu23' />
<p class='h1'>南門七宿</p>
<div class="lg regular"><div class='lg-row'>銀河湛湛蟾光照　慧日騰騰燦太虗</div>
<div class='lg-row'>福海滔滔如淵濟　壽山隱隱等須彌</div>
</div></div>
<div class='div-other'><a id='mulu24' />
<p class='h1'>西門七宿</p>
<div class="lg regular"><div class='lg-row'>太陽星斗太阥真　金木水火土德君</div>
<div class='lg-row'>紫炁羅睺并月孛　流年運限及生辰</div>
</div></div>
<div class='div-other'><a id='mulu25' />
<p class='h1'>北門七宿</p>
<div class="lg regular"><div class='lg-row'>角亢底房心尾箕　斗牛女虗危室壁</div>
<div class='lg-row'>奎婁胃昴畢觜參　井鬼柳星張翼軫</div>
</div></div>
<div class='div-other'><a id='mulu26' />
<p class='h1'>二十八宿</p>
<div class="lg regular"><div class='lg-row'>阿難陀佛妙難量　三卷真詮廣敷揚</div>
<div class='lg-row'>二十八宿添壽筭　十二宮辰保安康</div>
</div></div>
<div class='div-other'><a id='mulu27' />
<p class='h1'>九曜官星</p>
<div class="lg regular"><div class='lg-row'>萬像森羅除灾障　滿天星斗降禎祥</div>
<div class='lg-row'>檀信演經從此去　壽山高聳福綿長</div>
</div></div>
<div class='div-other'><a id='mulu28' />
<p class='h1'>滿天星斗</p>
<div class="lg regular" style="margin-left:0em;"><div class='lg-row'>一句神仙侶　二句五通神仙侶　三句五通得道神仙侶</div>
<div class='lg-row'>四句大五通得道神仙侶</div>
</div></div>
<div class='div-other'><a id='mulu29' />
<p class='h1'>到毒藥</p><p style="margin-left:0em;text-indent:0em;" class="lg-abnormal"><div class='lg-row'>一句毒藥　二句毒藥神　三句大毒藥　四句藥王藥上二菩薩</div>
</p></div>
<div class='div-other'><a id='mulu30' />
<p class='h1'>三寶　入清江引</p>
<div class="lg regular"><div class='lg-row'>稽首歸依佛　天宮坐寶臺　有情思渴仰</div>
<div class='lg-row'>早願下生來　歸命禮真如沒䭾耶</div>
</div>
<div class="lg regular"><div class='lg-row'>稽首歸依法　三明共六通　河沙經藏開</div>
<div class='lg-row'>總持心印順　無去無亦來　海藏</div>
</div>
<div class="lg regular"><div class='lg-row'>稽首歸依僧　三明共六通　靈山親授記</div>
<div class='lg-row'>三會願相逢　福田</div>
</div>
<div class="lg regular"><div class='lg-row'>稽首僧三寶　眾生良福田　若能歸向者</div>
<div class='lg-row'>獲福廣無邊　佛法僧三寶</div>
</div>
<div class="lg regular"><div class='lg-row'>摩訶摩瑜利　佛母明王經　我今歸命禮</div>
<div class='lg-row'>罪滅福源增　摩訶摩瑜利</div>
</div><p class="lg-abnormal"><div class='lg-row'>天阿蘇囉藥叉等<span class='note-inline'>(唵吽)</span>　來吽法者<span class='note-inline'>(唵吽)</span>應志心</div>
<div class='lg-row'>吽唵嚤呢吽　一報天地　二報日月</div>
<div class='lg-row'>三報國王　四報爺娘　願消三障</div>
<div class='lg-row'>以上因緣　摩訶般若</div>
</p><p>孔雀明王佛</p>
</div>
<div class='div-other'><a id='mulu31' />
<p class='h1'>三卷圓滿保平安</p><p>南無大孔雀明王佛</p>
</div>
<div class='div-w'><p style="margin-left:1em">淅江嘉興府桐鄉縣僧會司下青鎮寶閣禪寺稟佛報恩沙門　慧日　捐貲請續抄寫孔雀尊經六部　功德工荐　考姜公　玭王氏仗此經功早生工品者</p>
<p>嘉靖三十年季月　日抄白</p>
</div>
</div><!-- end of div[@id='body'] -->
</body></html>