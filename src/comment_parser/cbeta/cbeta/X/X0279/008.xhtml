<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楞嚴經通議</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<p class='juan'><a id='mulu13' />大佛頂如來密因修證了義諸菩薩萬行首楞嚴經通議卷第八</p><p class="byline">唐天竺沙門般<span class='corr'>剌</span>密帝譯</p><p class="byline">烏萇國沙門彌伽釋迦譯語</p><p class="byline">菩薩戒弟子清河房融筆受</p><p class="byline">明南嶽沙門憨山釋德清述</p>
<div class='div-commentary'><p style="margin-left:2em;text-indent:-1em">[△@△]二約真如熏無明成其淨用為五十五位因分三。</p>
<p style="margin-left:2em;text-indent:-1em">[□@○]初明染淨同源。</p>
</div>
<div class='div-orig'><p>阿難。如是眾生一一類中亦各各具十二顛倒。猶如揑目亂華發生。顛倒妙圓真淨明心具足如斯虗妄亂想。</p>
</div>
<div class='div-commentary'><p style="margin-left:1em">議曰。此通躡前以顯染淨同源也。十二類生皆依一念妄想而有。但隨習氣熏變。雖各類自有元熏本習以成當類。然此一心融通身心互涉世界則<span class='corr'>已</span>徧具於諸類矣。故曰如是眾生亦各各具十二顛倒。第約重輕而感。故本習感當類。餘習帶熏諸類。又為彼各各因。此所謂不思議熏變而眾生業力微矣。以此而觀吾人日用未造真修舉心動念無非妄想用事。念念皆為十二類生生死之因可不懼哉。以此顛倒盡是妙圓真淨明心具足如斯虗妄亂想。是知全真起妄全妄即真。吾人苟能達妄原虗則了眾生體空本來是佛。故五十五位之真修本於眾生十二之顛倒也。故下文明真依妄立。</p>
<p style="margin-left:1em">[□@○]二明真依妄立分二。</p>
<p style="margin-left:1em">[?︽]初正明。</p>
</div>
<div class='div-orig'><p>汝今修證佛三摩提。於是本因元所亂想。立三漸次方得除滅。</p>
</div>
<div class='div-commentary'><p style="margin-left:1em">[?︽]次喻顯。</p>
</div>
<div class='div-orig'><p>如淨器中除去毒蜜。以諸湯水并雜灰香洗滌其器。後貯甘露。</p>
</div>
<div class='div-commentary'><p style="margin-left:1em">議曰。此明真依妄立也。以顛倒元是妙圓真心。故今修證佛三摩提不必別求。即就眾生本因元所亂想立三漸次。若顛倒不生即是如來真三摩地。而十二類顛倒則當下除滅。故如淨器先貯毒蜜但除其毒。洗滌其器。然後可貯甘露矣。</p>
<p style="margin-left:2em;text-indent:-1em">[□@○]三正明因行階差分二。</p>
<p style="margin-left:2em;text-indent:-1em">[?︽]初總明依三漸次頓悟一心為返妄歸真之本分二。</p>
<p style="margin-left:2em;text-indent:-1em">◎初微標。</p>
</div>
<div class='div-orig'><p>云何名為三種漸次。一者修習除其助因。二者真修刳其正性。三者增進違其現業。</p>
</div>
<div class='div-commentary'><p style="margin-left:1em">議曰。此徵列三漸次以明頓悟一心為返妄歸真之本也。除助因者。以眾生積劫習氣念念熏變<span class='corr'>已</span>是難斷。若外加助發之因則愈益熾盛。故斷習氣之要先除助因為第一也。刳正性者。習有多種唯婬欲為生死之根。故曰一切眾生皆以婬欲而正性命。是知在眾生中但以婬欲為正性也。刳者剜去之義。如人被毒箭所傷必剜去毒肉則可不傷性命。故云刳者斷其毒根也。違現業者。以舊熏種子習氣內鼓發為現業。若現業不違而新熏益熾。何由能出生死哉。故真修必違現業。現業不行則正性自枯欲流可涸矣。所以依三漸次建立行本也。</p>
<p style="margin-left:1em">◎次釋分三。</p>
<p style="margin-left:1em">[□@(?(○/(○*○)))]一除助因。</p>
</div>
<div class='div-orig'><p>云何助因。阿難。如是世界十二類生不能自全依四食住。所謂段食觸食思食識食。是故佛說一切眾生皆依食住。阿難。一切眾生食甘故生食毒故死。是故眾生求三摩提。當斷世間五種辛菜。是五種辛熟食發婬生啖增恚。如是世界食辛之人縱能宣說十二部經。十方天仙嫌。其臭穢咸皆遠離。諸餓鬼等因彼食次舐其唇吻。常與鬼住。福德日銷長無利益。是食辛人修三摩地。菩薩天仙十方善神不來守護。大力魔王得其方便。現作佛身來為說法。非毀禁戒讚婬怒癡。命終自為魔王眷屬。受魔福盡墮無間獄。阿難。修菩提者永斷五辛。是則名為第一增進修行漸次。</p>
</div>
<div class='div-commentary'><p style="margin-left:1em">議曰。此別釋三種漸次之初相也。大蒜茖葱慈葱蘭葱與興渠是為五辛氣味極濁。眾生以此為食。而婬機元為命本。以無明內熏婬習鼓動。故妄有緣氣依附肉團為妄想心。若食此五辛濁氣返熏則婬機益熾。故能助發婬性。是須必斷也。若不斷辛。天仙嫌其臭穢。諸鬼時與周旋。善神不守。魔王得便。墮落邪途。為地獄種。故修菩提者永斷五辛。則神清氣爽觀行易成。名為第一增進修行漸次也。</p>
<p style="margin-left:1em">[□@(?(○/(○*○)))]二刳正性。</p>
</div>
<div class='div-orig'><p>云何正性。阿難。如是眾生入三摩地。要先嚴持清淨戒律。永斷婬心。不餐酒肉。以火淨食無啖生氣。阿難。是修行人若不斷婬及與殺生出三界者無有是處。當觀婬欲猶如毒蛇如見怨賊。先持聲聞四棄八棄執身不動。後行菩薩清淨律儀執心不起。禁戒成就。則於世間永無相生相殺之業。偷劫不行無相負累。亦於世間不還宿債。是清淨人修三摩地。父母肉身不須天眼自然觀見十方世界。覩佛聞法親奉聖旨。得大神通遊十方界。宿命清淨得無艱險。是則名為第二增進修行漸次。</p>
</div>
<div class='div-commentary'><p style="margin-left:1em">議曰。此釋第二漸次之相也。眾生生死以婬欲為本。今願出苦輪必永斷婬心而生死可出也。飲酒則助發婬心而昏迷自性。食肉則恣殺業而增盜貪。冤債相牽無由得脫。是故斷婬必兼持四重以此為生死之本故也。且婬欲從渴愛生。若不大生恐怖則不生厭離。故視如毒蛇則自不敢狎也。如見怨賊則自知逃避也。四棄八棄雖嚴猶屬小乘但能執身不行而<span class='corr'>已</span>。若修菩薩觀智照破無明則執心不起。所謂摩登伽在夢。誰能留汝形。此觀照之力也。不婬則不相生。不食肉則無殺業。不盜則免酬債。是以先持四重皎如冰霜。相生死根機永斷身心清淨。心見發光故得宿命清淨也。宜矣。</p>
<p style="margin-left:1em">[□@(?(○/(○*○)))]。</p>
</div>
<div class='div-orig'><p>云何現業。阿難。如是清淨持禁戒人心無貪婬。於外六塵不多流逸。因不流逸旋元自歸。塵既不緣根無所偶。反流全一六用不行。十方國土皎然清淨。譬如瑠璃內懸明月。身心快然妙圓平等獲大安隱。一切如來密圓淨妙。皆現其中。是人即獲無生法忍。從是漸修隨所發行安立聖位。是則名為第三增進修行漸次。</p>
</div>
<div class='div-commentary'><p style="margin-left:1em">議曰。此釋第三漸次之相也。前問行之初首示三決定義而以四重為妙行之本。今立聖位又從三種漸次為進趣之階。正性之中雖兼殺盜而正意在婬。若婬心既斷則殺盜何由而起耶。所謂皮既不存毛將安附。故今違現業專以斷婬為第一義。何也。以廣大無邊清淨法界如來藏心具有恒沙稱性功德神通妙用孰能奪之。獨婬欲一事則能全舉而覆奪之。金剛心地誰能壞之。唯婬機一動而盡壞之。是知破涅槃城蕩法王家絕菩提種戕害法身而斷慧命者無尚此矣。如來大慈出世專為此一大事因緣。故修斷之功萃於此經。而始終以此再三致意焉。故首以此為發教之端。及問行門又以斷婬為上。今躋聖位皆從斷婬一行建立。婬心一斷立登佛果豈不至重至要哉。故違現業而為聖位之本也。以順欲流故有生死。今則返流則旋元自歸為復性之要。塵既不緣境空也。根無所偶心空也。心境皆空則返欲流而全一真。六根消復六用不行。塵境既空則身心內外一時清淨。而十方皎然猶如瑠璃內懸寶月。豈不快哉。斯乃頓破根本無明使八識種子一時迸裂。此通論全功。故下經云。識陰若盡則汝現前諸根互用。從互用中能入菩薩金剛乾慧。圓明精心於中發化。如淨瑠璃內含寶月。如是乃超十信十住十行十迴向四加行心菩薩所行金剛十地。入於如來妙莊嚴海。圓滿菩提歸無所得。故曰一切如來密圓淨妙皆現其中。是人即獲無生法忍。諸說無生法忍八地乃得。今於三漸次中<span class='corr'>已</span>證無生。而五十五位從此建立。則迥異餘經。故後結云如是皆以三增進故善能成就五十五位真菩提路。所謂以果地覺為本因心。是為真修之要也。足知諸位如涉海履空無階級中之階級耳。豈可以漸次地位而擬之哉。</p>
<p style="margin-left:1em">上總明依三漸次為返妄歸真之本竟。</p>
<p style="margin-left:2em;text-indent:-1em">[?︽]次別明圓依一心三觀之相漸斷無明為轉凡成聖之因分三。</p>
<p style="margin-left:2em;text-indent:-1em">◎初世間差別因分三。</p>
<p style="margin-left:2em;text-indent:-1em">[□@(?(○/(○*○)))]初由中道妙觀攝假入真證空如來藏分三。</p>
<p style="margin-left:2em;text-indent:-1em">[△@○]初乾慧地。</p>
</div>
<div class='div-orig'><p>阿難。是善男子欲愛乾枯根境不偶。現前殘質不復續生。執心虗明純是智慧。慧性明圓鎣十方界。乾有其慧<span class='note-inline'>(謂空有其慧無力斷惑)</span>名乾慧地。欲習初乾<span class='note-inline'>(但乾欲流未乾無明流)</span>未與如來法流水接。</p>
</div>
<div class='div-commentary'><p style="margin-left:1em">議曰。此下明進趣因位也。華嚴明因有二種。地前三賢名差別因。地上名平等因。天台判三賢為外凡。四加行為內凡。地上名聖位。信前為觀行位。十信為相似位。十住<span class='corr'>已</span>後為分真位。諦觀此經總不如是。迥異諸說以上文云違其現業即獲無生法忍。又云從是漸修隨所發行安立聖位。是則始從觀行以乾慧心即名聖位。又何外凡內凡之可分哉。此在聖心所履境界固非妄識可知。然就聖言比量明文自有昭著。以理為準庶可依通耳。是善男子即上修三漸次之行人也。由違現業塵既不緣根無所偶。故得欲愛乾枯根境不偶。現前殘質不復續生。此結上三漸次之功行也。前二決定義云欲取菩提應當審詳煩惱根本。此無始來發業潤生誰作誰受。以此經宗真修專以斷婬為本。故因地先審發業潤生二種無明為所斷之惑。故今證果之初約觀行心先斷此二種無明為發軔初步。其根境不偶則發業不生。不復續生則潤生永絕。此二不生即真無生忍也。無生忍即不生滅心也。故此證果專以不生滅心斷此二種無明。是以果覺為我因心。故從乾慧即名聖位。不比他經分破分證之說也。執心虗明是伏二種無明不起也。<span class='corr'>已</span>離欲染無煩惱障故純是智慧。以入流亡所一根返源六根解脫無復隔礙故慧性圓明鎣十方界。此但觀慧圓明未見真理。故乾有其慧名乾慧地。但乾欲習無明全在故未得與如來法流水接。此觀行初心單約斷欲故立此位。諸經所無。</p>
<p style="margin-left:1em">[△@○]二十信。</p>
</div>
<div class='div-orig'><p>即以此心中中流入圓妙開敷。從真妙圓重發真妙。妙信常住。一切妄想滅盡無餘。中道純真名信心住。</p>
</div>
<div class='div-commentary'><p style="margin-left:1em">議曰。此約觀行增進初心立十信位也。此十信位即在乾慧觀心中入。以中道直觀八識漸漸研窮故曰即以此心中中流入。正如除結當心也。逆流而入入之既深則心精發化故云圓妙開敷。此乃自心發悟如蓮華開真心忽現。大論云性戒清淨。猶如妙華開敷發生自他善因果故。即從所悟重發觀慧故曰從真妙圓重發真妙。是則的信自心本無生滅故曰妙信常住。此則一切生滅妄想永不現行。如是漸增聞所聞盡故曰滅盡無餘。唯一精真湛不搖處故曰中道純真名信心住。謂能安住信心也。</p>
</div>
<div class='div-orig'><p>真信明了一切圓通。陰處界三不能為礙。如是乃至過去未來無數劫中。捨身受身一切習氣皆現在前。是善男子皆能憶念得無遺忘名念心住。</p>
</div>
<div class='div-commentary'><p style="margin-left:1em">議曰。此第二信由此妄想滅盡純真信心圓明精了。故一切圓通陰處界三不能為礙。此以初信圓成七識不行。故捨身受身一切欲愛習氣皆現在前。此見惑<span class='corr'>已</span>盡思惑漸斷故能憶念不忘名念心住。</p>
</div>
<div class='div-orig'><p>妙圓純真真精發化無始習氣通一精明。唯以精明進趣真淨名精進心。</p>
</div>
<div class='div-commentary'><p style="margin-left:1em">議曰。此第三信進斷思惑故妙圓純真。由真精觀智消鎔愛習變習成智故曰通一精明。此正二乘涅槃。是則習消智明唯以精明進趣真淨妙理。以盡聞不住故名精進心。</p>
</div>
<div class='div-orig'><p>心精現前純以智慧<span class='note-inline'>(分破無明)</span>名慧心住。執持智明周徧寂湛。寂妙常凝名定心住。定光發明明性深入。<span class='note-inline'>(定慧並運)</span>唯進無退名不退心。</p>
</div>
<div class='div-commentary'><p style="margin-left:1em">議曰。此第四信。以習氣既消故心精現前。二惑<span class='corr'>已</span>除故純是智慧。名慧心住。此<span class='corr'>已</span>觀智圓明。故第五信即執持此智明徧照本體湛然。照寂雙流則寂妙常凝。名定心住。第六信位由智得定。定久發光則慧性圓明。定慧並運故明性深入。智能會理故唯進無退。名不退心。一向判位當七信為不退。斷見思惑得六根清淨。今於三信<span class='corr'>已</span>斷見思六根圓通。而六信得不退者。彼約先斷見思以及塵沙後及無明。今經發覺初心三漸次中即以中道徑破根本無明。任運麤垢先落。如澄濁水沙土自沈清水現前。單約中道觀智故迥別諸位。不可概論也。</p>
</div>
<div class='div-orig'><p>心進安然保持不失。十方如來氣分交接名護法心。</p>
</div>
<div class='div-commentary'><p style="margin-left:1em">議曰。此第七信。前雖有進無退尚有進趣猛利之相至此七信進趣功純定慧兩全。故曰心進安然保持不失。見思緣影<span class='corr'>已</span>盡。仗中道觀分破無明法身漸顯。故與十方如來氣分交接。名護法心也。</p>
</div>
<div class='div-orig'><p>覺明保持。能以妙力迴佛慈光向佛安住。猶如雙鏡光明相對。其中妙影重重相入名迴向心。</p>
</div>
<div class='div-commentary'><p style="margin-left:1em">議曰。此第八信。由前觀智增明保持既久。心光發暉妙契法身。故曰能以妙力迴佛慈光向佛安住。理智融通故如鏡交光重重相入。名迴向心。</p>
</div>
<div class='div-orig'><p>心光密迴。獲佛常凝無上妙淨。安住無為得無遺失名戒心住。</p>
</div>
<div class='div-commentary'><p style="margin-left:1em">議曰。此第九信以微密觀照返照心源。頓契寂滅清淨心體。故曰心光密迴獲佛常凝無上妙淨。自然任運而入不假作為。故曰安住無為。以憑觀照之力一念失照即墮無明。故名戒心住。</p>
</div>
<div class='div-orig'><p>住戒自在。能遊十方所去隨願名願心住。</p>
</div>
<div class='div-commentary'><p style="margin-left:1em">議曰。此第十信。前雖不失猶未純熟常防其失故未自在。至此功用<span class='corr'>已</span>純故曰住戒自在。遊歷性空隨願斷惑。名願心住。按此信位雖列十名。實是觀行成就圓成一心。以中道純真故非相似比也。向後三賢只以此一心研窮三觀次第而入故為差別因也。十住乃以中道妙觀攝假入真以顯本覺出纏證空如來藏。</p>
<p style="margin-left:1em">[△@○]三十住。</p>
</div>
<div class='div-orig'><p>阿難。是善男子以真方便發此十心。心精發暉。十用涉入圓成一心名發心住。</p>
</div>
<div class='div-commentary'><p style="margin-left:1em">議曰。此十住位謂以觀行研窮開發本覺常住真心。所謂盡聞不住以無住為住故得住名。華嚴每位約觀行有入住出三相。總躡前位以為勝進。然後進入後位。故此文云以真方便發此十心。是以三漸次及乾慧地為真方便為入。發此十種信心為住。但十種心歷別未圓。至十信滿心寂照雙流融成一味。使十心涉入無次第相圓成一心。名發心住為出。是以十信觀行勝進功圓總成初住一位也。始覺有功本覺乃顯。故曰心精發暉。以此心初顯故云發心住。其無始無明須漸次研窮深入。所謂理須頓悟乘悟併消事非頓除因次第盡。故向後四十四心由是而立也。</p>
</div>
<div class='div-orig'><p>心中發明。如淨瑠璃內現精金。以前妙心履以成地名治地住。</p>
</div>
<div class='div-commentary'><p style="margin-left:1em">議曰。此第二住以中道觀圓照自心。故曰心中發明。所觀理境了然現於觀智心中。故如淨瑠璃內現精金。即以前微妙觀智遊履此心淨治無明。故曰以前妙心履以成地名治地住<span class='note-inline'>(治字平聲呼)</span>。</p>
</div>
<div class='div-orig'><p>心地涉知俱得明了。遊履十方得無留礙名修行住。</p>
</div>
<div class='div-commentary'><p style="margin-left:1em">議曰。此第三住由前治地以智照理理隨智現。故曰心地涉知。境智歷然故曰俱得明了。智照既明理境亦大。盡十方際成一真境。故曰遊履十方。理智冥符不落空有。空不能留。有不能礙。故曰得無留礙。心心無間名修行住。</p>
</div>
<div class='div-orig'><p>行與佛同受佛氣分。如中陰身自求父母。陰信冥通入如來種名生貴住。</p>
</div>
<div class='div-commentary'><p style="margin-left:1em">議曰。此第四住由修行位以中道妙智觀中道妙理心境不異。故曰行與佛同。初以智熏真如而真如漸顯亦返熏智智得所如。故曰受佛氣分。念念證真故曰如中陰身自求父母。始本暗合故曰陰信冥通。融會藏性故曰入如來種。以本覺種子今彼觀智新熏發生。名生貴住。以般若尊重特以貴名。以智攝理故如入胎。</p>
</div>
<div class='div-orig'><p>既遊道胎親奉覺胤。如胎<span class='corr'>已</span>成人相不缺名方便具足住。容貌如佛心相亦同名正心住。身心合成日益增長名不退住。十身靈相一時具足名童真住。</p>
</div>
<div class='div-commentary'><p style="margin-left:1em">議曰。此五六七八四位通約住胎之相以明觀智之功也。以始覺觀照含育本覺故曰親奉覺胤。觀行<span class='corr'>已</span>成故曰如胎<span class='corr'>已</span>成名方便具足住。方便即觀智也。謂非觀智本覺不顯。乃由方便而具足者。理智不二心境一如故曰容貌如佛心相亦同名正心住。理智冥合理隨智增有進無退名不退住本。覺圓滿一念頓證故曰十身靈相一時具足。具體而微名童真住。</p>
</div>
<div class='div-orig'><p>形成出胎親為佛子名法王子住。表以成人。如國大王以諸國事分委太子彼剎利王世子長成陳列灌頂名灌頂住。</p>
</div>
<div class='div-commentary'><p style="margin-left:1em">議曰。此第九十二位約出胎之相以明觀智也。始覺有功本覺乃顯故曰形成出胎名法王子住。始本合一名究竟覺。由華嚴位位成佛。故如王子長成堪紹覺位名灌頂住。輪王授太子位取四大海水以灌其頂名為授職是為真子。覺位亦然故稱灌頂。</p>
<p style="margin-left:1em">上前十住位以中道妙觀觀三諦理任運先證空如來藏竟。</p>
<p style="margin-left:1em">[□@(?(○/(○*○)))]二由中道妙觀帶真涉假證不空如來藏<span class='note-inline'>(十行)</span>。</p>
</div>
<div class='div-orig'><p>阿難。是善男子成佛子<span class='corr'>已</span>。具足無量如來妙德。十方隨順名歡喜行。善行利益一切眾生名饒益行。自覺覺他得無違拒名無瞋恨行。種類出生窮未來際。三世平等十方通達名無盡行。一切合同。種種法門得無差誤名離癡亂行。則於同中顯現羣異。一一異相各各見同名善現行。如是乃至十方虗空滿足微塵一一塵中現十方界。現塵現界不相留礙名無著行。種種現前咸是第一波羅蜜多名尊重行。如是圓融能成十方諸佛軌則名善法行。一一皆是清淨無漏一真無為性本然故名真實行。</p>
</div>
<div class='div-commentary'><p style="margin-left:1em">議曰。此十行位乃出真入俗起假觀用證不空藏也。以如來藏循業發現。隨染業用故起染行。隨淨業用故起淨行。以此藏性具有恒沙稱性功德。向被無明障蔽。今無明既破性德用顯。故具足無量如來妙德。不住果覺故十方隨順。理滿心足名歡喜行。此躡十住滿心融成一味生大法樂故歡喜耳。自利功滿能轉<span class='corr'>己</span>功以利眾生名饒益行。以觀眾生隨順覺性永無違拒名無瞋恨行。以瞋恨起於違拒故。稱法界性不休不息窮未來際。三世平等而無出沒。十方通達而無往來。現無盡身度無盡生名無盡行。佛界眾生界一界無二界故一切合同。鑒機說法故得無差誤。不著法相名離癡亂行。我以妙明不生不滅合如來藏而如來藏唯妙覺明圓照法界故離癡亂。是故於中一為無量無量為一。同中現異異中現同。事理無礙名善現行。於一毛端現寶王剎。坐微塵裏轉大法輪。現塵現界不相留礙名無著行。凡所示現無非大用現前全彰法界。故咸是第一波羅蜜多名尊重行。滅塵合覺故發真如妙覺明性。如是圓融妙行能成十方諸佛軌則名善法行。一切諸法會歸藏性。以事得理融理能奪事。故一一皆是清淨無漏妙行。無思成事稱性而行。一真無為性本然故名真實行。此十行位依理發行從體起用涉俗利生。所謂覺所覺空故顯證不空如來藏也。</p>
<p style="margin-left:1em">[□@(?(○/(○*○)))]三由中道妙觀空假互入證空不空如來藏<span class='note-inline'>(十向)</span>。</p>
</div>
<div class='div-orig'><p>阿難。是善男子滿足神通成佛事<span class='corr'>已</span>。純潔精真遠諸留患。當度眾生滅除度相。迴無為心向涅槃路。名救護一切眾生離眾生相迴向。壞其可壞。遠離諸離。名不壞迴向。本覺湛然覺齊佛覺。名等一切佛迴向。精真發明地如佛地。名至一切處迴向。世界如來互相涉入得無罣礙。名無盡功德藏迴向。於同佛地地中各各生清淨因。依因發揮取涅槃道。名隨順平等善根迴向。真根既成。十方眾生皆我本性。性圓成就不失眾生。名隨順等觀一切眾生迴向。即一切法。離一切相。唯即與離二無所著。名真如相迴向。真得所如十方無礙。名無縛解脫迴向。性德圓成法界量滅。名法界無量迴向。</p>
</div>
<div class='div-commentary'><p style="margin-left:1em">議曰。此迴向位由前涉假以入中道也。菩薩修行迴向三處。謂迴向實際。迴向菩提。迴向眾生。以本覺出纏遠離空有。入空不留入有無患故曰遠離留患。當度眾生迴向眾生也。滅除度相以眾生如故本來平等迴向實際也。迴無為心向涅槃路迴向菩提也。以眾生即<span class='corr'>已</span>。終日度生不見有生可度。故名離眾生相迴向。可壞者無明煩惱乃雜染眾生相也。故壞其可壞。離相亦無故曰遠離諸離。名不壞迴向。空有不住一心清淨寂滅湛然故覺齊佛覺。名等一切佛迴向。寂滅心地精真顯現故如佛地無往不真。名至一切處迴向。一真法界依正互融。世界依報也。如來正報也。互相涉入名無盡功德藏迴向。既依正互入圓融交涉通為一真。則草芥塵毛皆是成佛真體。故云地中各各生清淨因。即此是為涅槃妙行。依佛真因故云依因發揮。名隨順平等善根迴向。<span class='corr'>已</span>證平等法界則真根既成而一切眾生純一真如故云皆我本性。以成就自性即是成就眾生。故云不失眾生。名隨順等觀一切眾生迴向。全理成事事能奪理故即一切法。全事即理理能奪事故離一切相。理事無礙故二無所著。名真如相迴向。以真得所如則無不如者。縛脫兩亡名無縛解脫迴向。法界性德中道圓成唯一真心則法界量滅。所謂空覺極圓。名法界無量迴向。此十迴向。依前十行念念證真心心寂滅妙契中道故云迴向。然雖三觀歷然中道理顯。猶存歷別未極一心之源。故為差別因。必須泯前修相。妙證寂滅一心平等法界。方得圓滿菩提。故須四種妙圓加行。融前四十一心以為一味。以平等難證必用四加行以為入地之功行。但泯前心。非離前位別有四行。故此四心為登地勝進。良有旨哉。</p>
<p style="margin-left:1em">◎二出世間平等因分二。</p>
<p style="margin-left:1em">[□@(?(○/(○*○)))]初遣差別因相四加行分四。</p>
<p style="margin-left:1em">[△@○]初煖位。</p>
</div>
<div class='div-orig'><p>阿難。是善男子。盡是清淨四十一心。次成四種妙圓加行。即以佛覺用為<span class='corr'>己</span>心。若出未出。猶如鑽火欲然其木名為煖地。</p>
</div>
<div class='div-commentary'><p style="margin-left:1em">[△@○]二頂位。</p>
</div>
<div class='div-orig'><p>又以<span class='corr'>己</span>心成佛所履。若依非依。如登高山身入虗空下有微礙名為頂地。</p>
</div>
<div class='div-commentary'><p style="margin-left:1em">[△@○]三忍位。</p>
</div>
<div class='div-orig'><p>心佛二同善得中道。如忍事人非懷非出名為忍地。</p>
</div>
<div class='div-commentary'><p style="margin-left:1em">[△@○]四世第一位。</p>
</div>
<div class='div-orig'><p>數量銷滅。迷覺中道二無所目。名世第一地。</p>
</div>
<div class='div-commentary'><p style="margin-left:1em">議曰。此四加行為入地之勝進也。總前四十一心通名清淨。則乾慧<span class='corr'>已</span>真而信非相似明矣。將證平等一心立四加行位者以融前歷別修相。意在亡能所絕對待泯前觀智方證一真。義當空所空滅。以其觀智難亡故須展轉四重離即離非名妙圓耳。前<span class='corr'>已</span>覺齊佛覺即以所顯之果覺為今入地之因心。因心<span class='corr'>已</span>極故云若出。觀智未忘故云未出。有如鑽火之煖相名為煖地。又以<span class='corr'>己</span>因心成一真境界成佛所履。但觀智似忘未忘故云若依。其實將忘故云非依。以法界如空無所依故。故如登高山身雖在空足未離地有此微礙名為頂地。以心境一如故心佛二同。平等一心故善得中道。前雖以中中流入但任運次第見三諦理故未為善。今圓滿一心不思而合故云善得。觀智將泯故非懷。緣影未斷故非出。名為忍地。直至一往理行斷證功夫一切俱泯故云數量消滅。十信尚迷為有。三賢屬覺為空。至此中道泯絕無寄。故云二無所目。方有出世之分。名世第一地。由是而觀。足見三賢位乃通以中道觀智總照無明住地任運淺深而顯。約此以明次第。殆非分斷分證者比也。</p>
<p style="margin-left:1em">上總明差別因下明平等因。</p>
<p style="margin-left:1em">然前差別因以屬生滅門中對待之真如。今此十地唯依寂滅一心建立不屬對待故為平等因也。</p>
<p style="margin-left:1em">[□@(?(○/(○*○)))]二正入平等因相分二。</p>
<p style="margin-left:1em">[△@○]初有功用行分二。</p>
<p style="margin-left:1em">[?╳]初列位次。</p>
</div>
<div class='div-orig'><p>阿難。是善男子於大菩提善得通達。覺通如來盡佛境界名歡喜地。異性入同同性亦滅名離垢地。淨極明生名發光地。明極覺滿名燄慧地。一切同異所不能至名難勝地。無為真如性淨明露名現前地。盡真如際名遠行地。一真如心名不動地。發真如用名善慧地。</p>
</div>
<div class='div-commentary'><p style="margin-left:1em">[?╳]次結因圓。</p>
</div>
<div class='div-orig'><p>阿難。是諸菩薩從此<span class='corr'>已</span>往修習畢功功德圓滿。亦目此地名修習位。</p>
</div>
<div class='div-commentary'><p style="margin-left:1em">[△@○]次無功用行。</p>
</div>
<div class='div-orig'><p>慈陰妙雲覆涅槃海名法雲地。</p>
</div>
<div class='div-commentary'><p style="margin-left:1em">◎三結果滿。</p>
</div>
<div class='div-orig'><p>如來逆流。如是菩薩順行而至。覺際入交名為等覺。</p>
</div>
<div class='div-commentary'><p style="margin-left:1em">議曰。此入地位由四加行勝進功圓會入圓覺寂滅一心故善達菩提。覺通如來盡佛境界名歡喜地。差別事理因果同歸一心。同亦不立名離垢地。法界一心有大智慧光明義。由淨極而光通達故為明生名發光地。明至極處覺性圓滿名燄慧地。從此差別理事同異所不能至名難勝地。無為真如全體顯露故曰性淨明露名現前地。俱生無明名為遠行。今盡真如際<span class='corr'>已</span>捨藏識名遠行地。純一真如不假功用永絕動搖湛寂一心名不動地。華嚴說此地菩薩墮寂滅真如不捨此定。故十方諸佛說三加七勸而拔起之。出真如定從體起用便能說法居法師位。故發真如用名善慧地。遠從乾慧以來通名修習因位。今修習功畢行極理圓。所謂生滅既滅。故此地收功名修習位。<span class='note-inline'>(結前因圓)</span>若第十地於法性空布慈陰雲覆涅槃海。融前九位通成一心名法雲地。正寂滅現前。如來圓證一心雖居果位不捨因門故逆流而出。菩薩修行逆生死流順法性流而入果海。因果相接故曰覺際入交名為等覺。<span class='note-inline'>(結果滿)</span>則忽然超越世出世間入妙覺矣。</p>
<p style="margin-left:2em;text-indent:-1em">[△@△]三結指觀行圓證一心泯同果海成無上妙覺之果分二。</p>
<p style="margin-left:2em;text-indent:-1em">[□@○]初正結。</p>
</div>
<div class='div-orig'><p>阿難。從乾慧心至等覺<span class='corr'>已</span>。是覺始獲金剛心中初乾慧地。如是重重單複十二。方盡妙覺成無上道。是種種地。皆以金剛觀察如幻十種深喻。奢摩他中用諸如來毗婆舍那。清淨修證漸次深入。阿難。如是皆以三增進故。善能成就五十五位真菩提路。</p>
</div>
<div class='div-commentary'><p style="margin-left:1em">[□@○]次勸修。</p>
</div>
<div class='div-orig'><p>作是觀者名為正觀。若他觀者名為邪觀。</p>
</div>
<div class='div-commentary'><p style="margin-left:1em">議曰。此結觀行以明圓證一心泯同果海成無上妙覺之果也。始終乾慧二地從古解者不一。學者難憑。但未觀佛法源頭耳。以九界眾生因三種流名五住煩惱感二種生死。五住者欲愛住地。色愛住地。無色愛住地。見一切住地。無明住地。三種流者謂欲流。有流。無明流。前四煩惱為欲流有流感分段生死。此在初信<span class='corr'>已</span>斷。無明住地名無明流。感變易生死。至佛果乃斷。今經約生死染緣重在流字。故六根則曰流逸奔境。返妄觀行則曰返流全一入流亡所。專約三種流相以為真妄之本也。今首楞嚴大定總名金剛如幻三昧。故下文云。是種種地皆以金剛觀察漸次深入。是知從初乾慧即用金剛觀照。發心之初志在直斷生相無明。何待等覺後心耶。以此證之則初乾慧地乃用金剛心任運先斷欲有二流出分段生死。故曰欲愛乾枯根境不偶。現前殘質不復續生。如澄濁水沙土自沈。清水現前。名為初伏客塵煩惱。此明文的證也。其無明流從入信以來即志斷之。但無明深厚故歷五十四位直至等覺後心生相無明纔乾。以此無明在觀心中斷故曰是覺始獲金剛心中初乾慧地。五住究盡。二死永亡。無明流至此纔乾。乃入妙覺出變易生死。所謂去泥純水名為永斷根本無明。是則位有始終觀無先後。以力行深淺為次耳。以此證明決無疑矣。又何牽強多說哉。如是重重者亦有多解。但約華嚴位位勝進自然明了。初以三種漸次為發覺初心。圓成一心為勝進。乃入信位位位歷別。及至第十融成一心。入住行向位位皆然。其四加行又融前三賢觀智乃入初地。前九猶是歷別因。十地融前諸位為因窮。等覺為果滿。會歸寂滅一心乃入妙覺。故曰重重。以先歷次為單。後融一心勝進為複。蓋單十複十有二也。奢摩他止也。毗婆舍那觀也。天台三止三觀正符此義。初云從是漸修安立聖位。故此結云如是皆以三增進故善能成就五十五位真菩提路。觀此結文則初乾慧地通為基本為一位。十信至十地為五十五。是則以前為因。以等覺為果。華嚴不立信位唯云初發心時即得菩提。與今經從三漸次安立聖位義同。但彼圓宗以十二因緣原是如來普光明大智願海。一念信心即得安住。因果同時。唯說稱性法門橫周法界。故曰即得菩提。不說斷證。此經意在逆生死流豎盡一心故曰安立聖位此為別耳。觀者應知。</p>
<p style="margin-left:1em">從前請問位次至此通顯三觀之用。約真如熏無明以顯淨用。并圓證一心泯同果海竟。</p>
<p style="margin-left:1em">△四結三觀之名分二。</p>
<p style="margin-left:1em">[○@●]初文殊請問經名。</p>
</div>
<div class='div-orig'><p>爾時文殊師利法王子在大眾中即從座起。頂禮佛足而白佛言。當何名是經。我及眾生云何奉持。</p>
</div>
<div class='div-commentary'><p style="margin-left:1em">[○@●]次世尊具答五目。</p>
</div>
<div class='div-orig'><p>佛告文殊師利是。經名大佛頂悉怛多般怛囉無上寶印。十方如來清淨海眼。亦名救護親因。度脫阿難及此會中性比丘尼。得菩提心入徧知海。亦名如來密因修證了義。亦名大方廣妙蓮華王。十方佛母陀羅尼呪。亦名灌頂章句。諸菩薩萬行首楞嚴。汝當奉持。</p>
</div>
<div class='div-commentary'><p style="margin-left:1em">議曰。前七卷半經說理行因果<span class='corr'>已</span>周修證義了。故文殊請問經名。此經以首楞嚴大定為宗。始終不離一心三觀。故結經即結觀名耳。如來具答五目一名大佛頂等者。表此藏性具體相用三大。如題中說。故云大佛頂。梵語悉怛多般怛囉此云白傘葢。喻顯藏性清淨故曰白。覆庇眾生故如傘葢。以實相印印定諸法故名寶印。大海不唯不受死屍而草葉亦不留也。眼裏不容纖塵。如來藏清淨真心纖塵不立故喻如海眼。此克體相立名也。亦名救護等者。約用立名也。亦名如來等者。三世果人資為密因。若修若證皆為究竟故云了義。乃合體用而名也。亦名大方廣等者。謂體具三大。清淨無染。出生諸佛為大總持。此約體用勝益而名也。亦名灌頂等者。謂是法身所演中道名言。一切因人資為萬行。總稱大定。此約觀行以名。故判此章通為結觀行之名也。佛說五名而結集題中巧含多義。存三隱二可知。</p>
<p style="margin-left:1em">上結三觀之名竟。</p>
<p style="margin-left:1em">從前初卷阿難啟請以來通科大開修證之門竟。</p>
<p style="margin-left:1em">[□@(?╳)]二曲示迷悟差別分二。</p>
<p style="margin-left:1em">由前一往開示迷悟因果至此<span class='corr'>已</span>周法會<span class='corr'>已</span>圓。即可罷座。大眾應散。今復重興後問以啟七趣升沈之說五十陰魔之談者意明迷悟之差別耳。義謂元依一心妄想祇合熏成一類眾生何以備有七趣升沈之狀。悟止一心一悟便了何有二乘魔外之差。此羣疑所潛。故有後說。七趣乃示迷中之差別。陰魔乃示悟中之差別耳。</p>
<p style="margin-left:1em">△初精研七趣曲示迷中差別之相分三。</p>
<p style="margin-left:1em">[○@●]初經家敘益。</p>
</div>
<div class='div-orig'><p>說是語<span class='corr'>已</span>。即時阿難及諸大眾得蒙如來開示密印般怛囉義。兼聞此經了義名目。頓悟禪那修進聖位增上妙理。心慮虗凝斷除三界修心六品微細煩惱。</p>
</div>
<div class='div-commentary'><p style="margin-left:1em">[○@●]二當機啟請分三。</p>
<p style="margin-left:1em">[□@◇]初陳自益。</p>
</div>
<div class='div-orig'><p>即從座起頂禮佛足。合掌恭敬而白佛言。大威德世尊。慈音無遮。善開眾生微細沈惑。令我今日身心快然得大饒益。</p>
</div>
<div class='div-commentary'><p style="margin-left:1em">[□@◇]二正陳所疑分六。</p>
<p style="margin-left:1em">[○@◇]初疑真本無妄六道從何而有。</p>
</div>
<div class='div-orig'><p>世尊。若此妙明真淨妙心本來徧圓。如是乃至大地草木蝡動含靈本元真如即是如來成佛真體。佛體真實。云何復有地獄餓鬼畜生脩羅人天等道。</p>
</div>
<div class='div-commentary'><p style="margin-left:1em">[○@◇]二疑六道為是本有為從妄習生。</p>
</div>
<div class='div-orig'><p>世尊。此道為復本來自有。為是眾生妄習生起。</p>
</div>
<div class='div-commentary'><p style="margin-left:1em">[○@◇]三疑妄性無體妄業如何受報。</p>
</div>
<div class='div-orig'><p>世尊。如寶蓮香比丘尼持菩薩戒。私行婬欲。妄言行婬非殺非偷無有業報。發是語<span class='corr'>已</span>。先於女根生大猛火。後於節節猛火燒然。墮無間獄。</p>
</div>
<div class='div-commentary'><p style="margin-left:1em">[○@◇]四疑眾生既是無生如何生陷地獄。</p>
</div>
<div class='div-orig'><p>瑠璃大王善星比丘。瑠璃為誅瞿曇族姓。善星妄說一切法空。生身陷入阿鼻地獄。</p>
</div>
<div class='div-commentary'><p style="margin-left:1em">[○@◇]五疑世界既無所住地獄可有定處。</p>
</div>
<div class='div-orig'><p>此諸地獄為有定處。為復自然。</p>
</div>
<div class='div-commentary'><p style="margin-left:1em">[○@◇]六疑妄業是同受報何以各別。</p>
</div>
<div class='div-orig'><p>彼彼發業。各各私受。</p>
</div>
<div class='div-commentary'><p style="margin-left:1em">[□@◇]三結請意。</p>
</div>
<div class='div-orig'><p>惟垂大慈發開童蒙。令諸一切持戒眾生聞決定義。歡喜頂戴謹潔無犯。</p>
</div>
<div class='div-commentary'><p style="margin-left:1em">議曰。此呈益讚謝復請後疑也。三界九地每地各具思惑九品。今聞開示實證二果實斷下界一地前六品思惑故曰微細煩惱。約觀行研窮俱生無明故曰善開微細沈惑。此讚謝也。若此妙明下總躡前義含有六疑。據答甚明。由問位之初乃曰妙性圓明離諸名相本來無有世界眾生。又云清淨本然周徧法界則一切皆是如來成佛真體。故此疑云佛體真實既本無妄六道從何而有。此一疑也。故下答云因彼妄見有妄習生。二疑六道為是本來自有為是從妄習生起。故下答云此等皆是自妄想業之所招引。於中含有妄想是一何以六道不同。故下答云因有情想不同故有七趣升沈。三疑妄性既是無體妄業如何受報。如寶蓮香婬業招報。故下答云自妄所招還自來受。四疑眾生既是無生云何生陷地獄。如瑠璃王殺業善星妄語墮無間獄。故下答云非從天降不從人興自妄所招。五疑世界既本無住地獄可有住處。故下答云眾私同分非無定處。六疑妄業既是一同受報如何各別。故下答云因各各私眾私同分。以此六疑總顯迷中差別之狀。故世尊委答曲盡迷情。先舉答意以質問端。</p>
<p style="margin-left:1em">[○@●]三世尊曲示分二。</p>
<p style="margin-left:1em">[□@◇]初讚許。</p>
</div>
<div class='div-orig'><p>佛告阿難。快哉此問。令諸眾生不入邪見。汝今諦聽。當為汝說。</p>
</div>
<div class='div-commentary'><p style="margin-left:1em">議曰。此讚許也。愜佛本懷故稱快哉。</p>
<p style="margin-left:1em">[□@◇]次開示分五。</p>
<p style="margin-left:1em">[○@◇]初通示七趣根本分三。</p>
<p style="margin-left:1em">[△@△]初約妄見妄習立內外分為三界之因。</p>
</div>
<div class='div-orig'><p>阿難。一切眾生實本真淨。因彼妄見有妄習生。因此分開內分外分。</p>
</div>
<div class='div-commentary'><p style="margin-left:1em">[△@△]二約內外情想為染淨生死之因分二。</p>
<p style="margin-left:1em">[□@○]初內分純染。</p>
</div>
<div class='div-orig'><p>阿難。內分即是眾生分內。因諸愛染發起妄情。情積不休能生愛水。是故眾生心憶珍羞口中水出。心憶前人或憐或恨目中淚盈。貪求財寶心發愛涎舉體光潤。心著行婬男女二根自然流液。阿難。諸愛雖別流結是同。潤溼不升自然從墜。此名內分。</p>
</div>
<div class='div-commentary'><p style="margin-left:1em">[□@○]次外分兼淨。</p>
</div>
<div class='div-orig'><p>阿難。外分即是眾生分外。因諸渴仰發明虗想。想積不休能生勝氣。是故眾生心持禁戒舉身輕清。心持呪印顧盼雄毅。心欲生天夢想飛舉。心存佛國聖境冥現。事善知識自輕身命。阿難。諸想雖別輕舉是同。飛動不沈自然超越。此名外分。</p>
</div>
<div class='div-commentary'><p style="margin-left:1em">議曰。此答七趣升沈之元也實本清淨本無妄也。妄見妄習迷輪始也。約內外分而分情想以定升沈。內分者由自心內愛習凝結而為情也。由內而發故云內分。外分者由虗想而發。自外而感故云外分。</p>
<p style="margin-left:1em">[△@△]三約情想多寡示七趣升沈之相分三。</p>
<p style="margin-left:1em">[□@○]初總明生死交際之相。</p>
</div>
<div class='div-orig'><p>阿難。一切世間生死相續。生從順習。死從變流。臨命終時未捨煖觸。一生善惡俱時頓現。死逆生順二習相交。</p>
</div>
<div class='div-commentary'><p style="margin-left:1em">[□@○]二約情想多寡細示升沈之相分二。</p>
<p style="margin-left:1em">[?︽]初列示其相分六。</p>
<p style="margin-left:1em">◎初天道。</p>
</div>
<div class='div-orig'><p>純想即飛必生天上。若飛心中兼福兼慧及與淨願。自然心開見十方佛。一切淨土隨願往生。</p>
</div>
<div class='div-commentary'><p style="margin-left:1em">◎二天僊神道。</p>
</div>
<div class='div-orig'><p>情少想多輕舉非遠。即為飛仙大力鬼王飛行夜叉地行羅剎。遊於四天所去無礙。其中若有善願善心護持我法。或護禁戒隨持戒人。或護神呪隨持咒者。或護禪定保綏法忍。是等親住如來座下。</p>
</div>
<div class='div-commentary'><p style="margin-left:1em">◎三人道。</p>
</div>
<div class='div-orig'><p>情想均等不飛不墜生於人間。想明斯聰。情幽斯鈍。</p>
</div>
<div class='div-commentary'><p style="margin-left:1em">◎四畜道。</p>
</div>
<div class='div-orig'><p>情多想少流入橫生。重為毛羣。輕為羽族。</p>
</div>
<div class='div-commentary'><p style="margin-left:1em">◎五鬼道。</p>
</div>
<div class='div-orig'><p>七情三想沈下水輪生於火際受氣猛火。身為餓鬼常被焚燒。水能害<span class='corr'>己</span>。無食無飲經百千劫。</p>
</div>
<div class='div-commentary'><p style="margin-left:1em">◎六地獄道。</p>
</div>
<div class='div-orig'><p>九情一想下洞火輪。身入風火二交過地。輕生有間重生無間二種地獄。純情即沈入阿鼻獄。若沈心中有謗大乘毀佛禁戒誑妄說法虗貪信施濫膺恭敬五逆十重。更生十方阿鼻地獄。</p>
</div>
<div class='div-commentary'><p style="margin-left:1em">[?︽]二略示報地。</p>
</div>
<div class='div-orig'><p>循造惡業雖則自招。眾同分中兼有元地。</p>
</div>
<div class='div-commentary'><p style="margin-left:1em">議曰。此備言七趣升沈之所以也。生為循情故云順習。臨終惡業果報現前故云變流。二習相交謂方生方死之際。善惡殊途升沈遂別。故純想即飛必生天上。此純想業也。若兼福慧淨願故生淨土。此純淨想也。若情少想多故升為神仙之類。有護法心者親住佛座。此亦習使然也若情想均等則為人類。但約情想厚薄以分智愚。若六情四想則為毛羽羣族。七情三想下沈水輪受氣猛火。若八情二想則為餓鬼。見水成火故能害<span class='corr'>己</span>。若九情一想則入地獄。純情即沈阿鼻。若加謗法五逆十重則永無出期。此三惡之狀循造惡業自招。地獄則同受而各有元地非無因也。</p>
<p style="margin-left:1em">[□@○]三廣示七趣輪迴因果之相分二。</p>
<p style="margin-left:1em">[?︽]初各示其相分七。</p>
<p style="margin-left:1em">◎初示地獄道因果之相分五。</p>
<p style="margin-left:1em">[□@(?(○/(○*○)))]初總標十因六報。</p>
</div>
<div class='div-orig'><p>阿難。此等皆是彼諸眾生自業所感。造十習因。受六交報。</p>
</div>
<div class='div-commentary'><p style="margin-left:1em">議曰。此結前起後十因六報詳示地獄苦狀以顯情習之感也。造十習因委明地獄但約情習而言謂習約一念妄心。而報則六根交受者以念念妄想融涉六根故報亦同受。如十二類則一一類各具十二。今地獄苦報則一習為因六根同果足見眾生業性不可思議。熏變之力昭然可覩矣。十習謂婬貪慢瞋詐誑怨見枉訟也。輪中根本煩惱六謂貪瞋癡慢疑邪見。此中具四。隨煩惱十謂忿恨惱覆誑諂憍害嫉慳。此中誑即彼之誑。怨枉即該忿恨惱害四法。詐即是諂。訟即是覆。其憍屬慢。嫉屬瞋。慳屬貪。前四重律謂婬殺盜三總為貪。今則單以婬為首者是諸業之本故也。</p>
<p style="margin-left:1em">[□@(?(○/(○*○)))]二別釋其相分二。</p>
<p style="margin-left:1em">[△@○]初徵十習因相分十。</p>
<p style="margin-left:1em">[?╳]初婬習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>云何十因。阿難。一者婬習交接發於相磨。研磨不休。如是故有大猛火光於中發動。如人以手自相摩觸煖相現前。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相然故有鐵牀銅柱諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目行婬同名欲火。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見欲如避火坑。</p>
</div>
<div class='div-commentary'><p style="margin-left:1em">議曰。此徵釋婬習為生死根眾罪之首也。男女交接二妄相磨故煖相現前此命終所現之境也。二習燒然故果感鐵牀等事。此所感地獄苦報也。下傲此。諸佛目婬為欲火。行人當避如火坑也。</p>
<p style="margin-left:1em">[?╳]二貪習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>二者貪習交計。發於相吸。吸攬不止。如是故有積塞堅冰於中凍冽。如人以口吸縮風氣有冷觸生。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相陵故有吒吒波波羅羅青赤白蓮寒冰等事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目多求同名貪水。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見貪如避瘴海。</p>
</div>
<div class='div-commentary'><p style="margin-left:1em">議曰。此貪通約貪著而言也。故曰於有有具染著為性。彼此妄計貪取故曰交計。貪取不止故如吸攬。吸生冷觸故感寒冰等相。陵謂憑陵競尚不休之意。吒波羅忍寒之聲也。青赤白蓮寒凍之色也。諸佛名貪為水以沒溺故。行人當避如瘴海也。</p>
<p style="margin-left:1em">[?╳]三慢習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>三者慢習交陵發於相恃。馳流不息。如是故有騰逸奔波積波為水。如人口舌自相緜味因而水發。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相鼓故有血河灰河熱沙毒海融銅灌吞諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目我慢名飲癡水。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見慢如避巨溺。</p>
</div>
<div class='div-commentary'><p style="margin-left:1em">議曰。慢有多種此指我慢而言也。謂恃<span class='corr'>己</span>陵他高舉為性。自他相慢故曰交陵。陵乃欺侮之意。恃謂恃<span class='corr'>己</span>貢高。慢之不<span class='corr'>已</span>故曰馳流不息。故感奔波等相。彼此皆有傲慢之氣故曰相鼓。故感灰河等事。諸佛名慢為飲癡水溺於不明。行人當避如巨溺也。</p>
<p style="margin-left:1em">[?╳]四瞋習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>四者瞋習交衝發於相忤。忤結不息。心熱發火鑄氣為金。如是故有刀山鐵橛劍樹劍輪斧鉞鎗鋸。如人銜冤殺氣飛動。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相擊故有宮割斬斫剉刺槌擊諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目瞋恚名利刀劍。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見瞋如避誅戮。</p>
</div>
<div class='div-commentary'><p style="margin-left:1em">議曰。瞋習以怒氣相加故曰交衝。忤逆也。忤結不息。火盛而氣益剛。鑄氣為金。故感刀山等相。兩相傷刺故曰相擊。故有宮割等事。諸佛目瞋名利刀劍。行人當避如誅戮也。</p>
<p style="margin-left:1em">[?╳]五詐習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>五者詐習交誘發於相調。引起不住。如是故有繩木絞校。如水浸田草木生長。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相延故有杻械枷鎖鞭杖檛棒諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目奸偽同名讒賊。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見詐如畏豺狼。</p>
</div>
<div class='div-commentary'><p style="margin-left:1em">議曰。詐乃誑詐。為獲利譽矯現有德。詭詐為性。邪命為業。誑惑於人故曰誘曰調。引謂緣引。故感繩木絞校等相。校枷也。相延謂纏蔓不<span class='corr'>已</span>。故有杻械等事。如來目奸偽同名纔賊。行人當畏如豺狼也。</p>
<p style="margin-left:1em">[?╳]六誑習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>六者誑習交欺發於相罔。誣罔不止飛心造姦。如是故有塵土屎尿穢汙不淨。如塵隨風各無所見。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相加故有沒溺騰擲飛墜漂淪諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目欺誑同名劫殺。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見誑如踐蛇虺。</p>
</div>
<div class='div-commentary'><p style="margin-left:1em">議曰。此誑不同於詐乃欺罔之意。謂罔冒他人諂曲為性。矯設方便以取他意故曰交欺相罔。以飛心造姦故感塵土屎尿等相。以心穢惡故感如此。相加諸交欺也。故有沒溺騰擲等事。如來目欺名劫殺。行人當避如踐蛇虺。</p>
<p style="margin-left:1em">[?╳]七怨習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>七者怨習交嫌發於銜恨。如是故有飛石投礰匣貯車檻甕盛囊撲。如陰毒人懷抱畜惡。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相吞故有投擲擒捉擊射拋撮諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目怨家名違害鬼。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見怨如飲鴆酒。</p>
</div>
<div class='div-commentary'><p style="margin-left:1em">議曰。怨習謂彼此相嫌。由銜恨而發。故感飛石投礰等相。遞相吞食故有投擲等事。如來目怨名違害鬼。行人當避如飲鴆酒。</p>
<p style="margin-left:1em">[?╳]八見習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>八者見習交明。如薩迦耶見戒禁取邪悟諸業。發於違拒出生相反。如是故有王使主吏證執文籍。如行路人來往相見。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相交故有勘問權詐考訊推鞫察訪披究照明。善惡童子手執文簿辭辯諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目惡見同名見坑。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見諸虗妄徧執如臨毒壑。</p>
</div>
<div class='div-commentary'><p style="margin-left:1em">議曰。此惡見也。謂於諸諦理顛倒推度。染慧為性。能障正見。招苦為業。彼此非其明而明之故曰交明。薩迦耶此云惡見。此見有五。謂一身見執我我所。二邊見謂執斷常二邊。三邪見謂謗無因果。四見取非果計果。如以無想為涅槃之類。五戒禁取謂非因計因。如外道持牛狗等戒臥棘投灰等。苦行為業。無益勤苦。故曰邪悟。以各執<span class='corr'>己</span>見故有王使執證等相。相交謂交哄諍論。故感勘問考訊等事。如來目見為見坑。行人見徧執者如臨毒壑。</p>
<p style="margin-left:1em">[?╳]九枉習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>九者枉習交加發於誣謗。如是故有合山合石碾磑耕磨。如讒賊人逼枉良善。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相排故有押捺搥按蹙漉衡度諸事。</p>
</div>
<div class='div-commentary'><p style="margin-left:1em">[?(●/(○*○))]三諸佛所呵。</p>
</div>
<div class='div-orig'><p>是故十方一切如來色目怨謗同名讒虎。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩見枉如遭霹靂。</p>
</div>
<div class='div-commentary'><p style="margin-left:1em">議曰。枉謂誣枉。讒謗狠戾為性。即惱害也。能障不惱。蛆螫為性。乃追懷往惡多發囂暴。兇鄙麤言。蛆螫他故。故曰交加。謂交相加害發於誣謗。故有合山磕石等相。以二習相排。排謂擠陷。故感押捺諸事。如來色目怨謗名為讒虎。行人見枉如遭霹靂。</p>
<p style="margin-left:1em">[?╳]十訟習分四。</p>
<p style="margin-left:1em">[?(●/(○*○))]一因能感果。</p>
</div>
<div class='div-orig'><p>十者訟習交諠發於藏覆。如是故有鑒見照燭。如於日中不能藏影。</p>
</div>
<div class='div-commentary'><p style="margin-left:1em">[?(●/(○*○))]二舉果驗因。</p>
</div>
<div class='div-orig'><p>二習相陳故有惡友業鏡火珠披露宿業對驗諸事。</p>
</div>
<div class='div-commentary'><p style="margin-left:1em">[?(●/(○*○))]二諸佛所呵。</p>
</div>
<div class='div-orig'><p>是故十方一切如來色目覆藏同名陰賊。</p>
</div>
<div class='div-commentary'><p style="margin-left:1em">[?(●/(○*○))]四行人當避。</p>
</div>
<div class='div-orig'><p>菩薩觀覆如戴高山履於巨海。</p>
</div>
<div class='div-commentary'><p style="margin-left:1em">議曰。此訟習訟其覆也。訟即是覆。謂於自作罪恐失利譽。隱藏為性。能障不覆。損惱為業。彼覆此訟故曰交諠。以其覆故故有鑒見照燭等相。陳謂陳列罪狀。故感業鏡對驗等事。如來目覆名為陰賊。行人觀覆如戴山履海。此上十習發業為因。因必趣果故感地獄種種苦具。且十種習各由一念妄想而發。以此妄想融涉六根。故受苦報六根互變名為交報。</p>
<p style="margin-left:1em">[△@○]二釋六交報相分二。</p>
<p style="margin-left:1em">[?╳]初標六報總相。</p>
</div>
<div class='div-orig'><p>云何六報。阿難。一切眾生六識造業。所招惡報從六根出。</p>
</div>
<div class='div-commentary'><p style="margin-left:1em">議曰。此徵標六交報相也。以六識總造惡業徧熏六根。故報從六根而出通受其苦。</p>
<p style="margin-left:1em">[?╳]次釋六報別相分六。</p>
<p style="margin-left:1em">[?(●/(○*○))]初見報分二。</p>
<p style="margin-left:1em">[??卍]初當根招報分三。</p>
<p style="margin-left:1em">○初現報。</p>
</div>
<div class='div-orig'><p>云何惡報。從六根出。一者見報招引惡果。此見業交。則臨終時先見猛火滿十方界。</p>
</div>
<div class='div-commentary'><p style="margin-left:1em">○二生報。</p>
</div>
<div class='div-orig'><p>亡者神識飛墜乘煙入無間獄。</p>
</div>
<div class='div-commentary'><p style="margin-left:1em">○三後報。</p>
</div>
<div class='div-orig'><p>發明二相。一者明見。則能徧見種種惡物生無量畏。二者暗見。寂然不見生無量恐。</p>
</div>
<div class='div-commentary'><p style="margin-left:1em">[??卍]次六根交報。</p>
</div>
<div class='div-orig'><p>如是見火。燒聽能為鑊湯洋銅。燒息能為黑煙紫燄。燒味能為焦丸鐵糜。燒觸能為熱灰鑪炭。燒心能生星火迸灑煽鼓空界。</p>
</div>
<div class='div-commentary'><p style="margin-left:1em">議曰。此見業交乃眼識造業招引惡果也。易卦離為火為目。故見業交先見猛火。方生方死之際亡者神識將捨煖觸故隨見業所感之境識從習變乘之入無間獄。古釋極善極惡皆無中陰。故如射箭頃徑入地獄。以見不離明暗二塵。故發明二相。一者明見。惡境徧現故生畏。二者暗見。寂無所見故生恐。此本識業因。下明六交報果。本識見火能燒當根經文缺也。聞根屬水故為鑊湯洋銅。鼻息為氣故為煙燄。味觸二塵以報舌身。心屬火故星火煽空。此由見火交燒五根各隨塵習而變諸苦具。此業為不可思議也。下倣此。</p>
<p style="margin-left:1em">[?(●/(○*○))]二聞報分二。</p>
<p style="margin-left:1em">[??卍]初當根招報分三。</p>
<p style="margin-left:1em">○初現報。</p>
</div>
<div class='div-orig'><p>二者聞報招引惡果。此聞業交。則臨終時先見波濤沒溺天地。</p>
</div>
<div class='div-commentary'><p style="margin-left:1em">○二生報。</p>
</div>
<div class='div-orig'><p>亡者神識降注乘流入無間獄。</p>
</div>
<div class='div-commentary'><p style="margin-left:1em">○三後報。</p>
</div>
<div class='div-orig'><p>發明二相。一者聞聽。聽種種閙精神愗亂。二者閉聽。寂無所聞幽魄沈沒。</p>
</div>
<div class='div-commentary'><p style="margin-left:1em">[??卍]次六根交報。</p>
</div>
<div class='div-orig'><p>如是聞波。注聞則能為責為詰。注見則能為雷為吼為惡毒氣。注息則能為雨為霧灑諸毒蟲周滿身體。注味則能為膿為血種種雜穢。注觸則能為畜為鬼為糞為尿。注意則能為電為雹摧碎心魄。</p>
</div>
<div class='div-commentary'><p style="margin-left:1em">議曰。此聞業交耳識造業招引惡果也。易卦坎為水為耳。故聞業先見波濤神識乘流識從習變也。聞以開聽為用。故閉則無聞。聞注當根變為詰責之聲。見火聞水相激若陰陽相激而為雷吼。水被火蒸故為惡毒氣。水隨氣變故注息為雨霧毒蟲。膿血糞尿皆習所變也。水火相激故為電雹。</p>
<p style="margin-left:1em">[?(●/(○*○))]三齅報分二。</p>
<p style="margin-left:1em">[??卍]初當根招報分三。</p>
<p style="margin-left:1em">○初現報。</p>
</div>
<div class='div-orig'><p>三者齅報招引惡果。此齅業交。則臨終時先見毒氣充塞遠近。</p>
</div>
<div class='div-commentary'><p style="margin-left:1em">○二生報。</p>
</div>
<div class='div-orig'><p>亡者神識從地踊出入無間獄。</p>
</div>
<div class='div-commentary'><p style="margin-left:1em">○三後報。</p>
</div>
<div class='div-orig'><p>發明二相。一者通聞。被諸惡氣熏極心擾。二者塞聞。氣掩不通悶絕於地。</p>
</div>
<div class='div-commentary'><p style="margin-left:1em">[??卍]次六根交報。</p>
</div>
<div class='div-orig'><p>如是齅氣。衝息則能為質為履。衝見則能為火為炬。衝聽則能為沒為溺為洋為沸。衝味則能為餒為爽。衝觸則能為綻為爛為大肉山有百千眼無量咂食。衝思則能為灰為瘴為飛沙礰擊碎身體。</p>
</div>
<div class='div-commentary'><p style="margin-left:1em">議曰。此齅業交鼻識招引惡果也。鼻主出入息故先見毒氣。鼻為土故識從地踊。鼻由通塞取境故通聞毒氣塞則氣掩。齅衝當根則為質履。質礙塞也。履猶通也。氣衝見火則為炬。氣衝聞水則為沒溺洋沸之聲。氣衝味則變敗為餒為爽。魚敗曰餒。爽失其味也。衝觸則為綻爛肉山合觸塵也。脾土主思故為飛沙等事。</p>
<p style="margin-left:1em">[?(●/(○*○))]四味報分二。</p>
<p style="margin-left:1em">[??卍]初當根招報分三。</p>
<p style="margin-left:1em">○初現報。</p>
</div>
<div class='div-orig'><p>四者味報招引惡果。此味業交。則臨終時先見鐵網猛焰熾烈周覆世界。</p>
</div>
<div class='div-commentary'><p style="margin-left:1em">○二生報。</p>
</div>
<div class='div-orig'><p>亡者神識下透掛網倒懸其頭入無間獄。</p>
</div>
<div class='div-commentary'><p style="margin-left:1em">○三後報。</p>
</div>
<div class='div-orig'><p>發明二相。一者吸氣。結成寒冰凍冽身肉。二者吐氣。飛為猛火焦爛骨髓。</p>
</div>
<div class='div-commentary'><p style="margin-left:1em">[??卍]次六根交報。</p>
</div>
<div class='div-orig'><p>如是嘗味。歷嘗則能為承為忍。歷見則能為然金石。歷聽則能為利兵刃。歷息則能為大鐵籠彌覆國土。歷觸則能為弓為箭為弩為射。歷思則能為飛熱鐵從空雨下。</p>
</div>
<div class='div-commentary'><p style="margin-left:1em">議曰。此味業交舌識招引惡果也。舌根不但取味。而妄語綺語兩舌惡口。或謗三寶毀汙賢善等。其業最廣大。故感報亦甚。故臨終先見鐵網猛燄等相。神識乘之入無間獄。舌以吸吐二習。吸則取味。吐則發語。故吸則為寒冰等。吐則為猛火等。歷當根為承為忍。以惡語傷人令他承忍故報亦如之。歷見為然金石以見火鑄氣為金。金得水淬而更利故歷聞為利刃。非語乘氣籠絡於人故歷息為鐵籠。利舌傷觸於人故歷觸為弓箭等事。由意造姦而飛語橫發故飛鐵從空雨下。</p>
<p style="margin-left:1em">[?(●/(○*○))]五觸報分二。</p>
<p style="margin-left:1em">[??卍]初當根招報分三。</p>
<p style="margin-left:1em">○初現報。</p>
</div>
<div class='div-orig'><p>五者觸報招引惡果。此觸業交。則臨終時先見大山四面來合無復出路。</p>
</div>
<div class='div-commentary'><p style="margin-left:1em">○二生報。</p>
</div>
<div class='div-orig'><p>亡者神識見大鐵城火蛇火狗虎狼師子牛頭獄卒馬頭羅剎手執鎗矟驅入城門向無間獄。</p>
</div>
<div class='div-commentary'><p style="margin-left:1em">○三後報。</p>
</div>
<div class='div-orig'><p>發明二相。一者合觸。合山逼體骨肉血潰。二者離觸。刀劍觸身心肝屠裂。</p>
</div>
<div class='div-commentary'><p style="margin-left:1em">[??卍]次六根交報。</p>
</div>
<div class='div-orig'><p>如是合觸。歷觸則能為道為觀為廳為案。歷見則能為燒為爇。歷聽則能為撞為擊為剚為射。歷息則能為括為袋為考為縛。歷嘗則能為耕為鉗為斬為截。歷思則能為墜為飛為煎為炙。</p>
</div>
<div class='div-commentary'><p style="margin-left:1em">議曰。此觸業交身識招引惡果也。以眾生妄識堅執四大為我依之造業故臨終先見大山四面來合。向未離身故死無出路。以身為眾惡所歸故神識乘鐵城眾多惡事入於地獄。觸由離合二塵。故合則合山逼體。離則刀劍觸身。歷觸當根為道觀等者以生依此身如房舍故。歷見則為火燒熱見屬火故。歷聽則撞擊而有聲。剚以刀刺入肉也。以聞聲即動觸想故為剚射。以息充一身故為括袋考縛等事。歷嘗能為耕鉗斬截者以味充舌為滋觸故。歷思為飛墜煎炙者以妄想一動徧身火然。隨因感果宜其然矣。</p>
<p style="margin-left:1em">[?(●/(○*○))]六思報分二。</p>
<p style="margin-left:1em">[??卍]初當根招報分三。</p>
<p style="margin-left:1em">○初現報。</p>
</div>
<div class='div-orig'><p>六者思報招引惡果。此思業交。則臨終時先見惡風吹壞國土。</p>
</div>
<div class='div-commentary'><p style="margin-left:1em">○二生報。</p>
</div>
<div class='div-orig'><p>亡者神識被吹上空旋落乘風墮無間獄。</p>
</div>
<div class='div-commentary'><p style="margin-left:1em">○三後報。</p>
</div>
<div class='div-orig'><p>發明二相。一者不覺。迷極則荒奔走不息。二者不迷。覺知則苦無量煎燒痛深難忍。</p>
</div>
<div class='div-commentary'><p style="margin-left:1em">[??卍]次六根交報。</p>
</div>
<div class='div-orig'><p>如是邪思。結思則能為方為所。結見則能為鑒為證。結聽則能為大合石為冰為霜為土為霧。結息則能為大火車火船火檻。結嘗則能為大叫喚為悔為泣。結觸則能為大為小為一日中萬生萬死為偃為仰。</p>
</div>
<div class='div-commentary'><p style="margin-left:1em">議曰。此思業交意識招引惡果也。六識以緣氣集聚妄想如風。故臨終見風乘入地獄。思以生滅二塵。迷覺約根迷無所止故荒走不息。覺則明了故知苦痛。思歷當根生以妄想為心地故能為方所歸向之地。思發知見故為鑒證。思土聽水故為冰霜土霧。思以籠冒息氣成火故結為火車等。思由舌發聲故為叫喚等。思執根身故為生死偃仰等。是六交報皆以不思議業力之所熏變。唯佛眼能見。非凡妄識情所知故唯心所變。地獄苦具不可解者甚多但約義據理而言。非真知見力也。總屬自心所現非心外法。故下文云若悟菩提則本無所有。凡在迷情可不畏哉。</p>
<p style="margin-left:1em">[□@(?(○/(○*○)))]三結示所由。</p>
</div>
<div class='div-orig'><p>阿難。是名地獄十因六果。皆是眾生迷妄所造。</p>
</div>
<div class='div-commentary'><p style="margin-left:1em">議曰。此總結妄業由迷情有也。</p>
<p style="margin-left:1em">[□@(?(○/(○*○)))]四校量輕重分三。</p>
<p style="margin-left:1em">[□@(?(○/(○*○)))]初六根同造。</p>
</div>
<div class='div-orig'><p>若諸眾生惡業同造。入阿鼻獄受無量苦經無量劫。</p>
</div>
<div class='div-commentary'><p style="margin-left:1em">[△@○]二六根各造。</p>
</div>
<div class='div-orig'><p>六根各造及彼所作兼境兼根。是人則入八無間獄。</p>
</div>
<div class='div-commentary'><p style="margin-left:1em">[△@○]三三業分造分三。</p>
<p style="margin-left:1em">[?╳]初三業兼造。</p>
</div>
<div class='div-orig'><p>身口意三作殺盜婬。是人則入十八地獄。</p>
</div>
<div class='div-commentary'><p style="margin-left:1em">[?╳]二三業不兼。</p>
</div>
<div class='div-orig'><p>三業不兼。中間或為一殺一盜。是人則入三十六地獄。</p>
</div>
<div class='div-commentary'><p style="margin-left:1em">[?╳]三六根獨造。</p>
</div>
<div class='div-orig'><p>見見一根單犯一業。是人則入一百八地獄。</p>
</div>
<div class='div-commentary'><p style="margin-left:1em">[□@(?(○/(○*○)))]五結答略問。</p>
</div>
<div class='div-orig'><p>由是眾生別作別造。於世界中入同分地。妄想發生本非來有。</p>
</div>
<div class='div-commentary'><p style="margin-left:1em">議曰。此示因果輕重之次也。同造謂十因六報具足也。六根各造謂先後不一。單兼一根一境則輕次前。若身口意三根唯造殺盜婬三業餘不兼涉則又輕次前。若於三業唯造二不兼餘則又輕次前。若一根獨造單犯一業則又輕次前。見見<span class='note-inline'>(長水音現)</span>謂六根唯一造一業不兼餘也。以不相涉故云見見。別作別造謂各各私造也其業是同故感同分獄。由前問云為是本有為是造成。故此結云皆是妄想發生非本來有。</p>
<p style="margin-left:1em">上顯十因六報之狀　下示輪迴之相。</p>
<p style="margin-left:1em">◎二示鬼道因果之相分三。</p>
<p style="margin-left:1em">[□@(?(○/(○*○)))]初標示因果總相。</p>
</div>
<div class='div-orig'><p>復次阿難。是諸眾生非破律儀犯菩薩戒毀佛涅槃。諸餘雜業。歷劫燒然。後還罪畢受諸鬼形。</p>
</div>
<div class='div-commentary'><p style="margin-left:1em">議曰。此從地獄出復受鬼形以顯輪迴之狀也。前十習因所感地獄若但由習則報盡可出。若非破律儀等則其苦更長故復受鬼形。非破律儀破比丘戒也。犯菩薩戒則破大乘性戒也。毀佛涅槃謂一闡提斷佛種性也。此斷善根受苦時長故復受鬼類。</p>
<p style="margin-left:1em">上總標下別列。</p>
<p style="margin-left:1em">[□@(?(○/(○*○)))]二別示因果別相分十。</p>
<p style="margin-left:1em">[△@○]初貪習。</p>
</div>
<div class='div-orig'><p>若於本因貪物為罪。是人罪畢遇物成形名為怪鬼。</p>
</div>
<div class='div-commentary'><p style="margin-left:1em">[△@○]二婬習。</p>
</div>
<div class='div-orig'><p>貪色為罪。是人罪畢遇風成形名為魃鬼。</p>
</div>
<div class='div-commentary'><p style="margin-left:1em">[△@○]三詐習。</p>
</div>
<div class='div-orig'><p>貪惑為罪。是人罪畢遇畜成形名為魅鬼。</p>
</div>
<div class='div-commentary'><p style="margin-left:1em">[△@○]四怨習。</p>
</div>
<div class='div-orig'><p>貪恨為罪。是人罪畢遇蟲成形名蠱毒鬼。</p>
</div>
<div class='div-commentary'><p style="margin-left:1em">[△@○]五瞋習。</p>
</div>
<div class='div-orig'><p>貪憶為罪。是人罪畢遇衰成形名為厲鬼。</p>
</div>
<div class='div-commentary'><p style="margin-left:1em">[△@○]六慢習。</p>
</div>
<div class='div-orig'><p>貪慠為罪。是人罪畢遇氣成形名為餓鬼。</p>
</div>
<div class='div-commentary'><p style="margin-left:1em">[△@○]七誑習。</p>
</div>
<div class='div-orig'><p>貪罔為罪。是人罪畢遇幽為形名為魘鬼。</p>
</div>
<div class='div-commentary'><p style="margin-left:1em">[△@○]八見習。</p>
</div>
<div class='div-orig'><p>貪明為罪。是人罪畢遇精為形名魍魎鬼。</p>
</div>
<div class='div-commentary'><p style="margin-left:1em">[△@○]九枉習。</p>
</div>
<div class='div-orig'><p>貪成為罪是人罪畢遇明為形名役使鬼。</p>
</div>
<div class='div-commentary'><p style="margin-left:1em">[△@○]十訟習。</p>
</div>
<div class='div-orig'><p>貪黨為罪。是人罪畢遇人為形名傳送鬼。</p>
</div>
<div class='div-commentary'><p style="margin-left:1em">[□@(?(○/(○*○)))]三結示因由分二。</p>
<p style="margin-left:1em">[△@○]初結升墜因由。</p>
</div>
<div class='div-orig'><p>阿難。是人皆以純情墜落。業火燒乾上出為鬼。</p>
</div>
<div class='div-commentary'><p style="margin-left:1em">[△@○]次結答有無所以。</p>
</div>
<div class='div-orig'><p>此等皆是自妄想業之所招引。若悟菩提則妙圓明本無所有。</p>
</div>
<div class='div-commentary'><p style="margin-left:1em">議曰。此貪習也。所貪者物故附物成形。以巧計而取故為鬼猶怪。婬習貪色。以婬心欲火故遇風成形。名為魃鬼。旱鬼也詐習惑人名為貪惑。故遇畜成形即狐狸精魅現美色以惑人。故為魅鬼。怨習懷恨故為貪恨。恨積惡毒故遇蟲成形。如蛇虺蝮蝎以毒傷人。故為蠱毒鬼。瞋習懷恚不忘故為貪憶。乘虗而入故遇災衰成形。名為厲鬼。即瘟疫時病瘧症皆此鬼作也。慢習陵人傲物故為貪傲。憍矜恃氣故遇氣成形。空腹高心故為餓鬼。誑習罔冒欺人故為貪罔。暗昧良心故遇幽成形。魘惑寐者故為魘鬼。見習妄執邪見以為明悟故為貪明。遇精明處即附成形。如山靈木石之精。名魍魎鬼。以見逐光影故鬼亦似有若無。枉習搆架無辜以成有罪故為貪成。以精思求過故遇明成形。勞役心神故為役使鬼。即擔沙負石之鬼。訟習黨護<span class='corr'>己</span>罪彼此相訟故為貪黨。因人造姦故遇人成形。發人隱惡。名傳送鬼。即巫師之類訐露陰事。以上十因所招地獄。純情墜落。業火燒盡。餘習未盡。故出而為鬼。皆是妄業招引。妙圓心中本無此事。蓋由迷情所感之妄相耳。</p>
<p style="margin-left:1em">◎三示畜生道因果之相分三。</p>
<p style="margin-left:1em">[□@(?(○/(○*○)))]初標示因果總相。</p>
</div>
<div class='div-orig'><p>復次阿難。鬼業既盡則情與想二俱成空。方於世間與元負人怨對相值。身為畜生酬其宿債。</p>
</div>
<div class='div-commentary'><p style="margin-left:1em">[□@(?(○/(○*○)))]二列示因果別相分十。</p>
<p style="margin-left:1em">[△@○]初貪習。</p>
</div>
<div class='div-orig'><p>物怪之鬼物銷報盡。生於世間多為梟類。</p>
</div>
<div class='div-commentary'><p style="margin-left:1em">[△@○]二婬習。</p>
</div>
<div class='div-orig'><p>風魃之鬼風銷報盡。生於世間多為咎徵一切異類。</p>
</div>
<div class='div-commentary'><p style="margin-left:1em">[△@○]三詐習。</p>
</div>
<div class='div-orig'><p>畜魅之鬼畜死報盡。生於世間多為狐類。</p>
</div>
<div class='div-commentary'><p style="margin-left:1em">[△@○]四怨習。</p>
</div>
<div class='div-orig'><p>蟲蠱之鬼蠱滅報盡。生於世間多為毒類。</p>
</div>
<div class='div-commentary'><p style="margin-left:1em">[△@○]五瞋習。</p>
</div>
<div class='div-orig'><p>衰癘之鬼衰窮報盡。生於世間多為蛔類。</p>
</div>
<div class='div-commentary'><p style="margin-left:1em">[△@○]六慢習。</p>
</div>
<div class='div-orig'><p>受氣之鬼氣銷報盡。生於世間多為食類。</p>
</div>
<div class='div-commentary'><p style="margin-left:1em">[△@○]七誑習。</p>
</div>
<div class='div-orig'><p>緜幽之鬼幽銷報盡。生於世間多為服類。</p>
</div>
<div class='div-commentary'><p style="margin-left:1em">[△@○]八見習。</p>
</div>
<div class='div-orig'><p>和精之鬼和銷報盡。生於世間多為應類。</p>
</div>
<div class='div-commentary'><p style="margin-left:1em">[△@○]九枉習。</p>
</div>
<div class='div-orig'><p>明靈之鬼明滅報盡。生於世間多為休徵一切諸類。</p>
</div>
<div class='div-commentary'><p style="margin-left:1em">[△@○]十訟習。</p>
</div>
<div class='div-orig'><p>依人之鬼人亡報盡。生於世間多為循類。</p>
</div>
<div class='div-commentary'><p style="margin-left:1em">[□@(?(○/(○*○)))]三結示因由分三。</p>
<p style="margin-left:1em">[△@○]初結示輪迴因由。</p>
</div>
<div class='div-orig'><p>阿難。是等皆以業火乾枯。酬其宿債傍為畜生。</p>
</div>
<div class='div-commentary'><p style="margin-left:1em">[△@○]二結答有無所以。</p>
</div>
<div class='div-orig'><p>此等亦皆自虗妄業之所招引。若悟菩提則此妄緣本無所有。</p>
</div>
<div class='div-commentary'><p style="margin-left:1em">[△@○]三牒示問意。</p>
</div>
<div class='div-orig'><p>如汝所言寶蓮香等及瑠璃王善星比丘。如是惡業本自發明。非從天降。亦非地出。亦非人與。自妄所招還自來受。菩提心中皆為浮虗妄想凝結。</p>
</div>
<div class='div-commentary'><p style="margin-left:1em">議曰。此從鬼道出為畜生類也。以情多少之不一故沈地獄之不同。地獄罪畢復出為鬼。既經苦趣則情想之業二皆報盡故曰俱空。但怨債未忘以身酬值故為畜生。亦因本習各從其類。且如貪習為怪鬼畜為梟類。以貪他物而為<span class='corr'>己</span>有故土梟附塊為兒習使然也。物能害<span class='corr'>己</span>故梟子食母業使然也。婬習為魃鬼淫為病徵故餘習出為咎徵。如商羊舞水江豚拜風之類。詐習魅鬼而為狐類。狐能魅人亦餘習也。怨習蠱鬼而為毒類。如蛇蝎等瞋習厲鬼乘衰入身而為蟯蛔。慢習餓鬼往受飢虗故為食類以充人腹。誑習為魘昧之鬼因誑罔冒於人虗飾外儀故為服類。凡畜物皮毛可為服飾或驢騾馬等可乘服者皆其類也。見習魍魎名和精鬼和雜精明而為鬼也。畜為應類即應節序而先鳴者。預知先報蓋見習也。枉習役使之鬼託明以生名明靈鬼。畜為休徵之類。休美也。休徵乃美事之先見者即麟鳳之類。如吏勵精圖治窮詰民情而為明。所謂神明之宰皆其類也。訟習為傳送故名依人之鬼。即世健訟能起滅訟事。一向因人故鬼為傳送。畜為循類即人所畜養猫犬之類。專愛依人習使然也。此十畜類皆以業火乾枯酬償宿債而為畜生。皆妄業所招。若悟菩提則此三惡道本無所有。如汝所言寶蓮瑠璃善星等業皆自心發明。元非天降人與。乃自妄作其因自受苦果。於菩提心中皆妄想凝結耳。可不哀哉。</p>
<p style="margin-left:1em">◎四示人道因果之相分三。</p>
<p style="margin-left:1em">[□@(?(○/(○*○)))]初標示因果總相分二。</p>
<p style="margin-left:1em">[△@○]初示因果酬償。</p>
</div>
<div class='div-orig'><p>復次阿難。從是畜生酬償先債。若彼酬者分越所酬。此等眾生還復為人反徵其剩。如彼有力兼有福德。則於人中不捨人身酬還彼力。若無福者還為畜生償彼餘直。</p>
</div>
<div class='div-commentary'><p style="margin-left:1em">[△@○]二示輪迴不<span class='corr'>已</span>。</p>
</div>
<div class='div-orig'><p>阿難當知。若用錢物或役其力償足自停。如於中間殺彼身命或食其肉。如是乃至經微塵劫相食相誅。猶如轉輪互為高下無有休息。除奢摩他及佛出世不可停寢。</p>
</div>
<div class='div-commentary'><p style="margin-left:1em">議曰。此言畜生酬足復生人類。蓋三惡報盡而幸生為人非善業所感也。故首論酬償先債。然債非獨殺盜而十習因中皆有負債之義。其貪詐等皆以邪命自活妄取他財豈非夙負。故畜生類中總言償債償足而止。言酬越過分者。謂或多售其價。過用其力。或過貪其味。挫糜其身。皆為過越。使彼含冤必返徵其剩。此其所以輪迴不<span class='corr'>已</span>也。如彼有力即於人中酬償者。如不孝敗家之子弟。狐媚騙財之朋友。與夫劫賊官訟之類。令其破產蕩財。皆往業所招。非無因也。又若負錢物而以身償還如值而止。若更殺其身而食其肉皆為過也。故相食相誅輪轉不<span class='corr'>已</span>。自非禪定之力及遇佛懺悔決無停寢之日也。</p>
<p style="margin-left:1em">[□@(?(○/(○*○)))]二列示因果別相分十。</p>
<p style="margin-left:1em">[△@○]初貪習。</p>
</div>
<div class='div-orig'><p>汝今應知。彼梟倫者酬足復形。生人道中參合頑類。</p>
</div>
<div class='div-commentary'><p style="margin-left:1em">[△@○]二婬習。</p>
</div>
<div class='div-orig'><p>彼咎徵者酬足復形。生人道中參合異類。</p>
</div>
<div class='div-commentary'><p style="margin-left:1em">[△@○]三詐習。</p>
</div>
<div class='div-orig'><p>彼狐倫者酬足復形。生人道中參於庸類。</p>
</div>
<div class='div-commentary'><p style="margin-left:1em">[△@○]四怨習。</p>
</div>
<div class='div-orig'><p>彼毒倫者酬足復形。生人道中參合狠類。</p>
</div>
<div class='div-commentary'><p style="margin-left:1em">[△@○]五瞋習。</p>
</div>
<div class='div-orig'><p>彼蛔倫者酬足復形。生人道中參合微類。</p>
</div>
<div class='div-commentary'><p style="margin-left:1em">[△@○]六慢習。</p>
</div>
<div class='div-orig'><p>彼食倫者酬足復形。生人道中參合柔類。</p>
</div>
<div class='div-commentary'><p style="margin-left:1em">[△@○]七誑習。</p>
</div>
<div class='div-orig'><p>彼服倫者酬足復形。生人道中參合勞類。</p>
</div>
<div class='div-commentary'><p style="margin-left:1em">[△@○]八見習。</p>
</div>
<div class='div-orig'><p>彼應倫者酬足復形。生人道中參於文類。</p>
</div>
<div class='div-commentary'><p style="margin-left:1em">[△@○]九枉習。</p>
</div>
<div class='div-orig'><p>彼休徵者酬足復形。生人道中參合明類。</p>
</div>
<div class='div-commentary'><p style="margin-left:1em">[△@○]十訟習。</p>
</div>
<div class='div-orig'><p>彼諸循倫酬足復形。生人道中參於達類。</p>
</div>
<div class='div-commentary'><p style="margin-left:1em">[□@(?(○/(○*○)))]三結示輪迴之相。</p>
</div>
<div class='div-orig'><p>阿難。是等皆以宿債畢酬復形人道。皆無始來業計顛倒相生相殺。不遇如來不聞正法。於塵勞中法爾輪轉。此輩名為可憐愍者。</p>
</div>
<div class='div-commentary'><p style="margin-left:1em">議曰。此列十種酬償人類也。梟本貪習從怪鬼出。今幸為人參合頑類。頑謂頑嚚無知也。以因地多貪而性愚癡故今為顓蒙無知之類。言參合者參預也。合混為一也。謂人中愚頑自有本因。今從鬼畜而來得參預混合而為人。意蓋謂雖得人身而似非分也。咎徵本婬習從魃鬼出。以多婬者邪心苟合故參異類。狐本詐習從畜魅鬼出參於庸類。謂庸鄙自用由詐習欺人故今返習庸鄙也。毒本怨習從蟲毒鬼出故參合狠類。以怨天尤人而不揣<span class='corr'>己</span>習使然也。蛔本瞋習從癘鬼出參合微類。微者眇賤不為人所齒錄也。以瞋陵毒於人故感報微眇食本慢習從餓鬼出。慢習貢高故感柔怯。以食類為強所陵故為人亦柔怯。服本誑習從魘鬼出以因勞苦役力故人亦為勞形治生之類。應本見習從和精鬼出而人為文類。此文非大名家。蓋小有才情動止可觀者耳。休徵本於枉習從明靈鬼出故人參明類。此世智聰明非明智也。訟習從傳送鬼出而人為達類。此非達者之達。乃通達世情。以訟習主刁詞起滅。鬼為傳送發人禍福。故人參達類習使然也。此上十類非正因為人故皆云參合。乃三途餘業酬畢復形各從習類。實業計顛倒耳。以未聞正法法爾輪轉。此輩名為可憐愍者。</p>
<p style="margin-left:1em">上人趣畢。</p>
<p style="margin-left:1em">◎五示仙道因果之相分三。</p>
<p style="margin-left:1em">[□@(?(○/(○*○)))]初標示因果總相。</p>
</div>
<div class='div-orig'><p>阿難。復有從人不依正覺修三摩地。別修妄念存想固形。遊於山林人不及處有十種仙。</p>
</div>
<div class='div-commentary'><p style="margin-left:1em">議曰。此標仙趣也。仙道亦因修得。以不依正覺修三摩地。但依妄念存想固形。所謂修長生者。各從其術而有十種。</p>
<p style="margin-left:1em">[□@(?(○/(○*○)))]二列示因果別相分十。</p>
<p style="margin-left:1em">[△@○]初地行仙。</p>
</div>
<div class='div-orig'><p>阿難。彼諸眾生。堅固服餌而不休息。食道圓成名地行仙。</p>
</div>
<div class='div-commentary'><p style="margin-left:1em">議曰。此地行仙。因服餌所成。謂服藥餌以此養形而得壽考。行不離地為地行仙。</p>
<p style="margin-left:1em">[△@○]二飛行仙。</p>
</div>
<div class='div-orig'><p>堅固草木而不休息。藥道圓成名飛行仙。</p>
</div>
<div class='div-commentary'><p style="margin-left:1em">議曰。此飛行仙。因餐松噉拍黃精芝朮之類。服久身輕而得飛舉。非吸風露者比。</p>
<p style="margin-left:1em">[△@○]三遊行仙。</p>
</div>
<div class='div-orig'><p>堅固金石而不休息。化道圓成名遊行仙。</p>
</div>
<div class='div-commentary'><p style="margin-left:1em">議曰。此遊行仙。乃煉丹沙點化五金八石。遊戲人間故曰化道名遊行仙。</p>
<p style="margin-left:1em">[△@○]四空行仙。</p>
</div>
<div class='div-orig'><p>堅固動止而不休息。氣精圓成名空行仙。</p>
</div>
<div class='div-commentary'><p style="margin-left:1em">議曰。此空行仙。常消息陰陽之候。以子午卯酉為運氣工夫。故云動止。久而身輕蟬脫。名空行仙。</p>
<p style="margin-left:1em">[△@○]五天行仙。</p>
</div>
<div class='div-orig'><p>堅固津液而不休息。潤德圓成名天行仙。</p>
</div>
<div class='div-commentary'><p style="margin-left:1em">議曰。此天行仙。因鼓天池津液。吐故納新。日久功成。如八洞神仙之類。能謁天帝。故曰天行仙。</p>
<p style="margin-left:1em">[△@○]六通行仙。</p>
</div>
<div class='div-orig'><p>堅固精色而不休息。吸粹圓成名通行仙。</p>
</div>
<div class='div-commentary'><p style="margin-left:1em">議曰。此通行仙。乃吞日精月華。呼吸導引。久而壽永心通。名通行仙。</p>
<p style="margin-left:1em">[△@○]七道行仙。</p>
</div>
<div class='div-orig'><p>堅固呪禁而不休息。術法圓成名道行仙。</p>
</div>
<div class='div-commentary'><p style="margin-left:1em">議曰。此道行仙。因持呪禁符術而得成功。如天師之類。名道行仙。此道乃禁術非大道也。</p>
<p style="margin-left:1em">[△@○]八照行仙。</p>
</div>
<div class='div-orig'><p>堅固思念而不休息。思憶圓成名照行仙。</p>
</div>
<div class='div-commentary'><p style="margin-left:1em">議曰。此照行仙。以存想丹田泥丸為命元。如莊子曰泥垣之審為淵。名照行仙非慧照也。</p>
<p style="margin-left:1em">[△@○]九精行仙。</p>
</div>
<div class='div-orig'><p>堅固交遘而不休息。感應圓成名精行仙。</p>
</div>
<div class='div-commentary'><p style="margin-left:1em">議曰。此精行仙。謂固守精氣陰陽交媾。如嬰兒姹女之類。胎息存形名精行仙。</p>
<p style="margin-left:1em">[△@○]十絕行仙。</p>
</div>
<div class='div-orig'><p>堅固變化而不休息。覺悟圓成名絕行仙。</p>
</div>
<div class='div-commentary'><p style="margin-left:1em">議曰。此絕行仙。乃習出陽神。改形易質。往來自由。故曰變化。久而心通故曰覺悟。餘仙之所不及。故曰絕行仙。</p>
<p style="margin-left:1em">[□@(?(○/(○*○)))]三結示輪迴之相分二。</p>
<p style="margin-left:1em">[△@○]初揀不解真修。</p>
</div>
<div class='div-orig'><p>阿難。是等皆於人中鍊心不修正覺。別得生理壽千萬歲。休止深山或大海島絕於人境。</p>
</div>
<div class='div-commentary'><p style="margin-left:1em">[△@○]次示輪迴根本。</p>
</div>
<div class='div-orig'><p>斯亦輪迴妄想流轉。不修三昧。報盡還來散入諸趣。</p>
</div>
<div class='div-commentary'><p style="margin-left:1em">議曰。此結仙趣也。以此仙趣乃人中煉心別得生理故勝於人。壽千萬歲故不如天。不修正覺故曰妄想流轉。報盡墮落故散入諸趣。以非天非人故別列此趣。</p>
<p style="margin-left:1em">上仙趣畢。</p>
<p style="margin-left:1em">◎六示天道因果之相分二。</p>
<p style="margin-left:1em">[□@(?(○/(○*○)))]初通示三界因果之相分三。</p>
<p style="margin-left:1em">[△@○]初欲界六天分二。</p>
<p style="margin-left:1em">[?╳]初列示器界因果之相分六。</p>
<p style="margin-left:1em">[?(●/(○*○))]初四天王。</p>
</div>
<div class='div-orig'><p>阿難。諸世間人不求常住。未能捨諸妻妾恩愛。於邪婬中心不流逸。澄鎣生明。命終之後鄰於日月。如是一類名四天王天。</p>
</div>
<div class='div-commentary'><p style="margin-left:1em">議曰。此後言天趣也。三界中先從欲界。六欲天始於四王也。忉利<span class='corr'>已</span>下名地居天。未離飲食男女之欲但因重輕為六天之次。皆不知修禪。正以十善之因所感耳。四王居須彌山腰。鄰日月宮。四面居之。為護世四王。此經論天不說十善。單以婬欲一事為本。從經所宗也。四王有正妻妾。恩愛未捨。但不邪婬故感生此天。</p>
<p style="margin-left:1em">[?(●/(○*○))]二忉利天。</p>
</div>
<div class='div-orig'><p>於<span class='corr'>己</span>妻房婬愛微薄。於淨居時不得全味。命終之後超日月明。居人間頂。如是一類名忉利天。</p>
</div>
<div class='div-commentary'><p style="margin-left:1em">議曰。此忉利云三十三天。乃地居頂天。稱帝釋天。居須彌頂中。四方各統八天。故云三十三。以欲氣麤濁故欲薄則上升。此天雖有妻房而婬愛微薄。即淨居時不得全味。有微愛故。人中愛薄即感生此天。日月在下故超日月明。</p>
<p style="margin-left:1em">[?(●/(○*○))]三夜摩天。</p>
</div>
<div class='div-orig'><p>逢欲暫交。去無思憶。於人間世動少靜多。命終之後於虗空中朗然安住。日月光明上照不及。是諸人等自有光明。如是一類名須燄摩天。</p>
</div>
<div class='div-commentary'><p style="margin-left:1em">議曰。此欲界第三空居第一天也。須燄摩此云時分。此天無日月光而有身光。以蓮華開合為晝夜。由昔人中欲氣漸薄故感生此天。逢欲暫交未離欲也。去無思憶無愛心也。不馳欲境故動少。欲淡心清故靜多。身心不染而無穢濁。故朗然空居自有光明。</p>
<p style="margin-left:1em">[?(●/(○*○))]四兜率天。</p>
</div>
<div class='div-orig'><p>一切時靜。有應觸來未能違戾。命終之後上升精微。不接下界諸人天境。乃至劫壞三災不及。如是一類名兜率陀天。</p>
</div>
<div class='div-commentary'><p style="margin-left:1em">議曰。此欲界第四天也。兜率此云知足。有內院外院。外院乃實報天人所居。內院乃彌勒一生補處為主。其在釋迦末法弘法菩薩及修行發願待彌勒下生助揚法化者居之。以婬機不動故一切時靜。未能息機故應觸不違。以行勝前故云上升精微。然三災壞至三禪而此云不壞者蓋指內院而言也。</p>
<p style="margin-left:1em">[?(●/(○*○))]五化樂天。</p>
</div>
<div class='div-orig'><p>我無欲心應汝行事。於橫陳時味如嚼蠟。命終之後生越化地。如是一類名樂變化天。</p>
</div>
<div class='div-commentary'><p style="margin-left:1em">議曰。此欲界第五天也。以樂變化五欲之境而自受用故得此名。我無欲心婬機<span class='corr'>已</span>息也。而欲境橫陳在彼有心在我無味故如嚼蠟則至淡也。越者超也。言在人中能有此行則徑生此天不歷下位故云越也。化地即此天。</p>
<p style="margin-left:1em">[?(●/(○*○))]六他化天。</p>
</div>
<div class='div-orig'><p>無世間心同世行事。於行事交了然超越。命終之後徧能出超化無化境。如是一類名他化自在天。</p>
</div>
<div class='div-commentary'><p style="margin-left:1em">議曰。此欲界第六天也。無世間心同世行事故全無欲也。以未離世緣故云於行事交。非言欲事。蓋與妻妾相接而中心了無相干故云超越。若言猶與欲交則非此天之行也。俱舍云。六受欲交抱。執手笑視婬。但目視而<span class='corr'>已</span>。豈有交耶。化謂第五天。無化謂下四天。超者謂由人中徑生此天也。此天受用乃他所變化故云他化自在。</p>
<p style="margin-left:1em">[?╳]二總結當界得名。</p>
</div>
<div class='div-orig'><p>阿難。如是六天形雖出動心迹尚交。自此<span class='corr'>已</span>還名為欲界。</p>
</div>
<div class='div-commentary'><p style="margin-left:1em">議曰。此結欲界天名也。人趣欲穢雜亂心多動搖。而天<span class='corr'>已</span>離人故云出動。言心迹尚交者蓋約六天通相而言也。其實麤細不同非可例觀也。以未出欲故通名欲界。</p>
<p style="margin-left:1em">上欲界六天竟。</p>
</div>
<p class='juan'>大佛頂首楞嚴經通議卷第八</p></div></div>
</div><!-- end of div[@id='body'] -->
</body></html>