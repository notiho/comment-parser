<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>盂蘭盆經疏鈔餘義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 376
<p class='juan'><a id='mulu1' />蘭盆疏鈔餘義<span class='note-inline'>(并序)</span></p><p class="byline">門人霅谿普靜寺賜紫　日新　隨聽次錄</p><p>餘之為義大抵明乎疏鈔之援引音義之異同誘諸來裔識其指歸也嘗考昔人以會粹略隨難解<span class='note-inline'>(普寧律師會粹記明義大師隨難解)</span>用名義廣拾遺圖<span class='note-inline'>(淨覺大師述名義金山闍梨拾遺圖)</span>交互其說不可悉數然其間義有可取者亦取之而但直節其辭意耳雖章句不完亦前載之餘故總命題曰蘭盆疏鈔餘義焉時熙寧元年歲次戊申六月望日啟講七月十有二日徹廗因而再刊又為之序云。</p>
注并序<p style="margin-left:1em">敘述鈔家之得失及摭華之興起也若然則序文一道亦分兩節先序鈔得失從初文至難能是也後序鈔興起從斯疏下至序終。</p>
錢塘<p style="margin-left:1em">即古之餘杭郡至唐改為杭州錢塘記云昔郡功曹華德信立此塘以防海水始開募有能致土石一斛與一千旬日之間來者雲集塘未成譎不復取皆棄土而去塘以遂成焉。</p>
知圓<p style="margin-left:1em">字無外號中庸子俗姓徐氏錢塘人受業於本州淨住院學台教於奉先源清法師撰疏十本以通十經著閑居編六十卷其講道訓人備如集賢吳遵路撰行狀碑云。</p>
晉水<p style="margin-left:1em">即泉郡水名以泉江之水接于溫江有似篆書晉字之形故縣名晉江水名晉水具如閩王傳云。</p>
淨源<p style="margin-left:1em">字伯長號潛叟族揚氏泉南人闢帝心觀門三車立賢首華梵七祖製義學文藪箋經註論具如出家稟學傳唯此略傳日新出之。</p>
刪科重刊<p style="margin-left:1em">有二意一刪削科文重刊印板二刊正鈔文歸敬三寶等文。</p>
記鈔<p style="margin-left:1em">記即鈔也如演義鈔解華嚴疏筆削記釋起信疏亦猶孔頴達之有正義以解五經之注文非謂記廣鈔略耳。</p>
既瀆且壅<p style="margin-left:1em">既<span class='corr'>已</span>瀆亂且兼壅滯。</p>
曹<p style="margin-left:1em">輩也。</p>
無所錯手足<p style="margin-left:1em">錯置也論語云刑罰不中則無所錯手足今謂鈔文有煩略之失則學者雖手披玩習而行之不遠故云無所錯手足矣。</p>
為難能也<p style="margin-left:1em">論語子游謂吾友張也為難能也包氏注曰言子張容儀難及也。</p>
傳奧法師<p style="margin-left:1em">姓韓氏并州祈縣人先業儒夙甞預鄉薦遇定惠禪師上足潛輝闍梨剃髮受道然其內外典籍皆有章句備如本傳云。</p>
法師<p style="margin-left:1em">愽通教法軌物為師出婆婆論。</p>
庸<p style="margin-left:1em">常也。</p>
馴<p style="margin-left:1em">巡音順也。</p>
不撥荒蕪<p style="margin-left:1em">撥度也不度荒唐蓁蕪耳。</p>
輒事筆削<p style="margin-left:1em">輒專也是者筆而存之非者削而去之。</p>
播遷其文<p style="margin-left:1em">播遷刪去也文煩則刪之對上削字。</p>
彌縫其闕<p style="margin-left:1em">彌縫補緝也闕略則補之對上筆字。</p>
傳諸童蒙<p style="margin-left:1em">諸之童幼蒙昧也周易云童蒙求我。</p>
頗<p style="margin-left:1em">甚也。</p>
<span class='corr'>采</span>摭英華<p style="margin-left:1em">劉勰云捃摭英華班固云英華外發。</p>
庶<p style="margin-left:1em">近也。</p>
中庸之義<p style="margin-left:1em">言不煩不略也。</p>
才識不敏<p style="margin-left:1em">才藻識智不敏疾也雖言才識學在其中。</p>
短於自見<p style="margin-left:1em">短淺之能仍出自見。</p>
冀<p style="margin-left:1em">望也。</p>
後之病今<p style="margin-left:1em">後人病摭華之是非。</p>
亦猶今之視昔<p style="margin-left:1em">亦如無外視奧師之得失上之二句語勢出史記彼文云今之病秦亦猶秦之視昔。</p>
皇宋<p style="margin-left:1em">皇大也宋古商丘也周武王勝紂封商之後以微子受封於此以為宋國太祖皇帝受周之封由此飛龍故以受封興王之地為有天下之號亦猶唐高祖受隋之命封唐國升帝因號大唐國也。</p>
三葉<p style="margin-left:1em">太祖太宗真宗如玉葉聯芳也。</p>
聖駕<p style="margin-left:1em">真宗法駕。</p>
祀汾陰<p style="margin-left:1em">漢武祀后土始立祀汾陰在水之南曰陰。</p>
之明年<p style="margin-left:1em">當辛亥年。</p>
歲次<p style="margin-left:1em">歲星也每年行一次。</p>
六釋<p style="margin-left:1em">唐三藏云持業依主與有財相違鄰近并帶數此六名為離合釋取合應知離不成此法相之學慎勿臆說。</p>
依主受稱<p style="margin-left:1em">經勝疏劣如臣依君故云依主稱去聲。</p>
文心雕龍<p style="margin-left:1em">劉勰撰十卷言為文用心也大學謂之雕龍小學謂之雕蟲。</p>
疏者布也<p style="margin-left:1em">彼明臣下上天子書曰疏。</p>
撮題近意<p style="margin-left:1em">額中曰題撮取經文中遠之旨以疏近意通之揚雄曰聖人之言遠如天賢者之言近如地。</p>
漢靈帝<p style="margin-left:1em">後漢第十一主諱宏。</p>
應劭注漢<p style="margin-left:1em">漢書班固所撰應劭等集解顏師古又注之也。</p>
故廬子國<p style="margin-left:1em">故舊也子爵號。</p>
其事例然<p style="margin-left:1em">以南充郡例廬江郡以充國例廬國古之國即今之州古之附庸即今之縣也。</p>
名諱<p style="margin-left:1em">諱避也生有名死避之。</p>
建中<p style="margin-left:1em">德宗年號。</p>
會昌<p style="margin-left:1em">武宗年號。</p>
僧臘<p style="margin-left:1em">儒禮取一歲之終為臘釋教但一夏之終為臘。</p>
追<span class='corr'>諡</span><p style="margin-left:1em">隔朝曰追<span class='corr'>諡</span>易名也<span class='corr'>諡</span>示也亦生平善惡之行。</p>
平居<p style="margin-left:1em">平昔所居。</p>
終南圭峯<p style="margin-left:1em">如助脩記辨之。</p>
作者曰聖等<p style="margin-left:1em">文出樂記摭華依劉勰引文耳。</p>
若聖下<p style="margin-left:1em">文出論語。</p>
竊比於我老彭<p style="margin-left:1em">包曰老彭殷賢大夫好述古事我若老彭但述之耳。</p>
錄疏注經<p style="margin-left:1em">昔吾稟以清凉本疏箋于華嚴今又錄圭峯疏箋注于此經者蓋遵一家注辭皆附于經論觀法之下夫然則不獨使其學者臨文到旨抑亦安置教藏倫例有緒與。</p>
白虎通<p style="margin-left:1em">後漢孝章帝於白虎殿會群儒講論五經同異所作也班固字子堅奉詔纂其事奏凡十卷。</p>
太初<p style="margin-left:1em">元氣始萌。</p>
太始<p style="margin-left:1em">形氣始端。</p>
太素<p style="margin-left:1em">質之始也廣明有五略辨則三或謂摭華誤者淺識狂言何足信哉。</p>
清濁既分<p style="margin-left:1em">徐整曰陽清為天陰濁為地。</p>
精出曜布<p style="margin-left:1em">日月為太陽太陰之精曜謂星曜即五星二十八宿等。</p>
度物施生<p style="margin-left:1em">度待洛切施去聲謂品度萬物施與生長。</p>
適今<p style="margin-left:1em">適猶近也。</p>
天之經<p style="margin-left:1em">經常也天有常明。</p>
地之義<p style="margin-left:1em">義利也地有常利。</p>
援神契<p style="margin-left:1em">宋均注援引神明契合之事。</p>
有情則識神無始<p style="margin-left:1em">言賴耶識中<span class='corr'>已</span>具孝矣。</p>
器世則成壞相摩<p style="margin-left:1em">摩滅也器界成而復壞故云相摩。</p>
懷任交易<p style="margin-left:1em">言地能懷藏任持萬物交更遷易也。</p>
祭義<p style="margin-left:1em">禮記篇名記其祭祀薦羞之義。</p>
曾子<p style="margin-left:1em">姓曾名參字子輿。</p>
無朝夕<p style="margin-left:1em">猶云無始終也。</p>
所出不同<p style="margin-left:1em">始混沌出援神契塞天地出祭義。</p>
共成一義<p style="margin-left:1em">豎深之義。</p>
孝弟<p style="margin-left:1em">悌音。</p>
天子<p style="margin-left:1em">爵稱也王者父天母之子也。</p>
諸侯<p style="margin-left:1em">侯君也謂列國之君。</p>
卿大夫<p style="margin-left:1em">卿章也明善理大扶進人也章九卿二十七大夫出王制今合辨之以孝行同故。</p>
士<p style="margin-left:1em">事也任事之稱。</p>
庶人<p style="margin-left:1em">庶眾謂天下眾人也。</p>
而患不及者未之有也<p style="margin-left:1em">孝經疏云或有目患不能及於孝者未之有也。</p>
天龍負圖<p style="margin-left:1em">河圖曰舜以大尉即位與三公臨觀于河黃龍五釆負圖出舜前。</p>
地龜出書<p style="margin-left:1em">宋書云天錫禹書神龜出洛有數九法即洪範九疇是也。</p>
天孽消滅<p style="margin-left:1em">孽災也淮南子云堯射十日而去九留一尚書惟德動於天故以禍為福。</p>
景雲出游<p style="margin-left:1em">唐書曰睿宗即位日景雲現景瑞也又德宗時澤州<span class='corr'>刺</span>史李德上慶雲圖。</p>
澤林茂<p style="margin-left:1em">如察順盧感不生連理。</p>
浮珍舒<p style="margin-left:1em">如郭巨埋子全母天賜黃金也。</p>
恠草秀<p style="margin-left:1em">劉[君*殳]祖母冬思堇[君*殳]哭動感堇滿地爾雅云苦堇即蔡也。</p>
水出神魚<p style="margin-left:1em">王祥母思魚祥臥氷上水開感雙鯉躍出。</p>
幽顯<p style="margin-left:1em">顯明也禮云明則有禮樂幽則有鬼神。</p>
二儀<p style="margin-left:1em">儀像也分天地之形像。</p>
因心之孝<p style="margin-left:1em">孝經序云因心之孝<span class='corr'>已</span>萌。</p>
資敬之道<p style="margin-left:1em">孝經云資於事父以事君而敬同。</p>
儒<p style="margin-left:1em">文選云愽通經史謂之儒。</p>
五常<p style="margin-left:1em">仁義禮智信為萬世常行之道。</p>
本與<p style="margin-left:1em">平呼語絕之辭。</p>
形質由父母而生<p style="margin-left:1em">祭義云身也者父母遺體也。</p>
三學<p style="margin-left:1em">此約大乘戒定慧三。</p>
祭統<p style="margin-left:1em">亦禮記篇名統猶本也以其記祭祀齋戒之本。</p>
釋名<p style="margin-left:1em">漢愽土劉熈撰。</p>
周書<span class='corr'>諡</span>法<p style="margin-left:1em">周公作訓成王也善行則善<span class='corr'>諡</span>如云翼善傳聖曰堯惡行則惡<span class='corr'>諡</span>亦如殘義損善曰紂。</p>
爾雅<p style="margin-left:1em">爾近雅正也近正之言故曰爾雅。</p>
昊天<p style="margin-left:1em">夏天也郭氏云陽氣皓肝曰昊春曰蒼天秋曰旻天冬曰上天。</p>
鄭氏箋<p style="margin-left:1em">毛詩正義云東漢鄭玄取毛氏詁訓所不盡及同異者續之為注解謂之箋箋薦成毛意。</p>
罪釁<p style="margin-left:1em">或云過顯曰罪隱曰釁也。</p>
童穉<p style="margin-left:1em">牛無角曰童禾晚生曰穉人幼小以之。</p>
喪亡<p style="margin-left:1em">息浪切也。</p>
上延考妣<p style="margin-left:1em">延猶及也父亡答書云上延先考母亡延先妣。</p>
悽愴<p style="margin-left:1em">謂悽然感愴霜露降萬物凋言父母同萬物之殞感時念親。</p>
濡<p style="margin-left:1em">沾潤也小雨曰濡。</p>
怵惕<p style="margin-left:1em">驚懼貌雨露濡生萬物孝子欲父母同萬物乘春而生故云如將見之。</p>
節序<p style="margin-left:1em">八節如下序謂四時。</p>
家語<p style="margin-left:1em">十卷當時門弟子所集王肅注之。</p>
孔子<p style="margin-left:1em">子慈也以慈愛洽人姓孔名丘字仲尼哀公二十一年生襄公十一年卒壽七十三。</p>
適齊<p style="margin-left:1em">適往也。</p>
中路<p style="margin-left:1em">去聲中。</p>
謂僕<p style="margin-left:1em">御車者即顏[利-禾+免]。</p>
擁鎌帶索<p style="margin-left:1em">擁持也鎌刈禾刀帶索刈之。</p>
哭而不衰<p style="margin-left:1em">亦作縗以六寸之布廣四寸帖於心前衰之言悲權也。</p>
吾丘吾子<p style="margin-left:1em">上吾自稱猶云我也姓虞名丘字吾子。</p>
後還<p style="margin-left:1em">旋音。</p>
齊君<p style="margin-left:1em">即齊景公有馬千駟是謂驕奢耳。</p>
小子識之<p style="margin-left:1em">識音志令小子記其言也。</p>
十有三<p style="margin-left:1em">十中有三辭歸養親。</p>
檀弓<p style="margin-left:1em">姓檀名弓由善於禮故以名篇。</p>
東西南北之人<p style="margin-left:1em">鄭箋注云言君無常以君子有四方志耳。</p>
不登壟<p style="margin-left:1em">言慎敬也。</p>
塋域<p style="margin-left:1em">墓地也即墓之限域。</p>
負士為墳<p style="margin-left:1em">如孝子顏烏東陽人父亡負土為墳感郡烏郵土助之烏口中血出遂名其縣為義烏耳。</p>
植栢成列<p style="margin-left:1em">通俗云罔象好食亡者肝腦墓傍植栢樹墓前立石虎以驅罔象也。</p>
孝德傳<p style="margin-left:1em">梁元帝撰凡三十卷。</p>
廬于墳次<p style="margin-left:1em">廬捿寄也墳之次舍。</p>
三十年為世<p style="margin-left:1em">古者三十娶妻而子孫可繼家業。</p>
礿<p style="margin-left:1em">薄也春物薄少。</p>
禘<p style="margin-left:1em">第音諦也諦審其物可祭先祖。</p>
甞<p style="margin-left:1em">新也甞新糓也。</p>
烝<p style="margin-left:1em">眾也冬物眾多。</p>
包冬夏<p style="margin-left:1em">例烝甞包礿禘也。</p>
損益<p style="margin-left:1em">損則祭殺牲命益乃設供㧞苦。</p>
七賢<p style="margin-left:1em">一五停心二別相念三總相念四煖五頂六忍七世第一。</p>
七聖<p style="margin-left:1em">一隨信行二隨法行三信解四見得五身證阿那含六時解脫羅漢七不時解脫羅漢。</p>
三賢<p style="margin-left:1em">十住初賢十行中賢十向上賢。</p>
十聖<p style="margin-left:1em">初歡喜地二離垢三發光四燄慧五難勝六現前七遠行八不動九善慧十法雲。</p>
魯哀公<p style="margin-left:1em">名蔣定公之子。</p>
測物之性情<p style="margin-left:1em">知子路之好勇測顏回之不愚。</p>
紀<p style="margin-left:1em">大網之繩曰綱小網之繩曰紀。</p>
望<p style="margin-left:1em">表望。</p>
帝王<p style="margin-left:1em">五帝三王。</p>
以之安危<p style="margin-left:1em">有賢者天下安無其人宗庿危。</p>
測眾生之根性<p style="margin-left:1em">接上根以六度測中下以諦緣。</p>
佛土<p style="margin-left:1em">通而言之則大聖所化之境也。</p>
三世諸佛<p style="margin-left:1em">對上五帝三王。</p>
以之揚化<p style="margin-left:1em">有師範則三藏教法與無其人則五分法身喪。</p>
微功致巨益<p style="margin-left:1em">一日之微功致生天之巨益。</p>
少善破大惡<p style="margin-left:1em">盆供之少善破劇苦之大惡。</p>
但三塵<p style="margin-left:1em">色香觸。</p>
名實區別<p style="margin-left:1em">實體也四名四體如土田分隔區以別矣。</p>
三尊<p style="margin-left:1em">三寶皆尊皆重。</p>
唐<p style="margin-left:1em">堯帝姓伊祁名放勳始封於唐地。</p>
虞<p style="margin-left:1em">舜帝姓姚名重華始封於虞地。</p>
夏<p style="margin-left:1em">禹王姓姒名文命始封於夏今銀夏州是也。</p>
商<p style="margin-left:1em">姓子名履始封於商丘或云殷湯皆國號也。</p>
周<p style="margin-left:1em">姓姬名昌始封於岐周之地。</p>
李巡<p style="margin-left:1em">注爾雅。</p>
示不相襲<p style="margin-left:1em">襲承也言二帝三王各立其名不相承順也。</p>
孫炎<p style="margin-left:1em">有爾雅義疏十卷。</p>
更始<p style="margin-left:1em">更平聲改也。</p>
兼講<p style="margin-left:1em">論語序云兼講齊說。</p>
廣雅<p style="margin-left:1em">張揖撰凡四卷。</p>
大詰<p style="margin-left:1em">陳大道告天下。</p>
思齊<p style="margin-left:1em">語云見賢思齊。</p>
碑銘<p style="margin-left:1em">銘名也述其功業使可稱名而期於不朽故刻諸碑石也。</p>
文宗<p style="margin-left:1em">唐第十五帝名印穆宗之子。</p>
慶成節<p style="margin-left:1em">降誕之辰猶今之乾元節。</p>
知命<p style="margin-left:1em">五十知天命。</p>
耳順<p style="margin-left:1em">六十而耳順。</p>
耆艾耊老也<p style="margin-left:1em">上三字皆訓老也耊迭音䥫也老人身黑如鐵。</p>
古疏雖多<p style="margin-left:1em">紀國寺慧淨三藏亦有疏文今也則亡。</p>
舛的<p style="margin-left:1em">舛訛也如下疏云三藏錯會故有異釋是也的當也疏又引三藏云物華四事盆美八珍也。</p>
叶機符理<p style="margin-left:1em">下叶機宜上符義理。</p>
玄風<p style="margin-left:1em">玄籍教風。</p>
敬服尤深<p style="margin-left:1em">肅敬服從尤甚也。</p>
含文嘉<p style="margin-left:1em">禮記緯書名也。</p>
三仞<p style="margin-left:1em">七尺曰仞。</p>
半之<p style="margin-left:1em">一仞半。</p>
遭母憂<p style="margin-left:1em">遭猶丁也。</p>
刻像圖形<p style="margin-left:1em">刻檀彫像圖畫形容。</p>
貝多<p style="margin-left:1em">西竺以貝多葉傍行而寫。</p>
黃卷<p style="margin-left:1em">朱士衡燒經盡成黃卷赤軸。</p>
教理行果<p style="margin-left:1em">下鈔具釋。</p>
八輩<p style="margin-left:1em">四果四向。</p>
五位<p style="margin-left:1em">資糧加行見道脩道無學。</p>
五教<p style="margin-left:1em">一小乘教二大乘始教三終教四頓教五圓教。</p>
唯歸佛寶者<p style="margin-left:1em">此一句刊牒摭華彼以法是佛言僧是佛子故但歸佛寶耳。</p>
同遵古訓<p style="margin-left:1em">孝衡鈔并舊鈔諸文皆例歸三寶。</p>
稽首<p style="margin-left:1em">貫於下謂法僧二寶。</p>
冥加<p style="margin-left:1em">蒙於上亦佛法二寶。</p>
注云<p style="margin-left:1em">即孔安國作傳以注之。</p>
問訊<p style="margin-left:1em">言也郭璞云相問訊。</p>
長跪<p style="margin-left:1em">律鈔以尼弱故長跪僧彊故互跪。</p>
屬<p style="margin-left:1em">祝音。</p>
舉豎而包橫<p style="margin-left:1em">舉三界之豎包大千之橫。</p>
悲智兼運<p style="margin-left:1em">悲故不住涅槃智故不住生死。</p>
三無數劫<p style="margin-left:1em">梵云阿僧祇劫臘波此云無數時分。</p>
十種通號<p style="margin-left:1em">一如來二應供三正徧知四明行足五善逝六世間解七無上士調御丈夫八天人師九佛十世尊。</p>
五分律<p style="margin-left:1em">即彌沙塞部五段之文。</p>
立五分法身<p style="margin-left:1em">轉五陰成五分法身轉色陰成戒身受成定想成慧行成解脫識成解脫知見。</p>
睒<p style="margin-left:1em">閃音。</p>
射殺等<p style="margin-left:1em">以睒子著鹿皮衣入山取水麋鹿相隨值王出獵引弓射鹿誤中睒子故云射殺乃至父母禱願帝釋與藥睒活如具如經云射音石。</p>
雜寶藏經<p style="margin-left:1em">下卷引之。</p>
兜率<p style="margin-left:1em">此云知足。</p>
閻浮<p style="margin-left:1em">具云閻浮提此翻勝金洲。</p>
三十四心<p style="margin-left:1em">八忍八智九無間九解脫。</p>
萬舞<p style="margin-left:1em">武王以萬兵伐紂周公亦以萬人為舞而祭武王。</p>
孝子不匱永錫爾類<p style="margin-left:1em">匱竭也箋云孝子之心非有竭極之時長以與汝之族類。</p>
自淺階深<p style="margin-left:1em">自酬恩反妄之淺階密意歸真之深。</p>
誘掖<p style="margin-left:1em">誘引掖持也毛萇云故作諸以誘掖其君。</p>
生前色養<p style="margin-left:1em">養親色難。</p>
沒後薦追<p style="margin-left:1em">薦拔追思。</p>
今試論之<p style="margin-left:1em">試用也未敢正說且試傍論。</p>
居則致其敬<p style="margin-left:1em">平居必盡其敬。</p>
養則致其樂<p style="margin-left:1em">就養能致其歡。</p>
病則致其憂<p style="margin-left:1em">色不滿容行不正履。</p>
喪則致其哀<p style="margin-left:1em">擗踊哭泣盡其哀情。</p>
祭則致其嚴<p style="margin-left:1em">齋戒沐浴明發不昧。</p>
居上不驕<p style="margin-left:1em">當莊敬以臨下。</p>
為下不亂<p style="margin-left:1em">當恭謹以奉上。</p>
仕醜不爭<p style="margin-left:1em">醜眾也爭競也當知順以從眾。</p>
則亡<p style="margin-left:1em">危亡。</p>
則刑<p style="margin-left:1em">刑罸及身。</p>
則兵<p style="margin-left:1em">丘刃相加。</p>
三者不除<p style="margin-left:1em">驕亂爭。</p>
三牲<p style="margin-left:1em">牛羊豕。</p>
佐成<p style="margin-left:1em">佐助也疏者經之助也。</p>
明之曰述<p style="margin-left:1em">反用述者曰明。</p>
無煩異解<p style="margin-left:1em">無外以前云釋迦尊是歸本師今云眾聖乃十方佛故云異解。</p>
分段苦<p style="margin-left:1em">分限之年形段之身。</p>
變易苦<p style="margin-left:1em">變麤身為細質對上形段之身易短劫為長齡對上分限之年。</p>
漢制<p style="margin-left:1em">叔孫通定之。</p>
皇帝<p style="margin-left:1em">因秦始皇稱之。</p>
嫡<p style="margin-left:1em">正也。</p>
世子<p style="margin-left:1em">可以繼世。</p>
金輪王<p style="margin-left:1em">俱舍云金銀銅鐵輪一二三四洲。</p>
嬌曇彌<p style="margin-left:1em">此云眾主亦名摩訶波闍波提此飜大愛道不云摩耶者以佛生七日摩耶命終故。</p>
迦毗羅<p style="margin-left:1em">此云妙德。</p>
公明儀<p style="margin-left:1em">姓公名明儀曾子門人。</p>
夫子<p style="margin-left:1em">有德行之稱也即公明儀召師為夫子也。</p>
稍<p style="margin-left:1em">小也。</p>
心感則孝心衰則止<p style="margin-left:1em">心若思感則孝存焉心若衰滅則孝止息。</p>
淮南子<p style="margin-left:1em">即淮南王劉安漢之宗裔好著書因叛戮于市。</p>
叔重<p style="margin-left:1em">許慎字也。</p>
十大弟子<p style="margin-left:1em">次文略飜華梵緣起如例。</p>
迦葉頭陀<p style="margin-left:1em">迦葉飜飲光頭陀云斗藪。</p>
阿難<p style="margin-left:1em">此云歡喜。</p>
富樓那彌多羅尼<p style="margin-left:1em">此云滿慈子。</p>
迦旃延<p style="margin-left:1em">此云扇。</p>
阿陀律<p style="margin-left:1em">此云無滅。</p>
鶖子<p style="margin-left:1em">其母眼如鶖鷺。</p>
優波離<p style="margin-left:1em">此云近執。</p>
羅睺羅<p style="margin-left:1em">此云障日。</p>
善現<p style="margin-left:1em">梵云須菩提。</p>
目連<p style="margin-left:1em">如下所明。</p>
來蒙<p style="margin-left:1em">未來童蒙。</p>
左傳<p style="margin-left:1em">左丘明作傳解春秋。</p>
頴考叔<p style="margin-left:1em">如下卷鈔。</p>
鈔斥<p style="margin-left:1em">此並斥指。</p>
不能觀機<p style="margin-left:1em">如教浣衣之子作數息觀鍜金之子作不淨觀。</p>
既昧經部<p style="margin-left:1em">昧人天教。</p>
又枉聖人<p style="margin-left:1em">言小聖無悲心。</p>
不可不慎<p style="margin-left:1em">慎言則少過也。</p>
分地<p style="margin-left:1em">王制曰天子之田方千里公侯百里伯七十里子男五十里。</p>
九州<p style="margin-left:1em">一冀州二兖三青四徐五揚六荊七豫八梁九雍。</p>
都<p style="margin-left:1em">猶㹅也國君聚人而㹅會也。</p>
邑<p style="margin-left:1em">防邑也邑人之聚會。</p>
王畿<p style="margin-left:1em">祁音方千里以象曰。</p>
親疏多少<p style="margin-left:1em">近者為親遠者為疏七庿曰多五三等漸少。</p>
封土<p style="margin-left:1em">封聚也。</p>
除地<p style="margin-left:1em">除掃也。</p>
示將去然<p style="margin-left:1em">先在墠者遷入石函為鬼故云去也然語助耳。</p>
應遷<p style="margin-left:1em">應平聲當也。</p>
享甞乃止<p style="margin-left:1em">享献秋祭曰甞秋物備矣故特舉之。</p>
昭行<p style="margin-left:1em">昭明也父有文明之德以治天下晉景公諱昭改呼為韶。</p>
寄藏武祧<p style="margin-left:1em">自后稷<span class='corr'>已</span>下文王當穆武王當昭故昭行寄武穆行寄文。</p>
穆行<p style="margin-left:1em">穆敬也子肅敬於父。</p>
寄藏文祧<p style="margin-left:1em">寄藏謂四時不祭也。</p>
禘祫<p style="margin-left:1em">禘大也祫也三年一禘五年一祫禘以夏祭祫以冬祭。</p>
去祖為壇<p style="margin-left:1em">次文云顯考祖考無庿故為二壇以祭之。</p>
適士<p style="margin-left:1em">的音王之上士。</p>
官師<p style="margin-left:1em">一官之長。</p>
庶人無廟<p style="margin-left:1em">祭之於寢。</p>
上士<p style="margin-left:1em">今之正卿。</p>
中士<p style="margin-left:1em">今之朝官。</p>
下士<p style="margin-left:1em">今之少官。</p>
府史之屬<p style="margin-left:1em">主天子庫藏曰府主天子圖籍曰史屬徒也。</p>
<p style="margin-left:1em">尚書云七世之廟可以觀德今直書名圖庶易詳覧焉。</p>
<div style="margin-left:1em"><img src='../images/X21p0563_01.gif' alt='X21p0563_01.gif' /></div>
<p style="margin-left:1em">有志於摭華鈔者未始不廣引夏殷周以至于有唐立廟之多少歷代之差當是皆亡本逐末叛釋泥儒耳試為陳之夫鈔者疏之助也迹疏以通經由經以明孝此其大槩也今諸家殊不究疏之之要辭經之之孝道但漁獵鈔文穿鑿群籍立廟有多少歷代有差當豈非亡本逐末叛釋泥儒乎然摭華引禮記祭法其中注文皆鄭氏之微言向出名圖兼示昭行寄藏武穆行寄藏文耳然而子廟既向於父則祖與孫同列矣而言遷廟者蓋四親之名雖遷而昭穆之行不移此通制也若謂互而遷之無乃乖於昭穆失於寄藏者乎且立庿之宏規實儒家之大務而空門末學率易辨之亦猶握管窺天持螺酌海又安能知其高闊深廣哉。</p>
嚳<p style="margin-left:1em">哭音。</p>
釗<p style="margin-left:1em">招音。</p>
扈<p style="margin-left:1em">戶音。</p>
五教<p style="margin-left:1em">義慈友恭孝。</p>
孝弟<p style="margin-left:1em">去呼善事父母曰孝善事兄姉曰弟。</p>
踵<p style="margin-left:1em">足後。</p>
肖<p style="margin-left:1em">似也不似其先。</p>
得中<p style="margin-left:1em">得其中庸。</p>
子思<p style="margin-left:1em">名伋給音。</p>
伯魚<p style="margin-left:1em">孔鯉字也。</p>
跂<p style="margin-left:1em">企音望也。</p>
杖而後起<p style="margin-left:1em">父亡竹杖母亡桐杖。</p>
陽貨<p style="margin-left:1em">即陽虎也。</p>
疏雖論禮壞樂崩<p style="margin-left:1em">宰我雖說禮壞樂崩。</p>
終訶衣錦食稻<p style="margin-left:1em">仲尼終責衣錦食稻。</p>
衣<p style="margin-left:1em">意音。</p>
食<p style="margin-left:1em">嗣音。</p>
宰我<p style="margin-left:1em">姓宰名予字子我。</p>
禮必壞<p style="margin-left:1em">禮壞無以撿人迹也。</p>
樂必崩<p style="margin-left:1em">樂崩無以和人心也。</p>
鑽燧改火<p style="margin-left:1em">春取楊柳之火夏取棗杏秋取柞楢冬取槐檀柞側嫁切楢子由切。</p>
食旨<p style="margin-left:1em">旨美也。</p>
蔓延<p style="margin-left:1em">上萬音延去聲若蘿蔓延而不絕也。</p>
布濩<p style="margin-left:1em">下護音長多貌出文選注文。</p>
通喪<p style="margin-left:1em">孔曰自天子達於庶人。</p>
始從鹿苑<p style="margin-left:1em">亦名施鹿林文出智度論。</p>
終至鶴林<p style="margin-left:1em">佛臨涅槃四双八樹皆悉變白如白鶴然。</p>
肇啟五乘<p style="margin-left:1em">釋上鹿苑誘五乘之之權也。</p>
卒圓三點<p style="margin-left:1em">釋上鶴林歸三點之實也三點喻三德法身斷德般若智德解脫恩德亦如梵書伊字二點在上一點在下首羅三日則一在上二在下。</p>
梵音廣略<p style="margin-left:1em">廣則四字略唯三字。</p>
左右<p style="margin-left:1em">猶云楚夏也。</p>
晉譯華嚴<p style="margin-left:1em">即覺賢三藏譯成六十卷。</p>
二障麤細<p style="margin-left:1em">煩惱障麤所知障細。</p>
非三五等時<p style="margin-left:1em">此辨逐機頓教非三五漸收。</p>
三時<p style="margin-left:1em">武丘岌法師謂初見有得道次見空得道後双照空有。</p>
五時<p style="margin-left:1em">道場惠觀師謂一有相教二無相教三抑揚教四同歸教五常住教。</p>
不徇<p style="margin-left:1em">隨也。</p>
經詮理智<p style="margin-left:1em">此標次文說華嚴也清凉疏云理開体用號大方廣知分因果名佛華嚴。</p>
律詮德行<p style="margin-left:1em">此標次文說梵網也賢首疏以攝律儀戒攝善法戒攝眾生戒皆用三眾淨戒釋十重四十八輕。</p>
悟通解悟證悟<p style="margin-left:1em">地前能取未亡解悟也登地理智一如證悟也此釋經詮理智。</p>
行通悟後悟前<p style="margin-left:1em">始脩隨相行悟前也終證離相行悟後也此約三聚戒釋律詮德行。</p>
摩竭提<p style="margin-left:1em">云無毒害。</p>
阿蘭若法<p style="margin-left:1em">云最靜法。</p>
七處<p style="margin-left:1em">人間三處菩提場普光明殿逝多林天上四所忉利夜摩兜<span class='corr'>率</span>他化自在。</p>
九會<p style="margin-left:1em">以普光明重說兩會添七成九。</p>
五周<p style="margin-left:1em">周徧也即五周因果一所信因果二差別因果三平等因果四成行因果五證入因果。</p>
六位<p style="margin-left:1em">十信三賢十地等覺即六位圓因也。</p>
但略標名<p style="margin-left:1em">釋疏不引華嚴。</p>
餘生<p style="margin-left:1em">餘諸眾生。</p>
稱性之戒<p style="margin-left:1em">彼經云非色非心非有非無非因果法諸佛之本源耳。</p>
頓制<p style="margin-left:1em">十重四十八經。</p>
十支<p style="margin-left:1em">小乘但七身三口四今約大乘加意三。</p>
初義<p style="margin-left:1em">即孝為至極之道等。</p>
跨<p style="margin-left:1em">猶云過也。</p>
樂正子春<p style="margin-left:1em">正掌也即掌樂之官名子春姓未詳。</p>
子春曰善句跬<p style="margin-left:1em">丘弭切三尺曰跬六尺曰步。</p>
衾<p style="margin-left:1em">被也。</p>
戰戰至薄冰<p style="margin-left:1em">戰戰恐懼兢兢戒慎矣小子者弟子也憂陷。</p>
而今而後吾知免夫<p style="margin-left:1em">句。</p>
小子<p style="margin-left:1em">鄭曰乃今日後我自知免於患難矣小子者弟子也呼之欲使聽誡其言。</p>
矜<p style="margin-left:1em">驚音。</p>
斷<p style="margin-left:1em">短音。</p>
文選<p style="margin-left:1em">梁昭明太子撰。</p>
甌駱<p style="margin-left:1em">甌地名駱姓也。</p>
泰誓<p style="margin-left:1em">尚書篇名泰大也大會以誓眾。</p>
上帝<p style="margin-left:1em">上天大帝。</p>
下是<p style="margin-left:1em">釋降時二字也。</p>
正色<p style="margin-left:1em">青黃赤白黑等。</p>
間色<p style="margin-left:1em">紅綠紫碧。</p>
域中<p style="margin-left:1em">儒教中也四十二章經序云域內治平耳謂之外教也。</p>
為省招害之徒<p style="margin-left:1em">言作過招禍之者也。</p>
太伯<p style="margin-left:1em">周太王之長子。</p>
斷髮文身<p style="margin-left:1em">以讓位之德亦不可用也。</p>
歎為至德<p style="margin-left:1em">論語云泰伯其謂至德也<span class='corr'>已</span>矣。</p>
夷齊餓死<p style="margin-left:1em">白夷叔齊孤竹君之二子餓死于首陽山之下首去聲。</p>
稱曰賢人<p style="margin-left:1em">子貢曰伯夷叔齊何人也仲尼曰古之賢人也。</p>
排斥<p style="margin-left:1em">排擯斥逐。</p>
幾諫<p style="margin-left:1em">上平聲微也。</p>
波羅門<p style="margin-left:1em">此云淨志。</p>
七多羅樹<p style="margin-left:1em">似此方椶櫚高長六七尺。</p>
娑羅<p style="margin-left:1em">此云堅固。</p>
王充<p style="margin-left:1em">僧述無鬼論為圭峯取破。</p>
人死精亡而形存<p style="margin-left:1em">且證留形二字其實識神不亡而身形不存如下破之文。</p>
有子<p style="margin-left:1em">姓名若字有子。</p>
中都<p style="margin-left:1em">仲尼曾為中都宰自宰為司空由司空為司寇。</p>
衣衾而舉之<p style="margin-left:1em">大小<span class='corr'>斂</span>時之也衾單被也用之舉屍入棺并覆屍上。</p>
卜其宅兆<p style="margin-left:1em">龜曰卜選以定吉凶苟不預卜地下或值伏石涌泉則不安其親也。</p>
措<p style="margin-left:1em">置也。</p>
韓康伯<p style="margin-left:1em">名伯字康伯師王弼注易繫辭。</p>
西域記<p style="margin-left:1em">唐三藏撰十卷。</p>
四分<p style="margin-left:1em">業疏序云據說之章段也。</p>
一一墮<p style="margin-left:1em">搥胷并泣皆犯故云一一梵網波逸提義飜為墮墮在燒暑覆障地獄。</p>
吉羅<p style="margin-left:1em">具云突吉羅善見飜云惡作。</p>
散齊七日以定之<p style="margin-left:1em">定其志意此猶居本處也。</p>
致齋三日以齋之<p style="margin-left:1em">出本處往庿側今宿齋廳是也。</p>
致齋於內下<p style="margin-left:1em">此則致齋於庿內散齋於庿外也。</p>
見其所為齋者<p style="margin-left:1em">鄭玄云思之孰也為去聲。</p>
設供如今經<p style="margin-left:1em">言忌辰設供如蘭盆薦親。</p>
疏資其業報<p style="margin-left:1em">助其善業樂報。</p>
禘礿陽義<p style="margin-left:1em">礿祭之月當三陽生寅位以一陽生於子位是十一月至正月即三陽也禘祭之月當六陽生於巳位即四月也。</p>
甞烝陰義<p style="margin-left:1em">甞祭之月當三陰生申位以一陰生於午位是五月至七月即三陰也烝祭之月六陰生於亥位即十月也。</p>
夏者尊卑著<p style="margin-left:1em">春生萬物至夏大小分矣可以祭先祖。</p>
卒哭<p style="margin-left:1em">百日。</p>
祥日<p style="margin-left:1em">小祥朞年大祥三年。</p>
布施二田<p style="margin-left:1em">三寶敬田貧病悲田。</p>
姬周<p style="margin-left:1em">姬姓周代。</p>
夷狄<p style="margin-left:1em">東夷北狄。</p>
圖難於易<p style="margin-left:1em">佛教報應難弘禮法祭祀易舉。</p>
陟遐自邇<p style="margin-left:1em">遐遠佛教也邇近禮法也。</p>
先遣二聖<p style="margin-left:1em">老子摩訶迦葉仲尼光淨童子。</p>
支那<p style="margin-left:1em">亦名震旦此云思惟以情慮多端故。</p>
列子<p style="margin-left:1em">姓列名禦<span class='corr'>寇</span>宋國人著書八篇莊子師之。</p>
商太宰嚭<p style="margin-left:1em">商姓太宰官也名嚭。</p>
博識彊記<p style="margin-left:1em">明五常述六經生民<span class='corr'>已</span>來未有如夫子者也彊巨良切。</p>
三王<p style="margin-left:1em">夏殷周。</p>
善用智勇<p style="margin-left:1em">洪水滔天夏禹治之善用智也殷伐夏桀周伐殷紂皆其勇也。</p>
五帝<p style="margin-left:1em">少昊顓頊高辛唐堯虞舜。</p>
善用仁信<p style="margin-left:1em">五帝心雖無為而迹陟有為以德教化於民善用仁信也。</p>
三皇<p style="margin-left:1em">伏羲神農黃帝。</p>
善用時<p style="margin-left:1em">三皇心既無為而迹亦無為以道化於民故云善用時老子云動善智此其證也。</p>
駭<p style="margin-left:1em">驚也。</p>
匿<p style="margin-left:1em">隱也。</p>
[衍/言]<p style="margin-left:1em">過也。</p>
子貢<p style="margin-left:1em">字也姓端木名賜。</p>
告朔<p style="margin-left:1em">告音谷朔穌也魄死而復蘇。</p>
餼<p style="margin-left:1em">戲音腥羊曰餼。</p>
朝享<p style="margin-left:1em">上直遙切。</p>
東漢<p style="margin-left:1em">後漢光武都洛邑為東前漢高祖都長安為西。</p>
之初<p style="margin-left:1em">即第二主明帝名莊永平年夜夢金人翔于殿庭。</p>
佛法肇至<p style="margin-left:1em">騰蘭齎四十二章經并白氎像等。</p>
真宗<p style="margin-left:1em">即佛教。</p>
逮疏主之世<p style="margin-left:1em">逮及也謂德宗之代。</p>
疏莫大於施生<p style="margin-left:1em">施平聲先儒云施生而不為故能常生。</p>
乾卦<p style="margin-left:1em">乾健也本以象天天体乾用也。</p>
帝釋<p style="margin-left:1em">具云釋迦因陀羅此云能天帝。</p>
四等<p style="margin-left:1em">慈悲善捨化生平等故。</p>
梵王<p style="margin-left:1em">色界初天王。</p>
潔靜精微<p style="margin-left:1em">禮記經解云潔靜精微易教也。</p>
至命之書<p style="margin-left:1em">易云窮理畫性以至于命。</p>
春畋不圍澤<p style="margin-left:1em">曲禮云國君春畋不圍澤鄭注云生乳之時重傷其類畋獵也。</p>
大夫不揜群<p style="margin-left:1em">言卿大夫行獵不盡群而多取也。</p>
士不取麛卵<p style="margin-left:1em">麛迷音鹿子也卵鳥子也。</p>
釣而不綱<p style="margin-left:1em">垂一釣取之不以大繩橫列水內懸多鈎取多魚也。</p>
弋不射宿<p style="margin-left:1em">以線繫箭射之曰弋然仲尼不射宿禽恐傷眾類射石音弋亦音。</p>
孟子<p style="margin-left:1em">名軻字子輿師子思治中庸之書。</p>
衅鐘之牛<p style="margin-left:1em">衅與釁同新鑄鐘殺牲以血塗其釁郄因以祭之。</p>
用殺止殺<p style="margin-left:1em">用少殺止多殺。</p>
楞伽<p style="margin-left:1em">此云種種現。</p>
八佾<p style="margin-left:1em">論語篇名佾逸音列也天子八佾舞於庭。</p>
月令<p style="margin-left:1em">秦相呂不韋造。</p>
中氣日在低<p style="margin-left:1em">中氣時太陽躔氐宿度。</p>
昏須女中<p style="margin-left:1em">謂黃昏二刻半女星現南方也。</p>
斗建戌位<p style="margin-left:1em">北斗柄指於戌位即九月也。</p>
社<p style="margin-left:1em">社以勾龍配享其實土神也禮記祭法曰共工氏之覇九州其子曰后土能平九州故祀為社也不言土地而言社者先王配之以嘉名也。</p>
稷<p style="margin-left:1em">稷者五糓之㹅名也立壇祭之報先農也其神以后稷為主禮記祭法云厲山氏有天下也其子曰農能植百穀夏之衰周棄繼之故祀以為稷也。</p>
飤<p style="margin-left:1em">嗣音。</p>
犧牲<p style="margin-left:1em">純色牛羊豕曰犧滌牢中養曰牲耳角齊者曰純色即童子牛也。</p>
誄<p style="margin-left:1em">力軏切累也言人死後累其德行。</p>
達士徇名<p style="margin-left:1em">此一句是誄辭曹子建作。</p>
鄉<p style="margin-left:1em">音向。</p>
孔氏傳<p style="margin-left:1em">孔安國注尚書蓋言傳通其義也。</p>
㵎<p style="margin-left:1em">山夾水㵎。</p>
谿<p style="margin-left:1em">水注川曰谿。</p>
沼<p style="margin-left:1em">小池。</p>
沚<p style="margin-left:1em">小渚。</p>
蘋<p style="margin-left:1em">大者曰蘋小者曰萍。</p>
蘩<p style="margin-left:1em">蒿也。</p>
蘊藻<p style="margin-left:1em">聚藻也如海藻之類。</p>
筐<p style="margin-left:1em">區方切。</p>
筥<p style="margin-left:1em">九呂切。</p>
錡<p style="margin-left:1em">犧音即三足鼎。</p>
潢汗<p style="margin-left:1em">停蓄之水也上黃音下鳥音。</p>
行潦<p style="margin-left:1em">流水也上平聲下老音。</p>
東鄰<p style="margin-left:1em">紂居衛國朝歌之地故曰東。</p>
西鄰<p style="margin-left:1em">文王在岐山之陽故曰西伯。</p>
王弼<p style="margin-left:1em">字輔嗣官至尚書年二十四受饗。</p>
內外障<p style="margin-left:1em">內障炬火針咽外障見大力鬼等。</p>
子游<p style="margin-left:1em">字也姓言名偃。</p>
一曰<p style="margin-left:1em">即何晏子平叔注辭。</p>
食而不愛豕交之<p style="margin-left:1em">人之交接但食而不愛若養豕也食嗣音。</p>
愛而不敬獸畜之<p style="margin-left:1em">如人畜獸但愛而不能敬也。</p>
七多<p style="margin-left:1em">孝衡云其樹高四十九尺以七尺為一仞七仞為一多羅七多羅計三百四十三尺也。</p>
僧俗之儀<p style="margin-left:1em">應云出世之儀。</p>
曲禮下<p style="margin-left:1em">禮記內則篇敘孝行大同。</p>
東觀漢記<p style="margin-left:1em">後漢劉珍等撰觀去聲漢時於宮前造東西兩觀今之史舘是也。</p>
僧祇<p style="margin-left:1em">具云摩訶僧祇此飜大眾部。</p>
增一<p style="margin-left:1em">即阿含經。</p>
太子父母等<p style="margin-left:1em">太子即釋迦生身父母即淨飯摩耶羅睺羅賊即調達也。</p>
篡<p style="margin-left:1em">初患切奪也。</p>
文常<p style="margin-left:1em">即前漢第三主。</p>
文王世子<p style="margin-left:1em">古無定制繼世之子即周文王也。</p>
不脫冠帶而養<p style="margin-left:1em">言常待左右也。</p>
亦一飯<p style="margin-left:1em">欲知氣力鍼藥所勝也。</p>
間<p style="margin-left:1em">去聲。</p>
唐傳<p style="margin-left:1em">澄照大師撰。</p>
高齊<p style="margin-left:1em">南齊姓高。</p>
微行<p style="margin-left:1em">即擔舁也。</p>
衣著食飲<p style="margin-left:1em">衣食皆去聲。</p>
女身經理<p style="margin-left:1em">凡母身有患皆紀經歷治理。</p>
諒陰<p style="margin-left:1em">諒與亮皆信也信任冢宰曰諒不言國政曰陰。</p>
說命<p style="margin-left:1em">悅音名也姓傅高宗命之為相。</p>
見齒<p style="margin-left:1em">上胡旬切。</p>
喪與其易也寧慼<p style="margin-left:1em">易以致切包咸云喪失於和不如慼也。</p>
清卓<p style="margin-left:1em">清尚高卓。</p>
白㲲<p style="margin-left:1em">應法師經音云天竺貴布也。</p>
難陀<p style="margin-left:1em">此云喜佛親弟。</p>
羅云<p style="margin-left:1em">佛嫡子也飜梵如前。</p>
喪足<p style="margin-left:1em">喪車之後。</p>
六反震動<p style="margin-left:1em">應云六種震動大疏云震即是聲動即是形聲兼吼擊形兼起踊故有六種此六各三成十八相次下列經疏注之。</p>
經云動徧動普徧動<p style="margin-left:1em">疏云搖颺不安為動。</p>
起徧起普徧起<p style="margin-left:1em">自下漸高為起。</p>
踊徧踊普徧踊<p style="margin-left:1em">忽然騰舉為踊。</p>
震徧震普徧震<p style="margin-left:1em">隱隱出聲為震。</p>
吼徧吼普徧吼<p style="margin-left:1em">雄聲郁遏為吼。</p>
擊徧擊普徧擊<p style="margin-left:1em">砰礚發響為擊廣釋十八相具如華嚴大疏。</p>
不載<p style="margin-left:1em">上聲記也。</p>
舁<p style="margin-left:1em">以諸切對舉曰舁。</p>
禮不足<p style="margin-left:1em">殯葬之禮。</p>
西晉<p style="margin-left:1em">武帝司馬氏都洛陽為西晉至愍帝渡江都金陵為東晉。</p>
委官<p style="margin-left:1em">委棄其官與新令尹。</p>
星馳<p style="margin-left:1em">禮唯父母喪見星而行見星而舍日行百里如星之奔馳。</p>
豫章<p style="margin-left:1em">洪州。</p>
太守<p style="margin-left:1em">今之郡侯守也始皇罷削列郡三十有六凡郡一守焉。</p>
難傳<p style="margin-left:1em">傳字解疏弘字。</p>
善惡報應<p style="margin-left:1em">過去善惡為因今世苦樂為報。</p>
前驅<p style="margin-left:1em">猶云先鋒也。</p>
人死神滅<p style="margin-left:1em">如王充云人死精亡而形存精亡則神滅也。</p>
誣<p style="margin-left:1em">枉也。</p>
蔑棄祖禰<p style="margin-left:1em">上滅音沒也禰奴禮切父也新死不切言之故變父為禰。</p>
既情且狀其無形乎<p style="margin-left:1em">此牒上周易之文反詰儒者情狀既有則神明不滅故云其無形乎下三句反詰倣此消文。</p>
三后<p style="margin-left:1em">太王王季文王。</p>
王配于京<p style="margin-left:1em">武王又能配行其道於京鄭玄云鎬京在豐水之東也。</p>
升靈上旻<p style="margin-left:1em">旻天也反詰三后在天也。</p>
大禹所祇<p style="margin-left:1em">大禹即牒上夏王也所祗即反詰敬神也。</p>
請代武王<p style="margin-left:1em">出尚書金縢篇武王有疾周公作請命之書以代武王。</p>
姬旦禱親<p style="margin-left:1em">周公名旦禱親則反牒武王故云可虗罔乎。</p>
背叛<p style="margin-left:1em">隱匿也。</p>
五經<p style="margin-left:1em">上文但引詩書禮易四經而該攝春秋云五經。</p>
非直誣佛亦侮聖也<p style="margin-left:1em">不但誣毀於佛教亦乃侮慢周孔聖典也先儒云侮聖言而不習。</p>
餘趣<p style="margin-left:1em">通六趣。</p>
已遷他蘊<p style="margin-left:1em">謂中陰身別遷他趣五蘊耳。</p>
陶<p style="margin-left:1em">遙音。</p>
士五刑有服<p style="margin-left:1em">士理官也言刑之輕重各使服從。</p>
劓<p style="margin-left:1em">魚器切。</p>
剕<p style="margin-left:1em">扶沸切。</p>
大辟<p style="margin-left:1em">大罪。</p>
革與服改制度<p style="margin-left:1em">改革車輿服飾製度。</p>
刖<p style="margin-left:1em">月音。</p>
決關梁<p style="margin-left:1em">決開也謂開其關而撤其梁。</p>
踰<p style="margin-left:1em">越也。</p>
閹人<p style="margin-left:1em">古者閹官守門即今之黃門也。</p>
<span class='corr'>寇</span><p style="margin-left:1em">自內而取曰寇。</p>
賊<p style="margin-left:1em">自外而取曰賊。</p>
刧<p style="margin-left:1em">用兵而取曰刧。</p>
掠<p style="margin-left:1em">音諒巡行而取曰掠。</p>
奪<p style="margin-left:1em">欺弱而取曰奪。</p>
攘<p style="margin-left:1em">以手御物曰攘語云其父攘羊。</p>
矯<p style="margin-left:1em">詐也詐稱上命取之。</p>
虐<p style="margin-left:1em">殺也行殺盜物。</p>
周穆王<p style="margin-left:1em">周第六王諱昭。</p>
享<p style="margin-left:1em">當也。</p>
司寇<p style="margin-left:1em">掌刑典之官。</p>
今訓夏贖刑<p style="margin-left:1em">使訓暢夏禹贖刑之法。</p>
三十國春秋<p style="margin-left:1em">揀魯國春秋列晉宋等國肅方等撰。</p>
池陽<p style="margin-left:1em">姓池名陽。</p>
舍<p style="margin-left:1em">捨音。</p>
破羯磨轉法輪僧<p style="margin-left:1em">羯磨此云辨事破義如雜心論廣明。</p>
七遮<p style="margin-left:1em">即七逆一出佛身血二殺父三害母四殺和尚五殺阿闍梨六破羯磨轉法輪僧七殺聖人。</p>
妻<p style="margin-left:1em">砌音。</p>
禪<p style="margin-left:1em">去聲讓也。</p>
郭巨<p style="margin-left:1em">孝德傳曰郭巨家貧養老母有一子三歲母常減食與之巨謂妻曰貧乏不能供給共汝埋之子可再有母豈再得遂掘[坨-匕+几]二尺餘忽見黃金一釜釜上云天賜孝子郭巨官不得奪人不得取。</p>
董永<p style="margin-left:1em">青州千桑縣人父亡無以葬乃以身質錢一萬永謂主曰若無錢還當以為奴葬訖將之中路逢女求為永婦乃為織絹還錢主畢女即去曰吾天女也見君至孝天使為君償債也。</p>
廩<p style="margin-left:1em">倉有屋曰廩。</p>
周官<p style="margin-left:1em">周禮建官有一百二十。</p>
五糓<p style="margin-left:1em">有云百糓揚泉物理論云粱者黍稷之總名稻者溉種之總名菽者眾豆之總名三糓各二十種為六十蔬果之實助糓各二十凡為百糓。</p>
義必互通<p style="margin-left:1em">如於貧病下悲心通敬孝二心也承順三寶下敬心通孝悲二心也父母不敬下孝心通敬悲二心也母音無。</p>
福田者衣士釋<p style="margin-left:1em">田是能生故劣福是所生故勝前劣後勝故名依士。</p>
裁省<p style="margin-left:1em">裁量省察。</p>
疏法有大小教有權實<p style="margin-left:1em">小乘法權教也大乘法實教也賢首亦判般若心經為實教也。</p>
經藏亦詮餘二<p style="margin-left:1em">如楞嚴七處徵心論藏也自行離魔律藏也。</p>
下之二藏比例可知<p style="margin-left:1em">律藏亦有經論論藏亦有經律。</p>
婆沙<p style="margin-left:1em">此云廣解或飜種種說。</p>
疏論則推徵解釋<p style="margin-left:1em">宗釋二論皆有推徵解釋。</p>
從容判經<p style="margin-left:1em">蓯音言此經攝於化制故云從容也。</p>
以分制化<p style="margin-left:1em">論為能解經律所解解經屬化解律屬制。</p>
憑心靈覺<p style="margin-left:1em">歸佛。</p>
憑佛所說<p style="margin-left:1em">歸法。</p>
憑心正伴<p style="margin-left:1em">歸僧。</p>
曇無德<p style="margin-left:1em">此云法密亦云法藏。</p>
薩婆多<p style="margin-left:1em">此云一切有也。</p>
徑挺<p style="margin-left:1em">即長小貌。</p>
六天<p style="margin-left:1em">四王忉利夜摩兜率化樂他化。</p>
八定<p style="margin-left:1em">空處識處無有處非非想處加四禪成八也。</p>
埤倉<p style="margin-left:1em">上卑音張揖撰文有三卷。</p>
汎<p style="margin-left:1em">通也。</p>
父有爭子<p style="margin-left:1em">有諫爭孝子也。</p>
故當不義<p style="margin-left:1em">當為也矣。</p>
扶持之<p style="margin-left:1em">慮有舉動之失故扶而持之也。</p>
子則然無常人<p style="margin-left:1em">但是父子皆須如然非常定在一人也如父有三子不可分日限而就養也。</p>
可以語其得失<p style="margin-left:1em">如晏嬰適齊齊問楚國政嬰以過失語之。</p>
不可侵官<p style="margin-left:1em">各有司職。</p>
方喪資於事父不聽<p style="margin-left:1em">平聲。</p>
子夏<p style="margin-left:1em">字也姓卜名商。</p>
世傳<p style="margin-left:1em">非經史所載也。</p>
昆子<p style="margin-left:1em">其人生來不順父臨終令葬水中欲其須葬於山後乃依之。</p>
聲罪<p style="margin-left:1em">揚聲陳首罪名。</p>
王祥<p style="margin-left:1em">字休祺臨浙人承事繼母。</p>
賣身<p style="margin-left:1em">賣猶質也。</p>
從晉<p style="margin-left:1em">上去聲。</p>
盾三諫靈公<p style="margin-left:1em">靈公無道樹樓臺彈人民。</p>
公怒欲段之<p style="margin-left:1em">公作夾幕藏五百甲兵欲害之。</p>
盾走<p style="margin-left:1em">句。</p>
出乘車<p style="margin-left:1em">輒為五百甲兵之一故扶輪以報之。</p>
無扶輪之說<p style="margin-left:1em">不須和會。</p>
佛說盂蘭盆經<p style="margin-left:1em">從寬至狹三對在焉經為能詮上皆所詮佛為能說余皆所說盆為能教盂蘭所救。</p>
晉武帝<p style="margin-left:1em">西晉武帝諱炎字世安即文帝之元子。</p>
惠帝<p style="margin-left:1em">即武帝第二子諱衷字正度。</p>
譯經圖紀<p style="margin-left:1em">釋靖邁撰。</p>
略舉汲灌<p style="margin-left:1em">即題云灌臘經。</p>
以省其餘<p style="margin-left:1em">省亦略也其餘即香油錠燭等。</p>
臘除<p style="margin-left:1em">呂氏春秋云前歲百擊皷驅疲癘之鬼謂之逐除。</p>
倒懸<p style="margin-left:1em"><span class='corr'>孟</span>子猶解倒懸趙岐注喻困苦也。</p>
義淨三藏<p style="margin-left:1em">大宋高僧傳云釋義淨字文明姓張氏范陽人也翻傳經論與奘師杭衡比其著述淨多文性又按唐中宗皇帝述聖教序云法師義淨業該經史學洞古今以是推之則圭峯始自釋題終於解經多引其疏詞者良有以也。</p>
孔安國<p style="margin-left:1em">名也字子國孔子十一世孫也。</p>
冕服彩章<p style="margin-left:1em">冠冕服飾五彩十二章具如周禮。</p>
有夏昏德<p style="margin-left:1em">夏桀昏亂不恤下民。</p>
窘<p style="margin-left:1em">逼急之甚。</p>
六籍<p style="margin-left:1em">解疏典誥二字籍部也周易尚書毛詩春秋周禮文河間王作樂記是為六經也。</p>
彌天<p style="margin-left:1em">盛德茂業如令摸鈔。</p>
習鑿齒<p style="margin-left:1em">姓習名鑿齒字彥戚。</p>
疏非信不階<p style="margin-left:1em">升也入也智度論云信為能入也。</p>
惡口車匿<p style="margin-left:1em">是淨飯王之奴雖投佛出家而習氣不除。</p>
在某處<p style="margin-left:1em">處有淨土穢國穢中又有諸國故通云某處。</p>
與某眾<p style="margin-left:1em">如圓覺十萬菩薩法華萬二千人俱故通標某眾也。</p>
老子<p style="margin-left:1em">姓李名耳字陽<span class='corr'>諡</span>曰聃。</p>
諸方時分延促不定<p style="margin-left:1em">圓覺大鈔云諸方者豎謂上下橫謂四方言延促者人間五十年四天王天一晝夜等言不定有二意一則指上延促不定二謂四洲晝夜不同故云不定謂北洲夜半南洲日午東洲日沒西洲日出。</p>
游化住止<p style="margin-left:1em">游化則舍衛住止則祇園。</p>
阿含<p style="margin-left:1em">此云淨教。</p>
覺了真妄性相之者<p style="margin-left:1em">大鈔云覺妄法本空照真性本淨故云覺了真妄又覺性中本無諸妄為覺性照性上恒沙功德本來具足為覺相。</p>
始本合<p style="margin-left:1em">始覺智合本覺理也。</p>
等覺照寂<p style="margin-left:1em">等覺菩薩由照而至寂妙覺大聖從寂而發照亦猶賢人自明而誠聖人自誠而明。</p>
疏具足欲塵<p style="margin-left:1em">佳麗女色。</p>
財寶<p style="margin-left:1em">珍奇寶物。</p>
多聞<p style="margin-left:1em">愽通內外典籍。</p>
解脫<p style="margin-left:1em">五通仙人此則國豐四德亦名豐德城。</p>
鰥<p style="margin-left:1em">應法師云人不寐目常鰥鰥然如魚目之不閉。</p>
無告<p style="margin-left:1em">告之言訴也言此四是無告訴者。</p>
君臣下<p style="margin-left:1em">白虎通曰君者羣下之所歸也臣者堅也勵志自堅也父矩也以法度教子也子孳也孳孳無<span class='corr'>已</span>也兄況也況父法也弟悌也心順行篤也。</p>
園圃<p style="margin-left:1em">倉頡篇云種木曰園種菜曰圃。</p>
騰蘭<p style="margin-left:1em">二名未詳所飜按靖邁譯經圖紀云迦葉摩騰中印度人婆羅門種幼而敏悟兼有風姿愽學多聞特明經律每有新義出於神表竺法蘭者中印度人禪思毗尼莫不窮玅誦經百餘萬言學徒千餘居不求安常懷弘利戒範嚴峻眾莫能窺。</p>
法水初流<p style="margin-left:1em">齎白㲲畫像四十二章經初流通此土。</p>
鴻臚<p style="margin-left:1em">鴻大也臚音閭陳序也言大陳序所須以禮外國之賓。</p>
四夷<p style="margin-left:1em">東夷而戎南蠻北狄通言夷易也言禮法簡易也。</p>
邸舍<p style="margin-left:1em">暫至曰邸。</p>
毗曇<p style="margin-left:1em">法也論名。</p>
別館<p style="margin-left:1em">白馬等寺。</p>
三漏<p style="margin-left:1em">煩惱并無明如小乘諸論。</p>
疏乳哺如濟食等<p style="margin-left:1em">青提乳哺目連如趙盾濟食靈輙皆恩之實事。</p>
度脫如扶輪<p style="margin-left:1em">目連得神通度脫青提如靈輙為甲士扶趙盾輪皆報之實事。</p>
齊斬之異<p style="margin-left:1em">齊資音齋者禮記外傳云齋之言齊也如針縷緝其裳下之縫使齊平也斬者翦而不緝。</p>
除徹<p style="margin-left:1em">十三月除而徹去之。</p>
高宗<p style="margin-left:1em">唐第三主諱活太宗之子也。</p>
天后<p style="margin-left:1em">則天也以未登九五故曰天后諱[賏/空]音照。</p>
上表<p style="margin-left:1em">標也標陳<span class='corr'>己</span>情進於上也。</p>
垂拱<p style="margin-left:1em">則天年號。</p>
玄宗<p style="margin-left:1em">唐第六主諱隆基睿宗之子。</p>
左補闕<p style="margin-left:1em">太祖皇帝改為左正言。</p>
五禮吉禮<p style="margin-left:1em">致敬神也。</p>
凶禮<p style="margin-left:1em">為之棺槨。</p>
賓禮<p style="margin-left:1em">朝聘。</p>
軍禮<p style="margin-left:1em">戰戎。</p>
嘉禮<p style="margin-left:1em">嫁聚。</p>
啟寤<p style="margin-left:1em">啟開窹與悟音義同。</p>
北遠<p style="margin-left:1em">隋朝慧遠法師制涅槃經疏。</p>
從母立姓<p style="margin-left:1em">如鶖子與慈氏。</p>
耐<p style="margin-left:1em">音柰。</p>
亦不能報<p style="margin-left:1em">毗柰耶云若父母無信令起信心若慳者令行惠施若無智令發智慧子能如是方曰報恩。</p>
十三卷<p style="margin-left:1em">或可第十三王從文王至幽王正當其數。</p>
幽王<p style="margin-left:1em">諱涅宣王之子。</p>
宋書<p style="margin-left:1em">劉義撰後編入南史。</p>
固窮<p style="margin-left:1em">君子固亦有窮時但不如小人窮則濫溢為非。</p>
簞食<p style="margin-left:1em">上音丹竹器也下音嗣。</p>
瓢飲<p style="margin-left:1em">即匏片持水耳。</p>
亞聖<p style="margin-left:1em">亞次孔聖。</p>
浮<p style="margin-left:1em">捊音。</p>
疏朋友<p style="margin-left:1em">同門曰朋同志曰友。</p>
縱廣<p style="margin-left:1em">韓子云南北曰縱東西曰廣。</p>
刀塗道<p style="margin-left:1em">有云鬼折草為刀更相殺害詳之。</p>
尸子<p style="margin-left:1em">姓尸名佼音絞魯人著書二十篇。</p>
瑜伽<p style="margin-left:1em">此云相應上釋三果多依行願鈔引瑜伽解之。</p>
孝衡<p style="margin-left:1em">蘭盆鈔名東京遇榮大師撰亦二卷。</p>
三時無悔<p style="margin-left:1em">初殺正殺<span class='corr'>已</span>殺。</p>
八戒<p style="margin-left:1em">五戒外加六不坐高廣牀七不著華鬘纓絡并香油塗身熏衣八不自歌舞不自輒往視聽。</p>
不善反此<p style="margin-left:1em">殺二親為上品蚊蚋為下品餘人餘畜為中品。</p>
為染汙依<p style="margin-left:1em">即我愛我痴我見我慢四惑故三界輪外畫王表慢畫女表愛畫婆羅門表見畫猴表癡乃執第八相分為內我與第六為根云染依。</p>
疏此洲<p style="margin-left:1em">南瞻部洲。</p>
一切經音義<p style="margin-left:1em">應法師撰凡二十五卷。</p>
楚辭注<p style="margin-left:1em">王逸注之。</p>
通俗文<p style="margin-left:1em">釋通方俗之言。</p>
苦樂並受<p style="margin-left:1em">淨住子云王或臥䥫牀等苦。</p>
楚炙賢良<p style="margin-left:1em">炙隻音尚書云焚炙忠良。</p>
自惡<p style="margin-left:1em">音汙憎也。</p>
藩決不羸<p style="margin-left:1em">藩籬也羸力追切絆也易云羝羊觸藩羸其角今羸籬穿決非絆之也。</p>
付法藏傳<p style="margin-left:1em">吉迦夜與竺曇耀譯。</p>
倮<p style="margin-left:1em">胡瓦切露身也。</p>
吾息<p style="margin-left:1em">子也。</p>
鳴稚<p style="margin-left:1em">地音擊木作聲謂之信皷。</p>
以福故宮殿七寶<p style="margin-left:1em">指前二鬼。</p>
堂閣嚴飾<p style="margin-left:1em">指後眾僧。</p>
以罪故而受鬼身<p style="margin-left:1em">通指上二。</p>
膺<p style="margin-left:1em">當也。</p>
弗慎厥德下<p style="margin-left:1em">孔注云不慎其德以速滅敗雖欲改悔其可追及乎。</p>
厭課者多<p style="margin-left:1em">厭塞也課責也當二親忌日無心脩崇但厭塞人之課責故為之耳孝衡云內無實德外衒虗名故云厭課。</p>
元啟<p style="margin-left:1em">孫悟之子。</p>
㳂襲<p style="margin-left:1em">㳂流承襲。</p>
拊心<p style="margin-left:1em">女弱故拊擗其心。</p>
跳身<p style="margin-left:1em">男彊故跳踊其身。</p>
元嘉<p style="margin-left:1em">宋文帝年號。</p>
起居注<p style="margin-left:1em">史臣記天子之事也。</p>
春秋分<p style="margin-left:1em">春分秋分即八節之二也節謂分至啟閉八節春秋有分冬夏有至啟謂立春立夏閉謂立秋立冬是為八。</p>
權器<p style="margin-left:1em">權秤錘也秤帶其器以承龍口中水也錘真偽功。</p>
節氣加減刻漏規式<p style="margin-left:1em">刻漏更點起自軒轅故周禮云挈壺氏掌之是也近世釋瑞新作壺更刻漏其文簡而理詣故士大夫多取之然起居注以春秋二分明五十五刻此乃一家之說今依本朝定景福殿秤漏春秋二分各五十刻匪唯學者之易曉亦古今之通規歟比見講學多昧於此因而錄之庶備詳覽勿謂鈔簡貴引文繁云耳。</p>

<table>
<tr><td><span class="note-inline">(晝刻)</span></td>
<td><span class="note-inline">(夜刻)</span></td>
<td/>
</tr>
<tr><td>四十刻</td>
<td>六十刻</td>
<td><span class="note-inline">(小雪後十二日連大雪及冬至并小寒後三日)</span></td>
</tr>
<tr><td>四十一刻</td>
<td>五十九刻</td>
<td><span class="note-inline">(小寒後四日至大寒後二日小雪前一日至後十一日)</span></td>
</tr>
<tr><td>四十二刻</td>
<td>五十八刻</td>
<td><span class="note-inline">(大寒後三日至十二日立冬後四日至十三日)</span></td>
</tr>
<tr><td>四十三刻</td>
<td>五十七刻</td>
<td><span class="note-inline">(立春前二日至後四日立冬前四日至後三日)</span></td>
</tr>
<tr><td>四十四刻</td>
<td>五十六刻</td>
<td><span class="note-inline">(立春後五日至後十二日霜降後四日後十日)</span></td>
</tr>
<tr><td>四十五刻</td>
<td>五十五刻</td>
<td><span class="note-inline">(雨水前二日至後三日霜降前二日至後三日)</span></td>
</tr>
<tr><td>四十六刻</td>
<td>五十四刻</td>
<td><span class="note-inline">(雨水後四日至後九日寒露後六日至十二日)</span></td>
</tr>
<tr><td>四十七刻</td>
<td>五十三刻</td>
<td><span class="note-inline">(雨水後十日至啟蟄節日寒露前一日至後五日)</span></td>
</tr>
<tr><td>四十八刻</td>
<td>五十二刻</td>
<td><span class="note-inline">(啟蟄後一日至後六日秋分後九日至後十三日)</span></td>
</tr>
<tr><td>四十九刻</td>
<td>五十一刻</td>
<td><span class="note-inline">(啟蟄後七日至後十二日秋分後四日至後八日)</span></td>
</tr>
<tr><td>五十刻</td>
<td>五十刻</td>
<td><span class="note-inline">(春分前二日至後三日秋分前二日至後三日)</span></td>
</tr>
<tr><td>五十一刻</td>
<td>四十九刻</td>
<td><span class="note-inline">(春分後四日至後八日白露後七日至後十二日)</span></td>
</tr>
<tr><td>五十二刻</td>
<td>四十八刻</td>
<td><span class="note-inline">(春分後九日至後十三日白露後一日至後六日)</span></td>
</tr>
<tr><td>五十三刻</td>
<td>四十七刻</td>
<td><span class="note-inline">(清明前一日至後五日處暑後十日至白露節日)</span></td>
</tr>
<tr><td>五十四刻</td>
<td>四十六刻</td>
<td><span class="note-inline">(清明後六日至後十一日處暑後五日至後九日)</span></td>
</tr>
<tr><td>五十五刻</td>
<td>四十五刻</td>
<td><span class="note-inline">(穀雨前三日至後三日立秋後十二日至處暑後四日)</span></td>
</tr>
<tr><td>五十六刻</td>
<td>四十四刻</td>
<td><span class="note-inline">(糓雨後四日至後十日立秋後五日至後十一日)</span></td>
</tr>
<tr><td>五十七刻</td>
<td>四十三刻</td>
<td><span class="note-inline">(糓雨後十一日至立夏後三日大暑十二日至立秋後四日)</span></td>
</tr>
<tr><td>五十八刻</td>
<td>四十二刻</td>
<td><span class="note-inline">(立夏後四日至後十三日大暑後二日至後十一日)</span></td>
</tr>
<tr><td>五十九刻</td>
<td>四十一刻</td>
<td><span class="note-inline">(小滿前一日至後十一日小暑後四日至大暑後一日)</span></td>
</tr>
<tr><td>六十刻</td>
<td>四十刻</td>
<td><span class="note-inline">(芒種前三日連夏至及小暑後三日同)</span></td>
</tr></table>惄<p style="margin-left:1em">奴力切思也。</p>
饋<p style="margin-left:1em">匱音。</p>
勝也<p style="margin-left:1em">上平聲。</p>
餘三<p style="margin-left:1em">即神境天耳他心但觀其相曰通知其因緣曰明此三不能緣三世故不得稱明委辨如令摸鈔。</p>
種現相資<p style="margin-left:1em">由種子故生起現行由現行故熏成種子。</p>
根本煩惱<p style="margin-left:1em">有六謂貪瞋痴慢疑惡見今貪屬一數也。</p>
隨煩惱<p style="margin-left:1em">有二十忿恨惱覆誑謟憍害嫉慳無慙無愧不信懈怠放逸惛沉掉舉失念不正知散亂。</p>
不行惠施<p style="margin-left:1em">釋慳。</p>
侵奪他財<p style="margin-left:1em">釋貪。</p>
七支<p style="margin-left:1em">識名色六入觸受生老死。</p>
貪無是過<p style="margin-left:1em">無傷慈過。</p>
鬼無分別煩惱<p style="margin-left:1em">無分別之慳惑有人中之習氣。</p>
穿鑿<p style="margin-left:1em">孔融曰妄作文章穿鑿以成。</p>
第六天<p style="margin-left:1em">即他化自在天。</p>
四王東方提頭賴吒此云持國管二部<p style="margin-left:1em">乾闥婆毗舍闍。</p>
南方毗樓勒叉此云增長主管二部<p style="margin-left:1em">鳩槃荼薜茘多魘鬼。</p>
西方毗樓愽叉此云廣目管二部<p style="margin-left:1em">龍王富單那。</p>
北方毗沙門此云多聞管二部<p style="margin-left:1em">夜叉羅剎。</p>
謝安<p style="margin-left:1em">字萬石官至大傅出晉書。</p>
義少<p style="margin-left:1em">齊沙彌道慧能講涅槃法安能述佛性永問慧年幾答云十九永歎曰昔日諸糓年十二善書學時人號為才童今日二道士可謂義少。</p>
斷金<p style="margin-left:1em">亦如魏志云張歆與管寧為友二人鋤園見金一挺寧遂揮鋤與歆迴於本處尋有釆薪人見變作蛇因而斫之為二段□□復來見之<span class='note-inline'>(云云)</span>。</p>
其臭如蘭<p style="margin-left:1em">古人云蘭生深林不以無人而不芳以其有十步之香譬君子美德矣。</p>
四人和合成眾<p style="margin-left:1em">約僧體言之業疏云三人<span class='corr'>已</span>下辨法未盡四人<span class='corr'>已</span>上作法成濟耳。</p>
春冬過少<p style="margin-left:1em">不言秋者以西天但分三際耳。</p>
四月十六日是前安居<p style="margin-left:1em">唯結一日。</p>
五月十六日是後安居<p style="margin-left:1em">亦結一日。</p>
但結三月<p style="margin-left:1em">五月十六日六月十六日七月十六日。</p>
開後一月<p style="margin-left:1em">從七月十六至八月十五名迦提月賞前安居之勞也迦提月即賞勞月也。</p>
始從十六至後十六<p style="margin-left:1em">四月十六至五月十六。</p>
急施衣次第增等文<p style="margin-left:1em">如律鈔所明既非本宗不可曲辨。</p>
增三中三日<p style="margin-left:1em">十四十五十六。</p>
彝章<p style="margin-left:1em">彝法章明即制教也。</p>
禮因人情下<p style="margin-left:1em">以三藏中有律教例六經之有禮法焉。</p>
瑕疵<p style="margin-left:1em">玉病曰瑕人病曰疵。</p>
摩得勒伽<p style="margin-left:1em">此云本母。</p>
不孤獨<p style="margin-left:1em">自恣懺罪得入清眾。</p>
十二分教<p style="margin-left:1em">如華嚴圓覺二疏廣辨。</p>
浮囊<p style="margin-left:1em">西域渡海人以鳥翎毛為袋或用大牛皮吹氣內中而渡之耳。</p>
篇聚<p style="margin-left:1em">五篇七聚廣略釋義如律鈔。</p>
喻犯四重<p style="margin-left:1em">婬殺盜妄。</p>
喻犯十三<p style="margin-left:1em">僧殘也毗尼母云如人為他所斫殘有咽哽。</p>
喻犯偷蘭<p style="margin-left:1em">具云偷蘭遮善見飜為大罪。</p>
喻犯二提<p style="margin-left:1em">謂三十捨墮九十單提也。</p>
喻犯吉羅<p style="margin-left:1em">具云突吉羅義飜應當學。</p>
為篇闕提舍<p style="margin-left:1em">具云提舍尼義飜向彼悔。</p>
為聚不開第五<p style="margin-left:1em">不開吉羅。</p>
亦闕提舍<p style="margin-left:1em">篇中既闕聚中亦然。</p>
六聚之罪<p style="margin-left:1em">南山鈔文<span class='corr'>但</span>張六聚以正結罪科止樹六法耳。</p>
伏首<p style="margin-left:1em">獸音自言其罪曰首。</p>
遮法<p style="margin-left:1em">遮舉也依當篇舉法治之。</p>
至高祖<p style="margin-left:1em">曾孫孫子考祖曾祖高祖是謂七世。</p>
方言<p style="margin-left:1em">揚雄撰郭璞注解異方之語也。</p>
鐙<p style="margin-left:1em">燈音。</p>
糩<p style="margin-left:1em">檜音。</p>
香油塗身<p style="margin-left:1em">有說西域地多砂礫及以毒蟲故用油塗身并足。</p>
旃檀<p style="margin-left:1em">此云與樂。</p>
鬱金<p style="margin-left:1em">亦名鬱金草生伽毗國似麥門冬九月華開狀若芙蓉其色紫碧香聞數十步華而不實<span class='corr'>但</span>取其根能治熱疾今鬱金絕多即不如伽毗之珍也。</p>
太甲<p style="margin-left:1em">殷第四帝名。</p>
烱<p style="margin-left:1em">逈音。</p>
大小仍異<p style="margin-left:1em">大乘三學與小教經論律不同。</p>
柰<p style="margin-left:1em">狀似李出西京。</p>
芥<p style="margin-left:1em">其味香美者趙國有之。</p>
爾雅下<p style="margin-left:1em">壻之父為姻婦之父為婚鈔多母字。</p>
疏財賄<p style="margin-left:1em">呼罪功贈也。</p>
畢鉢羅窟<p style="margin-left:1em">即七葉嚴。</p>
宛<p style="margin-left:1em">鴛音。</p>
奔共<p style="margin-left:1em">恭音。</p>
亟<p style="margin-left:1em">器音數也。</p>
繕甲兵<p style="margin-left:1em">繕脩甲鎧。</p>
具卒乘<p style="margin-left:1em">卒首也乘繩證切。</p>
掩不備<p style="margin-left:1em">掩以兵而取也備防也。</p>
啟之<p style="margin-left:1em">夫人內應將啟宮門。</p>
公開其期曰可矣<p style="margin-left:1em">莊公聞太叔與母之期言可伐京矣。</p>
帥<p style="margin-left:1em">所類切將帥也。</p>
伐京<p style="margin-left:1em">有鐘皷曰伐無鐘皷曰侵。</p>
公子呂<p style="margin-left:1em">名呂字子封即莊公之子。</p>
汲郡<p style="margin-left:1em">今之衛州。</p>
食舍<p style="margin-left:1em">捨音。</p>
以遺<p style="margin-left:1em">遺猶賜也。</p>
何患<p style="margin-left:1em">憂也。</p>
若闕<p style="margin-left:1em">橛音掘也。</p>
隧<p style="margin-left:1em">遂音。</p>
延道<p style="margin-left:1em">延長也。</p>
經宰相<p style="margin-left:1em">宰執山河相助天子。</p>
百官<p style="margin-left:1em">即百辟也詩云率茲百辟。</p>
萬民<p style="margin-left:1em">通士農工商四民。</p>
庶人<p style="margin-left:1em">眾人也書云格爾眾庶。</p>
周官<p style="margin-left:1em">周家設官分職。</p>
太師<p style="margin-left:1em">天子所師。</p>
太傅<p style="margin-left:1em">傅相天子。</p>
太保<p style="margin-left:1em">保安天下。</p>
皆仍之<p style="margin-left:1em">仍因也。</p>
俱舍<p style="margin-left:1em">此云藏。</p>
人旁生具四<p style="margin-left:1em">人具四如刊定記旁生即畜生如化生金翅鳥能食四生龍。</p>
地獄與諸天中有唯化生<p style="margin-left:1em">上三類皆化生中有即中陰身。</p>
通胎化二<p style="margin-left:1em">亦如刊定。</p>
春秋運斗樞<p style="margin-left:1em">春秋別解之名。</p>
譙子法訓<p style="margin-left:1em">晉譙周撰。</p>
替<p style="margin-left:1em">廢也。</p>
數<p style="margin-left:1em">上聲。</p>
鴞<p style="margin-left:1em">干嬌切。</p>
喙<p style="margin-left:1em">許穢切觜也。</p>
劉子<p style="margin-left:1em">即劉□。</p>
東京賦<p style="margin-left:1em">張衡作。</p>
作持<p style="margin-left:1em">念念追思年年□□名之為作作而無違瑩於戒德稱之曰持。</p>
止犯<p style="margin-left:1em">不思劬勞不救存沒故名為止止而有違戒黜七遮乃名為犯。</p>
士女<p style="margin-left:1em">即優婆塞優婆夷也。</p>
今受神方<p style="margin-left:1em">結前目連聞教。</p>
兼覩靈驗<p style="margin-left:1em">結前設供獲益。</p>
天懸象<p style="margin-left:1em">象謂日月星也。</p>
父受氣<p style="margin-left:1em">傳體相續。</p>
揚子法言<p style="margin-left:1em">楊雄字子雲法論語立言。</p>
反魂起屍<p style="margin-left:1em">喻脫鬼身生於善道。</p>

<p class='juan'>蘭盆疏鈔餘義<span class='note-inline'>(終)</span></p>
<div class='div-w'><p>享保元丙申稔仲冬上旬以宋刻古本校正訖</p>
<p style="margin-left:5em">日本國南京沙門　秀慶　識</p>
</div>
</div><!-- end of div[@id='body'] -->
</body></html>