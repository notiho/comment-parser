<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>瑜伽燄口註集纂要儀軌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu48' />瑜伽燄口註集纂要儀軌卷下</p><p class="byline">苕水法師　子若淨觀　攷正</p><p class="byline">偁山法師　內衡智銓　較閱</p><p class="byline">秀州後學　巨徹寂暹　纂書</p>
<div class='div-other'><a id='mulu49' />
<div class="lg regular"><div class='lg-row'>毗盧遮那佛　願力周沙界　一切國土中</div>
<div class='lg-row'>恒轉無上輪</div>
</div></div>
<div class='div-other'><a id='mulu50' />
<p class='h1'>般若心經一遍</p><p style="margin-left:1em"><span class='note-inline'>(藏本中無默念二字。念般若心經意。具如佛母般若波羅蜜多大明觀想儀軌中明)</span>。</p>
<p>啟告十方一切諸佛般若菩薩金剛天等。及諸業道無量聖賢。我今<span class='note-inline'>(某甲)</span>以大慈悲。乘佛神力。召請十方盡虗空界三塗地獄諸惡趣中。曠劫饑虗。一切餓鬼。閻羅諸司。天曹地府。業道冥官。婆羅門仙。久遠先亡。曠野冥靈。虗空諸天。及諸眷屬。異類鬼神。惟願諸佛。般若菩薩。金剛天等。無量聖賢。及諸業道。願賜威光。悲增護念。普願十方。盡虗空界。天曹地府。業道冥官。無量餓鬼。多生父母。先亡久遠。婆羅門仙。一切冤結。負于財命種種類族。異類鬼神。各及眷屬。乘如來力。於此時中。決定降臨。得受如來上妙法味。清淨甘露。飲食充足。滋潤身田。福德智慧。發菩提心。永離邪行。皈敬三寶。行大慈心。利益有情。求無上道。不受輪迴諸惡苦果。常生善家。離諸怖畏。身常清淨。證無上道。口常清淨。證無上道。意常清淨。證無上道。</p>
</div>
<div class='div-other'><a id='mulu51' />
<p class='h1'>伸五供養</p>
<div class="lg regular"><div class='lg-row'>十方一切剎　諸佛菩薩眾　無量諸聖賢</div>
<div class='lg-row'>及諸業道官　惟願大慈悲　降臨於法會</div>
<div class='lg-row'>攝授<span class='note-inline'>(花香燈塗菓樂)</span>　微分少供養</div>
</div><p style="margin-left:1em"><span class='note-inline'>(師誦吽字而結手印。六天母。此乃表六度。想成供養)</span>。</p>
<p>hūṃ字湧出<span class='note-inline'>(花香燈塗菓樂。)</span>天母。一面四臂放光明。上二手印持妙<span class='note-inline'>(花香燈塗菓樂。)</span>下二手印輪相交。</p>
<p class="dharani">吽唵啞吽唵啞吽[口*紇]哩。</p>
<p>妙<span class='note-inline'>(花香燈塗菓樂)</span>天母供養佛。願佛慈悲哀納受。</p>

<div class="lg regular"><div class='lg-row'>因緣自性所出生　所有種種微妙<span class='note-inline'>(花香燈塗菓樂)</span></div>
<div class='lg-row'>奉獻上師三寶尊　惟願慈悲哀納受</div>
</div><p class="dharani">戶。唵薩哩嚩怛他誐多<span class='note-inline'>(布思必　度　必　啞嚕吉　干　的　你微的　捨不答)</span>布拶彌渴薩謨的囉斯癹囉納三麻耶啞吽</p>
<p style="margin-left:1em"><span class='note-inline'>(師印呪可知。應想心間字種。出生六個吽字。各具一色。以六波羅密為體。化成六天母。窈窕美貌展左跪右。而作舞勢奉供諸佛。問。六色何色。答。花淡紅色。香黃色。燈紅赤色。塗白色。菓紅黃色。樂青綠色。各相其色故。問。如何以六度為體。答。此有所表。花表布施。布施令人能生歡喜故。香表持戒。持戒則業行芬馥故。燈表忍辱。忍辱則轉嗔恚火為大光明故。塗表精進。精進則潤澤法身故。菓表禪定。禪定則能成就佛果故。樂表智慧。智慧則能出生種種諸法故。問。果有此天母耶。謂只是依行想成。答。此六天母。乃喜金剛中圍內有之。皆佛母也。皆文殊普賢之儔也如意輪蓮花心儀軌云。于心月輪上。想hūṃ字形。誦吽字<span class='corr'>已</span>。hūṃ字化為六色光。于此光中。變為六菩薩。各執供養物。普供養諸佛。前供上師三寶。五供養與音樂呪分念。此供化土三寶。樂與五供養同申。復與前異)</span>。</p>

<div class="lg regular"><div class='lg-row'>我以普賢行願力　修設花香燈塗食</div>
<div class='lg-row'>微塵剎土諸聖賢　一一徧禮皆供養</div>
</div></div>
<div class='div-other'><a id='mulu52' />
<p class='h1'>次結運心供養印</p><div><img src='../images/X59p0335_01.gif' alt='X59p0335_01.gif' /></div>
<p class="dharani">那麻薩哩斡<span class='note-inline'>(二合)</span>答塔葛的毗牙<span class='note-inline'>(二合)</span>月說穆契毗牙<span class='note-inline'>(二合)</span>唵<span class='note-inline'>(引)</span>薩哩斡<span class='note-inline'>(二合)</span>哩塔烏忒葛<span class='note-inline'>(二合)</span>的斯癹<span class='note-inline'>(二合)</span>囉納兮慢葛葛捺龕莎訶</p>
<p style="margin-left:1em"><span class='note-inline'>(蘇悉地羯羅供養法云。兩手外相义合掌。以右壓左。置于頂上。凡作供養。應具此法。至誠信心。及奉閼伽。皆以真言手印。持誦成就。及以運心合掌。至頂方成圓滿供養之法。又云。次運心供養者。以心運想水陸諸花。無主所攝。徧滿虛空盡十方界。及與人天妙塗香雲。燒香燈明。幢幡傘盖。種種鼓樂。歌舞伎唱。真珠羅網。懸諸寶鈴。花縵白拂。微妙磬鐸。矜羯尼網。如意寶樹衣服。天厨諸食。上妙樓閣。嚴身瓔珞。行者運心。徧滿虛空。以至誠心。如是供養。最為勝上。大日經略攝念誦隨行法云。次當隨力分。供養表誠心。閼伽香食燈。乃至一花水。或但心運想。殊勝最難量。有表無表俱。一時皆成就。金剛頂瑜伽念誦經第四卷云。次明供養飲食法。應以香潔種種微妙飲食供養。如不能辦。隨力作已。復當心念。世間所有上妙飲食。及種種珍菓蒲桃石榴等。諸非時漿。而作供養)</span>。</p>

<div class="lg regular"><div class='lg-row'>我以至誠心　奉獻甘露食　惟願三寶尊</div>
<div class='lg-row'>慈悲哀納受</div>
</div></div>
<div class='div-other'><a id='mulu53' />
<p class='h1'>次結獻佛印</p><p style="margin-left:1em"><span class='note-inline'>(一舊作遣魔印)</span>。</p>
<p class="dharani">唵<span class='note-inline'>(引)</span>斡資囉<span class='note-inline'>(二合)</span>拽屹徹<span class='note-inline'>(二合)</span>吽</p>
<div><img src='../images/X59p0335_02.gif' alt='X59p0335_02.gif' /></div>
<p style="margin-left:1em"><span class='note-inline'>(師印呪可知。應想掌中。有赤色hūṃ字。字脚放光。從三尖出。作搖扇勢。遣食器上魔。問。食器上有何等魔。答有尋香食施食等魔礙。故今遣之也藏本云。將奉三寶施食。先結三尖印。聖寶藏神儀軌經云。献佛印。以右手大指捻小指甲。餘三指如金剛杵。相向上而轉作献佛印)</span>。</p>

<div class="lg regular"><div class='lg-row'>我以佛神力　依教誦密言　加持甘露食</div>
<div class='lg-row'>變滿虗空界</div>
</div></div>
<div class='div-other'><a id='mulu54' />
<p class='h1'>次結變空印</p><p style="margin-left:1em"><span class='note-inline'>(二羽虛合掌。如蓮花狀。竪立胷前誦真言)</span>。</p>
<p class="dharani">唵莎癹斡秫塔薩哩斡<span class='note-inline'>(二合)</span>塔哩麻<span class='note-inline'>(二合)</span>莎癹斡秫徒㰠唵<span class='note-inline'>(引)</span>啞吽</p>
<div><img src='../images/X59p0335_03.gif' alt='X59p0335_03.gif' /></div>
<p style="margin-left:1em"><span class='note-inline'>(師印呪可知。應想食器及食悉皆空寂。以分斷食。多染觸故。故今空之。極令清淨。于其空處。應想三個<span class='corr'>bhrūṃ</span>　字。字皆金色。變成食器。于食器中。想白色[口*普][口*(隆-一)](二合)　oṃ　字。變成勝妙唵　飲食。皆醍醐乳酪。及麨蜜等味。默淨念唵啞吽二十一遍。極令廣大已。復念拶吽[口*邦]斛。而作手印。想令前來所觀三寶海會。分明顯現。再伸五供養施寶錯念思麻囉等呪。想三寶攝受。初一分奉佛并法。衣一分奉菩薩聖僧。後一分奉顯密護神等。既奉献已。然後作掬水勢念云)</span>。</p>

<div class="lg regular"><div class='lg-row'>以此甘露食　奉獻諸聖賢　憐愍我等故</div>
<div class='lg-row'>慈悲哀納受</div>
</div></div>
<div class='div-other'><a id='mulu55' />
<p class='h1'>次結奉食印</p><div><img src='../images/X59p0336_01.gif' alt='X59p0336_01.gif' /></div>
<p class="dharani">唵<span class='note-inline'>(引)</span>啞葛嚕穆看薩哩斡<span class='note-inline'>(二合)</span>塔哩麻<span class='note-inline'>(二合)</span>喃啞牒耶<span class='note-inline'>(二合)</span>奴忒班答奴唵啞吽癹吒莎訶</p>
<p style="margin-left:1em"><span class='note-inline'>(仰二手二掌向前側相著。二無名指頭側相着。微曲二頭指博着中指側。二大指博着頭指側。小似掬水相。想諸佛子等。徧奉受用。生歡喜心。求索顯事。必蒙允許。廣迎聖眾入壇。即以香花燈塗等。而為供養之)</span>。</p>
</div>
<div class='div-other'><a id='mulu56' />
<p class='h1'>奉食偈</p>
<div class="lg regular"><div class='lg-row'>我今奉獻甘露食　量等須彌無過上</div>
<div class='lg-row'>色香美味徧虗空　上師三寶哀納受</div>
<div class='lg-row'>次供顯密護神等　後及法界諸有情</div>
<div class='lg-row'>受用飽滿生歡悅　屏除魔礙施安寧</div>
<div class='lg-row'>今辰施主眷屬等　消灾集福壽延長</div>
<div class='lg-row'>所求如意悉成就　一切時中願吉祥</div>
</div></div>
<div class='div-other'><a id='mulu57' />
<p class='h1'>三寶讚</p>
<div class="lg regular"><div class='lg-row'>世尊大慈妙莊嚴　明解圓滿一切智</div>
<div class='lg-row'>能施福慧如大海　于諸如來我讚禮</div>
<div class='lg-row'>自性本體離諸欲　能依此行脫惡趣</div>
<div class='lg-row'>以為甚深玄妙理　於諸妙法我讚禮</div>
<div class='lg-row'>解脫道中勝解脫　持淨戒行堪恭敬</div>
<div class='lg-row'>勝妙福田生勝處　于彼大眾我讚禮</div>
</div></div>
<div class='div-other'><a id='mulu58' />
<p class='h1'><span class='note-inline'>(入禪定偈)</span></p>
<div class="lg regular"><div class='lg-row'>普陀洛伽常入定　隨緣赴感靡不周</div>
<div class='lg-row'>尋聲救苦度羣迷　故號名為觀自在</div>
</div></div>
<div class='div-other'><a id='mulu59' />
<p class='h1'>次入觀音禪定</p><div><img src='../images/X59p0336_02.gif' alt='X59p0336_02.gif' /></div>
<p style="margin-left:1em"><span class='note-inline'>(以上供養三寶。是作福門。有福而無智。則落于人天因果。今若修習此觀音禪定。則有智。既具福智。即同諸佛。然後于法界眾生能作利益。侍者白云。次入觀音禪定。師作禪定。維那伸偈。其聲貴柔和清亮。不可雄厲。恐妨觀想。又不可太近世俗兒女之聲。當入定時。閉目澄心。觀想自身中。圓滿潔白。猶如淨月。于心淨月上。想[口*紇]哩字放大光明。其字變成八葉蓮花。上有觀自在菩薩相好分明。左手持蓮花。右手作開敷勢。作是思惟。一切有情身中。有此覺悟之花。清淨法界。不染煩惱。蓮花八葉上。各有如來入定跏趺而坐。面向觀自在。項佩圓光。身如金色。光明晃曜。想此八葉蓮花。漸舒漸大。量等虗空。以此覺花照觸如來海會願成廣大供養。以此覺花蒙照觸者。于諸苦惱。悉得解脫。等同菩薩相好。即想蓮花漸收。量等<span class='corr'>己</span>身。結印念呪。加持四處。以此加持。令身堅固。所謂頂喉心臍。每于印處成[口*紇]哩(二合)　字。其字印以二手外相hrīḥ　叉。二頭指相拄如蓮花葉。二大指並竪。即誦觀自在菩薩真言。觀音禪定偈)</span>。</p>

<div class="lg regular"><div class='lg-row'>∴南無無盡三寶尊　我今誓發菩提心</div>
<div class='lg-row'>唯願菩薩來攝授　速證觀音微妙身</div>
</div>
<div class="lg regular"><div class='lg-row'>∴次入觀音三摩地　澄心閉目觀心中</div>
<div class='lg-row'>圓滿皎潔淨月上　字種放光成蓮花</div>
</div>
<div class="lg regular"><div class='lg-row'>∴花中有一觀自在　相好具足無比對</div>
<div class='lg-row'>左手執持妙蓮花　右手於葉作開勢</div>
</div>
<div class="lg regular"><div class='lg-row'>∴菩薩思惟有情身　各具覺悟之蓮花</div>
<div class='lg-row'>清淨法界無惑染　八葉各有一如來</div>
</div>
<div class="lg regular"><div class='lg-row'>∴如來入定跏趺坐　各各面向觀自在</div>
<div class='lg-row'>項佩圓光身金色　光明朗照及晃耀</div>
</div>
<div class="lg regular"><div class='lg-row'>∴次想其花漸舒大　其量周徧虗空界</div>
<div class='lg-row'>思彼覺花照法界　如來海會共廣大</div>
</div>
<div class="lg regular"><div class='lg-row'>∴心若不移于此定　憐愍一切諸眾生</div>
<div class='lg-row'>覺花蒙照脫苦惱　便同菩薩觀自在</div>
</div>
<div class="lg regular"><div class='lg-row'>∴蓮花漸收同<span class='corr'>己</span>量　復結自在觀音印</div>
<div class='lg-row'>加持四處誦密言　自身亦等觀自在</div>
</div>
<div class="lg regular"><div class='lg-row'>∴以此禪定勝功德　迴向法界諸眾生</div>
<div class='lg-row'>同見西方無量光　成就普賢廣大願</div>
</div></div>
<div class='div-other'><a id='mulu60' />
<p class='h1'>觀音禪定印</p><p class="dharani">唵<span class='note-inline'>(引)</span>斡資囉<span class='note-inline'>(二合)</span>塔囉麻<span class='note-inline'>(二合)</span>[口*紇]哩<span class='note-inline'>(二合)</span></p>
<div><img src='../images/X59p0337_01.gif' alt='X59p0337_01.gif' /></div>
<p style="margin-left:1em"><span class='note-inline'>(次入。躡前生後。三摩地。即是聞塵。澄心。則清淨之時也。內不放出。閉目。則觀想之時也。外緣不入。問。心無所在。安得有中。答。此明肉團心也。以靈知之心。栖止于肉團之心內。故師當于此。作六禁反偈之略也。其說應當于心尖上想一紅色<span class='corr'>paṃ</span>　字。變成雜色。八葉蓮[口*邦]　花。花上想白色āḥ　字。變成月輪也。圓滿皎潔者。心阿　之體用也。圓而滿。則無德不備體也。皎而潔。則無所不照用也。字種。hrīḥ　字也。此字乃大悲菩薩取證[口*紇]哩　之理。度生之妙門也。放究成蓮花者。乃所造之花也。即[口*紇]哩心。增長。自身。成觀自在菩薩之種也。逆順無礙。故名自在。花。乃指所坐之花也。偈之略也。其說應云。一面二臂。其身金色。花冠瓔珞嚴身頂戴。阿彌陀佛。無比對。稱讚之詞也。理能成事。故云持也。花。表因果同時也。事能顯理。故能作開勢也。已上並是自覺。思惟有情。方是覺他。行菩薩行也。偈意謂一切眾生。與菩薩本是同體。皆有覺悟之蓮花。但由顛倒執著而不證也。故菩薩思惟而起哀救。行者于此處。更不可將菩薩與自身作兩處想。前來既以字種增長作觀音。此處思惟。即是指行者之言也。如是禪定。若不能念思惟。則向所作法。徒勞心力。當與前兩句作一片看。不可打成兩橛。清淨法界。一塵不立也。無垢染清淨。若執著清淨。即成垢染矣。八葉。即指心間蓮花之八葉。各有一如來者。八識元是一心也。既是一心。還同正覺。而為一體。故云。各有一如來者。即是觀音也。不言菩薩。而言如來者。一超直詣也。此二句通自他說。約他則言有情。心本清淨無垢。覺悟蓮花中有八如來。約自則言行人。與八如來。同時入定也。問。定有多種。如今來入定。何等定耶。答。即行人所入之定也。此定名為剎那大悲禪定。又問。各各面向。前四面向可。後四面豈不背耶。答。向背豈得名為如來。正所謂妙在轉處矣。若約事相而說。諸佛菩薩身。非同眾生分段之身。東向則背西。南向則背北。而菩薩則不然。有隨類意生身。應化無窮。背向皆正。豈八如來也。或千佛萬佛。向無不正。學者。當作是觀。更須向前來者。無向背處看。上句彰殊勝身。下句彰殊勝境。從前來七行偈十四句。皆顯法界也。今此二句。方入理事無礙法界。次想者。令知時也。以事攬理成故。能漸舒大。以理隨事變故。能徧法界。則其大無外也。皆是惟心境界。非分外的事也。如來海會。正明事事無礙也。覺花。事也。海會。亦事也。以覺花稱周時與如來海會。同時廣大而無礙。譬如一室千燈。光光無雜。法界。十法界也。四聖六凡之謂也。意謂此花舒大時。能照此十法界。同于一真。更無殊別也。上來思惟有情。方是起行。至此憐愍一切。方是行行。謂證此無礙廣大境界。方能行行度生也。深有密焉。學者不可不慎也。蒙照脫苦惱。利生之効也。觀自在。所獲之果也。初發心時。即得阿耨多羅三藐三菩提之謂也。前八句皆舒。至漸收一句惟卷。約密說即是增長究竟。准魯餘巴現前解云。從正位而起。名增長復歸正位是究竟。亦是始本不二也。上師云。有放不收。同凡夫。有收無放名聲聞。有收有放。名為秘密境界。收放總不用。名無戲論。此乃最極本續也。收之一字。不覺如此輕易流布。學者說不可作等<span class='corr'>閒</span>見聞也。加持四處。此約行者請求智佛。冥加之力也。所以密言者。皆指後面手印之密言也。迴光返照者。前來既觀觀音。今恐迷<span class='corr'>己</span>逐物。復回觀自身。故云亦等。問。以何義。最初既以字種增長。令成觀音。何又云亦等。答。初來增長。由未離覺。今是親證親入也。如善財始見文殊等也。又前所想觀音。望因則名因中果也。加持密言之後。則當體即果中因也。問。初入壇場。即頓起觀音慢。今復何故。又入此定。豈不濫耶。答。不也。前是根本定。亦名正位。亦名正體。如在家為人也。此後所入定。即是所作定。如人在邦為臣也。其實一體。而約處殊也。又如人在朝則朝衣。在戎則戎服。故根本定白色。所作定金色。向下隨一一作法。多有更易身色。常以此理鑑之。故勿疑諸。結自在觀音印。以二手外相叉。二頭指相拄。如蓮花葉。二大指並竪。即誦真言時。四處。頂喉心臍是也。師印呪可知。每處以手印按之。誦真言一次復以oṃ　字加持。即當以印按口上。次以hūṃ　字加頂。raṃ　唵　吽　字加臍。hrīḥ　字加心。āḥ　字加喉。以此加持。令[嚂-皿+見]　[口*紇]哩　阿　身堅固也。所以一切魔礙。皆不能害。加持四處。有二說。只用前說)</span>。</p>

<div class="lg regular"><div class='lg-row'>若人欲了知　三世一切佛　應觀法界性</div>
<div class='lg-row'>一切惟心造</div>
</div></div>
<div class='div-other'><a id='mulu61' />
<p class='h1'>次結破地獄印</p><p style="margin-left:1em"><span class='note-inline'>(兩羽金剛拳。施慧兩相鉤進力竪相拄。念想開地獄三誦三掣開。真言曰)</span>。</p>
<p class="dharani">那麻阿瑟吒<span class='note-inline'>(二合)</span>瑟吒<span class='note-inline'>(二合)</span>攝諦喃三藐三勃塔俱胝喃唵<span class='note-inline'>(引)</span>撮<span class='note-inline'>(引)</span>辣<span class='note-inline'>(引)</span>納嚩婆細提哩提哩吽</p>
<div><img src='../images/X59p0338_01.gif' alt='X59p0338_01.gif' /></div>
<p style="margin-left:1em"><span class='note-inline'>(師印呪可知。應想自身增長紅色觀音。一面二臂。舌上。心間。印上。三處皆有紅色[口*紇]哩（二合）āḥ字放光。如日初出之光。照觸地獄。悉皆破壞。問。一處放光。足以破之。何用三乎。答。為彼地獄。是眾生三業妄造故。故今亦用三業放光而破之也。又問。地獄是眾生別業而成。云何能破。答。雖云別業。同是一心。以智照之。眾生亦無。豈有地獄。由迷一心故。妄造眾惡。惡業成熟。妄成地獄。既墮地獄。妄見受苦譬如夢中。為虎狼獅子所噬。或為賊所縛。或遭王難。受種種苦。及至夢醒。了無所得。今觀地獄及苦。亦復如是。今假以照力。無不破也。問地獄既然本空。何須破而救之。答。我雖以智照。知其本空。彼無智照。焉得不苦。故圓覺經云。夢時非無。及至于醒。了無所得。今正欲破此地獄及苦空也若惟原之。彼以惡業因緣而成。地獄則知非本有矣。我今以智照因緣。而為之破。豈不破乎一禪定。二手印。三真言。四作觀。五智照。有此五種因緣。何事不辦。豈惟破地獄乎。今世學者。濫稱闍黎。惟是音聲振鈴擊節。慮恐負于請主之意者。多矣。可不慎與)</span>。</p>
<p style="margin-left:1em"><span class='note-inline'>(此印呪出破阿毗地獄智炬陀羅尼經。又準滅惡趣王本續說。手結密印。從印流出火光。口誦神呪。口出無量火光。心月輪上。紅色[口*紇]哩(二合)　字放赤色火hrīḥ　光。三光同照。阿毗地獄等。三誦三掣。關鎻自開。所有<span class='corr'>罪人。悉皆得出</span>)</span>。</p>
<div><img src='../images/X59p0338_02.gif' alt='X59p0338_02.gif' /></div>
<div><img src='../images/X59p0339_01.gif' alt='X59p0339_01.gif' /></div>
<p style="margin-left:1em"><span class='note-inline'>(<span class='corr'></span>此舉難破。偏言地獄。若準下文。理應光照。通餘五趣。意令專注。故偏舉此。別行經云。此呪若誦一遍。無間地獄。碎如微塵。于中受苦眾生。悉生極樂世界。金剛頂蓮花部心念誦儀軌。云。次結開門契。二羽金剛拳。檀慧相應鈎。進力竪側合。每誦真言時。應吽而擘開。千手千眼修行儀軌云。此印亦名警覺一切如來印。由結此警覺一切如來印故。一切如來。皆從定起。加護攝受。云云)</span>。</p>
<p>由此印呪。威神力故。所有諸趣。地獄之門。隨此印呪。豁然自開<span class='note-inline'>(儀軌經無神字)</span>。</p>
</div>
<div class='div-other'><a id='mulu62' />
<p class='h1'>奉請地藏菩薩</p><p style="margin-left:1em"><span class='note-inline'>(表白三舉香花迎請阿闍黎。執爐三請云)</span>。</p>
<p>南無一心奉請。眾生度盡。方證菩提。地獄未空。誓不成佛。大聖地藏王菩薩摩訶薩。惟願。不違本誓。憐愍有情。此夜今時。光。臨法。會<span class='note-inline'>(眾和香花迎香花請)</span>。</p>
<p>一心召請。花生大地。華長名園。花逢細雨滋開。花被狂風擺落。<span class='note-inline'>(嗚呼)</span>人生如花綻之期。人死似花殘之際。良宵夜奉佛。普利薦拔<span class='note-inline'>(某)</span>。是夜命我沙門。設放瑜伽燄口平等甘露法食。初爇名香。初伸設召<span class='note-inline'>(大地饑虛眾當齋亡故一)</span>位靈魂。再伸召請<span class='note-inline'>(各家本宅)</span>祠堂之內。愛及法界之中。大地山河之內。四生六道。八難三途。有無二主。孤魂佛子等眾。惟願承三寶力。仗秘密言。此夜今時。來受無遮甘露法食。</p>
<p>一心召請。月明波底。月朗長江。月圓如鏡挂當空。月缺似弓張遠漢。<span class='note-inline'>(嗚呼)</span>人生如月滿之期。人死似月虧之際。良宵夜。</p>
<p>一心召請。巫山一段雲。楚岫一團雪。名園一株花。瑤臺一輪月。<span class='note-inline'>(嗚呼)</span>剎那雲散雪銷鎔。又是花殘并月缺。良宵夜。</p>
<p>一心召請。累朝帝主。歷代王侯。九重殿闕高居。萬里山河獨據。西來戰艦。千年王氣俄收。北去鑾輿。五國冤聲未斷。<span class='note-inline'>(嗚呼)</span>杜䳌呌落桃花月。血染枝頭恨正長。如是前王後伯之流。一類孤魂等眾。</p>
<p>一心召請。築壇拜將。建節封侯。力移金鼎千鈞。身作長城萬里。霜寒豹帳。徒勤汗馬之勞。風息狼烟。空負攀龍之望。<span class='note-inline'>(嗚呼)</span>將軍戰馬今何在。野草間花滿地愁。如是英雄將帥之流。一類孤魂等眾。</p>
<p>一心召請。五陵才俊。百郡賢良。三年清節為官。一片丹心報主。南州北懸。久離桑梓之鄉。海角天涯。遠喪蓬萊之島。<span class='note-inline'>(嗚呼)</span>官况蕭蕭隨逝水。離魂杳杳隔陽關。如是文臣宰輔之流。一類孤魂等眾。</p>
<p>一心召請。黌門才子。白屋書生。探花足步文林。射䇿身遊棘院。螢燈飛散。三年徒用工夫。鐵硯磨穿。十載謾施辛苦。<span class='note-inline'>(嗚呼)</span>七尺紅羅書姓字。一坯黃土盖文章。如是文人才子之流。一類孤魂等眾。</p>
<p>一心召請。出塵上士。飛錫高僧。精修五戒淨人。梵行比丘尼眾。黃花翠竹。空談秘密真詮。白牯黧奴。徒演苦空妙偈。<span class='note-inline'>(嗚呼)</span>經窓冷浸三更月。禪室虗明半夜燈。如是緇衣釋子之流。一類覺靈等眾。</p>
<p>一心召請。黃冠野客。羽服仙流。桃源洞裏修真。閬苑洲前養性。三花九煉。天曹未許標名。四大無常。地府難容轉限。<span class='note-inline'>(嗚呼)</span>琳觀霜寒丹竈冷。醮壇風慘杏花稀。如是玄門道士之流。一類遐靈等眾。</p>
<p>一心召請。江湖覊旅。南北經商。圖財萬里遊行。積貨千金貿易。風霜不測。身膏魚腹之中。途路難防。命喪羊腸之險。<span class='note-inline'>(嗚呼)</span>滯魄北隨雲黯黯。客魂東逐水悠悠。如是他鄉客旅之流。一類孤魂等眾。</p>
<p>一心召請。戎衣戰士。臨陣徤兒。紅旗影裏爭雄。白刃叢中敵命。鼓金初振。霎時腹破膓穿。勝敗纔分。遍地肢膓首碎。<span class='note-inline'>(嗚呼)</span>漠漠黃沙聞鬼哭。茫茫白骨少人收。如是陣<span class='corr'>已</span>兵卒之流。一類孤魂等眾。</p>
<p>一心召請。懷躭十月。坐草三朝。初欣鸞鳳和鳴。次望熊羆叶夢。奉恭欲唱。吉㐫只在片時。璋瓦未分。母子皆歸長夜。<span class='note-inline'>(嗚呼)</span>花正開時遭急雨。月當明處覆烏雲。如是血湖產難之流。一類孤魂等眾。</p>
<p>一心召請。蠻夷戎狄。瘖瘂盲聾。勤勞失命庸奴。妬忌傷身婢妾。輕欺三寶。罪[億-音+(天*天)]積若河沙。忤逆雙親。兇惡浮于宇宙。<span class='note-inline'>(嗚呼)</span>長夜漫漫何日曉。幽關隱隱不知春。如是冥頑悖逆之流。一類孤魂等眾。</p>
<p>一心召請。宮幃美女。閨閣佳人。胭脂畵面爭妍。龍麝熏衣競俏。雲收雨散。魂消金谷之園。月缺花殘。膓斷馬嵬之驛。<span class='note-inline'>(嗚呼)</span>昔日風流都不見。綠楊芳草髑髏寒。如是裙釵婦女之流。一類孤魂等眾。</p>
<p>一心召請。饑寒丐者。刑戮囚人。遇水火以<span class='corr'>己</span>身。逢虎狼而失命。懸梁服毒。千年怨氣沉沉。雷擊崕崩。一點驚魂漾漾。<span class='note-inline'>(嗚呼)</span>暮雨青烟寒鵲噪。秋風黃葉亂鴉飛。如是傷<span class='corr'>已</span>橫死之流。一類孤魂等眾。</p>
<p>一心召請。法界六道。大地含靈。面然所統。薜茘多眾。塵沙種類。依草附木。魑魅魍魎。滯魄孤魂。自他先亡。家親眷屬等眾惟願承。</p>
<p>三寶力。仗秘密言。此夜今時。來受無遮。甘露法食。受此無遮。甘露法食。</p>
<p>上來召請。悉<span class='corr'>已</span>來臨。大眾慈悲。齊聲嘆悼。</p>
<p>近代先朝。帝主尊榮位。勳戚王侯。玉葉金枝貴。宰輔中宮。綵女嬪妃類。夢斷華胥。來受甘露味。</p>
<p>國士朝臣。經緯匡時世。牧化黎民。未遂忠良志。失寵懷憂。謫降邊邦地。戀國遊魂。來受甘露味。</p>
<p>武將戎臣。統領三軍隊。結陣交鋒。鑼鼓喧天地。北戰南征。失陷沙場內。為國亡身。來受甘露味。</p>
<p>學古窮今。錦繡文章士。映雪偷光。苦志寒窓內。命運蹉跎。金榜無名字鬱鬱幽魂。來受甘露味。</p>
<p>割愛辭親。早入空門內。訪道尋師。只為超生死。暑往寒來。不覺無常至。返照回光。早證菩提位。</p>
<p>羽服黃冠。早發修真志。煉藥燒丹。養性還元氣。苦行勞神。指望登仙位。莫戀遺形。來受甘露味。</p>
<p>孝子賢孫。義勇忠良士。烈女貞妻。視死如歸去。仗節亡軀。千古留英氣。耿耿靈魂。來受甘露味。</p>
<p>女道尼流。身住黃金地。鸞鳳緣空。不染人間事。未了無為。流浪虗生死。清淨幽魂。來受甘露味。</p>
<p>地理天文。醫藥陰陽類。卜卦占龜。風鑑并星士。報吉談凶。難免無常至。棄偽歸真。來受甘露味。</p>
<p>坐賈行<span class='corr'>商</span>。種種經營輩。藝術多能。貿易求財利。背井離鄉死在他方地。旅夢悠悠來受甘露味。</p>
<p>犯法遭刑。牢獄長幽繫。負命謀財。債主冤家類。腫毒瘟㾮。凍死饑亡輩。速離黃泉。來受甘露味。</p>
<p>車碾傷殘。馬踏身形碎。墻倒崕崩。自刎懸梁縊。水火漂。焚虎咬蛇傷類。九橫孤魂。來受甘露味。</p>
<p>食血茹毛。生長蠻夷地。負債償勞。婢妾并奴隷瘖瘂盲聾。殘疾無依恃。受苦冤魂。來受甘露味。</p>
<p>忤逆爺娘。怨黷天和地。謗佛欺僧。毀像焚經偈。邪見深沉。苦報無邊際。十惡狂魂。來受甘露味。</p>
<p>大施門開。薦㧞孤魂輩。祖稱先亡。五姓冤家類。八難三途。平等俱超濟。仗佛慈光。來受甘露味。</p>
<p>阿彌陀佛。宿有無邊誓。觀見迷途。苦海常漂溺。垂手提携。特駕慈航至。普度眾生。同赴蓮池會。</p>
<p>∴蓮池海會佛菩薩</p>

<div class="lg regular"><div class='lg-row'>我以大悲佛神力　召請冥陽諸有情</div>
<div class='lg-row'>曠劫饑虗餓鬼等　不違佛勅來降臨</div>
</div></div>
<div class='div-other'><a id='mulu63' />
<p class='h1'>次結召請餓鬼印</p><p style="margin-left:1em"><span class='note-inline'>(左羽作無畏相直前舒掌竪掌向外右羽向前竪四度微曲進度鈎召真言曰)</span>。</p>
<p class="dharani">唵即納即葛移希曳<span class='note-inline'>(二合)</span>歇莎訶</p>
<div><img src='../images/X59p0340_01.gif' alt='X59p0340_01.gif' /></div>
<p style="margin-left:1em"><span class='note-inline'>(此印呪。出燄熾餓鬼母本續。自身想觀自在菩薩。心月輪上想。紅色hrīḥ　字。[口*紇]哩(二合)　印及字母。流出光明。照彼罪人。口誦神呪。隨光來至行者面前。大眾贊善安慰。既至道場。遶佛三匝。投身布禮。至回向<span class='corr'>已</span>。還禮聖眾。退坐一面。從壇東門至于南門。地獄眾居。南門至西南隅。餓鬼眾居西南隅至西門。畜生趣居。自西門至西北隅。人趣宮室。西北隅至北門。修羅所居。北門至東門。天仙所居。或無壇室。自上至下。勝劣居之。亦得重座。色印如開合錄說)</span>。</p>
<p>既召請<span class='corr'>已</span>。普皆雲集。以愍念心。讚嘆慰喻。令歡喜<span class='corr'>已</span>。渴仰于法。</p>
<p>善來諸佛子。曾結勝緣故。今遇此佳會。勿得生憂怖。一心渴仰法。不出于此時。戒品而沾身。速令離苦趣。</p>

<div class="lg regular"><div class='lg-row'>汝等諸佛子　得遇道場中　所有一切罪</div>
<div class='lg-row'>召入金剛掌</div>
</div></div>
<div class='div-other'><a id='mulu64' />
<p class='h1'>次結召罪印</p><p style="margin-left:1em"><span class='note-inline'>(二羽金剛縛忍願伸如針進力曲如鈎召罪真言曰)</span>。</p>
<p class="dharani">唵薩哩斡<span class='note-inline'>(二合)</span>巴鉢羯哩<span class='note-inline'>(二合)</span>沙拏<span class='note-inline'>(二合)</span>月戍䭾納斡資囉<span class='note-inline'>(二合)</span>薩埵薩麻耶吽拶</p>
<div><img src='../images/X59p0341_01.gif' alt='X59p0341_01.gif' /></div>
<p style="margin-left:1em"><span class='note-inline'>(師印呪可知。應想于二中指尖上。想白色[口*紇]哩(二合)　字出光。入彼身中。出其罪猶如烟霧而合。問。罪無hrīḥ　實體。云何今說。如彼烟霧出。有實體耶。答雖無實體能充塞天地。障蔽心目。不能得見諸佛清淨境界。今借諸霧。為所緣相。以召其罪。鈎罪契經云。曲進力度于忍願。皆作跋折囉服形。勿相拄著。觀自身成觀自在菩薩。心月輪上。想白色[口*紇]哩字。出鈎火光。口出秘密言。鈎攝一切有情。三惡趣業。并自身三惡趣業。黑色如雲霧。眾罪召入掌。變成諸鬼形。金剛頂瑜伽念誦云。誦此秘密時。想彼罪形。如鬼。黑色髮竪。即以二羽諸度。各各相鈎。頭入掌內。想以進力二度。鈎夾彼罪。令入掌中。隨結摧罪印相餘度面各相捻。忍願二度直伸如針)</span>。</p>

<div class="lg regular"><div class='lg-row'>摧罪諸惡業　猶如劫火滅　火滅還曾有</div>
<div class='lg-row'>金剛碎微塵</div>
</div></div>
<div class='div-other'><a id='mulu65' />
<p class='h1'>次結摧罪印</p><p class="dharani">唵斡資囉<span class='note-inline'>(二合)</span>巴尼月斯普<span class='note-inline'>(二合)</span>吒耶薩哩斡<span class='note-inline'>(二合)</span>阿巴耶班塔拏尼不囉<span class='note-inline'>(二合)</span>穆恰耶薩哩斡<span class='note-inline'>(二合)</span>阿巴耶葛諦毗藥<span class='note-inline'>(二合)</span>薩哩斡<span class='note-inline'>(二合)</span>薩埵喃薩哩斡<span class='note-inline'>(二合)</span>答塔葛達斡資囉<span class='note-inline'>(二合)</span>三麻耶吽怛囉吒</p>
<div><img src='../images/X59p0341_02.gif' alt='X59p0341_02.gif' /></div>
<p style="margin-left:1em"><span class='note-inline'>(師印呪可知。于二中指尖上。左想怛囉（二合）a字。右想吒　字。並金色。廖<span class='corr'>ṭa</span>　當行人身自增長作青色綠色。觀音菩薩之身。每念呪一遍。二中指摩搖。至後一遍叉過拍手作聲。想彼罪山。猶如瓦塌而倒。前來所召之罪。如烟霧者。應念而散。問。罪無體相。云何摧耶。答。正謂之無故摧也。若決定有。豈能摧耶。a<span class='corr'>ṭa</span>)</span>。</p>
<p style="margin-left:1em"><span class='note-inline'>(鈎罪經云。心月輪上。想青色[口*紇]哩(二合)　字出光照hrīḥ　前罪業相。應將忍願三拍。摧前眾罪形狀。口誦密言。罪相悉摧盡。令滅無有餘。金剛頂念誦法云。于願度端想一答囉a字。忍度端想一吒　字。復于字上。想<span class='corr'>ṭa</span>　生火燄。夾取彼罪誦摧罪呪。誦密語<span class='corr'>已</span>。用力撚之。如彈指法。右上左下。或準金剛頂經。身作降三世。印觀獨股杵。厲聲誦真言。忍願應三拍。約文中云。業報有二。業中復有現行種子成就。現行業中有定不定。今此印中。滅不定業者也)</span>。</p>

<div class="lg regular"><div class='lg-row'>定業不可轉　三昧加持力　無始諸障難</div>
<div class='lg-row'>一切皆消滅</div>
</div></div>
<div class='div-other'><a id='mulu66' />
<p class='h1'>次結破定業印</p><p style="margin-left:1em"><span class='note-inline'>(二羽金剛掌進力屈二節禪智押二度淨業真言曰)</span>。</p>
<p class="dharani">唵斡資囉<span class='note-inline'>(二合)</span>葛哩麻<span class='note-inline'>(二合)</span>月束塔耶薩哩斡<span class='note-inline'>(二合)</span>阿咓囉拏你<span class='note-inline'>(二合)</span>菩塔薩底曳<span class='note-inline'>(二合)</span>納三麻耶吽</p>
<div><img src='../images/X59p0341_03.gif' alt='X59p0341_03.gif' /></div>
<p style="margin-left:1em"><span class='note-inline'>(師印呪可知。心月輪上。想一青色[口*紇]哩(二合)　字出hrīḥ　光。照前諸鬼眾。所有諸佛出世不通懺悔之業。應想自性清淨。本無作想。觀彼鬼眾。及佛與心。三無差別。是名破決定業也。此一法正是斷所知障。學者須知之)</span>。</p>
<p style="margin-left:1em"><span class='note-inline'>(此印呪出不動本續。有十二種諸佛不通懺悔定業印。又云。手結定業印。自身想觀自在菩薩心月輪上。想青色[口*紇]哩(二合)　字出光。口誦心密言。照前諸鬼hrīḥ　等。所有諸佛不通懺悔之業。并自身三惡趣業。轉重為輕。重即定業。此中轉滅粗重決定業故。以上二印。淨現行竟。輕微種子。滅罪印除。淨業。準儀軌經文)</span>。</p>

<div class="lg regular"><div class='lg-row'>罪性本空由心造　心若滅時罪亦亡</div>
<div class='lg-row'>罪亡心滅兩俱空　是則名為真懺悔</div>
</div></div>
<div class='div-other'><a id='mulu67' />
<p class='h1'>次結懺悔滅罪印</p><p style="margin-left:1em"><span class='note-inline'>(二羽金剛縛進力屈二節禪智押二度懺悔真言曰)</span>。</p>
<p class="dharani">唵薩哩斡<span class='note-inline'>(二合)</span>巴鉢月斯普<span class='note-inline'>(二合)</span>吒怛賀納斡資囉<span class='note-inline'>(二合)</span>耶莎訶</p>
<div><img src='../images/X59p0342_01.gif' alt='X59p0342_01.gif' /></div>
<p style="margin-left:1em"><span class='note-inline'>(師印呪可知。應想二屈指上。有白色[口*紇]哩(二合)　字。入hrīḥ　彼鬼身。如日爍露之狀。罪垢銷鎔。猶如墨汁。從足流下。滲入地中。至金剛際。問。前來既召既摧既破。今復為懺悔何耶。答。前來並是理懺悔。今者方是事懺悔。理事無礙故不濫也。又問。何罪如墨汁。答罪者。黑業也。故以黑表。汁有流注之義。故云。如墨汁者也)</span>。</p>
<p>諸佛子等。既懺悔<span class='corr'>已</span>。百劫積集罪。一念頓消除。如火焚枯草。滅盡無有餘。</p>

<div class="lg regular"><div class='lg-row'>一滴清凉水　能除饑渴痟　彈洒灌頂門</div>
<div class='lg-row'>悉令獲安樂</div>
</div></div>
<div class='div-other'><a id='mulu68' />
<p class='h1'>次結妙色身如來施甘露印</p><p style="margin-left:1em"><span class='note-inline'>(或云施清凉印。即以右羽轉腕向前。進禪度相彈。施甘露真言)</span>。</p>
<p class="dharani">那謨蘇嚕癹耶答塔葛達耶怛牒塔唵酥嚕酥嚕鉢囉<span class='note-inline'>(二合)</span>酥嚕鉢囉<span class='note-inline'>(二合)</span>酥嚕莎訶</p>
<div><img src='../images/X59p0342_02.gif' alt='X59p0342_02.gif' /></div>
<p style="margin-left:1em"><span class='note-inline'>(師印呪可知。結印誦呪想左手願上。有一白色鑁　字。流出甘<span class='corr'>vaṃ</span>　露如水。銀。色。是真智所成。右手點取。彈洒虛空。想諸天及人鬼等類。觸此甘露悉具色相。猛火悉滅。普得清凉。離饑渴想滅心執障)</span>。</p>

<div class="lg regular"><div class='lg-row'>汝等自從無量劫　造諸惡業起慳貪</div>
<div class='lg-row'>由此業力閉咽喉　仗此密言悉開通</div>
</div></div>
<div class='div-other'><a id='mulu69' />
<p class='h1'>次結開咽喉印</p><p style="margin-left:1em"><span class='note-inline'>(儀軌經云。左羽想持蓮花。右羽忍禪彈作聲。隨誦而彈之開咽喉真言曰)</span>。</p>
<p class="dharani">唵那謨癹葛咓諦月補辣葛得囉<span class='note-inline'>(二合)</span>耶答塔葛達耶</p>
<div><img src='../images/X59p0342_03.gif' alt='X59p0342_03.gif' /></div>
<p style="margin-left:1em"><span class='note-inline'>(師印呪可知。結印誦呪。左手掌中。想一青色蓮花蓮花上想一白色阿hrīḥ字。流出性水。極甚清冷。右手點取。彈洒虛空。想諸鬼眾。得觸此水。咽喉廣大。清涼潤澤。無所障礙。問。何前來多用[口*紇]哩(二合)　字。此獨用hrīḥ　āḥ字。何也。答。阿字是語種。故依三本而續用之也)</span><span class='note-inline'>(此廣博身如來開咽喉印。依唧怛哩法師說。師是加行位菩薩知之。自身想觀自在菩薩。心月輪上。想白色[口*紇]哩(二合)　字hrīḥ　出光。照前鬼神等。手結施清凉印。口誦心密言。并忍禪開左手蓮花時。想鬼神等咽喉自開。通達無礙。便得出聲。接得名號。隨聞記云。右手禪度上。想一月輪。輪上想一白色阿　字。流出般若甘露法水。以忍禪彈時。左手蓮āḥ　花開拆。甘露滿中。想諸鬼神。咽喉開通。清凉潤澤。無所障礙)</span>。</p>
<p>語諸佛子。今為汝等。作印呪<span class='corr'>已</span>。咽喉自開。通達無礙。離諸障難。</p>
<p>諸佛子等。我今為汝。稱讚如來。吉祥名號。能令汝等。永離三途。八難之苦常為如來。真淨佛子。</p>
</div>
<div class='div-other'><a id='mulu70' />
<div class='div-other'><a id='mulu71' />
<p class='h2'>南無寶勝如來</p><p style="margin-left:1em"><span class='note-inline'>(二羽金剛掌。六度內相义。進力頭相拄。禪二羽金剛。掌。六度內相义。進力頭相拄。禪智側竪立。稱贊七佛。由二益故一則總能滅除諸業報障。二乃莊嚴役等令成法器)</span>。</p>
<p class="dharani">那謨囉怛納<span class='note-inline'>(二合)</span>怛囉耶答塔葛達耶</p>
<div><img src='../images/X59p0342_04.gif' alt='X59p0342_04.gif' /></div>
<p style="margin-left:1em"><span class='note-inline'>(誦彼如來。結彼手印。應不離自身觀音也)</span>。</p>
<p>諸佛子等。若聞寶勝如來名號。能令汝等。塵勞業火。悉皆消滅。</p>
</div>
<div class='div-other'><a id='mulu72' />
<p class='h2'>南無離怖畏如來</p><p style="margin-left:1em"><span class='note-inline'>(右羽胸前竪。忍禪智相捻。掌覆指下垂。左掌仰上舒)</span>。</p>
<p class="dharani">那謨微葛怛得囉<span class='note-inline'>(二合)</span>納耶答塔葛達耶</p>
<div><img src='../images/X59p0342_05.gif' alt='X59p0342_05.gif' /></div>
<p>諸佛子等。若聞離怖畏如來名號。能令汝等。常得安樂。永離驚怖。清淨快樂。</p>
</div>
<div class='div-other'><a id='mulu73' />
<p class='h2'>南無廣博身如來</p><p class="dharani">那謨癹葛咓諦月補辣葛得囉<span class='note-inline'>(二合)</span>耶答塔葛達耶</p>
<div><img src='../images/X59p0343_01.gif' alt='X59p0343_01.gif' /></div>
<p>諸佛子等。若聞廣博身如來名號。能令汝等。餓鬼針咽。業火停燒。清凉通達。所受飲食。得甘露味。</p>
</div>
<div class='div-other'><a id='mulu74' />
<p class='h2'>南無妙色身如來</p><p class="dharani">那謨蘇嚕叭耶答塔葛達耶</p>
<div><img src='../images/X59p0343_02.gif' alt='X59p0343_02.gif' /></div>
<p>諸佛子等。若聞妙色身如來名號。能令汝等。不受醜陋。諸根具足。相好圓滿。殊勝端嚴。天上人間。最為第一。</p>
</div>
<div class='div-other'><a id='mulu75' />
<p class='h2'>南無多寶如來</p><p><span class='note-inline'>(二羽虛合掌。胷前蓮花狀)</span>。</p>
<p class="dharani">那謨波虎囉怛納<span class='note-inline'>(二合)</span>耶答塔葛達耶</p>
<p>諸佛子等。若聞多寶如來名號。能令汝等。具足財寶。稱意所須。受用無盡。</p>
<div><img src='../images/X59p0343_03.gif' alt='X59p0343_03.gif' /></div>
</div>
<div class='div-other'><a id='mulu76' />
<p class='h2'>南無阿彌陀如來</p><p><span class='note-inline'>(以右壓左。禪智相拄)</span>。</p>
<div><img src='../images/X59p0343_04.gif' alt='X59p0343_04.gif' /></div>
<p class="dharani">那謨阿彌哆婆耶答塔葛達耶</p>
<p>諸佛子等。若聞阿彌陀如來名號。能令汝等。往生西方。極樂淨土。蓮花化生。入不退地。</p>
</div>
<div class='div-other'><a id='mulu77' />
<p class='h2'>南無世間廣大威德自在光明如來</p><p class="dharani">那謨盧迦委斯的<span class='note-inline'>(二合)</span>呤捺<span class='note-inline'>(二合)</span>第唧說囉不囉<span class='note-inline'>(二合)</span>癹耶答塔葛達耶</p>
<p style="margin-left:1em"><span class='note-inline'>(右羽曲仰拳。忍禪度相彈。左掌仰上。五指皆舒)</span>。</p>
<div><img src='../images/X59p0343_05.gif' alt='X59p0343_05.gif' /></div>
<p>諸佛子等。若聞世間廣大。威德自在。光明如來名號。能令汝等。獲得五種功德。一者于諸世間。最為第一二者得菩薩身。端嚴殊勝。三者威德廣大。超過一切外道天魔。如日照世。顯于大海。功德巍巍。四者得大自在。所向如意。似鳥飛空。而無阻礙。五者得大堅固。智慧光明。身心明徹。如琉璃珠。</p>
<p style="margin-left:1em"><span class='note-inline'>(稱贊畢。阿闍黎白云)</span>。</p>
<p>諸佛子等。此七如來。以誓願力。拔濟眾生。永離煩惱。脫三塗苦。安隱常樂。一稱其名。千生離苦。證無上道<span class='note-inline'>(三說)</span>。</p>
</div></div>
<div class='div-other'><a id='mulu78' />
<p class='h1'>次與汝等皈依三寶</p>
<div class="lg regular"><div class='lg-row'>皈依佛兩足尊　皈依法離欲尊</div>
<div class='lg-row'>皈依僧眾中尊　皈依佛不墮地獄</div>
<div class='lg-row'>皈依法不墮餓鬼　皈依僧不墮傍生</div>
<div class='lg-row'>汝等佛子</div>
</div><p>皈依佛竟　皈依法竟　皈依僧竟<span class='note-inline'>(以上俱阿闍黎三說表白三和)</span>。</p>

<div class="lg regular"><div class='lg-row'>皈依三寶故　如法堅護持　自離邪見道</div>
<div class='lg-row'>是故至心禮</div>
</div></div>
<div class='div-other'><a id='mulu79' />
<p class='h1'>次結三寶印</p><p style="margin-left:1em"><span class='note-inline'>(左羽作拳相竪進度當胷。右手屈力度。心想誦真言)</span>。</p>
<div><img src='../images/X59p0343_06.gif' alt='X59p0343_06.gif' /></div>
<p class="dharani">唵婆<span class='note-inline'>(重呼)</span>龕</p>
<p>南無佛。南無法。南無僧。我今發心。不為自求人天福報。聲聞緣覺。乃至權乘諸位菩薩。唯依最上乘發菩提心。願與法界眾生。一時同得阿耨多羅三藐三菩提。</p>
<p>今所發覺心。遠離諸性相。蘊處及界等。能取所取執。諸法悉無我。平等如虗空。自心本不生。空性圓寂故。如諸佛菩薩發大菩提心。我亦如是發。是故至心禮。</p>
</div>
<div class='div-other'><a id='mulu80' />
<p class='h1'>次與汝等發菩提心</p><p style="margin-left:1em">汝等諦聽<span class='note-inline'>(阿闍黎鳴尺一下白四弘誓願)</span>。</p>

<div class="lg regular"><div class='lg-row'>眾生無邊誓願度　煩惱無盡誓願斷</div>
<div class='lg-row'>法門無量誓願學　佛道無上誓願成</div>
</div>
<div class="lg regular"><div class='lg-row'>假使熱鐵輪　於汝頂上旋　終不為此苦</div>
<div class='lg-row'>退失菩提心</div>
</div></div>
<div class='div-other'><a id='mulu81' />
<p class='h1'>次結發菩提心印</p><p style="margin-left:1em"><span class='note-inline'>(二羽虛合。如蓮花狀。以印心上)</span>。</p>
<p class="dharani">唵補提即答沒怛巴達野彌</p>
<div><img src='../images/X59p0344_01.gif' alt='X59p0344_01.gif' /></div>
<p style="margin-left:1em"><span class='note-inline'>(師印呪可知應想心佛眾生。三無差別。于一念間。融成一廣大月輪。如八月十五日夜。中宵無雲之時。極甚清凉。皎潔與虛空齊等。于月輪中。想一金色阿hrīḥ字。如秋毫之末。非有非無故。當爾之時不得加了于知。上無佛可成下無生可度。中無行可修。煩惱菩提。生死涅槃淨盡。此為大要。宜善用心焉。不惟為鬼神作利益。行人不久亦即就此中了解者矣。師誦呪眾和三聲次白云)</span>。</p>
<p>今為汝等。發菩提心竟。諸佛子等。當知菩提心者。從大悲起。成佛正因。智慧根本。能破無明。煩惱惡業。不被染壞。</p>
</div>
<div class='div-other'><a id='mulu82' />
<p class='h1'>次與汝等受三昧耶戒</p><p style="margin-left:1em"><span class='note-inline'>(行者鳴尺一下。白云)</span>。</p>
<p>一攝律儀戒。無惡不斷。起正道行。是斷德因。修成法身。二攝善法戒。無善不積。起助道行。是智德因。修成報身。三攝眾生戒。無生不度。起不住道。是恩德因。修成化身。</p>
<p style="margin-left:1em"><span class='note-inline'>(既成大器。堪受寶戒。三昧耶者。準大樂金剛三昧經云。三昧名為本誓。亦名時。亦名期契。亦名曼茶羅。乃異名也。故有四種。一大。二三昧耶。三法。四羯磨。曼茶羅者。此四摠攝一切曼茶羅。又三昧耶。亦四智印。即大智印。三昧耶智印。法智印。羯磨智印。又神變義釋云。三昧耶者。是平等義。是本誓義。是除障義。是驚覺義。言平等者。謂如來現證此三昧時。一切眾生。種種身語意。皆悉與如來等。禪定智慧。與實相身。亦畢竟等。初發心時。與地波羅蜜滿時。亦畢竟等。是故出誠諦言。以告眾生。若我所言。必定不虗者。亦合一切眾生。發此忱諦之言時。亦蒙三蜜加持。無盡莊嚴。與如來等。以是因緣故。能作金剛事業。故名三昧耶也。言本誓者。如來現證此三昧時。見一切眾生。悉有成佛義故。即將立大誓願。我今要從普門。以無量方便。合一切眾生。皆至無上菩提。劑眾生界未盡以來。我之事業終不休息。若有眾生隨我本誓。發此忱實言時。亦令彼所為事業。皆悉成金剛性。故名三昧耶也。言除障者。如來見一切眾生。悉有如來法界。但有一念無明故。常在其前。而不覺知。是故發誠實言。我今要當設種種方便。普為一切眾生。抉除眼膜。若我誓願。必當成就者。令諸眾生。隨我方便。說此忱實言時。乃至于一切眾生。獲無垢眼。障盖都盡故名三昧耶也。言驚覺義者。如來以一切眾生。皆在無明睡故。于如是功德。不自覺知。故以議言感動。令得醒悟。亦以此驚覺諸菩薩等。令發起禪定窟。學師子頻申三昧。若真言行人說此三昧耶者。我等諸佛。亦當憶持本誓。不得違越。猶如國王。自制法<span class='corr'>已</span>。遂自敬順行之。故名三昧耶也。具如是等。廣大甚深微妙之義。故名三昧耶也)</span>。</p>

<div class="lg regular"><div class='lg-row'>汝等受佛戒　即入諸佛位　位同大覺<span class='corr'>已</span></div>
<div class='lg-row'>真是諸佛子</div>
</div></div>
<div class='div-other'><a id='mulu83' />
<p class='h1'>次結三昧耶印</p><p style="margin-left:1em"><span class='note-inline'>(二羽金剛縛。忍願申如針。誦真言曰)</span>。</p>
<p class="dharani">唵三摩耶薩埵鑁</p>
<div><img src='../images/X59p0344_02.gif' alt='X59p0344_02.gif' /></div>
<p style="margin-left:1em"><span class='note-inline'>(師印呪可知。應想印中有白色鑁　字。放大光明。普<span class='corr'>vaṃ</span>　照所請一切有情。彼諸有情。蒙光照及三世諸佛。戒波羅蜜。一時圓滿。法界善法。想為光明。流光灌頂。貯彼身中。身同普賢。坐大月輪。紹諸佛職。為佛嫡子也據本文義。無別觀想。但如印呪。自成受懺。如金剛頂經說。若誦此呪一遍。如入壇輪。證三摩提。一切善法。皆悉滿足。三聚淨戒。俱時圓滿。身同普賢。坐大月輪。一切諸佛。憶昔本誓觀察護念。設有人曾受佛戒。惡心破毀。不復清淨者。若誦此呪一七遍<span class='corr'>已</span>。破戒罪垢。悉得清淨。一切戒品。還得如故。一切壇法。未經師受誦呪七遍。即許行作。不成盜法)</span>。</p>
<p>今為汝等。授三昧耶戒竟從今以去。能令汝等。入如來位。是真佛子。從法化生。得佛法分。</p>

<div class="lg regular"><div class='lg-row'>汝等冥陽諸有情　我今施汝甘露食</div>
<div class='lg-row'>法力加持徧十方　令汝一一皆飽滿</div>
</div></div>
<div class='div-other'><a id='mulu84' />
<p class='h1'>次結無量威德自在光明如來印</p><p style="margin-left:1em"><span class='note-inline'>(藏本云。左印想持器右羽彈忍禪。隨聞記云。想字有據作如字。理甚允當。行者思之)</span>。</p>
<p class="dharani">嚩薩哩斡<span class='note-inline'>(二合)</span>答塔葛達阿咓盧揭諦鑁婆囉鑁婆囉三婆囉三婆囉吽</p>
<div><img src='../images/X59p0345_01.gif' alt='X59p0345_01.gif' /></div>
<p style="margin-left:1em"><span class='note-inline'>(師印呪可知。侍者取水點腕中及桶中。退坐本位。師應以<span class='corr'>右</span>手怖畏彈指遣左手魔礙。念云吽吽癹怛。念三遍。問。手有何魔耶答。為手中有諸<span class='corr'>戶</span>蟲。次變空念云。唵㰠或三遍。問。變空此手。其意如何。答。以此手是赤白二種不淨所成。故空之。令成勝妙功德莊嚴手也。問。前來入禪定。則自<span class='corr'>己</span>是菩薩。今復何故又遣魔變空。答。法華經云。世尊說無量義<span class='corr'>已</span>。又入三昧放光。至開寶塔又入定放光。豈不濫耶。盖因一事而彰一法。譬乎世禮。祀宗廟之人。非不齋戒沐浴。及至登殿之時。却又盥手。何也。為表敬也。今再遣魔變空。表慈之深。悲之極。用心之切也。次于一念間。頓成勝妙之手。於手掌中。出一紅色[口*邦]　字。變成紅色蓮花。花上想一白色<span class='corr'>paṃ</span>　鑁　字。明點中流出無盡飲食。想面前水器。盡成摩<span class='corr'>vaṃ</span>　竭陀國之斛。七寶嚴飾。滿盛勝妙食等。然後想此字種。流出無盡飲食變滿法界。念唵　阿　[口*紇]哩(二合)　oṃ　āḥ　吽　呪一百八遍。或四十九遍。當自知時。次念變hrīḥ　hūṃ　食呪。每一念于明點中。想取飲食彈洒虗空)</span>。</p>
<p style="margin-left:1em"><span class='note-inline'>(準本經云。阿難白佛。大悲世尊。願救我苦。所以者何昨夜三更。經行靜處念所受法。見燄口。鬼而語我言。汝過三日。必當命盡。生餓鬼中。我問鬼言。云何令我得免斯苦。餓鬼答言。汝若能施。百千萬億那由他。恒河沙數無量餓鬼。婆羅門仙。閻羅所司。業道冥官。及諸鬼神。侍從眷屬。先亡久遠。平等普施。餓鬼飲食。汝得增壽。白言世尊。云何能辯無量飲食充足。佛告阿難。汝今勿怖。我念過去無量劫中。曾作婆羅門時。于觀世音菩薩摩訶薩邊。受得陀羅尼。名曰無量威德自在光明如來陀羅尼法。汝若善能作此陀羅尼法。加持七遍。能令一食。變成種種甘露飲食。即能充足百千俱胝那由他。恒河沙數。一切餓鬼。婆羅門仙。異類鬼神。上妙飲食。皆得飽滿。如是等眾。一一皆得摩伽陀國所用之斛。此食此水。量同法界。食之無盡。皆獲聖果。解脫苦身。佛告阿難。汝今受此陀羅尼法。令汝福德。壽命增長。餓鬼生天。及生淨土。受人天身。能令施主。轉障消灾。延年益壽。現招勝福。當得菩提。云云此呪舊多一鑁字應準本經儀軌除之)</span>。</p>
<p>語諸佛子。今為汝等。作印呪<span class='corr'>已</span>。變此一食。為無量食。大如須彌。量同法界。終無能盡。</p>

<div class="lg regular"><div class='lg-row'>由此真言力　變食作乳海　普施餓鬼等</div>
<div class='lg-row'>身心皆飽滿</div>
</div></div>
<div class='div-other'><a id='mulu85' />
<p class='h1'>復結前印誦乳海真言</p><p class="dharani">那麻三鬘哆勃塔喃鑁</p>
<div><img src='../images/X59p0345_02.gif' alt='X59p0345_02.gif' /></div>
<p style="margin-left:1em"><span class='note-inline'>(師印呪可知。應想明點中。流出甘露。以右手点取。彈洒虗空。如雨注下。凡所至處。即成長河酥酪也。問。何以少小器水等。徧滿法界。答。心力難思。故也。況又藉神呪。及字種觀想等力乃至諸佛。冥加禪定之力。豈不能變小成大。化少為多也。且如樂巴一巵之酒。以術力尚能化為霖雨。何呪神呪難思之力者乎。行者亦不可不專注用心也。又問。何故不以飲食施之。却用水也。答。彼鬼趣多為業火所燒。故今以水施之。沃滅其業火。佛云。彼鬼等。百千萬劫。不聞漿水之名。何況得飲。又云。彼鬼在恒河邊而不見水。設使得見。變成膿血。若飲之時。入腹化為猛燄。熱燒心腹。難堪痛苦。悲哉。悲哉。故今以水施之。體此意也。又番本云。蘇嚕巴。此云水。施食則知本乎施水矣。今世俗不知。多用施食水亦失矣。況今施食。亦不專用水。彼器中皆投飯。七粒徧十方是也。故勿疑諸耳)</span>。</p>
<p>語諸佛子。今為汝等。作印呪<span class='corr'>已</span>。由此印呪。加持威力。想于印中。流出甘露。成於乳海。流注法界。普濟汝等。一切有情。充足飽滿。</p>

<div class="lg regular"><div class='lg-row'>汝等業障鬼　變火不能食　今誦秘密言</div>
<div class='lg-row'>法食皆飽滿</div>
</div></div>
<div class='div-other'><a id='mulu86' />
<p class='h1'>次誦障施鬼真言</p><p class="dharani">唵啞吽拶辣彌擔薩哩斡<span class='note-inline'>(二合)</span>不哩<span class='note-inline'>(二合)</span>的毗牙<span class='note-inline'>(二合)</span>莎訶</p>
<div><img src='../images/X59p0345_03.gif' alt='X59p0345_03.gif' /></div>
<p style="margin-left:1em"><span class='note-inline'>(師印呪可知。應埀展右羽想右掌中有一鑁　字。明點中流出<span class='corr'>vaṃ</span>　甘露。從左掌而下。念唵　啞　[口*紇]哩(二合)　oṃ　āḥ　hrīḥ　吽　字一百八遍。或hūṃ　三七遍皆可。侍者至師前作禮。取淨瓶出壇將淨水徐徐注下。師至唱時。想彼障施鬼。悉皆胡跪。師想自身觀音。徧至其前。而施甘露。從頂上入。滅其業火而得清涼。呪三遍各彈指一下。呪三遍或七遍。障施鬼等飽滿懽喜。彈指一下。是時行者。即以右羽持甘露器。面向東立。瀉于壇前。或淨地上。或于石上。或新淨瓦盆。亦名盂蘭盆。生臺亦得。或泉池河海長流水中。不得瀉于石榴桃樹之下。鬼神懼怕。不得食之。若聖眾壇中。明王諸天。若施飲食。置生臺上。是本法也。若供養諸佛聖眾。于上五更晨朝日出是供養時。若鬼神法。于人定亥時。本人定時。阿闍黎法。若於齋時。盡于一日。但加持飲食水等。布施飛空烏獸水族之類。不揀時節。但用施之。若作餓鬼施食之法。當于亥時。若于齋時施餓鬼食者。徒設功勞。終無効也。不是時節。妄生虗誑。鬼神不得食也。不從師得。自招殃咎。成盜法罪。佛說普賢曼拏羅經云。左手彈指。一切善事。速疾成就。右手彈指。速疾集會蘇悉地羯羅供養法云。兩手各作彈指。是辟除法也)</span>。</p>
<p>諸佛子等。雖復方以類聚。物以羣分。然我所施。一切無礙。無高無下。平等普徧。不擇冤親。汝等今日。勿得以貴輕賤。以強凌弱。擁遏孤幼。令不得食。使不均平。越佛慈濟。必須互相愛念。猶如父母憶子之想。語諸佛子。汝等各有父母。兄弟姊妹。妻子眷屬。善友親戚。或有事緣。來不得者。汝等佛子。慈心愛念。各各賷持飲食錢財物等。遞相布施。充足飽滿。無有乏少。令發道意。永離三塗。長越四流。當捨此身。速超道果。又為汝等。將此淨食。分為三分。一施水族。令獲人空。二施毛羣。令獲法寂。三施他方。稟識陶形。悉令充足。獲無生忍。</p>

<div class="lg regular"><div class='lg-row'>神呪加持淨法食　普施河沙眾鬼神</div>
<div class='lg-row'>願皆飽滿捨慳貪　速脫幽冥生淨土</div>
</div></div>
<div class='div-other'><a id='mulu87' />
<p class='h1'>次結普供養印</p><p class="dharani">唵葛葛納三婆斡斡資囉<span class='note-inline'>(二合)</span>斛</p>
<div><img src='../images/X59p0346_01.gif' alt='X59p0346_01.gif' /></div>
<p style="margin-left:1em"><span class='note-inline'>(師印呪可知。應想屈中指處。想白色唵　oṃ　字。明點中流出無盡供養。具足莊嚴平等供養。同聲念普供養真言或五遍或七遍。問。最初既奉献三寶施食<span class='corr'>已</span>竟。今復何故作此供養。答。前來所作。由揀聖凡。故奉献三寶後施鬼眾。今融以平等故。聖凡交徹。所以普供養也。維那白從來所受飲食文畢。師應作五供養施寶錯。念斯麻囉等呪)</span>。</p>
<p style="margin-left:1em"><span class='note-inline'>(無量壽如來儀軌云。次結大虗空菩薩印。二手合掌。二中指。右押左。外相叉。博著手背。二頭指相蹙如寶形。即成想從印中流出。無量諸供養具。衣服飲食等)</span>。</p>
<p>諸佛子等。從來所受飲食。皆是人間販鬻生命。酒脯錢財。血肉腥羶。葷辛臭穢。雖復受得。如是飲食。譬如毒藥。損壞於身。<span class='corr'>但</span>增苦木。沉淪苦海。無解脫時。我今依如來教。精誠罄捨。設此無遮。廣大法會。汝等今日。遇茲勝事。戒品沾身。于過去世。廣事諸佛。親近善友。供養三寶。由此因緣。值善知識。發菩提心。誓願成佛。不求餘果。先得道者。遞相度脫。又願汝等。晝夜恒常。擁護于我。滿我所願。以此施食。所生功德。普將回施。法界有情。共諸有情。同將此福。盡皆回施。無上菩提。一切智智。勿招餘果。願速成佛。</p>
</div>
<div class='div-other'><a id='mulu88' />
<p class='h1'>尊勝呪</p><p class="dharani">唵[口*普][口*(隆-一)]<span class='note-inline'>(二合)</span>莎訶唵捺謨癹葛斡諦薩哩斡<span class='note-inline'>(二合)</span>得囉盧迦卜囉<span class='note-inline'>(二合)</span>諦月涉瑟吒<span class='note-inline'>(二合)</span>耶勃塔耶爹捺麻答的牙<span class='note-inline'>(二合)</span>塔唵[口*普][口*(隆-一)]<span class='note-inline'>(二合)</span>[口*普][口*(隆-一)]<span class='note-inline'>(二合)</span>[口*普][口*(隆-一)]<span class='note-inline'>(二合)</span>杓訛<span class='note-inline'>(二合)</span>塔耶杓訛<span class='note-inline'>(二合)</span>塔耶月杓訛<span class='note-inline'>(二合)</span>塔耶月杓訛<span class='note-inline'>(二合)</span>塔耶啞薩麻薩蠻達啞斡癹薩思葩<span class='note-inline'>(二合)</span>囉拿葛諦葛葛拿莎癹斡月述提啞撇羶[口/貲]都[羊*含]薩哩斡<span class='note-inline'>(二合)</span>答塔葛達蘇葛答瓦囉斡拶拿啞密哩<span class='note-inline'>(二合)</span>達啞撇釋該而<span class='note-inline'>(二合)</span>馬曷木得囉<span class='note-inline'>(二合)</span>曼特囉<span class='note-inline'>(二合)</span>叭[(ㄇ@(企-止))/木]啞曷囉啞曷囉馬麻藹由而<span class='note-inline'>(二合)</span>傘塔囉尼杓訛<span class='note-inline'>(二合)</span>塔耶杓訛<span class='note-inline'>(二合)</span>塔耶月杓訛<span class='note-inline'>(二合)</span>塔耶月杓訛<span class='note-inline'>(二合)</span>塔耶葛葛拿娑癹斡月述提烏失尼沙身拶耶巴哩述鐵薩曷思囉<span class='note-inline'>(二合)</span>囉思彌<span class='note-inline'>(二合)</span>傘租爹敵薩哩斡<span class='note-inline'>(二合)</span>答塔葛達啞斡嚕結尼煞吒<span class='note-inline'>(二合)</span>巴囉密達巴哩卜囉尼薩哩斡<span class='note-inline'>(二合)</span>答塔葛達麻諦答攝蒲密卜囉<span class='note-inline'>(二合)</span>牒瑟吒<span class='note-inline'>(二合)</span>諦薩哩斡<span class='note-inline'>(二合)</span>答塔葛達赫哩<span class='note-inline'>(二合)</span>達耶啞牒瑟吒<span class='note-inline'>(二合)</span>拿啞牒瑟吒<span class='note-inline'>(二合)</span>諦木得哩<span class='note-inline'>(二合)</span>木得哩<span class='note-inline'>(二合)</span>馬曷木得哩<span class='note-inline'>(二合)</span>斡資囉<span class='note-inline'>(二合)</span>葛耶三曷達拿叭哩述鐵薩哩斡<span class='note-inline'>(二合)</span>葛哩麻<span class='note-inline'>(二合)</span>啞斡囉拿月述鐵卜囉牒聶斡而達<span class='note-inline'>(二合)</span>耶馬麻藹由而<span class='note-inline'>(二合)</span>月述提<span class='note-inline'>(二合)</span>薩哩斡<span class='note-inline'>(二合)</span>答塔葛達<span class='note-inline'>(二合)</span>薩麻耶啞牒瑟吒<span class='note-inline'>(二合)</span>拿啞牒瑟吒<span class='note-inline'>(二合)</span>諦唵摩尼摩尼馬曷摩尼月摩尼月摩尼摩曷月摩尼麻諦麻諦馬曷麻諦麻麻諦莎麻諦答塔葛達蒲達戈遣巴哩述提月思蒲吒卜鐵述鐵希希拶耶拶耶月拶耶月拶耶思麻<span class='note-inline'>(二合)</span>囉思麻<span class='note-inline'>(二合)</span>囉思葩<span class='note-inline'>(二合)</span>囉思葩<span class='note-inline'>(二合)</span>囉思葩<span class='note-inline'>(二合)</span>囉耶思葩<span class='note-inline'>(二合)</span>囉耶薩哩斡<span class='note-inline'>(二合)</span>勃塔啞牒吒<span class='note-inline'>(二合)</span>拿啞牒瑟吒<span class='note-inline'>(二合)</span>諦述鐵述鐵卜鐵卜鐵斡資哩<span class='note-inline'>(二合)</span>斡資哩<span class='note-inline'>(二合)</span>馬曷斡資哩<span class='note-inline'>(二合)</span>莎斡資哩<span class='note-inline'>(二合)</span>斡資囉<span class='note-inline'>(二合)</span>葛而<span class='note-inline'>(二合)</span>毗拶耶葛而<span class='note-inline'>(二合)</span>毗月拶耶葛而<span class='note-inline'>(二合)</span>毗斡資囉<span class='note-inline'>(二合)</span>左辣葛而<span class='note-inline'>(二合)</span>毗斡資囉<span class='note-inline'>(二合)</span>忒葩微斡資囉<span class='note-inline'>(二合)</span>三葩微斡資囉<span class='note-inline'>(二合)</span>斡資哩尼斡資㘕<span class='note-inline'>(二合)</span>癹斡都麻麻攝哩㘕薩哩斡<span class='note-inline'>(二合)</span>薩埵喃拶葛耶巴哩述提癹斡都薩埵彌薩哩斡<span class='note-inline'>(二合)</span>葛諦巴哩述提釋哲<span class='note-inline'>(二合)</span>薩哩斡<span class='note-inline'>(二合)</span>答塔葛達釋哲<span class='note-inline'>(二合)</span>[羊*含]薩麻刷薩顏都卜鐵卜鐵悉鐵悉鐵勃塔耶勃塔耶月勃塔耶月勃塔耶謨拶耶謨拶耶月謨拶耶月謨拶耶杓訛<span class='note-inline'>(二合)</span>塔耶杓訛<span class='note-inline'>(二合)</span>塔耶月杓訛<span class='note-inline'>(二合)</span>塔耶月杓訛<span class='note-inline'>(二合)</span>塔耶薩蠻答謨拶耶謨拶耶薩蠻答囉思彌<span class='note-inline'>(二合)</span>巴哩述提薩哩斡<span class='note-inline'>(二合)</span>答塔葛達赫哩<span class='note-inline'>(二合)</span>達耶啞牒瑟吒<span class='note-inline'>(二合)</span>拿啞牒瑟吒<span class='note-inline'>(二合)</span>諦木得哩<span class='note-inline'>(二合)</span>木得哩<span class='note-inline'>(二合)</span>馬曷木得哩<span class='note-inline'>(二合)</span>馬曷木得哩<span class='note-inline'>(二合)</span>曼特囉<span class='note-inline'>(二合)</span>叭諦莎訶</p>
<p style="margin-left:1em"><span class='note-inline'>(佛頂尊勝陀羅尼經云。此呪能破一切地獄。琰魔王界。旁生之苦。迴趨善道。此呪不可思議。有大神力等)</span>。</p>
<p style="margin-left:1em"><span class='note-inline'>(舉徃生呪三遍。此圓滿加持復有二種。一神呪圓滿。二善根圓滿。神呪圓滿者。謂侍者當取花米俵與大眾俵<span class='corr'>已</span>師資同聲誦尊勝呪。想彼成光明種。加持花米<span class='corr'>已</span>。侍者以小楪取花米出外拋撒師想鬼神等。觸此光明者。皆得徃生極樂國土。上品上生也。侍者傾施食淨水。師資等同念六字大明真言。一百八遍畢上師振鈴。眾和法樂。誦六趣偈)</span>。</p>
</div>
<div class='div-other'><a id='mulu89' />
<p class='h1'>六字大明真言</p><p class="dharani">唵嘛呢叭[口*彌]吽<span class='note-inline'>(一百八遍)</span></p>
<p style="margin-left:1em"><span class='note-inline'>(佛說大乘莊嚴寶王經云。此六字大明是觀自在菩薩微妙本心。若人誦持此呪。于誦持時。有九十九殑伽河沙數如來集會復有如微塵數菩薩集會。乃至復有地中。藥叉。虗空神等而來衛護。七代種族。皆得解脫。云云)</span>。</p>
</div>
<div class='div-other'><a id='mulu90' />
<p class='h1'>六趣偈</p><p>承斯善利。地獄受苦有情者。刀山劒樹變化皆成如意樹。火團鐵丸變成蓮花。而為寶吉祥。地獄解脫而能成正覺。</p>
<p>承斯善利餓鬼受苦有情者。口中烟燄燒身。速願得清凉。觀音手內甘露自然常飽滿吉祥。餓鬼解脫而能成正覺。</p>
<p>承斯善利畜生受苦有情者。殺害燒煑楚毒等苦皆遠離。遠離乘騎愚癡。速得大智慧吉祥。畜生解脫而能成正覺。</p>
<p>承斯善利人間受苦有情者。生時猶如摩耶。右脇而降誕。願具六根。永離八難。修福慧吉祥。人間解脫而能成正覺。</p>
<p>承斯善利修羅受苦有情者。我慢顛狂。拙樸速疾。令柔軟惡心嫉妬瞋恚鬬爭自調伏吉祥。修羅解脫而能成正覺。</p>
<p>承斯善利天中受樂有情者。欲樂䇿勤速發廣大菩提心。天中受盡憂苦。自然生歡悅吉祥。天中解脫而能成正覺。</p>
<p>承斯善利十方獨覺聲聞者。棄捨小乘四諦十二因緣行。進趨大乘四攝六度。修萬行吉祥。二乘解脫而能成正覺。</p>
<p>承斯善利初地菩薩勇識者。百福莊嚴。一切行願皆圓滿。頓超十地。證入一生補處位吉祥大乘。速證究竟成正覺。</p>
</div>
<div class='div-other'><a id='mulu91' />
<p class='h1'>發願迴向偈</p>
<div class="lg regular"><div class='lg-row'>現世之中未證菩提間　願無內外障難惡緣等</div>
<div class='lg-row'>恒常遇逢最妙善知識　所修善事行願速成就</div>
</div><p style="margin-left:3em">最上三寶</p>

<div class="lg regular"><div class='lg-row'>臨命終時識性無迷惑　願生西方淨土如來前</div>
<div class='lg-row'>依于慧日發光聞思修　斷惑證真愍念于有情</div>
</div><p style="margin-left:3em">最上三寶</p>

<div class="lg regular"><div class='lg-row'>能迴施人迴施迴施善　所獲一切一切諸功德</div>
<div class='lg-row'>猶如幻化幻化似夢境　三輪體空體空悉清淨</div>
</div><p style="margin-left:3em">最上三寶</p>
</div>
<div class='div-other'><a id='mulu92' />
<p class='h1'>吉祥偈</p>
<div class="lg regular"><div class='lg-row'>願晝吉祥吉祥夜吉祥　晝夜六時六時恒吉祥</div>
<div class='lg-row'>一切時中時中吉祥者　願諸上師上師哀攝授</div>
<div class='lg-row'>願晝吉祥吉祥夜吉祥　晝夜六時六時恒吉祥</div>
<div class='lg-row'>一切時中時中吉祥者　願諸三寶三寶哀攝授</div>
<div class='lg-row'>願晝吉祥吉祥夜吉祥　晝夜六時六時恒吉祥</div>
<div class='lg-row'>一切時中時中吉祥者　願諸護法護法常擁護</div>
</div><p>南無西方無量壽如來。諸大菩薩。海會聖眾。惟願法界存亡。等罪消除。同生淨土。迴向無上佛菩提。</p>

<div class="lg regular"><div class='lg-row'>見聞如幻翳　三界若空華　聞復翳根除</div>
<div class='lg-row'>塵消覺圓淨</div>
</div><p>伏以真源湛寂。乃罪性之本空。苦海洪深。逐妄波而不息。由眾生之業感。致長劫以沉淪。受報地獄之中。永罹苦楚。轉生餓鬼之內。長忍饑虗。既無解脫之期。寧有超升之路。匪仗如來之慈願。曷解惡趣之倒懸。呪誦真詮。施甘露之法食。燈燃寶炬。燭冥界之幽途。普使迷流。俱超極樂。今日道場。以此普施功德。迴向鐵圍山內。面燃大士。統領三十六部。無量無邊。恒河沙數。諸餓鬼眾。伏願。自從曠劫。迨至今生。釋業障以消鎔。雪罪愆而清淨。鑊湯涌沸。變成八德之蓮池。爐燄交輝。化作七珍之香蓋。劒樹皆為玉樹。刀山盡作寶山。徧界鐵床。現菩提之法座。滿釜洞汁。化甘露之醍醐。往昔債主以相逢。俱蒙解脫。積劫冤家而共會。各遂逍遙。獄主興慈。冥官持善。多生父母。從茲入聖超凡。累世親姻。自此承恩獲福。天上五衰不現。人間四相皆空。修羅捨盡嗔心。地獄息諸苦惱。河沙餓鬼。化熱惱而作清凉。十類含生捨迷途而登覺岸。普願此國土。他國土無量諸國土。一切有情。共證真常。此世界。他世界。無量諸世界。無盡含識。齊成佛道。四恩總報。三有均資。法界眾生。同圓種智。</p>
<p style="margin-left:1em"><span class='note-inline'>(阿闍黎稱大眾同和)</span>。</p>
<p class="lg-abnormal"><div class='lg-row'>諸佛正法菩薩僧　直至菩提我歸依</div>
<div class='lg-row'>我以所修諸善根　為利有情願成佛</div>
<div class='lg-row'>世出世間　隨願所成　隨願所成</div>
<div class='lg-row'>願以此功德　普及于一切　我等與眾生</div>
<div class='lg-row'>皆共成佛道</div>
</p></div>
<div class='div-other'><a id='mulu93' />
<p class='h1'>次結圓滿奉送印</p><p style="margin-left:1em"><span class='note-inline'>(二羽金剛拳。進力兩相鈎。隨誦而掣開。金剛解脫真言曰)</span>。</p>
<p class="dharani">唵斡資囉<span class='note-inline'>(二合)</span>穆</p>
<div><img src='../images/X59p0348_01.gif' alt='X59p0348_01.gif' /></div>
<p style="margin-left:1em"><span class='note-inline'>(師印呪可知。想諸佛菩薩。及六道四生。悉皆不現。二善根圓滿者。謂舉施食功德殊勝行偈。眾同音和。問。既是奉送<span class='corr'>已</span>。諸佛菩薩不現。誰為證明。答。此顯來實無來。去實無去也。三寶常住世間。且如法華經云。多寶佛塔。還可如故。而妙音菩薩來。多寶佛與塔。未常不在也。若夫請之則實來。送之則實去。何異鬼乎。學者思之。復念金剛薩埵百字呪。三遍補闕)</span>。</p>
</div>
<div class='div-other'><a id='mulu94' />
<p class='h1'>金剛薩埵百字呪</p><p class="dharani">唵斡資囉<span class='note-inline'>(二合)</span>薩埵蘇薩麻耶麻納巴辣耶斡資囉<span class='note-inline'>(二合)</span>薩埵諦奴鉢諦瑟劄<span class='note-inline'>(二合)</span>得哩<span class='note-inline'>(二合)</span>鋤彌癹咓蘇度束彌癹咓阿奴囉屹都<span class='note-inline'>(二合)</span>彌癹咓蘇布蘇彌癹咓薩哩斡<span class='note-inline'>(二合)</span>戍提彌不囉<span class='note-inline'>(二合)</span>耶茶薩哩斡<span class='note-inline'>(二合)</span>葛哩麻<span class='note-inline'>(二合)</span>蘇拶彌稷達釋哩<span class='note-inline'>(二合)</span>揚骨嚕吽訶訶訶訶斛癹葛灣薩哩斡<span class='note-inline'>(二合)</span>答塔葛達斡資囉<span class='note-inline'>(二合)</span>麻彌捫拶斡資囉<span class='note-inline'>(二合)</span>癹咓麻訶薩麻耶薩埵阿<span class='note-inline'>(引)</span></p>
<p style="margin-left:1em"><span class='note-inline'>(此呪補闕。行者手作印不次第。心觀想不專注。如是等過。悉皆清淨。復念阿　字二十一遍。則前來能想āḥ　所想一一作行皆不可得。若不如是。則墮于有為矣所謂燄口。豈易語哉金剛薩埵五秘密云。金剛薩埵者。是普賢菩薩。即一切如來長子。是一切如來菩提心。又薩埵有愚薩埵。智薩埵。金剛薩埵。今簡其二種。故云金剛薩埵。密呪圓因集云。此呪求願補闕。功德無量。散在諸經。又名句中。隨宗迴轉。誦者知之。復念阿字二十一遍。甘露軍茶利云。于圓明心上。初觀唵　字。次觀阿　字。乃oṃ　āḥ　至第七觀吒　字。明一切不可得也。云云)</span>。</p>
</div><span class='corr'>ṭa</span>　
<div class='div-other'><a id='mulu95' />
<p class='h1'>薜茘多文<span class='note-inline'>(闍黎自白)</span></p><p class="lg-abnormal"><div class='lg-row'>五姓孤魂薜茘多　莫教平地起風波</div>
<div class='lg-row'>慈航泛漲須到岸　洗脚上船會也麼</div>
<div class='lg-row'><span class='corr'>已</span>發覺　未發覺　莫論鄷都并泰嶽</div>
<div class='lg-row'>罪無輕重盡蠲除　何須一一重懲慤</div>
<div class='lg-row'><span class='corr'>已</span>結證　未結證　打破閻君臺畔鏡</div>
<div class='lg-row'>慈風掃蕩障雲消　萬里青天孤逈逈</div>
</p><p>諸佛子等會也麼。休休休。更莫造罪結冤讐。釣竿還在閻君手。切莫從前再犯鈎。即今施食圓滿。功德周隆。汝等孤魂佛子。向甚麼處安身立命。咦。</p>

<div class="lg regular"><div class='lg-row'>覩蓮池不離當處　指淨土只在目前</div>
<div class='lg-row'>不勞彈指證菩提　頃刻便參觀自在</div>
</div></div>
<div class='div-other'><a id='mulu96' />
<p class='h1'>迴向偈</p>
<div class="lg regular"><div class='lg-row'>施食功德殊勝行　無邊勝福皆迴向</div>
<div class='lg-row'>普願沉溺諸眾生　速往無量光佛剎</div>
<div class='lg-row'>會上因緣三世佛　文殊普賢觀自在</div>
<div class='lg-row'>諸尊菩薩摩訶薩　摩訶般若波羅蜜</div>
</div><p>歸依三寶。上來設放瑜伽燄口平等甘露法食。功德圓滿。無限良因。普沾沙界。和南聖眾。</p>
</div>
<p class='juan'>瑜伽燄口註集纂要卷下<span class='note-inline'>(終)</span></p>
<div class='div-w'><p>嘉興楞嚴寺般若堂經貲刻此瑜伽註集纂要二卷。計字□萬□千□百□十□□。該銀□拾□兩□錢□□。</p>
<p style="margin-left:3em">康熈十四年七月比丘　寂暹　識</p>
</div>
<div class='div-xu'><a id='mulu97' />
<p class='h1'>No. 1084-B</p>
<div class='div-other'><a id='mulu98' />
<p class='h2'>附增津濟疏</p><p style="margin-left:1em">一泗天下　南贍部洲</p>
<p style="margin-left:1em">大清國浙江等處承宣布政使司某府某縣僧綱司某寺幻住。秉釋迦如來遺教主修燄口法事。比丘某今據某府某縣某鄉貫。居住奉佛。普利薦扷。賑濟孤魂。信　某是夜沐手焚香。一心拜于本師和尚釋迦文佛接引導師彌陀慈父瑜伽會上寶勝如來幽冥教主地藏菩薩廣度羣迷觀音大士興權啟教難陀尊者一陰真宰郡邑城隍土穀靈聰當方司令。惟願同垂慧鑑俯察。葵裏情旨。伏為　切念。冥途杳隔。泉界難通。不憑修薦之功。曷遂超升之理。由是發心。取今　年　月　日延命僧伽　啟建某道場一會。是夜敦請金剛上師。登壇設放瑜伽燄口平等甘露法食。超法界之孤魂。濟河沙之含識。伏以九幽十類。未脫生死之輪。八難三塗。寧免饑虗之苦。今則無遮會啟觀音。現焦面之形。大施門開。尊者設摩伽之斛。請七如來而作證。慈化流芳。結三昧印以加持。悲增護念。化粒米為大地。超沉冥于萬靈德澤四生。恩霑九有。所集功德專伸修薦。某仗此良因。早登覺岸。所冀五衰不現。天宮脫牛領之因。四相皆空。人世樂堯風之化。修羅罷戰。從茲捨盡嗔心。地獄停酸。自此高躋淨域。受甘露味。多生饑火以全消。證金剛智。累劫愚痴而頓釋。伏願胎卵濕化各各悟本性之彌陀。鱗甲羽毛彼彼達惟心之淨土。獲無生忍。入不退地者。</p>
<p style="margin-left:6em">恭　于</p>
<p>三寶證明。賑濟孤魂。文疏</p>
<p style="margin-left:6em">歲　在</p>
<p>康　熙　　年　月　　日　具</p>
</div>
<div class='div-other'><a id='mulu99' />
<p class='h2'>附六道疏式</p>
<table>
<tr><td>五衰不現天仙道眾</td>
<td/>
</tr>
<tr><td>四相皆空人倫道眾</td>
<td>乙卯孟秋</td>
</tr>
<tr><td>捨盡嗔心修羅道眾</td>
<td>僧自恣日</td>
</tr>
<tr><td>息諸苦惱地獄道眾</td>
<td>淨業比丘</td>
</tr>
<tr><td>常獲飽滿餓鬼道眾</td>
<td>寂暹謹識</td>
</tr>
<tr><td>速得智慧畜生道眾</td>
<td/>
</tr></table></div></div>
<div class='div-xu'><a id='mulu100' />
<p class='h1'>No. 1084-C 跋</p><p>余髫年時。側聆先師。祖垂訓曰。既得出俗為僧。當發大弘誓願。凡利生接物之陰功。惟燄口一事為最大因。二六銘心。隨取瑜伽密部。澄神而習繹之。不輟晝夜者。今將二十年矣。盖閱諸家登壇演習。繁簡不同。為有七家燄口八家懺之訛傳。致令好新奇杜撰之端。因茲始矣。所以參差百等。諸方不能一揆也。故今繁簡得中悉遵天機大師行窾。并纂內法師所集本部註文。合成一帙。名註集纂要。呈鑑諸方高賢達士。若以為可。願廣流通大地。若以為不可。乞垂慈誨片言。愽笑大方。合十云耳。</p>
<p style="margin-left:0em;text-indent:1em">旹丙辰秋日法雲後學寂暹䟦并書</p>
</div>
</div><!-- end of div[@id='body'] -->
</body></html>