<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>持誦準提真言法要</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1079
<p class='juan'><a id='mulu1' />持誦準提真言法要</p><p class="byline">廣州寶象林沙門　弘贊在犙　輯</p>
<div class='div-other'><a id='mulu2' /><p>準提真言。本出七俱胝佛母所說準提陀羅尼經。欲求世間。出世間。一切事業成就者。依經作法。速獲靈驗。<span class='corr'>但</span>今法末。人多懈怠。根性鈍劣。及初機行人。依經修習。三業未淳。不能作諸觀行。心生退怯。遂失菩提種子。無量功德。故今錄此法要。以便受持。成就勝善。如經所說。若人纔誦此真言一遍。即生菩提法芽。何況常能念誦受持。由此善根。速成佛種。無量功德。皆悉成就。故持明藏經云。若有眾生。作大惡業。無有善種。於菩提心無由生起。菩提分法。永不獲得。如是之人。忽遇知識。誦此真言。一歷耳根。重罪減劣。善種即生。何況恒常持誦。專注精勤。曼茶羅疏云。念如來之神呪。心心暗契如來心。誦菩薩之密言。願願冥符菩薩願。何生死而不出。何涅槃而不得。有斯勝利。故集此法要。然持誦之法。先須屏息諸緣。發慇重心。生難遭想。作如是念。從無量劫來。不遇斯法。故輪轉六道。墮落三途。今此真言。是如來秘密心印。無上法寶。若不至心誦持。求世間事業。尚不果遂。何況出離苦海。免生死難。成就無上菩提妙果。作是念<span class='corr'>已</span>。至聖像前。或對鏡壇。正立。作合掌頂禮相。此是準提菩薩最上項禮印。注心觀想尊容。及緣念十方佛法僧三寶。體若虗空。無處不遍。性本常住。無去來動靜之相。然有感必應。作是念<span class='corr'>已</span>。然後稱名頂禮。稱言。</p>
<p>一心頂禮十方常住三寶。</p>
<p style="margin-left:1em"><span class='note-inline'>(一拜。或三叩。凡作一切法事。皆先敬禮三寶。由三寶是最吉祥。能離魔障。成就所修故也。稱云)</span>。</p>
<p>一心頂禮毗盧遮那牟尼世尊。</p>
<p style="margin-left:1em"><span class='note-inline'>(一切諸佛。皆有三身。此是本師釋迦牟尼佛法身之號。佛今現居色界。色究竟天頂)</span>。</p>
<p style="margin-left:1em"><span class='note-inline'>(毗盧遮那宮殿。準提佛母。是彼殿內菩薩)</span>。</p>
<p>一心頂禮七俱胝佛母大聖準提菩薩摩訶薩。</p>
<p style="margin-left:1em"><span class='note-inline'>(三拜。此是本尊故也。梵語俱胝。華言萬億。七十萬億佛。同說此真言。由此呪能出生諸佛。故云佛母。非女相也)</span>。</p>
<p>一心頂禮毗盧宮殿中八大菩薩摩訶薩。</p>
<p style="margin-left:1em"><span class='note-inline'>(此八菩薩。是準提佛母眷屬。故常圍繞佛母也)</span>。</p>
<p>禮<span class='corr'>已</span>。長跪合掌。至心懺悔。作如是言。</p>
<p>我弟子某。自從無始以來。身口意三業。所作之罪。今對十方三寶諸佛菩薩。準提佛母前。發露懺悔。不敢覆藏。願悉消滅。乃至過去現在未來三世諸佛菩薩。所修福智圓滿。種種功德。我今皆悉隨喜。或一說。或三說。由此懺悔。隨喜。能滅罪障。生諸福善也。</p>
<p>然後結金剛正坐。坐於卑座。即以右足壓左䏶上。以左右壓右䏶上。或半跏趺。或隨意坐。次結大三昧耶印。以二手仰掌展舒。將右手在左手上。二大拇指。甲相拄。安臍輪下。此印能滅一切狂亂妄念。雜染思惟。既澄定身心。即觀六道眾生。無始<span class='corr'>已</span>來。於生死海中。輪迴六趣。願彼眾生。皆發菩提心。行菩薩行。速得出離。作是念<span class='corr'>已</span>。即入淨法界三昧。謂想自身頂上。有一梵書raṃ　字。此字遍有光明。猶如明珠。或如滿月。想。</p>
㘕　<p>此字<span class='corr'>已</span>。復結金剛拳印。以左手大拇指。捻無名指根第一節。餘四指握拇指作拳。此印能除內外障染。一切魔事。成就一切功德。右手持數珠。口誦淨法界真言二十一遍。真言曰。</p>
<p class="dharani">唵。㘕<span class='note-inline'>(唵字。喉中擡聲呼。㘕字彈舌道之。亦作[嚂-皿+見]字)</span></p>
<p>此淨法界㘕字。若想若誦。能令三業。悉皆清淨。一切罪障。盡得消除。又能成辦一切勝事。隨所住處。悉得清淨。衣服未浣。便成淨衣。身未澡浴。便當澡浴。若用水作淨。不誦此呪。不名真淨。若用此法界心㘕字淨之。即名畢竟清淨瓶。如靈丹一粒。點銕成金。故知真言一字。變染令淨<span class='note-inline'>(若實無水洗浴。缺新淨衣。用此㘕字淨之。若有水有淨衣。而不洗換。託此為淨。是無敬信懈怠之人。何能滅罪生福。成就所求之願。若先以水如法洗盥。用淨土或灰。再三洗手<span class='corr'>已</span>。著淨衣服。更用此真言淨之。則內外俱成清淨。所祈速獲靈驗)</span>。</p>
<p>次結本經無能勝菩薩印。辟除一切諸魔惡鬼神等。遠走而去。二手右壓左。內相义。作拳。竪二中指。頭相合。以印繞身右旋一帀。誦呪一遍。如是至三。真言曰。</p>
<p class="dharani">曩莫三滿多。沒駄<span class='note-inline'>(引)</span>喃。唵。戶嚕戶嚕。戰拏哩。麼<span class='note-inline'>(引)</span>蹬耆。娑嚩<span class='note-inline'>(二合)</span><span class='note-inline'>(引)</span>賀<span class='note-inline'>(引○凡口傍字。皆彈舌道之)</span></p>
<p>此真言辟除諸障。能成就一切事業。有以文殊菩薩一字呪王護身。然其梵音是一字。此方或作二合齒[口*臨]。或作三合叱哩陵。或作四合叱洛呬燄。若不善梵音者。實難得其真妙。故依本經無能勝呪印。易為持誦也。</p>
<p>次誦加持數珠真言七遍。以二手捧珠當心。呪曰。</p>
<p class="dharani">唵。吠盧<span class='note-inline'>(引)</span>遮那<span class='note-inline'>(引)</span>。摩羅娑嚩<span class='note-inline'>(二合)</span><span class='note-inline'>(引)</span>賀<span class='note-inline'>(引)</span></p>
<p>加持珠<span class='corr'>已</span>。心口作如是願言。我今欲念誦。惟願本尊。諸佛菩薩。加持護念。令速如意。所求圓滿。然後以左手無名指承珠。大拇指壓珠上。右手以無名指承珠。大指移珠。餘三指微屈。當於心前。澄心觀想準提佛母。眷屬圍繞。了了分明對坐。誦準提真言時。其聲不緩不急。心緣梵音。字字分明。惟令自聞。不可高聲。如降魔辟鬼。方乃高聲。每稱娑嚩賀字。同時移過一珠。或誦一百八遍。或誦一千八十遍。常須定限。不得缺減。若務忙者。誦一百八遍<span class='corr'>已</span>。後隨意散持之亦得。或結根本大印。於菩薩臂上記數念誦誦畢。頂上散印。其印二手內相叉。竪二中指。頭相著。以二頭指。捻二中指背上第一節。二大指。側附二頭指根下。即成根本印。若一百八遍滿<span class='corr'>已</span>。不能多記者。可以左手作金剛拳印。右手持珠念誦。真言曰。</p>
<p class="dharani">曩謨颯多<span class='note-inline'>(引)</span>喃<span class='note-inline'>(引)</span><span class='note-inline'>(一)</span>三藐三沒駄<span class='note-inline'>(引)</span>俱<span class='note-inline'>(引)</span>胝喃<span class='note-inline'>(引)</span><span class='note-inline'>(二)</span>怛你也<span class='note-inline'>(二合)</span>他<span class='note-inline'>(引)</span><span class='note-inline'>(三)</span>唵<span class='note-inline'>(四)</span>者禮<span class='note-inline'>(五)</span>主禮<span class='note-inline'>(六)</span>準泥<span class='note-inline'>(七)</span>娑嚩<span class='note-inline'>(二合)</span><span class='note-inline'>(引)</span>賀<span class='note-inline'>(引)</span><span class='note-inline'>(八)</span></p>
<p>○<span class='note-inline'>(此真言八句。上二句。是歸敬諸佛之辭第三句。是當說呪之語。後五句。正是呪體。其中多喃三禮娑嚩賀字。皆去聲呼之。唵字如前呼。者字入聲呼。亦作左字入聲呼。主字亦作[口*祖]。準字亦作噂。泥字亦作遞。提第。禰然此本呪之字。當作北音呼之。若非口授。難得其妙。言引者。謂長引其聲。二合者。謂二字合為一音。有以娑嚩賀下。兼誦佛頂大輪一字明王呪。所謂部林字。此二字合為一音。或作部隴。亦作[口*普][口*(隆-一)]。不空三藏云。勃嚕唵。三字合為一字。嚕字。彈舌道之。共為一音。又引聲從胸喉中出。其聲如擊大鼓。古譯云部林。訛不正也。如此。則梵音難得其真。或有準提真言前。誦六字大明真言。然其六字。亦于梵音難正。故今皆不錄。彼經云。若持誦餘一切呪不成就者。用此一字真言。共餘呪一處同誦之。決定成就。今行者。專心一意。持誦本準提真言。自得成就。何假他法。若雜別呪。梵音不真。反成誤緣也)</span>。</p>
<p>此真言。有大勢力。若求菩提三乘聖果。往生十方世界。承事諸佛。及求智慧。男女。福祿。官位等。無不稱意。若欲速得靈驗。當依本經作法。斷除酒肉葷辛。如或隨時獲益。滅罪生福。在家不能全斷酒肉妻妾。五辛必須斷絕。可於十齋日受持八戒。而持誦之。非十齋日。早起盥洗清淨。一心誦持。亦能增長福壽。除諸災患。良由末代凡夫。酒肉妻妾。以為常業。雖聞佛戒。習性難改。若不用此大不思議神呪救拔。何由得出生死苦海。縱不齋戒。亦獲成就。況有齋戒清淨。依法持誦者。而不速得如願乎。或有年老衰邁。氣力短少。不能誦上淨法界真言。無能勝真言等。便可專持此準提真言亦得。又不能全誦八句者。初當先誦三遍。<span class='corr'>已</span>後但從唵字起。誦下九字亦得。又或不能結準提大印。即初誦三遍結之。後以兩手移數珠誦之。或左手作金剛拳誦之。又凡誦呪畢。却用金剛拳印。誦吽字真言。而印五處。先印額上。次印右肩。次印左肩。次印心上。後印㗋上。一誦一印。印竟。於頂上散印。然凡持誦。不可在不同志無信心人前。令其輕笑。獲罪無量。又每日持誦。時須定限。若一時持。即當早晨。若二時持。則兼夜靜。若三時持。則加正午。如務忙者。不能依時。但有暇時。即便持之。若欲成就鏡壇者。可取一新鏡。未曾用者。淨洗<span class='corr'>已</span>。於佛像前。隨月十五日夜。面向東方。置鏡座前。隨力莊嚴供養。具諸香花。燈燭果蓏淨水。然後結根本大印。當於心前。誦準提真言。呪鏡一百八遍。以錦囊盛鏡。常將隨行。每欲念誦。但以鏡壇置於面前。結印誦呪。若無鏡者。但觀想一鏡。在前持誦亦得。或不能觀想者。但一心專注念誦亦得。龍樹菩薩以偈讚曰。</p>

<div class="lg regular"><div class='lg-row'>準提功德聚　寂靜心常誦　一切諸大難</div>
<div class='lg-row'>無能侵是人　天上及人間　受福如佛等</div>
<div class='lg-row'>遇斯如意珠　定獲無等等<span class='note-inline'>(若欲其詳。當閱準提會釋)</span></div>
</div></div>
<div class='div-other'><a id='mulu3' />
<p class='h1'>○附供齋儀</p><p>凡修真言。行者。須當隨力供養三寶。如或慳悋。福慧難增。真言不獲感應。故云。修慧不修福。入道多辛苦。福慧兩兼修。方能成佛祖。當具香花燈燭果蓏蔬儀。務令淨潔。盛於淨器。加以真言神呪力故。自然遍供十方法界。無盡佛法僧三寶。如上禮諸佛菩薩本尊<span class='corr'>已</span>。長跪。手擎香爐。口誦偈云。</p>
<p>願此妙香雲。徧滿十方界。供養一切佛。尊法諸賢聖。無邊佛土中。受用作佛事。</p>
<p>誦<span class='corr'>已</span>。置爐案上。叩首起立。然後結普通吉祥印。以右手拇指。與無名指相捻。餘三指散舒。誦淨法界真言加持二十一遍。一誦。一印飲食上。真言曰。</p>
<p class="dharani">㘕　<span class='note-inline'>(想此字。放白色光明。印一切供物上。即無穢觸)</span></p>
raṃ　<p>由此真言加持。及手印力。其香花飲食器物等。自然清淨。遍於法界。若更能以無量威德自在光明勝妙力變食真言。合掌加持二十一遍大善。令諸飲食等。即變成諸天種種餚饍上味。奉獻十方無盡三寶。亦為讚歎。勸請。隨喜。功德。其變食真言。如常可知。但要梵語音真。如嚩字。即是縛字彈舌道之。如婆字去聲。囉字。即羅字彈舌道之。不可讀作賴字。吽字。上有虎字。二字合為一音合口呼。如牛吼聲。次結出生供養印。二手外相叉合掌。十指各兩節相交。安在頂上。誦出生供養真言二十一遍。真言曰。</p>
<p class="dharani">唵　</p>
oṃ　<p>由此真言及印不思議力故。自然遍法界。出生無盡香花燈燭。幢旛寶葢。衣服臥具。樓閣音樂等。種種供具。供養遍法界無量三寶等。倘無飲食等。但於佛前運想飲食供具等。結印誦呪。亦自然出生如上種種供具。供養法界三寶。若不能日日具諸飲食等。可於十齋日。或朔望日。或每月十五日。復無力辦。可於正五九朔望日。或佛[言*(廷-壬+旦)]。及成道日。然準提。是法身菩薩。無有[言*(廷-壬+旦)]日。今世人云五月初十日是[言*(廷-壬+旦)]。隨世俗設供。亦獲功德。然須知其本末。也近有夢授準提懺法。此訛謬也。觀其所述。乃竊密部中菩薩之名。復加偽號。妄圖其像。大違經旨。然準提經數譯。皆無懺名。尋彼經中。懺悔。隨喜。勸請。迴向。發願。五悔法。即是懺也。智者詳之。</p>
</div>
<p class='juan'>受持準提真言法要<span class='note-inline'>(終)</span></p>
<div class='div-w'>
<p class='h1'>音釋</p><p>真言梵書</p>

<div class='div-note'><span class='corr'>na</span>　mo　sa　pta　nāṃ　<span class='note-inline'>(一)</span><span class='corr'>saṃ</span>　mya　<span class='corr'>ksaṃ</span>　<span class='corr'>bu</span>　曩　謨　颯　多(引)　南(引)　三　藐　三　沒　ddha　ko　ṭī　nāṃ　<span class='note-inline'>(二)</span>ta　dya　tha　<span class='note-inline'>(三)</span>駄(引)　俱(引)　胝　南　怛　你也(二合)　他(引)　oṃ　<span class='note-inline'>(四)</span>ca　le　<span class='note-inline'>(五)</span>cu　le　<span class='note-inline'>(六)</span>cuṃ　de　<span class='note-inline'>(七)</span>svā　hā　<span class='note-inline'>(八)</span><p>○<span class='note-inline'>(此是梵書準提真言。若依經作觀。觀想後九字。布於自身上。即同佛娑唵　者　禮　主　禮　準　泥　嚩(二合)(引)　訶(引)　菩薩能滅一切罪。生一切福)</span>。</p>
raṃ<p><span class='note-inline'>(此是梵書㘕字。若欲作觀。當觀自頂上raṃ字。猶如明珠。放白色光。或放赤色光。照自身心。乃至自室。遍及法界。悉獲清淨)</span>。</p>
八大菩薩<p><span class='note-inline'>(一觀自在。二彌勒。三虛空藏。四普賢。五金剛手。六文殊師利。七除葢障。八地藏菩薩。)</span>。</p>
五辛<p><span class='note-inline'>(葱。蒜。薤。興渠。興渠。葉似蔓青。根似蘿蔔。此方無有。蒜有大小。葱亦多種。今俗以[卄/糾]為齋。訛廖久矣。不知[卄/糾]是葱之一也。楞嚴經。謂食五辛。有五過失一者。熟食發婬。生啖增瞋。二者。縱能定說十二部經。十方天仙。縑其奧穢。咸皆遠離。三者。諸餓鬼等。夜來䑛其脣吻。常與鬼住。四者。福德日消。長無利益。五者。十方菩薩諸天善神。不來守護。大力魔王。得其方便。現作佛身。來為說法。非毀禁戒。讚婬嗔癡。命終自為魔王眷屬。受魔福盡。墮無間獄)</span>。</p>
葱<p><span class='note-inline'>(葱有多種大葱。小葱。慈葱。茖葱。蘭葱。冬葱。春葱。山葱。凍葱。漠葱。龍用葱等)</span>。</p>
韮<p><span class='note-inline'>(音九。葷菜也)</span>。</p>
薤<p><span class='note-inline'>(音械。葷菜。葉似韭而長太。生山澤中)</span>。</p>
[卄/糾]<p><span class='note-inline'>(古弔切。驕去聲。即春葱。有云。慈葱是以。以其葉慈柔故也。亦由古今名異。方上號別。但是葷辛者。悉不應噉也)</span>。</p>
陀羅尼<p><span class='note-inline'>(華言總持。謂總持一切法門。含攝無盡教。理。行果。又云持善不失。持惡不生。亦云遮持。謂遮斷常二邊之惡。持中道之善。別名真言。權名為呪。既含多義。故非名言所能宣釋。實乃毗盧遮那如來大不思議秘密心印也)</span>。</p>
三途<p><span class='note-inline'>(地獄。餓鬼畜生。)</span>。</p>
六趣<p><span class='note-inline'>(即六道。天。人。阿修羅。并三途)</span>。</p>
十齋日<p><span class='note-inline'>(初一。初八。十四。十五。十八。二十三。二十四。二十八。二十九。三十。月小二十七日起)</span>。</p>
囉<p><span class='note-inline'>(即羅字彈舌道之。帶邏剌二音。不可讀作賴字)</span>。</p>
嚩<p><span class='note-inline'>(或作伐。又作䟦。即縛字轉舌道之。切不可讀作阜音)</span>。</p>
</div></div>
</div><!-- end of div[@id='body'] -->
</body></html>