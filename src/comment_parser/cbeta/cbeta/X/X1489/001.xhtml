<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>吳中石佛相好懺儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1489
<p class='juan'><a id='mulu1' />禮吳中石佛起止儀式</p><p class="byline">天台山幽溪沙門　傳燈　集</p><p>一切恭敬</p>
<p>一心頂禮十方常住三寶<span class='note-inline'>(一拜<span class='corr'>已</span>。互跪燒香散華)</span>。</p>

<div class="lg regular"><div class='lg-row'>願此香華雲　徧滿十方界　無邊佛土中</div>
<div class='lg-row'>無量香莊嚴　具足菩薩道　成就如來香</div>
</div><p style="margin-left:1em"><span class='note-inline'>(輟唱想云。我此香華徧十方至同入無生證佛智。想<span class='corr'>已</span>唱云)</span>。</p>
<p>供養<span class='corr'>已</span>一切恭敬<span class='note-inline'>(一拜互跪贊云)</span>。</p>

<div class="lg regular"><div class='lg-row'>佛面猶如淨滿月　亦如千日放光明</div>
<div class='lg-row'>目淨修廣若青蓮　齒白齊密猶珂雪</div>
<div class='lg-row'>佛德無邊如大海　無限妙寶積其中</div>
<div class='lg-row'>智慧德水鎮常盈　百千勝定咸充滿</div>
<div class='lg-row'>足下輪相皆嚴飾　軗輞千輻悉齊平</div>
<div class='lg-row'>手足縵網徧莊嚴　猶如鵝王相具足</div>
<div class='lg-row'>佛身晃耀等金山　清淨殊特無端匹</div>
<div class='lg-row'>亦如妙高功德滿　故我稽首佛山王</div>
<div class='lg-row'>相好如空不可測　逾於千日放光明</div>
<div class='lg-row'>皆如燄幻不思議　故我稽首心無著</div>
</div><p style="margin-left:1em"><span class='note-inline'>(讚<span class='corr'>已</span>。重燒香然。彼禮諸相好)</span>。</p>

<table>
<tr><td/>
<td>足下安平如奩底</td>
</tr>
<tr><td/>
<td>足下千輻輪相</td>
</tr>
<tr><td/>
<td>手足指長勝餘人</td>
</tr>
<tr><td/>
<td>手足柔軟勝餘身分</td>
</tr>
<tr><td/>
<td>手足指合縵網勝餘人</td>
</tr>
<tr><td/>
<td>足跟具足滿好</td>
</tr>
<tr><td/>
<td>足趺高好跟相稱</td>
</tr>
<tr><td>一心頂禮過去維衛佛迦葉佛</td>
<td>手足滿</td>
</tr>
<tr><td/>
<td>手足如意</td>
</tr>
<tr><td/>
<td>手文明直</td>
</tr>
<tr><td/>
<td>手文長</td>
</tr>
<tr><td/>
<td>手文不斷</td>
</tr>
<tr><td/>
<td>手足赤白如蓮華色</td>
</tr>
<tr><td/>
<td>踝不現</td>
</tr>
<tr><td/>
<td>爪如赤銅色薄而細滑</td>
</tr>
<tr><td/>
<td>指長纖圓</td>
</tr>
<tr><td/>
<td>指文藏覆</td>
</tr>
<tr><td/>
<td>脉深不現</td>
</tr>
<tr><td/>
<td>手足軟淨滑澤</td>
</tr>
<tr><td/>
<td>手足有德相</td>
</tr>
<tr><td/>
<td>如伊尼延鹿王腨纖好</td>
</tr>
<tr><td/>
<td>膝骨堅著圓好</td>
</tr>
<tr><td/>
<td>立手摩膝</td>
</tr>
<tr><td/>
<td>陰藏相如馬王</td>
</tr>
<tr><td/>
<td>臍深圓好</td>
</tr>
<tr><td>一心頂禮過去維衛佛迦葉佛</td>
<td>臍不出</td>
</tr>
<tr><td/>
<td>腹不現</td>
</tr>
<tr><td/>
<td>其腹細</td>
</tr>
<tr><td/>
<td>孔門相具</td>
</tr>
<tr><td/>
<td>身縱廣等</td>
</tr>
<tr><td/>
<td>身堅實如那羅延</td>
</tr>
<tr><td/>
<td>骨際如鈎鎻</td>
</tr>
<tr><td/>
<td>身上如師子王</td>
</tr>
<tr><td/>
<td>身清淨</td>
</tr>
<tr><td/>
<td>身柔軟</td>
</tr>
<tr><td/>
<td>身不曲</td>
</tr>
<tr><td/>
<td>身潤澤</td>
</tr>
<tr><td/>
<td>身自持不逶迤</td>
</tr>
<tr><td/>
<td>身滿足</td>
</tr>
<tr><td/>
<td>身不傾動</td>
</tr>
<tr><td/>
<td>身持重</td>
</tr>
<tr><td/>
<td>其身大</td>
</tr>
<tr><td/>
<td>其身長</td>
</tr>
<tr><td>一心頂禮過去維衛佛迦葉佛</td>
<td>身端直</td>
</tr>
<tr><td/>
<td>肩圓好</td>
</tr>
<tr><td/>
<td>一一毛孔青色柔軟</td>
</tr>
<tr><td/>
<td>毛上向</td>
</tr>
<tr><td/>
<td>毛右旋</td>
</tr>
<tr><td/>
<td>毛紅色</td>
</tr>
<tr><td/>
<td>毛軟淨</td>
</tr>
<tr><td/>
<td>皮膚薄細滑不受塵水<span class="note-inline">(不停蚊蚋)</span></td>
</tr>
<tr><td/>
<td>兩足下兩手兩肩項中<span class="note-inline">(七處滿)</span></td>
</tr>
<tr><td/>
<td>兩腋下滿</td>
</tr>
<tr><td/>
<td>毛孔出香氣</td>
</tr>
<tr><td/>
<td>頰車如師子</td>
</tr>
<tr><td/>
<td>唇色如頻婆果</td>
</tr>
<tr><td/>
<td>四十齒具足</td>
</tr>
<tr><td/>
<td>齒白齊密而根深</td>
</tr>
<tr><td/>
<td>四牙最白而大</td>
</tr>
<tr><td/>
<td>四牙白利</td>
</tr>
<tr><td/>
<td>舌薄覆面至髮際</td>
</tr>
<tr><td>一心頂禮過去維衛佛迦葉佛</td>
<td>舌色赤</td>
</tr>
<tr><td/>
<td>舌薄廣</td>
</tr>
<tr><td/>
<td>隨眾生音聲不增不減</td>
</tr>
<tr><td/>
<td>說法不著</td>
</tr>
<tr><td/>
<td>隨眾生語言說法</td>
</tr>
<tr><td/>
<td>發音報眾聲</td>
</tr>
<tr><td/>
<td>次第有因緣說法</td>
</tr>
<tr><td/>
<td>咽中津液得味中上味</td>
</tr>
<tr><td/>
<td>口出無上香</td>
</tr>
<tr><td/>
<td>一切聲分具足</td>
</tr>
<tr><td/>
<td>言音聲遠</td>
</tr>
<tr><td/>
<td>梵音深遠如迦陵頻迦聲</td>
</tr>
<tr><td/>
<td>隨眾生意和悅與語</td>
</tr>
<tr><td/>
<td>面不長丈</td>
</tr>
<tr><td/>
<td>正容白不撓色</td>
</tr>
<tr><td/>
<td>面具滿足</td>
</tr>
<tr><td/>
<td>面廣姝好</td>
</tr>
<tr><td/>
<td>面淨滿如月</td>
</tr>
<tr><td>一心頂禮過去維衛佛迦葉佛</td>
<td>鼻高孔不現</td>
</tr>
<tr><td/>
<td>眼色如金精</td>
</tr>
<tr><td/>
<td>眼睫如牛王</td>
</tr>
<tr><td/>
<td>廣長眼</td>
</tr>
<tr><td/>
<td>平等視眾生</td>
</tr>
<tr><td/>
<td>不輕眾生</td>
</tr>
<tr><td/>
<td>眉如初月紺琉璃色</td>
</tr>
<tr><td/>
<td>眉間白毫如兜羅綿</td>
</tr>
<tr><td/>
<td>耳輪輻相埵成</td>
</tr>
<tr><td/>
<td>頭如摩陀那果</td>
</tr>
<tr><td/>
<td>髮長好</td>
</tr>
<tr><td/>
<td>髮不好</td>
</tr>
<tr><td/>
<td>髮旋亂</td>
</tr>
<tr><td/>
<td>髮色青珠</td>
</tr>
<tr><td/>
<td>頂肉髻成</td>
</tr>
<tr><td/>
<td>無見頂相</td>
</tr>
<tr><td/>
<td>金色光其相微妙</td>
</tr>
<tr><td/>
<td>身光面各一丈</td>
</tr>
<tr><td>一心頂禮過去維衛佛迦葉佛</td>
<td>四邊光各一丈</td>
</tr>
<tr><td/>
<td>光照身而行</td>
</tr>
<tr><td/>
<td>行時足去地四寸而印文現</td>
</tr>
<tr><td/>
<td>威儀如師子</td>
</tr>
<tr><td/>
<td>進止如象王</td>
</tr>
<tr><td/>
<td>行法如鵝王</td>
</tr>
<tr><td/>
<td>身一時迴如象王</td>
</tr>
<tr><td/>
<td>容儀備足</td>
</tr>
<tr><td/>
<td>容儀滿足</td>
</tr>
<tr><td/>
<td>住處安無能動者</td>
</tr>
<tr><td/>
<td>威振一切</td>
</tr>
<tr><td/>
<td>一切樂觀</td>
</tr>
<tr><td>一心頂禮過去維衛佛迦葉佛</td>
<td>一切眾生不能盡觀相</td>
</tr>
<tr><td/>
<td>觀無厭足</td>
</tr>
<tr><td/>
<td>一切惡心眾生見者和悅</td>
</tr>
<tr><td/>
<td>八萬四千相好光明</td>
</tr></table><p style="margin-left:1em"><span class='note-inline'>(禮<span class='corr'>已</span>。重燒香。懺悔發願云)</span>。</p>
<p>至心懺悔。我弟子<span class='note-inline'>(某甲)</span>。與法界一切眾生。現前一念。清淨本然。具無量相好光明。一切神通自在。良由真如妙性。不變隨緣。成六尺蕞爾之身。棄百千澄清大海。聚緣內搖。趣外奔逸。縱身口意。起貪嗔癡。身三口四。而無惡不為。五逆七遮。而無罪不造。竪窮九世。橫遍六根。開八萬四千塵勞之門。備八萬四千煩惱之法。自頂至足。何處有功德藂林。由外及中。無非是罪惡園藪。業因不忒。果報無差。緣薄善而暫往人天。因重愆而終歸惡道。不重佛性。埋沒<span class='corr'>己</span>靈。妄來妄往。而徒費精神。浪死虗生。而毫無利益。然以罪無自性。其體本空。既不變以隨緣。故隨緣而不變悟之成性。固不涉於階差。起以成脩。要必託乎尊勝。普賢十行。禮敬為先。淨土五門。懺悔為最。恭聞維衛善逝迦葉如來。一性圓成於[旲/(衣-〦+旦)]劫。三身普覆於十方。示滅度非滅度。石像由南海而浮來。非神通現神通。寶鉢自西天而汎至。故知像性即佛。量等虗空。三身宛然。四德無減。歸依者福增無量。懺悔者罪滅河沙。故竭愚誠。向二尊而頂禮。五體投地。接兩足以翹勤。達能禮所禮。其性虗通。感之應之。不可思議。如帝網之千珠。瑤天之萬目。光光交映。彼波互融。對八萬四千相好之尊。設八萬四千至誠之禮。寂滅八萬四千煩惱。成就八萬四千度門。惟願神通顯示。威德冥加。使戒定慧。清淨以無瑕。聞思修。精進而不退。念念無違法性。塵塵皆見寂光。即此凡夫之身。堪作菩提之器。眾生無邊誓願度。煩惱無數誓願斷。法門無量誓願學。佛道無上誓願成。願命終時神不亂。正念直往生安養。面奉彌陀值眾聖。修行十地勝常樂。懺悔發願<span class='corr'>已</span>。一心歸命頂禮。</p>
<p style="margin-left:1em"><span class='note-inline'>(起身一拜。重燒香。散華如法。旋繞)</span>。</p>

<ul class="">
<li>南無十方佛</li>

<li>南無十方法</li>

<li>南無十方僧</li>

<li>南無維衛佛</li>

<li>南無迦葉佛</li>

<li>南無諸尊<span class="note-inline">(菩薩摩訶薩)</span></li>
</ul><p style="margin-left:1em"><span class='note-inline'>(或三徧或七遍。旋畢。至佛前。三自歸依)</span>。</p>

<ul class="">
<li>自歸於佛。當願眾生。體解大道。發無上心。</li>

<li>自歸於法。當願眾生。深入經藏。智慧如海。</li>

<li>自歸於僧。當願眾生。統理大眾。一切無礙。</li>

<li>和南聖眾</li>
</ul>
<p class='juan'>禮吳中石佛起止儀式<span class='note-inline'>(終)</span></p>
</div><!-- end of div[@id='body'] -->
</body></html>