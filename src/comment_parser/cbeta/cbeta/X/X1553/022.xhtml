<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>天聖廣燈錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu325' />天聖廣燈錄卷第二十二　　　〔宋<span class='corr'>碑</span>〕</p>
<div class='div-other'><a id='mulu326' />
<div class='div-other'><a id='mulu327' />
<div class='div-other'><a id='mulu328' />
<p class='h3'>韶州白雲山福禪師</p><p>上堂云。一塵纔舉。大地全該。諸上座恁麼來。早是不暑便也。且作麼生得箇安身立命處。然雖如是。官不容針。私通車馬。還有作者。便請施呈。對眾證據。</p>
<p>時有僧問。得失是非。一時放劫時如何　師云。白雲生谷口　進云。恁麼則隨緣不計身也　師云。細看問端。</p>
<p>問。如何是正法眼　師云。隨坑落壍。</p>
<p>問。如何是佛　師云。四八希奇相　進云。莫便是也無　師云。十號<span class='corr'>已</span>彰名。</p>
<p>問。如何是印仝相契底事　師云。令古少人知　進云。知底事如何　師云。隱顯未甞聞。</p>
<p>問。如何是佛法的仝大意　師云。直　進云。學人不會此意如何　師云。崖州路上問知音。</p>
<p>問。如何是朕兆未分時事　師云。大眾難隱匿　進云。恁麼則分去也　師云。笑殺寒山子。</p>
</div></div>
<div class='div-other'><a id='mulu329' />
<div class='div-other'><a id='mulu330' />
<p class='h3'>磁州桃園山曦朗禪師</p><p>仝在安州法雲院為上座。受桃園山請。開堂。示眾云。若是唱道門風。權且強名。若論祖宗提綱。直下難為開口。所以先聖道。向上一路。千聖不傳。學者勞形。如援捉影。禪德。旦作麼生商量。與先聖齊去。眾中莫有作者。離劫前非。單刀直入。對眾商量。</p>
<p>時有僧出禮拜　師云。真師子兒。</p>
<p>問。靈山一會。何異令日　師云。當時妄想。此日猶存。</p>
<p>問。師唱誰家曲。宗風嗣阿誰　師云。龍吟霧起。虎嘯風生　學云。未審是誰家之嫡　師云。移船諸水勢。舉棹別波瀾。</p>
<p>問。師棲芭嶠年<span class='corr'>已</span>久。未審宗風為誰宣　師云。靈山會上。迦葉侍尊　學云。畢竟是誰宗旨　師云。一朝分此座。看取令行時。</p>
<p>問。如何是安州境　師云。紫金山畔千華秀。白兆峯前萬戶觀　進云。如何是境中人　師云。知州通判。</p>
<p>問。如何是佛　師云。間梨還肯也無　僧云。和尚尊言。爭敢不肯　師云。闍梨若肯時。說甚佛不佛。</p>
<p>問。如何是祖師西來意　師云。西來若有意。軒下老僧頭　學云。為甚却如此　師云。不見道。為法喪軀。</p>
<p>問。寶劍未磨時如何　師云。錯落難改節　進云。磨後如何　師云。黑。</p>
<p>問。牛頭未見四祖時如何　師云。八方魔競起　進云。見後如何　師云。四塞罷干戈。</p>
</div>
<div class='div-other'><a id='mulu331' />
<p class='h3'>安州法雲知善禪師</p><p>上堂。僧問。和尚令日開筵。如何施設　師云。雲綻家仝月。春來處仝花　學云。恁麼則四眾咸依。人天有賴也　師云。昨日春風起。今日陽鳥啼。</p>
<p>問。昔日靈山記。嫡嗣在何人　師云。韶石曾棲處。不見箇同參。</p>
<p>問。如何是和尚家風　師云。隨家<span class='corr'>豐</span>儉　進云。客未如何祇待　師云。看棲打樓　問。如何是透法身向　師云。易開終始口。難保歲寒心。</p>
<p>問。如何是和尚關棙子　師云。少人知　學云。太深密生　師便打。</p>
<p>問。如何是古佛道場　師云。山青水綠　問。如何是古佛家風　師云。相栢磨裏杯校子。</p>
<p>問。如何是法雲境　師云。安陸城裏千杏秀。揩師巖畔百華鮮　進云。如何是境中人　師云。景福寺裏僧。</p>
<p>問。如何是和尚為人一句　師云。來風深領　進云。莫便是和尚為人也無　師云。七棒對十三。</p>
</div>
<div class='div-other'><a id='mulu332' />
<p class='h3'>韶州鄧林山善志禪師</p><p>有僧問。如何是佛　師云。山河大地。</p>
<p>問。如何是向上關捩子　師云。東家喫飯西家飽。</p>
<p>問。如何是透法身句　師云。日上東方月落西。</p>
<p>問。如何是衲衣下事　師云。舉意即乖。</p>
<p>問。學人上來。請師一接　師云。不接　學云。為什麼不接　師云。布袋裏作聲　問。如何是露地白牛　師云。待儞悟始得。</p>
<p>問。如何是祖師西來意　師云。庭前華發<span class='corr'>映</span>天紅。</p>
<p>問。入室投機時如何　師云。好事不如無　進云。和尚豈無方便　師云。惜取口喫飯。</p>
</div>
<div class='div-other'><a id='mulu333' />
<p class='h3'>韶州大歷山志聦禪師</p><p>上堂。僧問。日久不聞師子吼。今日聞機事事若何　師云。白雲覆山頂　學云。恁麼則謝師指示　師云。綠水瀉巖間。</p>
<p>問。如何是一代時教　師云。黃葉止嬰兒。</p>
<p>問。如何是和尚家風　師云。入門便見　進云。客來如何祗待　師云。客是主人相師　問。不起一念。如何與聖同　師云。昔天人盡見。何處不尖新。</p>
<p>問。如何是密室中事　師云。團圓不可視　進云。如何是密室中人　師云。對面難改。</p>
<p>問。如何是向上一路　師云。盲人登不猒。</p>
<p>問。如何是毗盧師　師云。醜拙形容　進云。為什麼却如此　師云。特地愁見人。</p>
</div></div>
<div class='div-other'><a id='mulu334' />
<div class='div-other'><a id='mulu335' />
<p class='h3'>復州崇勝院光祚禪師</p><p>先住隋州雙泉。復徙智門。次居崇勝。師開堂日。未陞座。乃示一頌。</p>

<div class="lg regular"><div class='lg-row'>此座雖高廣　四面無比況　大尉眾心請</div>
<div class='lg-row'>今日難推讓</div>
</div><p>師乃陞座。拈香云。此一瓣香。不是江西．湖南。亦不是天臺．南嶽。為我西蜀香林和尚。今日方爇供養。大眾會麼。若於白槌前薦得。猶較些子。若於白槌後薦得。又堪作什麼。所以古人道。一塵纔舉。大地全收。毛頭師子全身。且道是什麼佛法事。今日大尉請命山僧出世。若是建化門庭。一任出來。對眾決擇看。</p>
<p>時有僧問。一音纔舉。四眾雲臻。從上宗乘。請師演唱　師云。還向儞道得麼　進云。恁麼則人天有賴也　師云。莫亂道。</p>
<p>問。覺花開處真如秀。菡萏芬芳事若何　師云。不可更向儞道得　進云。恁麼則帀地香風起。彌天祖日新　師云。也是椀鳴聲。</p>
<p>問。師唱誰家曲。宗風嗣阿誰　師云。青城千丈雪。雲外萬重山　進云。恁麼則錦水列派。香林分枝　師云。相識滿天下。知心有幾人。</p>
<p>問。祖燈續燄。太尉臨筵。向上之機。請師垂示　師云。大眾總見　進云。恁麼則雲散水流也　師云。速禮三拜。</p>
<p>問。三乘十二分教。曲為令時。向上宗乘。乞師指教　師云。也知道者飽叢林　進云。恁麼則絕相續也　師云。快禮拜着。</p>
<p>師上堂。顧視左右云。莫有作家。出來對眾決擇。良久。云。雖然如此。風不來。樹不動。下座。</p>
<p>僧問。三乘十二分教。止啼顯理。離却咽喉脣吻。請師道　師云。大眾總見儞問　進云。恁麼則養病喪軀　師云。恰是　問。十地菩薩見性如隔羅縠。<span class='corr'>秖</span>如初地菩薩又隔箇什麼　師云。須彌山　進云。如何透得　師云。三生六十劫。</p>
<p>問。如何是古佛心　師云。上座欠少箇什麼　進云。畢竟又如何　師云。好事不如無。</p>
<p>問。一機未發。如何辨其語脉　師云。大眾可驗　學云。畢竟如何進向　師云。退後三步　問。格外稱提。請師舉唱　師云。儞合作麼生　進云。恁麼則承師指示　師云。莫妄想。</p>
<p>師上堂云。日日日頭從東出。日日頭從西沒。一年三百六十日。何曾與儞為幻執。冬<span class='corr'>已</span>過。夏又臨。儞諸人每日還承當得箇什麼。今日是四月一。也還聞僧堂裏聖僧為諸上座親切剖折麼。若薦得。何用上來者裏。若薦不得。且向衣鉢下體取自<span class='corr'>己</span>。</p>
<p>又云。鉢盂無底尋常用。莫教手裏失匙筯　僧問。如何是本來種　師云。不合將問人　遙云。問又何妨　師云。失却本來種。</p>
<p>問。如何是祖師西來意　師云。眼不見鼻　進云。便恁麼領會時如何　師云。鼻孔裏呷羹。</p>
<p>問。曹谿路上還有俗談也無　師云。六祖是盧行者。</p>
<p>問。一切智智清淨。還有地獄也無　師云。閻羅王。</p>
<p>問。如何是佛　師云。蹋破草鞋赤脚走　進云。如何是佛向上事　師云。拄<span class='corr'>杖</span>頭上挑日月。</p>
<p>師上堂。乃示一頌云。</p>

<div class="lg regular"><div class='lg-row'>東家李四婆　西家來乞火　門外立少時</div>
<div class='lg-row'>瞋他停滯我　惡發走歸家　虗心屋裏座</div>
<div class='lg-row'>可憐群小兒　終日受飢餓　有眼不點睛</div>
<div class='lg-row'>家鑽髑髏破</div>
</div><p>又云。一法若有。毗盧隨在凡夫。薦法若無。普賢失其境界。正當恁麼時。文殊向什麼處出頭。若也出頭不得。金毛師子晉折。幸好一盤飯。莫待糝椒薑。珍重。</p>
<p>僧問。得失是非。一時放却時如何　師云。放在什麼處　進云。恁麼則進前三步　師云。果然教不下。</p>
<p>問。蓮華未出水時如何　師云。也尋常　進云。出水後如何　師云。合知特。</p>
<p>問。不學佛法底人。如何成辨　師云。截耳臥街。</p>
<p>問。如何是大乘修行　師云。檐枷帶鎻。</p>
<p>僧問。如何是衲衣下事　師云。頭腦相似　進云。如何則是　師云。縱橫十字　進云。如何是函蓋乾坤句　師云。天光迴照。</p>
<p>問。如何是截斷眾流句　師云。伏惟尚饗　問。如何是隨波逐浪句　師云。放儞一線道。</p>
<p>師上堂。以頌示眾云。</p>

<div class="lg regular"><div class='lg-row'>龍種龍兒為上尊　放身前去眾威存</div>
<div class='lg-row'>東海亦非君住處　百千沙界有心吞</div>
<div class='lg-row'>箇中若是吾真子　解將一劒報師恩</div>
</div><p>又云。還報得也無。所以道。知恩方解報恩。昔日文殊伏劒殺佛。且道文殊見有佛可殺不見。若見有。文殊劒作兩截。若不見。文殊又虗勞心力。且作麼生商量。若商量不得。便被釋迦老子坐斷毗盧頂。達磨西來。欺儞唐土人。是儞諸人什麼處出氣。若出氣不得。且歸僧堂裏向火。珍重。</p>

<div class='div-other'><a id='mulu336' />
<p class='h4'>藥忌頌</p>
<div class="lg regular"><div class='lg-row'>藥病相治事可嗟　如何於此隨群邪</div>
<div class='lg-row'>未語<span class='corr'>已</span>前誰辨示　<span class='corr'>洎</span>乎開口見萌芽</div>
<div class='lg-row'>不在思量體卜度　徒勞管見彊分拏</div>
<div class='lg-row'>世上多有如斯者　不知着恥數如麻</div>
</div></div>
<div class='div-other'><a id='mulu337' />
<p class='h4'>綱宗頌</p>
<div class="lg regular"><div class='lg-row'>盡令提綱為阿誰　門庭施設在臨時</div>
<div class='lg-row'>直饒祖師門下容　舉頭早落二三機</div>
<div class='lg-row'>不在進前休退後　杷住教渠失却眉</div>
<div class='lg-row'>為報諸方拈提者　總是秦時鐸落錐</div>
</div></div>
<div class='div-other'><a id='mulu338' />
<p class='h4'>法身頌</p>
<div class="lg regular"><div class='lg-row'>法身之理編河沙　覿面相呈未作家</div>
<div class='lg-row'>光境俱七猶是病　何勞更在若周遮</div>
</div></div>
<div class='div-other'><a id='mulu339' />
<p class='h4'>偶頌</p>
<div class="lg regular"><div class='lg-row'>直下有何之　當陽薦者稀　杏仁桃核氣</div>
<div class='lg-row'><span class='corr'>秖</span>為小兒機　黃葉休指喻　莫把作金施</div>
<div class='lg-row'><span class='corr'>秖</span>見錐頭事　那知落鑒咦</div>
</div></div>
<div class='div-other'><a id='mulu340' />
<p class='h4'>綱宗謌</p><p class="lg-abnormal"><div class='lg-row'>混明池裏失却劒　曲江池裏撈得鋸</div>
<div class='lg-row'>䶥䶥齖齖且過時　莽莽鹵鹵河沙數</div>
<div class='lg-row'>糲竭節　拽路布　刢利衲僧通一路</div>
<div class='lg-row'>師子不捉麒麟兒　猛獸那堪牀下顧</div>
<div class='lg-row'>魔斯吒　入水去　者迴休吐黑雲霧</div>
<div class='lg-row'>俊鷹俊鷂溥天飛　鈍鳥籬根[啀-口+月]不去</div>
<div class='lg-row'>佛祖言　休更舉　直饒格外猶未許</div>
<div class='lg-row'>見成公案早多端　那堪更涉他門戶</div>
<div class='lg-row'>夜鳥雞　誰提去　天明戴雪遭指注</div>
<div class='lg-row'>胡蜂不戀舊時窠　猛將那肯家中死</div>
</p></div></div>
<div class='div-other'><a id='mulu341' />
<p class='h3'>觀州青城香林信禪師</p><p>上堂云。令特參學人。須具出格透乾坤底眼。直得無纖毫隔礙。方可觸處無滯。然後更須明取衲僧也鼻。方得自在。眾中還有麼。出來對眾證據。</p>
<p>時有僧出來禮拜　師云。好箇衲僧　問。信息不通。如何得隨緣去　師云。曾憶南泉語　學云。如何領會　師云。信者事還稀。</p>
<p>問。魚未透龍門時如何　師云。大道坦然平　進云。透過後如何　師云。爭那頂穿額裂。</p>
<p>問。如何是佛　師云。圓頂方袍　進云。未審日用事如何　師云。不用問別人。</p>
<p>問。三界之中。何人為主　師云。虗空裏合掌　學人未明如何辨的　師云。格外理堪觀。</p>
<p>問。如何是佛法大意　師云。青城山水甚分明。</p>
<p>問。一等為人。為什麼見有淺深　師云。淨雲空聚散。來往不知休　問。覿面相呈特如何　師云。築着鼻孔。</p>
</div></div>
<div class='div-other'><a id='mulu342' />
<div class='div-other'><a id='mulu343' />
<p class='h3'>鼎州德山惠遠禪師</p><p>上堂云。佛法見成。莫作計校。若更彊名。盡落魔界。所以古者云。將心止動。轉止轉奔。如或更於五蘊趣中計較測度。機巧方便多遏禁。令心澹薄。到者裏。<span class='corr'>秖</span>是箇散不盡底粥飯氣。如或更言。此合如是。此合不如是。此相應。此不相應。如此種種情計。皆悉徒為。盡是狂勞華相。<span class='corr'>秖</span>益自疲。諸上座若能了知念念攀緣。心心永寂。到者裏。喚作什麼。然則如是。也須子細。有事商量。</p>
<p>時有僧問。師唱誰家曲。宗風嗣阿誰　師云。令後記取。</p>
<p>問。如何是祖師西來意　師云。鐵門路嶮。</p>
<p>問。祖室猊臺。師<span class='corr'>已</span>踞。宗乘舉唱事如何　師云。他後莫錯舉　進云。大眾如何委悉　師云。不得以<span class='corr'>己</span>方人。</p>
<p>問。四方天王為什麼劫在地上　師云。白雲無定止。皓月落千波。</p>
<p>問。如何是德山境　師云。武陵谿木三春秀。單卷壇雲一帶橫。</p>
<p>問。亡僧遷化向什麼處去　師云。<span class='corr'>烏</span>龜鑽破壁。</p>
<p>師解夏日上堂。僧問。九旬禁足令<span class='corr'>已</span>滿。自恣之儀事若何　師云。猢猻趂蛺蝶。九步作一歇　進云。未審意旨如何　師有頌。</p>

<div class="lg regular"><div class='lg-row'>兩箇童兒舁木皷　左邊打了右邊舞</div>
<div class='lg-row'>剎那變現百千般　分明示君君記取</div>
</div><p>師上堂云。枕石潄流。住緣天真。不見古者道。撥霞掃雪和雲母。掘石移松得茯苓。正當恁麼時。復何言哉。諸德要會麼。</p>
<p>師有頌。</p>

<div class="lg regular"><div class='lg-row'>雪霽長空　逈野飛鴻　叚雲片片　向西向東</div>
<div class='lg-row'>珍重</div>
</div></div>
<div class='div-other'><a id='mulu344' />
<p class='h3'>襄州含珠彬禪師</p><p>上堂云。言盡理極。情亡杜旨。方法泯然。千差絕跡。又道。法門無際。無以智知。不可以識。識禪德要會麼。一切法無盡。普會於此道場中。若能如何是用東西。如今試出來對眾商量看。</p>
<p>時有僧問。靈山一會。何異今朝　師云。皓月挂天涯。分影落千谿　進云。恁麼則今日得親於寶座。大法敷揚顯聖明　師云。木馬嘶時天地靜。泥牛行處吉祥榮。</p>
<p>問。如何是佛法的的大意　師云。古木未凋猶鴈呌。妙峯明月又晶輝。</p>
<p>問。如何是佛　師云。五彩不粧容自異。千光長艶月分明。</p>
<p>問。如何是祖師西來意　師云。古今人渴望　進云。未委畢竟如何　師云。隻履却西歸。</p>
<p>問。如何是三乘教　師云。上大人　進云。意旨如何　師云。化三千。</p>
<p>問。如何是和尚家風　師云。白雲常澹佇。碧落住清虗　進云。客來以何祇待　師云。蓬島有時窺鶴舞。蠻天多是見雲飛。</p>
<p>問。急切相投時如何　師云。速　學云。如何則是　師云。不用苦咨嗟。</p>
<p>問。學人上來。請師一句　師云。得　進云。未審得箇什麼　師云。德山拄杖。天台楖[木*栗]。</p>
<p>問。如何是和尚正法眼　師云。瞎。</p>
<p>問。如何是和尚關捩子　師豎起拂子　學人便喝　師便打。</p>
<p>問。向上一言。請師便道　師云。金鞭敲玉鐙。樵子不高歌。</p>
</div></div>
<div class='div-other'><a id='mulu345' />
<div class='div-other'><a id='mulu346' />
<p class='h3'>南嶽山福嚴寺雅禪師</p><p>開堂日。諸官同降。大眾雲臻。師陞座。</p>
<p>有僧問。朝騎既臨於法會。請師方便演宗乘　師云。三人杖子攪黃河　進云。宗乘<span class='corr'>已</span>蒙師垂示。俗諦門中又若何　師云。他後會去在。</p>
<p>問。師唱誰家曲。宗風嗣何人　師云。昔年漢水親承處。此日衡陽祝聖明　進云。恁麼則洞山嫡子。雲門玄孫也　師云。禮拜了退　問。如何是和尚家風　師云。入門便見。</p>
<p>問。如何是佛　師云。臂長衫袖短。</p>
<p>問。如何是吹毛劒　師云。闍梨還用得麼　進云。莫便是道尚慈悲也無　師云。蘇嚕悉哩。</p>
<p>問。如何是道　師云。四十五里長松徑。南北遊人不猒頻　進云。如何是道中人　師云。兩兩三三。</p>
<p>師在洞山會裏。有僧問洞山。如何是佛　洞山云。麻三斤。</p>
<p>爾後眾皆下語。不契洞山。師乃有頌。</p>

<div class="lg regular"><div class='lg-row'>七寶畫牛頭　黃金為點額　春晴二月初</div>
<div class='lg-row'>農人皆取則　寒食賀新正　鐵錢三五百</div>
<div class='lg-row'>洞山深肯之</div>
</div></div>
<div class='div-other'><a id='mulu347' />
<p class='h3'>岳州乾明普禪師</p><p>師參洞山。問云。停機罷賞時如何　山云。水底弄傀儡　師云。誰是看翫者　山云。停機罷賞者　師云。恁麼則知音不和也　山云。知音底事又作麼生　師云。大盡三十日。小盡二十九　山云。未在　師云。合喫和尚手裏痛杖。</p>
<p>師開堂陞座。僧問。昔日靈山記。今朝嗣阿誰　師云。楚山突屼。漢水東流　進云。恁麼則石門嫡子也　師云。聽事不真。喚鍾作甕　問。如何是乾明境　師云。幽洞木龍吟。天邊石虎嘯　進云。如何是境中人　師云。速禮三拜。</p>
<p>問。法皷無槌時。還響也無　師云。響　進云。未審聲從何而出　師云。不皷自鳴天地異。木人側耳甚分明。</p>

<div class='div-other'><a id='mulu348' />
<p class='h4'>師上堂有頌</p>
<div class="lg regular"><div class='lg-row'>曙色纔分天<span class='corr'>已</span>曉　矗然薦象明皎皎</div>
<div class='lg-row'>禪流到此善知時　不覺尋思便成道</div>
</div><p>又云。直下省力。禪德便恁麼承當得。也是不唧溜漢。久立。珍重。</p>
</div></div>
<div class='div-other'><a id='mulu349' />
<p class='h3'>鄧州廣濟院同禪師</p><p>上堂云。諸法寂滅相。不可以言宣。又道一切法門無盡海。普會同歸於毗盧華藏。若能如是會。無邊剎境不隔於毫端。如何却言各自門風。別呈施設。如斯之見。不出常流。禪德。且作麼休歇根門。罷持管解。若有商量者。對眾且陳。</p>
<p>時有僧問。如何是佛法的的大意　師云。黑漆骨崘牽白象　學云。老和尚欺謾他後學　師云。好心不得好報　問。薦緣息盡時如何　祖云。三脚蝦　蟇飛上天。</p>
<p>問。如何是祖師西來意　師云。白雲飛片片。</p>
<p>問。離四句。絕百非時如何　師云。疑而不進　進云。如何得一如去　師云。鑽龜打瓦。</p>
<p>問。如何是透法身句　師云。華嶽三峯小　進云。未審此意如何　師云。黃河輥底流。</p>
<p>問。如何是佛　師云。鼻如截筒。</p>
</div>
<div class='div-other'><a id='mulu350' />
<p class='h3'>韶州東平山洪教禪師</p><p>上堂云。若論佛法兩字。畢竟是有是無。若言無者。有屈於高德上來。若言有者。沉埋於先祖門風。且作麼生。得箇恰好去。諸禪德切須子細。莫用掠虗。時不待人。須臾便是來生。三界無安。猶如火宅。如今諸方善知識出世。便好進步向前。決擇生死。去却灸脂帽子。拈却鶻臭布衫。作一箇無事人。豈不是好事。</p>
<p>時有僧問。寶劒擊禪門時如何　師云。麗水多倒攧。</p>
<p>問。師子是獸中王。為什麼却被六塵吞　師云。年衰鬼弄人。</p>
<p>問。語默涉釐微。請師通不犯　師云。涇州泊棹唱巴歌。</p>
<p>問。西天優鉢羅華開。一佛出世。此土華開。未審什麼佛出世　師云。我不揑目。</p>
<p>問。萬法歸一。未審一歸何所　師云。山河大地。</p>
<p>問。如何是向上機關　師竪起拂子。</p>
<p>學人未曉。乞師再指　師云。非公境界　進云。和尚豈無方便　師云。再犯不容。</p>
</div>
<div class='div-other'><a id='mulu351' />
<p class='h3'>安州延福院處瓊禪師</p><p>開堂日。未陞堂。云。寶座高廣。無人能陞。還有人陞得。出來。不讓於燈明王。所以道。佛佛道同。聖聖相躅。良久。若無人出。山僧陞座也。遂陞座。</p>
<p>拈香。示眾云。此香不是栴檀沉水。不是海岸牛頭。昔日遊方。徧參知識。本欲永藏囊篋。溺跡叢林。不謂眾推。難藏鄙陋。今日對人天大眾。爇此香。供養我襄陽老人。</p>
<p>時有僧問。釋迦昔受然燈記。師今得法嗣何人　師云。重言不當吃　進云。恁麼則洞山一箭。師當的也　師云。莫亂道　問。覺華初綻祥雲現。此日筵開事若何　師云。分明記取　進云。學人未委如何領會　師云。三十年後。</p>
<p>問。教云。以音聲求我。是人行邪道。即今和尚開堂。是邪是正　師云。語裏明人　進云。恁麼則　學人禮拜去也　師云。兩重公案。</p>
<p>問。朝騎<span class='corr'>已</span>臨於法會。師將何物報君恩　師云。頭戴天。脚踏地　進云。恁麼則帀地香風起。普天瑞氣生　師云。惱亂春風卒未休。</p>
<p>問。北斗藏身。意旨如何　師云。黃河倒逆崑崙觜。</p>
<p>問。如何是延福境　師云。不逐四時凋　進云。如何是境中人　師云。滿堂雲水客。四海問禪賓。</p>
<p>問。牛頭未見四祖時如何　師云。天下太平　進云。見後如何　師云。一場懡㦬　問。蓮華不出水時如何　師云。朕兆未分人盡望　進云。出水後如何　師云。及乎天曉也尋常。</p>
</div></div>
<div class='div-other'><a id='mulu352' />
<div class='div-other'><a id='mulu353' />
<p class='h3'>襄州興化院順禪師</p><p>上堂。有僧問。如何是和尚深深處　師云。舉即易。答即難　進云。為計麼如此　師云。過去。</p>
<p>問。如何是和尚劒　師云。老來無力上高峰　問。如何是興化境　師云。松有迎風勢　進云。如何是境中人　師云。泥多得佛大。</p>
<p>問。如何是直截本源　師云。無儞等程處。</p>
<p>問。生死到來。如何免得　師云。閙處看駱<span class='corr'>駝</span>。</p>
<p>問。如何是百千妙門。同歸方寸　師云。水底看夜市。</p>
<p>問。如何是佛向上事　師云。楚山頭指天。</p>
<p>問。凡聖二途。如何進步　師云。夜聞風撼竹。却憶珊瑚枝。</p>
<p>師上堂云。山僧今日且與諸上座評論實事。教省力去。一切諸法。山河大地。與山僧拈向拂子頭上。子細看是什麼道理。若看得出。自得省力。更莫多途。作一箇出塵高士。豈不是好事。久立。珍重。</p>
</div>
<div class='div-other'><a id='mulu354' />
<p class='h3'>靈澄上座</p><p>師參鑒師。一言相契。乃息遊心。師在眾。多述偈頌示於後人。</p>

<div class='div-other'><a id='mulu355' />
<p class='h4'>西來意</p>
<div class="lg regular"><div class='lg-row'>汝問西來意　看余辨正邪　入門贓物露</div>
<div class='lg-row'>開口擬心差　明空落鬼趣　執見眼成華</div>
<div class='lg-row'>離此憑何指　齊僧怕夜茶</div>
</div></div>
<div class='div-other'><a id='mulu356' />
<p class='h4'>其二</p>
<div class="lg regular"><div class='lg-row'>莫問西來旨　休尋栢樹窠　商量人不少</div>
<div class='lg-row'>錯會衲僧多　有念令他叱　無言亦被呵</div>
<div class='lg-row'>瞥然恁麼會　鷂子過新羅</div>
</div></div>
<div class='div-other'><a id='mulu357' />
<p class='h4'>其三</p>
<div class="lg regular"><div class='lg-row'>休問西來意　常徒豈可斟　不道他無分</div>
<div class='lg-row'>都緣為有心　情看終未徹　絕慮坐昏沉</div>
<div class='lg-row'>生死如何渡　寒衣昨晚碪</div>
</div></div>
<div class='div-other'><a id='mulu358' />
<p class='h4'>其四</p>
<div class="lg regular"><div class='lg-row'>見話西來旨　微僧祇欲瞋　中流不易湊</div>
<div class='lg-row'>須是上根人　明月三秋白　崖松一樣新</div>
<div class='lg-row'>除却寒山後　屈指共誰陳</div>
</div></div>
<div class='div-other'><a id='mulu359' />
<p class='h4'>其五</p>
<div class="lg regular"><div class='lg-row'>徒問西來意　情知看者癡　不善家中寶</div>
<div class='lg-row'>論劫受驅馳　道本非如此　人心莫強為</div>
<div class='lg-row'>因斯便曉了　<span class='corr'>已</span>是落便宜</div>
</div></div>
<div class='div-other'><a id='mulu360' />
<p class='h4'>其六</p>
<div class="lg regular"><div class='lg-row'>若問庭前栢　受屈向諸方　可憐男子漢</div>
<div class='lg-row'>開眼尿他牀　大疑相敲點　又恐怕參商</div>
<div class='lg-row'>未知關捩子　把甚作津梁</div>
</div></div>
<div class='div-other'><a id='mulu361' />
<p class='h4'>其七</p>
<div class="lg regular"><div class='lg-row'>借問西來意　何得罵儂家　此門無鎻鑰</div>
<div class='lg-row'>晝夜不曾遮　達者如麟角　長短似鋪沙</div>
<div class='lg-row'>看渠歡喜處　黑荳未生<span class='corr'>芽</span></div>
</div></div>
<div class='div-other'><a id='mulu362' />
<p class='h4'>其八</p>
<div class="lg regular"><div class='lg-row'>休覓西來意　堂堂自入抗　還如不了處</div>
<div class='lg-row'><span class='corr'>秖</span>為食殘羹　見佛急走過　切忌彊修行</div>
<div class='lg-row'>憑何作準的　擬問隔千生</div>
</div></div>
<div class='div-other'><a id='mulu363' />
<p class='h4'>其九</p>
<div class="lg regular"><div class='lg-row'>欲委西來意　杲日正當軒　水邊閑䇿杖</div>
<div class='lg-row'>林下看啼猿　若問無生義　講唱有開元</div>
<div class='lg-row'>衲僧見處□　借問是何言</div>
</div></div>
<div class='div-other'><a id='mulu364' />
<p class='h4'>其十</p>
<div class="lg regular"><div class='lg-row'>誰問西來意　多言道轉殊　明明三際顯</div>
<div class='lg-row'>皎皎一輪孤　風吹蓮菡萏　葉貯水成珠</div>
<div class='lg-row'>時人未到此　有眼不如無</div>
</div></div>
<div class='div-other'><a id='mulu365' />
<p class='h4'>桃華頌</p>
<div class="lg regular"><div class='lg-row'>靈雲閑步看桃華　慶快平生卒莫加</div>
<div class='lg-row'>敢保老兄猶未徹　誰人端的鑒玄沙</div>
<div class='lg-row'>得失是非俱放却　如氷長坐亦周遮</div>
<div class='lg-row'>要尋義理龍興去　若據宗門殢甚邪</div>
</div></div>
<div class='div-other'><a id='mulu366' />
<p class='h4'>又頌</p>
<div class="lg regular"><div class='lg-row'>靈雲一種見桃花　曉了分明定不差</div>
<div class='lg-row'>敢保老兄猶未徹　幾人具眼鑒玄沙</div>
<div class='lg-row'>大丈夫兒須與奪　莫交辜負法王家</div>
<div class='lg-row'>若是祖宗門下客　倒騎牛坐看煙霞</div>
</div></div>
<div class='div-other'><a id='mulu367' />
<p class='h4'>布袋頌</p>
<div class="lg regular"><div class='lg-row'>彌勒鞋雖一隻　非是絲麻針刺</div>
<div class='lg-row'>剛被西士胡僧　葱嶺更留蹤跡</div>
<div class='lg-row'>相傳盡誇奇特　若約余觀費力</div>
<div class='lg-row'>後人不紹家門　直至如今分析</div>
</div></div></div></div>
<p class='juan'>天聖廣燈錄卷第二十二</p></div>
</div><!-- end of div[@id='body'] -->
</body></html>