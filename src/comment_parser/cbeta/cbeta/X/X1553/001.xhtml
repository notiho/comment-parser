<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>天聖廣燈錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<p style="margin-left:2em">福州開元禪寺住持傳法賜紫慧通大師　<span class='corr'>了</span>一謹募眾緣。恭為今上　皇帝。祝延　聖壽。文武官僚。資崇　祿位。圓成雕造　毗盧大藏經板一副。旹紹興戊辰閏八月　日　　謹題。</p>

<div class='div-other'><a id='mulu1' />
<p class='h1'>天聖廣燈錄都帙目錄　　　〔宋實〕</p><p class="pre">天聖廣燈錄卷第一<br/>　　敘天竺釋迦佛下錄<br/>　釋迦牟尼佛<br/>天聖廣燈錄卷第二<br/>　　天竺祖師八人<br/>　第一祖摩訶迦葉尊者　第二祖阿難尊者<br/>　第三祖商那和修尊者　第四祖優波毱多尊者<br/>　第五祖提多迦尊者　第六祖彌遮迦尊者<br/>　第七祖婆須蜜尊者　第八祖佛陀難提尊者<br/>天聖廣燈錄卷第三<br/>　　天竺祖師七人<br/>　第九祖伏馱蜜多尊者　第十祖脅尊者<br/>　第十一祖富那夜奢尊者<br/>　第十二祖馬鳴尊者<br/>　第十三祖迦毗摩羅尊者<br/>　第十四祖龍樹尊者<br/>　第十五祖迦那提婆尊者<br/>天聖廣燈錄卷第四<br/>　　天竺祖師七人<br/>　第十六祖羅睺羅多尊者<br/>　第十七祖僧伽難提尊者<br/>　第十八祖伽耶舍多尊者<br/>　第十九祖鳩摩羅多尊<br/>　第二十祖闍夜多尊者<br/>　第二十一祖婆修盤頭尊者<br/>　第二十二祖摩拏羅尊者<br/>天聖廣燈錄卷第五<br/>　　天竺祖師五人<br/>　第二十三祖鶴勒那尊者<br/>　第二十四祖師子尊者<br/>　第二十五祖婆舍斯多尊者<br/>　第二十六祖不如蜜多尊者<br/>　第二十七祖般若多羅尊者<br/>天聖廣燈錄卷第六<br/>　　中國祖師一人<br/>　第二十八祖菩提達磨尊者<br/>天聖廣燈錄卷第七<br/>　　唐朝祖師五人<br/>　第二十九祖慧可大師　第三十祖僧璨大師<br/>　第三十一祖道信大師　第三十二祖弘忍大師<br/>　第三十三祖慧能大師<br/>天聖廣燈錄卷第八<br/>　　中華第三十三祖慧能大師下法嗣<br/>　潭州南嶽山觀音院懷讓禪師<br/>　　潭州南嶽山觀音院懷讓禪師下法嗣<br/>　江州馬祖道一大寂禪師<br/>　　江州馬祖道一大寂禪沙下法嗣<br/>　洪州百丈山大智禪師<br/>　　洪州百丈山大智禪師下法嗣<br/>　筠州黃檗鷲峯山斷際禪師<br/>天聖廣燈錄卷第九<br/>　洪州大雄山百丈智海禪師<br/>天聖廣燈錄卷第十<br/>南嶽山懷讓禪師第四世<br/>　　筠州黃檗山希運禪師法嗣<span class='note-inline'>(一人見錄)</span><br/>　鎮州臨濟院義玄慧照禪師<br/>天聖廣燈錄卷第十一<br/>　鎮州臨濟院義玄惠照禪師<br/>天聖廣燈錄卷第十二<br/>南岳觀音院懷讓禪師第五<span class='corr'>世</span><br/>　　鎮州臨濟院義玄惠照禪師法嗣<span class='note-inline'>(十人見錄)</span><br/>　魏府大覺禪師　鎮州寶壽沼禪師<br/>　鎮州三聖惠然禪師　齊聳禪師<br/>　定州崔禪禪師　鎮州萬壽禪師<br/>　涿州秀禪師　魏府興化存獎禪師<br/>　幽州譚空禪師　浙西善權徹禪師<br/>天聖廣燈錄卷第十三<br/>南岳山懷讓禪師第五世<br/>　　臨濟惠照義玄禪師法嗣<span class='note-inline'>(十四人見錄)</span><br/>　雲山禪師　襄州歷村禪師<br/>　金沙禪師　鄂州灌谿志閑禪師<br/>　滄洲米倉禪師　新羅國智異山禪師<br/>　允誠禪師　涿州尅符道者<br/>　桐峰庵主　杉羊菴主<br/>　虎谿菴主　覆盃庵主<br/>　定上座　奯上座<br/>天聖廣燈錄卷<span class='corr'>第</span>十四<br/>南嶽山懷讓禪師第六世<br/>　　魏府大覺禪師法嗣<span class='note-inline'>(四人見錄)</span><br/>　廬州大覺禪師　廬州澄心閩德禪師<br/>　荊南府竹園山禪師　宋州法華院禪師<br/>　　鎮州寶壽沼禪師法嗣<span class='note-inline'>(二人見錄)</span><br/>　汝州西院思明禪師　鎮州第二代寶壽禪師<br/>　　鎮州三聖院然禪師法嗣<span class='note-inline'>(一人見錄)</span><br/>　鎮州大悲禪師<br/>　　涿州剋符道者法嗣<span class='note-inline'>(二人見錄)</span><br/>　鎮州談空禪師　際上座<br/>　　魏府興化院存獎禪師法嗣<span class='note-inline'>(五人見錄)</span><br/>　汝州寶應禪院顒禪師　淄州水陸禪師<br/>　太行山禪房院克賓禪師<br/>　魏府天鉢禪師　守廓上座<br/>　　鄂州灌谿閑禪師法嗣<span class='note-inline'>(一人見錄)</span><br/>　池州魯祖山教禪師<br/>天聖廣燈錄卷第十五<br/>南岳山懷讓禪師第七世<br/>　　汝州寶應禪院顒禪師法嗣<span class='note-inline'>(二人見錄)</span><br/>　汝州風穴山延沼禪師　汝州頴橋安禪師<br/>天聖廣燈錄卷第十六<br/>南岳山懷讓禪師第七世<br/>　　汝州西院思明禪師法嗣<span class='note-inline'>(一人見錄)</span><br/>　郢州興陽山靜禪師<br/>南嶽山懷讓禪師第八世<br/>　　汝州風穴山延沼禪師法嗣<span class='note-inline'>(四人見錄)</span><br/>　汝州廣惠禪院真禪師<br/>　汝州寶應禪院省念禪師<br/>　鳳翔府長興禪院滿禪師<br/>　潭州靈泉院禪師<br/>南嶽山懷讓禪師第九世<br/>　　汝州寶應禪院省念禪師法嗣<span class='note-inline'>(四人見錄)</span><br/>　汝州首山乾明院懷志禪師<br/>　汝州葉縣廣教院賜紫歸省禪師<br/>　析州鐵佛院智嵩禪師<br/>　汾州大中寺太子院賜紫善昭禪師<br/>天聖廣燈錄卷第十七<br/>南岳山懷讓禪師第九世<br/>　　汝州寶應禪院省念禪師法嗣<span class='note-inline'>(八人見錄)</span><br/>　襄州谷隱山蘊聦禪師<br/>　并州三交承天院賜紫智嵩禪師<br/>　汝州廣慧院真惠元璉禪師<br/>　劍門黃檗謐禪師　池州仁王處評禪師<br/>　隋州智門迴罕禪師　潭州南臺契曠禪師<br/>　襄州鹿門賜紫惠昭山主<br/>　　汝州葉縣廣教禪院歸省禪師法嗣<span class='note-inline'>(二人見錄)</span><br/>　汝州寶應禪院法昭禪師<br/>　唐州大乘山惠果禪師<br/>　　汾州太子院善昭禪師法嗣<span class='note-inline'>(二人見錄)</span><br/>　汾州太子院道一禪師　筠州東禪院守芝禪師<br/>天聖廣燈錄卷第十八<br/>南岳山懷讓禪師第九世<br/>　　汾州太子院善昭禪師法嗣<span class='note-inline'>(四人見錄)</span><br/>　袁州南園山楚圓禪師　滁州瑯瑘山惠覺禪師<br/>　唐州龍潭智圓禪師<br/>　蘄州龍華曉愚禪師<span class='note-inline'>(語句不錄)</span><br/>　　襄州谷隱山蘊聦慈照禪師法嗣<span class='note-inline'>(十人見錄)</span><br/>　果州永慶院光普禪師　襄州鳳凰山了同禪師<br/>　桂州壽寧禪院惠靈禪師<br/>　江陵府竹園山法顯禪師<br/>　彭州永福院延照禪師　唐州大乘山德遵禪師<br/>　鎮國軍節度使撿校太保駙馬都尉李遵勗<br/>　蘇州洞庭山翠岩禪院惠月禪師<span class='note-inline'>(所有言句列從緇錄)</span><br/>　湖州景清禪院居素禪師<br/>　覺圓上座<br/>　　汝州廣慧院真慧元璉禪師法嗣<span class='note-inline'>(一人見錄)</span><br/>　翰林學士工部侍郎楊億<br/>　　袁州南圓山楚圓禪師法嗣<span class='note-inline'>(二人見錄)</span><br/>　潭州道吾山真禪師<span class='note-inline'>(語句不收)</span><br/>　普照禪師修戒<br/>天聖廣燈錄卷第十九<br/>吉州清源山行思禪師法嗣第七世<br/>　　韶州雲門山文偃禪師法嗣<span class='note-inline'>(一十四人見錄)</span><br/>　韶州雲門山法球禪師　韶州廣悟禪師<br/>　韶州長樂山政禪師　韶州佛陀山遠禪師<br/>　韶州鷲峰山韶禪師　韶州淨源山真禪師<br/>　韶州披雲山禪師　韶州月華山禪師<br/>　韶州雙峯山真禪師　隋州雙泉山郁禪師<br/>　連州慈雲山深禪師　廬山化城鑒禪師<br/>　廬山護國禪師　廬山慶雲禪師<br/>天聖廣燈錄卷第二十<br/>吉州清源山行思禪師法嗣第七世<br/>　　韶州雲門匡真文偃禪師法嗣<span class='note-inline'>(二十三人見錄)</span><br/>　岳州永福朗禪師　郢州芭蕉山弘義禪師<br/>　郢州趙橫山禪師　郢州纂子山庵主<br/>　信州西禪欽禪師　廬州東天王廣慈禪師<br/>　廬州南天王海禪師　廬州北天王微禪師<br/>　筠州黃檗山禪師　桂州覺華普照禪師<br/>　益州鐵幢覺禪師<br/>　新州延長山禪師<span class='note-inline'>(後住龍景山院)</span><br/>　眉州福化充禪師　眉州黃龍山禪師<br/>　眉州西禪光禪師　蘄州北禪悟同禪師<br/>　衡州大聖寺守賢禪師　舒州天柱山禪師<br/>　韶州龍光山禪師　觀州水精院宮禪師<br/>　頴州羅漢匡果禪師　隋州智門山法覲上座<br/>　韶州雲門山朗上座<br/>天聖廣燈錄卷第二十一<br/>吉州清源山行思禪師第八世<br/>　　鼎州德山圓明密禪師法嗣<span class='note-inline'>(一十四人見錄)</span><br/>　南岳山南臺寺懃禪師　鼎州文殊山應真禪師<br/>　鼎州德山柔禪師　鼎州德山紹晏禪師<br/>　鼎州文殊山寬禪師　鼎州普安山道禪師<br/>　巴陵乾明普禪師　郴州乾明自興禪師<br/>　渝州進雲山禪師　岳州乾明普禪師<br/>　興元府中梁山崇禪師　鄂州黃龍志愿禪師<br/>　峨嵋山黑水寺承璟禪師<br/>　益州東禪秀禪師<br/>　　隋州龍居山明教寬禪師法嗣<span class='note-inline'>(一十三人見錄)</span><br/>　蘄州五祖山師戒禪師　蘄州四祖山志諲禪師<br/>　蘄州廣教懷志禪師　襄州興化奉能禪師<br/>　唐州天睦山惠滿禪師　鄂州建福智同禪師<br/>　江陵府福昌重善禪師　舒州龍門山仁永禪師<br/>　襄州延慶本禪師　唐州福安山惠珣禪師<br/>　鼎州大龍山炳賢禪師　隋州雙泉山瓊禪師<br/>　自巖上座<br/>天聖廣燈錄卷第二十二<br/>吉州清源山行思禪師第九世<br/>　　韶州白雲山實性祥禪師法嗣<span class='note-inline'>(一人見錄)</span><br/>　韶州白雲山福禪師<br/>　　韶州舜峰山韶禪師法嗣<span class='note-inline'>(四人見錄)</span><br/>　磁州桃園山曦朗禪師　安州法雲院智善禪師<br/>　韶州鄧林山善志禪師　韶州大歷山志聰禪師<br/>　　觀州青城山香林澄遠禪師法嗣<span class='note-inline'>(二人見錄)</span><br/>　復州崇勝光祚禪師　觀州青城香林信禪師<br/>　　隋州雙泉山郁禪師法嗣<span class='note-inline'>(二人見錄)</span><br/>　鼎州德山遠禪師　襄州含珠彬禪師<br/>　　襄州洞山守初禪師法嗣<span class='note-inline'>(六人見錄)</span><br/>　南岳山福嚴雅禪師　岳州乾明睦禪師<br/>　鄧州廣濟同禪師　韶州東平山洪教禪師<br/>　安州延福處瓊禪師<br/>　潞州承天寶周禪師<span class='note-inline'>(機緣語句不收)</span><br/>　　岳州巴陵鑒禪師法嗣<span class='note-inline'>(二人見錄)</span><br/>　襄州與化順禪師　靈澄上座<br/>　　金陵清涼山明禪師法嗣<span class='note-inline'>(二人見錄)</span><br/>　廬山崇勝御禪師<br/>　吉州西峰豁禪師<span class='note-inline'>(二人機緣語句不錄)</span><br/>　　南康軍雲居山深禪師法嗣<span class='note-inline'>(一人見錄)</span><br/>　廬山蓮華峯詳山主<span class='note-inline'>(機緣語句不收)</span><br/>天聖廣燈錄卷第二十三<br/>吉州清源山行思禪師第九世<br/>　　鼎州文殊山應真禪師法嗣<span class='note-inline'>(一人見錄)</span><br/>　筠州洞山曉聦禪師<br/>　　南嶽山南臺懃禪師法嗣<span class='note-inline'>(二人見錄)</span><br/>　汝州高陽山法廣禪師　潭州石霜山節誠禪師<br/>　　蘄州五祖山師戒禪師法嗣<span class='note-inline'>(九人見錄)</span><br/>　蘄州三角山懷澄禪師　筠州洞山自寶禪師<br/>　蘄州十王懷楚禪師　蘄州義臺子祥禪師<br/>　舒州海會顯同禪師<br/>　廬江西禪文岫禪師<span class='note-inline'>(<span class='corr'>已</span>上四人機緣語句不收)</span><br/>　　蘄州廣教懷志禪師法嗣一人<br/>　蘄州興化友清禪師<span class='note-inline'>(機緣語句不收)</span><br/>　　復州崇勝光祚禪師法嗣<span class='note-inline'>(三人見錄)</span><br/>　襄州延慶山子榮禪師<br/>　蘇州洞庭翠峰沖顯禪師<br/>　黃州護國崇壽禪師<span class='note-inline'>(機緣語句不收)</span><br/>　　峨嵋山黑水寺承璟禪師法嗣<span class='note-inline'>(一人見錄)</span><br/>　峨嵋山黑水寺義欽禪師<br/>　　鼎州德山紹晏禪師法嗣<span class='note-inline'>(一人見錄)</span><br/>　鼎州德山志先禪師<br/>天聖廣燈錄卷第二十四<br/>吉州清源山行思禪師第七世<br/>　　洛京靈泉院歸仁禪師法嗣<span class='note-inline'>(二人見錄)</span><br/>　郢州大陽山堅禪師　襄州石門山遵禪師<br/>吉州清源山行思禪師第八世<br/>　　襄州廣德山第二世延禪師法嗣<span class='note-inline'>(一人見錄)</span><br/>　荊門軍上泉院吉禪師<br/>　　鼎州梁山緣觀禪師法嗣<span class='note-inline'>(六人見錄)</span><br/>　鼎州梁山第二世巖禪師<br/>　潭州雲巖山清眺禪師　澧州藥山利昱禪師<br/>　鼎州羅紋得珍山主　夾山大哥和尚<br/>　襄州石門山惠徹禪師<br/>　　襄州石門山惠徹禪師法嗣<span class='note-inline'>(一十二人見錄)</span><br/>　襄州廣德山智端禪師　潭州北禪寺顯禪師<br/>　滋州桃園山雲嶼禪師　潭州北禪寺懷感禪師<br/>　舒州四面山寶津禪師　襄州廣德山重智禪師<br/>　鳳翔府青峯山義誠禪師<br/>　永康軍景德院真禪師<br/>　興元府廣教院紹榮禪師<br/>　嘉州承天院義懃禪師　同州饒益寺法華禪師<br/>　襄州石門山師筠首座<br/>　　郢州大陽山堅禪師法嗣<span class='note-inline'>(一人見錄)</span><br/>　潭州北禪寺契念禪師<br/>吉州清源山行思禪師第七世<br/>　　鼎州梁山巖禪師法嗣<span class='note-inline'>(一人見錄)</span><br/>　鼎州梁山第三世善冀禪師<br/>　　襄州谷隱山契儼禪師法嗣<span class='note-inline'>(五人見錄)</span><br/>　襄州谷隱山契崇禪師　襄州谷隱山法誨禪師<br/>　襄州開解山重慜禪師　襄州鷲嶺院懷堅禪師<br/>　蘄州懷令禪師<span class='note-inline'>(機緣語句不收)</span><br/>　　襄州谷隱山紹遠禪師法嗣<span class='note-inline'>(一人見錄)</span><br/>　鄧州廣濟院守方禪師　隋州護國院崇寶禪師<br/>　懷安軍雲頂鑒禪師　潭州道吾山契詮禪師<br/>　襄州廣德山慧遠禪師　澧州層山善來禪師<br/>天聖廣燈錄卷第二十五<br/>吉州清源山行思禪師第九世<br/>　　郢州大陽山警延明安禪師法嗣<span class='note-inline'>(九人見錄)</span><br/>　蘄州四祖山惠海禪師　郢州興陽山清剖禪師<br/>　復州乾明禪院機聦禪師<br/>　襄州白馬山歸喜禪師　衡州崇勝院智聦禪師<br/>　南岳福嚴院審承禪師　南嶽大廣禪院隆禪師<br/>　廣州羅浮山顯如禪師　蘄州靈泉院處仁禪師<br/>吉州清源山行思禪師第十世<br/>　　南康軍歸宗詮禪師法嗣<span class='note-inline'>(一人見錄)</span><br/>　相州天平山第四代契愚禪師<br/>南嶽山懷讓禪師第七世<br/>　　郢州芭蕉山惠清禪師法嗣<span class='note-inline'>(一十二人見錄)</span><br/>　郢州芭蕉山遇禪師　郢州芭蕉山圓禪師<br/>　郢州興陽山法深禪師　郢州子陵行齊禪師<br/>　彭州承天院辭確禪師　桂州壽寧院善義禪師<br/>　郢州林谿山徹禪師　興元府牛頭山精禪師<br/>　益州覺城院信禪師　郢州芭蕉山閑禪師<br/>　郢州芭蕉山迴遵禪師<br/>　郢州子陵山超禪師<span class='note-inline'>(機緣語不收)</span><br/>天聖廣燈錄卷第二十六<br/>南嶽山懷讓禪師第八世<br/>　　彭州承天院辭確禪師法嗣<span class='note-inline'>(二人見錄)</span><br/>　益州□慶禪院海淵禪師<br/>　潤州羅漢院繼宗禪師<br/>吉州清源山行思禪師第七世<br/>　　鼎州大龍山洪濟禪師法嗣<span class='note-inline'>(一人見錄)</span><br/>　澧州欽山如靜禪師<br/>吉州清源山行思禪師第八世<br/>　　安州白兆山通慧禪院懷楚禪師法嗣<span class='note-inline'>(一人見錄)</span><br/>　江陵府承天禪院寶昭正覺禪師<br/>吉州清源山行思禪師第九世<br/>　　江陵府承天禪院寶昭正覺禪師法嗣<span class='note-inline'>(十一人見錄)</span><br/>　果州青居山靈泉皓昇禪師<br/>　郢州林溪山興教居祐禪師<br/>　江陵府開福寶賢禪師　袁州崇勝志圭禪師<br/>　鄂州黃龍山思卿禪師　澧州夾山省宗禪師<br/>　江陵府彰法悟顯禪師　澧州藥山用和禪師<br/>　澧州夾山仁秀禪師　澧州靈泉用淳禪師<br/>　鄂州嘉魚法珍禪師<br/>吉州清源山行思禪師第十世<br/>　　彰州羅漢禪院仁禪師法嗣<span class='note-inline'>(一人見錄)</span><br/>　唐州龍潭從曉禪師<br/>　　廬山歸宗寺柔禪師法嗣<span class='note-inline'>(六人見錄)</span><br/>　南康軍羅漢院行林禪師<br/>　明州天童山新禪師　杭州功臣山覺軻禪師<br/>　溫州西山護國禪院法端禪師<br/>　湖州八聖寺清簡禪師<br/>　明州雪竇山資聖清禪師<br/>天聖廣燈錄卷第二十七<br/>吉州清源山行思禪師第十世<br/>　　台州天台山德韶國師法嗣<span class='note-inline'>(五人見錄)</span><br/>　杭州九由院慶祥禪師　杭州興教寺洪壽禪師<br/>　蘇州承天永安院道原禪師<br/>　杭州龍山開化寺行明禪師<br/>　杭州西山奉諲山主<br/>　　洪州百丈山道常禪師法嗣<span class='note-inline'>(三人見錄)</span><br/>　廬州棲賢澄諟禪師<br/>　蘇州萬壽禪院德興禪師<br/>　越州雲門雍熈院永禪師<br/>天聖廣燈錄卷第二十八<br/>吉州清源山行思禪師第十世<br/>　　福州支提山雍熈寺了悟禪師法嗣<span class='note-inline'>(三人見錄)</span><br/>　杭州靈隱山玄本禪師　杭州靈隱山玄順庵主<br/>　福州支提山雍熈寺文翰禪師<br/>　　漳州西明山錫禪師法嗣<span class='note-inline'>(四人見錄)</span><br/>　臺州天台山般若寺從進禪師<br/>　越州清化山寶壽院志超禪師<br/>　漳州法濟禪院海蟾禪師<br/>　漳州淨眾傳先禪師<br/>　　撫州崇壽禪院稠禪師法嗣<span class='note-inline'>(四人見錄)</span><br/>　泉州靈臺山令岑禪師<br/>　杭州南山資國圓進山主<br/>　杭州臨安淨土院惟素禪師<br/>　明州天童山子凝禪師<span class='note-inline'>(<span class='corr'>已</span>上二人語句不收)</span><br/>吉州清源山行思禪師第十一世<br/>　　廬山承天羅漢禪院祖師行林禪師法嗣<span class='note-inline'>(九人見錄)</span><br/>　湖州何山宣化院曉禪師<br/>　袁州仰山太平興國院擇和禪師<br/>　洪州龍沙章江院昭達禪師<br/>　臨江軍建山惠力院紹珍禪師<br/>　福州古田靈峰道誠禪師<br/>　洪州大寧院慶璁禪師　興國軍延壽院惠禪師<br/>　漳州報恩院傳進禪師　袁州崇勝院楚齊禪師<br/>　　漳州淨眾禪院智然禪師法嗣<span class='note-inline'>(一人見錄)</span><br/>　漳州隆福禪院紹珍禪師<br/>天聖廣燈錄卷第二十九<br/>吉州清源山行思禪師第十一世<br/>　　南康軍雲居山真如禪院道齊禪師法嗣<span class='note-inline'>(二十<br/>　　人見錄)</span><br/>　南康軍雲居山契瑰禪師<br/>　杭州靈隱山南院慈濟文勝禪師<br/>　臺州瑞岩院義海禪師　杭州龍華山悟乘禪師<br/>　明州廣惠禪院志全禪師<br/>　明州大梅山居煦禪師<br/>　處州南明山仁壽院惟宿禪師<br/>　杭州龍華山寶乘寺有忠寶月禪師<br/>　湖州報本禪院義鳥禪師<br/>　南康軍雲居山惠震禪師<br/>　潤州甘露禪院真禪師　廬州惠日院達禪師<br/>　明州大梅山保福居素禪師<br/>　越州清化山寶壽子昌禪師<br/>　衢州顯聖寺居曜禪師　潭州興化寺善能禪師<br/>　荊門軍清溪山清禪師<br/>　潭州北禪崇勝寺覺寧禪師<br/>　筠州東禪院清顯禪師<span class='note-inline'>(機緣語句不收)</span><br/>　杭州南山省堂主<br/>天聖廣燈錄卷第三十<br/>吉州清源山行思禪師第十一世<br/>　　廬山栖賢寶覺禪師澄諟禪師法嗣<span class='note-inline'>(三人見錄)</span><br/>　杭州南山興教寺惟一禪師<br/>　真州定山惟素山主<br/>　明州雪竇山惟則禪師<span class='note-inline'>(機緣語句不錄)</span><br/>　　杭州功臣山覺軻禪師法嗣<span class='note-inline'>(三人見錄)</span><br/>　蘇州西山堯峯院顥暹禪師<br/>　蘇州吳江聖壽院志昇禪師<br/>　杭州臨江縣功臣山開化禪院如禪師<br/>吉州清源山行思禪師第十二世<br/>　　杭州靈隱山文勝禪師法嗣<span class='note-inline'>(五人見錄)</span><br/>　杭州景德靈隱寺惠明禪師延珊<br/>　常州薦福院歸則禪師<br/>　湖州何山宣化院惠忠禪師<br/>　溫州西山護國院崇禪師<br/>　湖州景清院智榮禪師<span class='note-inline'>(<span class='corr'>已</span>上二人語句不收)</span><br/>　　杭州龍華山悟乘禪師法嗣<span class='note-inline'>(二人見錄)</span><br/>　杭州靈鳳山太平禪院惠端禪師<br/>　岳州乾明院閑禪師<span class='note-inline'>(機緣語句不錄)</span><br/>　　臺州瑞岩義海禪師法嗣<span class='note-inline'>(二人見錄)</span><br/>　湖州海會禪院岳禪師<br/>　明州瑞岩山開善院普禪師<br/>　東京景德寺僧志言<span class='note-inline'>(附錄)</span></p>
<p>天聖廣燈錄都帙目錄</p>
</div>
<div class='div-xu'><a id='mulu2' />
<p class='h1'>No. 1553-A 御製天聖廣燈錄序　　　〔宋實〕</p><p>惟大雄之闡教也。以清淨為宗。慈悲救世。解煩惱之苦縛。啟方便之化門。安住雪山。始階於西域。飛行漢殿。遂通於東旦。彼土得道。何可勝言。此方承流。於是乎在。雖陰魔時有於侮伐。或示神通。而帝釋常加於護持。無虧實相。自法眼受記。毱多印心。佛衣不傳。逮六祖而頓悟。牛頭析派。續千燈而罔窮。繇茲惠炬益繁。法雲滋蔭。旁行梵學。轉譯華音。叩寂禪關。指迷覺路。了達者至乎離妄。超登者于以忘筌。為無所不通之明。處不可思議之首。</p>
<p>歷代聖帝明王。且有為之信嚮者矣。我大祖之乘籙也。正法延乎住世。我太宗之握紀也。妙供滿乎諸天。真宗皇帝。密契菩提之心。深研善逝之旨。能仁之化。一雨溥霑。外護之恩。一纓喜捨。朕嗣膺景祚。子育群黎。將以歐富壽之民。居常奉調御之本。丕冐基構。雖祗席於蘿圖。導引津梁。每欽惟於竺[(畾/(冗-几+互))*毛]。此乃遵前王之道也。其可忽諸。</p>
<p>天聖廣燈錄者。鎮國軍節度使駙馬都尉李遵勗之所編次也。遵勗承榮外館。受律齋<span class='corr'>壇</span>。靡恃貴而驕矜。頗澡心於恬曠。竭積順之素志。趨求福之本因。灑六根之情塵。別三乘之歸趣。蹟其祖錄。廣彼宗風。釆開士之迅機。集叢林之雅對。粗裨於理。咸屬之篇。甞貢紺編。來聞扆坐。且有勤請。求錫於文。朕既喜乃誠。重違其意。載念縛伽之旨。諒有庇於生靈。近戚之家。又不嬰於我慢。良亦可尚。因賜之題。豈徒然哉。亦王者溥濟萬物之源也。其錄三十卷。時景祐三年四月日賜序。</p>
</div>No. 1553
<p class='juan'><a id='mulu3' />天聖廣燈錄卷第一</p><p class="byline">鎮國軍節度使駙馬都尉臣　李遵勗　編</p><p>金僊以大法眼藏。謂之教外別行。故有授記然燈。付囑迦葉。而賢劫次第。前有六佛。景德傳燈錄中。先<span class='corr'>已</span>具載。今之編次。從因地以至傳法來歷。繼自釋迦佛以降。</p>

<div class='div-other'><a id='mulu4' />
<p class='h1'>天竺釋迦牟尼佛</p><p>佛在舍衛城竹林精舍。阿難白言。如來往昔供養幾佛求於菩提。復於何佛最初種諸善根。</p>
<p>佛告阿難。我念過去無量劫中。閻浮提有一剎利王。名降魔冤。住蓮華大城。十善化世。時有佛出世。號然燈。其王聞佛功德。躬迎供養。</p>
<p>時雪山南有一大姓婆羅門之子雲童。為五百婆羅門子上首。年十六。諸珍寶仙人受學毗陀等論。卒業辭還。仙曰。我法教中。弟子學道得成。應須厚報。雲童曰。未審何物堪酬訓道。仙曰。當須金寶缾鉢。杖蓋革屣。悉用金裝。雲童答曰。我今唯此一身。仙若聽我丐求。即來奉上。</p>
<p>乃辭行。至輸羅波奢大城之中。有一婆羅門名祭祀德。家世富饒。正設般遮于瑟。<span class='note-inline'>(無遮齋也)</span>最後一日。雲童至會。眾久<span class='corr'>已</span>欽名。歡喜逢迎。推為上座。受第一供養。雲童收噠嚫<span class='corr'>已</span>。持奉仙師。行至蓮華大城。見嚴麗有若諸天集會。即問城人。欲何所作。答曰。汝不聞然燈如來出世。今降冤王請佛入城。故斯嚴潔。</p>
<p>雲童即自念。我今應往起居。酬仙未晚。又念。佛法唯重以法供養最為殊勝。我未具法。可贖華以奉供。</p>
<p>時王裒市香華奉佛。不許私賣。雲童求買。了不能得。忽於里巷見一青衣。名為賢者。密持七莖優鉢羅華藏於缾內。雲童見<span class='corr'>已</span>歡喜。乃出金錢買之。賢者曰。王禁私鬻華者。雲童曰。願潛輟五枚。誓不相忘。賢者曰。欲將何用。雲童曰。我適聞然燈如來出世。志買妙華以為供養。賢者曰。若仁者能與我作未來因。長為夫婦。及出家得道。願同修梵行。為汝弟子者。即與汝華。雲童曰。善。我若行菩薩道。捨國城．妻子．頭目．髓腦等。時卿能不作障礙者。即隨汝願。賢者曰。隨喜所作。我無悋惜。即收金錢。付華五枚。并寄餘華同奉予佛。</p>
<p>雲童持華。隨王献佛。生希有心而發願言。若我身得同佛身不謬者。是華住於空中。變大華蓋。纔發願<span class='corr'>已</span>。其華成蓋。住虗空中。覆佛頂上。是時。天人各脫上妙寶衣。敷地供養。雲童唯有所著鹿皮。亦以布地。眾人罵辱。擲之遠處。時雲童悵然涕淚。自念孤窮。佛知其心。即變前途忽為泥濘。眾皆避之。雲童遽往泥中。敷鹿皮衣。仆面布髮。願言。佛及人天皆當踐過。若如來不與我受菩提記。我終不起。</p>
<p>時然燈佛與諸大眾。徐步而來。先踐其髮。次履其身。顧大眾曰。汝等不得輙踐摩那婆身髮。唯除如來。無可蹈者。復告雲童曰。汝能發此廣大誓願。荷負如來。不惜身命。此是第二阿僧祗劫最初發菩提心之因地。自今<span class='corr'>已</span>後。淨修三業。行諸波羅蜜門。心不放逸。如救頭然。三十七品具足八萬聖行。憐愍眾生。護持正法。三昧正受。觀法無我。入甚深義。澤趣正覺。中無退屈。汝若能辦是事。即自唱言。我能。</p>
<p>時雲童聞佛教誨。悲喜兼盈。三唱是言。我能。然灯如來始告曰。摩那婆。<span class='note-inline'>(此云善男子也)</span>却後無數劫當得作佛。號釋迦牟尼。具足十號。如我無異。既獲授記。身意輕安。忽升虗空。高七多羅樹。向佛作禮。佛告雲童曰。汝觀東方。即見河沙諸佛為雲童授澤定記。如是四維上下皆然。雲童即禮佛足。願求出家。然燈即為授具。十億諸天。共持一髮。歸天供養。</p>
<p>佛告阿難。爾時雲童者。即我身是也。我從然燈佛所。第二發菩提心<span class='corr'>已</span>來。常供養河沙諸佛。行菩薩道。以至成等正覺。</p>
<p>餘如本行經說。釋迦自迦葉佛所。正念往生兜率陀天。位當補處。名護明菩薩。化知足天。即現五種衰相。二十八天俱來悲感。護明為說法要。斷除攀緣。乃告金團天子。令選生處。有剎利灌頂甘蔗釋種淨飯王。劫初<span class='corr'>已</span>來。輪王不斷。堪為一生菩薩作其父王。其家具六十種功德。母亦具三十二勝相。<span class='note-inline'>(即天臂城釋種。名善覺。女摩耶夫人也。摩耶此云淨行也)</span>護明菩薩下生。兜率諸天勸請。護明止曰。我常為汝等說一切有處皆是無常。如芭蕉堅。如借物用。會必別離。無有究竟。汝等沉醉。聞<span class='corr'>已</span>旋忘。今更為汝說一百八法門。與汝憶念。<span class='note-inline'>(法門如經)</span>護明乃一心正念。捨天壽命。</p>
<p>時摩耶夫人於夜初分。遂白王曰。我從今夜。請受八關齋戒。玄除五欲娛樂。王即許之。摩耶夫人是夜夢菩薩乘六牙白象從空而來。入於右脅而住。<span class='note-inline'>(當〔北士〕姬周第五主昭王二十三年癸丑之歲七月十五日夜矣)</span>。</p>
<p>後及誕月。夫人游於園中。攀波羅叉樹。菩薩從右脅而降生。<span class='note-inline'>(即昭王二十四年甲寅歲四月八日)</span>周行七步。目顧四方。分手指天地言。天上天下。唯我獨尊。</p>
<p>相者曰。太子具三十二相。有二種報。在家為轉輪聖王。治四天下。出家成阿耨菩提。化三千界。以瑞異故。立名悉達多。<span class='note-inline'>(此云一切利成)</span>復有阿私陀仙人。知佛出世。自天而來。至于王所。王命太子見之。仙人拱立而謂王曰。我及一切人天。應當作禮。菩薩若返禮者。頭破七分。</p>
<p>王曰。國之相師說有二種果報。未知決定是非耶。</p>
<p>私陀曰。彼人妄說。今我誠言。此子出家。成正覺道。為人天師。轉妙法輪。願王善保聖子。福祐無疆。</p>
<p>太子既生七日。摩耶遂薨。王選姨母摩訶波闍波提。令其傅育。年十九。王每慮太子捨家。為造三時殿。多方以娛之。時淨居天知時<span class='corr'>已</span>至。於虗空中告曰。昔菩薩在兜率天時。發大誓願。願度眾生。今久處王宮。時<span class='corr'>已</span>至矣。勿貪世樂。即說偈曰。</p>

<div class="lg regular"><div class='lg-row'>世間事無常　猶如雲出電　尊者今時至</div>
<div class='lg-row'>應捨家出家</div>
</div><p>太子深厭紛華。始有四門游觀。次第見生．老．病．死。屢咨父母。堅求出家。慈愛所鍾。莫從其欲。太子是夜感五夢。始席此大地。枕以須彌。撮四大海水。置於手足。次則有草一枝。名為建立。自臍輪而至阿迦膩吒天。復見雜色四鳥。各從方來。至於足下。皆變白色。又有一獸。黧首白身。䑛太子足。最後見一糞壤。高峻如山。在上游行。不為潰染。</p>
<p>淨居天子復來告曰。諸天八部。徧滿虗空。贊助法王。不宜久住。是夜三更。踰城而去。遂至迦藍氏大仙所。</p>
<p>仙人問曰。仁者發心。欲求何事。</p>
<p>太子曰。我見世間生．老．病．死。三界愛纏。不能出離。我要成佛。度於未度。</p>
<p>仙曰。善哉。貪愛者是世間大惡蛟龍。居眾生心水。失一切善利。仁者頓能感寤。是大智人。即說偈曰。</p>

<div class="lg regular"><div class='lg-row'>一切法勝唯有行　清淨寂定不過心</div>
<div class='lg-row'>染著恩愛最冤家　諸有恐怖是老死</div>
</div><p>太子問曰。諸根不定。云何調伏。</p>
<p>仙曰。凡眾生者。有其二義。一者本性。二者變化。本性者。謂地．水．火．風．空．我及無相。變化者。謂諸根境界。手足語言。動轉去來。及以心識。若能分別此之二義。不生愛染。名為解脫。又復眾生不了四種煩惱。貪著世間。一者無信。二者著我。三者有疑。四者無定。復說偈曰。</p>

<div class="lg regular"><div class='lg-row'>山羊被殺因作聲　飛蛾投燈由火色</div>
<div class='lg-row'>水魚懸鈎為吞餌　世人趣死以境牽</div>
</div><p>復曰。若能離諸有相。即獲無相。既若不生。即名非想。</p>
<p>悉達聞<span class='corr'>已</span>。默而識之。蓋非究竟之法。安令我得至涅槃。說偈辭去。</p>

<div class="lg regular"><div class='lg-row'>本無生老病死過　并及地火水風空</div>
<div class='lg-row'>湛然三世無師教　常淨自然證解脫</div>
</div><p>次至優陀羅二仙所。白言。大仙所行之法如何。</p>
<p>大仙言。凡所於相及於非相。此是大患大痴。若正意思惟。獨有微妙體性。寂定殊勝。至非想非非想處。命壽遐永。仙聖所居。</p>
<p>悉達就彼二仙五年修學。知非究竟。即詣雪山。六年苦行。成等正覺。</p>
<p><span class='note-inline'>(今槩舉也)</span>受大梵天王請。至鹿野苑中。始以四諦法度五仙人。憍陳如等。為劣解者。令出三界火難。說四諦法。而證聲聞。如兔渡河。乘號羊車。為中根者。令觀生死根本。因起無明。如是十二攀緣。輪迴不息。使順逆推究。滅無明根。證緣覺果。如馬渡河。乘名鹿車。為大根者。頓開實相。直示菩提。即色即空。一則一切。修波羅蜜行。不住三輪。入薩婆若城。無虧四攝。次登十地。漸斷三愚。等妙圓明。成大菩薩。如香象渡河。乘白牛車。</p>
<p>如來經行至多子墖前。命摩訶迦葉分座令座。遂告云。吾以微妙正法眼藏密付於汝。汝當保護。傳付將來。無令斷絕。此大法眼藏。自爾為初。人囑一人。不擇凡聖。</p>
<p>爾時。如來復為迦葉說是偈曰。</p>

<div class="lg regular"><div class='lg-row'>法本法無法　無法法亦法　今付無法時</div>
<div class='lg-row'>法法何曾法</div>
</div><p>又曰。吾今以僧伽梨衣用付於汝。汝當護持。為吾傳授慈氏如來。乃往拘尸那城娑羅雙林示入涅槃。<span class='note-inline'>(娑羅樹。行列四雙。佛將圓寂。俄合為二。因名雙樹。色白如練。故名鶴樹)</span>復告純陀曰。諸佛境界。皆悉無常。諸行性相。亦復如是。</p>
<p>如來既以種種法要示教菩薩．緣覺．聲聞。化諸天仙．外道。最後度須䟦陀羅。遺教後代。即廣現神變<span class='corr'>已</span>。右脅累足。北首而臥。入大寂滅定。應盡還源。</p>
<p>是時大迦葉在外。最後而至。佛從金棺中出現雙足。迦葉作禮<span class='corr'>已</span>。人天眾奉梅檀薪。終不能然。迦葉乃請如來三昧火自闍維之。即時金棺從七寶牀外舉。遶俱尸那城七帀。却還本處。化火光三昧而自焚之。阿泥盧豆等收舍利八斛四斗。貯以金壜。阿闍世王與八國諸王。各嚴兵護。散分起塔。人天供養。</p>
</div>
<p class='juan'>天聖廣燈錄卷第一</p>
</div><!-- end of div[@id='body'] -->
</body></html>