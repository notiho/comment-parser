<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>慈悲藥師寶懺</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1484
<div class='div-xu'><a id='mulu1' />
<p class='h1'>消災延壽藥師懺法卷上</p>
<div class='div-other'><a id='mulu2' />
<p class='h2'>熏修藥師懺儀</p>
<div class='div-other'><a id='mulu3' />
<p class='h3'>嚴淨壇場</p><p>楊枝淨水。遍洒三千。性空八德利人天。福慧廣增延。滅罪除愆。火燄化紅蓮。</p>
<p>南無清涼地菩薩摩訶薩<span class='note-inline'>(三稱)</span></p>
<p>南無聖觀自在菩薩<span class='note-inline'>(三稱)</span>　<span class='note-inline'>(眾持大悲等呪心經畢舉)</span>　摩訶般若波羅蜜多<span class='note-inline'>(云云)</span>。</p>
<p class="dharani">唵。捺摩巴葛瓦帝。阿巴囉密沓。阿優哩阿納。蘇必你。實執沓。牒左囉宰也。怛塔哿達也。阿囉訶帝。三藥三不達也。怛你也塔。唵。薩哩巴。桑斯葛哩。叭哩述沓。達囉馬帝。哿哿捺。桑馬兀哿帝。莎巴瓦。比述帝。馬喝捺也。叭哩瓦哩莎喝。</p>
<p>願將以此勝功德。祝贊皇帝萬萬歲。聖明君。諸國來朝會。南無無量壽。祝讚皇帝萬萬歲<span class='note-inline'>(再云)</span>。</p>

<div class="lg regular"><div class='lg-row'>以此經呪功德　回向護法龍天</div>
<div class='lg-row'>三界岳瀆靈聰　守護道場真宰</div>
<div class='lg-row'>祈福保安平善　莊嚴無上菩提</div>
<div class='lg-row'>普願法界眾生　共入毗盧性海</div>
</div></div>
<div class='div-other'><a id='mulu4' />
<p class='h3'>香讚</p><p>爐香乍爇。法界蒙熏。藥師海會悉遙聞。隨處結祥雲。誠意方殷。諸佛現全身。</p>
<p style="margin-left:1em">香雲葢菩薩摩訶薩<span class='note-inline'>(三稱　跪誦藥師經一卷)</span></p>
<p class="lg-abnormal"><div class='lg-row'>普賢王菩薩　象駕光臨</div>
<div class='lg-row'>有一菩薩　結跏趺坐　名曰普賢</div>
<div class='lg-row'>身白玉色　五十種光　光五十種色</div>
<div class='lg-row'>以為項光　身諸毛孔　流出金光</div>
<div class='lg-row'>其金光端　無量化佛　諸化菩薩</div>
<div class='lg-row'>以為眷屬　安庠徐步　雨大寶華</div>
<div class='lg-row'>至行者前　其象開口　於象牙上</div>
<div class='lg-row'>諸池玉女　鼓樂絃歌　其聲微妙</div>
<div class='lg-row'>讚歎大乘　一實之道　行者見<span class='corr'>已</span></div>
<div class='lg-row'>歡喜敬禮　復更讀誦　甚深經典</div>
<div class='lg-row'>徧禮十方　無量諸佛　禮多寶佛塔</div>
<div class='lg-row'>及釋迦牟尼　并禮普賢　諸大菩薩</div>
<div class='lg-row'>發是誓願　若我宿福　應見普賢</div>
<div class='lg-row'>願尊者徧吉　示我色身</div>
</p><p style="margin-left:1em">普賢王菩薩摩訶薩<span class='note-inline'>(三聲)</span></p>
<p style="margin-left:2em">一切恭敬</p>

<ul class="">
<li>一心頂禮十方法界常住佛</li>

<li>一心頂禮十方法界常住法</li>

<li>一心頂禮十方法界常住僧</li>
</ul><p style="margin-left:1em">是諸眾等各各胡跪嚴持香華如法供養。</p>

<div class="lg regular"><div class='lg-row'>願此香華遍十方　以為微妙光明臺</div>
<div class='lg-row'>諸天音樂天寶香　諸天肴饍天寶衣</div>
<div class='lg-row'>不可思議妙法塵　一一塵出一切塵</div>
<div class='lg-row'>一一塵出一切法　旋轉無礙互莊嚴</div>
<div class='lg-row'>遍至十方三寶前　十方法界三寶前</div>
<div class='lg-row'>皆有我身脩供養　一一皆悉徧法界</div>
<div class='lg-row'>彼彼無雜無障礙　盡未來際作佛事</div>
<div class='lg-row'>普熏法界諸眾生　蒙熏皆發菩提心</div>
<div class='lg-row'>同入無生證佛智</div>
</div>
<div class="lg regular"><div class='lg-row'>願此香華雲　遍滿十方界　供養一切佛</div>
<div class='lg-row'>尊法諸菩薩　緣覺聲聞眾　及一切天僊</div>
<div class='lg-row'>以起光明臺　過於無邊界　無邊佛土中</div>
<div class='lg-row'>受用作佛事　普熏諸眾生　皆發菩提心</div>
<div class='lg-row'>容顏甚奇妙　光明照十方　我適曾供養</div>
<div class='lg-row'>今復還親覲　聖主天中王　迦陵頻伽聲</div>
<div class='lg-row'>哀愍眾生者　我等今敬禮</div>
</div><p>南無寶曇華菩薩摩訶薩<span class='note-inline'>(三稱)</span></p>
<p>藥師如來<span class='note-inline'>(云)</span>證明禮懺<span class='note-inline'>(述和　主白白云)</span>。</p>

<div class="lg regular"><div class='lg-row'>妄念成生滅　真如不變遷　總持難思議</div>
<div class='lg-row'>無住對空宣</div>
</div><p>仰白十方三寶。藥師如來。剎海天龍。一切聖眾。願賜慈悲。俯垂證鑒。有疏披宣。伏希諦聽。</p>
<p style="margin-left:1em"><span class='note-inline'>(表白宣意畢)</span></p>
<p>上來情旨。恭對披宣。大圓鏡中。諒垂印可。是以脩香華供養。燈燭莊嚴。命我等流。代行懺法。今則依仗如來大寂滅海。歸投普門大悲願王。蕩罪業於無何有之鄉。剪芥蒂於不萌枝之地。心純是法。與法相應。理事圓融。行願成就。我既如是。佛必哀憐。祈叩洪慈。冥熏加被。</p>

<div class="lg regular"><div class='lg-row'>佛面猶如淨滿月　亦如千日放光明</div>
<div class='lg-row'>圓光普照於十方　喜捨慈悲皆具足</div>
</div>
<ul class="">
<li>啟運藥師道場懺法</li>

<li>今當歸命三世諸佛</li>

<li>南無過去毗婆尸佛</li>

<li>南無尸棄佛</li>

<li>南無毗舍浮佛</li>

<li>南無拘留孫佛</li>

<li>南無拘那含牟尼佛</li>

<li>南無迦葉佛</li>

<li>南無本師釋迦牟尼佛</li>

<li>南無當來彌勒尊佛</li>

<li>南無藥師琉璃光如來</li>

<li>南無藥師海會佛菩薩<span class="note-inline">(三稱)</span></li>
</ul></div></div>
<div class='div-other'><a id='mulu5' />
<p class='h2'>開經偈</p>
<div class="lg regular"><div class='lg-row'>無上甚深微妙法　百千萬劫難遭遇</div>
<div class='lg-row'>我今見聞得受持　願解如來懺法義</div>
</div></div></div>
<p class='juan'><a id='mulu6' />消災延壽藥師懺法卷上</p>
<div class='div-other'><a id='mulu7' />
<div class='div-other'><a id='mulu8' /><p>一切諸佛。愍念眾生。為說藥師道場懺法。良以眾生垢重。無明暗覆。不諳因果。不勤懺悔。縱貪嗔癡。肆殺盜婬。無量無邊。所作罪垢。無量無邊。所結冤業。不覺不知。日深日厚。以致促長壽而夭枉。黜官位而下賤。削富饒而貧窮。折子女而孤獨。罹斯九橫。墜墮三塗。紛紛苦果。自作自受。種種惡報。或現或後。纖毫無差。遲速必報。爾時。</p>
<p>藥師琉璃光如來。慈悲拯濟。說是本願功德經。令讀誦者。造彼如來形像七軀。一一像前。各置七燈。一一燈量。大如車輪。燃至四十九日。光明不絕。是惟剎利。居士大家。多饒財寶。倉庫盈溢之所堪為。而緜力眾生。心雖喜樂。不能如法莊嚴。以是因緣。即於本願功德經中。譯出消災延壽懺法。便諸眾生。齋戒沐浴。或於寺院。或在家庭。或延禪侶。或偕善士。洒掃熏修。香華燈燭。隨分供養。依科讚詠。虔誠敬禮。則無求不應。無願不成。經云。說悔先罪。淨名所尚。改往修來。洗浣身心。斷除眾惡。誓不更造。多劫罪愆。淨盡無餘。隨所樂求。悉令滿足。<span class='note-inline'>(某等)</span>志心頂禮。求哀懺悔。</p>

<ul class="">
<li>南無毗盧遮那佛</li>

<li>南無本師釋迦牟尼佛</li>

<li>南無藥師琉璃光如來</li>

<li>南無無量壽佛</li>

<li>南無盡十方遍法界過去一切諸佛</li>

<li>南無盡十方遍法界現在一切諸佛</li>

<li>南無盡十方遍法界未來一切諸佛</li>

<li>南無藥師琉璃光如來本願功德經</li>

<li>南無日光遍照菩薩</li>

<li>南無月光遍照菩薩</li>

<li>南無文殊師利菩薩</li>

<li>南無觀世音菩薩</li>

<li>南無得大勢菩薩</li>

<li>南無無盡意菩薩</li>

<li>南無寶曇華菩薩</li>

<li>南無藥王菩薩</li>

<li>南無藥上菩薩</li>

<li>南無彌勒菩薩</li>

<li>南無消灾障菩薩</li>

<li>南無增福壽菩薩</li>

<li>南無樂音樹下三萬六千菩薩</li>

<li>南無阿難尊者八千比丘諸大聖僧</li>

<li>南無救脫菩薩</li>
</ul><p>禮諸佛<span class='corr'>已</span>。次復懺悔。緣念像法轉時。若諸有情。為欲利益安樂拔除一切業鄣。建立殊勝功德者為欲滿修諸佛大願。具足受持諸佛名號。及正法寶藏者。欲得阿耨多羅三藐三菩提。三十二相。八十隨形。莊嚴其身者。欲得無量智慧方便。令諸眾生安立大乘者。為欲修行梵行。得不缺戒。具三聚戒。究竟清淨。無有毀犯者。欲得諸根完具。無諸疾苦。家屬資具。悉皆豐足者。欲得破魔罥網。解脫一切外道纏縛拔種種惡見稠林者。若有女人。欲轉女成男。具丈夫相者。為欲求男女而得男女。求長壽而得長壽者。或當王法所加。欲解脫一切憂苦者。欲得上妙飲食。飽足法味。及種種上妙衣服。一切寶莊嚴具者。欲行惠施。一切所有悉無貪惜。施來求者。欲得正見精進。善調意樂。多聞聰利。解甚深義。恒求勝法常遇善友者。欲受持學處。願生西方極樂世界。無量壽佛所。聽聞正法者。若有<span class='corr'>已</span>毀之戒。而欲還清淨。<span class='corr'>已</span>盡之命。而欲復救續。乃至國界人眾。種種諸橫。種種諸難。而欲消伏隱沒順時歡樂者。應當如法莊嚴。歸命。</p>
<p>藥師琉璃光如來。一心精進。修三摩地。所以者何。彼如來行菩薩道時。所發十二微妙上願。殊勝功德。令諸聞者。業障消除。一切所求。皆得滿願故。是唯一生所繫菩薩。為能如實信解。如說修行。應當以身命財。不生恡惜。竭力莊嚴。必獲果遂。是故今日。與現前<span class='note-inline'>(眾等)</span>各各志心。歸命頂禮。</p>

<ul class="">
<li>南無毗盧遮那佛</li>

<li>南無本師釋迦牟尼佛</li>

<li>南無藥師琉璃光如來</li>

<li>南無無量壽佛</li>

<li>南無盡十方徧法界過去一切諸佛</li>

<li>南無盡十方徧法界現在一切諸佛</li>

<li>南無盡十方徧法界未來一切諸佛</li>

<li>南無藥師琉璃光如來本願功德經</li>

<li>南無日光遍照菩薩</li>

<li>南無月光遍照菩薩</li>

<li>南無文殊師利菩薩</li>

<li>南無觀世音菩薩</li>

<li>南無得大勢菩薩</li>

<li>南無無盡意菩薩</li>

<li>南無寶曇華菩薩</li>

<li>南無藥王菩薩</li>

<li>南無藥上菩薩</li>

<li>南無彌勒菩薩</li>

<li>南無消灾障菩薩</li>

<li>南無增福壽菩薩</li>

<li>南無樂音樹下三萬六千菩薩</li>

<li>南無阿難尊者八千比丘諸大聖僧</li>

<li>南無救脫菩薩</li>
</ul><p>禮諸佛<span class='corr'>已</span>。志心歸命。惟願諸佛菩薩。同運慈悲。降臨道場。一切天龍八部。藥叉諸將。悉生哀愍。來到道場。是諸聖眾。願悉證明。我於今日。欲為十方一切六道眾生。修行無上菩提。斷除一切業障。同入如來本大願海。普現色身。於一念中。供養一切十方三寶。於一念中。普度一切六道眾生。令入平等大慧。故於今日。一心精進。如說修行。惟願諸佛菩薩。</p>
<p>藥師如來本願力故。受我懺悔。令我所行。決定破除罪障。行願圓成。如經所說。願悉證明。南無藥師琉璃光如來。應正等覺。明行圓滿。光明廣大。功德巍巍。身善安住。燄網莊嚴。過於日月。幽冥眾生。悉蒙開曉。隨所樂求。一切皆遂。所有病苦。悉皆消滅。無量菩薩。行無量善巧方便。無量廣大願。我若一劫。若一劫餘。而廣說者。劫可速盡。彼佛行願。善巧方便。無有盡也。是故志心。歸命頂禮。</p>
<p class="dharani">南無薄伽伐帝。鞞殺社。窶嚕薜琉璃。鉢囉婆。喝喇闍也。怛他揭哆耶。阿囉訶帝。三藐三勃陀耶。怛姪他。唵。鞞殺逝。鞞殺逝。鞞殺社。三沒揭帝莎訶</p>
</div>
<div class='div-other'><a id='mulu9' />
<p class='h2'>讚</p><p>藥師如來。世界琉璃。慈悲喜捨悉隨宜。懺法度羣迷。稽首歸依。所願滿求祈。</p>

<ul class="">
<li>藥師佛</li>

<li>藥師佛</li>

<li>消灾延壽藥師佛</li>

<li>南無消灾延壽藥師佛</li>
</ul><p style="margin-left:2em"><span class='note-inline'>(遶壇起佛偈念佛迴向)</span>。</p>

<div class="lg regular"><div class='lg-row'>稽首東方滿月界　微妙正覺藥師尊</div>
<div class='lg-row'>三祇果滿不思議　十號名稱無等倫</div>
<div class='lg-row'>二六願門因地發　百千相好果中圓</div>
<div class='lg-row'>慈悲海闊測難量　功德山高讚莫盡</div>
</div>
<ul class="">
<li>南無東方淨琉璃世界藥師琉璃光如來</li>

<li>南無消灾延壽藥師佛</li>
</ul><p><span class='note-inline'>(或百聲千聲隨意迴向)</span></p>

<p class='juan'>消灾延壽藥師懺法卷上</p></div></div>
</div><!-- end of div[@id='body'] -->
</body></html>