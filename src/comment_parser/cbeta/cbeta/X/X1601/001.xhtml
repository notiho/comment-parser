<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪燈世譜</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>No. 1601-A 序</p><p>昔世尊以正法眼藏囑付迦葉。阿難副貳傳化毋令斷絕。迨至五家分唱而宗風徧滿十方矣。然黃檗猶有不道無禪祇道無師之歎。何哉。當時臨濟小廝獨得大機之用。慣捋虎鬚盡令而行。大地人亡鋒結舌去。黃檗記以吾宗到汝大興於世。雖因緣之相會。亦作用之逈殊也。厥後英靈迭起。個個如獅子兒。山鬼野狐望風奔避。遂使正法眼藏緜歷至今。識者所以服師傳之妙也。曹洞綱宗揀魔辨異。其大旨略與臨濟同。故法道之行與臨濟相終始。然自大陽之後。投子繼之。則曹洞亦分源於臨濟矣。昔人謂合五百年而別。別五百年而合。倘亦有然者乎。乃自宋季以歷我明代有英傑。而殘編斷簡湮沒於荒榛敗草之中。後世兒孫欲識其姓名而不可得。悲夫廬嶽忞公乃天童大師高弟也。廣蒐碑傳敘次成編。其自靈山以至曹溪則<span class='corr'>已</span>歷三十三世矣。後自曹溪之下以至禹門則又歷三十三世矣。前後相承若合符節。而天童繼起於其間。則代興者正未艾也。天童操一條白棒勘驗諸方。佛來祖來劈脊便打。縱有神通妙用無處藏身。臨濟一宗大興於世。奇哉。始余承事壽昌。咨決最久。然猶恨離師太蚤未盡其長。及再侍大師於天童。覩其機用而後歎臨濟之尚存也。乃壽昌嘗為余言。老僧五十歲行脚印法瑞峯。第未及詳瑞峯之為誰子耳。余閱禪燈世譜。瑞峯原與禹門同師。則壽昌固臨濟之嫡血骨也。其嗣廩山而匾曹洞。實與投子之事相符。日月光明並行不悖。固世尊所囑副貳傳化毋令斷絕於方來哉。</p>
<p>崇禎五年三月上巳日弟子黃端伯稽首和南譔</p>
</div>
<div class='div-xu'><a id='mulu2' />
<p class='h1'>No. 1601-B 禪燈世譜後序</p><p>吾祖之道之傳于諸夏也。始于梁。盛于唐。而光顯于宋。其間往往多高文愽達之士。故先德之出處與其言行之大端。皆有傳記可考。非直譜諜<span class='corr'>已</span>也。自元而降。傳燈不修。遂使一代宗匠與夫抗跡西山者同一湮沒無聞。良可悲夫。忞出家染指法味時。即慨然有稗官野史之志。第碑殘簡缺無可捃拾。思按宗圖纂為世譜以代其志。適草創未舉。會金粟老人有黃檗之請。因執侍入閩。乃得吳君所纂。與忞先心不謀而合。但惜其中多錯漏附會。未免無徵不信之失。遂發大藏考騐傳燈諸錄。取其師承有據者載之。不敢以影響參合疑誤後人。間有說法當世。嗣代未詳者。但附於其宗之末。俟其詳者補之。於是校勘既的。徵以往言。庶幾取信將來。亦循名得實之一助云爾。後之君子。其有繼傳燈而作者。或考徵斯譜未可知也。</p>
<p>崇禎四年冬至前三日匡山黃巖寺道忞題</p>
No. 1601
<p class='juan'><a id='mulu3' />禪燈世譜卷第一</p><p class="byline">明匡山黃巖寺後學比丘道忞編修</p><p class="byline">閩福唐優婆塞弟子吳侗集</p></div>
<div class='div-other'><a id='mulu4' />
<p class='h1'>三十三祖世系圖</p>
<ul class="">
<li><span class="note-inline">(始祖)</span>釋迦牟尼佛<span class="note-inline">(釋迦文佛)</span>
<ul class="">
<li><p>即賢劫第四尊。示生中天竺國。剎利種。釋迦其姓也。父淨飯聖王。母摩耶聖后。周昭王九年甲寅四月八日降誕。捨轉輪聖王位出家。成無上道。轉大法輪。其後七十九歲垂般涅槃。乃以大法印付囑摩訶迦葉。</p>
<p>穆王三十六年壬申二月十五日中夜入滅。後一千一十七年教被華夏。即漢明帝永平十年丁卯歲也。</p>
<p>按傳燈諸錄。首紀七佛。次列諸祖。唯東山傳法正宗記則謂正宗者必以親相師承為効。故以釋迦文佛為始祖。摩訶迦葉為第一祖。至曹溪大鑑下世次承之。所以明一佛乘化之大綱。諸祖繼體之大原也。故茲系圖亦不載七佛。而以釋迦佛為始祖焉。</p>
</li>
</ul></li>

<li><span class="note-inline">(第一祖)</span>摩訶迦葉
<ul class="">
<li>摩竭陀國人。婆羅門氏。父飲澤。母香志。先捨家入山。以頭陀法自修。遇佛出家。受正法眼藏。後付阿難。乃持拂所囑金襴袈裟入定于鷄足山。待慈氏下生。即周孝王世。</li>
</ul></li>

<li><span class="note-inline">(二祖)</span>阿難尊者
<ul class="">
<li>姓剎帝利。斛飯王子。佛之從弟。多聞愽達。總持第一。修多羅藏皆其結集。欲趣滅度。乃以法付其弟子商那和修。又囑累乎末田底迦者。于周夷王世入滅。</li>
</ul></li>

<li><span class="note-inline">(三祖)</span>商那和修
<ul class="">
<li>突羅國人。姓毗舍多氏。父林勝。母憍奢耶。在胎六年。生有自然之服。隨身而長。出家為阿難徒。預受佛記。居優留荼伽藍伏二火龍後。以法付優波毱多。周宣王時入滅。</li>
</ul></li>

<li><span class="note-inline">(四祖)</span>優波毱多
<ul class="">
<li>吒利國人。姓首陀氏。父善意。出家得道有異迹。號為無相好佛。降魔波旬。度人最眾。所記其人。籌數盈溢石室。于周平王世入滅。弟子多迦以室籌闍維收舍利建塔。</li>
</ul></li>

<li><span class="note-inline">(五祖)</span>提多迦
<ul class="">
<li>摩伽陀國人。父夢金日而生。遇優波尊者為釋夢義。得受正法。後付彌遮迦。化火自焚。即周莊王世也。</li>
</ul></li>

<li><span class="note-inline">(六祖)</span>彌遮迦
<ul class="">
<li>中印度人。至北天竺國。見城堞間有金色瑞雲曰。此大乘氣也。遇婆須蜜。付以法。周襄王世化火自焚。</li>
</ul></li>

<li><span class="note-inline">(七祖)</span>婆須蜜
<ul class="">
<li>北天竺國人。姓頗羅墮。行化至迦摩羅國。以論義服佛陀難提。付以正法。周定王世示寂本座。塔葬全身。</li>
</ul></li>

<li><span class="note-inline">(八祖)</span>佛陀難提
<ul class="">
<li>迦摩羅國人。姓瞿曇波。生而頂有肉髻。性大聰明。辯㨗無礙。於周景王世以法付伏駄密多。儼然寂滅。</li>
</ul></li>

<li><span class="note-inline">(九祖)</span>伏駄密多
<ul class="">
<li>提伽國人。姓毗舍羅。生不言履。難提尊者示其夙緣。付以法印。後得香葢長者子為弟子。周敬王時入滅。</li>
</ul></li>

<li><span class="note-inline">(十祖)</span>脇尊者
<ul class="">
<li>中印度人。本名難生。出家精苦。脇不至席。遊化至花氏國。先示瑞相。果得夜奢付法。周定主世化火自焚。</li>
</ul></li>

<li><span class="note-inline">(十一祖)</span>富那夜奢
<ul class="">
<li>花氏國人。姓瞿曇氏。遊化波羅奈國。得馬鳴大士付正法眼藏。周安王世泊然滅寂。塔葬全身。</li>
</ul></li>

<li><span class="note-inline">(十二祖)</span>馬鳴大士
<ul class="">
<li>波羅奈國人。亦名功勝。以其功德殊勝故也。攝伏迦毗摩羅為弟子。遂以法付之。周顯王世趣大寂滅。</li>
</ul></li>

<li><span class="note-inline">(十三祖)</span>迦毗摩羅
<ul class="">
<li>華氏國人。初為外道。後於馬鳴大士得法。降大火龍。因得龍樹為弟子。付正法藏。周赧王世趣寂。</li>
</ul></li>

<li><span class="note-inline">(十四祖)</span>龍樹尊者
<ul class="">
<li>西天竺國人。廣造眾論。開釋正法。以應機宜。將垂滅度。乃以其法印付迦那提婆。當秦始皇世也。</li>
</ul></li>

<li><span class="note-inline">(十五祖)</span>迦那提婆
<ul class="">
<li>南天竺國人。姓毘舍那。初謁龍樹。樹以鉢盛水于座。尊者以針投之。欣然契會。漢孝帝世入滅。</li>
</ul></li>

<li><span class="note-inline">(十六祖)</span>羅睺羅多
<ul class="">
<li>迦毗羅國人。姓毱摩氏。既遇提婆。得明其家樹耳之緣。遂出家受大法印。當漢武帝時入滅。</li>
</ul></li>

<li><span class="note-inline">(十七祖)</span>僧伽難提
<ul class="">
<li>室羅筏國人。寶莊嚴王子。生而能言。出家居金河石窟。因羅睺羅多至。傳大法要。漢昭帝世手扳樹而化。</li>
</ul></li>

<li><span class="note-inline">(十八祖)</span>伽耶舍多
<ul class="">
<li>摩提國人。姓鬱頭藍。父天葢。母方聖。夢寶鑑而生大士。體如琉璃。遇難提得度受法。漢成帝世化火自焚。</li>
</ul></li>

<li><span class="note-inline">(十九祖)</span>鳩摩羅多
<ul class="">
<li>月支國人。婆羅門子。遇闍夜尊者付以法眼。遂以指爪剺面。放大光明照耀四眾。乃趣寂滅。即新莾時。</li>
</ul></li>

<li><span class="note-inline">(二十祖)</span>闍夜多
<ul class="">
<li>北天竺國人。遇鳩摩羅多。聞其所說。業通三世。感悟出家得法。漢明帝世。以首倒植奄然而化。</li>
</ul></li>

<li><span class="note-inline">(二十一祖)</span>婆修槃頭
<ul class="">
<li>羅閱城人。初慕飲光修杜多行。因夜多大士激發大慧。乃得付法。後漢安帝時超身入滅。</li>
</ul></li>

<li><span class="note-inline">(二十二祖)</span>摩拏羅
<ul class="">
<li>那提國常自在王子。有大神力。父命師婆修槃頭。出家付法。漢桓帝世。騰身太虗。指地發泉。泊然寂滅。</li>
</ul></li>

<li><span class="note-inline">(二十三祖)</span>鶴勒那
<ul class="">
<li>月支國人。婆羅門子。生有異迹。出家專誦大品般若。感群鶴依之。晚遇摩拏羅得法。漢献帝世入滅。</li>
</ul></li>

<li><span class="note-inline">(二十四祖)</span>師子尊者
<ul class="">
<li>中天竺國婆羅門氏。以法授婆舍斯多。自以宿業當酬獨留罽賓而遇害。即魏廢帝齊王曹芳之世。</li>
</ul></li>

<li><span class="note-inline">(二十五祖)</span>婆舍斯多
<ul class="">
<li>罽賓國人。姓婆羅門。生有異迹。師子尊者辨其夙緣。付大法信衣。遂化中印土南天竺。東晉明帝世入滅。</li>
</ul></li>

<li><span class="note-inline">(二十六祖)</span>不如密多
<ul class="">
<li>南天竺國德勝王太子。從婆舍斯多出家。付法。東晉孝武帝世。以正法眼藏付般若多羅。化火自焚。</li>
</ul></li>

<li><span class="note-inline">(二十七祖)</span>般若多羅
<ul class="">
<li>東印度人。初以童子遇不如蜜多。顯其聖迹。遂出家傳法。遊化南印度。得菩提達磨付法。宋孝武世入滅。</li>
</ul></li>

<li><span class="note-inline">(二十八祖)</span>菩提達磨
<ul class="">
<li>南天竺國香至王第三子。從般若多羅出家付法。化被六宗。聲馳五印。其後六十七年乃以法東來震<span class="corr">旦</span>。即東土初祖。以梁普通元年庚子九月二十一日浮海至廣州。十一月一日至建業。見武帝機緣不契。乃往北魏止于嵩少九年。得神光立雪斷臂。乃示法要。後以衣法付之。奄然長逝。即梁大通二年。塔熊耳山定林寺。</li>
</ul></li>

<li><span class="note-inline">(二十九祖)</span>慧可
<ul class="">
<li>武牢人。姓姬氏。始娠時有神光照室。遂名神光。既見達磨大師。為易斯名。後傳法僧璨。却往鄴都償其夙債。遂怡然委順。年一百有七。時隋開皇十三年三月十六日也。塔滏陽縣。唐德宗賜<span class="corr">諡</span>曰大祖。</li>
</ul></li>

<li><span class="note-inline">(三十祖)</span>僧璨
<ul class="">
<li>不知何許人。以處士見慧可大師。受度傳法。隱舒州皖公山三十載。後得道信付以法眼。隋煬帝大業二年丙寅十月十五日立化。唐玄宗<span class="corr">諡</span>鑑智。塔曰覺寂。</li>
</ul></li>

<li><span class="note-inline">(三十一祖)</span>道信
<ul class="">
<li>蘄陽人。姓司馬氏。以頴悟得法于三祖。唐初乃居破頭山。太宗聞其風甞三詔不起。唐高宗永徽二年辛亥閏九月四日安坐而化。壽七十二。代宗<span class="corr">諡</span>曰大毉。塔曰慈雲。</li>
</ul></li>

<li><span class="note-inline">(三十二祖)</span>弘忍
<ul class="">
<li>蘄州黃梅人。母周氏。生有大人相。不及如來者七種。七歲遇信大師出家。尋受其法。繼居破頭山。教化大盛。高宗上元二年乙亥入滅。世壽七十四。代宗<span class="corr">諡</span>大滿。塔曰法雨。</li>
</ul></li>

<li><span class="note-inline">(三十三祖)</span>慧能
<ul class="">
<li>新州新興人。姓盧氏。聞誦金剛經感悟。遂至黃梅參五祖。得受衣法。先天二年癸丑八月二十歸寂。世壽七十六。塔曹溪。憲宗<span class="corr">諡</span>大鑑。塔曰元和靈照。</li>

<li>南嶽懷讓
<ul class="">
<li>姓杜。金州人。唐高宗儀鳳二年四月八日降誕。感白氣應于玄象。在安康之分。太史奏聞。帝問何祥。對曰。國之法器。不染世榮。帝勅大守親慰其家。後果于曹溪悟旨受大記莂。以玄宗天寶三年八月十一日圓寂。<span class="corr">諡</span>太慧。塔曰最勝輪。派裔別見。</li>
</ul></li>

<li>青原行思
<ul class="">
<li>徃劉吉州安城人。幼歲出家。居青原山靜居寺。玄宗開元二十八年十一月十三日圓寂。<span class="corr">諡</span>弘濟。塔曰歸真。派裔別見。</li>
</ul></li>
</ul></li>
</ul><p>按西土諸祖入滅之時。傳燈錄皆以周秦歲甲參合書之。正宗記則謂支竺相遠數萬餘里。其人化滅。或有更千餘歲者。其事渺茫隔越。吾恐以重譯比校。未易得其實。輙略其年數甲子。且從而存其帝代耳。唯釋迦文佛．菩提達磨至乎中國六世之祖。其入滅年甲稍可以推校。乃可備書也。今從之。</p>
</div>
<div class='div-other'><a id='mulu5' />
<p class='h1'>諸祖旁出法派系圖</p>
<ul class="">
<li><span class="note-inline">(一世)</span>二祖阿難
<ul class="">
<li><span class="note-inline">(二世)</span>末田底迦</li>
</ul></li>
</ul>
<ul class="">
<li><span class="note-inline">(一世)</span>師子尊者<span class="note-inline">(二十四祖)</span>
<ul class="">
<li><span class="note-inline">(二世)</span>達磨達
<ul class="">
<li><span class="note-inline">(三世)</span>因陀羅
<ul class="">
<li><span class="note-inline">(四世)</span>達磨尸利帝
<ul class="">
<li><span class="note-inline">(五世)</span>訶利跋茂</li>

<li>摩帝〔利披〕羅</li>
</ul></li>

<li>那伽難提</li>

<li>婆羅婆提</li>

<li>破樓求多羅
<ul class="">
<li>達摩訶帝</li>

<li>和修盤頭</li>

<li>栴陀羅多</li>
</ul></li>
</ul></li>

<li>瞿羅忌利婆
<ul class="">
<li>波羅跋摩
<ul class="">
<li>勒那多羅</li>

<li>槃頭多羅</li>

<li>婆羅婆多</li>
</ul></li>

<li>僧伽羅叉
<ul class="">
<li>毗舍也多羅</li>

<li>毗樓羅多摩</li>

<li>優波羶駄</li>

<li>毗栗芻多羅</li>

<li>婆難提多</li>
</ul></li>
</ul></li>
</ul></li>
</ul></li>
</ul>
<ul class="">
<li><span class="note-inline">(一世)</span>般若多羅<span class="note-inline">(二十七祖)</span>
<ul class="">
<li><span class="note-inline">(二世)</span>佛大先
<ul class="">
<li><span class="note-inline">(三世)</span>佛駄跋陀羅</li>
</ul></li>
</ul></li>
</ul>
<ul class="">
<li><span class="note-inline">(一世)</span>菩提達磨<span class="note-inline">(二十八祖)</span>
<ul class="">
<li><span class="note-inline">(二世)</span>有相宗首薩婆羅</li>

<li>無相宗首波羅提</li>

<li>定慧宗首婆蘭陀</li>

<li>戒行宗首<span class="note-inline">(亡名)</span></li>

<li>無得宗首寶靜</li>

<li>寂靜宗首<span class="note-inline">(亡名)</span></li>

<li>道育</li>

<li>道副</li>

<li>尼總持</li>
</ul></li>
</ul>
<ul class="">
<li><span class="note-inline">(一世)</span>慧可<span class="note-inline">(二十九祖)</span>
<ul class="">
<li><span class="note-inline">(二世)</span>相州慧滿
<ul class="">
<li><span class="note-inline">(三世)</span>峴山神定</li>

<li>寶月</li>

<li>華盟居士
<ul class="">
<li><span class="note-inline">(四世)</span>曇邃
<ul class="">
<li><span class="note-inline">(五世)</span>定林慧綱
<ul class="">
<li>六合大覺
<ul class="">
<li>高郵曇影
<ul class="">
<li>泰山明練
<ul class="">
<li>楊州靜泰</li>
</ul></li>
</ul></li>
</ul></li>
</ul></li>

<li>延陵慧簡</li>

<li>彭城慧瑳</li>
</ul></li>
</ul></li>

<li>化公</li>

<li>和公</li>

<li>廖居士</li>
</ul></li>

<li>僧那</li>

<li>向居士</li>
</ul></li>
</ul>
<ul class="">
<li><span class="note-inline">(一世)</span>道信<span class="note-inline">(三十一祖)</span>
<ul class="">
<li><span class="note-inline">(二世)</span>牛頭法融
<ul class="">
<li><span class="note-inline">(三世)</span>金陵智嚴
<ul class="">
<li><span class="note-inline">(四世)</span>金陵慧方
<ul class="">
<li><span class="note-inline">(五世)</span>金陵法持</li>
</ul></li>

<li>東都鏡潭</li>

<li>襄州志長</li>

<li>湖州義真</li>

<li>益州端伏</li>

<li>龍光歸仁</li>

<li>襄陽辨才</li>

<li>漢南法俊</li>

<li>西川敏居</li>
</ul></li>

<li>鍾山曇璀</li>

<li>荊州大素</li>

<li>幽棲月空</li>

<li>白馬道演</li>

<li>新安定莊</li>

<li>彭城智瑳</li>

<li>廣州道樹</li>

<li>湖州智爽</li>

<li>新州杜默</li>

<li>上元智誠
<ul class="">
<li>上元定真
<ul class="">
<li>上元如度</li>
</ul></li>
</ul></li>
</ul></li>
</ul></li>
</ul>
<ul class="">
<li><span class="note-inline">(五世)</span>金陵法持
<ul class="">
<li><span class="note-inline">(六世)</span>金陵智威
<ul class="">
<li><span class="note-inline">(七世)</span>金陵慧忠
<ul class="">
<li><span class="note-inline">(八世)</span>佛窟惟則
<ul class="">
<li><span class="note-inline">(九世)</span>雲居智<span class="note-inline">(天台)</span>
<ul class="">
<li>牛頭道性</li>

<li>江寧智燈</li>

<li>解縣懷信</li>

<li>鶴林全</li>

<li>北山懷古</li>

<li>明州觀宗</li>

<li>牛頭大智</li>

<li>白馬善道</li>

<li>牛頭智真</li>

<li>牛頭譚顒</li>

<li>牛頭雲韜</li>

<li>牛頭凝</li>

<li>牛頭法梁</li>

<li>江寧行應</li>

<li>牛頭惠良</li>

<li>興善道融</li>

<li>蔣山照明</li>

<li>牛頭法燈</li>

<li>牛頭定空</li>

<li>牛頭慧涉
<ul class="">
<li>棲霞清源</li>
</ul></li>

<li>牛頭凝空</li>

<li>蔣山道初</li>

<li>幽棲道遇</li>

<li>幽棲藏</li>

<li>牛頭靈暉</li>

<li>幽棲道頴</li>

<li>牛頭巨英</li>

<li>釋山法常</li>

<li>龍門凝寂</li>

<li>莊嚴遠</li>

<li>襄州道堅</li>

<li>尼明悟</li>

<li>居士殷淨</li>
</ul></li>
</ul></li>
</ul></li>

<li>安國玄挺</li>

<li>鶴林玄素
<ul class="">
<li>徑山道欽</li>

<li>金陵曇益</li>

<li>吳門圓鏡</li>
</ul></li>

<li>天柱崇慧</li>
</ul></li>

<li>牛頭玄素</li>

<li>天柱弘仁</li>
</ul></li>
</ul>
<ul class="">
<li><span class="note-inline">(八世)</span>徑山道欽<p>嗣鶴林素。</p>

<ul class="">
<li>鳥窠道林
<ul class="">
<li>招賢慧通</li>

<li>靈巖寶觀</li>
</ul></li>

<li>木渚悟</li>

<li>青陽廣敷</li>

<li>巾子山崇慧</li>
</ul></li>
</ul>
<ul class="">
<li><span class="note-inline">(一世)</span>弘忍<span class="note-inline">(三十二祖)</span>
<ul class="">
<li><span class="note-inline">(二世)</span>玉泉神秀
<ul class="">
<li><span class="note-inline">(三世)</span>嵩山普寂
<ul class="">
<li><span class="note-inline">(四世)</span>終南惟政
<ul class="">
<li><span class="note-inline">(五世)</span>衡州定心</li>

<li>愛敬志真
<ul class="">
<li><span class="note-inline">(六世)</span>嵩山照</li>
</ul></li>
</ul></li>

<li>廣福慧空</li>

<li>嵩山常越</li>

<li>夾石思</li>

<li>明瓚</li>

<li>愛敬真</li>

<li>兗州守賢</li>

<li>定州石藏</li>

<li>南嶽澄心</li>

<li>南嶽日照</li>

<li>同德幹</li>

<li>蘇州真亮</li>

<li>瓦棺濬</li>

<li>戈陽法融</li>

<li>廣陵演</li>

<li><span class="corr">陝</span>州慧空</li>

<li>洛京真亮</li>

<li>澤州亘月</li>

<li>亳州曇真</li>

<li>都梁崇演</li>

<li>章敬澄</li>

<li>嵩陽一行</li>

<li>山北融</li>

<li>丁居士<span class="note-inline">(定陶)</span></li>
</ul></li>

<li>五臺巨方</li>

<li>中條智封</li>

<li>壽州道樹</li>

<li>都梁全植</li>

<li>大佛香育</li>

<li>嵩山敬</li>

<li>忽雷澄</li>

<li>隆魔藏<span class="note-inline">(兗州)</span>
<ul class="">
<li>西京寂滿</li>

<li>西京定莊</li>

<li>南嶽慧隱</li>
</ul></li>

<li>荊州辭朗
<ul class="">
<li>塼界慎徽
<ul class="">
<li>武誡禪師</li>
</ul></li>

<li>紫金玄宗</li>

<li>大梅舉</li>
</ul></li>

<li>西京義福
<ul class="">
<li>西京大隱</li>

<li>大悲光</li>

<li>神斐</li>

<li>大雄猛</li>

<li>西京定境</li>

<li>道播</li>

<li>大震動</li>

<li>玄證</li>
</ul></li>

<li>汝南杜</li>

<li>東京日</li>

<li>大原徧淨</li>

<li>京兆小福
<ul class="">
<li>藍田深寂</li>

<li>日沒雲</li>

<li>東白山法超</li>
</ul></li>

<li>茅山祟珪</li>

<li>安陸懷空</li>

<li>南嶽元觀
<ul class="">
<li>南嶽神照</li>
</ul></li>

<li>霍山觀<span class="note-inline">(晉州)</span>
<ul class="">
<li>峴山幽<span class="note-inline">(襄州)</span></li>
</ul></li>
</ul></li>

<li>奉法曇光</li>

<li>金州法持</li>

<li>舒州法照</li>

<li>枝江道俊</li>

<li>越州僧達</li>

<li>越州義方</li>

<li>嵩嶽慧安<p>姓衛。枝江人。神龍五年三月三日示寂。壽一百二十八。</p>

<ul class="">
<li>西京道亮
<ul class="">
<li>尚書張錫</li>

<li>總管李孝逸</li>

<li>祭酒崔融</li>

<li>秘監賀知章</li>

<li><span class="corr">刺</span>史康詵</li>
</ul></li>

<li>福先仁儉</li>

<li>破竈墮</li>

<li>嵩嶽元珪</li>

<li>常山坦然</li>

<li>鄴都圓寂</li>
</ul></li>

<li>資州智侁
<ul class="">
<li>資州處寂
<ul class="">
<li>益州無相
<ul class="">
<li>保唐無住</li>

<li>明月山融</li>

<li>雲頂王頭陀</li>

<li>淨眾神會</li>
</ul></li>

<li>長松馬</li>

<li>超禪師</li>

<li>梓州曉了</li>
</ul></li>
</ul></li>

<li>隨州神慥
<ul class="">
<li>隨州正壽</li>
</ul></li>

<li>常州玄蹟
<ul class="">
<li>義興神裴
<ul class="">
<li>西京智游</li>

<li>東都深智</li>
</ul></li>

<li>湖州暢</li>
</ul></li>

<li>蒙山道明<p>鄱陽人。陳宣帝之裔。</p>

<ul class="">
<li>撫州神貞</li>

<li>洪州寂</li>

<li>江西瓌</li>
</ul></li>

<li>白松山劉主簿</li>
</ul></li>
</ul>
<ul class="">
<li><span class="note-inline">(一世)</span>慧能<span class="note-inline">(三十三祖)</span>
<ul class="">
<li><span class="note-inline">(二世)</span>崛多三藏</li>

<li>曇璀禪師</li>

<li>南陽慧忠<p>姓冉。諸暨人。大曆十年十二月十九日示寂。塔于黨子谷。<span class="corr">諡</span>大證。</p>

<ul class="">
<li><span class="note-inline">(三世)</span>耽源應真
<ul class="">
<li><span class="note-inline">(四世)</span>吉州〔正〕邃</li>
</ul></li>

<li>香嚴惟戒</li>

<li>唐肅宗皇帝</li>

<li>唐代宗皇帝</li>

<li>開封孫知古</li>
</ul></li>

<li>韶州法海</li>

<li>吉州志誠</li>

<li>匾擔曉了</li>

<li>河北智隍</li>

<li>司空山本淨
<ul class="">
<li>中使楊庭光</li>
</ul></li>

<li>荷澤神會<p>姓高。襄陽人。上元元年示寂。</p>

<ul class="">
<li>大石福林</li>

<li>蒙山寶光</li>

<li>磁州法如
<ul class="">
<li>荊南惟忠
<ul class="">
<li><span class="note-inline">(五世)</span>荊南道圓</li>

<li>益州如一</li>

<li>奉國神照</li>

<li>東林雅<span class="note-inline">(廬山)</span></li>
</ul></li>
</ul></li>

<li>西隱進平</li>

<li>益州南印
<ul class="">
<li>益州義俛</li>
</ul></li>

<li>澧陽慧演</li>

<li>河南懷空
<ul class="">
<li>蔡州道明</li>
</ul></li>

<li>宜春廣敷</li>

<li>江陵行覺</li>

<li>五臺神英</li>

<li>五臺無名
<ul class="">
<li>華嚴澄觀</li>
</ul></li>

<li>南嶽皓玉</li>

<li>宣州志滿</li>

<li>涪州朗</li>

<li>南陽圓震
<ul class="">
<li>南陽吳頭陀
<ul class="">
<li>南陽玄固</li>
</ul></li>

<li>四面山法智</li>
</ul></li>

<li>廣陵靈坦</li>

<li>寧州通隱</li>

<li>河南尹李常</li>
</ul></li>

<li>洪州法達</li>

<li>壽州智通</li>

<li>江西志徹</li>

<li>信州智常</li>

<li>廣州志道</li>

<li>法性印宗</li>

<li>永嘉玄覺<p>本郡戴氏子。光天十月十七日示寂。<span class="corr">諡</span>無相。塔于西山。號淨光。</p>
</li>

<li>婺州玄策</li>

<li>曹谿令韜</li>

<li>撫州淨安</li>

<li>嵩山尋</li>

<li>南嶽堅固</li>

<li>宗一禪師</li>

<li>秦望善現</li>

<li>南嶽梵行</li>

<li>并州自在</li>

<li>西京咸空</li>

<li>韶州祗陀
<ul class="">
<li>衡州道倩
<ul class="">
<li>湖南如寶</li>
</ul></li>
</ul></li>

<li>羅浮定真
<ul class="">
<li>羅浮靈運</li>
</ul></li>

<li>峽山泰祥</li>

<li>制空道進
<ul class="">
<li>荊州玄覺</li>
</ul></li>

<li>光州法淨</li>

<li>清涼辨才</li>

<li>下回善快
<ul class="">
<li>下回善悟
<ul class="">
<li>潭州無學</li>
</ul></li>
</ul></li>

<li>廣州吳頭陀</li>

<li>道英禪師</li>

<li>智本禪師</li>

<li>清苑法真</li>

<li>玄楷禪師</li>

<li>義興孫菩薩</li>

<li>韶山緣素
<ul class="">
<li>韶山小道進</li>

<li>韶山遊寂</li>
</ul></li>

<li>淨居尼玄機</li>

<li><span class="corr">刺</span>史韋璩</li>

<li>薛簡內侍郎</li>
</ul></li>
</ul>
<ul class="">
<li><span class="note-inline">(五世)</span>荊南道圓
<ul class="">
<li><p>嗣荊南惟忠。</p>
</li>

<li><span class="note-inline">(六世)</span>圭峯宗密<p>姓何。西充人。會昌元年正月十一日示寂。<span class="corr">諡</span>定慧。塔曰青蓮。</p>

<ul class="">
<li><span class="note-inline">(七世)</span>圭峯溫</li>

<li>慈恩泰恭</li>

<li>興善泰錫</li>

<li>萬乘宗</li>

<li>瑞聖覺</li>

<li>化度仁瑜</li>
</ul></li>
</ul></li>
</ul>
<ul class="">
<li>奉國神照<p>嗣荊南惟忠。</p>

<ul class="">
<li>滑州智遠
<ul class="">
<li>彭門審用</li>

<li>滑州圓照</li>

<li>上方真</li>

<li>東京法志</li>
</ul></li>

<li>鎮州常一</li>

<li>鹿臺玄邃
<ul class="">
<li>龍興念</li>
</ul></li>
</ul></li>
</ul></div>
<p class='juan'>禪燈世譜卷<span class='corr'>第</span>一</p>
</div><!-- end of div[@id='body'] -->
</body></html>