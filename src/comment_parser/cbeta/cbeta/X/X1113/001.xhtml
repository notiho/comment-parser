<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>律苑事規</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>No. 1113-A 律苑事規要語序</p><p class="byline">翰林侍　講學士奉政大夫知</p><p class="byline">制誥同修　國史袁　桷　撰</p><p>余居隣開元寺其戒壇精嚴肅靜過者莫不悚息間遇度僧必一往閱之見其結跏藉草持悕畏想口誦加護不絕天神炳靈至有登壇仆絕不能終事者繇是錐獰夫忞子率罔敢廢懈噫使甞持是心安有所謂地獄也耶悟心源律師定上壇結界等儀式願廣施諸方使人人如初受具足戒時清淨法海與大雄氏告眾無異不然破律犯戒罪刼可勝道哉。</p>
<p style="margin-left:1em">泰定元年中元日　清容居士袁捔書</p>
</div>
<div class='div-xu'><a id='mulu2' />
<p class='h1'>No. 1113-B 杭州路明慶大興國寺</p><p style="margin-left:1em">律藏事規備用要語皆宗門之柱石垣藩也四明悟公心源宗師篤於前明慶虎巖宗主一囑苦心二十年圓成二書釐為十卷凡十餘萬言繼志述事固有其人奈工木之費頗夥必藉諸大賢明在家出家菩薩喜開施鑰同成勝事。</p>
<p>佛三寶有僧有法猶禮樂制度皆是良心律一宗作榘作規故行住坐臥無非大道奈慈苑之廣莫致芳派之芒洋百丈掇拾[(厂@((既-旡)-日+口))*頁]而之它二祖鈔疏有不能用今則挈爾要領會其旨歸既閑花野草各自春風動搖俾殢雨癡雲不礙山色清淨十萬餘字多多益辨千二百眾井井有條運象長者才肯點頭彫龍工夫方敢下手法既周徧福不唐捐。</p>
<p>泰定二年三月　日疏</p>
<p style="margin-left:4em">幹緣　智觀　文郁</p>
<p style="margin-left:4em">勸緣　明慶住持宗主</p>
<p style="margin-left:4em">都勸緣　南山澄祖師菩薩</p>
</div>
<div class='div-xu'><a id='mulu3' />
<p class='h1'>No. 1113-C</p><p>百丈大智禪師採取律制以為禪林清規舉世盛行而吾家律學者及不及焉然南山靈芝二祖撰鈔疏記文積有年矣至宋咸淳間前明慶寂堂思律師奏準入藏徧行天下實有大功於吾宗也惜乎行事儀式曾未著述每承前住大明慶虎巖宗主累書諄諄囑令徧集近至武林散般若關法會新住明慶[日/折]湖宗師大耆舊子永文郁智觀又請器筆其志甚專是皆律苑龍象也於是再披鈔疏及諮詢律海垢造并參禪林軌式編成律苑事規并備用要語計十萬餘字今併入梓庶可以為後人法則但省悟學識淺陋尚慮缺遺倘木高見宿學改而正之及補諸未足此省悟之所深望也。</p>
<p style="margin-left:1em">泰定乙丑中元前五日　四明演忠住山省悟書</p>
</div>
<div class='div-other'><a id='mulu4' />
<p class='h1'>律苑事規目錄</p>
<ul class="">
<li>卷之一
<ul class="">
<li>天　結界儀</li>
</ul></li>

<li>卷之二
<ul class="">
<li>地　落髮儀</li>

<li>玄　受具戒策發儀</li>

<li>黃　受五戒儀</li>

<li>宇　受十戒儀</li>

<li>宙　上壇儀<span class="note-inline">(附加衣說淨)</span></li>
</ul></li>

<li>卷之三
<ul class="">
<li>洪　布薩儀</li>
</ul></li>

<li>卷之四
<ul class="">
<li>荒　安居儀</li>

<li>日　自恣儀<span class="note-inline">(附鉢位圖)</span></li>
</ul></li>

<li>卷之五
<ul class="">
<li>月　聖節啟建滿散<span class="note-inline">(并牌式)</span></li>

<li>盈　聖節宦請開講</li>

<li>昃　千秋節開講</li>

<li>辰　聖節祝香</li>

<li>宿　聖節放生</li>

<li>列　日月蝕祝香伏願</li>

<li>張　請雨祈晴祝香伏願</li>

<li>寒　大殿藏殿旦望祝聖</li>

<li>來　朝廷祈禱</li>

<li>暑　如來降誕</li>

<li>往　如來涅槃成道</li>

<li>秋　盂蘭盆供</li>

<li>收　南山靈芝祖忌</li>

<li>冬　開山祖忌</li>

<li>藏　諸祖忌</li>

<li>閏　嗣法師忌</li>

<li>餘　九祖頌</li>

<li>成　送法衣</li>
</ul></li>

<li>卷之六
<ul class="">
<li>歲　專使請住持</li>

<li>律　西堂頭首住持</li>

<li>呂　頭首受嗣法</li>

<li>調　煎點住持當代</li>

<li>陽　煎點西堂頭首新命</li>

<li>雲　山門官待新命當代專使</li>

<li>騰　西堂頭首受命官待</li>

<li>致　辭眾上座茶湯</li>

<li>雨　見職頭首辭眾</li>

<li>露　入院古法</li>

<li>結　入院新法</li>

<li>為　庫司諸新住持齋</li>

<li>霜　開堂祝聖</li>

<li>金　新命巡寮</li>

<li>生　僧堂持為茶湯</li>

<li>麗　檀越諷經</li>

<li>水　官待專使</li>

<li>玉　留請兩班</li>

<li>出　參訪出入</li>

<li>崑　交割什物</li>

<li>崗　方丈小座湯</li>
</ul></li>

<li>卷之七
<ul class="">
<li>劒　煎點住持</li>

<li>號　兩班寢堂煎點</li>

<li>巨　諸山寢堂煎點</li>

<li>闕　尊宿相訪</li>

<li>珠　諸山相訪</li>

<li>稱　官員相訪</li>

<li>夜　施主齋僧</li>

<li>光　請名德都講</li>

<li>果　兩班進退</li>

<li>珍　挂鉢請知事</li>

<li>李　侍者進退</li>

<li>柰　方丈特為新舊兩班湯</li>

<li>菜　官待新舊兩班</li>

<li>重　住持垂訪點茶</li>

<li>芥　方丈特為新首座茶</li>

<li>薑　諸莊監收</li>

<li>海　頭首寮交割什物</li>
</ul></li>

<li>卷之八
<ul class="">
<li>鹹　住持</li>

<li>河　前堂</li>

<li>淡　後堂</li>

<li>鱗　都監寺</li>

<li>潛　懺首</li>

<li>羽　維那</li>

<li>翔　知客</li>

<li>龍　知浴</li>

<li>師　知殿</li>

<li>火　侍者<span class="note-inline">(燒香書狀請客衣鉢直日)</span></li>

<li>帝　列項職員<span class="note-inline">(副寺典座直歲莊主化主水頭炭頭磨頭園頭樹頭淨頭)</span></li>

<li>鳥　百繩大規繩</li>

<li>官　日用清規</li>

<li>人　十威儀頌</li>
</ul></li>

<li>卷之九
<ul class="">
<li>皇　當代住持涅槃</li>

<li>始　遺囑遺書</li>

<li>制　龕入</li>

<li>文　主喪</li>

<li>字　請佛事</li>

<li>乃　移龕</li>

<li>服　挂真舉哀致祭奠茶湯</li>

<li>衣　祭次</li>

<li>裳　對靈䇿發奠茶湯</li>

<li>推　出喪挂真奠茶湯</li>

<li>位　秉炬挂真</li>

<li>遜　入塔</li>

<li>國　全身入塔</li>

<li>有　唱衣</li>

<li>虞　官待</li>

<li>陶　孝服</li>

<li>唐　兩班悼住持</li>

<li>吊　上祭資次</li>

<li>民　念誦諸式<span class="note-inline">(宿夜起龕化檀公身入塔法嗣小師入塔誦經)</span></li>

<li>伐　遺囑式</li>

<li>罪　佛事資次</li>

<li>周　估唱衣單等式</li>

<li>發　下遺書</li>

<li>商　嗣法師遺書至并遺書式</li>

<li>湯　住持後事</li>

<li>坐　病僧圓寂</li>

<li>朝　浴亡</li>

<li>問　諷經</li>

<li>道　分剽</li>

<li>垂　請佛事抄劄</li>

<li>拱　鎻龕諷經致寮</li>

<li>平　出喪</li>

<li>章　荼毗</li>

<li>愛　唱衣</li>

<li>育　入塔</li>

<li>棃　亡僧後事</li>

<li>首　念誦式<span class="note-inline">(保病病重初夜起龕荼毗唱衣)</span></li>

<li>臣　口詞</li>

<li>仗　衣單式</li>

<li>戎　俵經錢榜式</li>

<li>差　三等板帳</li>
</ul></li>

<li>卷之十
<ul class="">
<li>遐　相看</li>

<li>邇　西堂首座挂塔</li>

<li>壹　諸法名勝挂塔</li>

<li>體　法眷辨事挂塔</li>

<li>卛　新來挂塔<span class="note-inline">(門狀式)</span></li>

<li>賓　方丈回禮</li>

<li>歸　謝挂塔茶</li>

<li>王　參堂迁齋狀式</li>

<li>鳴　請益禮師</li>

<li>鳳　開講</li>

<li>在　參講</li>

<li>樹　晨朝禮</li>

<li>白　施主</li>

<li>駒　普迴向</li>

<li>食　四節土地堂迴向</li>

<li>場　楞嚴普迴向</li>

<li>化　日用偈章</li>

<li>被　歲旦元宵祈禱</li>

<li>草　青苗祈禱</li>

<li>木　秉白梵音聲圖</li>

<li>賴　行堂諸儀</li>

<li>及　警眾法器<span class="note-inline">(付月分須知)</span></li>
</ul></li>
</ul></div>No. 1113
<p class='juan'><a id='mulu5' />律苑事規卷第一</p><p class="byline">四明演忠律寺住持嗣祖比丘省悟編述</p><p class="byline">杭州大明慶寺住持嗣祖比丘嗣良參訂</p>
<div class='div-xu'><a id='mulu6' />
<p class='h1'>天　結界儀<span class='note-inline'>(并序)</span></p>
<div class='div-xu'><a id='mulu7' /><p>結界一事僧眾大綱像季佛法藉以匡持眾同羯磨託為根本蓋因秉御者鮮以致諳練者稀宋咸淳間四明沙門鈍翁文英律師集結界履歷今取其式外撰普說白席祝香結坐語共二十章如備用要語中擬為後學規則不敢以呈達者幸毋誚焉。</p>
<p style="margin-left:1em">結界唱相人卒難曉今以寺外土墻門閾石標內外稜正四隅方向以寺前左角為始唱之故為二圖。</p>
<div><img src='../images/X60p0094_01.gif' alt='X60p0094_01.gif' /></div>
<p>初結三界儀</p>
</div>
<div class='div-other'><a id='mulu8' />
<p class='h2'>○第一日辰時先諷誦祈禱</p><p>未剏結之前鳴鐘集眾於大佛殿啟白祈禱誦大悲呪三七遍先呪沙水遶殿散花洒水撒沙次誦楞嚴呪一遍回向天龍三界州縣所屬地界業主前亡後化土境神明等訖僧眾且散。</p>
</div>
<div class='div-other'><a id='mulu9' />
<p class='h2'>○午後諷誦祈禱</p><p>鳴鐘再集眾仍從大殿舉大悲呪散花沙水周徧寺內及繞寺外循大界標相却回土地堂前立定回向伽藍眾聖訖且散<span class='note-inline'>(此是尚翁宗師如此行之不出律制)</span>。</p>
</div>
<div class='div-other'><a id='mulu10' />
<p class='h2'>○初受剏次第<span class='note-inline'>(律令日結眾集可悉故今多夜結遊行僧少故)</span></p><p>初夜打起眾集法堂主法師昇高座祝香<span class='note-inline'>(云云)</span>訖坐本寺兩班問訊次諸眾結界出班問訊維那作梵<span class='note-inline'>(云云)</span>訖主法師普說<span class='note-inline'>(云云)</span><span class='note-inline'>(如備用要語中)</span>畢下座少歇。</p>
</div>
<div class='div-other'><a id='mulu11' />
<p class='h2'>○中夜剏結三界<span class='note-inline'>(僧衣食也集眾行事傳香備如布薩儀中)</span></p><p>大打起集眾就僧堂前立定皷絕維那舉聞鐘偈曰。</p>

<div class="lg regular"><div class='lg-row'>降伏魔力怨　除結盡無餘　露地擊犍稚</div>
<div class='lg-row'>比丘聞當集　諸欲聞法人　度流生死海</div>
<div class='lg-row'>聞此妙響音　盡當雲集此</div>
</div><p>次第眾集法堂依位立定大展三拜跪誦入外偈曰。</p>

<div class="lg regular"><div class='lg-row'>持戒清淨如滿月　身口皎潔無瑕穢</div>
<div class='lg-row'>大眾和合無違諍　爾乃可得同結界</div>
</div><p>眾各收具而坐行事三人起散花水誦偈云。</p>

<div class="lg regular"><div class='lg-row'>散花莊嚴淨光明　莊嚴寶花以為帳</div>
<div class='lg-row'>散眾寶花遍十方　供養一切諸如來</div>
</div><p>維那作梵行事一人袖香合持坐具出眾至大香爐前設禮跪爐傳三捻香就拜待梵音絕却擡身胡跪誦偈曰。</p>

<div class="lg regular"><div class='lg-row'>戒香定香解脫香　光明雲臺遍法界</div>
<div class='lg-row'>供艱一切無量佛　見聞普薰證寂滅</div>
</div></div>
<div class='div-other'><a id='mulu12' />
<p class='h2'>○剏結大界</p><p>主法師白席<span class='note-inline'>(如要語中)</span><span class='note-inline'>(了云)</span>今請<span class='note-inline'>(某)</span>人唱大界相其人答所成法<span class='note-inline'>(某)</span>謹白。</p>
<p>大德僧听結大界不許傳欲<span class='note-inline'>(云云)</span>問集　問和　遣未具　<span class='note-inline'>(主法云某甲)</span>比丘起為僧唱四方大界相。</p>
<p>次唱相師出眾行禮立定唱云。</p>
<p>大德僧听我比丘為僧唱四方大界相<span class='note-inline'>(云云)</span><span class='note-inline'>(如要語中)</span>三唱了唱師復坐<span class='note-inline'>(主法云)</span>僧今和合何所作為<span class='note-inline'>(答云)</span>結大界羯磨<span class='note-inline'>(師云)</span>結大界羯磨仰憑尊眾合掌同心證明成否。</p>
<p>大德僧听<span class='note-inline'>(云云)</span><span class='note-inline'>(白及羯磨結詞並在羯磨經了云)</span>作法既成結界圓滿<span class='note-inline'>(白及羯磨與結詞皆問答成否下皆例之)</span>。</p>
<p>次剏結攝衣界師白席<span class='note-inline'>(如用語中　了云)</span>今請<span class='note-inline'>(某)</span>人答所成法<span class='note-inline'>(某)</span>謹白。</p>
<p>大德僧听問集　問和　遣未具　索欲　<span class='note-inline'>(問云)</span>僧今和合何所作為<span class='note-inline'>(答曰)</span>結攝衣界羯磨大眾同心證明作法。</p>
<p>大德僧聽<span class='note-inline'>(云云)</span><span class='note-inline'>(白及羯磨結詞並在羯磨經)</span>。</p>
<p>後剏結攝食界師白席<span class='note-inline'>(了云)</span>今請某人唱淨地相<span class='note-inline'>(某)</span>人答所成法<span class='note-inline'>(某)</span>謹白。</p>
<p>大德僧听　問集　問和　遣未具　索欲　<span class='note-inline'>(師云)</span>某甲比丘為僧唱淨地相　唱相師出眾具禮唱云大德僧听我比丘為僧唱淨地處所<span class='note-inline'>(云云)</span><span class='note-inline'>(如羯磨經中)</span>三唱訖唱相師復坐<span class='note-inline'>(師云)</span>僧今和合何所作為<span class='note-inline'>(答云)</span>結淨地羯磨<span class='note-inline'>(師云)</span>結淨地羯磨仰憑大眾合掌同心證明作法。</p>
<p>大德僧听此住處<span class='note-inline'>(云云)</span><span class='note-inline'>(白及羯磨結詞如羯磨經中)</span>。</p>
<p><span class='corr'>已</span>上剏結僧衣食三種大界竟維那舉處世界梵訖眾念自慶偈云。</p>

<div class="lg regular"><div class='lg-row'>諸佛出世第一快　聞法奉行安穩快</div>
<div class='lg-row'>大眾和合寂滅快　眾生離苦安樂快</div>
</div><p>眾僧起立淨地師執手爐云　上來恭依律範行結界法事所萃洪因端為祝延皇帝聖壽萬安皇太后皇齊年皇太子睿筭千秋文武官僚同增祿筭國泰民安時和歲稔不盡良因祝献護法諸天報答四恩三有伽藍真宰護教安僧法界眾生同成種智為是緣念<span class='note-inline'>(清淨法身毗盧遮那佛十佛號加南山大智二祖師號至波羅蜜)</span>訖眾僧大展三拜行事人打槌唱三歸依<span class='note-inline'>(如說戒儀中改布薩為結界)</span>了眾收具復回僧堂前和南而散。</p>
</div>
<div class='div-other'><a id='mulu13' />
<p class='h2'>○第二日解三界剏結</p><p>初夜解三界次第</p>
<p>黃昏打起集眾於僧堂前誦入堂偈<span class='note-inline'>(如前)</span>収具就坐行事三人起散花水誦偈<span class='note-inline'>(如前)</span>維那作梵行事一人出眾禮三拜執爐梵訖傳三捻香眾誦偈<span class='note-inline'>(如前)</span>次解淨地及衣僧二界白席羯磨次第而作也。</p>
<p>初解淨地師白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲等<span class='note-inline'>(并如前)</span>但答云解淨地羯磨<span class='note-inline'>(詞云)</span>。</p>
<p>大德僧听此住處共住共布薩<span class='note-inline'>(白及羯磨結詞如羯摩經中)</span>。</p>
<p>次解攝衣界師白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲<span class='note-inline'>(并如前)</span>但答云解不失衣界羯磨<span class='note-inline'>(詞云)</span>大德僧听此住處同一住處同一說戒<span class='note-inline'>(白及羯磨結詞如羯磨經中)</span>。</p>
<p>後解大界師白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲<span class='note-inline'>(并同前但)</span>答云解大界羯磨<span class='note-inline'>(詞云)</span>。</p>
<p>大德僧听此住處比丘<span class='note-inline'>(云云)</span><span class='note-inline'>(白及羯磨結詞如羯磨經中)</span>　維那作處世界梵訖眾誦自慶偈<span class='note-inline'>(如前)</span>起立解界師執手爐<span class='note-inline'>(云云)</span>　上來恭依律範行解界法事所萃洪因端為祝延　聖壽萬安<span class='note-inline'>(云云)</span><span class='note-inline'>(如前)</span>為是緣念<span class='note-inline'>(十佛號加二祖師如常)</span>畢眾展三拜行事人打椎唱三歸依訖收具仍回僧堂前<span class='note-inline'>(和南而散)</span>。</p>
</div>
<div class='div-other'><a id='mulu14' />
<p class='h2'>○正結三界儀</p><p>中夜正結衣食三界</p>
<p>打起集眾於僧堂前誦聞鐘偈<span class='note-inline'>(如前)</span>入法堂設禮誦偈坐定散花水梵音傳香誦偈<span class='note-inline'>(並如剏結中)</span>。</p>
<p>初正結大界師白席<span class='note-inline'>(了云)</span>今請<span class='note-inline'>(某)</span>人唱大界相<span class='note-inline'>(某)</span>人答所成法<span class='note-inline'>(某)</span>謹白　問和索欲差唱相人<span class='note-inline'>(並如前三遍唱訖)</span>　問何為<span class='note-inline'>(答云)</span>結大界羯磨<span class='note-inline'>(結界詞語法式前如剏結中)</span>。</p>
<p>次正結攝衣界師白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲差唱相人　羯磨問答<span class='note-inline'>(并如剏結中)</span>正結三界俱了主法人略敘謝結座<span class='note-inline'>(云云)</span><span class='note-inline'>(如要語中)</span>了維那作處世界梵訖眾念自慶偈起立主法執爐祝聖念佛號<span class='note-inline'>(並如剏經中)</span>然後白佛乞聖加被俾界域堅窂等語合眾大展三拜行事人打槌唱三歸依仍回僧堂前和南而散。</p>
</div>
<div class='div-other'><a id='mulu15' />
<p class='h2'>○第三日廣誦戒本<span class='note-inline'>(法式備於布薩儀中今多行此法故附此)</span></p></div>
<div class='div-other'><a id='mulu16' />
<p class='h2'>○廣誦一人　秉白一人　作梵一人　行事四人</p><p><span class='corr'>已</span>上結界次第若作法者多可以各分結解白席如只一主法者能餘皆未諳不免從簡於是述白席四章<span class='note-inline'>(如要語中)</span>以擬後用各章羯磨歷別作之所有淨地唱相前隨舊出今例攝衣不唱相故此略之其法式次第今亦列之于后。</p>
<p>剏結攝衣攝食二界總白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲<span class='note-inline'>(如前)</span>總答云結攝衣界羯磨攝食界羯磨　先秉結衣界羯磨　次秉結攝食界羯磨。</p>
<p>共解攝食攝衣二界總白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲<span class='note-inline'>(如前)</span>但總答云解攝食界羯磨　解攝衣界羯磨　先秉解攝食界羯磨　次秉解攝衣界羯磨。</p>
<p>正結攝衣攝食二界總白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲<span class='note-inline'>(如前)</span>總答云結攝衣界羯磨結攝食界羯磨　先秉結攝衣界羯磨　次秉結攝食界羯磨。</p>
<p>共解食衣僧三界總白席<span class='note-inline'>(了云)</span>今請<span class='note-inline'>(某)</span>人答所成法<span class='note-inline'>(某)</span>謹白　問和索欲<span class='note-inline'>(如前)</span>總答云解淨地羯磨　解攝衣界羯磨　解大界羯磨　先秉解淨地羯磨　次秉解攝衣界羯磨　後秉解大界羯磨。</p>
</div>
<div class='div-other'><a id='mulu17' />
<p class='h2'>○結解戒場儀</p><p>剏結戒場白席<span class='note-inline'>(了云)</span>今請<span class='note-inline'>(某)</span>人唱戒場相<span class='note-inline'>(某)</span>人答所成法<span class='note-inline'>(某)</span>謹白　問和索欲唱相師出眾行禮<span class='note-inline'>(與結大界同唱相羯磨詞語如要語中)</span>。</p>
<p>次解戒場白席<span class='note-inline'>(了云)</span>今請某人答所成法某謹白問和索欲<span class='note-inline'>(如前)</span>但答云解戒場羯磨。</p>
<p>正結戒場白席<span class='note-inline'>(了云)</span>今請某人唱戒場相某人答所成法某謹白　索欲問和唱相師出眾<span class='note-inline'>(並如剏結中)</span>但答云結戒場羯磨<span class='note-inline'>(羯磨詞並如羯磨經中)</span>。</p>
</div>
<div class='div-other'><a id='mulu18' />
<p class='h2'>○結界資次榜式</p><p>結大界所<span class='note-inline'>(且以五人僧資次排定如人多寡隨宜區處)</span>。</p>

<ul class="">
<li>第一日
<ul class="">
<li>午前
<ul class="">
<li>集眾行道祈禱</li>

<li>某寺律師回向</li>

<li>齋</li>
</ul></li>

<li>午後
<ul class="">
<li>集眾遶寺行道祈禱</li>

<li>某寺師回向</li>

<li>點心</li>
</ul></li>

<li>初夜
<ul class="">
<li>甲寺律師祝香普說</li>
</ul></li>

<li>中夜
<ul class="">
<li>乙寺律師剏結大界</li>

<li>丁寺律師唱相</li>

<li>丙寺律師答法</li>

<li>丙寺律師剏結衣界</li>

<li>戊寺律師答法</li>

<li>丁寺律師剏結淨地</li>

<li>戊寺律師唱相</li>

<li>乙寺律師答法</li>

<li>點心</li>
</ul></li>
</ul></li>

<li>第二日
<ul class="">
<li>初夜
<ul class="">
<li>戊寺律師解淨地</li>

<li>乙寺律師答法</li>

<li><span class="note-inline">(藥食飰)</span></li>

<li>乙寺律師解攝衣界</li>

<li>丁寺律師答法</li>

<li>丙寺律師唱大界</li>

<li>戊寺律師答法</li>

<li>點心</li>
</ul></li>

<li>中夜
<ul class="">
<li>甲寺律師正結大界</li>

<li>丙寺律師唱相</li>

<li>乙寺律師答法</li>

<li>丁寺律師正結衣界</li>

<li>丙寺律師答法</li>

<li>戊寺律師正結食界</li>

<li>乙寺律師唱相</li>

<li>丁寺律師答法</li>

<li><span class="note-inline">(藥食湯餅)</span></li>
</ul></li>
</ul></li>
</ul><p style="margin-left:1em">右伏以毗尼藏是佛法延壽命之教經論力微羯磨地之苾蒭秉眾法之區自然休弱眷此精藍雖美其何勝法未加欲免宿煑離別之愆結攝僧衣食之界天人戴師神龍護持端肅身心宜唱三篇之祕誥專懃呪願堅牢萬載之封疆全始全終毋怠毋怱闡　南山宗旨祝北闕睿齡</p>
<p style="margin-left:3em">今　　月　日　　　　　　　　榜</p>
</div></div>
</div><!-- end of div[@id='body'] -->
</body></html>