<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>五燈全書</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<p class='juan'><a id='mulu4987' />五燈全書卷第九十九</p><p class="byline">京都聖感禪寺住持<span class='note-inline'>(臣)</span>僧　<span class='note-inline'>(超永)</span>　編輯</p><p class="byline">京都古華嚴寺住持<span class='note-inline'>(臣)</span>僧　<span class='note-inline'>(超揆)</span>　較閱　進呈</p><p class="head1">臨濟宗</p>
<p class="head2">南嶽下三十六世隨錄</p>

<div class='div-other'><a id='mulu4988' />
<p class='h3'>羅山慵菴玉禪師</p><p>溧陽牟氏子。神氣秀頴。父異望之。三日僧來立名尼錫。暗符牟姓。稍長。英銳不羣。甞從老衲遊。留心大道。視浮華同芻狗。遂投顧龍山薙染。首參大覺琇。陸沈眾務。力行苦節。語不停綴。機無抗衡。琇亦側目而視。繼而上天童。登徑山。剖析疑義。殆無虗日。叩吾祖奇于棲真。激揚飛捷。上下動色。奇示寂。芙蓉覺。向既同參。水乳得合。而印之。遂入金陵。結放笠居居焉。住四載。尋過晉安羅山彌陀寺。緇素延之而駐錫。師每事務持大體。慨然挽迴時風為己任。感愴唏噓。掀髯營目。意無可一世。世亦無有傲所長以難師者。素強無疾。忽病肺。薄糜不沾口者月餘。怡然吟咏。疾革。書扇曰。薰風昨夜送微凉。桂子雲中落異香。不以金莖承玉露。庭前一曲<span class='corr'>已</span>流觴。擲筆一笑而逝<span class='note-inline'>(自閒覺嗣)</span>。</p>
</div>
<div class='div-other'><a id='mulu4989' />
<p class='h3'>瑞安寶峰雷門墜禪師</p><p>晚參。盡大地是個公案。拈起則亡鋒結舌。放下則七縱八橫。逗到寶峰手裏。畢竟如何。眾擬議。師喝一喝曰。洎合打破蔡州　晚參。舉翠巖示眾云。一夏與諸兄弟。東語西話。看翠巖眉毛在麼。師曰。翠巖可謂心粗膽細。寶峰則不然。一夏與諸人。東語西話。眉毛端在眼上。還見麼。心不負人。面無慙色<span class='note-inline'>(慧日昇嗣)</span>。</p>
</div>
<div class='div-other'><a id='mulu4990' />
<p class='h3'>台州太平崇國具彰略禪師</p><p>僧問。如何是崇國境。師曰。夜寒三徑雪。雲曉萬山春。曰如何是境中人。師曰。雨後移蘭香夜月。風前看竹埽雲烟<span class='note-inline'>(慧日昇嗣)</span>。</p>
</div>
<div class='div-other'><a id='mulu4991' />
<p class='h3'>台州臨海惠因無瑕玉禪師</p><p>僧問。如何是惠因境。師曰。雲澹手爐峰寂寂。月明龍井夜遲遲。如何是境中人。師曰。呼來猿鶴乾坤外。畫斷烟嵐水石間。僧近前作女人拜。師展兩手示之。僧喝。師便打<span class='note-inline'>(慧日昇嗣)</span>。</p>
</div>
<div class='div-other'><a id='mulu4992' />
<p class='h3'>台州天寧指月明禪師</p><p>上堂。舉百丈野狐因緣。師曰。不昧不落。笊籬木杓。前後百丈。一坑埋却。卓拄杖曰。官不容針。私通車馬<span class='note-inline'>(慧日昇嗣)</span>。</p>
</div>
<div class='div-other'><a id='mulu4993' />
<p class='h3'>桐廬大奇月菴潔禪師</p><p>西蜀遂寧樊氏子。小參。今夜七期<span class='corr'>已</span>滿。適來兩序諸執事。敦請要為諸人說。晚參。山僧冷地思量。人人鼻孔撩天。脚跟點地。又何用淨地上撒沙。却也不得辜負來機。及乎到了座上。抖擻肚腸。并無一個元字脚。只得借木上座。為諸人說法一上。遂拈拄杖。一時打趂　師問僧。乾坤之內。宇宙之間。中有一寶。秘在形山。如何是寶。僧喝。師曰錯。曰和尚作麼生。師亦喝。僧罔措<span class='note-inline'>(破顏祖嗣)</span>。</p>
</div>
<div class='div-other'><a id='mulu4994' />
<p class='h3'>海鹽法雲石樵玘禪師</p><p>江南懷寧于氏子。繼席秦山法雲。上堂。舉百丈因僧問如何是奇特事。丈曰獨坐大雄峰。僧禮拜。丈便打。師曰。問既越格。答更超羣。賓主投機。古今榜樣。今日或有人問如何是奇特事。只向伊道。緇素同登峰頂上。清風襲襲動林間。僧若禮拜。更向伊道。祖禰不了。累及兒孫　上堂。絕情愛離見聞。覿面提無向背。只許老胡知。不許老胡會。以拄杖卓一卓曰。還會麼。復卓一卓曰。吾無隱乎爾<span class='note-inline'>(破顏祖嗣)</span>。</p>
</div>
<div class='div-other'><a id='mulu4995' />
<p class='h3'>瑞安悟真南野纘禪師</p><p>上堂。無為雖真。執之則慧性不朗。有為雖幻。棄之則道業難成。欲得自他兼利。必須解行相應。三脚驢。鱉鼻蛇。水牯牛。野鴨子。驀豎拄杖曰。若要撐著者個門戶。總是闕伊不得。且道。誰是其人。良久。顧左右曰。是處是慈氏。無門無善財。卓拄杖一下　示眾。鳶飛戾天。魚躍于淵。龍吟霧集。虎嘯風旋。搬柴運水。喫飯打眠。頭頭本成現。物物自天然。七期三日了也。汝等諸人寒山子作麼生。良久曰。一點是非纔入耳。從前好事盡成冤　問文殊是七佛之師。因甚出女子定不得。師曰。官清鬼退三千里。曰罔明乃下方菩薩。因甚出得女子定。師曰。吏瘦民肥百萬家。僧佇思。師便打<span class='note-inline'>(破顏祖嗣)</span>。</p>
</div>
<div class='div-other'><a id='mulu4996' />
<p class='h3'>雲山佛奧寺鐵山基禪師</p><p>上堂。問如何是奪人不奪境。師曰。幽谷雲深樵子隱。曰如何是奪境不奪人。師曰。舉頭不見前峰頂。曰如何是人境兩俱奪。師曰。口吞佛祖。眼葢乾坤。曰如何是人境俱不奪。師曰。當今主聖。天下太平。乃曰。我本無心。有所希求。祖翁田地。歷代傳流。大眾還知者一片田地落處麼。拈花微笑。播<span class='corr'>揚</span>家醜。正為者一片田地。面壁安心。惡聲流布。亦為者一片田地。黃梅夜渡。南嶽打車。祇為者一片田地。至于禾山鼓。雪峰毬。秘魔杈。道吾笏。臨濟喝。德山棒。無非為者一片田地。既各各為者一片田地。後代兒孫。履踐者固多。拋離者不少。茲承同門相逼入山。事不獲<span class='corr'>已</span>。特陞此座。且道。是為者一片田地。不是為者一片田地。良久曰。掀翻海嶽求知己。撥轉乾坤建太平<span class='note-inline'>(大用志嗣)</span>。</p>
</div>
<div class='div-other'><a id='mulu4997' />
<p class='h3'>太倉香林石璞質禪師</p><p>上堂。斬釘截鐵。大功若拙。本無全提。豈有妙訣。鵠白烏本黑。松直棘自曲。堪笑千花盧舍那。放出寶光成多說。且道。說個甚麼。喝一喝　晚參。香林寺裏人打七。天下禪流毛骨寒。額爛腿酸成底事。看來也是太無端。豎拂子曰。且道。是諸人無端。是山僧無端。擲下曰。無端無端　小參。欲識諸佛心。<span class='corr'>但</span>向眾生心行中識取。欲識常住不凋性。<span class='corr'>但</span>向萬物遷變處會取。古人恁麼說話。大似坐佛床斫佛脚。不敬東家孔夫子。却向他鄉習禮樂。還有人檢點得出麼。豎拂子曰。自從春色來嵩少。三十六峰青至今　示眾。執之失度。必入邪路。放之自然。體無去住。祖師恁麼道。也是玉石不分。金沙混雜。若據衲僧門下。天地懸隔。且衲僧門下。有甚長處。靈苗瑞草和根拔。滿地從教荊棘生　晚參。西天鬍子沒髭鬚。無位真人面門赤。併却咽喉道將來。明如杲日黑如漆。報諸人須委悉。九九原來八十一。豎拄杖曰。且道。者木上座是多少。喝一喝　問如何是徑截法門。師打曰。一棒一條痕。曰如何保任。師又打曰。喚作一棒。入地獄如箭射　僧參。師曰。相見了也。僧擬開口。師震聲一喝<span class='note-inline'>(佛古聞嗣)</span>。</p>
</div>
<div class='div-other'><a id='mulu4998' />
<p class='h3'>溫州寶寧紫芝有禪師</p><p>上堂。起爐作竈。琢玉烹金。豎拂拈椎。靈機密運。棒頭有眼。打草只要蛇驚。鋼刀雖快。無罪之人不斬。所以臨濟老祖。覓個不受惑的。寶寧今日開爐。棒打石人頭。嚗嚗論實事。且道。如何是實事。卓拄杖。喝一喝　上堂。臘月初五。敲鐘打鼓。弘演毗尼。大開門戶。文殊烹爛鐵作黃金。彌勒鞭狸奴成佛祖。老瞿曇不動脣皮。一任泥中洗土。拄杖子忍俊不禁。爭肯釘樁搖櫓。翻身觸倒七金山。發機須是千鈞弩。卓拄杖。下座　示眾。曉起開門看遠山。午携短钁出松關。鉏來一片荒榛地。疏得三條筧水灣。伶俐漢莫偷閒。生死真同呼吸間。百尺竿頭須進步。未登寶所莫空還　師指火爐。問僧曰。三世諸佛。在此轉法輪。僧便踢倒火爐。師曰。著忙作麼　師一日普請摘菜次。僧問。無根菜作麼生摘。師曰。共出隻手。曰者猶是有根底。師曰。莫眼花。僧拈菜曰。者個是甚麼。師曰。菜也不識<span class='note-inline'>(法柱長嗣)</span>。</p>
</div>
<div class='div-other'><a id='mulu4999' />
<p class='h3'>樂清雁山羅漢寺冶翁伯禪師</p><p>上堂。僧問。寶劒未出匣時如何。師曰。鋒鋩不露。曰出匣後如何。師曰險。僧喝。師便打。乃曰。朔風凜凜。閉口則溫。開口則寒。大道巍巍。見之則易。行之則難。山僧雖無離婁之明。聊以識其微細。無師曠之聰。聊以識其音聲。無工輸之巧。聊以識其繩墨。或有問如何是微細音聲繩墨邊事。卓拄杖曰。昨夜風吹雲翳淨。嶺梅新綻數枝春　上堂。五九四十五。玄沙當路虎。通身牙爪不曾施。一一從頭為汝舉。擲拄杖曰。大眾。還有捋虎鬚者麼。喝一喝　上堂。昨夜嚴霜無月。一天星斗皎潔。蒙頭歘爾發曉鐘。忙入佛前把香爇。不祝是非來入耳。惟願人人消己業。三頭六臂現那吒。爍迦羅眼窺不徹。以拂子畫○○曰。證龜成鼈　上堂。兔角杖打天邊月。龜毛繩繫樹頭風。其中端的誰能委。特地與君仔細通。喝一喝　上堂。舉玄沙三種病人畢。師曰。見前大眾。且喜無此三種病。何故。若言患聾。適纔鳴鐘不合聞。若言患盲。適纔集眾不合拜。若言患啞。適纔香讚不合念。良久曰。鍾馗頭上不合貼卦　小參。撲落非他物。莫眼花。縱橫不是塵。是甚麼。山河及大地。郎當不少。全露法王身。弗得認奴作郎。豎拂子曰。見麼。山僧罪過　一日入僧堂。豎起拄杖曰。者個不得喚做拄杖。喚作甚麼。眾無語。師以拄杖打散曰。尿床鬼子。者個也不識　師一日山行。遇一虎橫行過。相去不遠。師乃振威一喝。虎昂首直視。師曰。擬議即不堪。虎咆哮而去。師歸舉示眾曰。今日幾遭虎口。一僧曰。可惜許。師曰。汝作麼生。僧乃作虎勢逼師。師擒住曰。道道。僧打師一掌。師乃拓開曰。不入虎穴。焉得虎子。僧禮拜<span class='note-inline'>(古泉清嗣)</span>。</p>
</div>
<div class='div-other'><a id='mulu5000' />
<p class='h3'>蘄州慈雲子固方禪師</p><p>住福興。上堂。欲識佛性義。當觀時節因緣。若喚作時節因緣。將甚麼作佛性義。若喚作佛性義。又將甚麼作時節因緣。不可離時節因緣。別有佛性義。亦不可離佛性義。別有時節因緣。諸仁者。還會麼。遂拈起拂子。揮一揮曰。自有一般堪愛處。不風流處也風流　晚參。小年大年。甚是可憐。百無一有。正好參禪。參得禪。月大三十日。月小二十九。擲下拄杖曰。究竟不期。然而自然<span class='note-inline'>(商尊玄嗣)</span>。</p>
</div>
<div class='div-other'><a id='mulu5001' />
<p class='h3'>泰州福慧生白虗禪師</p><p>僧問。至道無難。唯嫌揀擇。如何是不揀擇。師指庭前竹曰。這竿得與麼長。那竿得與麼短。曰恁麼則揀擇也。師曰。仁者見之為之仁。智者見之為之智　問休去歇去時如何。師曰。好人不肯做。偏要屎裏臥　問如何是堂奧中事。師遂喚僧。僧應諾師曰。含元殿裏更覓長安<span class='note-inline'>(商尊玄嗣)</span>。</p>
</div>
<div class='div-other'><a id='mulu5002' />
<p class='h3'>寧國寧元祖建承禪師</p><p>上堂。秋葉黃冬月霜。春來處處百花香。夏日薰風滿院凉。寧元佛法無多子。嬴得莊周蝶夢長<span class='note-inline'>(漢目杲嗣)</span>。</p>
</div>
<div class='div-other'><a id='mulu5003' />
<p class='h3'>廣德石溪崇化達禪師</p><p>上堂。秋日耀長空。秋光含虗碧。傷嗟門外人。處處尋彌勒。驀路忽擡頭。相逢不相識。大眾既是相逢。為甚麼不相識。良久曰。莫　示眾。法鼓淵淵繚亂擊。無限真機俱漏洩。了然不昧本來人。法鼓未鳴先委悉。大眾且道。委悉個甚麼。良久曰。作家龍象討甚巴鼻。喝一喝<span class='note-inline'>(了悟能嗣)</span>。</p>
</div>
<div class='div-other'><a id='mulu5004' />
<p class='h3'>建平開法慧光聖禪師</p><p>高淳孔氏子。晚參。舖面弘開列寶珍。一回拈出一回新。黃金自有黃金價。終不和沙賣與人。舖面新開。公案仍舊。雲門餅。趙州茶。金剛圈。栗棘蓬。作麼吞透。良久曰。好大眾。不貪香餌味。可謂碧潭龍<span class='note-inline'>(了悟能嗣)</span>。</p>
</div>
<div class='div-other'><a id='mulu5005' />
<p class='h3'>蘄州棲賢壽山琦禪師</p><p>示眾。舉本師拈文殊令善財<span class='corr'>采</span>藥因緣曰。文殊大智。却被善財熱瞞。師曰。吾師善能舉唱。亦被龍門熱瞞。何故。神仙秘訣。父子不傳　問一人相逢不相識。一人相識不相逢。且道。阿那個的是。師曰。烏山嶺頭曾出沒。望州亭際得團圓。曰若不出此問。怎得見師機。師曰。瞎<span class='note-inline'>(捃拾學嗣)</span>。</p>
</div>
<div class='div-other'><a id='mulu5006' />
<p class='h3'>吳江徐崧松之居士</p><p>從幼過精舍。聞梵聲輙悲。感不能去。年稍長。絕意進取。力參宗乘。心如木石者有年。後歷見諸老。一日寓東塔。忽于中夜。聞鴉鳴一聲。如虗空㘞地。即頌曰。嗄笑一聲。更有何物。豁開兩眼。天青日出　又頌曰。鵲噪不鵲噪。寂寞無人到。松門夜不關。却被知音笑　往見地藏學。聞板響。有頌呈曰。西天念經。東土打鼓。非去非來。無事不可　自題像曰。覿面阿誰。似乃未似。家私蕩盡。胸無一字。豎起如意。通天徹地。倘遇識者。喚作居士<span class='note-inline'>(捃拾學嗣)</span>。</p>
</div>
<div class='div-other'><a id='mulu5007' />
<p class='h3'>汝州風穴雪兆性禪師</p><p>上堂。盡十方世界。是個禪堂。就中是凡是聖。若僧若俗。正見邪見。鈍根利根。情與無情。以拄杖一卓曰。都向者裏結却了也。還有知落處者麼。萬別千差無著處。十方世界現全身　晚參。若論此事。性上座開口不得。莫有開得口的麼。出來道看。僧出。師曰。向你道。開口不得。出來堪作甚麼。以拄杖直打出。便歸方丈　上堂。舉祖師道。一人在途中不離家舍。一人離家舍不在途中。阿那個合人天供養。試道看。一僧曰。大家在裏許。師曰。與麼見解。滴水難消。乃曰。途中家舍。不隔一毫。大家有分。滴水難消。殺人須用殺人劒。活人須是活人刀　晚參。舉靈山會上。廣額屠兒。日殺千羊。放下屠刀曰。我是千佛一數。這漢得與麼瞥脫。汝等諸人。用盡許多伎倆。大似泥裏洗土塊。一僧纔出。師打曰。勘破了也。便歸方丈　小參。天下叢林。今朝結制。鶴林禪院。今日開爐。且喜六和共聚。何愁七事蕭疎須。進步莫躊躇。衲僧方便有多途。萬里乾坤為槖。籥兩輪日月作紅爐。且道。煅煉阿誰。良久曰。蝦跳不出斗<span class='note-inline'>(雲峩喜嗣)</span>。</p>
</div>
<div class='div-other'><a id='mulu5008' />
<p class='h3'>新蔡金粟冲涵恒禪師</p><p>上堂。問如何是佛。師曰。遠親不如近隣。曰如何是法。師曰。多虗不如少實。曰如何是僧。師曰。求人不如求己。師以拂子打○相曰。非瓦礫非珍寶。圓陀陀兮光皎皎。爍破威音雪谷春。照開空劫壺天曉。各努力休潦草。蹉過當陽無處討。遂高聲召曰。大眾。眾側聆。師拍禪床曰。此時不了。何時了　上堂。舉昔有跨驢人。問眾僧何往。僧曰。道場去。其人曰。何處不是道場。僧乃毆之曰。這漢沒道理。因甚向道場裏。騎驢不下。其人無對。師頌曰。九品十要了無疑。始可撩零不受欺。輕速須防逢勁敵。等閒輸却一盤棊　謝徐二文學至。上堂。舉世尊陞座。眾纔集定。文殊白椎曰。諦觀法王法。法王法如是。世尊便下座。師曰。此則因緣。自古至今。更無一人分明剖露。金粟今日權借儒宗鼻孔。下個註脚。世尊陞座。以我為隱乎。吾無隱乎爾。文殊白椎。小不忍則亂大謀。祇如世尊便下座。又作麼生。良久曰。若是孔門親弟子。自然不昧化三千　僧問。如何是無見頂相。師直上覰。僧擬議。師便打。曰學人實不會。師曰。你若會。山僧即無藏身之地　問正當停午時。因甚道猶虧一半。師曰。老僧不在明白裏。曰和尚即今在甚麼處。師便掌　問生死到來。將甚麼藥醫。師曰。渠無生死。僧作禮。師扣齒曰。今日無端。僧擬申問。師驟步歸方丈　僧參。禮拜起便喝。師亦喝。僧又喝。師曰。三喝四喝後如何。僧作掀禪床勢。師起揖曰。作家。僧擬議。師曰。這瞎漢也來亂做。拈棒直打出<span class='note-inline'>(雲峩喜嗣)</span>。</p>
</div>
<div class='div-other'><a id='mulu5009' />
<p class='h3'>京都延壽如如極禪師</p><p>上堂。以言顯道。曲為今時。豎拂揚眉。周遮示誨。天然上士。豈受提撕。中下之機。鈎頭取則。投機不妙。過在阿誰。更或躊蹰。轉加鈍置。舉拂曰。若向者裏。一肩擔荷。直下承當。興國兩手分付。更待如何若何。白雲萬里　示眾。凡人見水是水。諸天見水是瑠璃。魚龍見水是窟宅。餓鬼見水是火。衲僧見水。喚作甚麼。若喚作水。同凡夫見。若喚作瑠璃。同諸天見。若喚作窟宅。同魚龍見。若喚作火。同餓鬼見。畢竟喚作甚麼即得。向這裏道得。恰好許你具一隻眼。良久曰。寧可截舌。不犯國諱　小參。堂中今日起七。劈面寒風冷徹骨。王老圍爐笑呵呵。透頂透底人不識。極容易最難得。火便紅兮煤便黑。大眾既是容易。為甚麼難得。眾下語不契。師曰。且待當來問彌勒　問千說萬說不如一默時如何。師曰。死水不藏龍。曰興風作浪時如何。師曰。蝦跳不出斗　問狹路相逢事如何。師曰。退身三步。曰百年三萬六千日。反覆原來是這漢。師曰。錯認定盤星<span class='note-inline'>(法曇海嗣)</span>。</p>
</div>
<div class='div-other'><a id='mulu5010' />
<p class='h3'>房山上方山永慈覺興隆禪師</p><p>宛平王氏子。僧問。除却棒喝語言。有人問西來大意。作麼生答。師曰。截斷兩頭。另致一問來。曰也跳不出這個圈子。師打曰。還出得者一棒麼。僧沉吟。師曰。切忌作棒會　問釋迦未出世。祖師未西來。如何是第一義。師打曰。劄。曰釋迦<span class='corr'>已</span>出世。祖師<span class='corr'>已</span>西來。又作麼生。師復打曰。將謂別有麼　懷淨土詩曰。白藕香風拂拂來。這回親得出塵埃。豁然識得彌陀面。曠劫無明當下灰　淨土惟心莫別求。山明水秀自悠悠。驢鳴犬吠皆相應。可笑騎牛更覓牛<span class='note-inline'>(法曇海嗣)</span>。</p>
</div>
<div class='div-other'><a id='mulu5011' />
<p class='h3'>京都西山廣泉自曉□禪師</p><p>示眾。舉徑山國一欽禪師因馬祖遣人送書因緣畢。師曰。馬師圓相。欽師被惑則且置。還知這一點至今無著落麼　示眾。舉南泉斬猫話畢。師曰。道得即不斬。正恁麼時。雖則盡大地一切人性命。俱在南泉手裏。還知正恁麼時。南泉性命。却落在一切人手裏麼。至若趙州頭頂草鞵。止解順水推舟。不會逆風把柁。縱然救得。也只是個死猫兒　頌文殊白椎世尊下座曰。心曲殷殷寄短桐。知音未舉便流通。鍾期去後無消息。狼藉寒烟逐曉風　頌女子出定曰。行盡江南數十程。曉風殘月入華清。朝元閣上西風急。都入長楊作雨聲　頌法眼指簾曰。一得一失。曲中藏直。山高月小。水落石出　頌高峰四句曰。鞦韆影裏蕩流蘇。漏泄春光入畵圖。任是僧繇描不就。青山掩映白雲孤<span class='note-inline'>(法曇海嗣)</span>。</p>
</div>
<div class='div-other'><a id='mulu5012' />
<p class='h3'>洛陽韶山雪霽睿禪師</p><p>照鏡時有僧問。鏡內雪霽。鏡外雪霽。未審那個是真的。師曰。一滴水墨。兩處成龍。曰非師境界。師曰。莫是上座境界麼。僧茫然。師以鏡驀面便打<span class='note-inline'>(雲父徧嗣)</span>。</p>
</div>
<div class='div-other'><a id='mulu5013' />
<p class='h3'>寧波大慈漢雷音禪師</p><p>蛟川李氏子。問教中道。法喜禪悅食。更無餘食想。如何是法喜食。師以手作喫飯勢。如何是禪悅食。師作拭口勢。復顧視曰。會麼。曰不會。師曰。誰教你問。曰實是某甲疑處。師打曰。獃猫頭。直饒你疑到驢年去。也未夢見在　問智過于師。方堪傳授。未審傳授個甚麼。師舉起拳頭曰。試道道看　問如何是衲衣下事。師曰。撩起看。僧便撩衣。師曰。未有端的在　問如何是無位真人。師和聲便打。曰畢竟如何。師曰。鳥嘴魚腮<span class='note-inline'>(印山先嗣)</span>。</p>
</div>
<div class='div-other'><a id='mulu5014' />
<p class='h3'>桐鄉長慶新逸微禪師</p><p>元日上堂。昨日舊年去。今朝令<span class='corr'>已</span>新。梅花三四點。笑破隴頭春。不改舊時行履處。開門即是閉門人。且道。這個門頭。還許諸人慶讚也無。鵰弓<span class='corr'>已</span>挂狼烟息。萬姓謳歌樂太平<span class='note-inline'>(印山先嗣)</span>。</p>
</div>
<div class='div-other'><a id='mulu5015' />
<p class='h3'>太平青山白雲芝山觀禪師</p><p>上堂。客冬結制青山裏。今日辭雲各有還。莫道青山不把住。放行處處是青山。諸仁者。莫向有處立。休從無處探。有無俱不立。一個閒人天地間。喝一喝<span class='note-inline'>(印山先嗣)</span>。</p>
</div>
<p class='juan'>五燈全書卷第九十九</p>
<div class='div-w'><p>五燈全書卷第九十九補遺</p>
<p class="head1">臨濟宗</p>
<p class="head2">南嶽下第三十六世隨錄</p>
<a id='mulu5016' />
<p class='h3'>普陀潮音旭禪師</p><p>上堂。二十年前。要津把斷。不通凡聖。所以花宮紺宇。化作頺垣廢址。蓮臺獅座。鞠為茂草荒榛。聖僧打失鼻孔。金剛碎作微塵。彌勒開張大口。笑他廿四圓通。全沒巴鼻。惟有烏芻瑟摩。却較些子。倒騎佛殿。走出三門。二十年後。八字打開。直得青蓮呈瑞。古柏重榮。於百草頭上。現瓊樓玉殿。革故鼎新。光揚佛日。且道。承誰恩力。寰中天子頒綸勅。閫外將軍有佛心　佛誕日上堂。蔴三斤乾矢橛。杖林山下竹筋鞭。三大老。證龜成鼈。設有問普陀如何是佛。又作麼生祗對。夜短睡不足。日長饑有餘　上堂。山之深廣。鳳麟之美。梟獍之惡。無所不容。海之濶大。黿鼉蛟龍。鯤鯨魚鱉。無所不藏。日月之明。普天匝地。無不照臨。人聖之君。率土之濵。無不化被。諸佛之慈。家三子四。情與無情。無不普度。拈拄杖曰。拄杖子峭巍巍地。又具甚麼道理。卓一卓曰。向下文長。付在來日　解七晚參。僧問。如何是佛。師曰。丫角女子白頭絲。曰如何是法。師曰。冬到寒食一百五。曰如何是僧。師曰。圓頂方袍。乃曰。道得底三十棒。道不得底三十棒。道得道不得。總與三十棒。何故。重賞之下。必有勇夫　晚參。達磨不來東土。官路少人行。二祖不往西天。私酒多人喫。普陀則不然。達磨不來東土。好箇清平世界。二祖不往西天。那箇池無月。誰家樹不春　晚參。多說不如少說。少說不如不說。設有道因甚長老口喃喃地。驀拈拄杖。卓一卓曰。田厙奴。你道。山僧說什麼　晚參。坐斷百城烟水。相交四海英賢。祇如龍蛇混雜。凡聖交參。阿誰是凡。阿誰是聖。却笑長汀憨布袋。逢人要乞一文錢　晚參。雲門放洞山三頓。石中有玉。黃蘗打臨濟三頓。沙裏無油。今日既到普陀手裏。又作麼生為人。金簇慣調曾百戰。鐵鞭多力恨無讐<span class='note-inline'>(無礙徹嗣)</span>。</p>
</div>
<div class='div-w'><a id='mulu5017' />
<p class='h3'>龍游靈耀延喜瑢禪師</p><p>中秋小參。靈山指月。揑目生花。曹溪話月。證龜成鱉。靈耀寺裏賞月。應時及節。更羨雷公電母。仝降法筵。風伯雨師。齊來翫月。同則普天匝地同。別則普天匝地別。別別。八閩兩浙。春寒秋熱　小參。師舉南泉示眾曰。昨夜文殊普賢。起佛見法見。各與二十棒。貶向二鐵圍山去也。趙州曰。和尚棒教誰吃。泉曰。王老師有什麼過。州禮拜。泉便歸方丈。師曰。南泉虗開大口不合。趙州當頭撞破。及乎收拾將來。也是一場漏逗。某長老。昨夜眉毛眼睫。起佛見法見。亦各與二十棒。教伊莫妄想。設有問長老棒教誰吃。亦與二十棒。何故。不見道。口似禍門　除夕小參。一年三百六十日。都盧總在今宵畢。東村王老夜燒錢。露地白牛忙不徹。普天率土禪家兒。拾得眼睛失却鼻。拈拄杖曰。惟有者箇木上座。從來毋固亦毋必。任他佛來與祖來。不是攔腮便劈脊。問諸仁。瞥不瞥。須從者裏急翻身。莫道來朝有初一<span class='note-inline'>(無礙徹嗣)</span>。</p>
</div>
<div class='div-w'><a id='mulu5018' />
<p class='h3'>永嘉雲山道隆[王*慧]禪師</p><p>開爐上堂。雲山結制。諸方舊例。端的有來由。活潑無本據。竭盡老婆心。單提第一句。沸水深鍋一錠金。取手須是生鐵鑄。喝一喝。下座　解制上堂。住山討得好便宜。解制何如結制時。兩隻草鞋休著脚。莫離寶所踏塵泥。出門去路多岐。雨宿風飡著甚痴。莫道雲山沒好處。乾柴白米淡黃虀。仍舊貫意如何。山泉流出人間去。清水自然成濁溪　佛誕上堂。世尊初生錯。一手指天一手指地錯。周行七步錯。目顧四方錯。天上天下惟我獨尊。展轉見錯。召大眾。五箇錯中有一錯。過於雲門關。趙州無。臨濟喝。德山棒。百千萬億倍。言下正與土木偶人。眉毛相對。鼻孔相連。復召大眾。還檢點得出麼。卓拄杖曰。山僧陞座。也是將錯就錯。便下座　頌世尊初生雲門一棒曰。一出娘胎意氣豪。㐫星入命自家招。當時若解深藏舌。何待而今脫戰袍　頌殃屈產難曰。獨坐幽篁裏。彈琴復長嘯。深林人不知。明月來相照　頌法眼指簾曰。堪輿那問方隅向按定中心子午鍼。端的動絃無別調。是非不到白雲間　頌非心非佛曰。澄潭月影鏡中生。鼓吹何勞絃上聲。喜得子房施計好。楚歌頓散八千兵　問如何是祖師西來意。師搖手曰。西來無意。曰搖手又作麼生。師便打<span class='note-inline'>(大用志嗣)</span>。</p>
</div>
<div class='div-w'><a id='mulu5019' />
<p class='h3'>淅川法海斌雅鑑禪師</p><p>上堂。春深物茂。日暖風和。燕喜鶯歡。時清道泰。般若流通。法元無隱。擊禪床曰。聲不是聲。徒勞側耳。色不是色。難為檢別。復卓拄杖曰。啼得血流無用處。不如緘口過殘春　解制上堂。師拈拄杖曰。一不做二不休。遼天一鏃。撥轉雲頭。會得的鵬程萬里。不會的歸家穩坐。就中有些誵訛。終不與人說破。大眾且道。誵訛在甚麼處。卓拄杖曰。錯錯。祥麟只有一隻角　問四分律云。以手擊[捱-圭+(林/止)]比丘者波逸提。因甚德山逢人便棒。師曰。停禽養勇。終待驚人。曰嫌罵知事者波逸提。因甚麼臨濟進門便喝。師曰。霧豹澤毛未甞下食。曰與麼則一莖草上瓊樓現。百煉爐中彩鳳飛。師便打　上堂。湖天浪靜。碧湛琉璃。眼睛突出。鼻孔下垂。牛首賀蘭相期鬬額。僧堂厨庫笑傲欣歡。惟有當陽寶塔日面佛月面佛。巍巍獨坐上頭關。伶俐漢謂。我誑嚇閭閻矒[目*董]底。正好橫參豎參。試問大眾。七日內。踏破幾緉草鞵　佛成道日上堂。問即心即佛多些。非心非佛少些。拈過二邊。請師速道。師曰。千年田地。八百主人。乃曰。正覺山前老凍齈。縵天網子要擒風。賺他無限英靈子。錯認黃斑作大虫。下座　上堂。聞聲悟道。掘地覓天。見色明心。掉棒打月。直饒百發百中。雙放雙收。於生死分中。了無交涉。拈拄杖曰。吾今為汝保任此事終不虗也。波斯學梵語。笑倒金剛神。擲拄杖。下座　劉居士披薙。請上堂。今朝四月初一。雲外山青水碧。隨機稱性且從。面赤不如語直。無常畏若曉霜。身世安如火急。不達自性淵源。生死如何抵敵。有抵敵。萬緣放下絕馳求。一日鉢盂兩度濕　頌那吒太子析骨曰。還父析肉還母。然後現本身。為父母說法　殘雲<span class='corr'>斂</span>盡山光寂。秋月臨空宇宙新。雪後寒松增晚翠。猿啼青嶂一聲聲　頌庭前柏樹子曰。騷士才高藝過人。辭鋒筆力妙通神。生成一幅佳山水。點畵分明似不真　頌黃蘗噇酒糟話曰。大唐國裏無禪師。綠水青山休更疑。竹杖化龍歸去也。獃郎尤自眼<span class='corr'>眵眵</span>　頌百丈野狐曰。珠走盤兮盤走珠。天師門裏賣桃符。野狐跳入金毛隊。五百生前不丈夫<span class='note-inline'>(雲峩喜嗣)</span>。</p>
</div>
<div class='div-w'><a id='mulu5020' />
<p class='h3'>汝州風穴憨休乾禪師</p><p>蜀西龍安胡氏子。十九脫白。二十圓戒。徧參諸方。各有省處。後詣少林禮祖。過風穴。參雲峩喜。機緣相契。乃授記莂。開法涇陽興福。長安興善。復繼席風穴。上堂。撥草瞻風二十秋。全機不動信優游。無端扶上華王座。擘破三元接上流。宗乘一唱三藏絕詮。至道恢弘。十途合轍。眾流截斷。遍塵剎而任運全該。妙轉元樞。括有無而憑垂指注。光超日月。智出聖凡。動靜無私。隱顯不昧。髑髏常干世界。鼻孔摩觸家風。綿密安祥。權開洞山五位。暗機圓合。要出溈仰三生。一字關大雲門之高古。六相義挕法眼之現成。奪境奪人。直捷痛快。立賓立主。大用天旋。印水印泥印空。匪作家難辨。非心非佛非物。唯證徹乃知。似地普擎。如天普葢。真機剖露。萬法全彰。正恁麼時。且道。即今開堂祝聖一句。作麼生道。擊壤歌<span class='corr'>揚</span>忘帝力。由<span class='corr'>賡</span>詩詠樂時雍<span class='note-inline'>(雲峩喜嗣)</span>。</p>
</div>
<div class='div-w'><a id='mulu5021' />
<p class='h3'>桃源瑞麟孤月朗禪師</p><p>合州楊氏子。歷徧諸方。參箬庵問打徹。謁宕山遠印證。住瑞麟。上堂。只著芒鞋不用舟。脚跟下事愈沉浮。而今渴飲饑餐也。未卜橋流是水流。小參。驀豎拂子曰。此是向上第一著。未會之人沒棲泊。權曰此事與君持。細細嚼來味似檗。放下拂子。拍膝一下<span class='note-inline'>(宕山遠嗣)</span>。</p>
</div>
<div class='div-w'><a id='mulu5022' />
<p class='h3'>新蔡金粟虎堂福禪師</p><p>結制上堂。根源直截。豈落階梯。大用全提。不存軌則。盡大地是箇禪堂。何分內外。盡十方通為火爐。當下銷鎔。一切處即事即真。十二時輝天鑑地。以拂子擊禪床曰。若能如是薦去。何用外求。脫或未然。打起精神休瞌睡。莫教燎却兩莖眉　解制上堂。打破情關。了無遮葢。突出無位真人。縱橫得大自在。且道。超方獨步一句。又作麼生道。閒雲不擊從舒卷。野鶴無拘任往來　上堂。盡道迷因悟遣除。不知悟是迷根由。直饒迷悟兩忘却。未免全身在半途。且如何是到家一句。竿頭須進步。撒手莫遲疑　上堂。春日晴和春鳥鳴。春山疊疊水盈盈。分明漏泄天真事。何用他方向外尋　上堂。春山青春水綠。一覺纔惺夢初足。攜笻趁伴出松門。是處桃英香半馥。因思昔日靈雲道。三十年來無處討。如今競愛摘楊花。紅香未發春猶早。幸值商水舊耆年。問法南塘求至寶。山僧不惜兩莖眉。一一分明須自保。等閒莫作文字觀。得失有無一齊掃　舉國師三喚侍者。頌曰。汝負吾兮吾負汝。直如鈎處曲如絃。千江水急東流去。五嶽峰高不到天　舉趙州訪二庵主。頌曰。一番陰雨一番晴。惱亂春風送客行。故國不知何處是。猶聞啼鳥兩三聲<span class='note-inline'>(雲峩喜嗣)</span>。</p>
</div>
<div class='div-w'><a id='mulu5023' />
<p class='h3'>龍舒慶元氷鑑真禪師</p><p>頌百丈野狐曰。五百生來墮野狐。不知何處有偏枯。臨機應用珠投水。清濁渾忘月影孤　頌黃龍三關曰。我手何似佛手。應用無分好醜。一拳打破太虗。驚起須彌倒走。我脚何似驢脚。趙州不識略杓。輕輕踢倒淨釻。一任填溝塞壑。人人有個生緣。誰家竈裏無煙。有口祇堪喫飰。那管成佛成仙<span class='note-inline'>(乳峰溧嗣)</span>。</p>
</div>
<div class='div-w'><a id='mulu5024' />
<p class='h3'>四明太清景雲瑞禪師</p><p>上堂。黃鸝鳴綠樹。白鷺舂青田。古今諸祖意。不昧見聞緣。門外落雲冉冉。石根流水濺濺。舍此別無一要。何方更有三玄。喝一喝　上堂。登山觀洪水者。必知山之嶙峋。水之流注。入林玩脩竹者。必知林之疎密。竹之參橫。且衲僧家喫了現成茶飯。無為為事。又知些甚麼。三斤鹽換五升荳。一束香還十箇錢　上堂。東說西說。不如不說好。逆行順行。不如不行更好。何謂也。不行底脚跟穩實。<span class='corr'>已</span>到安樂田地。不說底口業清淨。得入無諍三昧。設有恁麼人。山僧喚來。與他摩頂授記　上堂。山僧嬾說宗。瞑到日頭紅。若人來問法。耳朵撲教聾。為甚麼事。聻。只怪其攪亂我睡　僧問。如何是佛。師曰。塐不就。曰如何是法。師曰。詮不及。曰如何是僧。師曰。山僧不是謝三郎　問牛頭未見四祖時如何。師曰。穿靴入市。曰見後如何。師曰。赤脚歸家<span class='note-inline'>(印山先嗣)</span>。</p>
</div>
<div class='div-w'><a id='mulu5025' />
<p class='h3'>吉州躭源鍵畿銓禪師</p><div>上堂。僧出作一○相。叉手立。師曰。暗裏畵符信不及。曰難瞞識者。師曰。不見大眾咬母指麼曰誰人知此意。令我憶汾陽。師曰。只恐不是玉。是玉也大奇。僧禮拜。師乃揮拂曰。明投暗合。丁一卓二。體用全該。古今無別。縱使竭世樞機。劖關奪幟底漢。到者裏。且拈過一邊。遂以拂子。畫此[○@(囗@智)][○@尾][○@女]相曰。今將千百年。九十六種。八臂那吒扶不起。千眼大悲覷不破。陳餿糊餅。一一為先。躭源門庭。重整舊令新行。直得德山縮手。臨濟吞聲。天下老和尚。退身有分。眾中莫有似仰山者。出來與山僧相見。復作此<img src='../images/X82p0578_01.gif' alt='X82p0578_01.gif' />相曰。看看。若也會得。不妨今日親見躭源。擲拂子下座　冬至小參。一滴水一滴凍。兔角龜毛成大用。牛頭沒馬頭回。安南塞北路崔嵬。喫官酒臥官床。那管京師出大黃。陰漸消陽漸長。鐵額銅頭沒伎倆。眾中還有能為萬象主。不逐四時凋者麼。卓杖曰。向下文長　元旦上堂。跨三脚驢。撾九重之法皷。放無毛鷂。起八極之春風。頭頭示現。露出瓶內鵝黃。物物全彰。豁開籠中鴨綠。三身四智。各呈本地風光。五眼六通。共顯真如玅用。諸仁者。還會麼。海濶浪平龍睡穩。天空雲靜鶴飛高<span class='note-inline'>(無礙徹嗣)</span>。</div>
</div>
<div class='div-w'><a id='mulu5026' />
<p class='h3'>六安準提雲靉宗禪師</p><p>示眾。舉德山托鉢話畢。師曰。這箇公案。諸方盡道。是鐵門檻。從來諸大老。至今批判不下。且道。誵訛在甚麼處。良久曰。咄咄咄。△○∴。初三十一。中九下七　頌溈山有句無句曰。鴛鴦對對宿蘆花。水淺山高雲影遮。夜半黑風吹不動。依然天曉散晴霞　頌萬法歸一曰。滿天風色白蘋洲。截斷長江水逆流。直得虗空成粉碎。相逢堪笑又堪愁<span class='note-inline'>(乳峰溧嗣)</span>。</p>
</div>
<div class='div-w'><a id='mulu5027' />
<p class='h3'>溫州雁山羅漢雲峰學禪師</p><p>睦州人。上堂。即心即佛謾商量。梅子熟時到處香。囑付人天正法眼。不知擔荷孰承當。還有承當者麼。拈拄杖曰。只知開口易。不覺舌頭長　問向上宗風即不問。如何是本來面目。師曰。七穿八穴<span class='note-inline'>(慧日昇嗣)</span>。</p>
</div>
<div class='div-w'><a id='mulu5028' />
<p class='h3'>衢州石巖世拙智禪師</p><p>義烏毛姓。以居士身。參雙林瞿。令看狗子無佛性話。於一喝之下。默契其旨。即呈偈曰。聞師一喝。山崩海竭。驚起碧潭龍。捧出團圞月。瞿曰。是即是。是即未是。後謁慧日昇。昇問。甚處來。師曰雙林。昇曰。彼中有傅大士。是否。師曰是。昇曰。來時向汝道什麼。師進前曰。恭惟和尚萬福。昇曰。此是奴婢。如何是主。師便出<span class='note-inline'>(慧日昇嗣)</span>。</p>
</div>
<div class='div-w'><a id='mulu5029' />
<p class='h3'>池州雨臺海獅野關賢禪師</p><p>上堂。雨臺峰高。飛鳥難度。獅子林深。無容異獸。須各有出身路可得。高聲召眾曰。有麼有麼。良久。拋下拄杖。山僧直得撒手行去　示眾。白雲自異。流水自深。照破影響。由除影響。者段風光。塞耳盈目。雖然。八萬威儀。百千三昧。祇能治己。不能為人。且道。如何是為人一句。召眾曰。須彌直上磨今古。折草量天枉用工<span class='note-inline'>(乳峰溧嗣)</span>。</p>
</div>
<div class='div-w'><a id='mulu5030' />
<p class='h3'>石溪崇化慧燈智禪師</p><p>上堂。豎拂曰。大眾還見麼。世尊覩明星於正覺山前。靈雲見桃花於春風陌上。於此見得。道非物外。良久。擲下拂曰。一任騐取　上堂。涅槃心易曉。差別智難明。會得差別智。徧野是黃金。拈拄杖曰。喚作拄杖子。與你一頓。不喚作拄杖子。亦與你一頓。何故。多虗不如少實<span class='note-inline'>(了悟能嗣)</span>。</p>
</div>
<div class='div-w'><a id='mulu5031' />
<p class='h3'>崇化佛舟隆禪師</p><p>上堂。第一義諦。巍巍卓犖。法法全彰。情與無情。頭頭顯露。豎拂子曰。還見麼。人人眼裏有睛。決定是見。擊拂曰。還聞麼。個個耳中有竅。決定是聞。不待豎拂拈椎。早<span class='corr'>已</span>騎聲葢色<span class='note-inline'>(了悟能嗣)</span>。</p>
</div>
<div class='div-w'><a id='mulu5032' />
<p class='h3'>廣德建平法古純徹弘禪師</p><p>示眾。舉臨濟因兩堂首座同時下喝話。師曰。首座各展洪機。臨濟關頭把住。雖是一門宗匠。爭免者僧勘破。何故。不見道。鴆鳥下田魚鼈死。毒龍行處草皆枯<span class='note-inline'>(了悟能嗣)</span>。</p>
</div>
<div class='div-w'><a id='mulu5033' />
<p class='h3'>會稽泰寧餐顥西禪師</p><p>小參。檻外梧桐葉落頻。金風體露騐當人。浩歌一曲秋光靜。笑看黃花面目新。喝一喝。師問新到。甚處來。僧曰顯聖。師曰。與者裏相去多少。曰十里。師曰。來時阿誰在前。曰某甲飯後動身。師曰。不謬在顯聖來<span class='note-inline'>(無礙徹嗣)</span>。</p>
</div>
<div class='div-w'><a id='mulu5034' />
<p class='h3'>衡陽泉石隱禪師</p><p>小參。看不見處。千聖骨髓。行不到處。萬靈本源。明眼衲僧。貴在機先。領略則知無背無面。佛祖莫測端由。魔外豈能諳識。天地以此長育。萬物以此發生。敢問大眾。只如雪峰輥毬。禾山打皷。且道。明甚麼邊事。擊拂子曰。看脚下<span class='note-inline'>(木偶耀嗣)</span>。</p>
</div>
<div class='div-w'><a id='mulu5035' />
<p class='h3'>寒木林禪師</p><p>武昌顧氏子。小參。年年舊向今宵盡。歲歲新從明日起。豎拂子曰。惟有者個不推遷。却為諸公特地舉。特地舉。須薦取。百年三萬六千朝。俯仰折旋渠是汝<span class='note-inline'>(木偶耀嗣)</span>。</p>
</div>
<div class='div-w'><a id='mulu5036' />
<p class='h3'>古潤蓮峰佛<span class='corr'>髻</span>頂禪師</p><p>示眾。諸人還會麼。終日迎待往來底。料理人事底。喜怒哀樂底。若道有。覔之不見。若道無。歷歷分明。且道。不落有無。畢竟如何理會。遂震威一喝曰。切忌當面錯過　頌世尊初生曰。纔出母胎便著忙。指天指地惹災殃。當時不遇雲門老。逐隊成羣滿大唐<span class='note-inline'>(月瓢度嗣)</span>。</p>
</div>
<div class='div-w'><a id='mulu5037' />
<p class='h3'>明州大慈孤峻極禪師</p><p>晚參。蘇州有常州有。揩桌用底破衲布。掃地用底禿苕帚。草本原來天下同。因甚只道蘇常有。諸人者還會麼。若也會得的。當許你具行脚眼。其或不然。總是癡狂外邊走<span class='note-inline'>(印山先嗣)</span>。</p>
</div>
<div class='div-w'><a id='mulu5038' />
<p class='h3'>杭州清流太虗廣禪師</p><p>舉趙州訪二庵主話。頌曰。兩個拳頭一樣齊。趙州口裏有玄機。知音不用將拳豎。疑殺當年老古錐　頌深明二上座見魚跳因緣曰。金鱗戲水下長川。游到龍門碧海淵。幸喜迅雷輕一震。翻騰直上九重天<span class='note-inline'>(印山先嗣)</span>。</p>
</div>
<div class='div-w'><a id='mulu5039' />
<p class='h3'>慈修颿庵順禪師</p><p>小參。靈機迅發。射透凡聖髑髏。智鑑晶瑩洞徹。人天肝膽。縱擒互換。照用齊彰。三玄戈甲精鮮。九帶綱宗畢備。麻三觔。乾矢橛。趙州茶。雲門餅。俱是殘飯餿羹。若人噉著。俱要愁眉嘆息。別有滋味甚深。不與諸人道破。驀拈拄杖。卓一卓下座　小參。汾陽有三訣。慈修祇一訣。露柱忙然問。燈籠開口說。昨夜三更屋角頭。照見烏龜吞却鼈　頌世尊初生曰。纔出頭來便著忙。自誇自衒自顛狂。脚跟到底隨人轉。賺得兒孫學不良　頌婆子燒庵曰。漢地尋遊蜀地居。東吳西楚遞君書。不談兵革人間事。誘得孔明出艸廬<span class='note-inline'>(無礙徹嗣)</span>。</p>
</div>
<div class='div-w'><a id='mulu5040' />
<p class='h3'>首山麗光楚禪師</p><p>晚參。舉僧問楊岐。如何是佛。岐曰三脚驢子弄蹄行。僧曰。不會。岐曰湖南長老。師曰。大小楊岐。被這僧一拶。指東劃西。且道。首山為人在甚麼處　小參。從上佛祖道不盡底。諸人放不下底。提不起底。山僧一時顯露了也。旋棒打退。歸方丈。<span class='note-inline'>(宕山遠嗣)</span>。</p>
</div>
<div class='div-w'><a id='mulu5041' />
<p class='h3'>東山頴鋒展禪師</p><p>小參。舉鹽官示眾曰。虗空為皷。須彌為槌。甚麼人打得。南泉曰。王老師不打這破皷。法眼曰。但道王老師不打。自然是破皷。曰二老辨驗龍蛇。分別緇素。總是逐隊摟搜。未免傍者咲。慈氏這裏。也要出隻手。為鹽官出氣。遂皷掌曰。一任舉事諸方<span class='note-inline'>(雲父徧嗣)</span>。</p>
</div></div></div>
</div><!-- end of div[@id='body'] -->
</body></html>