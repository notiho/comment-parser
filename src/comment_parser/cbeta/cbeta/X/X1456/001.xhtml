<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>憨山老人夢遊集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1456
<p class='juan'><a id='mulu1' />憨山老人夢遊集</p>
<div class='div-xu'><a id='mulu2' />
<p class='h1'>憨山大師夢遊全集序</p><p>憨山大師夢遊全集。嘉興藏函。止刻法語五卷。丙申歲。龔孝升入粵。海幢華首和尚得余書。楗椎告眾。訪求鼎湖棲壑禪師藏本。曹秋岳諸公。僐寫歸吳。謙益手自讐勘。撰次為四十卷。大師著述。援筆立就。文不加點。字句不免繁芿。段落間有失次。東遊時。曾以左氏心法序。下委刊定。見而色喜。遂削前藁。今茲讐勘。<span class='corr'>僭</span>有行墨改竄。實稟承大師墜言。非敢僭踰。犯是不韙也。既徹簡乃為之序曰。佛祖闡教。以文說法。慈氏之演瑜伽。龍樹之釋般若。千門萬戶。羅網交光。郁郁乎。燦燦乎。千古之至文也。大教東流。人文漸啟。遁遠濬發於南。什肇弘演於北。推輪大輅。實惟其始。隋唐以來。天台清涼永明之文。如日麗天。如水行地。大矣哉。義理之津涉。文字之淵海也。逮及有宋。教廣而文煩。其最著者三家。鐔津以孤亢崇教。其文裁而辨。石門以通敏扶宗。其文粵而麗。徑山以弘廣應機。其文明而肆。夫文而至於辨也。麗也。肆也。其城塹日以堅。其枝葉日以富。其撈籠引接日以博。浩浩乎。巵言之日出。而岌岌乎。津梁之日疲也。繫辭有之。易之作也。其於中古乎。作易者。其有憂患乎。豈不信哉。我大師廣智深慈。真參實悟。惟心識智。夢授於慈氏。華嚴法界。悟徹於清涼。被根應病。橫說豎說。千言萬偈。一一從如來文字海中流出。以鐔津之崇教者。固其城塹。以石門之扶宗者。沃其枝葉。以徑山之應機者。暢其撈籠引接。務欲使末法眾生。霑被其一言半句。皆將飲河滿腹。同歸於智海而後<span class='corr'>已</span>。雜華言。金翅鳥王。以清淨眼。觀察諸龍。命應盡者。以左右翅。鼓揚海水。悉令兩闢。取而食之。大師說法為人。欲搏生死大海水。取善根眾生。置佛法中。亦復如是。日者。廣南繕寫書生陳方侯。觸語悲悟。放筆薙髮。大師搏取深心。光芒昱曜。凌紙怪發。善根眾生。應機吸受。如方侯者。歷河沙劫。猶未艾也。嗚呼偉矣哉。大師與紫柏尊者。皆以英雄不世出之資。當獅絃絕響之候。捨身為法。一車兩輪。紫柏之文雄健而斬截。大師之文紆餘而悲婉。其為昏塗之炬火則一也。昔人嘆中峰輟席。不知道隱何方。又言楚石季潭而后。拈花一枝幾熄。由今觀之。不歸於紫柏憨山。而誰歸乎。後五百年。魔外鋒起。篤生二匠。為如來使。佩大法印。然大法燈。殆亦儒家所謂名世間出者。裨販剽賊之徒。往往篡統系。附師承。竊竊然為蚍蜉之撼樹。夫師之集行。如日輪當陽。魑魅<span class='corr'>斂</span>影。而黶寐者。猶懵而未寤也。然則大師同體大悲。如作易之有憂患者。其何時而止乎。斯可為痛哭<span class='corr'>已</span>矣。夢遊集初傳。武林天界。覺浪和尚。見而嘆曰。人天眼目。幸不墜矣。亟草一疏。唱導流通。毛子子晉。請獨任鏤。版。以伸其私淑之願。子晉歿。三子褒表。扆聿追先志。遂告成事。其在嶺表共事搜葺者。孝廉萬泰。諸生何雲。族孫朝鼎也。其次助華首。網羅散失者。曹溪法融。海幢月池。及華首侍者。今種。今照。今光也。皆與有法乳之勞。法當附書。上章困敦之。歲仲冬長至日。海印白衣弟子。虞山錢謙益焚香稽首謹序。</p>
</div>
<div class='div-xu'><a id='mulu3' />
<p class='h1'>憨山老人自贊</p><p>威威堂堂。澄澄湛湛。不設城府。全無厓岸。氣盖乾坤。目撑雲漢。流落今事門頭。不出威音那畔。無論為俗為僧。肩頭不離扁擔。若非佛祖奴郎。定是覺場小販。不入大冶紅爐。誰知佗是銕漢。只待彌勒下生。方了這重公案。</p>
</div>
<div class='div-xu'><a id='mulu4' />
<p class='h1'>康居國會尊者像贊寄憨山大師<span class='note-inline'>(并序)</span></p><p>三國為英雄之聚。亦刀兵之聚。慈悲般若。無有入處。而康祖一錫浮江。三稱如來。兩目流血。舍利投瓶。光燦六合。澤緜千古。當是時也。吳之君臣。莫不為之動心變色。即事徵理。知有佛而不疑。六度既譯。安般門開。無擇黑白。得法眼淨。與夫禪思入微者。不可計算。皆我祖為之嚆矢也。憨山清大師。因弘法戍瘴海。善以慈心三昧。普使朽骨生春。聖華居士。聞風感慕。特寫祖影。寄上曹溪。以為大師影響。嗚呼。曹溪肉佛所現。自唐及宋。飲曹溪而得道者。代不乏人。邇來曹溪涸矣。寶林蕭然。又藉憨師以謫戍為波瀾。而曹源復活。庸祖分身。髑髏眼開。恒沙難喻。豈可以有思惟心。測其功悳淺深者哉。達觀道人。不解逆風把柁。但解順水推舟。為之讚曰。</p>
<p>康祖來吳。清公謫粵。髑髏大師。金剛眼突。瘴海之慘。骨<span class='corr'>刺</span>魂驚。大師得戍。彌感聖明。曹溪蠱毒。飲者皆喪。大師飲之。銷盡諸瘴。指撮舍利。康祖之貪。貪不為我。此心何慚。弘法得罪。命如單綫。千里瘴嶺。茫鞋踏遍。雷道岧嶤。颶風正高。盋瓶孤逝。舌相昭昭。南粵魍魎。白日鼓掌。我若無心。菩薩影響。有心之康。祖愚癡章。章甫適越。其誰不疑。石頭之別。肝膈冰冷。丁生吹火。寫康祖影。緣影得心。心亡性冥。大用無常。鐘以眼聽。根塵主客。收放夢醒。掌擎寶塔。牢山之頂。</p>
<p style="margin-left:12em">達觀可道人撰</p>
</div>
<div class='div-xu'><a id='mulu5' />
<p class='h1'>錄夢遊全集小紀</p><p>丁酉人日。中丞龔公孝升。過海幢。出宗伯錢公牧齋書。其於大師遺稿。流通之心真切無比。華首和尚觀之。亦讚歎無比。既以海幢所藏者簡。附龔公矣。復刊布諸剎。為博訪全收之計。又以八行致端州棲壑禪師。索其全集。禪師慮失原稿。未發也。二月之望。前孝廉萬公履安來。以錢公曾有專囑。為謀之方伯曹公秋岳。作書重請。於是再奉華首書。遣喻如筏。知客往。稿乃發。而曹公與學憲錢公黍谷。各捐資為繕寫費。適會城方有試事。諸士子之歸依華首者。聞之皆至。䑛筆落墨。數日而畢。其司較對。則一靈種侍者也。時一儒生陳方侯。於作字頃。有所感觸。便求出家。即日剃度。法名古值。字曰瞿滴。余為書助緣。偈曰。憨山一部遺稿。能使陳郎出家。時節因緣相值。將鍼引綫無差。現前同學大眾。幇他搭起袈裟。且看曹谿一滴水。研池裏面涌蓮華。此不獨見大師心光。攝受無量。亦見諸護法。一片心光。與無情筆墨。同向花首堂前。推出者僧。作大佛事。而此僧承是心光。為一切人。作發起導師。又未可量。則是書流通功德。豈可量耶。因記之。以博數千里外。一聲彈指。三月初六日。比丘今釋書。</p>
<p style="margin-left:1em">夢遊全集日錄。編輯重較諸名。幸各存之。通炯號寄菴。為大師首座。今海幢諸僧。皆其諸孫也。劉起相。號中當。起家乙榜。任撫州司李。大師靈龕還曹谿。及收藏遺稿。皆與有力耳。今釋再白。</p>
</div>
<div class='div-other'><a id='mulu6' />
<p class='h1'>憨山老人夢遊集目錄</p>
<ul class="">
<li>卷之一
<ul class="">
<li>像</li>

<li>贊</li>

<li>序</li>

<li>記</li>

<li>目錄</li>
</ul></li>

<li>卷之二
<ul class="">
<li>法語
<ul class="">
<li>答鄭崑巖中丞<span class="note-inline">(<span class="corr">已</span>下古本卷一)</span></li>

<li>示無生祿禪人</li>

<li>示奇侍者</li>

<li>示無隱桂禪人</li>

<li>示小師大義</li>

<li>示洞聞椉禪師</li>

<li>示優婆塞結念佛社</li>

<li>示真遇禪人</li>

<li>示優婆塞易真潭</li>

<li>示本淨貴禪人</li>

<li>云法錦禪人</li>
</ul></li>
</ul></li>

<li>卷之三
<ul class="">
<li>法語
<ul class="">
<li>示性湻禪人</li>

<li>示妙㴴座主</li>

<li>示靈洲鏡禪人</li>

<li>示歐伯羽</li>

<li>示馮文孺</li>

<li>示曾六符</li>

<li>示贊侍者</li>

<li>示明哲禪人</li>

<li>示舒中安禪人</li>

<li>示極禪人</li>

<li>示宗遠禪人</li>

<li>示念松通禪人</li>

<li>示佛嶺乾首座</li>

<li>示懷愚修禪人</li>

<li>示西樵居士</li>

<li>示陳生資甫</li>

<li>示離際肇禪人</li>

<li>示懷愚修座主</li>

<li>示了際禪人</li>
</ul></li>
</ul></li>

<li>卷之四
<ul class="">
<li>法語
<ul class="">
<li>示容玉居士</li>

<li>示自菴有禪人住山</li>

<li>示慶雲禪人</li>

<li>示如常禪人</li>

<li>示小師悳宗</li>

<li>示慧侍者</li>

<li>示鄧司直</li>

<li>示妙光玄禪人</li>

<li>示寬兩行人</li>

<li>示如良禪人</li>

<li>示周暘孺</li>

<li>示舒伯損</li>

<li>示文軫</li>

<li>示劉平子</li>

<li>示歐嘉範</li>

<li>示李子晉</li>

<li>示李子融</li>

<li>示歐嘉可</li>

<li>示梁騰霄</li>

<li>示游覺之</li>

<li>示王伯選</li>

<li>示寂覺禪人禮普陀</li>

<li>示梁仲遷</li>

<li>示劉仲安</li>
</ul></li>
</ul></li>

<li>卷之五
<ul class="">
<li>法語
<ul class="">
<li>示觀智雲禪人<span class="note-inline">(<span class="corr">已</span>下古本卷二)</span></li>

<li>示了心海禪人</li>

<li>示湘潭諸優婆塞</li>

<li>示方覺之</li>

<li>示智海岸書記</li>

<li>示劉存赤</li>

<li>示鍾衡頴</li>

<li>示袁大塗</li>

<li>示雙輪炤禪人</li>

<li>示顓愚衡禪人</li>

<li>示李福淨</li>

<li>示段幻然給諫</li>

<li>示玉覺禪人</li>

<li>示明益禪人</li>

<li>示慧楞禪人</li>

<li>示半偈聞禪人</li>
</ul></li>
</ul></li>

<li>卷之六
<ul class="">
<li>法語
<ul class="">
<li>示歸宗慈長老</li>

<li>示王自安捨子出家</li>

<li>示靈原覺禪人</li>

<li>示蘄陽歸宗常公</li>

<li>示古愚拙禪人</li>

<li>示袁公寥</li>

<li>示參禪切要<span class="note-inline">(<span class="corr">已</span>下古本卷三)</span></li>

<li>示董智光</li>

<li>示聞汝東</li>

<li>示徑山幻有堂主</li>

<li>示徑山西堂靈鑒智</li>

<li>示知希先山主</li>

<li>示嵩樸恩山主</li>

<li>示椉密顯禪人</li>

<li>示曇衍宗禪人</li>

<li>示顧山子</li>

<li>示譚梁生</li>

<li>示曹居士</li>

<li>示馮延齡</li>

<li>示寒灰奇小師住山</li>

<li>示石鏡一禪人</li>
</ul></li>
</ul></li>

<li>卷之七
<ul class="">
<li>法語
<ul class="">
<li>示太素元禪人</li>

<li>示恒河智禪人持經</li>

<li>示王鹿年</li>

<li>示在顒侍者</li>

<li>示在介侍者</li>

<li>示在淨沙彌</li>

<li>示性田行者</li>

<li>示朱素臣</li>

<li>示沈止止</li>

<li>示澹居鎧公</li>

<li>示念佛切要</li>

<li>示雲棲侍者</li>

<li>示等愚侍者</li>

<li>示玄津壑公</li>

<li>示了無深禪人</li>

<li>示雪嶺峻禪人</li>

<li>示劉道人</li>

<li>示非石玉禪人</li>

<li>示沈居士</li>

<li>示王子顒</li>

<li>示沈旅泊居士</li>

<li>示顏福堅</li>

<li>示顧汝平</li>

<li>示顏仲先持呪</li>

<li>示嘉禾楞嚴堂主</li>

<li>示東禪浪崖耀禪人</li>

<li>示王聖冲元深</li>

<li>示孫詵白</li>

<li>示姜養晦</li>

<li>示眾</li>
</ul></li>
</ul></li>

<li>卷之八
<ul class="">
<li>法語
<ul class="">
<li>示歸宗智監寺<span class="note-inline">(<span class="corr">已</span>下古本卷四)</span></li>

<li>示自宗念禪人</li>

<li>示陸將軍</li>

<li>示慧成信首座</li>

<li>示自覺智禪人</li>

<li>示龍花泰禪人</li>

<li>示翠林禪人</li>

<li>示順則易禪人</li>

<li>示玄機參禪人</li>

<li>示智沙彌</li>

<li>示性覺禪人</li>

<li>示寶藏禪人禮普陀</li>

<li>示明輝少林禮祖</li>

<li>示法界約禪人</li>

<li>示祟觀禪人</li>

<li>示六如坤公</li>

<li>示西印淨公修淨土</li>

<li>示沙彌性鎧</li>
</ul></li>
</ul></li>

<li>卷之九
<ul class="">
<li>法語
<ul class="">
<li>示夜臺禪人</li>

<li>示省然覺禪人</li>

<li>示難明道禪人</li>

<li>示魏聖期</li>

<li>示福敦禪人</li>

<li>示福厚禪人</li>

<li>示同塵睿禪人</li>

<li>示修淨土法門</li>

<li>示念佛參禪切要</li>

<li>示海濶禪人書經</li>

<li>示沙彌能化書經</li>

<li>示惺初禪人書經</li>

<li>示昭凡庸禪人</li>

<li>示履初崇禪人</li>

<li>示慧鏡心禪人</li>

<li>示修六逸關主</li>

<li>示慧玄後禪人</li>

<li>示淨心居士</li>

<li>示仁天老宿持經</li>

<li>示沈大潔</li>
</ul></li>
</ul></li>

<li>卷之十
<ul class="">
<li>法語
<ul class="">
<li>示本懷禪人</li>

<li>示仰山本原覺禪人</li>

<li>示陳善人</li>

<li>示盛蓮生</li>

<li>示吳啟高</li>

<li>示無知鑑禪人</li>

<li>示徐清之</li>

<li>示若曇成禪人</li>

<li>示觀智雲禪人</li>

<li>示凝畜通禪人</li>

<li>答山東德王<span class="note-inline">(兩問)</span><span class="note-inline">(<span class="corr">已</span>下古本卷五)</span></li>
</ul></li>
</ul></li>

<li>卷之十一
<ul class="">
<li>法語
<ul class="">
<li>答湖州僧海印<span class="note-inline">(九問)</span></li>

<li>答武昌段給諫</li>

<li>答徑山西堂廣智<span class="note-inline">(六問)</span></li>

<li>答沈大潔<span class="note-inline">(六問)</span></li>
</ul></li>
</ul></li>

<li>卷之十二
<ul class="">
<li>法語
<ul class="">
<li>答徑山澹居<span class="note-inline">(八問)</span></li>

<li>答王芥菴朱白民<span class="note-inline">(三問)</span></li>

<li>示蕭玄圃宗伯<span class="note-inline">(二則)</span></li>

<li>示周子寅<span class="note-inline">(四則)</span></li>

<li>示黃惟恒</li>

<li>示馬居士</li>

<li>示王生更字</li>

<li>示周子潛</li>

<li>示沙彌祖定</li>

<li>示吳公敏</li>

<li>示澄鋐二公</li>

<li>示江吾與</li>

<li>示王周二生</li>

<li>示杜生</li>
</ul></li>
</ul></li>

<li>卷之十三
<ul class="">
<li>書問
<ul class="">
<li>與達觀禪師<span class="note-inline">(九首)</span><span class="note-inline">(<span class="corr">已</span>下古本卷六)</span></li>

<li>與妙峰禪師<span class="note-inline">(五首)</span></li>

<li>寄蓮池禪師<span class="note-inline">(二首)</span></li>

<li>與月川法師</li>

<li>與五臺空印法師</li>

<li>與雪浪恩兄<span class="note-inline">(三首)</span></li>

<li>與無言宗師<span class="note-inline">(三首)</span></li>

<li>與愚菴法師<span class="note-inline">(三首)</span></li>

<li>與交光法師</li>

<li>與隱菴上人</li>

<li>與靜修上人</li>

<li>寄松谷師</li>

<li>與靜堂師</li>

<li>與萬安上人</li>

<li>與梅翁本師</li>

<li>囑弟子</li>

<li>與曉塵上人</li>
</ul></li>
</ul></li>

<li>卷之十四
<ul class="">
<li>書問
<ul class="">
<li>與嬾菴師</li>

<li>與密藏開公</li>

<li>與悟心首座</li>

<li>與體玄小師</li>

<li>寄無宿上人</li>

<li>與龍華主人</li>

<li>與月清上人</li>

<li>與印菴法師</li>

<li>與衲雲法師</li>

<li>與幻一律師</li>

<li>與廬山圓通大眾</li>

<li>與宗玄上人</li>

<li>與雲棲大眾</li>

<li>與巢松一雨二法師</li>

<li>與無念禪師</li>

<li>答無異禪師<span class="note-inline">(二首)</span></li>

<li>與湛然禪師</li>

<li>答四一法師</li>

<li>與修六關主<span class="note-inline">(二首)</span></li>

<li>與漢月藏公</li>

<li>答頑石禪人</li>

<li>上山東德王<span class="note-inline">(<span class="corr">已</span>下古本卷七)</span></li>

<li>與蒲州山陰王<span class="note-inline">(七首)</span></li>

<li>與曾徤齋太常<span class="note-inline">(三首)</span></li>

<li>與汪南溟司馬</li>

<li>與周幼海</li>

<li>與瞿太虗</li>

<li>與顧朗哉</li>

<li>謝毛文源侍御</li>

<li>與張守菴<span class="note-inline">(二首)</span></li>

<li>答龔修吾</li>
</ul></li>
</ul></li>

<li>卷之十五
<ul class="">
<li>書問
<ul class="">
<li>與陸五臺太宰</li>

<li>與李廓菴中丞</li>

<li>與許鑑湖錦衣</li>

<li>與孔原之</li>

<li>與郭太史</li>

<li>與吳運使</li>

<li>與黃子光</li>

<li>與高司馬</li>

<li>與黃梧山</li>

<li>與黃柏山</li>

<li>與江吾與</li>

<li>與即墨父老</li>

<li>與陸長公</li>

<li>與江仲嘉</li>

<li>與管東溟僉憲</li>

<li>與馮具區太史</li>

<li>與唐抑所太史</li>

<li>與王衷白太史<span class="note-inline">(二首)</span></li>

<li>與曾見臺太宰</li>

<li>與王性海大行<span class="note-inline">(二首)</span></li>

<li>與傳金沙侍御<span class="note-inline">(二首)</span></li>

<li>與張大心</li>

<li>答柯復元孝廉<span class="note-inline">(二首)</span></li>

<li>與丁南羽</li>

<li>與游二南</li>

<li>與屠赤水</li>

<li>與王念西太史</li>

<li>與徐明宇侍御<span class="note-inline">(二首)</span></li>

<li>與陳劒南貳師<span class="note-inline">(三首)</span></li>

<li>與楊元孺元戎</li>
</ul></li>
</ul></li>

<li>卷之十六
<ul class="">
<li>書問
<ul class="">
<li>與周海門觀察<span class="note-inline">(三首)</span><span class="note-inline">(<span class="corr">已</span>下古本卷八)</span></li>

<li>答任養弘觀察</li>

<li>與祝惺存觀察</li>

<li>與丁右武大參<span class="note-inline">(四首)</span></li>

<li>與湯海若祠部</li>

<li>與劉存赤</li>

<li>與鄭金吾</li>

<li>與何金吾</li>

<li>答鄭崑崖開府<span class="note-inline">(二首)</span></li>

<li>答葛自修</li>

<li>與胡順菴中丞<span class="note-inline">(四首)</span></li>

<li>與周勵齋太史</li>

<li>與子寅伯仲</li>

<li>與焦從吾太史</li>

<li>與楊復所少宰</li>

<li>答戴給諫</li>

<li>與殷參軍</li>

<li>答鄭孝廉</li>

<li>答鄒南臯給諫<span class="note-inline">(四首)</span></li>

<li>與岳石帆計部<span class="note-inline">(二首)</span></li>

<li>與虞德園吏部</li>

<li>與樊友軒侍御</li>

<li>與邢梅陽孝廉</li>

<li>與瞿洞觀<span class="note-inline">(三首)</span></li>
</ul></li>
</ul></li>

<li>卷之十七
<ul class="">
<li>書問
<ul class="">
<li>與汪靜峰司馬<span class="note-inline">(三首)</span></li>

<li>與繆覺休<span class="note-inline">(二首)</span></li>

<li>與賀知忍</li>

<li>與于中甫比部<span class="note-inline">(四首)</span></li>

<li>與吳本如祠部</li>

<li>與曾金簡儀部<span class="note-inline">(二首)</span></li>

<li>與馮啟南孝廉</li>

<li>與龍元溫</li>

<li>與元溫啟南</li>

<li>答李湘州太史<span class="note-inline">(<span class="corr">已</span>下古本卷九)</span></li>

<li>與高瀛臺太守</li>

<li>與談復之<span class="note-inline">(二首)</span></li>

<li>與穆象玄侍御</li>

<li>與劉玉受繕部</li>

<li>答杭城諸宰官</li>

<li>謝蘄州荊王</li>

<li>答荊世子</li>

<li>答無錫翁廣文</li>

<li>與聞子與</li>

<li>與金省吾中丞</li>

<li>與嚴天池中翰</li>

<li>與王季和</li>

<li>與顧履初明府</li>

<li>與虞素心吏部</li>

<li>與熊芝岡侍御</li>

<li>與蔡五岳使君</li>

<li>答王於凡</li>

<li>謝吳曙谷相國</li>

<li>答阮澹宇太守</li>
</ul></li>
</ul></li>

<li>卷之十八
<ul class="">
<li>書問
<ul class="">
<li>與王省東侍御</li>

<li>答陳無異祠部</li>

<li>答曹能始廉憲</li>

<li>答徐明衡司馬</li>

<li>答王東里明府<span class="note-inline">(三首)</span></li>

<li>與鮑中素儀部</li>

<li>答錢受之太史<span class="note-inline">(七首)</span></li>

<li>與徐清之中翰</li>

<li>覆段幻然給諫</li>

<li>答袁滄孺使君<span class="note-inline">(二首)</span></li>

<li>與袁公寥</li>

<li>與周海門太僕</li>

<li>與賀函伯戶部</li>

<li>答吳觀我太史<span class="note-inline">(三首)</span></li>

<li>答吳生白方伯</li>

<li>答李三近</li>

<li>答沈大潔</li>

<li>答郭千秋</li>
</ul></li>
</ul></li>

<li>卷之十九
<ul class="">
<li>序
<ul class="">
<li>刻方冊藏經序<span class="note-inline">(<span class="corr">已</span>下古本卷十)</span></li>

<li>請方冊大藏序</li>

<li>首楞嚴經懸鏡序<span class="note-inline">(見二十五卷)</span></li>

<li>首楞嚴經通議序</li>

<li>法華經通議序</li>

<li>合刻法華文句序</li>

<li>心經直說引</li>

<li>金剛決疑序</li>

<li>金剛決疑題辭</li>

<li>春秋左氏心法序</li>

<li>性相通說序<span class="note-inline">(見二十五卷)</span></li>

<li>起信論直解序</li>

<li>註道德經序</li>

<li>紫柏全集序</li>

<li>雲棲全集序</li>

<li>方外遺書序</li>

<li>雲棲了義語序</li>
</ul></li>
</ul></li>

<li>卷之二十
<ul class="">
<li>序
<ul class="">
<li>淨土指歸序</li>

<li>瑜伽佛事序</li>

<li>千佛懺序</li>

<li>楞嚴接光錄序</li>

<li>六祖壇經序<span class="note-inline">(二首)</span></li>

<li>因明寢言序</li>

<li>二十五圓通圖序<span class="note-inline">(<span class="corr">已</span>下古本卷十一)</span></li>

<li>十無盡藏品序</li>

<li>青原道場序</li>

<li>華嶽法派序</li>

<li>南嶽諸祖景堂序</li>

<li>焦山法系序</li>

<li>鼎湖山詩序</li>

<li>徑山志序</li>

<li>菩提菴妙明堂序</li>

<li>五臺金蓮社序</li>

<li>湖州天聖因緣序</li>

<li>三潭護生隄引</li>
</ul></li>
</ul></li>

<li>卷之二十一
<ul class="">
<li>序
<ul class="">
<li>贈無盡上人住持序</li>

<li>送建上人遊八桂序</li>

<li>壽一山上人序</li>

<li>送蘊素上人還山序</li>

<li>送吳將軍還越序</li>

<li>周子悟一篇序</li>

<li>贈太和老人序</li>

<li>壽曹溪住持賢公序</li>

<li>贈良醫序</li>

<li>別陳生序</li>

<li>方子振奕微序</li>

<li>送堅音還金沙序</li>

<li>送無言住持少林序</li>

<li>送仰崖畫道景序</li>

<li>賀應公住持慈壽序</li>

<li>贈大倫住持廣濟序</li>

<li>送暎川法師幻遊序</li>
</ul></li>
</ul></li>

<li>卷之二十二
<ul class="">
<li>記
<ul class="">
<li>石經山琬公塔院記<span class="note-inline">(<span class="corr">已</span>下古本卷十二)</span></li>

<li>涿州石經山舍利記</li>

<li>大都明因寺常住記</li>

<li>開錦屏觀音洞記</li>

<li>五臺鳳林寺下院碑</li>

<li>伏牛山慈光寺碑記</li>

<li>修之罘山神廟記</li>

<li>無極師道行碑記</li>

<li>修悟山觀音菴記</li>

<li>重修巨峰玉皇殿記</li>

<li>修靈山大覺寺記</li>

<li>旃檀如來因緣記</li>
</ul></li>
</ul></li>

<li>卷之二十三
<ul class="">
<li>記
<ul class="">
<li>觀楞伽閣筆記</li>

<li>曹溪千日道場記</li>

<li>重修彭城洪福寺記</li>

<li>剏建長壽菴記</li>

<li>重修天心寺記</li>

<li>忠勇碑記</li>

<li>電白縣化城菴記</li>

<li>法性寺優曇華記</li>

<li>龍川淨土寺記</li>

<li>休糧山社記</li>

<li>重修海會菴記</li>

<li>南雄集龍菴記</li>
</ul></li>
</ul></li>

<li>卷之二十四
<ul class="">
<li>記
<ul class="">
<li>瓊海探奇記</li>

<li>瓊州金粟泉記</li>

<li>遊景泰寺記</li>

<li>端州寶月臺記</li>

<li>夢遊端溪記</li>

<li>光孝重修六祖殿記</li>

<li>衡州開福因緣記</li>

<li>遊永州芝山記</li>

<li>高雲山藏經閣記</li>

<li>木麗江奉佛記</li>

<li>法相寺定光佛記<span class="note-inline">(<span class="corr">已</span>下古本卷十三)</span></li>

<li>金明寺大定堂記</li>
</ul></li>
</ul></li>

<li>卷之二十五
<ul class="">
<li>記
<ul class="">
<li>廬山五乳法雲寺記</li>

<li>淨慈寺宗鏡堂記</li>

<li>徑山凌霄峰記</li>

<li>海虞尊勝菴記</li>

<li>忠懿王舍利塔記</li>

<li>讀異夢記</li>

<li>泰和縣真如庵記</li>

<li>清暢齋記</li>

<li>放生功德記</li>

<li>歸宗寺復生松記</li>

<li>金輪峰舍利塔記</li>

<li>明州育王舍利記</li>
</ul></li>
</ul></li>

<li>卷之二十六
<ul class="">
<li>記
<ul class="">
<li>廬山大悲懺堂記</li>

<li>廬山雲中寺碑記</li>

<li>廬山萬壽寺佛像記</li>

<li>平湖紫清寺田記</li>

<li>金椒縣昌化菴記</li>

<li>金沙東禪寺緣起記</li>

<li>新安仰山誌公像記</li>

<li>廣東六祖戒壇碑記</li>

<li>雙峰月公道行碑記</li>

<li>興佛殿山長慶寺記</li>

<li>吳江接待寺常住記</li>

<li>普度菴記</li>

<li>甯都金蓮菴記</li>

<li>揚州府放生社記</li>

<li>高郵海臺菴常住記</li>
</ul></li>
</ul></li>

<li>卷之二十七
<ul class="">
<li>塔銘
<ul class="">
<li>徑山達觀禪師塔銘<span class="note-inline">(<span class="corr">已</span>下古本卷十四)</span></li>

<li>雲棲蓮池禪師塔銘</li>

<li>五臺空印法師塔銘</li>
</ul></li>
</ul></li>

<li>卷之二十八
<ul class="">
<li>塔銘
<ul class="">
<li>壽昌無明禪師塔銘</li>

<li>無垢蓮公塔銘</li>

<li>棲霞景齋珠公塔銘</li>

<li>耶溪若法師塔銘</li>

<li>古鏡玄公塔銘</li>

<li>大方遷禪師塔銘</li>

<li>廬山恭乾法師塔銘</li>

<li>廬山敬堂忠公塔銘<span class="note-inline">(<span class="corr">已</span>下古本卷十五)</span></li>

<li>法振鐸公塔銘</li>

<li>比丘性慈塔幢銘</li>

<li>黃山寓安寄公塔銘</li>
</ul></li>
</ul></li>

<li>卷之二十九
<ul class="">
<li>塔銘
<ul class="">
<li>徑山澹居鎧公塔銘</li>

<li>南岳瑞光祥公塔銘</li>

<li>古風湻公塔銘</li>

<li>龍華禎公塔銘</li>

<li>徐公願力碑銘</li>

<li>寶藏成公塔銘</li>

<li>無瑕玉公塔銘</li>

<li>勉菴幻法師塔銘</li>
</ul></li>
</ul></li>

<li>卷之三十
<ul class="">
<li>傳
<ul class="">
<li>報恩西林和尚傳<span class="note-inline">(<span class="corr">已</span>下古本卷十六)</span></li>

<li>雲谷大師傳</li>

<li>五臺妙峰登公傳</li>

<li>雪浪恩公傳</li>

<li>浮山朗目智公傳</li>

<li>淨明沙彌傳</li>

<li>聞仲子小傳</li>
</ul></li>
</ul></li>

<li>卷之三十一
<ul class="">
<li>題跋
<ul class="">
<li>題血書華嚴經後<span class="note-inline">(<span class="corr">已</span>下古本卷十七)</span></li>

<li>題華嚴法華二經後</li>

<li>血書金剛經跋<span class="note-inline">(二則)</span></li>

<li>題血書法華經<span class="note-inline">(二則)</span></li>

<li>血書梵網經跋</li>

<li>華嚴經題辭</li>

<li>菩提心願文跋</li>

<li>題普賢行願品</li>

<li>題安樂行品</li>

<li>刻藥師經跋</li>

<li>白衣陀羅尼經跋</li>

<li>跋百城烟水卷</li>

<li>尊勝陀羅尼跋</li>

<li>八大人覺經跋</li>

<li>釋迦觀音志</li>

<li>題求生淨土圖</li>

<li>題化城募疏</li>

<li>題雲棲小像</li>

<li>放生文跋</li>

<li>題殺生現報錄</li>

<li>題五大師傳</li>

<li>題法雷遠震卷</li>

<li>題國朝高僧行脚卷</li>

<li>題竹林法語</li>

<li>題真侍者行脚卷</li>

<li>題達大師送禪人卷</li>

<li>題達大師祭徧老文</li>

<li>佛奴歌跋</li>

<li>題壽昌語錄</li>
</ul></li>
</ul></li>

<li>卷之三十二
<ul class="">
<li>題跋
<ul class="">
<li>跋可禪人行脚卷<span class="note-inline">(二則)</span></li>

<li>題壇經首<span class="note-inline">(<span class="corr">已</span>下古本卷十八)</span></li>

<li>楞伽略科題辭</li>

<li>題金剛註解</li>

<li>書金剛經頌後</li>

<li>物不遷論跋</li>

<li>重刻楞嚴經跋</li>

<li>起信直解題辭</li>

<li>百法八識跋</li>

<li>題四十二章經</li>

<li>題十六妙觀後</li>

<li>題諸祖道景</li>

<li>題坐禪儀後</li>

<li>題書七佛偈後<span class="note-inline">(二則)</span></li>

<li>丁右武浮海詩跋</li>

<li>為右武書七佛偈</li>

<li>包公研書心經跋</li>

<li>題東坡觀音贊</li>

<li>題鬼子母卷</li>

<li>書元旦大雪歌</li>

<li>題從軍詩</li>

<li>題臥病詩</li>

<li>六詠詩䟦</li>

<li>書懷李公詩</li>

<li>書山居十首䟦</li>

<li>紫柏觀病偈䟦</li>

<li>書范蠡論後</li>

<li>題書法華經歌後<span class="note-inline">(二則)</span></li>

<li>題雪浪千丈</li>

<li>書顧寶幢居士事</li>

<li>題南臯萬法歸一卷</li>

<li>題圓覺頌</li>

<li>題幻予塔銘</li>

<li>金竹坪接待題辭</li>

<li>臺山竹林師卷</li>

<li>題壁光童子傳</li>

<li>題血書金剛經</li>

<li>書南潯報國寺疏</li>

<li>題華山銅殿二碑</li>

<li>題真慈達孝卷</li>

<li>弔遼陽將士文</li>

<li>題龍樹菴主傳</li>
</ul></li>
</ul></li>

<li>卷之三十三
<ul class="">
<li>贊
<ul class="">
<li>然燈古佛贊<span class="note-inline">(<span class="corr">已</span>下古本卷十九)</span></li>

<li>貝葉佛母贊</li>

<li>西方三聖贊</li>

<li>化佛贊</li>

<li>雪山苦行佛贊<span class="note-inline">(七首)</span></li>

<li>舍那如來法身贊</li>

<li>思惟佛贊</li>

<li>思議佛贊</li>

<li>無量壽佛贊<span class="note-inline">(二首)</span></li>

<li>接引佛贊<span class="note-inline">(五首)</span></li>

<li>臥佛贊</li>

<li>阿彌陀佛贊<span class="note-inline">(二首)</span></li>

<li>長齋繡佛圖贊</li>

<li>釋迦佛贊<span class="note-inline">(四首)</span></li>

<li><span class="corr">刺</span>繡佛贊</li>

<li>毗盧佛贊</li>

<li>觀佛贊</li>

<li>經行如來贊<span class="note-inline">(二首)</span></li>

<li>旃檀毗盧佛贊</li>

<li>熾盛光明如來贊</li>

<li>彌勒贊<span class="note-inline">(三首)</span></li>

<li>布袋和尚贊</li>

<li>辟支佛贊</li>

<li>三大士贊</li>

<li>文殊大士贊<span class="note-inline">(二首)</span></li>

<li>普賢大士贊<span class="note-inline">(七首)</span></li>

<li>大悲觀音贊<span class="note-inline">(五首)</span></li>

<li>水月觀音贊<span class="note-inline">(二十四首)</span></li>

<li>比丘觀音贊</li>

<li>蓮葉觀音贊<span class="note-inline">(二首)</span></li>

<li>瑞蓮觀音贊</li>

<li>蓮花觀音贊<span class="note-inline">(二首)</span></li>

<li>禪定觀音贊<span class="note-inline">(三首)</span></li>

<li>白衣觀音贊<span class="note-inline">(十首)</span></li>

<li>魚藍觀音贊<span class="note-inline">(三首)</span></li>

<li>紫竹觀音贊<span class="note-inline">(二首)</span></li>

<li>南海觀音贊<span class="note-inline">(二首)</span></li>

<li>巖龕觀音贊<span class="note-inline">(二首)</span></li>

<li>巖樹觀音贊</li>

<li>應變觀音贊</li>

<li>自在觀音贊<span class="note-inline">(二首)</span></li>

<li>御刻觀音贊</li>

<li>普陀觀音贊<span class="note-inline">(二首)</span></li>
</ul></li>
</ul></li>

<li>卷之三十四
<ul class="">
<li>贊
<ul class="">
<li>天衣觀音贊</li>

<li>草衣觀音贊</li>

<li>海潮觀音贊</li>

<li>海月觀音贊</li>

<li>空海觀音贊</li>

<li>將軍觀音贊</li>

<li>降魔觀音贊<span class="note-inline">(二首)</span></li>

<li>圓通觀音贊</li>

<li><span class="corr">刺</span>繡觀音贊<span class="note-inline">(二首)</span></li>

<li>渡海觀音贊</li>

<li>大悲觀音贊<span class="note-inline">(二首)</span></li>

<li>四臂觀音贊</li>

<li>禮佛觀音贊</li>

<li>火光觀音贊</li>

<li>寶掌菩薩贊</li>

<li>準提菩薩贊<span class="note-inline">(三首)</span></li>

<li>日光菩薩贊</li>

<li>維摩大士贊</li>

<li>陳如尊者贊</li>

<li>三十三祖道景贊</li>

<li>十八尊者贊<span class="note-inline">(三首)</span><span class="note-inline">(<span class="corr">已</span>下古本卷二十)</span></li>

<li>園林遊戲圖合贊</li>

<li>十八尊者渡海贊</li>

<li>又贊<span class="note-inline">(十五首)</span></li>

<li>又贊<span class="note-inline">(十八首)</span></li>

<li>又贊<span class="note-inline">(十八首)</span></li>

<li>金畫遊戲圖贊</li>

<li>十六應真圖贊</li>

<li>十四尊者贊</li>

<li>又十二尊者贊</li>

<li>十二尊者揭厲圖贊</li>

<li>補衲尊者贊<span class="note-inline">(二首)</span></li>

<li>看經尊者贊<span class="note-inline">(二首)</span></li>

<li>降龍尊者贊<span class="note-inline">(二首)</span></li>

<li>伏虎尊者贊<span class="note-inline">(二首)</span></li>

<li>調獅尊者贊</li>

<li>浮海尊者贊</li>

<li>渡江尊者贊<span class="note-inline">(六首)</span></li>

<li>燒香尊者贊</li>
</ul></li>
</ul></li>

<li>卷之三十五
<ul class="">
<li>贊
<ul class="">
<li>達摩大師贊<span class="note-inline">(十六首)</span></li>

<li>六祖大師贊</li>

<li>永明大師贊</li>

<li>諸祖道景略傳贊<span class="note-inline">(四十八首)</span></li>

<li>金剛墖贊</li>

<li>三教圖贊</li>

<li>文昌帝君贊</li>

<li>老子贊<span class="note-inline">(二首)</span></li>

<li>孔子贊</li>

<li>彭祖贊</li>

<li>呂純陽贊</li>

<li>漢壽亭侯贊</li>

<li>玉峰和尚贊</li>

<li>寶峰和尚贊</li>

<li>紫栢大師贊<span class="note-inline">(五首)</span></li>

<li>雲棲大師贊<span class="note-inline">(五首)</span></li>

<li>無明和尚贊</li>

<li>無邊和尚贊</li>

<li>空印大師贊<span class="note-inline">(二首)</span></li>

<li>紹覺法師贊</li>

<li>靈徹法師贊</li>

<li>自光長老贊</li>

<li>大歇耆秊贊</li>

<li>定宗老宿贊</li>

<li>雪嶠山主贊</li>

<li>楚懷山主贊</li>

<li>衲雲師贊</li>

<li>虗谷公贊</li>

<li>月岸公贊</li>

<li>雪嶺公贊</li>

<li>澹居鎧公贊</li>

<li>自贊三十三首</li>

<li>胡中丞贊</li>

<li>王宗伯贊</li>
</ul></li>
</ul></li>

<li>卷之三十六
<ul class="">
<li>頌
<ul class="">
<li>佛祖機緣<span class="note-inline">(三十則)</span><span class="note-inline">(<span class="corr">已</span>下古本卷二十一)</span></li>

<li>金剛經頌<span class="note-inline">(十八首)</span></li>

<li>十六玅觀</li>

<li>本住法頌</li>
</ul></li>

<li>箴
<ul class="">
<li>座右箴</li>

<li>定志箴</li>

<li>我箴</li>

<li>身箴</li>

<li>心箴</li>

<li>性箴</li>

<li>命箴</li>
</ul></li>

<li>銘
<ul class="">
<li>母子銘</li>

<li>澄心銘</li>

<li>觀心銘</li>

<li>師心銘</li>

<li>覺非銘</li>

<li>夢覺銘</li>

<li>忘緣銘</li>

<li>觀世銘</li>

<li>六根銘</li>

<li>念佛三昧銘</li>

<li>正心銘</li>

<li>誠意銘</li>

<li>修身銘</li>

<li>齊家銘</li>

<li>六玅銘</li>

<li>般若軒銘</li>

<li>毗耶室銘</li>

<li>鐵如意銘</li>
</ul></li>
</ul></li>

<li>卷之三十七
<ul class="">
<li>偈一<span class="note-inline">(七十二首)</span><span class="note-inline">(<span class="corr">已</span>下古本卷二十二)</span></li>
</ul></li>

<li>卷之三十八
<ul class="">
<li>偈二<span class="note-inline">(三百九首)</span></li>
</ul></li>

<li>卷之三十九
<ul class="">
<li>說
<ul class="">
<li>雜說<span class="note-inline">(十九則)</span><span class="note-inline">(<span class="corr">已</span>下古本卷二十三)</span></li>

<li>知止說</li>

<li>安貧說</li>

<li>學要說</li>

<li>牧心說</li>

<li>觀心說</li>

<li>讀莊子</li>

<li>圓扇說</li>

<li>寂寞說</li>

<li>誠心說<span class="note-inline">(似曇支)</span></li>

<li>澤山說</li>

<li>覺夢說</li>

<li>醫說</li>

<li>此光樓說</li>

<li>無情佛性義說</li>

<li>四願齋說</li>

<li>感應說</li>

<li>張孝子甘露說</li>

<li>梁不遷字說</li>

<li>黃用中字說</li>

<li>歐嘉可字說</li>

<li>鄭士修字說</li>

<li>徐子厚字說</li>

<li>李容我字說</li>

<li>謝汝忠字說</li>

<li>方學之字說</li>

<li>僧洞聞字說</li>

<li>僧無隱字說</li>

<li>僧虗懷字說</li>

<li>聶應如字說</li>

<li>何希有字說</li>

<li>僧香林字說</li>

<li>僧堅白字說</li>

<li>自性說</li>
</ul></li>
</ul></li>

<li>卷之四十
<ul class="">
<li>疏文
<ul class="">
<li>造文殊像疏<span class="note-inline">(<span class="corr">已</span>下古本卷二十四)</span></li>

<li>小福園齋糧疏</li>

<li>旃檀佛疏</li>

<li>南花祖塔疏</li>

<li>曹溪祖庭疏</li>

<li>祖師景堂疏</li>

<li>花嚴接待疏</li>

<li>苦藤嶺茶菴疏</li>

<li>重修普濟寺疏</li>

<li>重建祇園寺疏</li>

<li>湖心亭佛墖疏</li>

<li>重修龍花寺疏</li>

<li>血書花嚴經願文</li>

<li>為靈通侍者<span class="note-inline">(戒酒文見中興錄)</span></li>

<li>放生文</li>

<li>祭陸五臺太宰文</li>

<li>祭胡順菴中丞文</li>

<li>祭達觀大師文</li>

<li>祭雲棲大師文</li>

<li>祭續芳聯公文</li>

<li>祭徹空師文</li>

<li>結念佛社文</li>

<li>曾九龍對靈小參文</li>

<li>達大師舉火文</li>
</ul></li>
</ul></li>

<li>卷之四十一
<ul class="">
<li>楞嚴懸鏡<span class="note-inline">(卍<span class="corr">已</span>下四般。既收于釋教部。故不再出○古本卷二十五)</span></li>
</ul></li>

<li>卷之四十二
<ul class="">
<li>法花擊節<span class="note-inline">(古本卷二十六)</span></li>
</ul></li>

<li>卷之四十三
<ul class="">
<li>楞嚴補注<span class="note-inline">(古本卷二十七)</span></li>
</ul></li>

<li>卷之四十四
<ul class="">
<li>楞伽補遺<span class="note-inline">(古本卷二十八)</span></li>

<li>大學決疑<span class="note-inline">(古本卷二十九)</span></li>
</ul></li>

<li>卷之四十五
<ul class="">
<li>觀老莊景響論<span class="note-inline">(<span class="corr">已</span>下古本卷三十)</span></li>

<li>道德經解發題</li>

<li>憨山緒言<span class="note-inline">(<span class="corr">已</span>下古本卷三十一)</span></li>
</ul></li>

<li>卷之四十六
<ul class="">
<li>徑山雜說</li>

<li>化生儀軌<span class="note-inline">(古本卷三十二)</span></li>

<li>淨土會語<span class="note-inline">(闕)</span><span class="note-inline">(古本卷三十三)</span></li>

<li>性相通說<span class="note-inline">(上下闕)</span><span class="note-inline">(古本卷三十四)</span></li>
</ul></li>

<li>卷之四十<span class="note-inline">(七八九)</span>
<ul class="">
<li>夢遊詩集上<span class="note-inline">(古本卷三十五)</span></li>

<li>夢遊詩集下<span class="note-inline">(古本卷三十六)</span></li>
</ul></li>

<li>卷之五十
<ul class="">
<li>曹溪中興錄<span class="note-inline">(上)</span><span class="note-inline">(<span class="corr">已</span>下古本卷三十七)</span></li>

<li>興復曹溪規約十條</li>
</ul></li>

<li>卷之五十一
<ul class="">
<li>曹溪中興錄<span class="note-inline">(下)</span><span class="note-inline">(<span class="corr">已</span>下古本卷三十八)</span></li>
</ul></li>

<li>卷之五十二
<ul class="">
<li><span class="note-inline">(為靈通侍者戒酒文)</span></li>

<li><span class="note-inline">(地脈緣起說)</span></li>

<li><span class="note-inline">(曹溪僧眾寫經題䟦)</span></li>

<li><span class="note-inline">(示曹溪僧眾法語)</span></li>

<li><span class="note-inline">(常住清規)</span></li>
</ul></li>

<li>卷之五十三
<ul class="">
<li>自敘年譜<span class="note-inline">(上)</span><span class="note-inline">(古本卷三十九)</span></li>
</ul></li>

<li>卷之五十四
<ul class="">
<li>自敘年譜<span class="note-inline">(下)</span><span class="note-inline">(古本卷四十)</span></li>
</ul></li>

<li>卷之五十五
<ul class="">
<li>墖銘傳<span class="note-inline">(<span class="corr">已</span>下古本卷四十下附錄)</span></li>

<li>輓詩</li>

<li>書䟦</li>

<li>舊序</li>
</ul></li>
</ul><p>夢遊全集目錄<span class='note-inline'>(終)</span></p>
</div>
</div><!-- end of div[@id='body'] -->
</body></html>