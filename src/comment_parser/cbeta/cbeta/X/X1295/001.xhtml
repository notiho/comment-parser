<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪宗頌古聯珠通集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>No. 1295-A 禪宗頌古聯珠通集序</p><p class="byline">前集賢待制承事郎馮子振　撰</p><p>禪宗頌古聯珠者。錢唐沙門普會演寶鑑師法應所編。從上古德直指之聲欬也。其機緣每一則。續<span class='corr'>已</span>有補未有。因壽之板以喚禪客。一日似爭第一帙蘄小序閱將竟。則為之稱讚曰。此勝自在耶。此具足如意摩尼耶。此會師所為聯珠。果象罔親得之赤水者耶。異時西域槖裝。咸陽晞價之賈髯。高鼻碧矑而之列肆。雙肘擎戴端的即是非是。則荊山之璞投之瞎砌。病足再刖。何有灑血抱泣以相明。或謂。遊吾園者。睹須曼花。登覺地者。證菴羅果。彼花不待眼撥而胸領。果不待枚舉而髓味。謂之實悟實參。假泛而覽暫而嘗。倉卒莫辨其為何者決定。則亦尋常<span class='corr'>孟</span>浪之布襪青行纏耳。吾謂智有利鈍故解有疾遲。見有淺深故思有工拙。譬之天涯芳草王孫經目。共知風光流轉不涉蔾沙。特於芊綿錯雜之叢。獨能望而名。其為荃為蘅為芷為茝。斯則名為六合一薢茩之真賞識。不然鼻端普嗅種種清芣膚頰小差。終未是離騷注脚下具眼本色。雖然掩舌摩竭。分別相空。杜口毗耶。言語道斷。尊者無說。我乃無聞。他日禪林。覿面相呈。交手付與家珍。回首密在汝邊。衲衣下一抖擻。滿傾僧寶人人滄海珠矣。奚聯之云書以為序。</p>
</div>
<div class='div-xu'><a id='mulu2' />
<p class='h1'>No. 1295-B 禪宗頌古聯珠通集序</p><p>夫鼻祖西來。不立文字直指而<span class='corr'>已</span>。時門人又有所謂不執文字不離文字而為道用。<span class='corr'>已</span>向第二機矣。故有汝得吾皮之記。道不在言也審矣。子以為何如。曰非也。道雖不在於言。言而當終日言。於道庸何傷。否則一語猶以為贅也。爰自一華敷而五葉聯芳。方世傳而兩派支衍。機緣公案五燈燁。如諸祖相繼。有拈古焉。有頌古焉。拈古則見之於八方珠玉類要等集。頌古則有寶鑑大師。宋淳熈間居池陽報恩。採集佛祖。至茶陵機緣。凡三百二十有五則頌古。宗師一百二十有二人。頌二千一百首。目之曰禪宗頌古聯珠。叢林尚之而板將漫滅。因念淳熈至今垂二百載。其間負大名尊宿星布林立。頌古亦不下先哲。惜乎聯繼之作闕如也。每慚濫廁宗門。且有年矣。禪無所悟。道無所詣。欲作之復止之。趑趄者亦屢矣。元貞乙未。叨尸義烏普濟山院。事簡輒事續稾。僅得一二。萍梗之踪。或出或處。隨見隨筆。二十三四年間稍成次序。機緣先有者頌則續之。未有者增之加機緣。又四百九十又三則。宗師四百二十六人。頌三千丹五十首。題曰禪宗頌古聯珠通集。將募板行與後學共惑者。曰道不在是。拈華微笑三拜得髓。初無一語與之。而昭昭於心目之間。道播無垠。烏有如今日叶音韻事言句簧鼓。後人俾其棄本逐末。誠可歎哉。予笑而不答。良久乃歌曰。五雲影裏神僊現。手把紅羅扇遮面。急須著眼看僊人。莫看僊人手中扇。<span class='corr'>已</span>而謂之曰。子所論者手中扇也。予所集者果在扇邪。噫知我罪我其惟此集乎。旹延祐戊午六月旦。前住紹興路天衣萬壽禪寺。錢唐沙門普會自序。</p>
</div>
<div class='div-xu'><a id='mulu3' />
<p class='h1'>No. 1295-C 重刻禪宗頌古聯珠通集序</p><p>佛祖葛藤。水浸不爛。火燒不壞。枝聯蔓衍。流布無窮。禪宗頌古聯珠通集者。魯菴會公集成。鋟梓行世久矣。近以他故其板散落人間。洪武己巳夏。余慮其亡失。託道友收贖。庋藏於大慈山之幻居。實六月二十八日也。明日舊置板處。火作風烈。燎及千數百家。吁斯亦異矣。然佛祖葛藤。其果靈驗如此耶。抑神物護持而致然耶。敬捐衣資命工補完。用廣流通永延慧命。因書其得板所由之異。庸識歲月云。</p>
<p>洪武壬申春二月中天竺住山沙門　淨戒　識</p>
</div>
<div class='div-xu'><a id='mulu4' />
<p class='h1'>No. 1295-D 禪宗頌古聯珠舊序</p><p class="byline">寧武軍承宣使提舉隆興府玉隆萬壽宮武功郡開國矦張掄　撰</p><p>西方聖人為一大事因緣故出現於世。後以正法眼藏付囑迦葉。傳至二十七世。而達磨入于中夏。設大法藥。開甘露門。直接上根。不立文字。逮今六百餘年。獲菩提者不可勝數。雖其心以無傳而傳。其法以無說而說。然機緣偈頌前後寖多。玉句金章公案具在。池州報恩寶鑑大師法應。甞因禪悅餘暇。裒集採摭。由佛世尊以至古今宗師。凡得機緣三百廿五則。頌古一百廿二人。目之禪宗頌古聯珠集。可謂毗盧藏內全收眾珍。旃檀林中莫非香木。開悟知見利益後來。鋟木流通豈曰小補。以予夙慕宗乘樂推法施。請為序引。不獲固辭。淳熈歲在屠維大淵獻。冬十一月序。</p>
</div>
<div class='div-xu'><a id='mulu5' />
<p class='h1'>No. 1295-E 禪宗頌古聯珠舊集本序</p><p class="byline">宋池州報恩光孝禪寺傳法寶鑑大師法應述</p><p>灋應自昔南遊訪道。禪燕之暇集諸頌古。咨參知識。隨所聞持同學討論。去取校定三十餘年。採摭機緣三百二十五則。頌二千一百首。宗師一百二十二人。編排成帙。命名禪宗頌古聯珠集。願與天下學般若菩薩共之。雖佛祖不傳之妙不可得而名言。初無字書安有密語。臨機直指更不覆藏。徹見當人本來面目故。諸佛以一大事因緣出現於世。譬喻言詞說法開示。欲令眾生悟佛知見。豈徒然哉。池陽信士裒金刻板。以廣見聞。為大法光明之施。淳熙二年乙未臘八日。編次謹書。</p>
No. 1295
<p class='juan'><a id='mulu6' />禪宗頌古聯珠通集<span class='corr'>卷第一</span></p></div>
<div class='div-other'><a id='mulu7' />
<p class='h1'>禪宗頌古聯珠通集目錄</p>
<ul class="">
<li>卷第一
<ul class="">
<li>通集敘<span class="note-inline">(馮子振撰)</span></li>

<li>通集敘<span class="note-inline">(普會撰)</span></li>

<li>重刻敘<span class="note-inline">(淨戒撰)</span></li>

<li>舊敘<span class="note-inline">(張掄撰)</span></li>

<li>本敘<span class="note-inline">(法應撰)</span></li>

<li>品目</li>
</ul></li>

<li>卷第二
<ul class="">
<li>世尊機錄
<ul class="">
<li>佛世尊<span class="note-inline">(廿四則)</span></li>
</ul></li>
</ul></li>

<li>卷第三
<ul class="">
<li>菩薩機緣
<ul class="">
<li>文殊師利<span class="note-inline">(四則)</span></li>

<li>舍利弗<span class="note-inline">(二則)</span></li>

<li>賓頭盧<span class="note-inline">(一則)</span></li>

<li>殃崫摩羅<span class="note-inline">(二則)</span></li>

<li>那吒太子<span class="note-inline">(一則)</span></li>

<li>七賢聖女<span class="note-inline">(一則)</span></li>

<li>城東老姥<span class="note-inline">(一則)</span></li>

<li>善慧大士<span class="note-inline">(七則)</span></li>
</ul></li>
</ul></li>

<li>卷第四
<ul class="">
<li>菩薩機緣之餘
<ul class="">
<li>布袋和尚<span class="note-inline">(一則)</span></li>

<li>跋陀尊者<span class="note-inline">(一則)</span></li>

<li>維摩居士<span class="note-inline">(一則)</span></li>

<li>善財菩薩<span class="note-inline">(五則)</span></li>

<li>天台智者<span class="note-inline">(一則)</span></li>

<li>誌公和尚<span class="note-inline">(二則)</span></li>
</ul></li>

<li>大乘經偈
<ul class="">
<li>經題[米-木+八]字<span class="note-inline">(一則)</span></li>

<li>首楞嚴經<span class="note-inline">(十七則)</span></li>
</ul></li>
</ul></li>

<li>卷第五
<ul class="">
<li>大乘經偈之餘
<ul class="">
<li>圓覺經<span class="note-inline">(十則)</span></li>

<li>灋華經<span class="note-inline">(九則)</span></li>

<li>文殊般若經<span class="note-inline">(一則)</span></li>

<li>維摩經<span class="note-inline">(五則)</span></li>

<li>金剛般若經<span class="note-inline">(十一則)</span></li>

<li>華嚴經<span class="note-inline">(六則)</span></li>

<li>楞伽經<span class="note-inline">(一則)</span></li>

<li>般若心經<span class="note-inline">(一則)</span></li>
</ul></li>
</ul></li>

<li>卷第六
<ul class="">
<li>祖師機緣
<ul class="">
<li>西天諸祖
<ul class="">
<li>初祖迦葉尊者<span class="note-inline">(二則)</span></li>

<li>九祖伏䭾蜜多<span class="note-inline">(一則)</span></li>

<li>十祖脇尊者<span class="note-inline">(一則)</span></li>

<li>十四祖龍樹大士<span class="note-inline">(一則)</span></li>

<li>廿四祖師子尊者<span class="note-inline">(一則)</span></li>

<li>廿七祖般若多羅<span class="note-inline">(一則)</span></li>
</ul></li>

<li>東土諸祖
<ul class="">
<li>初祖達磨大師<span class="note-inline">(六則)</span></li>
</ul></li>
</ul></li>
</ul></li>

<li>卷第七
<ul class="">
<li>祖師機緣
<ul class="">
<li>東土諸祖
<ul class="">
<li>二祖慧可大師<span class="note-inline">(一則)</span></li>

<li>三祖僧璨大師<span class="note-inline">(一則)</span></li>

<li>四祖道信大師<span class="note-inline">(一則)</span></li>

<li>五祖弘忍大師<span class="note-inline">(一則)</span></li>

<li>六祖慧能大師<span class="note-inline">(一則)</span></li>
</ul></li>
</ul></li>
</ul></li>

<li>卷第八
<ul class="">
<li>祖師機緣
<ul class="">
<li>東土旁出諸祖
<ul class="">
<li><span class="note-inline">(初祖旁出)</span>
<ul class="">
<li>波羅提尊者<span class="note-inline">(一則)</span></li>
</ul></li>

<li><span class="note-inline">(四祖旁出)</span>
<ul class="">
<li>牛頭法融禪師<span class="note-inline">(一則)</span></li>

<li>鶴林玄素禪師<span class="note-inline">(一則)</span></li>

<li>徑山國一禪師<span class="note-inline">(二則)</span></li>

<li>鳥窠道林禪師<span class="note-inline">(二則)</span></li>
</ul></li>

<li><span class="note-inline">(五祖旁出)</span>
<ul class="">
<li>蒙山道明禪師<span class="note-inline">(一則)</span></li>

<li>破竈墮和尚<span class="note-inline">(二則)</span></li>
</ul></li>

<li><span class="note-inline">(六祖旁出)</span>
<ul class="">
<li>河北智隍禪師<span class="note-inline">(一則)</span></li>

<li>西京慧忠國師<span class="note-inline">(十一則)</span></li>

<li>永嘉玄覺禪師<span class="note-inline">(一則)</span></li>
</ul></li>
</ul></li>
</ul></li>
</ul></li>

<li>卷第九
<ul class="">
<li>祖師機緣
<ul class="">
<li>六祖下第一世
<ul class="">
<li>南嶽懷讓禪師<span class="note-inline">(四則)</span></li>

<li>清源行思禪師<span class="note-inline">(六則)</span></li>
</ul></li>

<li>六祖下第二世<span class="note-inline">(南嶽下第一世)</span>
<ul class="">
<li>馬祖道一禪師<span class="note-inline">(九則)</span></li>
</ul></li>

<li>六祖下第二世<span class="note-inline">(清源下第一世)</span>
<ul class="">
<li>石頭希遷禪師<span class="note-inline">(三則)</span></li>
</ul></li>

<li>北宗
<ul class="">
<li>終南惟政禪師<span class="note-inline">(一則)</span></li>
</ul></li>
</ul></li>
</ul></li>

<li>卷第十
<ul class="">
<li>祖師機緣
<ul class="">
<li>六祖下第三世之一<span class="note-inline">(南嶽下第二世之一)</span>
<ul class="">
<li>百丈懷海禪師<span class="note-inline">(九則)</span></li>

<li>南泉普願禪師<span class="note-inline">(五則)</span></li>
</ul></li>
</ul></li>
</ul></li>

<li>卷第十一
<ul class="">
<li>祖師機緣
<ul class="">
<li>六祖下第三世之二<span class="note-inline">(南嶽下第二世之二)</span>
<ul class="">
<li>南泉禪師之餘<span class="note-inline">(廿二則)</span></li>

<li>鹽官齊安國師<span class="note-inline">(三則)</span></li>

<li>歸宗智常禪師<span class="note-inline">(七則)</span></li>

<li>韶州乳源禪師<span class="note-inline">(一則)</span></li>
</ul></li>
</ul></li>
</ul></li>

<li>卷第十二
<ul class="">
<li>祖師機緣
<ul class="">
<li>六祖下第三世之三<span class="note-inline">(南嶽下第二世之三)</span>
<ul class="">
<li>大梅法常禪師<span class="note-inline">(四則)</span></li>

<li>五洩靈默禪師<span class="note-inline">(一則)</span></li>

<li>盤山寶積禪師<span class="note-inline">(七則)</span></li>

<li>水潦和尚<span class="note-inline">(二則)</span></li>

<li>麻谷寶徹禪師<span class="note-inline">(四則)</span></li>

<li>東寺如會禪師<span class="note-inline">(二則)</span></li>

<li>西堂智藏禪師<span class="note-inline">(一則)</span></li>

<li>大珠慧海禪師<span class="note-inline">(三則)</span></li>

<li>百丈惟政禪師<span class="note-inline">(二則)</span></li>

<li>泐潭法會禪師<span class="note-inline">(一則)</span></li>

<li>杉山智堅禪師<span class="note-inline">(一則)</span></li>

<li>石鞏慧藏禪師<span class="note-inline">(一則)</span></li>

<li>朗州中邑和尚<span class="note-inline">(二則)</span></li>
</ul></li>
</ul></li>
</ul></li>

<li>卷第十三
<ul class="">
<li>祖師機緣
<ul class="">
<li>六祖下第三世之四<span class="note-inline">(南嶽下第二世之四)</span>
<ul class="">
<li>泐潭常與禪師<span class="note-inline">(一則)</span></li>

<li>汾州無業國師<span class="note-inline">(二則)</span></li>

<li>鵞湖大義禪師<span class="note-inline">(一則)</span></li>

<li>三角總印禪師<span class="note-inline">(三則)</span></li>

<li>魯祖寶雲禪師<span class="note-inline">(二則)</span></li>

<li>紫玉道通禪師<span class="note-inline">(二則)</span></li>

<li>五臺隱峯禪師<span class="note-inline">(二則)</span></li>

<li>馬頭神藏禪師<span class="note-inline">(一則)</span></li>

<li>華林善覺禪師<span class="note-inline">(一則)</span>烏臼和尚<span class="note-inline">(二則)</span></li>

<li>石臼和尚<span class="note-inline">(二則)</span></li>

<li>本溪和尚<span class="note-inline">(二則)</span></li>

<li>西山亮座主<span class="note-inline">(一則)</span></li>

<li>金牛和尚<span class="note-inline">(一則)</span></li>

<li>崧山和尚<span class="note-inline">(二則)</span></li>

<li>則川和尚<span class="note-inline">(三則)</span></li>

<li>忻州打地和尚<span class="note-inline">(一則)</span></li>

<li>江西椑樹和尚<span class="note-inline">(五則)</span></li>

<li>石林和尚<span class="note-inline">(一則)</span></li>

<li>潭州秀谿和尚<span class="note-inline">(一則)</span></li>

<li>浮杯和尚<span class="note-inline">(一則)</span></li>

<li>潭州龍山和尚<span class="note-inline">(一則)</span></li>
</ul></li>
</ul></li>
</ul></li>

<li>卷第十四
<ul class="">
<li>祖師機緣
<ul class="">
<li>六祖下第三世之五<span class="note-inline">(南嶽下第二世之餘)</span>
<ul class="">
<li>襄州龐蘊居士<span class="note-inline">(十四則)</span></li>
</ul></li>

<li>六祖下第三世之六<span class="note-inline">(清源下第二世之一)</span>
<ul class="">
<li>藥山惟儼禪師<span class="note-inline">(十四則)</span></li>

<li>丹霞天然禪師<span class="note-inline">(六則)</span></li>
</ul></li>
</ul></li>
</ul></li>

<li>卷第十五
<ul class="">
<li>祖師機緣
<ul class="">
<li>六祖下第三世之餘<span class="note-inline">(清源下第二世之餘)</span>
<ul class="">
<li>大顛寶通禪師<span class="note-inline">(三則)</span></li>

<li>長髭曠禪師<span class="note-inline">(三則)</span></li>

<li>法門佛陀禪師<span class="note-inline">(一則)</span></li>

<li>大同普濟禪師<span class="note-inline">(四則)</span></li>
</ul></li>

<li>六祖下第四世之一<span class="note-inline">(南嶽下前第三世之一)</span>
<ul class="">
<li><span class="note-inline">(溈仰宗)</span>溈山靈祐禪師<span class="note-inline">(廿五則)</span></li>
</ul></li>
</ul></li>
</ul></li>

<li>卷第十六
<ul class="">
<li>祖師機緣
<ul class="">
<li>六祖下第四世之二<span class="note-inline">(南嶽下前第三世之二)</span>
<ul class="">
<li>黃<span class="corr">蘗</span>希運禪師<span class="note-inline">(六則)</span></li>

<li>大慈寰中禪師<span class="note-inline">(二則)</span></li>

<li>平田普岸禪師<span class="note-inline">(二則)</span></li>

<li>長沙景岑禪師<span class="note-inline">(九則)</span></li>

<li>子湖利蹤禪師<span class="note-inline">(二則)</span></li>

<li>鄂州茱萸和尚<span class="note-inline">(二則)</span></li>

<li>白馬曇照禪師<span class="note-inline">(一則)</span></li>

<li>雲際師祖禪師<span class="note-inline">(一則)</span></li>

<li>陸亘大夫<span class="note-inline">(五則)</span></li>
</ul></li>
</ul></li>
</ul></li>

<li>卷第十七
<ul class="">
<li>祖師機緣
<ul class="">
<li>六祖下第四世之三<span class="note-inline">(南嶽下前第三世之餘)</span>
<ul class="">
<li>甘贄行者<span class="note-inline">(二則)</span></li>
</ul></li>

<li>六祖下第四世之四<span class="note-inline">(清源下第三世)</span>
<ul class="">
<li>龍潭崇信禪師<span class="note-inline">(二則)</span></li>

<li>道吾宗智禪師<span class="note-inline">(六則)</span></li>

<li>雲巖曇晟禪師<span class="note-inline">(七則)</span></li>

<li>百巖明哲禪師<span class="note-inline">(一則)</span></li>

<li>船子德誠禪師<span class="note-inline">(二則)</span></li>

<li>藥山高沙彌<span class="note-inline">(二則)</span></li>

<li><span class="corr">刺</span>史李翱居士<span class="note-inline">(一則)</span></li>

<li>翠微無學禪師<span class="note-inline">(一則)</span></li>

<li>孝義性空禪師<span class="note-inline">(一則)</span></li>

<li>僊天禪師<span class="note-inline">(二則)</span></li>

<li>馬頰本空禪師<span class="note-inline">(一則)</span></li>

<li>三平義忠禪師<span class="note-inline">(一則)</span></li>
</ul></li>
</ul></li>
</ul></li>

<li>卷第十八
<ul class="">
<li>祖師機緣
<ul class="">
<li>六祖下第四世之五<span class="note-inline">(南嶽下後第三世之一)</span>
<ul class="">
<li>趙州從諗禪師<span class="note-inline">(二十則)</span></li>
</ul></li>
</ul></li>
</ul></li>

<li>卷第十九
<ul class="">
<li>祖師機緣
<ul class="">
<li>六祖下第四世之六<span class="note-inline">(南嶽下後第三世之二)</span>
<ul class="">
<li>趙州禪師之二<span class="note-inline">(廿五則)</span></li>
</ul></li>
</ul></li>
</ul></li>

<li>卷第二十
<ul class="">
<li>祖師機緣
<ul class="">
<li>六祖下第四世之七<span class="note-inline">(南嶽下後第三世之三)</span>
<ul class="">
<li>趙州禪師之餘<span class="note-inline">(廿四則)</span></li>

<li>芙蓉靈訓禪師<span class="note-inline">(二則)</span></li>

<li>五臺智通禪師<span class="note-inline">(一則)</span></li>

<li>鎮州普化和尚<span class="note-inline">(六則)</span></li>
</ul></li>
</ul></li>
</ul></li>

<li>卷第二十一
<ul class="">
<li>祖師機緣
<ul class="">
<li>六祖下第四世之餘<span class="note-inline">(南嶽下後第三世之餘)</span>
<ul class="">
<li>五臺祕魔和尚<span class="note-inline">(一則)</span></li>

<li>湖南祗林和尚<span class="note-inline">(一則)</span></li>

<li>河中公畿和尚<span class="note-inline">(一則)</span></li>
</ul></li>

<li>六祖下第五世之一<span class="note-inline">(南嶽下前第四世之一)</span>
<ul class="">
<li><span class="note-inline">(臨濟宗)</span>臨濟義玄禪師<span class="note-inline">(十七則)</span></li>
</ul></li>
</ul></li>
</ul></li>

<li>卷第二十二
<ul class="">
<li>祖師機緣
<ul class="">
<li>六祖下第五世之二<span class="note-inline">(南嶽下前第四世之二)</span>
<ul class="">
<li>睦州陳尊宿<span class="note-inline">(十七則)</span></li>

<li>烏石靈觀禪師<span class="note-inline">(四則)</span></li>

<li>相國裴休居士<span class="note-inline">(四則)</span></li>

<li>新興嚴陽尊者<span class="note-inline">(一則)</span></li>

<li>杭州多福和尚<span class="note-inline">(一則)</span></li>

<li>興化石梯禪師<span class="note-inline">(一則)</span></li>

<li>大隨法真禪師<span class="note-inline">(六則)</span></li>

<li>靈樹如敏禪師<span class="note-inline">(二則)</span></li>

<li>漳州浮石禪師<span class="note-inline">(一則)</span></li>
</ul></li>
</ul></li>
</ul></li>

<li>卷第二十三
<ul class="">
<li>祖師機緣
<ul class="">
<li>六祖下第五世之三<span class="note-inline">(南嶽下前第四世之餘)</span>
<ul class="">
<li>靈雲志勤禪師<span class="note-inline">(五則)</span></li>

<li>金華俱胝和尚<span class="note-inline">(二則)</span></li>

<li>末山尼了然禪師<span class="note-inline">(一則)</span></li>
</ul></li>

<li>六祖下第五世之四<span class="note-inline">(清源下第四世之一)</span>
<ul class="">
<li>德山宣鑒禪師<span class="note-inline">(十四則)</span></li>
</ul></li>
</ul></li>
</ul></li>

<li>卷第二十四
<ul class="">
<li>祖師機緣
<ul class="">
<li>六祖下第五世之五<span class="note-inline">(清源下第四世之二)</span>
<ul class="">
<li><span class="note-inline">(曹洞宗)</span>洞山良价禪師<span class="note-inline">(廿六則)</span></li>

<li>神山僧密禪師<span class="note-inline">(三則)</span></li>

<li>石霜慶諸禪師<span class="note-inline">(六則)</span></li>

<li>漸源仲興禪師<span class="note-inline">(一則)</span></li>

<li>夾山善會禪師<span class="note-inline">(十則)</span></li>
</ul></li>
</ul></li>
</ul></li>

<li>卷第二十五
<ul class="">
<li>祖師機緣
<ul class="">
<li>六祖下第五世之六<span class="note-inline">(清源下第四世之餘)</span>
<ul class="">
<li>清平令遵禪師<span class="note-inline">(二則)</span></li>

<li>投子大同禪師<span class="note-inline">(十九則)</span></li>
</ul></li>

<li>六祖下第五世之七<span class="note-inline">(南嶽下後第四世之一)</span>
<ul class="">
<li><span class="note-inline">(溈仰)</span>仰山慧寂禪師<span class="note-inline">(廿二則)</span></li>

<li>香嚴智閑禪師<span class="note-inline">(五則)</span></li>
</ul></li>
</ul></li>
</ul></li>

<li>卷第二十六
<ul class="">
<li>祖師機緣
<ul class="">
<li>六祖下第五世之餘<span class="note-inline">(南嶽下後第四世之餘)</span>
<ul class="">
<li><span class="note-inline">(溈仰)</span>京兆府米和尚<span class="note-inline">(二則)</span></li>

<li>王敬初常侍<span class="note-inline">(三則)</span></li>

<li>三角法遇菴主<span class="note-inline">(一則)</span></li>
</ul></li>

<li>六祖下第六世之一<span class="note-inline">(南嶽下第五世之一)</span>
<ul class="">
<li><span class="note-inline">(臨濟)</span>興化存獎禪師<span class="note-inline">(八則)</span></li>

<li>寶壽沼禪師<span class="note-inline">(六則)</span></li>

<li>三聖慧然禪師<span class="note-inline">(三則)</span></li>

<li>魏府大覺和尚<span class="note-inline">(二則)</span></li>

<li>灌溪志閒禪師<span class="note-inline">(二則)</span></li>

<li>定州善崔禪師<span class="note-inline">(一則)</span></li>

<li>襄州歷村和尚<span class="note-inline">(一則)</span></li>

<li>虎溪菴主<span class="note-inline">(一則)</span></li>

<li>桐峯菴主<span class="note-inline">(一則)</span></li>

<li>滄州米倉禪師<span class="note-inline">(一則)</span></li>

<li>雲山和尚<span class="note-inline">(一則)</span></li>

<li><span class="corr">刺</span>史陳操尚書<span class="note-inline">(二則)</span></li>
</ul></li>
</ul></li>
</ul></li>

<li>卷第二十七
<ul class="">
<li>祖師機緣
<ul class="">
<li>六祖下第六世之二<span class="note-inline">(南嶽下第五世之餘)</span>
<ul class="">
<li><span class="note-inline">(溈仰)</span>霍山景通禪師<span class="note-inline">(二則)</span></li>

<li>南塔光湧禪師<span class="note-inline">(二則)</span></li>

<li>無著文喜禪師<span class="note-inline">(三則)</span></li>
</ul></li>

<li>六祖下第六世之三<span class="note-inline">(清源下第五世之一)</span>
<ul class="">
<li>大光居誨禪師<span class="note-inline">(一則)</span></li>

<li>九峯道虔禪師<span class="note-inline">(十則)</span></li>

<li>鳳翔石柱禪師<span class="note-inline">(一則)</span></li>

<li>湧泉景欣禪師<span class="note-inline">(二則)</span></li>

<li>雲蓋志元禪師<span class="note-inline">(一則)</span></li>

<li>覆船洪薦禪師<span class="note-inline">(一則)</span></li>

<li>張拙秀才<span class="note-inline">(一則)</span></li>

<li>洛浦元安禪師<span class="note-inline">(十二則)</span></li>
</ul></li>
</ul></li>
</ul></li>

<li>卷第二十八
<ul class="">
<li>祖師機緣
<ul class="">
<li>六祖下第六世之四<span class="note-inline">(清源下第五世之二)</span>
<ul class="">
<li>韶山寰普禪師<span class="note-inline">(五則)</span></li>

<li>天蓋山幽禪師<span class="note-inline">(一則)</span></li>

<li>太原海湖禪師<span class="note-inline">(一則)</span></li>

<li>巖頭全奯禪師<span class="note-inline">(十三則)</span></li>

<li>雪峯義存禪師<span class="note-inline">(廿一則)</span></li>
</ul></li>
</ul></li>
</ul></li>

<li>卷第二十九
<ul class="">
<li>祖師機緣
<ul class="">
<li>六祖下第六世之五<span class="note-inline">(清源下第五世之三)</span>
<ul class="">
<li>雪峯禪師之餘<span class="note-inline">(十一則)</span></li>

<li>高亭簡禪師<span class="note-inline">(一則)</span></li>

<li><span class="note-inline">(曹洞)</span>雲居道膺禪師<span class="note-inline">(十則)</span></li>

<li>曹山本寂禪師<span class="note-inline">(廿一則)</span></li>
</ul></li>
</ul></li>
</ul></li>

<li>卷第三十
<ul class="">
<li>祖師機緣
<ul class="">
<li>六祖下第六世之餘<span class="note-inline">(清源下第五世之餘)</span>
<ul class="">
<li><span class="note-inline">(曹洞)</span>龍牙居遁禪師<span class="note-inline">(八則)</span></li>

<li>疎山匡仁禪師<span class="note-inline">(十二則)</span></li>

<li>越州乾峯和尚<span class="note-inline">(四則)</span></li>

<li>欽山文䆳禪師<span class="note-inline">(三則)</span></li>

<li>白水本仁禪師<span class="note-inline">(一則)</span></li>

<li>天童咸啟禪師<span class="note-inline">(二則)</span></li>

<li>京兆蜆子和尚<span class="note-inline">(一則)</span></li>

<li>九峯普滿和尚<span class="note-inline">(一則)</span></li>

<li>幽棲道幽禪師<span class="note-inline">(一則)</span></li>
</ul></li>

<li>六祖下第七世之一<span class="note-inline">(南嶽下第六世之一)</span>
<ul class="">
<li><span class="note-inline">(臨濟)</span>南院慧顒禪師<span class="note-inline">(五則)</span></li>
</ul></li>
</ul></li>
</ul></li>

<li>卷第三十一
<ul class="">
<li>祖師機緣
<ul class="">
<li>六祖下第七世之二<span class="note-inline">(南嶽下第六世之餘)</span>
<ul class="">
<li><span class="note-inline">(臨濟)</span>鎮州寶壽禪師<span class="note-inline">(二則)</span></li>

<li>西院思明禪師<span class="note-inline">(一則)</span></li>

<li>魯祖山教禪師<span class="note-inline">(一則)</span></li>

<li><span class="note-inline">(溈仰)</span>資福如寶禪師<span class="note-inline">(一則)</span></li>

<li>芭蕉慧清禪師<span class="note-inline">(二則)</span></li>
</ul></li>

<li>六祖下第七世之三<span class="note-inline">(清源下第六世之一)</span>
<ul class="">
<li>瑞巖師彥禪師<span class="note-inline">(一則)</span></li>

<li>羅山道閒禪師<span class="note-inline">(五則)</span></li>

<li>玄沙師備禪師<span class="note-inline">(十九則)</span></li>
</ul></li>
</ul></li>
</ul></li>

<li>卷第三十二
<ul class="">
<li>祖師機緣
<ul class="">
<li>六祖下第七世之四<span class="note-inline">(清源下第六世之二)</span>
<ul class="">
<li>長慶慧稜禪師<span class="note-inline">(七則)</span></li>

<li>保福從展禪師<span class="note-inline">(六則)</span></li>

<li>鏡清道怤禪師<span class="note-inline">(十則)</span></li>

<li>鼓山神晏國師<span class="note-inline">(三則)</span></li>

<li>翠巖令參禪師<span class="note-inline">(一則)</span></li>

<li>太原孚上座<span class="note-inline">(四則)</span></li>

<li><span class="note-inline">(雲門宗)</span>門文偃禪師<span class="note-inline">(七則)</span></li>
</ul></li>
</ul></li>
</ul></li>

<li>卷第三十三
<ul class="">
<li>祖師機緣
<ul class="">
<li>六祖下第七世之五<span class="note-inline">(清源下第六世之三)</span>
<ul class="">
<li>雲門禪師之二<span class="note-inline">(三十則)</span></li>
</ul></li>
</ul></li>
</ul></li>

<li>卷第三十四
<ul class="">
<li>祖師機緣
<ul class="">
<li>六祖下第七世之餘<span class="note-inline">(清源下第六世之餘)</span>
<ul class="">
<li>雲門禪師之餘<span class="note-inline">(廿五則)</span></li>

<li>谷山有緣禪師<span class="note-inline">(一則)</span></li>

<li>白雲善藏禪師<span class="note-inline">(一則)</span></li>

<li>禾山無殷禪師<span class="note-inline">(一則)</span></li>

<li>同安常察禪師<span class="note-inline">(四則)</span></li>

<li>新羅泊嚴和尚<span class="note-inline">(一則)</span></li>

<li>新羅大嶺禪師<span class="note-inline">(一則)</span></li>

<li><span class="note-inline">(曹洞)</span>杭州佛日和尚<span class="note-inline">(一則)</span></li>

<li>同安丕禪師<span class="note-inline">(二則)</span></li>

<li>朱谿謙禪師<span class="note-inline">(二則)</span></li>

<li>雲居道簡禪師<span class="note-inline">(三則)</span></li>

<li>歸宗懷惲禪師<span class="note-inline">(一則)</span></li>

<li>新羅雲住和尚<span class="note-inline">(一則)</span></li>

<li>荷玉光慧禪師<span class="note-inline">(一則)</span></li>

<li>育王弘通禪師<span class="note-inline">(一則)</span></li>

<li>金峯從志禪師<span class="note-inline">(五則)</span></li>

<li>曹山慧霞禪師<span class="note-inline">(二則)</span></li>

<li>黃<span class="corr">蘗</span>山慧禪師<span class="note-inline">(一則)</span></li>

<li>護國守澄禪師<span class="note-inline">(五則)</span></li>

<li>報慈藏嶼禪師<span class="note-inline">(一則)</span></li>

<li>廣德延禪師<span class="note-inline">(一則)</span></li>

<li>石門獻蘊禪師<span class="note-inline">(一則)</span></li>

<li>木平善道禪師<span class="note-inline">(二則)</span></li>
</ul></li>
</ul></li>
</ul></li>

<li>卷第三十五
<ul class="">
<li>祖師機緣
<ul class="">
<li>六祖下第八世之一<span class="note-inline">(南嶽下前第七世)</span>
<ul class="">
<li><span class="note-inline">(臨濟)</span>風穴延沼禪師<span class="note-inline">(十二則)</span></li>

<li>穎橋安禪師<span class="note-inline">(二則)</span></li>

<li><span class="note-inline">(溈仰)</span>資福貞䆳禪師<span class="note-inline">(一則)</span></li>

<li>芭蕉繼徹禪師<span class="note-inline">(一則)</span></li>
</ul></li>

<li>六祖下第八世之二<span class="note-inline">(清源下第七世)</span>
<ul class="">
<li>黃龍誨機禪師<span class="note-inline">(一則)</span></li>

<li>明招德謙禪師<span class="note-inline">(二則)</span></li>

<li>地藏桂琛禪師<span class="note-inline">(二則)</span></li>

<li>大龍智洪禪師<span class="note-inline">(三則)</span></li>

<li>白馬行靄禪師<span class="note-inline">(一則)</span></li>

<li><span class="note-inline">(曹洞)</span>薦福思禪師<span class="note-inline">(一則)</span></li>

<li>同安志禪師<span class="note-inline">(二則)</span></li>

<li>廣德義禪師<span class="note-inline">(二則)</span></li>

<li>廣德周禪師<span class="note-inline">(一則)</span></li>

<li>石門慧徹禪師<span class="note-inline">(三則)</span></li>

<li>太陽慧堅禪師<span class="note-inline">(一則)</span></li>

<li><span class="note-inline">(雲門)</span>德山緣密禪師<span class="note-inline">(一則)</span></li>

<li>巴陵顥鑑禪師<span class="note-inline">(四則)</span></li>

<li>般若啟柔禪師<span class="note-inline">(一則)</span></li>

<li>香林澄遠禪師<span class="note-inline">(六則)</span></li>
</ul></li>
</ul></li>
</ul></li>

<li>卷第三十六
<ul class="">
<li>祖師機緣
<ul class="">
<li>六祖下第八世之餘<span class="note-inline">(南嶽下後第七世)</span>
<ul class="">
<li><span class="note-inline">(雲門)</span>洞山守初禪師<span class="note-inline">(四則)</span></li>

<li>奉先深禪師<span class="note-inline">(一則)</span></li>

<li>薦福承古禪師<span class="note-inline">(一則)</span></li>

<li>雙峯竟欽禪師<span class="note-inline">(一則)</span></li>
</ul></li>

<li>六祖下第九世之一<span class="note-inline">(南嶽下第八世)</span>
<ul class="">
<li><span class="note-inline">(臨濟)</span>首山省念禪師<span class="note-inline">(九則)</span></li>
</ul></li>

<li>六祖下第九世之二<span class="note-inline">(清源下第八世之一)</span>
<ul class="">
<li><span class="note-inline">(法眼宗)</span>法眼文益禪師<span class="note-inline">(十四則)</span></li>

<li>清谿洪進禪師<span class="note-inline">(一則)</span></li>

<li>龍濟紹修禪師<span class="note-inline">(四則)</span></li>
</ul></li>
</ul></li>
</ul></li>

<li>卷第三十七
<ul class="">
<li>祖師機緣
<ul class="">
<li>六祖下第九世之餘<span class="note-inline">(清源下第八世之餘)</span>
<ul class="">
<li><span class="note-inline">(曹洞)</span>梁山緣觀禪師<span class="note-inline">(四則)</span></li>

<li>雲頂德敷禪師<span class="note-inline">(一則)</span></li>

<li>石門紹遠禪師<span class="note-inline">(一則)</span></li>

<li><span class="note-inline">(雲門)</span>文殊應真禪師<span class="note-inline">(二則)</span></li>

<li>南臺勤禪師<span class="note-inline">(一則)</span></li>

<li>五祖師戒禪師<span class="note-inline">(四則)</span></li>

<li>智門光祚禪師<span class="note-inline">(四則)</span></li>

<li>蓮華峯祥菴主<span class="note-inline">(一則)</span></li>
</ul></li>

<li>六祖下第十世之一<span class="note-inline">(南嶽下第九世)</span>
<ul class="">
<li><span class="note-inline">(臨濟)</span>汾陽善昭禪師<span class="note-inline">(三則)</span></li>

<li>葉縣歸省禪師<span class="note-inline">(一則)</span></li>

<li>谷隱蘊聰禪師<span class="note-inline">(二則)</span></li>

<li>廣慧元璉禪師<span class="note-inline">(一則)</span></li>
</ul></li>

<li>六祖下第十世之餘<span class="note-inline">(清源下第九世)</span>
<ul class="">
<li><span class="note-inline">(雲門)</span>北禪智賢禪師<span class="note-inline">(二則)</span></li>

<li>洞山曉聰禪師<span class="note-inline">(三則)</span></li>

<li>雪竇重顯禪師<span class="note-inline">(十二則)</span></li>

<li>雲蓋繼鵬禪師<span class="note-inline">(一則)</span></li>

<li>天平從漪禪師<span class="note-inline">(一則)</span></li>

<li><span class="note-inline">(曹洞)</span>太陽警玄禪師<span class="note-inline">(二則)</span></li>

<li><span class="note-inline">(法眼)</span>天台德韶國師<span class="note-inline">(二則)</span></li>

<li>清涼泰欽禪師<span class="note-inline">(一則)</span></li>

<li>報恩玄則禪師<span class="note-inline">(一則)</span></li>

<li>永明道潛禪師<span class="note-inline">(一則)</span></li>
</ul></li>
</ul></li>
</ul></li>

<li>卷第三十八
<ul class="">
<li>祖師機緣
<ul class="">
<li>六祖下第十一世之一<span class="note-inline">(南嶽下第十世)</span>
<ul class="">
<li><span class="note-inline">(臨濟)</span>石霜慈明禪師<span class="note-inline">(十五則)</span></li>

<li>琅琊慧覺禪師<span class="note-inline">(二則)</span></li>

<li>大愚守芝禪師<span class="note-inline">(二則)</span></li>

<li>法華全舉禪師<span class="note-inline">(三則)</span></li>

<li>大道谷泉禪師<span class="note-inline">(一則)</span></li>

<li>天聖皓泰禪師<span class="note-inline">(一則)</span></li>

<li>浮山法遠禪師<span class="note-inline">(三則)</span></li>

<li>內翰楊文公億<span class="note-inline">(三則)</span></li>
</ul></li>

<li>六祖下第十一世之餘<span class="note-inline">(清源下第十世)</span>
<ul class="">
<li><span class="note-inline">(雲門)</span>雲居曉舜禪師<span class="note-inline">(一則)</span></li>

<li>玉泉承皓禪師<span class="note-inline">(一則)</span></li>

<li>天衣義懷禪師<span class="note-inline">(七則)</span></li>

<li>法昌倚遇禪師<span class="note-inline">(一則)</span></li>

<li><span class="note-inline">(曹洞)</span>投子義青禪師<span class="note-inline">(二則)</span></li>

<li><span class="note-inline">(法眼)</span>永明延壽禪師<span class="note-inline">(二則)</span></li>

<li>九曲慶祥禪師<span class="note-inline">(一則)</span></li>

<li>上方遇安禪師<span class="note-inline">(一則)</span></li>
</ul></li>

<li>六祖下第十二世之一<span class="note-inline">(南嶽下第十一世之一)</span>
<ul class="">
<li><span class="note-inline">(臨濟)</span>黃龍慧南禪師<span class="note-inline">(一則)</span></li>
</ul></li>
</ul></li>
</ul></li>

<li>卷第三十九
<ul class="">
<li>祖師機緣
<ul class="">
<li>六祖下第十二世之二<span class="note-inline">(南嶽下第十一世之餘)</span>
<ul class="">
<li><span class="note-inline">(臨濟)</span>黃龍禪師之餘<span class="note-inline">(四則)</span></li>

<li>楊岐方會禪師<span class="note-inline">(十則)</span></li>
</ul></li>

<li>六祖下第十二世之餘<span class="note-inline">(清源下第十一世)</span>
<ul class="">
<li><span class="note-inline">(曹洞)</span>芙蓉道楷禪師<span class="note-inline">(四則)</span></li>
</ul></li>

<li>六祖下第十三世<span class="note-inline">(南嶽下第十二世)</span>
<ul class="">
<li><span class="note-inline">(臨濟)</span>黃龍祖心禪師<span class="note-inline">(二則)</span></li>

<li>白雲守端禪師<span class="note-inline">(五則)</span></li>

<li>保寧仁勇禪師<span class="note-inline">(二則)</span></li>

<li>比部孫居士<span class="note-inline">(一則)</span></li>
</ul></li>

<li>六祖下第十四世<span class="note-inline">(南嶽下第十三世)</span>
<ul class="">
<li><span class="note-inline">(臨濟)</span>五祖法演禪師<span class="note-inline">(十則)</span></li>

<li>兜率從悅禪師<span class="note-inline">(一則)</span></li>

<li>法雲杲禪師<span class="note-inline">(一則)</span></li>
</ul></li>

<li>六祖下第十五世<span class="note-inline">(南嶽下第十四世)</span>
<ul class="">
<li><span class="note-inline">(臨濟)</span>昭覺圜悟禪師<span class="note-inline">(二則)</span></li>

<li>太平佛鑑禪師<span class="note-inline">(一則)</span></li>

<li>龍門佛眼禪師<span class="note-inline">(一則)</span></li>

<li>金陵俞道婆<span class="note-inline">(一則)</span></li>
</ul></li>
</ul></li>
</ul></li>

<li>卷第四十
<ul class="">
<li>祖師機緣
<ul class="">
<li>六祖下第十六世<span class="note-inline">(南嶽下第十五世)</span>
<ul class="">
<li><span class="note-inline">(臨濟)</span>虎丘紹隆禪師<span class="note-inline">(一則)</span></li>

<li>徑山大慧禪師<span class="note-inline">(三則)</span></li>

<li>正堂明辯禪師<span class="note-inline">(一則)</span></li>

<li>大溈月菴禪師<span class="note-inline">(一則)</span></li>
</ul></li>

<li>六祖下第十七世<span class="note-inline">(南嶽下第十六世)</span>
<ul class="">
<li><span class="note-inline">(臨濟)</span>天童應菴禪師<span class="note-inline">(二則)</span></li>

<li>育王佛照禪師<span class="note-inline">(二則)</span></li>

<li>水菴師一禪師<span class="note-inline">(一則)</span></li>
</ul></li>

<li>六祖下第十八世<span class="note-inline">(南嶽下第十七世)</span>
<ul class="">
<li><span class="note-inline">(臨濟)</span>彥充肯堂神師<span class="note-inline">(一則)</span></li>

<li>密菴咸傑禪師<span class="note-inline">(一則)</span></li>

<li>伊菴有權禪師<span class="note-inline">(一則)</span></li>

<li>焦山或菴禪師<span class="note-inline">(一則)</span></li>
</ul></li>

<li>六祖下第十九世<span class="note-inline">(南嶽下第十八世)</span>
<ul class="">
<li><span class="note-inline">(臨濟)</span>松源崇嶽禪師<span class="note-inline">(四則)</span></li>
</ul></li>

<li>六祖下第二十世<span class="note-inline">(南嶽下第十九世)</span>
<ul class="">
<li><span class="note-inline">(臨濟)</span>天目文禮禪師<span class="note-inline">(一則)</span></li>

<li>荊叟珏禪師<span class="note-inline">(一則)</span></li>
</ul></li>

<li>六祖下第二十一世<span class="note-inline">(南嶽下第二十世)</span>
<ul class="">
<li><span class="note-inline">(臨濟)</span>石溪心月禪師<span class="note-inline">(一則)</span></li>

<li>虗堂智愚禪師<span class="note-inline">(一世)</span></li>
</ul></li>
</ul></li>

<li>未詳承嗣
<ul class="">
<li>樓子和尚<span class="note-inline">(一則)</span></li>

<li>杜順和尚<span class="note-inline">(一則)</span></li>

<li>月氏國王<span class="note-inline">(一則)</span></li>

<li>西天外道<span class="note-inline">(一則)</span></li>

<li>老宿<span class="note-inline">(一則)</span></li>

<li>茶陵郁山主<span class="note-inline">(一則)</span></li>

<li>二菴主<span class="note-inline">(一則)</span></li>

<li>古德<span class="note-inline">(五則)</span></li>

<li>宋太宗皇帝<span class="note-inline">(四則)</span></li>

<li>錢塘鎮使<span class="note-inline">(一則)</span></li>

<li>燒菴婆<span class="note-inline">(一則)</span></li>
</ul></li>
</ul></li>
</ul></div>
<p class='juan'>禪宗頌古通集目錄卷第一</p>
</div><!-- end of div[@id='body'] -->
</body></html>