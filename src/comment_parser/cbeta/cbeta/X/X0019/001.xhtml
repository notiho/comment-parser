<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說斷溫經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 19
<p class='juan'><a id='mulu1' />佛說斷溫經</p><p>爾時佛在王舍城中。與諸大眾俱會。阿難長脆合掌。白佛言。世尊。彼南閻浮提世界。忽遇天行溫氣瘴烈。如猛火橫延。及死亡無數。如何免之。佛告阿難。汝可諦聽。吾當為汝說。此病有鬼神。常吐惡毒。以害人民。初得病時。頭痛寒熱。百支節俱苦痛畢切。阿難言。若有善男子善女人。能知七鬼神名字。作崇敬。當除此病患乎。為汝即說除病呪曰。</p>
<p class="dharani">南無佛陀耶。南無達磨耶。南無僧伽耶。南無觀世音菩薩摩訶薩。疫病消除娑婆訶</p>
<p>爾時十方諸佛。諸大菩薩。一切賢聖僧。聞我說金剛秘密呪。亦說七鬼神名字曰。夢多難鬼。阿佉尼鬼。尼佉尸鬼。阿伽那鬼。波羅尼鬼。阿毗羅鬼。婆提梨鬼也。汝等當知。此神名思念。速疾遠離。不敢侵害。其人所被毒氣普皆消散。得金剛密迹。其身安樂。無諸患難。佛說是經<span class='corr'>已</span>。天龍八部。一切大眾。皆大歡喜。信受奉行。</p>

<p class='juan'>佛說斷溫經</p>
</div><!-- end of div[@id='body'] -->
</body></html>