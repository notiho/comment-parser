<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>般若心經註解</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu6' />䦚通顯道甚深功德寶卷下</p><p>說。無眼界乃至無意識界者。本來無形。若眼界淨。意識安。因執有眼。連累十八界不安。但去眼根。反究虗假。古德云。眼是障道魔軍。著境自迷回路。仙真云。眼觀心動。著物迷真。吾身非久。六根皆歸敗壞。靜審四大都無實義。惟有真空妙性。長劫不壞之體。湛然常在。亦無修證。釋氏云。那伽長在定。無有不定持。先師云。定中境界。靜裏乾坤。自然而然。做作又不是也。既得定力。有甚散亂。如同秋月。圓陀陀。光爍爍。普天匝地。無有不照著處。說箇照著。亦是自然非妄想故。拾得又云。吾心不比月。比月有圓缺。一盞無油燈。照得十方徹。山河大地不能隔礙。光明洞耀。逈脫根塵。體露真常。本無染污。但離諸緣。便是仙佛。</p>

<div class="lg regular"><div class='lg-row'>無眼界　乃至空　無意識界</div>
<div class='lg-row'>從本來　曠大劫　盤古至今</div>
</div>
<table>
<tr><td rowspan="3">又無</td>
<td>眼</td>
<td rowspan="3">又無</td>
<td>耳</td>
<td>難猫難畫</td>
</tr>
<tr><td>鼻</td>
<td>舌</td>
<td>萬般音聲</td>
</tr>
<tr><td>身</td>
<td>意</td>
<td>難量難測</td>
</tr></table>
<div class="lg regular"><div class='lg-row'>無形相　能變化　廣有神通</div>
<div class='lg-row'>這真身　與世間　無有比對</div>
</div>
<table>
<tr><td rowspan="3">不是</td>
<td>佛</td>
<td rowspan="3">不是</td>
<td>人</td>
<td>非是眾生</td>
</tr>
<tr><td>男</td>
<td>女</td>
<td>不是凡聖</td>
</tr>
<tr><td>古</td>
<td>今</td>
<td>非相非空</td>
</tr></table>
<div class="lg regular"><div class='lg-row'>這妙意　人人有　終日顯現</div>
<div class='lg-row'>渾身上　細搜尋　不見其踪</div>
<div class='lg-row'>暗思想　心內喜　多虧師傅</div>
<div class='lg-row'>慈悲心　教道我　纔得分明</div>
<div class='lg-row'>請心經　說一遍　言言見諦</div>
<div class='lg-row'>談妙法　論無極　句句超宗</div>
<div class='lg-row'>精裸裸　赤剎剎　光明出現</div>
<div class='lg-row'>生不懼　死不愁　不壞金身</div>
</div><p>無無明者。萬緣不生也。無明是黑暗不停之念。一切眾生盡有無明。因有無明。起多種差別。百般煩惱。皆是暗昧之心。故令如是。道云。暗昧心不止。地獄畜生本。釋云。無明不見菩提路。不覺將身落火坑。儒云。寸心不昧。萬法皆明。又廣成子云。木去火則不灰。人去情則不死。太顛云。心處六情。如鳥投網。造罪惡業。如蛾赴燈。出殻入殻。轉轉不覺流浪經劫。皆因無明而起。因有無明有行。因行有識。因識有名色。因名色有六入。因六入有觸。因觸有受。因受有愛。因愛有取。因取有有。因有有生。因生有老死憂悲苦惱。皆因無明為始。於此親見無明。降伏令死。死中更死。諸漏自盡。煩惱永斷。三毒自滅。惡根自除。直截根源。莫顧枝梢。根若截斷。枝葉自枯。不見有身。身盡無明盡。塵垢亦盡。萬劫塵沙數罪。一時頓息。輪迴生死。一時消滅。</p>

<table>
<tr><td rowspan="12">無無明</td>
<td rowspan="12">心豁亮</td>
<td>纔知下落</td>
</tr>
<tr><td>兼落歸根</td>
</tr>
<tr><td>纔知端的</td>
</tr>
<tr><td>道理分明</td>
</tr>
<tr><td>不圖修福</td>
</tr>
<tr><td>不求皇宮</td>
</tr>
<tr><td>不求來世</td>
</tr>
<tr><td>不圖轉生</td>
</tr>
<tr><td>有身有苦</td>
</tr>
<tr><td>不求人身</td>
</tr>
<tr><td>不圖有相</td>
</tr>
<tr><td>清淨法身</td>
</tr>
<tr><td rowspan="4">無無明</td>
<td rowspan="2">認的他</td>
<td>西方大路</td>
</tr>
<tr><td>無相家風</td>
</tr>
<tr><td rowspan="2">愛的是</td>
<td>極樂世界</td>
</tr>
<tr><td>立命安身</td>
</tr></table><p>亦無無明盡者。潔白之意。道理精通。迷則顛倒妄想。是無明業心。悟則轉凡成聖。是圓明覺性。都是一般心地。只爭明與不明。太上云。同出而異名。永嘉云。無明實性即佛性。幻化空身即法身。若執幻身是我。即有無明。有無明。即生三毒。起三惡業。三業昏暗。六根內盲。因此不覺不知。背覺合塵。墮三惡道。如有智慧之人。能轉慳貪心。為喜捨心。轉嗔怒心。為歡喜心。轉愚痴執著心。為圓融脫洒心。更改六賊為六神通。於此一二轉得改得。自然轉凡成聖。凡夫即是聖人。若轉不過改不得。聖人即是凡夫。如何凡人被物轉。聖人能轉物。百姓日用而不知。終日忙忙。被物所引。日久月深。離家漸遠。不得還鄉。迷真失本也。若是會萬物歸於自<span class='corr'>己</span>。豈得迷失真本也。川老云。終日忙忙。那事無妨。不求解脫。不樂天堂。但能一念歸無念。高步毗盧頂上行。道云。居塵不染塵。在慾而無慾。身心如如。內外無餘。須是打成一片。與空劫齊。形影不存。反觀<span class='corr'>己</span>身。我身不實。餘者皆空。我身尚假。有甚無明。</p>

<div class="lg regular"><div class='lg-row'>無無明盡萬物絕　鉄面無情不須說</div>
<div class='lg-row'>玄妙之法風不透　無為道理甚嚴切</div>
<div class='lg-row'>無智眾生空磨亂　廣攬雜念不如拙</div>
<div class='lg-row'>看經不解如來意　口念心違意不徹</div>
<div class='lg-row'>妄想牽連過一生　摘葉尋枝無休歇</div>
<div class='lg-row'>敬奉尊師守根源　頓除疑心真了潔</div>
<div class='lg-row'>瞥然如是知端的　佛祖都是這等說</div>
<div class='lg-row'>肯把心經信一句　彈指明白超三界</div>
</div><p>乃至無老死者。修行之人。須要妄形忘體。我身既無。有何無明。無明既無。生死亦斷。太上云。內觀其心。心無其心。外觀其形。形無其形。遠觀其物。物無其物。三者既悟。惟見於空。金剛經云。無我相。無人相。無眾生相。無壽者相。三者既無。四相皆空。有何無明老死。萬法自空。即是仙佛。只這仙佛兩字。也是多了。亦乃強名。且眾生顛倒。被目前幻境所惑。習性所牽。形影變動。不能作主。隨物流轉。因執有我。妄心不滅。人我不除。執著聲色。墮落生死。若是見性之人。目前無法。亦無眾生。心佛及眾生三無差別。平等真法界。一體同觀。萬法歸一。且怎的同觀為一。仙真云。雖則枝分稍異。根本無殊。派別流差。百川還海。且太極未判。混然一氣。豈有二耶。天地既分。而有高下。一生二。二生三。三生萬物。皆一氣所化。天也是道。地也是道。人也是道。有情無情。皆受道氣所生。觀稍末則萬彚不等。知根本則一概無殊。仙真云。平等不二者。是全真之丈夫。若識破這箇道理。生則從他生。老則從他老。病則從他病。死則從他死。生老病死。不曾干礙著我。漚生漚滅。○波翻浪滾水本常然。太顛云。到家底人。不見有生死。亦無生滅。天堂地獄。六道四生。一切幻化。於徹底的人。總無交涉。自然全身放下。古云。諸行無常一切空。即是如來大圓覺。</p>

<div class="lg regular"><div class='lg-row'>乃至無老死也無　無始以來在閻浮</div>
<div class='lg-row'>未曾初分先有性　性是如來無量壽</div>
<div class='lg-row'>成住壞空經多少　天地循環不計數</div>
<div class='lg-row'>空裏現形形有壞　空是無極空堅固</div>
<div class='lg-row'>未有天地空在前　空生陰陽空是母</div>
<div class='lg-row'>迷人不解元流義　可嘆學徒心性麤</div>
<div class='lg-row'>口大舌長誇能會　欺師慢文殺佛祖</div>
<div class='lg-row'>破邪顯正不納受　連泥帶水非丈夫</div>
<div class='lg-row'>乃至無老壽延長　不生不滅似神仙</div>
<div class='lg-row'>時節到來因緣至　返妄歸真入本源</div>
<div class='lg-row'>多虧祖師真妙法　說破前因出苦淪</div>
<div class='lg-row'>我今得道安身處　心心念念不忘恩</div>
</div><p>亦無老死盡者。既無老死。常劫如然。豈有窮盡。有盡是色身。無老死是真空法相。既不著有。亦不滯空。活潑潑的。轉轆轆的。圓陀陀的。光爍爍的。豈有盡耶。修行人先要打當乾淨。纔有相應處。太上云。損之又損之。以至於無為。無為而不為。大顛云。學道之人。如剝芭蕉一般。去一層又去一層。直至去盡無下手處。自然返本還元。得五蘊空。如未生相似。燒了一般。到空不空處。脫體全忘。不存踪跡。要通身手眼。不立纖塵名字。何況他十二因緣。六度萬行頭陀苦行一時頓脫。如枯木死灰。如百無一會的人。古云。不是洗心除妄想。都緣無事可思量。若更說生說死。說因說果。說心說性。則被法縛也。永嘉云。心是根。法是塵。兩種猶如鏡上痕。痕垢盡除光始現。心法雙忘涅槃城。</p>

<div class="lg regular"><div class='lg-row'>亦無老死盡凡情　曠劫常然豈有窮</div>
<div class='lg-row'>四面八方無障礙　一體同觀有甚誩</div>
<div class='lg-row'>法身普覆大千界　恒沙諸佛混源中</div>
<div class='lg-row'>三世如來都在道　本性相連太虗空</div>
<div class='lg-row'>各人了得心間事　千燈一室光不分</div>
<div class='lg-row'>念報明師難酬謝　不落分別報祖恩</div>
<div class='lg-row'>到岸從來不用船　坦然大道透常安</div>
<div class='lg-row'>了知元不因他悟　面目分明總一般</div>
<div class='lg-row'>前又三來後又三　擬議商量總不堪</div>
<div class='lg-row'>饒汝識情俱絕斷　三生九劫更重參</div>
<div class='lg-row'>一段生涯六不收　從前萬法盡非儔</div>
<div class='lg-row'>輕輕擘破三千界　直得恒河水逆流</div>
</div><p>無苦集滅道者。既忘其形。即得生死斷絕。更無窮盡。有甚苦集滅道。先師云。因有身心招眾苦。能忘身心苦何生。釋云。身是眾苦之本。心是惡業之根。若能放下身心。便登菩提彼岸。大顛云。小乘之人。日夜精進。六度萬行。心外求法。免此四諦。出世界。免輪迴。無有是處。諸佛為大事因緣。出現於世。不以小乘法濟度於眾生。大乘之者。學無為法。端坐念實相。眾罪如霜露。慧日能消除。存於間處收攝其心。端坐不動。觀一切法。皆無所有。反觀四大有身非覺體。無相乃明真。自知空寂。頓觀淨盡無功之功。長劫不壞。無為之為而不為。如如不動。湛然常寂。蓮經云。諸法從本來。常自寂滅相。佛子行道<span class='corr'>已</span>。來世得作佛。定慧力莊嚴。無迷無悟。無苦無樂。無寂無滅。無道無得。無慧無失。本來無一物。明鏡亦非臺。到這裏。修證即無。染污不得。一超直入如來地。要見如來麼。如來。似來不來。似去不去。送之即不得。留之亦不住。</p>

<div class="lg regular"><div class='lg-row'>無苦寂滅道路窮　無福無罪脫凡籠</div>
<div class='lg-row'>既忘其形生死斷　得了金剛不壞身</div>
<div class='lg-row'>因有身心招眾苦　能忘身心苦何生</div>
</div>
<table>
<tr><td rowspan="3">不求</td>
<td>人身</td>
<td rowspan="3">生死斷</td>
<td rowspan="3">不求</td>
<td>成佛</td>
<td rowspan="3">脫凡籠</td>
</tr>
<tr><td>神仙</td>
<td>菩薩</td>
</tr>
<tr><td>羅漢</td>
<td>果位</td>
</tr></table>
<div class="lg regular"><div class='lg-row'>放下貪心登彼岸　背塵合覺道纔真</div>
<div class='lg-row'>不住相法超生死　返妄歸真道圓成</div>
<div class='lg-row'>小乘不肯修功德　嫌貧愛富大妄心</div>
<div class='lg-row'>修下來生無量福　倚富欺貧集業根</div>
<div class='lg-row'>閻王惱怒佛不喜　那里安剎這樣人</div>
<div class='lg-row'>若想脫免輪迴苦　驢長肌角甕生根</div>
</div><p>無智亦無得者。自身尚假。豈有得乎。道云。實無所得。為化眾生。名為得道。釋云。亦無人亦無佛。大千沙界水中漚。一切聖賢如電拂。又云。不是心。不是佛。不是物。大顛云。到這般田地。如賊人空室。無物得偷。道經云。離種種邊。名為妙道。釋云。自性清淨。實無一法可當情。本來付有法。付了然無法。箇箇心自悟。悟了無無法。無得無失。無進無修。胸次纔有絲毫。有得有失。我能我會。我悟我答。我聰明我智慧。盡是增上慢。人我不除。皆墮生死。若是真實道人。總不如是。自有出身之路。且道如何是出身之路。打教四邊淨。自好向前行。本來這箇沒纖塵。只怕時人錯認真。放下了然無一物。何處不是舊家風武陵春。</p>

<div class="lg regular"><div class='lg-row'>無智人　不能得　出身之計</div>
<div class='lg-row'>忙一生　亂一世　還入幽冥</div>
<div class='lg-row'>無智人　每日家　只會作惡</div>
<div class='lg-row'>無常到　生死至　走路無門</div>
<div class='lg-row'>害生靈　又怕他　殺鬼追命</div>
<div class='lg-row'>不信佛　不信法　可想念經</div>
<div class='lg-row'>無智人　常念佛　不知下落</div>
<div class='lg-row'>到臨危　無投奔　那里安身</div>
<div class='lg-row'>無智人　會誦經　不明佛義</div>
<div class='lg-row'>趂強心　不參師　空過一生</div>
<div class='lg-row'>無智人　倚相修　不辨真假</div>
<div class='lg-row'>到臨危　靠不著　勞而無功</div>
<div class='lg-row'>無智人　不念善　誩名奪利</div>
<div class='lg-row'>瞞心地　欺天理　罪業隨身</div>
<div class='lg-row'>無智人　吃迷齋　不肯參道</div>
<div class='lg-row'>佛不喜　神祗怒　無處迯生</div>
<div class='lg-row'>今世因　來生緣　還遇佛會</div>
<div class='lg-row'>種善根　遇正法　亦得起生</div>
<div class='lg-row'>顧兒女　置家緣　別人情受</div>
<div class='lg-row'>作下業　去受苦　那箇知恩</div>
</div><p>以無所得故者。得無所得一體空虗。修行人到這裡。入大乘之位。眾生因甚輪轉。不能休息。因不曾見性。尠無智慧。不能廣悟無量空義。執著自<span class='corr'>己</span>胸次學解。悞却本心。大顛云。從外入者。不是家珍。仙真云。學他心內言。終是別人語。眾生被乾慧學解廣覽。積習在心。遂成我慢。古云。若有絲毫便是塵。塵若不消。只知傳說事。塵若消盡。諸境親見。諸事親知。如明眼人登高山。無所不見。修行人須是究竟到空劫齊。不落第二見。歸根得旨。方有相應。若是執著人我。便生輕易。善心比丘講得維摩經。增上慢。人我不除。生陷地獄。雲光法師講得天華亂墮。貪嗔不改。墮落堰牛。若要超佛越祖。須是念念空寂。世間幻化。一切客塵。惟太虗之體。聲色不存。纖塵不立。如虗空相似。便是了事清淨安樂道人。</p>

<div class="lg regular"><div class='lg-row'>一無所得故不能　不肯學好作惡人</div>
<div class='lg-row'>光陰有限能幾目　忽的無常入幽冥</div>
<div class='lg-row'>萬貫家財將不去　親戚六眷不見踪</div>
<div class='lg-row'>朋友弟兄難顧盻　妻妾兒女也是空</div>
<div class='lg-row'>無常殺鬼來追命　千頭馬面不放鬆</div>
<div class='lg-row'>入的陰司森羅殿　閻王惱怒氣冲冲</div>
<div class='lg-row'>來來往往饒你命　放回陽間去修行</div>
<div class='lg-row'>教你為人還不善　佛言只當耳邊風</div>
<div class='lg-row'>棄恩背德休怨我　送在阿鼻你受用</div>
<div class='lg-row'>石消芥盡蔴無粒　三災<span class='corr'>已</span>了纔翻身</div>
</div><p>菩提薩埵者。西天梵語也。東土翻為人空法空。大顛云。了得人空名曰菩提。了得法空名曰薩埵。人法俱空名曰妙覺。若四果小乘著相修行。精進苦行。及至修無漏。斷塵沙惑。果行圓滿。得四果阿羅漢。如獐獨跳。神通狹劣。墮在聲聞辟支佛裏。不能接物利生。若不見性。不得到圓頓之位。須是見性。若得見性。反掌之間轉凡成聖。自然機緣悟佛三昧。知大道根源。雖無師智。自然智多。種種方便。度諸迷悟。同登彼岸。更不受生。教外別傳。入圓頓無礙法門。且道如何是無礙法門。緬平一等七通八達。</p>

<div class="lg regular"><div class='lg-row'>菩提薩埵人法空　無修無證得現成</div>
<div class='lg-row'>圓覺菩薩來作證　豈有五派及三宗</div>
<div class='lg-row'>菩提薩埵一物無　每日坦然觜嚧嘟</div>
<div class='lg-row'>試觀十五三更月　眾星朗朗一月孤</div>
<div class='lg-row'>菩提薩埵空不空　破邪顯證放光明</div>
<div class='lg-row'>微塵世界不能比　難描難畫本來人</div>
<div class='lg-row'>菩提薩埵人法沒　太極以前一物無</div>
<div class='lg-row'>無極變化生二儀　五行分開大極圖</div>
<div class='lg-row'>菩提薩埵亦是空　識得根源莫順情</div>
<div class='lg-row'>丈夫自有衝天智　不向如來行處行</div>
<div class='lg-row'>虗空不增又不減　不增不減是吾身</div>
<div class='lg-row'>萬物不占虗空性　性空不占世間塵</div>
</div><p>依般若波羅蜜多故者。此中間六箇字。依前種種解說。修行得大智慧。既有智慧。必登彼岸。而復太虗最尊最勝。悟性般若。天上天下無有及之。道云。十日有為。不如一日無為。又云。一年學教。不如一日通道。古德云。千日學法。不如一日學般若。大顛云。般若通透大光明藏。如人入海轉入轉深。聞佛知見。悟佛知見。有大神通變化多般。方便應現種種相。隨機利物。不落第二。一體同觀。平等真法界。無眾生可度。亦無佛可做。理會得麼。水流異派。到海同源。</p>

<div class="lg regular"><div class='lg-row'>般若波羅蜜多圓　久病眼之當時安</div>
<div class='lg-row'>多虧明師真法語　身輕體快心地寬</div>
<div class='lg-row'>遇佛三昧明理性　聞佛三昧識根源</div>
<div class='lg-row'>悟佛三昧有功德　無為三昧得自然</div>
<div class='lg-row'>道德無為無不為　無為之理總一般</div>
<div class='lg-row'>眾生有分及有緣　失家累劫今得還</div>
<div class='lg-row'>深悟無極先天性　輕輕跳出死生關</div>
<div class='lg-row'>般若現前無罣礙　橫身宇宙莫疑猜</div>
<div class='lg-row'>虗空拶破難藏復　大道分明歸去來</div>
<div class='lg-row'>無來無去亦無形　出入錯認定盤星</div>
<div class='lg-row'>好箇自在真空法　返本還源舊家風</div>
</div><p>心無罣礙者。即悟真空妙理。廓徹太虗。清淨本然。常得自在。仙真云。心若太虗。不染一物。釋云。心同虗空界。爾等虗空法。證得虗空時。無是無非法。既然與虗空混為一體。有何差別。是與不是。內外清淨。內空外空。當體即空。未有天地先有此空。太上云。有物混成。先天地生。又云。無名天地之始。有名萬物之母。視之不見。聽之不聞。搏之不得。迎之不見其首。隨之不見其後。五目不都其蹤。二聽絕聞其響。川老云。堂堂大道。赫赫分明。人人本具。箇箇圓成。只因差一念。現出萬般形。六祖云。我有一物。上拄天。下拄地。無人識得。若親見一面。超過諸佛祖。出三界。不墮輪迴。為人自肯自信。得無礙法。決定無礙。會得麼。扯碎幔天網。去了當道石。以是無遮擋。今日纔出期。</p>

<div class="lg regular"><div class='lg-row'>心無罣礙了妄緣　識破紅塵不相干</div>
<div class='lg-row'>觀盡一切無情分　恩愛斷時得自然</div>
<div class='lg-row'>知因不求西方境　淨土元是無相天</div>
<div class='lg-row'>十方都是佛行處　清淨法身廣無邊</div>
<div class='lg-row'>視之不見無形相　聽之不聞空無言</div>
<div class='lg-row'>迎之不見為玄妙　其首隨之可現前</div>
<div class='lg-row'>堂堂大道常覩面　赫赫分明照大千</div>
</div>
<table>
<tr><td rowspan="4">我今</td>
<td>得了無極道</td>
<td rowspan="4">多虧明師送過關</td>
</tr>
<tr><td>得了安身處</td>
</tr>
<tr><td>得見無生母</td>
</tr>
<tr><td>認得娘生面</td>
</tr></table><p>無罣礙故者。內外清淨。諸緣脫洒也。如麗天杲日。光滿大千。無所不照。一切虗妄境界。總無罣礙。東去無窮。西去無極。縱橫自在。幻境不能所拘。本源自性天真長劫不壞之體。無去無來。無變無異。霧開日自現。塵盡鏡自明。故之一字。是圓滿之義。極則亦是真常之理。不可言說。因說不得。故曰故。金剛經云。無法可說。是名說法。儒云。道本無言。開口失理。仙師云。道本難說。須當自悟。一撞金鐘響。高樓送鼓聲驚醒夢中人。本來空沒礙。著相自家迷。若人回得轉。仙佛一般齊。</p>

<div class="lg regular"><div class='lg-row'>無罣礙　性是空　焉能有此</div>
<div class='lg-row'>寂滅教　難得惺　多有不通</div>
<div class='lg-row'>用意參　細觀察　須要到底</div>
<div class='lg-row'>知輕重　辨黑白　自然分明</div>
</div>
<table>
<tr><td rowspan="10">不思</td>
<td>今</td>
<td rowspan="10">不思</td>
<td>古</td>
<td>心無罣礙</td>
</tr>
<tr><td>人</td>
<td>佛</td>
<td>晝夜安寧</td>
</tr>
<tr><td>凡</td>
<td>聖</td>
<td>心</td>
</tr>
<tr><td>法</td>
<td>相</td>
<td>晝</td>
</tr>
<tr><td>善</td>
<td>惡</td>
<td>心</td>
</tr>
<tr><td>修</td>
<td>證</td>
<td>晝</td>
</tr>
<tr><td>成</td>
<td>壞</td>
<td>心</td>
</tr>
<tr><td>好</td>
<td>反</td>
<td>晝</td>
</tr>
<tr><td>戒</td>
<td>律</td>
<td>心</td>
</tr>
<tr><td>有</td>
<td>無</td>
<td>晝</td>
</tr></table>
<div class="lg regular"><div class='lg-row'>這些事　本來無　不可執住</div>
<div class='lg-row'>把萬法　放的下　自在縱橫</div>
</div><p>無有恐怖者。既心無罣礙。真常自然圓滿。更有甚麼恐怖之心。若到此地。悟得性空。東西不辨。南北不分。不被明暗所瞞。不被坊隅所當。不被陰陽所拘。不被造化所役。似此有甚憂苦可怕。有甚生死可怖。不與萬法為伴。常自獨行獨步。上天仰之無窮。入地去之無極。山河石壁。地水火風。於此往來。總無罣礙。側掌行千里。回程轉似飛。天地莫能拘。神鬼莫能測。喚作大覺金仙。何者是。不須覔火把燈尋。渴飲飢飡常對面。</p>

<table>
<tr><td rowspan="4">無有恐怖</td>
<td>心豁亮</td>
<td rowspan="4">無有恐怖</td>
<td>物不占</td>
</tr>
<tr><td>雜法滅</td>
<td>不受瞞</td>
</tr>
<tr><td>波浪盡</td>
<td>離顛倒</td>
</tr>
<tr><td>出苦海</td>
<td>彼岸邊</td>
</tr>
<tr><td rowspan="5">無有恐怖</td>
<td>明大義</td>
<td rowspan="5">無有恐怖</td>
<td>到安養</td>
</tr>
<tr><td>心中喜</td>
<td>得自然</td>
</tr>
<tr><td>逍遙樂</td>
<td>受用常</td>
</tr>
<tr><td>安身命</td>
<td>不落偏</td>
</tr>
<tr><td>可滿意</td>
<td>謝蒼天</td>
</tr></table>
<div class="lg regular"><div class='lg-row'>西方淨土人人有　不假修持<span class='corr'>已</span>現前</div>
<div class='lg-row'>諸上善人如見性　阿彌陀佛便同肩</div>
</div><p>遠離顛倒夢想者。若罣礙無恐怖絕。自然遠離顛倒夢想。仙師云。日間無想念。夜後少夢寐。釋云。夢因想生。想因夢生。世人只知合眼有夢。不識開眼也有夢。如何是開眼有夢。仙師云。假若金銀過北斗。大限來時一夢中。豈不是開眼也做夢。若要夢覺。直待無常。方省生前所作所為所貪所愛。一切萬緣。盡是一場春夢。只自<span class='corr'>己</span>一身也顧管不得。到此省時晚矣。若是有智之人。忽然自省自覺。無常到來。此貪欲愛樂。盡是輪迴之種。地獄之因。遠離顛倒。悟本性空。即知此身必無。古云。聖人無意無固。無必無我。無依無倚。無晦無明。無相無名。無強無弱。無穢無淨。無止無作。無任無滅。無默無言。絕思絕慮。一切語言道斷。心行處滅。大上曰。實無所得為化眾生。釋云。道妙幽微。不可得見。大顛云。死了燒了。無飢無渴。無寒無熱。無起無倒。無坐無眠。無六根。無九竅。無四百四病。無八萬四千蟲。永無顛倒。若不如是悟去。清淨界中纔一念。閻浮早通八千年。會得剎那間。不會塵沙劫。死死生生。展轉不覺。睡長夢而不醒。萬劫顛倒而無止。顛顛倒倒。死了又生。生了又死。夢醒又夢。睡覺又睡。迷中更迷。終無了期。若有人打得徹透得過。永免顛倒也。</p>

<table>
<tr><td rowspan="8">遠離顛倒</td>
<td>莫顧稍</td>
<td>守定自性根基牢</td>
</tr>
<tr><td>不作惡</td>
<td>罪山業海一齊消</td>
</tr>
<tr><td>凡情退</td>
<td>一切業緣不能縛</td>
</tr>
<tr><td>妄心無</td>
<td>自然魔境終須少</td>
</tr>
<tr><td>恩愛斷</td>
<td>枷鎻解脫樂淘淘</td>
</tr>
<tr><td>心明朗</td>
<td>閃開浮雲光爍爍</td>
</tr>
<tr><td>不隨相</td>
<td>破邪顯證智量高</td>
</tr>
<tr><td>無執法</td>
<td>微塵世界礙不著</td>
</tr></table>
<div class="lg regular"><div class='lg-row'>生死循還那箇迯　此心未了慢途勞</div>
<div class='lg-row'>時今不做輪迴夢　只走人間這一遭</div>
</div><p>究竟涅槃者。反自窮究<span class='corr'>己</span>身。盡是虗假。一日無常。盡皆敗壞。難以留戀。如是究竟則可矣。本來無此四大。因世人皆執有身。迷<span class='corr'>己</span>逐物。棄親向疎。認賊為子。妄將四大六根。為實。作種種業。受種種苦。輪迴萬劫。不覺不知。不能解脫。默然自省。如此日夜不離當念。自覺自照。細細參究。此六根五蘊。從塵劫<span class='corr'>已</span>來。本自無有名相。皆不可得。亦無成仙作佛。亦無六道四生。種種皆不可得。竟者盡也。到這裡。一槩平等。盡底掀翻。萬緣頓息。內外無餘。川老云。如斬一握絲。一斬一齊斷。又云。一拳打破化城關。一脚趯翻玄妙塞。南北東西任往來。休覔大悲觀自在。大顛云。離四句。絕百非。知見無見斯到涅盤。且涅盤無者非死也。乃是寂滅無生無死之謂也。太上云。湛然常寂。佛經云。生滅滅<span class='corr'>已</span>。寂滅為樂。寂者。寂然不動。滅者。諸法不生。實無生死也。且道無生無死。怎生模樣。莫聽聲不是相。識得虗空還一樣。</p>

<div class="lg regular"><div class='lg-row'>涅盤清淨無是非　能攬不如快些推</div>
<div class='lg-row'>狂言狐行童作戲　週迴不定轉得迷</div>
<div class='lg-row'>三灾非是天降予　皆因都是自尋得</div>
<div class='lg-row'>棄親向疎無才漢　逞強不順祖師機</div>
<div class='lg-row'>四十八願不當重　口念心安意有違</div>
<div class='lg-row'>祖祖相傳無為法　却將有為當真實</div>
<div class='lg-row'>凡所有相皆虗妄　連泥帶水非善逝</div>
<div class='lg-row'>龍蛇混雜千打閧　亂性之法難出期</div>
<div class='lg-row'>究竟自身元不有　更須放下莫愚痴</div>
<div class='lg-row'>涅盤路上無朋伴　大道無人我是誰</div>
</div><p>三世諸佛者。過去莊嚴劫一千佛。未來星宿劫一千佛。現在賢聖劫一千佛。三世三千佛。更有窮劫佛不可說。不可說。數量不可盡。此諸佛皆從修證所得。川老云。種瓜得瓜。種菓得菓。又云。一佛二佛千萬佛。各各眼橫兼鼻直。昔年曾種善根來。今日依前得渠力。道經云。種蘭得香。種粟得粮。為善降祥。為惡降殃。且三世諸佛。不修不得成。人身中亦有如此諸佛。變化不一。因習氣所昧。境物所障。自家迷了。却不認得。若於心無心。便是過去佛。寂然不動。便是未來佛。隨機接人。便是現在佛。清淨無染。便是離垢佛。出入無礙。便是神通佛。到處優游。便是自在佛。一心不昧。便是光明佛。道念堅固。便是不壞佛。各各諸佛自身俱有。說亦不能盡。變化多般。惟一真耳。過去未來現在。皆同一體。如虗空。不異相。不自相。不他相。非無相。非取相。不此岸。不彼岸。不中流。觀其寂滅。永不斷滅。若人如此頓悟。直下承當。迢迢空劫。盡在如今。放光動地。人法俱忘。不見有過去未來現在。究竟到盡無盡地。即是空。空我無我。我我尚不可得。空色亦無。三世自空。非識不滅。識性自空。前際後際中際亦空。休落空見。要見三世諸佛麼。咄。沿河休害渴。把餅莫言飢。</p>

<div class="lg regular"><div class='lg-row'>三世諸佛滿太虗　外相分別妙在一</div>
<div class='lg-row'>一是無極真空體　真空包裹天和地</div>
<div class='lg-row'>塵塵剎剎都是佛　箇箇心內發光輝</div>
</div>
<table>
<tr><td>人人都有如來意</td>
<td rowspan="4">眾生迷悶不得知</td>
</tr>
<tr><td>無極化身千百億</td>
</tr>
<tr><td>圓滿報身無善惡</td>
</tr>
<tr><td>清淨法身廣無邊</td>
</tr></table>
<div class="lg regular"><div class='lg-row'>有能覺得些子意　通天徹地透玄關</div>
<div class='lg-row'>遊行三界還本位　安分守<span class='corr'>己</span>實不虧</div>
<div class='lg-row'>無佛可做是天真　守真志滿無上得</div>
</div><p>依般若波羅蜜多故者。修行人須要智慧百種方便。去無始劫來習性。調和成一真之性。而登彼岸。若不見性。卒難成就。此句是三世諸佛之母十方諸佛依此修行。果行圓滿成等覺。若離此句修行。雖經多劫。久守勤苦。望成大道者。鮮矣。屬小乘法。墮在聲聞緣覺辟支佛。鬼仙人仙地仙有為之法。終不成就一切聖果。須當精進。存有能所依般若波羅蜜多法。得無上正真之道。唯此一事。若別修行。過此法者。無有是處。此是教外別傳。此法親見自性方乃傳授。千聖不傳。自悟自信。不容授記。圓頓之位。獨孤標法。參善知識。求問至人。憑師指示。有緣契悟。圓頓教沒人情。若有私心傳授。是外道法。有分付。有傳授。有得即有失。有教有授。盡是外道邪見。生死根本。仙師云。法有三千六百門。直須知有箇玄微處。不在三千六百門。仙佛祖師自修自證。本無語句。亦無一法與人。若有一法授記。不名釋迦。不喚道人。道本無言。只是教人自修自悟。說著不真。若被人教壞。急須吐去。大凡為人。須從自<span class='corr'>己</span>流出無量大義。用之無盡。上根之人。一聞千悟。具大總持。中下之機。多聞多不信。太上云。上士聞道。勤而行之。中士聞道。若存若亡。下士聞道大笑之。此乃難信之法。希有之事。</p>

<div class="lg regular"><div class='lg-row'>般若波羅蜜多故　箇箇要尋出身路</div>
<div class='lg-row'>無極大道透長安　放心穩便休恐怖</div>
<div class='lg-row'>望常久遠到地頭　明心得見無量壽</div>
<div class='lg-row'>三世諸佛赴龍華　恒沙如來無期數</div>
</div>
<table>
<tr><td rowspan="3">信心就是</td>
<td>安養國</td>
<td rowspan="3">信心</td>
<td colspan="2">就是真淨土</td>
</tr>
<tr><td>極樂天</td>
<td>善神謹</td>
<td rowspan="4">擁護</td>
</tr>
<tr><td>安身處</td>
<td>無極謹</td>
</tr>
<tr><td colspan="2">背祖忘恩不依教</td>
<td colspan="2">現在諸佛不</td>
</tr>
<tr><td colspan="2">破邪顯證不順情</td>
<td colspan="2">感動諸佛不</td>
</tr></table><p class="lg-abnormal"><div class='lg-row'>有理休學無行人　得道全憑陰隲助</div>
</p><p>得阿耨多羅三藐三菩提者。西天梵語也。阿耨言無。多羅言上。三藐言甚。三菩提言深。東土翻為無上甚深。又云成等正覺。此四箇字。須是親見。古云。見道方修道。不見復何修。一大藏經。說此四字不能盡。諸佛亦說不盡。三教聖賢皆修此四箇字。盡歸聖道。成等正覺。今人若能依此般若波羅蜜多。三藐三菩提法修行。廓然頓悟。親見無上甚深。自知當作仙佛。直超聖果。妙道虗空是祖宗。分真應化亦無窮。若人肯悟真常道。識得從前舊主公。</p>

<div class="lg regular"><div class='lg-row'>阿耨言無一體空　多羅言上獨為尊</div>
<div class='lg-row'>三藐言甚無為義　菩提言深道理精</div>
<div class='lg-row'>無上甚深四句偈　佛流在世立教門</div>
<div class='lg-row'>四句妙偈三藏母　一切修行盡包籠</div>
<div class='lg-row'>有人會得明四句　一法通時萬法通</div>
<div class='lg-row'>超生越死離苦趣　得了金剛不壞身</div>
<div class='lg-row'>脅枝打坐逍遙法　順席立禪自在工</div>
<div class='lg-row'>倚墻靠壁真羅漢　吸流呼嚧了道人</div>
<div class='lg-row'>不垢不淨無修證　不增不減是現成</div>
<div class='lg-row'>不生不滅無量壽　虗空現出活世尊</div>
</div><p>故知般若波羅蜜多者。因修行。得見無上甚深之道。知般若波羅蜜多之神力也。且過去諸佛慈悲怜憫眾生。百種智慧方便之力化人。使泥土木雕黃卷赤軸。說因說果。但以假名引導有情。將善惡報應之事。天堂地獄之說。使人改惡從善。離假歸真。聲聞緣覺十聖三賢諸佛地位。次第接引。仙師云。千里程途。逐步而進。釋云。千仞寶臺。非一圾而上。忽然自悟自見本性。超過諸佛位次。一超直入如來地。若不見性。向外馳求。終不成就。道云。千日學道。悟在一時。只這一時。便得輕快。諸上善人同歸一處。若是學解。就古人唾津。盡是外道邪見。生死各路。隨業受報。不可共語。豈不聞須菩提塵劫以前修行。直至釋迦會下解空第一智慧。請問四句偈。廓然頓悟。涕泪悲泣。自嘆云。前所得慧眼。未聞此經。三世諸佛皆從此經流出。如何是此經。雖然無一字。晝夜放光明。</p>

<div class="lg regular"><div class='lg-row'>般若者　省回頭　抽胎換骨</div>
<div class='lg-row'>悟無生　答根本　別換身心</div>
<div class='lg-row'>談論話　比尋常　伶牙俐齒</div>
<div class='lg-row'>心明了　知前後　無所不通</div>
<div class='lg-row'>天開霧　退浮雲　光明出現</div>
<div class='lg-row'>似尋常　地泉湧　百草重生</div>
<div class='lg-row'>走獸欣　飛禽喜　空中展翅</div>
<div class='lg-row'>滿山川　花開放　見性明心</div>
<div class='lg-row'>波羅者　因的聲　虗空粉碎</div>
<div class='lg-row'>見親娘　鐵面皮　元是無生</div>
<div class='lg-row'>猶如似　一輪紅　乾坤普照</div>
<div class='lg-row'>盡十方　遍法界　無點昏雲</div>
<div class='lg-row'>千七百　玄妙門　門門劈破</div>
<div class='lg-row'>遍大地　葛藤窩　連土除根</div>
<div class='lg-row'>絕輪迴　證金身　工圓果滿</div>
<div class='lg-row'>轉法輪　救濟俺　出離迷津</div>
<div class='lg-row'>累劫中　苦修行　堅心不退</div>
<div class='lg-row'>若不是　真實行　怎敢天宮</div>
<div class='lg-row'>在凡夫　本不少　自為八兩</div>
<div class='lg-row'>入聖位　本不增　依舊半斤</div>
<div class='lg-row'>本不生　本不滅　妄生顛倒</div>
<div class='lg-row'>但回光　肯返照　箇箇圓成</div>
</div><p>是大神呪者。人人具有。不修難明。神呪亦是眾生心地法門。有大神道。通云。心有主宰。萬邪難侵。儒云。心正可以辟邪。度人經云。萬邪不干。神明護門。能驅邪立正。變死人作活人。改魔境為仙境。頭頭示現。物物全彰。信手拈來。百無妨礙。此大神呪。舉心動念。鬼精滅爽。返本還源。外道魂驚。精靈伏匿。此密呪也。神通并妙用。何處不相隨。有大威神力。仗劒邪魔息。不離方寸地。同居人不識。</p>

<div class="lg regular"><div class='lg-row'>是大神呪有功能　智慧般般物物通</div>
<div class='lg-row'>未曾開口先知覺　性如寒潭徹底清</div>
<div class='lg-row'>難量難測真空體　千變萬化顯靈根</div>
<div class='lg-row'>諸佛命脉風不透　撥開心地正妙門</div>
<div class='lg-row'>一段清虗為大理　有相身中無相身</div>
<div class='lg-row'>猫不成來畫不就　無為三昧鬼難明</div>
<div class='lg-row'>巍巍不動安身處　普光三昧照魔精</div>
<div class='lg-row'>凡聖同居憑柱杖　魔來侵害休順情</div>
<div class='lg-row'>箇裏本無元字脚　空中誰敢強安名</div>
<div class='lg-row'>等閑點出金剛眼　照破魔王八萬程</div>
</div><p>是大明呪者。一點靈光。自然晁耀。照徹十方。射透三界。山河大地無有隔礙。過於日月。無處不照。呂祖云。一點心燈焰焰生。不勞挑剔朗然明。得來照破人間暗。獨放寒光滿太清。木性彌陀一段光。揚眉竪目亮堂堂。晝夜常明無間斷。時時不昧現西方。巍巍一朵紫金蓮。垂光萬道照大千。悟知極樂剎剎現。了達淨土在目前。</p>

<table>
<tr><td rowspan="6">是大明呪</td>
<td>現金光</td>
<td rowspan="6">是大明呪</td>
<td>照十方</td>
</tr>
<tr><td>心發朗</td>
<td>亮堂堂</td>
</tr>
<tr><td>川山海</td>
<td>無遮攔</td>
</tr>
<tr><td>通天眼</td>
<td>耀空蒼</td>
</tr>
<tr><td>光一體</td>
<td>在天端</td>
</tr>
<tr><td>週圍照</td>
<td>不落偏</td>
</tr></table>
<div class="lg regular"><div class='lg-row'>日月往來明又暗　無明無暗自<span class='corr'>己</span>光</div>
<div class='lg-row'>兩輪日月天地眼　未曾初分光在前</div>
<div class='lg-row'>光中化佛無數億　都合無極體相連</div>
<div class='lg-row'>神通化現能改變　清淨法身道理全</div>
</div><p>是無上呪者。得見自<span class='corr'>己</span>光明。照見從前黑暗。無有能極者。此神呪最上。無過於此。是為第一。一切諸法。皆不出於心呪也。光明洞耀。普照十方。包含法界。獨古乾坤。將別神呪。要過此呪。終不能及。是無上呪者。道云。心是眾之王。釋云。心是法中王。只這一件王不動。萬姓自安。心若不亂。諸邪不起。</p>

<table>
<tr><td rowspan="8">是無上呪</td>
<td>一段空</td>
<td rowspan="8">是無上呪</td>
<td>未曾分</td>
</tr>
<tr><td>無南北</td>
<td>無西東</td>
</tr>
<tr><td>無上下</td>
<td>內外同</td>
</tr>
<tr><td>無日月</td>
<td>無暗明</td>
</tr>
<tr><td>無凡聖</td>
<td>無人倫</td>
</tr>
<tr><td>無今古</td>
<td>無始終</td>
</tr>
<tr><td>先天母</td>
<td>獨為尊</td>
</tr>
<tr><td>無極道</td>
<td>大極身</td>
</tr></table>
<div class="lg regular"><div class='lg-row'>太極元是無極體　無極元是大極根</div>
<div class='lg-row'>太極始初分兩儀　清濁升降天地踪</div>
<div class='lg-row'>陽為父來陰為母　聚集成形化為人</div>
<div class='lg-row'>三才變化無窮盡　枝枝葉葉到如今</div>
</div><p>是無等等呪者。此呪無有等齊也。不可說不可比。無有邊際。此呪世間少時說著難信。須是親見明徹。識此呪也。這呪放開包裹太虗空。收來難立纖毫物。此呪最玄最妙。最尊最貴。最大最深。是自<span class='corr'>己</span>心呪也。無縫塔前分明舉。不透玄關錯過多。明明一句包凡聖。中間自有古彌陀。前生不修今不知。萬丈玄門過客希。有人但能歸向者。定證圓明與佛齊。</p>

<div class="lg regular"><div class='lg-row'>是無等等呪希奇　名揚寶號晃太虗</div>
<div class='lg-row'>一段金光明耀耀　輝天鑒地照昏衢</div>
<div class='lg-row'>神通廣大無極呪　諸般等呪不能倍</div>
<div class='lg-row'>此呪即是諸呪母　舉心動念呪現出</div>
</div>
<table>
<tr><td/>
<td colspan="3">包天裹地陀羅泥</td>
</tr>
<tr><td/>
<td colspan="3">神離鬼爽不敢欺</td>
</tr>
<tr><td rowspan="4">有人持誦靈驗呪</td>
<td rowspan="4">推碎</td>
<td>魑魅</td>
<td rowspan="4">化為灰</td>
</tr>
<tr><td>魍魎</td>
</tr>
<tr><td>妖魔</td>
</tr>
<tr><td>精恠</td>
</tr>
<tr><td/>
<td colspan="3">化獄消灾脫輪迴</td>
</tr></table><p>能除一切苦者。佛祖出現於世。設種種方便。救度群迷。同出火院。若有智慧之人。諦聽大道之言。只究心地。莫去傍求。初則打掃潔淨。去累劫之習性。大顛云。開池不待月。池成月自來。修行人先要心地清淨。自然道生。儒云。以禮制心。釋云。在於閑處。收攝其心。道云。降心絕念。三教聖人只教眾生心間清虗。心若無染。自然見性。若得見性。永免輪迴。更不受生。得不死不生之道。且從上諸佛諸聖。久受勤苦。方得見性。心心念念處處逢渠。且道末後向甚麼處去。不省處處迷歸路。悟來時時在本鄉。</p>

<table>
<tr><td>能除一切苦便無</td>
<td rowspan="7">超出三界免三塗</td>
</tr>
<tr><td>為法忘軀離五欲</td>
</tr>
<tr><td>五濁煉徹真金體</td>
</tr>
<tr><td>五戒不犯難轄管</td>
</tr>
<tr><td>無福無罪非五刑</td>
</tr>
<tr><td>五蘊空處無凡聖</td>
</tr>
<tr><td>五常不缺為大德</td>
</tr></table>
<div class="lg regular"><div class='lg-row'>世事忙忙無盡期　火宅慌慌苦不知</div>
<div class='lg-row'>若還信受諸佛語　火坑變做白蓮池</div>
<div class='lg-row'>穢土濁世苦娑婆　無始以來造業多</div>
<div class='lg-row'>明宗返悟圓空性　翻身跳出死生窩</div>
</div><p>真實不虗者。是真實法語。非虗華之言。一切諸佛說此呪。度脫有情。不是異語。不是謙言。永嘉云。證實相。無人法。剎那滅却阿毗業。凡所有相。皆是虗妄。惟此無相之相。是真實之相。大千俱壞。此相不壞。因甚不壞。道有云。有形終是假。無相是真人。又云百骸俱消散。一物鎮長靈。道經度人經云。元始懸一寶珠大如黍米。在空玄之中。佛經云。我有無價寶珠。繫在衣裏。日夜推究。忽然見牟尼寶珠。又云。牟尼珠人不識。如來藏裏親收得。然雖如是。見道易。守道難。要見此珠麼。圓陀陀。光爍爍。轉轆轆。活潑潑。常對面。不可捉。</p>

<div class="lg regular"><div class='lg-row'>真實不虗佛流恩　直指四呪教人行</div>
<div class='lg-row'>普天匝地無極道　十方世界任縱橫</div>
<div class='lg-row'>我師未明難入理　不得真傳無投奔</div>
<div class='lg-row'>受了一十三年苦　推開萬法不納心</div>
<div class='lg-row'>提起空來不放捨　無邊境界盡參通</div>
</div>
<table>
<tr><td rowspan="3">空空還有不空處</td>
<td rowspan="3">真空元是</td>
<td>舊家風</td>
</tr>
<tr><td>不壞身</td>
</tr>
<tr><td>萬聖根</td>
</tr></table><p class="lg-abnormal"><div class='lg-row'>知因背向歸本地　燈燈相續一同明</div>
</p><p>故說般若波羅蜜多呪者。因修行到此。知般若之功。最能最勝最大。此句結前種種方便。具大總持。同歸一心。古云。應觀法界性。一切惟心造。仙真云。善惡存亡總在心。大顛云。迷者為含藏識。死後作毒蛇。悟者為秘密神呪。得無生法。如來有密語。迦葉不隱藏。此神呪。若人專心受持。功行圓滿。常持此呪。鬼神遠離。諸天寂聽常懽喜。</p>

<table>
<tr><td rowspan="4">般若</td>
<td>寬</td>
<td rowspan="4">智慧</td>
<td>闊</td>
<td>神通廣大</td>
</tr>
<tr><td>海</td>
<td>深</td>
<td>變化無窮</td>
</tr>
<tr><td>玄</td>
<td>妙</td>
<td>難量難測</td>
</tr>
<tr><td>清</td>
<td>靜</td>
<td>無點微塵</td>
</tr>
<tr><td rowspan="4">波羅</td>
<td>得</td>
<td rowspan="4">彼岸</td>
<td>到</td>
<td>守真志滿</td>
</tr>
<tr><td>實</td>
<td>在</td>
<td>得見無生</td>
</tr>
<tr><td>平</td>
<td>穩</td>
<td>巍巍不動</td>
</tr>
<tr><td>安</td>
<td>然</td>
<td>得了深根</td>
</tr></table>
<table>
<tr><td rowspan="18">有一箇</td>
<td>陰陽</td>
<td>誰</td>
</tr>
<tr><td>三界</td>
<td>那</td>
</tr>
<tr><td>世界</td>
<td>誰</td>
</tr>
<tr><td>天地</td>
<td>那</td>
</tr>
<tr><td>大千根</td>
<td>誰</td>
</tr>
<tr><td>萬物</td>
<td>那</td>
</tr>
<tr><td>日月</td>
<td>誰</td>
</tr>
<tr><td>男女</td>
<td>那</td>
</tr>
<tr><td>五谷</td>
<td>誰人知道</td>
</tr>
<tr><td>無當母</td>
<td>那箇知聞</td>
</tr>
<tr><td>三教母</td>
<td>誰</td>
</tr>
<tr><td>諸佛母</td>
<td>那</td>
</tr>
<tr><td>藏經母</td>
<td>誰</td>
</tr>
<tr><td>諸字母</td>
<td>那</td>
</tr>
<tr><td>活彌陀</td>
<td>誰</td>
</tr>
<tr><td>活菩薩</td>
<td>那</td>
</tr>
<tr><td>活神仙</td>
<td>誰</td>
</tr>
<tr><td>諸佛祖</td>
<td>那</td>
</tr></table><p>即說呪曰者。是起根立天地之祖。諸佛之母。窮天地無更改。萬劫鎮常存。故曰。名為四呪。用心持誦。不離左右。順念逆念。世間一切所求。無不隨應。十二時中不可忘却。休教錯認了。諸呪不能比也。萬聖千賢在<span class='corr'>己</span>身。休教昧了本來真。因何苦勸重重舉。一翻提起一翻新。</p>

<div class="lg regular"><div class='lg-row'>即說呪曰細校量　撥草尋踪識根源</div>
<div class='lg-row'>我今認得真空祖　普復三千及大千</div>
<div class='lg-row'>有用現光不見體　明空稱讚法中王</div>
</div>
<table>
<tr><td>陰陽二氣</td>
<td rowspan="9">空裏現</td>
<td rowspan="9">真空元是法中王</td>
</tr>
<tr><td>天地乾坤</td>
</tr>
<tr><td>日月星辰</td>
</tr>
<tr><td>山河天地</td>
</tr>
<tr><td>草木叢林</td>
</tr>
<tr><td>古聖先賢</td>
</tr>
<tr><td>地水火風</td>
</tr>
<tr><td>四時八節</td>
</tr>
<tr><td>五谷田苗</td>
</tr>
<tr><td>綾羅布絹</td>
<td rowspan="3">空裏現</td>
<td rowspan="3">真空元是法中王</td>
</tr>
<tr><td>金銀財寶</td>
</tr>
<tr><td>珍饈百味</td>
</tr></table><p>揭諦揭諦者。人空法空。人法俱空。二空全忘也。道云。身心不動之後。復有無極真機。洞山云。人牛不見杳無踪。月色光含萬象空。且人空者。只是教人忘形忘體。法空者。只是教人忘情忘念。萬法俱損。善惡俱敗。不執<span class='corr'>己</span>身。不著於相。忽然外不知有<span class='corr'>己</span>身。內不知有<span class='corr'>己</span>心。遠不知有諸物。到這裡。脫體全忘。自然有箇受用處。皆是自然之理也。</p>

<div class="lg regular"><div class='lg-row'>揭諦揭諦人法空　兩頭不執休住心</div>
<div class='lg-row'>一物不定為玄妙　萬境難拘義消停</div>
</div>
<table>
<tr><td>真空無踪形有相</td>
<td rowspan="3">告白知因體順情</td>
</tr>
<tr><td>箇裏本無元字脚</td>
</tr>
<tr><td>本來面目難猫畫</td>
</tr></table>
<div class="lg regular"><div class='lg-row'>我順人情天不祐　你順人情滅教門</div>
<div class='lg-row'>大家到頭無好處　閉了賢門無投奔</div>
</div>
<table>
<tr><td>諸佛</td>
<td rowspan="3">慈心發弘願</td>
<td rowspan="3">狐疑不信背了思</td>
</tr>
<tr><td>菩薩</td>
</tr>
<tr><td>祖師</td>
</tr></table>
<table>
<tr><td>護善遮惡</td>
<td rowspan="3">難酬報</td>
<td rowspan="3">謬誦此經墮沉淪</td>
</tr>
<tr><td>棄恩背德</td>
</tr>
<tr><td>粉骨碎身</td>
</tr></table><p>波羅揭諦者。到空無所空是也。仙師云。既無所空徹底淨。虎眼禪師云。不識亦空著所空。若是既無所空。得到彼岸。若到彼岸。其彼岸。亦須離而再進。古云。百尺竿頭進一步。諸佛菩薩現全身。且道是箇甚麼物。○認得麼。他也轉。你也轉。對著面尋不見。若得見成一片。</p>

<div class="lg regular"><div class='lg-row'>波羅揭諦復重徵　寸心不昧見金容</div>
<div class='lg-row'>觸目對揚真般若　山河全露法王身</div>
</div>
<table>
<tr><td>十方照徹</td>
<td/>
<td>華藏世界</td>
<td/>
</tr>
<tr><td>百草頭邊</td>
<td/>
<td>翠竹黃華</td>
<td>我現身</td>
</tr>
<tr><td>多寶佛塔</td>
<td/>
<td>無縫寶塔</td>
<td/>
</tr>
<tr><td>淨土就是</td>
<td>本來面</td>
<td>西方就是</td>
<td>本來人</td>
</tr>
<tr><td>極樂就是</td>
<td/>
<td>家鄉就是</td>
<td/>
</tr>
<tr><td>安身就是</td>
<td/>
<td>立命就是</td>
<td/>
</tr>
<tr><td>不生不滅</td>
<td>本來面</td>
<td>不垢不淨</td>
<td>本來人</td>
</tr>
<tr><td>不增不減</td>
<td/>
<td>無量壽佛</td>
<td/>
</tr></table>
<div class="lg regular"><div class='lg-row'>這些便是假名號　除了假名得縱橫</div>
<div class='lg-row'>豁開透地通天眼　眼目就是本來人</div>
</div>
<table>
<tr><td>金剛寶劒</td>
<td rowspan="2">本來面</td>
<td>能掃萬法</td>
<td rowspan="4">本來人</td>
</tr>
<tr><td>真經就是</td>
<td>無字就是</td>
</tr>
<tr><td colspan="2">本來面目無名號</td>
<td>無名就是</td>
</tr>
<tr><td colspan="2">還見四句親切處</td>
<td>四句原是</td>
</tr></table>
<div class="lg regular"><div class='lg-row'>本來面目無四句　萬法歸一無二門</div>
<div class='lg-row'>一切萬物心變化　本無一物得安寧</div>
</div><p>波羅僧揭諦者。是諸佛清淨境界也。五慾塵勞染污不得。如仙佛慈愍眾生。隨機應化。救度群迷。在異類中。真假不辨。凡聖同居。逆行順行。不能測量。如月在水。應現千江。本是一月普攝。豈有二也。故經云。合光塵不染。三界獨為尊。清淨境界沒思量。不染纖塵是道場。試觀十五三更月。影現千江百不妨。</p>

<table>
<tr><td>波羅僧揭</td>
<td rowspan="11">盡解脫</td>
<td>今日學好</td>
<td rowspan="11">業消磨</td>
</tr>
<tr><td>廣行方便</td>
<td>多積陰隲</td>
</tr>
<tr><td>公道平等</td>
<td>常懷仁義</td>
</tr>
<tr><td>聽其天命</td>
<td>迴頭訪賢</td>
</tr>
<tr><td>修心養性</td>
<td>悟入玄門</td>
</tr>
<tr><td>敬奉朝延</td>
<td>遵守法度</td>
</tr>
<tr><td>孝順爺娘</td>
<td>和陸鄉親</td>
</tr>
<tr><td>存心忍耐</td>
<td>凡事儘讓</td>
</tr>
<tr><td>弟兄和美</td>
<td>安分守<span class="corr">己</span></td>
</tr>
<tr><td>守真志滿</td>
<td>不殺生靈</td>
</tr>
<tr><td>齊戒久遠</td>
<td>不退道心</td>
</tr></table><p>菩提薩婆訶者。菩提為初。薩婆訶是末。且修行人起初先須發菩提心。勇猛精進。日夜為道。古云。道念若還比雜念。成仙作佛<span class='corr'>已</span>多時。只是學人不肯驀直便行。三心二意故不能到。仙師云。數他堠子却不行。口念長安心不徹。若是有志底人。一刀兩段修道學佛。更無退轉。久守不怠。忽然悟道達本性空。即得菩提。超出三界。了無所了。得無所得。蕩然清淨。則到極樂之所。受用無盡。故曰薩婆訶。且道行到甚地面。是徹頭處。水窮山處盡。寸草不生時。省得麼。先發菩提一片心。次教萬慮不相侵。直教鑽透虗空髓。拔出從前治病針。</p>

<div class="lg regular"><div class='lg-row'>菩提發心初開華　薩婆結果甚堪誇</div>
<div class='lg-row'>滿盤拖出舍利子　箇箇天生瑞氣發</div>
<div class='lg-row'>牟尼清淨離凡世　神機威力越塵剎</div>
<div class='lg-row'>祖居元是無相國</div>
</div>
<table>
<tr><td>諸佛</td>
<td rowspan="11">行行先結果</td>
<td rowspan="11">歸家入會赴龍華</td>
</tr>
<tr><td>菩薩</td>
</tr>
<tr><td>祖師</td>
</tr>
<tr><td>聖賢</td>
</tr>
<tr><td>上人</td>
</tr>
<tr><td>報恩</td>
</tr>
<tr><td>知因</td>
</tr>
<tr><td>僧尼</td>
</tr>
<tr><td>男女</td>
</tr>
<tr><td>惡人</td>
</tr>
<tr><td>善人</td>
</tr>
<tr><td>學好行行</td>
<td rowspan="6">先結果</td>
<td rowspan="6">歸家入會赴龍華</td>
</tr>
<tr><td>經商行行</td>
</tr>
<tr><td>念佛行行</td>
</tr>
<tr><td>誦經行行</td>
</tr>
<tr><td>知根達本</td>
</tr>
<tr><td>參透無法</td>
</tr></table><p>心經註解。三教言談。妙義無物安。撥開萬法。直指單傳。明心見性。返本還源。不離方寸。法身廣無邊。</p>
<p>註經<span class='corr'>已</span>畢更留一篇。請晚學同志。詳覽研窮。</p>

<div class="lg regular"><div class='lg-row'>修行且要自分明　莫把身心枉用工</div>
<div class='lg-row'>平生若不洗心地　坐斷山根總是空</div>
<div class='lg-row'>是心是法心是佛　是佛是法佛是心</div>
<div class='lg-row'>天堂地獄由心造　萬法不出主人公</div>
<div class='lg-row'>凡不減退聖不增　分明八兩是半斤</div>
<div class='lg-row'>堂前無草休掃地　鏡上無塵莫用工</div>
<div class='lg-row'>有人會得真實意　休去他方問別人</div>
</div><p>祖師心性訣。證盟功德云。一切罪業根。即是由心造。學道不修性。萬年無究竟。通看世上人。幾箇分邪正。口即說無為。心裏懷詛侫。不信真空法。執著修持行。欲成聖賢身。先去貪嗔病。說心不識心。說性不識性。假使共商量。舉意要爭競。為勸善緣人。堅心須諦聽。念却五車書。不如修心性。性是真空心。心是妙覺性。妙性與空心。本性元清淨。清淨無人我。人我豈識性。思量四大色身。幾箇得知來去。從根至本思量。實即令人思慮。來即隨緣而來。去即隨緣而去。死即四大分張。生即依前積聚。積聚地水火風。輪迴生來死去。修心漸近真空。平等名為甘露。若能迴換身心。便是修行門戶。思量上古先賢。盡是從迷入悟。依隨道德為師。瞻仰虔誠父母。痴心若入輪迴。永無生天道路。真智微妙真空。更不迴頭譬喻。心中自有真佛。尋覔何須遠去。其間言語是誰。行步是誰行步。耳內誰聽音聲。眼內是誰觀覷。鼻內誰嗅誰香。口裏誰分甜苦。是誰愛衣羨食。阿誰嫌貧戀富。行住坐臥由誰。靈性溫柔四句。色身即是舍房。五眼廳堂門戶。若能不壞不崩。我即中間且住。安樂無害無灾。是我神明防護。有我早道僂儸。無我便無憑據。聞得如是強徤。勸汝早須省悟。思量四大色身。實為不能堅固。須是自<span class='corr'>己</span>勤修。道即從師而悟。佛即不度眾生。究竟眾生自度。人生向死便死。死後知歸何處。四大當下分張。骨肉化為泥土。聞我未去中間。便好修心覺悟。覺取真空妙道。更莫輪迴受苦。若能得知本源。性是西方佛祖。</p>

<div class="lg regular"><div class='lg-row'>妙法源流古至今　眾生自染受諸塵</div>
<div class='lg-row'>修善若無出世法　枉念彌陀過一生</div>
<div class='lg-row'>天上天下無物比　包天裹地獨為尊</div>
<div class='lg-row'>不是聰明伶俐漢　愚痴眾生不得惺</div>
<div class='lg-row'>法寶傳流救十方　佛言佛語細參詳</div>
<div class='lg-row'>救度大眾皈淨土　休入陰司受恓惶</div>
<div class='lg-row'>人身得處最為難　莫把浮生當等閑</div>
<div class='lg-row'>須藉心經三昧力　直教打破死生關</div>
</div><p>又曰心經者。是諸佛之骨髓。菩薩之命脉。祖師之大義。三教之道理。修行之門戶。萬物之根基。一切法中之王。藏經之母。人能虔誠念此心經。勝看一覽大藏。解其義者。超生越死。兔地獄。脫輪迴。皈本源。入無為。譬喻天平真假相對。不錯毫釐。明心見性。真實不虗。</p>

<div class="lg regular"><div class='lg-row'>上和下睦心中處　左達右對自心呈</div>
<div class='lg-row'>前瞻後視心中盻　應遍十方自心明</div>
<div class='lg-row'>腔裏無物神通現　斯即涅槃心非心</div>
<div class='lg-row'>這是吾師傳妙法　餘外並無一點情</div>
</div><p>老君曰。若夫修道。先觀其心。心為神主。動靜從心。心動無靜。不動了真。心為禍本。心為道宗。不動不靜。無想無存。無心無動。有動從心。了心真性。了性真心。心無所住。住無所心。了無執住。無執轉真。空無空處。空處了真。五從無量劫來。觀心得道。乃至虗無。有何所得。為諸眾生。強名得道。吾觀眾生。不了其心。徒勞浩劫。虗役其神。於心無了。永劫沉淪。依吾經教。逍遙抱真。</p>

<div class="lg regular"><div class='lg-row'>釋迦七七表此義　三十三代無別因</div>
<div class='lg-row'>六祖以後無接續　廣傳雜念當修行</div>
<div class='lg-row'>不明心性非道理　我師苦行直搜根</div>
<div class='lg-row'>參透虗空不放捨　劈破玄門針對針</div>
<div class='lg-row'>初立世界佛掌教　毗婆尸佛早留心</div>
<div class='lg-row'>直至如今不得妙　吾乃杳冥續慧燈</div>
<div class='lg-row'>慧燈不滅魔難入　智鏡常明夢不侵</div>
<div class='lg-row'>不依正教瞌睡漢　從他萬劫自昏沉</div>
<div class='lg-row'>三塗永息常時苦　六趣休隨汩沒因</div>
<div class='lg-row'>恒沙含識悟真如　一切有情登彼岸</div>
<div class='lg-row'>乃至虗空世界盡　眾生及業煩惱盡</div>
<div class='lg-row'>如是四法廣無邊　願今迴向亦如是</div>
</div>
<p class='juan'>䦚通顯道甚深功德寶卷下<span class='note-inline'>(終)</span></p></div>
<div class='div-w'>
<div class="lg regular"><div class='lg-row'>心經原是佛心印　熟讀心經便入機</div>
<div class='lg-row'>欲識真空無色相　全憑智慧作階梯</div>
<div class='lg-row'>會中大眾潛心究　教外斯民任意歸</div>
<div class='lg-row'>樹葉河沙俱證道　同登彼岸力家宜</div>
<div class='lg-row'>施財弘經大慈心　不住有無名相存</div>
<div class='lg-row'>前後體空君子德　婪謗護斷昧心人</div>
<div class='lg-row'>自<span class='corr'>己</span>心無隔礙處　纔是知恩報德人</div>
<div class='lg-row'>佛祖光明週圍照　不教人在暗中行</div>
</div><p>大明萬曆拾壹年歲在癸未玖月吉旦。嗣祖比丘慧定。勸化善信。命工鋟梓印施。普資恩有見聞解悟。同登彼岸。此經板在福建省城華林法堂刊行。</p>
</div>
</div><!-- end of div[@id='body'] -->
</body></html>