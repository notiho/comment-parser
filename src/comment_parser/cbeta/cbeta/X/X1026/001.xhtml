<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>賢首五教斷證三覺揀濫圖</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1026
<p class='juan'><a id='mulu1' />賢首五教斷證三覺揀濫圖</p><p class="byline">清浙水慈雲沙門續法集</p><p class="byline">門人嚴指較</p>
<div class='div-other'><a id='mulu2' /><p>東傳三藏。迨唐始足。列祖判教。賢首方周。良由典誥既多。知見自廣。約義判教。備所未備。是以後後勝於前前。賢首二十餘部。清涼五十餘部。圭山十餘部。皆詳教觀斷證。況五教斷證。原出經論。前尚未來。後盡流至。人未之察。反曰無斷無證。豈不屈抑佛祖也歟。<span class='note-inline'>(續法)</span>痛心。遂準賢宗諸大部中。錄出斷證。排圖貫線。庶使學者。於一家判釋。明如指掌。無纖疑滯。果能從小發心。至圓妙覺。於中一一解行無謬。畢得斷執障於蓮華藏剎。證法界於毗盧性海。漸歷頓超。又何難哉。此亦略示其梗槩耳。若欲委明。宣閱教儀諸書　三覺　三五位別。一覺性同。但能悟知。頓圓妙覺。</p>
<p style="margin-left:1em">本覺位。五教俱不覺。圓覺位。小則羅漢辟支佛位。後四俱妙覺。始覺位。從發心極於等覺。此中復有三位。一。名字覺位。小發心至停心。始等俱十信。二。相似覺位。小別相至世第一。後四俱三賢四加。三。隨分覺位。小初果至三果。始等俱十地等覺。其間高下階降不等。亦隨當教斷證以釋。故此三覺五位。能判教相之權實也。</p>
</div>
<div class='div-other'><a id='mulu3' />
<p class='h1'>一乘不共教無盡妙覺根本佛性無障礙法界</p></div>
<div class='div-other'><a id='mulu4' /><div><img src='../images/X58p0697_01.gif' alt='X58p0697_01.gif' /></div>
</div>
<div class='div-other'><a id='mulu5' />
<p class='h1'>○圓教<span class='note-inline'>(此教斷證。如拆錦花。如鎔金獅)</span></p><p style="margin-left:3em"><span class='note-inline'>(初住至妙。品數準終。但此三地。超頓妙覺。便有六十二品)</span>。</p>

<div class='div-other'><a id='mulu6' />
<p class='h2'>〔本〕</p>
<ul class="">
<li>不覺<span class="note-inline">(謂不覺法界性也)</span></li>
</ul></div>
<div class='div-other'><a id='mulu7' />
<p class='h2'>〔名字〕</p>
<ul class="">
<li>發心<span class="note-inline">(謂發普賢廣大行願心也)</span></li>

<li>初信<span class="note-inline">(除我執分別俱生現。與小初果。始初地。終初住頓七信齊)</span></li>

<li>七信<span class="note-inline">(除法執分別俱生現。與小四果。始七地。終七住。頓初住齊)</span></li>

<li>九信<span class="note-inline">(伏二執分別俱生麤種。與始妙覺。終二行。頓七住齊)</span></li>

<li>十信<span class="note-inline">(伏二執分別俱生細種。與終十行。頓十住齊上皆明圓伏中伏斷。下方圓斷也)</span></li>
</ul></div>
<div class='div-other'><a id='mulu8' />
<p class='h2'>〔相似〕</p>
<ul class="">
<li>初住<span class="note-inline">(除二執分別俱生麤種。與終初向。頓初行齊)</span></li>

<li>十住<span class="note-inline">(除二執分別俱生細種。與終十向。頓十行齊)</span></li>

<li>初行<span class="note-inline">(圓斷二執分別俱生現種盡。更斷習氣一分。與終初地。頓初向齊)</span></li>

<li>初向<span class="note-inline">(圓斷二執習氣十一分。與終等覺。頓初地齊)</span></li>

<li>十向<span class="note-inline">(圓斷習氣二十分與頓十地齊)</span></li>

<li>四加<span class="note-inline">(圓斷十向習盡。進斷初地習氣)</span></li>
</ul></div>
<div class='div-other'><a id='mulu9' />
<p class='h2'>〔隨分〕</p>
<ul class="">
<li>初地<span class="note-inline">(圓斷習氣二十一分。與頓等覺齊)</span></li>

<li>二地<span class="note-inline">(圓斷習氣二十二分。與頓妙覺齊)</span></li>

<li>三地<span class="note-inline">(圓斷習氣二十三分。頓教不知名目)</span></li>

<li>等覺<span class="note-inline">(圓斷習氣三十一分。進斷佛地習氣一分)</span></li>
</ul></div>
<div class='div-other'><a id='mulu10' />
<p class='h2'>〔圓〕</p>
<ul class="">
<li>妙覺<span class="note-inline">(圓斷二執無盡現種習盡。在無障礙法界土。成無障礙法界佛。坐普融無盡師子座。說緣起法界法令偏教三乘并上上根凡夫外道轉偏成圖也)</span></li>
</ul></div></div>
<div class='div-other'><a id='mulu11' />
<p class='h1'>○頓教<span class='note-inline'>(此教斷證。如狂迷歇。如睡夢覺)</span></p><p style="margin-left:3em"><span class='note-inline'>(本品準前。此中三地。亦超終妙。增成五十二品)</span>。</p>

<div class='div-other'><a id='mulu12' />
<p class='h2'>〔本〕</p>
<ul class="">
<li>不覺<span class="note-inline">(謂不覺真如性也)</span></li>
</ul></div>
<div class='div-other'><a id='mulu13' />
<p class='h2'>〔名字〕</p>
<ul class="">
<li>發心<span class="note-inline">(謂發內證聖智心也)</span></li>

<li>初信<span class="note-inline">(伏二執分別俱生現。與小加行。始第一。終十信齊)</span></li>

<li>七信<span class="note-inline">(除我執分別俱生現。與小初果。始初地。終初住齊)</span></li>
</ul><p style="margin-left:3em"><span class='note-inline'>(上皆頓伏。向下皆頓斷中明伏斷也)</span>。</p>
</div>
<div class='div-other'><a id='mulu14' />
<p class='h2'>〔相似〕</p>
<ul class="">
<li>初住<span class="note-inline">(除法執分別俱生現。與小四果。始七地。終七住齊)</span></li>

<li>七住<span class="note-inline">(伏二執分別俱麤種。與始妙覺。終二行齊)</span></li>

<li>十住<span class="note-inline">(伏二執分別俱生細種。與與終十行齊)</span></li>

<li>初行<span class="note-inline">(除二執分別俱生麤種。與終初向齊)</span></li>

<li>十行<span class="note-inline">(除二執分別俱生細種。與終十向齊)</span></li>

<li>初向<span class="note-inline">(頓斷二執分別俱生現種盡。更斷習氣一分。與終初地盡)</span></li>

<li>十向<span class="note-inline">(頓斷二執習氣十分。與終十地齊)</span></li>

<li>四加<span class="note-inline">(斷前十向習盡。進伏初地習氣)</span></li>
</ul></div>
<div class='div-other'><a id='mulu15' />
<p class='h2'>〔隨分〕</p>
<ul class="">
<li>初地<span class="note-inline">(頓斷斷習氣十一分。與終等覺齊)</span></li>

<li>二地<span class="note-inline">(頓斷習氣十二分。與終妙覺齊三地<span class="corr">已</span>去。終教不知名目)</span></li>

<li>等覺<span class="note-inline">(頓斷習氣二十一分。進斷佛地習氣一分)</span></li>
</ul></div>
<div class='div-other'><a id='mulu16' />
<p class='h2'>〔圓〕</p>
<ul class="">
<li>妙覺<span class="note-inline">(頓斷二執現種習盡。在法性土。成法性佛。坐虗空座。說一乘真性法。令漸教三乘并上根凡夫外道。轉漸成頓也)</span></li>
</ul></div></div>
<div class='div-other'><a id='mulu17' />
<p class='h1'>○終教<span class='note-inline'>(此教斷證。如器成金。如水即水)</span></p><p style="margin-left:3em"><span class='note-inline'>(謂初住至妙。每有四十二品。勝始教可知)</span>。</p>

<div class='div-other'><a id='mulu18' />
<p class='h2'>〔本〕</p>
<ul class="">
<li>不覺<span class="note-inline">(謂不覺如來藏性也)</span></li>
</ul></div>
<div class='div-other'><a id='mulu19' />
<p class='h2'>〔名字〕</p>
<ul class="">
<li>發心<span class="note-inline">(謂發慈悲深直心也)</span></li>

<li>初信<span class="note-inline">(即略伏二障)</span></li>

<li>七信<span class="note-inline">(伏二障分別俱生麤現。與小總相。始十向齊)</span></li>

<li>十信<span class="note-inline">(伏二障分別俱生細現。與小加行。始第一齊)</span></li>
</ul></div>
<div class='div-other'><a id='mulu20' />
<p class='h2'>〔相似〕</p>
<ul class="">
<li>初住<span class="note-inline">(除煩惱分別俱生現。與小初果。始初地齊)</span></li>

<li>七住<span class="note-inline">(除所知分別俱生現。與小四果。始七地齊)</span></li>

<li>二行<span class="note-inline">(伏二障分別俱生麤種。與始妙覺齊。三行<span class="corr">已</span>去。始教人不知名目)</span></li>

<li>十行<span class="note-inline">(伏二障分別俱生細種)</span></li>

<li>初向<span class="note-inline">(除二障分別俱生麤種)</span></li>

<li>十向<span class="note-inline">(除二障分別俱生細種)</span></li>

<li>四加<span class="note-inline">(伏二障習氣)</span></li>
</ul><p style="margin-left:3em"><span class='note-inline'>(以上皆明具伏二障中伏斷如此。向下皆具斷也)</span>。</p>
</div>
<div class='div-other'><a id='mulu21' />
<p class='h2'>〔隨分〕</p>
<ul class="">
<li>初地<span class="note-inline">(斷二障分別俱生現種盡更斷習氣一分)</span></li>

<li>十地<span class="note-inline">(斷二障習氣十分)</span></li>

<li>等覺<span class="note-inline">(斷二障習氣十一分。進斷佛地習氣一分)</span></li>
</ul></div>
<div class='div-other'><a id='mulu22' />
<p class='h2'>〔圓〕</p>
<ul class="">
<li>妙覺<span class="note-inline">(斷二障現種習盡。在受用土。成受用佛。坐金剛座。說藏心法令權教三乘并中根凡夫外道。轉權成實也)</span></li>
</ul></div></div>
<div class='div-other'><a id='mulu23' />
<p class='h1'>○始教<span class='note-inline'>(此教斷證。如鏡離垢。如月出雲)</span></p><p style="margin-left:3em"><span class='note-inline'>(斷事理二障。滅分變二死。顯我法二空理。證智斷二果德。初地至妙。每有十二品)</span>。</p>

<div class='div-other'><a id='mulu24' />
<p class='h2'>〔本〕</p>
<ul class="">
<li>不覺<span class="note-inline">(謂不覺二空法性也)</span></li>
</ul></div>
<div class='div-other'><a id='mulu25' />
<p class='h2'>〔名字〕</p>
<ul class="">
<li>發心<span class="note-inline">(謂發行度利生心也)</span></li>

<li>十信<span class="note-inline">(初伏二障)</span></li>
</ul></div>
<div class='div-other'><a id='mulu26' />
<p class='h2'>〔相似〕</p>
<ul class="">
<li>十住<span class="note-inline">(雙伏二障中。少伏煩惱分別現)</span></li>

<li>十行<span class="note-inline">(雙伏二障中。少伏所知分別現)</span></li>

<li>十向<span class="note-inline">(伏除二障分別現。相資糧。空乾慧。與小總相念齊)</span></li>

<li>四加<span class="note-inline">(除二障分別現。伏分別種及俱生現。相加行。空性地。與小世第一齊)</span></li>
</ul></div>
<div class='div-other'><a id='mulu27' />
<p class='h2'>〔隨分〕</p>
<ul class="">
<li>初地<span class="note-inline">(始斷二障分別種。進斷俱生種現一分。相見道空八人見地。與小初果齊)</span></li>

<li>三地<span class="note-inline">(斷二障俱生種現三分。空薄欲地。與小二果齊)</span></li>

<li>五地<span class="note-inline">(斷二障俱生種現五分。空離欲地。與小三果齊)</span></li>

<li>七地<span class="note-inline">(斷二障俱生種現七分。空<span class="corr">已</span>辦地。與小四果齊)</span></li>

<li>八地<span class="note-inline">(斷二障俱生種現八分。空辟支佛地。與小支佛齊)</span></li>

<li>九地<span class="note-inline">(斷二障俱生種現九分。與小佛果齊十地<span class="corr">已</span>上。小教不知名目)</span></li>

<li>等覺<span class="note-inline">(斷二障俱生種現十一分。進斷佛地一分。空菩薩地。相修習位)</span></li>
</ul></div>
<div class='div-other'><a id='mulu28' />
<p class='h2'>〔圓〕</p>
<ul class="">
<li>妙覺<span class="note-inline">(頓斷二障分別俱生種現盡。空佛地。相究竟位。在淨化土。成勝應佛。天衣座上。說空相法。令小乘及下根凡夫外道。轉小成大也)</span></li>
</ul></div></div>
<div class='div-other'><a id='mulu29' />
<p class='h1'>○小教<span class='note-inline'>(此教斷證。如木作灰。如色歸空)</span></p><p style="margin-left:3em"><span class='note-inline'>(斷煩惱障。滅分段死。顯生空理。證偏真果)</span>。</p>

<div class='div-other'><a id='mulu30' />
<p class='h2'>〔本〕</p>
<ul class="">
<li>不覺<span class="note-inline">(凡夫地位。覺性本具。無明迷障。成不覺故。此則不覺偏真性也)</span></li>
</ul></div>
<div class='div-other'><a id='mulu31' />
<p class='h2'>〔名字〕</p>
<ul class="">
<li>發心<span class="note-inline">(謂發出界取滅心也)</span></li>

<li>五停心<span class="note-inline">(多貪不淨觀。多瞋慈悲觀。多癡因緣觀。多散數息觀。多障念佛觀。此一位破障)</span></li>
</ul></div>
<div class='div-other'><a id='mulu32' />
<p class='h2'>〔相似〕</p>
<ul class="">
<li>別相念<span class="note-inline">(觀身不淨。觀受是苦。觀心無常。觀法無我)</span></li>

<li>總相念<span class="note-inline">(觀身不淨。受心法皆不淨。乃至觀法無我。身受心亦無我)</span></li>
</ul><p style="margin-left:3em"><span class='note-inline'>(此上二位。唯觀欲界苦諦。伏煩惱惑)</span>。</p>
<p style="margin-left:4em"><span class='note-inline'>(<span class='corr'>已</span>上資糧位)</span>。</p>

<ul class="">
<li>煖<span class="note-inline">(剏觀欲界四諦。修十六行)</span></li>

<li>頂<span class="note-inline">(用觀同前。轉更明朗)</span></li>

<li><p>忍</p>
<p><span class="note-inline">(下忍遍觀八諦。修三十二行)</span></p>
<p><span class="note-inline">(中忍漸減緣行。乃至一行二剎那在)</span></p>
<p><span class="note-inline">(上忍亦唯觀欲界苦。於一行二剎那中。前一剎那盡)</span></p>
</li>

<li>世第一<span class="note-inline">(一行二剎那中。後一剎那盡。伏除分別煩惱)</span></li>
</ul><p style="margin-left:4em"><span class='note-inline'>(<span class='corr'>已</span>上加行位)</span>。</p>
</div>
<div class='div-other'><a id='mulu33' />
<p class='h2'>〔隨分〕</p>
<ul class="">
<li>須陀洹<span class="note-inline">(斷三界八十八使分別見煩惱)</span></li>
</ul><p style="margin-left:4em"><span class='note-inline'>(通達位)</span>。</p>

<ul class="">
<li>斯陀含<span class="note-inline">(斷欲界前六品俱生思)</span></li>

<li>阿那含<span class="note-inline">(斷欲界後三品。進斷上二界七十二品俱生思煩惱)</span></li>
</ul><p style="margin-left:4em"><span class='note-inline'>(<span class='corr'>已</span>上修習位)</span>。</p>
</div>
<div class='div-other'><a id='mulu34' />
<p class='h2'>〔圓〕</p>
<ul class="">
<li>阿羅漢<span class="note-inline">(斷我執分別俱生煩惱盡。證生空理。住有餘無餘涅槃)</span></li>
</ul><p style="margin-left:4em"><span class='note-inline'>(無學位)</span>。</p>
</div>
<div class='div-other'><a id='mulu35' />
<p class='h2'>〔圓〕</p>
<ul class="">
<li>辟支<span class="note-inline">(斷見思煩惱障。與聲聞同。更侵習氣。故居其上。餘理果亦同)</span></li>
</ul><p style="margin-left:4em"><span class='note-inline'>(無學位)</span>。</p>
</div>
<div class='div-other'><a id='mulu36' />
<p class='h2'>〔圓〕</p>
<ul class="">
<li>佛<span class="note-inline">(從初發心。發四弘願。三祇百劫。修行種相。次入補處。托胎出家安坐不動。發真無漏。頓斷見思煩惱習氣。在染化土。成劣應佛。生草座上。說諦緣法。令下下凡夫外道。轉凡成聖也)</span></li>
</ul><p style="margin-left:4em"><span class='note-inline'>(無學位)</span>。</p>
<p style="margin-left:1em">庚戌春。豎錄此圖於單條紙上。緇素輩不粘之座側。則易於遺失。重請方書。辛酉臘月八。再為橫鈔於冊頁。不唯令行坐可閱。而且流之遠與久也。然觀者須不凝滯於佛。若作迷本逐末看。豎則先上次下。橫則先前次後。若作返妄歸真看。豎則先下次上。橫則先後次前。人但知小始終頓圓。不知圓頓終始小。今特圖出之。令作兩觀。以見其行布中。而實圓融無礙焉。</p>
<p style="margin-left:1em">慈雲灌頂行者續法題</p>
</div></div>
</div><!-- end of div[@id='body'] -->
</body></html>