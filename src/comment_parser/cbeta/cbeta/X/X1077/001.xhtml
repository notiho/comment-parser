<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>準提淨業</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>No. 1077-A 重刻准提淨業序</p><p>甞聞之。有物先天地。無形本寂寥。能為萬象主。不逐四時凋。蓋無形萬形之元。性宗之秘奧。三教聖人所不能外者。後趙文肅公畫一圓相○。目之為混元圖。又加卍字其中[○@卍]。目之為萬字輪相圖。余甞三復於斯。竊謂。真空也。妙有也。一為無量。無量為一者也。何獨於准提淨業而疑之。歲戊午之至日。余夢。近溪羅先生示余圓圖曰。子眼清利。常觀此。則入道速疾。<span class='corr'>已</span>又語一僧。持二籤授余。余目籤。有南字。恍然曰吾師也。即泣下霑襟。覺而惕然。不識所謂。俄有僧德庵。持疏募造千手千眼大悲觀音像。余解曰。籤千聲相近。非即大悲千手千眼之謂耶。<span class='corr'>已</span>而扣之。則善梵呪也。且能作准提梵字曰。是西域高僧所傳。對梵藏本相合的真。可信者也。因作月輪圓相。安九聖梵字布畫。皆精妙可喜。余憶疇昔之夜。夢近溪先生示我圓圖。雖無文字。而文字曷甞不在其中。今僧人授我梵書。雖立文字。而亦無文字相可得。盖先師塘南先生命教也久矣。先是塘師訪近翁。論及准提功德。歸而語給諫賀少龍公。給諫受持久之。夢童子送九華衣。遂得生天。後見夢。以相謝教。時舉而詢之。先師曰。然顧此福報耳。乃出普賢行願品曰。汝以此經。與准提同觀。即得圓宗之意。教於是服膺不忘。而第疑梵字無據。難以入觀。不意。乃今若神告之也。夫普賢願王。導歸極樂。固與淨業。相為表裏者。而或者見捨穢取淨。疑與圓宗有隔。不知混元一圖。固無量妙義。百千三昧之所從出也。九聖梵字。即體是毗盧法界。六八願門。即體是普賢行海。變娑婆為極樂。即極樂為華藏。皆即大悲之手眼也。夫大悲余何敢知。而此准提淨業顯密觀門。儻亦所謂無量之一耶。若圓觀圓修。而超出乎文字之外。則俟乎觀象得意之君子。</p>
<p style="margin-left:2em;text-indent:-2em">天啟癸亥中元之吉古虔青蓮居士　謝于教　沐手焚香書</p>
</div>
<div class='div-xu'><a id='mulu2' />
<p class='h1'>No. 1077-B 准提淨業引</p><p>是編即顯密圓通之旨也。而以准提淨業名。又首及准提布字法者何也。曰重觀行也。然則曷不專言觀行。而先之持誦。曰觀行難入。故以持誦先之。又多字難觀。且以一字收之。蓋曲為初機耳。實則深淺獲益。一多無礙也。夫既一多無礙。則以一字淨法界。應得徧淨。曷為更增之以淨業。曰法界無殊。究竟有異。或以愛重而戀娑婆。或以念一而趨極樂。則菩提之願。有發有不發者也。准提圓宗隨眾希求。指入菩提。眾得所求。遂忘正指。余故以淨業合之。淨業者。以普賢之行願。為究竟者也。果以是願。而入於觀行。則帝網無盡之妙觀。顯密雙融。即毗盧遍處之阿彌。法報齊現。准提淨業。尚無有一。寧復有二耶。余讀顯密心要。未甞不歎其淵深浩博盡盡善美。而此割裂附會。非敢掩前人之長。聊以見取精之意云爾。</p>
<p>天啟癸亥孟秋古虔青蓮居士謝于教沐手焚香書</p>
</div>
<div class='div-other'><a id='mulu3' />
<p class='h1'>准提淨業目</p>
<ul class="">
<li>一卷
<ul class="">
<li>准提陀羅尼經</li>

<li>陀羅尼布字法</li>

<li>持誦便覧</li>

<li>持誦儀軌</li>
</ul></li>

<li>二卷
<ul class="">
<li>觀行儀軌</li>
</ul></li>

<li>三卷
<ul class="">
<li>顯密雙修觀行說<span class="note-inline">(五首)</span></li>

<li>淨業圓修說<span class="note-inline">(六首)</span></li>

<li><span class="note-inline">(附)</span>供佛利生儀</li>
</ul></li>
</ul></div>No. 1077
<p class='juan'><a id='mulu4' />准提淨業卷之一</p>
<div class='div-other'><a id='mulu5' />
<p class='h1'>佛說七俱[月*氏]佛母心大准提陀羅尼經</p><p class="byline">唐武周沙門　地婆訶羅　譯</p><p>爾時佛在舍衛國祇樹給孤獨園。是時世尊。思惟觀察。愍念未來諸眾生故。說是七俱[月*氏]母佛心准提陀羅尼法。即說呪曰。</p>
<p class="dharani">南無颯哆南<span class='note-inline'>(一)</span>三藐三勃陀俱[月*氏]南<span class='note-inline'>(二)</span>怛姪他<span class='note-inline'>(長引)</span><span class='note-inline'>(三)</span>唵折戾<span class='note-inline'>(四)</span>主戾<span class='note-inline'>(五)</span>准提<span class='note-inline'>(六)</span>娑婆訶<span class='note-inline'>(七)</span></p>
<p>若有比丘比丘尼優婆塞優婆夷。受持讀誦此陀羅尼。滿八十萬遍。無量劫來所造五無間等。一切諸罪。悉滅無餘。所在生處。皆得值遇諸佛菩薩。所有資具隨意充足。生生常得出家。具持菩薩律儀淨戒。恒生人天。不墮惡趣。常為諸天之所守護。若有在家善男女等。誦持之者。其家無有災橫病苦之所惱害。諸有所作無不諧偶。所出言教人皆信受。若有誦此陀羅尼呪。滿十萬遍。夢中得見諸佛菩薩聲聞緣覺。自見口中吐出黑飯。若有重罪。誦滿二十萬遍。夢中亦見諸佛菩薩。亦自見口中吐出黑飯。若有五逆罪者。不得如是善夢現時。應當更誦滿七十萬遍。是時還得如前之相。乃至夢見吐出白色秔米酪飯。當知此人即是罪滅清淨之相。復次我今說此大陀羅尼所作之事。若於佛像前。或於塔前。若清淨處。以瞿摩夷<span class='note-inline'>(此云牛糞)</span>塗地。而作方壇。隨其大小。復以華香旛蓋飲食燈明燭火。隨力所辦。而供養之。復呪香水。散於四方。及以上下以為結界。既結界<span class='corr'>已</span>。於壇四角及壇中央。皆各置一香水之瓶。持呪之者。於其壇中面。向東方胡跪。誦呪一千八十遍。其香水瓶即便自轉。又手捧雜華呪一千八十遍。散一鏡面。又於鏡前。正觀鏡面。誦呪亦一千八十遍。又以香油<span class='note-inline'>(以蘇摩那華香浸著胡麻油中)</span>塗手大指。誦呪一百八遍。即於童面鏡中指爪甲內。皆各得見佛菩薩像。復誦呪呪華一百八遍而散。供養佛菩薩像。心所有事。一一請問。無不決了。若有鬼病。以呪呪茅<span class='note-inline'>(得香茅第一。不得直茅亦可)</span>。而拂病人。即得除愈。若有幼小。為鬼所著。以五色縷。應令童女。合以成線。一呪一結。滿二十一結。用繫其頸。以白芥子。呪之七遍。復散其面。即便除瘥。</p>
<p>復次有法。於病者前。以墨畫其病人形像。呪楊枝打此畫形。亦得除瘥。</p>
<p>復有一法。若有病人。為鬼所著。身在遠處。應呪楊枝。足滿七遍。寄往持打。即亦除愈。</p>
<p>復有一法。若在路行。誦念此呪。無有賊盜惡獸等怖。復有一法。常持此呪。設有諍訟。無不獲勝。若欲往渡江河大海。誦呪而渡。無有水中惡獸等難。</p>
<p>復有一法。若被繫閉枷鎖禁其身。誦此呪者。即得解脫。</p>
<p>復有一法。若諸國土水旱不調。疫毒流行。應以酥和胡麻秔米。用手三指。取其一撮。呪之一遍。擲火中燒。或經七日七夜六時。如是相續不絕。一切災疫無不消滅。</p>
<p>復有一法。以酥和稻穀。呪一百八遍。火中燒之。隨心所願。無不成諦。財寶增盈。求心滿足。若人欲令他敬念者。稱彼前人名字。一呪一稱。滿一百八遍。即便敬念。</p>
<p>復有一法。於河渚間砂潬之上。以塔形像印。印砂潬上。為塔形像。誦呪一遍。印成一塔。如是數滿六十萬遍。即得覩見聖者觀自在菩薩之像。或見多羅菩薩金剛主菩薩。隨其心願。皆得滿足。或見授與仙神妙藥。或見授與菩薩之記。</p>
<p>復有一法。作右繞菩提樹像。誦呪滿千萬遍。即見菩薩為其說法。欲隨菩薩。即得隨從。</p>
<p>復有一法。若乞食時。常持此呪。不為惡人惡狗等類之所侵害。</p>
<p>復有一法。若在塔前。或佛像前。或舍利塔前。誦持此呪。三十萬遍。復於白月十五日。設大供養。一日一夜不食正誦呪。得見金剛手菩薩。而彼菩薩即將是人。往於自宮。</p>
<p>復有一法。若於轉法輪塔前。或佛生處塔前。或於忉利天下寶階塔前。或舍利塔前。於如是等諸塔之前。誦呪右繞。即見阿鉢羅是多菩薩。及呵利底菩薩。隨其所願。皆悉滿足。若須仙藥。即便授之。復為說法。示菩薩道。若有誦此陀羅尼者。乃至未坐道場。一切菩薩為其勝友。又此准提大陀羅尼大明呪法。過去一切諸佛<span class='corr'>已</span>說。現在一切諸佛今說。未來一切諸佛當說。我今亦如是說。為利一切眾生故。得無上菩提故。若有薄福眾生。無有少善根者。無有根器之者。無有菩提分者。若得聞此大准提陀羅尼法。速疾證得阿耨多羅三藐三菩提。若有人憶持誦念常不懈廢此佛母心大准提陀羅尼者。無量善根皆得成就。佛說此大准提陀羅尼法時。無量眾生遠塵離垢。得大准提陀羅尼大明呪功德。得見十方諸佛菩薩。諸聖眾等作禮而去。</p>
<p>佛說七俱胝佛母心大准提陀羅尼經<span class='note-inline'>(竟)</span></p>
</div>
<div class='div-other'><a id='mulu6' />
<p class='h1'>佛說七俱胝佛母准提大明陀羅尼經<span class='note-inline'>(呪文節略)</span></p><p class="byline">唐天竺三藏　金剛智　譯</p>
<div class='div-other'><a id='mulu7' /><p>依經梵本。有十萬偈。我今略說念誦觀行　說陀羅尼字想布於身法<span class='note-inline'>(後觀行中布字即用此法)</span>。</p>
<p class="lg-abnormal"><div class='lg-row'>唵想安頭上　其色白如月　放於無量光</div>
<div class='lg-row'>除滅一切障　即同佛菩薩　摩是人頂上</div>
<div class='lg-row'>折字安兩目　其色如日月　為照諸愚暗</div>
<div class='lg-row'>能發深慧明　隸字安項上　色如紺瑠璃</div>
<div class='lg-row'>能顯諸色相　漸具如來智　主字想安心</div>
<div class='lg-row'>其色如皎素　由心清淨故　速達菩提路</div>
<div class='lg-row'>隸字安兩肩　色黃如金色　由觀是色相</div>
<div class='lg-row'>能披精進甲　准字想臍中　其色妙黃白</div>
<div class='lg-row'>速登妙道場　不退菩薩故　提字安兩䏶</div>
<div class='lg-row'>其色如淺黃　速證菩提道　得坐金剛座</div>
<div class='lg-row'>莎嚩字安兩脛其狀作赤色　常能想是字</div>
<div class='lg-row'>速得轉法輪　訶字置兩足　其色猶如月</div>
<div class='lg-row'>行者作是想　速得達圓寂</div>
</p>
<div class="lg regular"><div class='lg-row'>如是布字想念<span class='corr'>已</span>　便成准提勝法門</div>
<div class='lg-row'>亦如本尊真實相　能滅諸罪得吉祥</div>
<div class='lg-row'>猶如金剛堅固聚　是名准提勝上法</div>
<div class='lg-row'>若常如是修行者　當知是人速悉地<span class='note-inline'>(布身字竟)</span></div>
</div><p>又以自心想七俱胝佛母口中。出七俱胝陀羅尼文字。字字放五色光。入行者口裏。安自心月中。右旋布置。即作三摩地瑜伽觀行。及諦觀一一字義。與心相應。此名三摩地念誦。</p>
</div>
<div class='div-other'><a id='mulu8' />
<p class='h2'>心月梵字觀門</p><div><img src='../images/X59p0224_01.gif' alt='X59p0224_01.gif' /></div>
<p style="margin-left:1em">此即上圖中梵字直音也。但觀真言字。惟用梵書。有大神力。不是此方文字。</p>
<p style="margin-left:1em">陀羅尼布字法竟</p>
<p style="margin-left:2em">按准提大明經念誦儀軌。前後真言手印有三十餘種。今俱不載。但取純一觀行。以為三摩地念誦。</p>
</div>
<div class='div-other'><a id='mulu9' />
<p class='h2'>字義</p>
<div class='div-note'>唵者<p style="margin-left:1em">流注不生滅義。復於一切法。為最勝義。</p>
折者<p style="margin-left:1em">一切法無行義。</p>
隸者<p style="margin-left:1em">一切法無相義。</p>
主者<p style="margin-left:1em">一切法無起住義。</p>
隸者<p style="margin-left:1em">一切法無垢義。</p>
准者<p style="margin-left:1em">一切法無等覺義。</p>
提者<p style="margin-left:1em">一切法無取舍義。</p>
娑婆者<p style="margin-left:1em">一切法平等無言說義。</p>
訶者<p style="margin-left:1em">一切法無因寂靜無住涅槃義。</p>
</div></div><p style="margin-left:1em">又觀此字義。無斷無絕。周而復始。由流注不生滅最勝義。是故無行。由無行義。是故無相。由無相義。是故無起住。由無起住義。是故無垢。由無垢義。是故無等覺。由無等覺義。是故不取舍。由無取舍義。是故平等無言說。由平等無言說義。是故無因寂靜無住涅槃。由寂靜無住涅槃義。是故不生滅最勝。如是妙義。雖立文字。亦無文字相可得。</p>
<p style="margin-left:2em">按真言密教。不通解脫。而此云云者。但取諦觀字義。與心相應耳。非意識分別也。</p>
</div>
<div class='div-other'><a id='mulu10' />
<p class='h1'>准提真言持誦便覽</p>
<div class="lg regular"><div class='lg-row'><span class='note-inline'>(讚云)</span>准提功德聚　寂靜心常誦　一切諸大難</div>
<div class='lg-row'>無能侵是人　天上及人間　受福如佛等</div>
<div class='lg-row'>遇此如意珠　定獲無等等</div>
</div><p>南無七俱胝佛母大准提菩薩<span class='note-inline'>(三稱)</span>。</p>
<p class="dharani">唵㘕<span class='note-inline'>(音[嚂-皿+見])</span><span class='note-inline'>(此淨法界真言。誦二十一遍。或百八遍)</span>唵嚙[口*臨]<span class='note-inline'>(二合)</span><span class='note-inline'>(此獲身真言。誦二十一遍。或百八遍)</span>唵麼尼鉢訥銘<span class='note-inline'>(二合)</span>吽<span class='note-inline'>(此六字大明真言。要誦滿一百八遍)</span>南無颯哆喃三藐三菩䭾俱胝喃怛你也<span class='note-inline'>(二合)</span>他　唵折隸主隸准提娑婆<span class='note-inline'>(二合)</span>訶　部林<span class='note-inline'>(二合)</span><span class='note-inline'>(此准提真言。與大輪一字呪同誦。要滿一百八遍。或五百遍。以至千遍。持呪畢。至心迴向云)</span></p>

<div class="lg regular"><div class='lg-row'>我今持誦大准提　即發菩提廣大願</div>
<div class='lg-row'>願我定慧速圓明　願我功德皆成就</div>
<div class='lg-row'>願我勝福徧莊嚴　願共眾生成佛道</div>
<div class='lg-row'>我昔所造諸惡業　皆由無始貪嗔癡</div>
<div class='lg-row'>從身語意之所生　一切我今皆懺悔</div>
<div class='lg-row'>願我臨欲命終時　盡除一切諸障礙</div>
<div class='lg-row'>面見彼佛阿彌陀　即得往生安樂剎</div>
</div><p style="margin-left:1em"><span class='note-inline'>(如欲成就世法及諸善事。隨意稱之)</span>。</p>
</div>
<div class='div-other'><a id='mulu11' />
<p class='h1'>持誦儀軌</p><p style="margin-left:1em"><span class='note-inline'>(依顯密心要。從頭淨法界護身等呪。皆是持誦准提之次第)</span>。</p>

<div class='div-other'><a id='mulu12' />
<p class='h2'>淨法界觀門</p><div><img src='../images/X59p0224_02.gif' alt='X59p0224_02.gif' /></div>
<p style="margin-left:1em">前九聖梵字。安心月中。即作三摩地瑜伽觀行。恐初機難以入手。今但用淨法界。<span class='corr'>raṃ</span>　字作觀。一心持誦。㘕　自然得入淨法界三昧一多無礙也。</p>
<p style="margin-left:1em">真言行者依法持誦。先須金剛正坐<span class='note-inline'>(以右脚壓左脚。脛上。或隨意坐亦得)</span>手結大三昧印<span class='note-inline'>(二手仰掌展舒。以右手在左手上。二大拇指甲相著。安臍輪下。此印能滅一切狂亂妄念雜染思惟)</span>。澄定身心。方入淨法界三昧。謂想自身頂上有一梵書<span class='corr'>raṃ</span>　字。此字徧有光明。㘕　猶如明珠。或如滿月。想此字<span class='corr'>已</span>。復以左手結金剛拳印<span class='note-inline'>(以大拇指<span class='corr'>掐</span>無名指根第一節。餘四指握大拇指作拳。此印能除內外障染。成就一切功德)</span>。右手持數珠。口誦淨法界真言二十一遍。</p>
</div>
<div class='div-other'><a id='mulu13' />
<p class='h2'>淨法界真言<span class='note-inline'>(各真言中只誦正呪。餘文不誦)</span></p><p class="dharani">唵㘕(音[嚂-皿+見])　<span class='note-inline'>(此是梵書唵㘕字)</span></p>
oṃ<span class='corr'>raṃ</span>　<p style="margin-left:1em">此淨法界<span class='corr'>raṃ</span>　字。若想若誦。能令三業清淨。一切㘕　罪障。悉皆消除。又能成辦一切勝事。隨所住處。悉得清淨。衣服不淨。便成淨衣。身不澡浴。便當澡浴。若用水洗淨。不名真淨。若用此法界心㘕字淨之。即名畢竟清淨瓶。如靈丹一粒點鐵成金。真言一字變染令淨。偈云。<span class='corr'>ra</span><span class='note-inline'>(音囉)</span>字色鮮白。空點以嚴之<span class='note-inline'>(梵書<span class='corr'>ra</span>　字。上安空點。即成<span class='corr'>raṃ</span>　字也)</span>。如彼髻明珠。置之於頂上。真言囉　㘕　同法界。無量眾罪除。一切觸穢處。當加此字門<span class='note-inline'>(若實外緣不具。無水洗浴。闕新淨衣。但用此㘕字淨之。若外緣具者。先用水了。著新淨衣。更用此㘕字淨之。即內外俱清淨也)</span>。次誦護身真言二十一遍。</p>
</div>
<div class='div-other'><a id='mulu14' />
<p class='h2'>護身真言</p><p class="dharani">庵嚙[口*臨](二合)<span class='note-inline'>([口*臨]字去聲)</span>　<span class='note-inline'>(此是梵書唵嚙[口*臨]字)</span></p>
oṃ<span class='corr'>cchrīṃ</span>　<p style="margin-left:1em">此呪能滅五逆十惡一切罪業。能除一切種種病苦災障惡夢邪魅鬼神諸不祥事。而能成辦一切勝事。令一切所願皆得圓滿。此呪是諸佛心。若人專誦一遍。能守護自身。一切鬼神天魔不敢侵近。誦兩遍。能守護同伴。誦三遍。能守護一宅中人。誦四遍。能守護一城中人。乃至七遍。能守護四天下人<span class='note-inline'>(上二呪各持百八遍亦得)</span></p>
<p style="margin-left:1em">次誦六字大明真言一百<span class='note-inline'>(八遍)</span>。</p>
</div>
<div class='div-other'><a id='mulu15' />
<p class='h2'>六字大明真言</p><p class="dharani">唵麼尼鉢訥銘(二合)吽　<span class='note-inline'>(此是梵書六字)</span></p>
oṃ<span class='corr'>ma</span><span class='corr'>ṇi</span>pa<span class='corr'>dme</span><span class='corr'>hūṃ</span>　<p style="margin-left:1em">若誦此呪。隨所住處。有無量諸佛菩薩天龍八部集會。又具無量三昧法門。誦持之人。七代種族皆得解脫。腹中諸蟲當得菩薩之位。是人日日得具六波羅蜜。圓滿功德。得無量辨才清淨智聚。口中所出之氣。觸他人身蒙所觸者。離諸嗔毒。當得菩薩之位。假若四天下人皆得七地菩薩之位。彼諸菩薩所有功德。與誦六字呪一遍功德。等無有異。此呪是觀世音菩薩微妙本心。若人書寫此六字大明。則同書寫八萬四千法藏所獲功德。等無有異。若以金寶造如來像。數如微塵。不如書寫。此六字中一字功德。若人得此六字大明。是人貪嗔癡不能染著。若戴持此呪在身者。亦不染著貪嗔癡病。此戴持人。身手所觸。眼目所覩。一切有情速得菩薩之位。永不復受生老病死等苦。說此六字大明竟。有七十七俱胝佛。一時現前。同聲說准提呪。即知此六字大明。與准提真言。次第相須也。然後結准提印。當於心上。以准提真言。與一字大輪呪。同誦一百八遍。於頂上散其手印<span class='note-inline'>(或有不樂大論呪者。只持准提真言亦得。准提印法。以二手無名指。并小指相义於內。二中指直竪相柱。二頭指屈附二中指第一節。二大拇指。捻右手無名指中節。若有請召。二頭指來去。正結印誦呪。欲記數時。於自身分手指上記。或准提菩薩手臂上記。或於觀心上記皆得。或結印誦得一千八十遍更好。或一百八遍外。但以左手作金剛拳印。右手掐數珠持亦得。若務忙者。只散持之)</span>。</p>
</div>
<div class='div-other'><a id='mulu16' />
<p class='h2'>七俱胝佛母心大准提陀羅尼<span class='note-inline'>(一字大輪呪。附後同誦)</span></p><p class="dharani">南　無　颯　哆　喃　三　藐　三　菩　䭾　俱　胝　喃　怛　你也(二合)　他　<span class='corr'>na</span>　<span class='corr'>mo</span>　<span class='corr'>sa</span>　pta　<span class='corr'>nāṃ</span>　sa　<span class='corr'>mya</span>　<span class='corr'>ksaṃ</span>　<span class='corr'>bu</span>　ddhā　ko　<span class='corr'>ṭī</span>　<span class='corr'>nāṃ</span>　<span class='corr'>ta</span>　<span class='corr'>dya</span>　<span class='corr'>thā</span>　唵　折　隸　主　隸　准　提　娑婆(二合)　訶　部林(二合)　oṃ　<span class='corr'>ca</span>　le　<span class='corr'>cu</span>　le　<span class='corr'>cuṃ</span>　<span class='corr'>de</span>　svā　<span class='corr'>hā</span>　<span class='corr'>bhrūṃ</span>　<span class='note-inline'>(此是梵書准提二呪)</span></p>
<p style="margin-left:1em">佛言。此呪能滅十惡五逆一切罪障。成就一切白法功德。持此呪者。不問在家出家。飲酒食肉。有妻子。不揀淨穢。但志心持誦。能使短命眾生。增壽無量。迦摩羅疾尚得除差。何況餘病。若不消滅。無有是處。若誦滿四十九日。准提菩薩。令二聖者常隨其人。所有善惡心之所念。皆於耳邊。一一具報。若有無福無相。求官不遂。貧苦所逼者。常誦此呪。能令現世得輪王福。所求官位必得稱遂<span class='note-inline'>(禪宗傳燈錄中。引古人云。俱胝只念三行呪。便得名超一切人是也)</span>。若求智慧。得大智慧。求男女者。便得男女。凡有所求。無不稱遂。似如意珠一切隨心。又誦此呪。能令國王大臣及諸四眾生愛敬心。見即歡喜。誦此呪人。水不能溺。火不能燒。毒藥怨家。軍陣強賊。及惡龍獸。諸鬼魅等。皆不能害。若欲請梵王帝釋四天王閻羅天子等。<span class='corr'>但</span>誦此呪。隨請必至。不敢前次。所有驅使。隨心皆得。此呪於南贍部洲。有大勢力。移須彌山。竭大海水。呪乾枯木。能生花果。何況更能依法持誦。不轉肉身。得大神足。往兜率天。若求長生及諸仙藥。但依法誦呪。即得見觀世音菩薩。或金剛手菩薩。授與神仙妙藥。隨取食之。即成仙道。得延壽命。齊於日月。證菩薩位。若依法誦。滿一百萬遍。便得往詣十方淨土。歷事諸佛。普聞妙法。得證菩提。</p>
<p style="margin-left:1em">大輪一字呪。即部林<span class='note-inline'>(二合)</span>是也。亦名末法中一字心呪。此呪於末法時。法欲滅時。有大勢力。能於世間。作大利益。能護如來一切法藏。能降伏一切八部之眾。能摧世間一切惡呪。是一切諸佛之頂。是文殊菩薩之心。能施一切眾生無畏。能與一切眾生快樂。凡有修持。隨意得果。同如意珠。能滿一切之願。若誦此呪。於四方面五百驛內。諸惡鬼神皆自馳散。諸惡星曜及諸天魔不敢侵近。若持誦餘一切真言。恐不成就。即用此呪。共餘真言。一處同誦持之。決定成就若不成就。及無現驗。其呪神等。即當頭破七分。是知此呪能助一切真言。疾得成就。<span class='note-inline'>(或別持此呪亦得)</span>上來次第持誦。至准提呪。若不能結得准提印者。但以左手作金剛拳印。右手持珠誦之。或不能從前淨法界真言等次第持誦者。只持准提神呪。更或根鈍不能具受此准提者。只唵字<span class='corr'>已</span>下持之。唵字<span class='corr'>已</span>上是歸敬詞。唵字等是正呪也。每持誦了。却用右手。作金剛拳印。口誦吽字真言。而印五處。先印額上。次印左右肩。次印心上。從印㗋上印竟。頂上散之。能除一切魔障。成就一切勝事。迴向發願如前。隨意稱之。</p>
</div>
<div class='div-other'><a id='mulu17' />
<p class='h2'>淨業續課</p><p style="margin-left:1em"><span class='note-inline'>(按准提經云。誦真言迴向竟。隨意經行。轉讀大乘經典華嚴大般若等經。故今續課)</span>。</p>

<div class='div-other'><a id='mulu18' />
<p class='h3'>般若波羅蜜多心經</p><p>觀自在菩薩。行深般若波羅蜜多時。照見五蘊皆空度一切苦厄。舍利子。色不異空。空不異色。色即是空。空即是色。受想行識亦復如是。舍利子。是諸法空相。不生不滅。不垢不淨。不增不減。是故空中無色。無受想行識。無眼耳鼻舌身意。無色聲香味觸法。無眼界乃至無意識界。無無明亦無無明盡。乃至無老死亦無老死盡。無苦集滅道。無智亦無得。以無所得故。菩提薩埵依般若波羅蜜多故。心無罣礙。無罣礙故。無有恐怖。遠離顛倒夢想。究竟涅槃。三世諸佛依般若波羅蜜多故。得阿耨多羅三藐三菩提。故知般若波羅蜜多是大神呪。是大明呪。是無上呪。是無等等呪。能除一切苦。真實不虗。故說般若波羅蜜多呪。即說呪曰。揭諦揭諦波羅揭諦波羅僧揭諦菩提薩婆<span class='note-inline'>(二合)</span>訶。</p>
</div>
<div class='div-other'><a id='mulu19' />
<p class='h3'>大方廣佛華嚴經入不思議解脫境界普賢行願品</p><p>一者禮敬諸佛。二者稱讚如來。三者廣修供養。四者懺悔業障。五者隨喜功德。六者請轉法輪。七者請佛住世。八者常隨佛學。九者恒順眾生。十者普皆迴向。</p>

<div class="lg regular"><div class='lg-row'>所有禮讚供養福　請佛住世轉法輪</div>
<div class='lg-row'>隨喜懺悔諸善根　迴向眾生及佛道</div>
<div class='lg-row'>願我臨欲命終時　盡除一切諸障礙</div>
<div class='lg-row'>面見彼佛阿彌陀　即得往生安樂剎</div>
<div class='lg-row'>我既往生彼國<span class='corr'>已</span>　現前成就此大願</div>
<div class='lg-row'>一切圓滿盡無餘　利樂一切眾生界</div>
<div class='lg-row'>彼佛眾會咸清淨　我時於勝蓮華生</div>
<div class='lg-row'>親覩如來無量光　現前授我菩提記</div>
<div class='lg-row'>蒙彼如來授記<span class='corr'>已</span>　化身無數百俱胝</div>
<div class='lg-row'>智力廣大徧十方　普利一切眾生界</div>
<div class='lg-row'>乃至虗空世界盡　眾生及業煩惱盡</div>
<div class='lg-row'>如是一切無盡時　我願究竟恒無盡</div>
<div class='lg-row'>我此普賢殊勝行　無邊勝福皆迴向</div>
<div class='lg-row'>普願沉溺諸眾生　速往無量光佛剎</div>
</div></div>
<div class='div-other'><a id='mulu20' />
<p class='h3'>觀無量壽佛經上品上生章</p><p>佛告阿難及韋提希。上品上生者。若有眾生。願生彼國者。發三種心。即便往生。何等為三。一者至誠心。二者深心。三者迴向發願心。具三心者。必生彼國。復有三種眾生。當得往生。何等為三。一者慈心不殺。具諸戒行。二者讀誦大乘方等經典。三者修行六念。迴向發願。願生彼國。具此功德。一日乃至七日。即得往生。生彼國時。此人精進勇猛。故阿彌陀如來與觀世音大勢至。無數化佛。百千比丘。聲聞大眾。無量諸天。七寶宮殿。觀世音菩薩執金剛臺。與大勢至菩薩。至行者前。阿彌陀佛放大光明。照行者身。與諸菩薩。授手迎接。觀世音大勢至與無數菩薩。讚歎行者。勸進其心。行者見<span class='corr'>已</span>。歡喜踊躍。自見其身乘金剛臺。隨從佛後。如彈指頃。往生彼國。生彼國<span class='corr'>已</span>。見佛色身。眾相具足。見諸菩薩。色相具足。光明寶林。演說妙法。聞<span class='corr'>已</span>即悟無生法忍。經須臾間。歷事諸佛。徧十方界。於諸佛前。次第受記。還至本國。得無量百千陀羅尼門。是名上品上生者。</p>
</div>
<div class='div-other'><a id='mulu21' />
<p class='h3'>拔一切業障根本往生淨土神呪</p><p class="dharani">曩謨阿彌哆婆夜哆他伽哆夜哆地夜他阿彌唎都婆毗阿彌唎哆悉躭婆毗阿彌唎哆毗迦蘭帝阿彌唎哆毗迦蘭哆伽彌膩伽伽那枳多迦隸娑婆訶<span class='note-inline'>(哆去聲讀如掇又如帶隨便皆得)</span></p>

<div class="lg regular"><div class='lg-row'>阿彌陀佛身金色　相好光明無等倫</div>
<div class='lg-row'>白毫宛轉五須彌　紺目澄清四大海</div>
<div class='lg-row'>光中化佛無數億　化菩薩眾亦無邊</div>
<div class='lg-row'>四十八願度眾生　九品咸令登彼岸</div>
</div>
<ul class="">
<li>南無西方極樂世界大慈大悲阿彌陀佛</li>

<li>南無阿彌陀佛<span class="note-inline">(或千聲。或三五百聲。或十念)</span></li>

<li>南無觀世音菩薩<span class="note-inline">(十聲)</span></li>

<li>南無大勢至菩薩<span class="note-inline">(十聲)</span></li>

<li>南無清淨大海眾菩薩<span class="note-inline">(十聲)</span></li>
</ul></div>
<div class='div-other'><a id='mulu22' />
<p class='h3'>回向西方願文</p>
<div class="lg regular"><div class='lg-row'>稽首西方安樂國　接引眾生大導師</div>
<div class='lg-row'>我今發願願往生　唯願慈悲哀攝受</div>
</div><p style="margin-left:1em">弟子<span class='note-inline'>(某)</span>普為四恩三有法界眾生。求於諸佛一乘無上菩提道。故專心持念阿彌陀佛萬德洪名。期生淨土。又以業重福輕。障深慧淺。染心易熾。淨德難成。今念佛前。翹勤五體。披瀝一心。投誠懺悔。我及眾生。曠劫至今。迷本淨心。縱貪嗔癡染穢三業。無量無邊所作罪垢。無量無邊所結冤業。願悉消滅。從於今日。立深誓願。遠離惡法。誓不更造。勤修聖道。誓不退惰。誓成正覺。誓度眾生。阿彌陀佛以慈悲願力。當證知我。當哀憫我。當加被我。願禪觀之中。夢寐之際。得見阿彌陀佛金色之身。得歷阿彌陀佛寶嚴之土。得蒙阿彌陀佛甘露灌頂光明照身。手摩我頭。衣覆我體。使我宿障自除。善根增長。疾空煩惱。頓破無明。圓覺妙心廓然開悟。寂光真境常得現前。至於臨欲命終。預知時至。身無一切病苦厄難。心無一切貪戀迷惑。諸根悅豫。正念分明。捨報安詳。如入禪定。阿彌陀佛與觀音勢至諸聖賢眾。放光接引。垂手提攜。樓閣幢旛。異香天樂。西方聖境。昭示目前。令諸眾生。見者聞者。歡喜感歎。發菩提心。我於爾時。乘金剛臺。隨從佛後。如彈指頃。生極樂國。七寶池內。勝蓮華中。華開見佛。見諸菩薩。聞妙法音。獲無生忍。於須臾間。承事諸佛。親蒙授記。得受記<span class='corr'>已</span>。三身四智。五眼六通。無量百千陀羅尼門。一切功德。皆悉成就。然後不違安養。回入娑婆。分身無數徧十方剎。以不可思議自在神力種種方便。度脫眾生。咸令離染。還得淨心。同生西方。入不退地。如是大願。世界無盡。眾生無盡。業及煩惱一切無盡。我願無盡。願今禮佛發願。修持功德。回施有情。四恩總報。三有齊資。法界眾生。同圓種智。</p>

<ul class="">
<li>自皈依佛。當願眾生。體解大道。發無上心</li>

<li>自皈依法。當願眾生。深入經藏。智慧如海</li>

<li>自皈依僧。當願眾生。統理大眾。一切無礙。</li>

<li>和南聖眾</li>
</ul><p style="margin-left:1em"><span class='note-inline'>(<span class='corr'>已</span>上俱依蓮池大師節定在家要略)</span>。<span class='note-inline'>(又金剛般若經普賢行願品阿彌陀經俱大乘切要經典。若有餘力者。更當全持)</span>。</p>
</div></div>
<div class='div-other'><a id='mulu23' />
<p class='h2'>十念法門</p><p style="margin-left:1em">世有冗忙之極。頃刻無間者。每日晨朝必須十念。十念者。清晨面西。正立合掌。連聲稱阿彌陀佛。盡一氣為一念。如是十氣。名為十念。但隨氣長短。不限佛數多少。唯長唯久。氣極為度。其佛聲不高不低。不緩不急。調停得中。如是十氣。連屬不斷。意在令心不散。專精為功。故名此為十念者。顯是藉氣束心也。盡此一生。不得一日。暫廢十念畢。迴向發願云。</p>
<p style="margin-left:1em">弟子<span class='note-inline'>(某)</span>一心皈命極樂世界阿彌陀佛。願以淨光照我。慈誓攝我。我今正念。稱如來名。為菩提道。求生淨土。佛昔本誓。若有眾生。欲生我國。志心信樂。稱我名號。乃至十念。若不生者。不取正覺。以此念佛因緣。得入如來大誓海中。承佛慈力。眾罪消滅。淨因增長。若臨命終。自知時至。身無病苦。心不貪戀。亦不顛倒。如入禪定。佛及聖眾。手執金臺。來迎接我。於一念頃。生極樂國。華開見佛。即聞佛乘。頓開佛慧。廣度眾生。滿菩提願。</p>
</div></div>
<p class='juan'>淮提淨業卷之一</p>
</div><!-- end of div[@id='body'] -->
</body></html>