<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楞嚴經述旨</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu162' />大佛頂如來密因修證了義諸菩薩萬行首楞嚴經卷第九</p><p class="byline">淮海參佛弟子蘊空居士陸西星述旨</p><p class="byline">廣陵後學　陳遇時　校定</p>
<div class='div-other'><a id='mulu163' />
<p class='h2'>△天趣</p>
<div class='div-other'><a id='mulu164' /><p style="margin-left:2em">諸天皆相躡增升。種種不一。各以類聚。若或使之。而實無使之者。自食其報。當如是也。如今審戶三等九則。誰能定之。由<span class='corr'>己</span>之物力致然也。若乃巨富之家不消等則。竟稱上上戶矣。故後云。此但示凡識升進。若深智體之。亦可頓證。不消漸進。其說良是。</p>
</div>
<div class='div-other'><a id='mulu165' />
<p class='h3'>△欲界六天</p>
<ul class="">
<li>四天王天</li>

<li>忉利天</li>

<li>須燄摩天</li>

<li>兜率天</li>

<li>樂變化天</li>

<li>他化自在天</li>
</ul></div>
<div class='div-other'><a id='mulu166' />
<p class='h3'>△四天王天</p>
<div class='div-orig'><p>阿難諸世間人不求常住<span class='note-inline'>(至)</span>如是一類名四天王天。</p>
</div>
<div class='div-commentary'><p style="margin-left:1em">未能離欲。但能窒欲。使愛水不流。則湛性澄瑩。故命終之後。能生初天。夫六天皆由修五戒十善而致。今但約欲微增勝者而言。蓋以欲愛為輪迴根本。前之淪墜。固始于此。此之超騰。亦始于此。若使初心未能成就禪定智慧。但能疾斷根本。亦庶乎輪迴可出而生天可冀矣。</p>
</div></div>
<div class='div-other'><a id='mulu167' />
<p class='h3'>△忉利天</p>
<div class='div-orig'><p>於<span class='corr'>己</span>妻房婬愛微薄<span class='note-inline'>(至)</span>如是一類名忉利天。</p>
</div>
<div class='div-commentary'><p style="margin-left:1em">日月居西彌山腰。忉利居其頂上。此天愛薄于前。故報居其上。以澄瑩增明故。能超而增勝。不得全味者。未全清淨之味。以尚有微愛在也。</p>
</div></div>
<div class='div-other'><a id='mulu168' />
<p class='h3'>△須燄摩天　　一名時分天</p>
<div class='div-orig'><p>逢欲暫交去無思憶<span class='note-inline'>(至)</span>如是一類名須燄摩天。</p>
</div>
<div class='div-commentary'><p style="margin-left:1em">六欲下二名地居天。上四名空居天。不須日月而常明。但以蓮華開合而分晝夜。故又名時分天。</p>
</div></div>
<div class='div-other'><a id='mulu169' />
<p class='h3'>△兜率陀天　　一名知足天</p>
<div class='div-orig'><p>一切時靜有應觸來<span class='note-inline'>(至)</span>如是一類名兜率陀天。</p>
</div>
<div class='div-commentary'><p style="margin-left:1em">天有內院外院。三災至三禪。而此不及者。約內院言之。精微不接。皆內院事也。</p>
</div></div>
<div class='div-other'><a id='mulu170' />
<p class='h3'>△樂變化天</p>
<div class='div-orig'><p>我無欲心應汝行事<span class='note-inline'>(至)</span>如是一類名樂變化天。</p>
</div>
<div class='div-commentary'><p style="margin-left:1em">諸天皆有報境。而此天樂自變化以受用。越於下天。故名越化。</p>
</div></div>
<div class='div-other'><a id='mulu171' />
<p class='h3'>△他化自在天</p>
<div class='div-orig'><p>無世間心同世行事<span class='note-inline'>(至)</span>如是一類名他化自在天。</p>
</div>
<div class='div-commentary'><p style="margin-left:1em">諸欲樂境不勞自化。皆由他化而自在受用。名他化自在。</p>
</div>
<div class='div-orig'><p>阿難如是六天形雖出動<span class='note-inline'>(至)</span>自此<span class='corr'>已</span>還名為欲界。</p>
</div>
<div class='div-commentary'><p style="margin-left:1em">雖出塵擾。未能絕欲。</p>
</div></div>
<div class='div-other'><a id='mulu172' />
<p class='h3'>△色界十八天</p>
<ul class="">
<li>初禪三天</li>

<li>二禪三天</li>

<li>三禪三天</li>

<li>四禪九天</li>
</ul>
<div class='div-other'><a id='mulu173' />
<p class='h4'>△初禪三天</p>
<ul class="">
<li>梵眾</li>

<li>梵輔</li>

<li>大梵</li>
</ul>
<div class='div-orig'><p>阿難世間一切所修心人<span class='note-inline'>(至)</span>如是一類名梵眾天。</p>
</div>
<div class='div-commentary'><p style="margin-left:1em">不假禪那等者。言此人雖非正修真三摩地。無正智慧。<span class='corr'>但</span>修六行伏欲。使愛染不生。則不留欲界麤惑。不染淨報現前。故應念而生梵世。初名梵眾。則兆庶而<span class='corr'>已</span>。梵輔則王臣也。大梵則天王也。</p>
</div>
<div class='div-orig'><p>欲習既除離欲心現<span class='note-inline'>(至)</span>如是一類名梵輔天。</p>
</div>
<div class='div-commentary'><p style="margin-left:1em">初天但能執身伏欲。此天又得定戒相應。以順律儀行梵德。故超之也。</p>
</div>
<div class='div-orig'><p>身心妙圓威儀不缺<span class='note-inline'>(至)</span>如是一類名大梵天。</p>
</div>
<div class='div-commentary'><p style="margin-left:1em">前由淨心威儀。戒行而進。至于妙圓清淨。又加以明悟超達。則盛德之至。故為梵王。</p>
</div>
<div class='div-orig'><p>阿難此三勝流一切苦惱<span class='note-inline'>(至)</span>諸漏不動名為初禪。</p>
</div>
<div class='div-commentary'><p style="margin-left:1em">欲流則趨於生死。雖六天未足為勝。此天<span class='corr'>已</span>出欲。流背生死。而趨勝淨。故四禪皆稱勝流。<span class='corr'>已</span>離欲界八苦。故曰。煩惱不逼。<span class='corr'>已</span>離散動欲心。故曰。諸漏不動。</p>
</div></div>
<div class='div-other'><a id='mulu174' />
<p class='h4'>△二禪三天</p>
<ul class="">
<li>少光</li>

<li>無量光</li>

<li>光音</li>
</ul>
<div class='div-orig'><p>阿難其次梵天統攝梵人<span class='note-inline'>(至)</span>如是一類名少光天。</p>
</div>
<div class='div-commentary'><p style="margin-left:1em">此躡大梵之行而升進者。具戒定慧。故曰圓滿。以圓滿故。能澄凝其心。不隨境動。而寂湛生光。然此初能脫粘復湛。其光尚劣。故名少光。二禪以上無有語言。但以定心發光。光有勝劣。分其高下。</p>
</div>
<div class='div-orig'><p>光光相然照耀無盡<span class='note-inline'>(至)</span>如是一類名無量光天。</p>
</div>
<div class='div-commentary'><p style="margin-left:1em">定力轉明。妙光迭發。境隨光淨。徧成琉璃。</p>
</div>
<div class='div-orig'><p>吸持圓光成就教體<span class='note-inline'>(至)</span>如是一類名光音天。</p>
</div>
<div class='div-commentary'><p style="margin-left:1em">諸世界中。教體不同。故娑婆以文字香積無文字言說。但以眾香。此天以圓光成音。而發宣化法。故名光音。</p>
</div>
<div class='div-orig'><p>阿難此三勝流一切憂懸<span class='note-inline'>(至)</span>粗漏<span class='corr'>已</span>伏名為二禪。</p>
</div>
<div class='div-commentary'><p style="margin-left:1em">初禪方得漏心不動。而未能伏。此天<span class='corr'>已</span>伏粗漏。則業漸劣行。漸勝而憂懸。較之苦惱。則竟輕矣。</p>
</div></div>
<div class='div-other'><a id='mulu175' />
<p class='h4'>△三禪三天</p>
<ul class="">
<li>少淨</li>

<li>無量淨</li>

<li>徧淨</li>
</ul>
<div class='div-orig'><p>阿難如是天人圓光成音<span class='note-inline'>(至)</span>如是一類名少淨天。</p>
</div>
<div class='div-commentary'><p style="margin-left:1em">由上圓光教體。披露妙理。發成精行。離前喜動。而生淨樂。是樂非境。乃出乎淨性。恬泊寂靜。名寂滅樂。而淨力猶劣。則但能通而<span class='corr'>已</span>。未能成也。以猶劣故。曰少淨。</p>
</div>
<div class='div-orig'><p>淨空現前引發無際<span class='note-inline'>(至)</span>如是一類名無量淨天。</p>
</div>
<div class='div-commentary'><p style="margin-left:1em">淨空者。離諸喜動。不緣物境之定相也。由是擴充。使淨相無際。恊乎妙性。故身心輕安。而性樂成矣。以無際故。名無量淨。</p>
</div>
<div class='div-orig'><p>世界身心一切圓淨<span class='note-inline'>(至)</span>如是一類名徧淨天。</p>
</div>
<div class='div-commentary'><p style="margin-left:1em">淨空無際。故世界身心一切圓淨。淨德成就。則性歸託于是矣。托謂托此以歸寂。</p>
</div>
<div class='div-orig'><p>阿難此三勝流具大隨順<span class='note-inline'>(至)</span>歡喜畢具名為三禪。</p>
</div></div>
<div class='div-other'><a id='mulu176' />
<p class='h4'>△四禪九天</p>
<ul class="">
<li>四根本</li>

<li>福生</li>

<li>福愛</li>

<li>廣果</li>

<li>無想</li>

<li>五不還</li>

<li>無煩</li>

<li>無熱</li>

<li>善見</li>

<li>善現</li>

<li>色究竟</li>
</ul></div></div>
<div class='div-other'><a id='mulu177' />
<p class='h3'>△四根本天</p>
<div class='div-commentary'><p style="margin-left:1em">前之禪行。但能自利。未能利他。至四禪乃兼修慈悲喜捨利他之心。名曰無量善。無漏觀慧諸禪三昧。悉從此出。故名四根本天。</p>
</div>
<div class='div-orig'><p>阿難復次天人不逼身心<span class='note-inline'>(至)</span>如是一類名福生天。</p>
</div>
<div class='div-commentary'><p style="margin-left:1em">苦樂頓捨。名為粗重相滅。捨念清淨。故淨福性生。</p>
</div>
<div class='div-orig'><p>捨心圓融勝解清淨<span class='note-inline'>(至)</span>如是一類名福愛天。</p>
</div>
<div class='div-commentary'><p style="margin-left:1em">苦樂二忘。故捨心圓融。心無所累。故勝解清淨。由是福無遮礙。而得妙隨順。自有漏禪定。而發無漏行。至于究竟。故曰。窮未來際定福如此。為可愛樂。故天名福愛。</p>
</div>
<div class='div-orig'><p>阿難從是天中有二岐路<span class='note-inline'>(至)</span>如是一類名廣果天。</p>
</div>
<div class='div-commentary'><p style="margin-left:1em">從福愛天。分為二岐。一直往道趨廣果。一迂僻道趨無想。苦于先心不帶異執。直修禪定。使自無量光天至福愛。所修福德圓明而住。則此天定福彌廣。故名廣果。</p>
</div>
<div class='div-orig'><p>若於先心雙厭苦樂<span class='note-inline'>(至)</span>如是一類名無想天。</p>
</div>
<div class='div-commentary'><p style="margin-left:1em">無想天乃岐路所分。先心雖能伏惑修禪。而涉妄帶異。以有心為生滅。以無想為涅槃。於是雙厭苦樂。專研捨心。以趨無想。由物泊身。以至心想。一切皆捨。心慮灰凝。成無想定。以是感報生無想天。壽五百劫。初生此天。未全無想。經半劫始無。及報將盡。復經半劫有想。然後報謝。</p>
</div>
<div class='div-orig'><p>阿難此四勝流一切世間<span class='note-inline'>(至)</span>功用純熟名為四禪。</p>
</div>
<div class='div-commentary'><p style="margin-left:1em">想念之心。粗曰尋。細曰伺。初禪三天兼之。大梵無尋惟伺。二禪無尋伺。有喜樂。三禪離喜樂。有出入息。尋伺感火。喜樂感水。出入息感風。四禪兼而離之。故不為三災所動。名不動地。然彼器非真常。情俱生滅。雖非無為真境。而有為功用至此<span class='corr'>已</span>純熟矣。</p>
</div></div>
<div class='div-other'><a id='mulu178' />
<p class='h3'>△五不還天</p>
<div class='div-orig'><p>阿難此中復有五不還天<span class='note-inline'>(至)</span>眾同分中安立居處。</p>
</div>
<div class='div-commentary'><p style="margin-left:1em">第三果人。斷欲界惑盡。即生此天。不復欲界受生。故名不還。亦名天淨居。習氣種子惑也。與現行俱盡。此指欲界無續生業也。苦樂雙忘。兼指四禪。以下無欲滅業也。此五天自四禪別立。通名捨念清淨地。</p>
</div>
<div class='div-orig'><p>阿難苦樂兩滅鬬心不交如是一類名無煩天。</p>
</div>
<div class='div-commentary'><p style="margin-left:1em">有厭有捨。猶是心與境鬬。不能無煩。惟心境兩釋。煩惱斯斷。</p>
</div>
<div class='div-orig'><p>機括獨行研交無地如是一類名無熱天。</p>
</div>
<div class='div-commentary'><p style="margin-left:1em">盛熱曰煩。微煩曰熱。上雖鬪心不交。猶有交地。此則心機無對。故研交無地。能滅緣影。故得無熱。</p>
</div>
<div class='div-orig'><p>十方世界妙見圓成<span class='note-inline'>(至)</span>如是一類名善見天。</p>
</div>
<div class='div-commentary'><p style="margin-left:1em">能滅緣影。故妙見圓澄。而染心塵像。累性沉垢。一切俱無。圓見十方。故名善見。</p>
</div>
<div class='div-orig'><p>精見現前陶鑄無礙如是一類名善現天。</p>
</div>
<div class='div-commentary'><p style="margin-left:1em">定慧精明。融鍊自在。</p>
</div>
<div class='div-orig'><p>究竟羣幾窮色性性<span class='note-inline'>(至)</span>如是一類名色究竟天。</p>
</div>
<div class='div-commentary'><p style="margin-left:1em">幾者色之微。性者相之本。未能究了。則局於色相。自為限礙。此能究而窮之。故出乎形礙。入無邊際。名色究竟。</p>
</div>
<div class='div-orig'><p>阿難此不還天彼諸四禪<span class='note-inline'>(至)</span>自此以還名為色界。</p>
</div>
<div class='div-commentary'><p style="margin-left:1em">下天修有漏凡定。此天修無漏聖業。粗細有異。故不能得見。獨行無交者。離欲染也。未盡形累者。尚有色質也。</p>
</div></div>
<div class='div-other'><a id='mulu179' />
<p class='h3'>△無色界四天</p>
<ul class="">
<li>空處</li>

<li>識處</li>

<li>無所有處</li>

<li>非想非非想處</li>
</ul>
<div class='div-commentary'><p style="margin-left:1em">無業果色。有定果色。依正皆然。乃滅身歸無。定性聲聞所居。或無想外道之別報。或捨厭天人之雜處。其類不一。皆無色蘊。</p>
</div></div>
<div class='div-other'><a id='mulu180' />
<p class='h3'>△分岐超出</p>
<div class='div-orig'><p>復次阿難從是有頂<span class='note-inline'>(至)</span>名為迴心大阿羅漢。</p>
</div>
<div class='div-commentary'><p style="margin-left:1em">色究竟天居有色頂。與無色隣。名色邊際。二岐。一出三界。即此科也。一入無色。即次科也。四禪皆依捨念修定。此言捨心。指有頂因心也。因心能發無漏智慧。斷盡塵惑。至於圓明。即出三界。不住小果。入菩薩乘。是名回心大阿羅漢。</p>
</div></div>
<div class='div-other'><a id='mulu181' />
<p class='h3'>△隨定趣入</p>
<div class='div-commentary'><p style="margin-left:1em">此有四天。皆依偏空修進。初厭色依空。二厭空依識。三色空識等都滅。而依識性。四依識性以滅窮研。而不得真滅。是皆有為增上善果。未出輪迴。不成聖道。</p>
</div>
<div class='div-orig'><p>若在捨心捨厭成就<span class='note-inline'>(至)</span>如是一類名為空處。</p>
</div>
<div class='div-commentary'><p style="margin-left:1em">此等依捨不修智慧。厭<span class='corr'>己</span>形礙。堅修空觀。滅身歸無。即厭色依空者也。名空處定。</p>
</div>
<div class='div-orig'><p>諸礙既消無礙無滅<span class='note-inline'>(至)</span>如是一類名為識處。</p>
</div>
<div class='div-commentary'><p style="margin-left:1em">諸礙既消而無。則不依于色。無礙之無亦滅。則不依于空。唯留阿賴末那。即厭空依識者也。名識處定。故報生識處。賴耶第八識也。末那第七識也。身根既消。無復六識。故唯二者獨留。而末那所緣色空識三。此位厭色空而依識。則色空粗緣<span class='corr'>已</span>無。故唯全半分微細。</p>
</div>
<div class='div-orig'><p>空色既亡識心都滅<span class='note-inline'>(至)</span>如是一類名無所有處。</p>
</div>
<div class='div-commentary'><p style="margin-left:1em">前位能亡空色。而未滅識心。此則都滅故。十方寂然。逈無所往。此雖亡識心。未亡識性。今之行人見性不深。多滯于此。雖能洞了色空。灰滅心慮。逮無所有。而終于識性。幽幽綿綿不能自脫生死窟穴。實存乎此。</p>
</div>
<div class='div-orig'><p>識性不動以滅窮研<span class='note-inline'>(至)</span>迷漏無聞便入輪轉。</p>
</div>
<div class='div-commentary'><p style="margin-left:1em">識性者。識心幽本也。不動者。寂無攸往也。既能不動。復窮研使滅。然依識滅之。竟非真滅。是強于無盡中發明盡性。所以似存不存。似盡不盡。似存不存。故非想也。似盡不盡。又非非想也。此又幽幽綿綿。至細之相。以綿微不脫。故云不盡空理。而聲聞依此。以為究竟。終成鈍果。外道依此。無所歸宿。終迷有漏。修出世心。至此終極。粗業<span class='corr'>已</span>無。唯識性為滯。苦奮然脫此。斯出三界矣。然此但示凡淺升進。苦深智體之。亦可頓超真證。</p>
</div>
<div class='div-orig'><p>阿難是諸天上各各天人<span class='note-inline'>(至)</span>迴向聖倫所修行路。</p>
</div>
<div class='div-commentary'><p style="margin-left:1em">通指欲色無色天也。</p>
</div>
<div class='div-orig'><p>阿難是四空天身心滅盡<span class='note-inline'>(至)</span>補特伽羅各從其類。</p>
</div>
<div class='div-commentary'><p style="margin-left:1em">三界由妄。發生七趣。由妄取着。補特伽羅。此云數取趣。即妄取之幽本也。</p>
</div></div></div>
<div class='div-other'><a id='mulu182' />
<p class='h2'>△修羅趣</p>
<div class='div-orig'><p>復次阿難是三界中<span class='note-inline'>(至)</span>云何更隨殺盜婬事。</p>
</div>
<div class='div-commentary'><p style="margin-left:1em">此以殺盜淫三為根本。無是業則名天趣。言必升也。有是業則名鬼。倫言必墜也。七趣舉二。以善惡通攝。因有而墜。以無而升。故曰。有無相傾。起輪迴性。若得正定。則妙性常寂。無復輪迴矣。有無二無。言相傾業斷也。無無亦滅。言分別情忘也。業斷情忘。則三種妄本。名迹雙泯矣。故欲斷妄輪。須修正定也。</p>
</div>
<div class='div-orig'><p>阿難不斷三業各各有私<span class='note-inline'>(至)</span>若他說者即魔王說。</p>
</div></div></div>
<div class='div-other'><a id='mulu183' />
<p class='h1'>△詳辨魔境第二十九</p>
<div class='div-other'><a id='mulu184' /><p style="margin-left:2em">魔謂五魔。境謂陰境。然必境受其邪。然後魔乘其便。故須詳而辨之。魔境開之有五。曰陰魔。煩魔惱。生死魔。天魔。鬼魔。合之惟陰魔天魔而<span class='corr'>已</span>。陰魔。即生死煩惱。依五陰而起者也。天魔。即修邪定好。害正道者也。</p>

<div class='div-orig'><p>即時如來將罷法座<span class='note-inline'>(至)</span>皆是迷頑妄想安立。</p>
</div>
<div class='div-commentary'><p style="margin-left:1em">化迷。謂隨迷轉變也。</p>
</div>
<div class='div-orig'><p>當知虗空生汝心內<span class='note-inline'>(至)</span>況諸世界在虗空耶。</p>
</div>
<div class='div-commentary'><p style="margin-left:1em">空生大覺中。如海一漚發。又喻片雲。以明世界虗幻微芒。易以消殞也。</p>
</div>
<div class='div-orig'><p>汝等一人發真歸元<span class='note-inline'>(至)</span>所有國土而不振裂。</p>
</div>
<div class='div-commentary'><p style="margin-left:1em">真元之體。本自廓然。虗空國土。皆是迷頑。妄想安立。發真不迷。則無安立。故自消殞。</p>
</div>
<div class='div-orig'><p>一切魔王及諸鬼神<span class='note-inline'>(至)</span>如何敢留惱亂禪定。</p>
</div>
<div class='div-commentary'><p style="margin-left:1em">以後皆言悟則無咎。蓋謂是也。</p>
</div>
<div class='div-orig'><p>若不明悟被陰所迷<span class='note-inline'>(至)</span>宛轉零落無可哀救。</p>
</div></div>
<div class='div-other'><a id='mulu185' />
<p class='h2'>△破五陰現境</p>
<div class='div-other'><a id='mulu186' />
<p class='h3'>△一色陰</p>
<div class='div-other'><a id='mulu187' />
<div class='div-orig'><p>阿難當知汝坐道場<span class='note-inline'>(至)</span>此則名為色陰區宇。</p>
</div>
<div class='div-commentary'><p style="margin-left:1em">陰以覆蔽為義。區局性真。故名區宇。吳興指此。屬為觀行。此蓋禪那得力之處。塵勞蹔息之時。定力雖爾。而色陰未破。故如明目處暗。</p>
</div>
<div class='div-orig'><p>若目明朗十方洞開<span class='note-inline'>(至)</span>堅固妄想以為其本。</p>
</div>
<div class='div-commentary'><p style="margin-left:1em">五陰盡相。非滅身歸無。乃觀力洞照。不為迷礙而<span class='corr'>已</span>。最初一念空見不分。名為劫濁。乃色陰之體也。故色陰盡。則能超之色陰者。始因父母與<span class='corr'>己</span>三妄倫交結。故曰。堅固妄想以為其本。</p>
</div></div>
<div class='div-other'><a id='mulu188' />
<p class='h4'>△色陰現境</p>
<div class='div-commentary'><p style="margin-left:1em">五陰現境。皆汝心中成就破亂。只在迷悟之間故。今詳示使不着邪見。其目有十。</p>
</div>
<div class='div-orig'><p>阿難當在此中精研妙明<span class='note-inline'>(至)</span>若作聖解即受羣邪。</p>
</div>
<div class='div-commentary'><p style="margin-left:1em">此段純是魔境。與前九不同。</p>
</div>
<div class='div-orig'><p>阿難如是十種禪那現境。皆是色陰用心交互。故現斯事。眾生頑迷不自忖量。謂言登聖大。妄語成墮無間獄。汝宜保持覆護。無令天魔得其方便。</p>
</div></div></div>
<div class='div-other'><a id='mulu189' />
<p class='h3'>△二受陰</p>
<div class='div-other'><a id='mulu190' />
<div class='div-orig'><p>阿難。彼善男子。色陰盡者。見諸佛心。如鏡中現像。若有所得。而未能用。猶如魔人手足宛然。見聞不惑。心觸客邪。而不能動。此則名為受陰區宇。</p>
</div>
<div class='div-commentary'><p style="margin-left:1em">受以領納前境為義。<span class='corr'>已</span>破色陰。內外虗融。故能見諸佛心。見諸佛心。即我妙覺明心也。如鏡現像。謂清淨虗融。了無形礙也。雖具妙體。而未能運用。如魔寐人。蓋為受所覆故。</p>
</div>
<div class='div-orig'><p>若魔咎歇。其心離身。反觀其面。去住自由。無復留礙。名受陰盡。是人則能超越見濁。觀其所由。虗明妄想。以為其本。</p>
</div>
<div class='div-commentary'><p style="margin-left:1em">受陰消歇。即能離身反觀。去住無礙。妄起見覺。泊擾湛性。名為見濁。即受陰之體也。故受陰盡即消之。因違順之幻境。生損益之妄受。則受陰無體。虗有所明。故曰。虗明妄想以為其本。</p>
</div></div>
<div class='div-other'><a id='mulu191' />
<p class='h4'>△受陰現境　　其目有十</p>
<div class='div-orig'><p>阿難。彼善男子。當于此中得大光耀。其心發明。抑遏過分。忽于其中。發無窮悲。悟則無咎。非為聖證。覺了不迷。久自消歇。若作聖解。則有悲魔。入其心腑。失於正受。當從淪墜。</p>
</div>
<div class='div-commentary'><p style="margin-left:1em">此中受陰定中也。既破色陰。無復幽黯。故得大光耀。</p>
</div>
<div class='div-orig'><p>阿難。又彼定中。見色陰消。受陰明白。勝相現前。感激過分。忽于其中。生無限勇。其心猛利。志齊諸佛。悟則無咎。非為聖證。若作聖解。則有狂魔。入其心腑。我慢無比。失於正受。當從淪墜。</p>
<p>又彼定中見色陰消。受陰明白。前無新證。歸失故居。智力衰微。入中隳地。逈無所見。心中忽然生大枯渴。于一切時。沉憶不散。將以此為勤精進相。此名修心無慧自失。悟則無咎。非為聖證。不則為憶魔。旦暮撮心。懸在一處。失于正受。當從淪墜。</p>
</div>
<div class='div-commentary'><p style="margin-left:1em">受陰未盡。故進無新證。色陰<span class='corr'>已</span>消。故退失。故居進退無依。名中隳地。以無依無見故。枯渴沉想。而招憶魔。憶心妄系。有如撮懸。</p>
</div>
<div class='div-orig'><p>又善男子。見色陰消。受陰明白。慧力過定。失於猛利。以諸勝性。懷于胸中。得少為足。此名用心亡失恒審溺于知見。悟則無咎。若作聖解。則有下劣。易知足魔。人其心腑。見人自言。我得無上第一義諦。失於正受。當從淪墜。</p>
</div>
<div class='div-commentary'><p style="margin-left:1em">前以定強智微。此又慧力過定。皆互有所失。</p>
</div>
<div class='div-orig'><p>又彼定中。新證未獲。故心<span class='corr'>已</span>亡。歷覽二際。自生艱險。于心忽然生無盡憂。如坐鐵床。如飲毒藥。心不欲活。常求于人。令害其命。早取解脫。悟則無咎。若作聖解。則有一分常憂愁魔。入其心腑。或自割<span class='corr'>己</span>肉。或走入山林。失於正受。當從淪墜。</p>
</div>
<div class='div-commentary'><p style="margin-left:1em">進退失守。故心生艱險。以成邪憂。</p>
</div>
<div class='div-orig'><p>又彼定中處清淨中<span class='note-inline'>(至)</span>失于正受當從淪墜。</p>
<p>又彼定中。見色陰消。受陰明白。自謂<span class='corr'>已</span>足。忽有無端。大我慢起。此名見勝。無慧自救。悟則無咎。若作聖解。則有一分大我慢魔。入其心腑。不禮塔廟。摧毀經像。疑誤眾生。入無間獄。失於正受。當從淪墜。</p>
<p>又彼定中。圓悟精理。得大隨順。忽生無量輕安。<span class='corr'>已</span>言成聖得大自在。若作聖解。則有一分好輕清魔入。其心腑。自謂滿足。更不求進。此名多作無聞比丘。疑誤眾生。入阿鼻獄。失於正受。當從淪墜。</p>
<p>又彼定中。於明悟中。得虗明性。其中忽然歸向永滅。撥無因果。一向入空。空心現前。乃至心生長斷滅解。悟則無咎。若作聖解。則有空魔。入其心腑。乃謗持戒。名為小乘。菩薩悟空。有何持犯。飲酒噉肉。廣行淫穢。破佛律儀。誤入人罪。失於正受。當從淪墜。</p>
<p>又彼定中。味其虗明。深入心骨。忽有無量愛生。愛極發狂。便為貪欲。無慧自持。誤入諸欲。悟則無咎。若作聖解。則有欲魔。入其心腑。一向說欲。為菩提道。攝其凡愚。其數多滿千萬。魔心生厭。離其身體。威德既無。陷於王難。疑誤眾生。入無間獄。失于正受。當從淪墜。</p>
</div>
<div class='div-commentary'><p style="margin-left:1em">結勸文。同前色陰。</p>
</div></div></div>
<div class='div-other'><a id='mulu192' />
<p class='h3'>△三想陰</p>
<div class='div-other'><a id='mulu193' />
<div class='div-orig'><p>阿難。彼善男子。修三摩地。受陰盡者。雖未漏盡。心離其形。如鳥出籠。<span class='corr'>已</span>能成就。從其凡身。上歷菩薩六十聖位。得意生身。隨往無礙。此則名為想質區宇。</p>
</div>
<div class='div-commentary'><p style="margin-left:1em">想者。心慮浮相。識情妄習。能覆妙明。障聖道。彼受陰盡者。其心離身。去住自由。<span class='corr'>已</span>能成就。得意生身之因。然尚為想陰所覆。譬如有人睡寐寱言。雖則別無所知。而<span class='corr'>已</span>成音韻倫次。此想陰之相也<span class='note-inline'>(寱音義)</span>。</p>
</div>
<div class='div-orig'><p>若動念盡浮想消除<span class='note-inline'>(至)</span>融通妄想以為其本。</p>
</div>
<div class='div-commentary'><p style="margin-left:1em">無動則生滅想亡。覺淨則始終念滅。故一倫生死。首尾圓照。憶識誦習。發知見塵。名煩惱濁。即想陰之體也。故想盡則超之。想能融變。使心隨境。使境隨心。如想酢梅。能通質礙。故云融通妄想。</p>
</div></div>
<div class='div-other'><a id='mulu194' />
<p class='h4'>△想陰現境　　其目有十</p>
<div class='div-commentary'><p style="margin-left:1em">首言天魔附人。次及鬼魔兼附。</p>
</div>
<div class='div-orig'><p>彼善男子受陰虗妙<span class='note-inline'>(至)</span>訐露人事不避譏嫌。</p>
</div>
<div class='div-commentary'><p style="margin-left:1em">邪定能具五通。本業宿業。畜生後報也。此二宿命通。知肇他心通。訐露眼耳通。</p>
</div>
<div class='div-orig'><p>口中好言未來禍福<span class='note-inline'>(至)</span>頓希變易細相常住。</p>
</div>
<div class='div-commentary'><p style="margin-left:1em">三惑盡者。方棄分段生死。得變易生死。見楞伽經。</p>
</div>
<div class='div-orig'><p>爾時天魔候得其便<span class='note-inline'>(至)</span>保持覆護成無上道。</p>
</div></div></div>
<p class='juan'>大佛頂如來密因修證了義諸菩薩萬行首楞嚴經卷第九</p></div></div>
</div><!-- end of div[@id='body'] -->
</body></html>