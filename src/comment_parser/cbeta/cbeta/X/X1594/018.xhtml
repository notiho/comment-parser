<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛祖綱目</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu83' />佛祖綱目卷第十八<span class='note-inline'>(來字號)</span></p>
<div class='div-other'><a id='mulu84' />
<p class='h1'>甲子<span class='note-inline'>(漢宣帝五<span class='corr'>鳳</span>元年起)</span>戊辰<span class='note-inline'>(改元甘露)</span>壬申<span class='note-inline'>(改元黃龍)</span>癸酉<span class='note-inline'>(元帝初元元年)</span>戊寅<span class='note-inline'>(改元永光)</span>癸未<span class='note-inline'>(改元建昭)</span>戊子<span class='note-inline'>(改元景寧)</span>己丑<span class='note-inline'>(成帝建始元年)</span>癸巳<span class='note-inline'>(改元河平)</span>丁酉<span class='note-inline'>(改元陽朔)</span>辛丑<span class='note-inline'>(改元鴻嘉)</span>乙巳<span class='note-inline'>(改元永始)</span>己酉<span class='note-inline'>(改元元延)</span>癸丑<span class='note-inline'>(改元綏和)</span>乙卯<span class='note-inline'>(哀帝建平元年)</span>己未<span class='note-inline'>(改元元壽)</span>辛酉<span class='note-inline'>(平帝元始元年)</span>癸亥<span class='note-inline'>(漢平帝元始三年止)</span></p><p style="margin-left:2em">壬寅。鴻嘉二年。光祿大夫劉向。撰神仙傳云。黃帝以下。迄今。得仙道者。百四十九人。其七十四人。<span class='corr'>已</span>見佛經矣。又言。博觀典籍。往往見有佛經。己未。元壽元年。景憲使大月氏國。還得浮圖經。時莫有識者。</p>

<div class='div-other'><a id='mulu85' />
<p class='h2'><span class='note-inline'>(戊申)</span>十八祖伽耶舍多傳法鳩摩羅多</p><p>伽耶舍多。摩提國人也。姓鬱頭藍。父天蓋。母方聖。甞夢大神持鑑。因而有娠。凡七日而誕。肌體瑩如琉璃。未甞洗沐。自然香潔。幼好閑靜。語非常。童持鑑出遊。遇僧伽難提尊者。付法後。領徒至大月氏國。見一婆羅門舍有異氣。舍多將入彼舍。舍主鳩摩羅多問曰。是何徒眾。舍多曰。是佛弟子。彼聞佛號。心神竦然。即時閉戶。舍多良久。扣其門。羅多曰。此舍無人。舍多曰。答無者誰。羅多聞語。知是異人。遽開門延接。舍多指其舍簷之下犬宿之處。謂羅多曰。汝父埋金於此。今為犬以守之。遂掘地。果得金。復謂羅多曰。昔世尊記曰。吾滅後一千年。有大士。出現於月氏國。紹隆玄化。今汝值吾。應斯嘉運。於是羅多發宿命智。投誠出家。舍多度之。授具<span class='corr'>已</span>。付法眼。偈曰。有種有心地。因緣能發明。於緣不相礙。當生生不生。伽耶舍多既付法<span class='corr'>已</span>。踴身虗空。現十八變化。火光三昧。自焚其身。眾以舍利建塔。當此土漢成帝二十年戊申歲也。</p>
</div></div>
<p class='juan'>佛祖綱目卷第十八</p>
</div><!-- end of div[@id='body'] -->
</body></html>