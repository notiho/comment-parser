<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>圓覺經道場修證儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu87' />圓覺道場禮懺禪觀法事卷第四</p><p class="byline">終南山草堂寺沙門　宗密　述</p>
<div class='div-other'><a id='mulu88' />
<p class='h1'>第四上</p><p style="margin-left:1em"><span class='note-inline'>(讚懸譚二十唱四十五偈)</span>。</p>
<p style="margin-left:2em">懺悔根本無明願成就始覺<span class='note-inline'>(作兩上)</span>。</p>

<div class='div-other'><a id='mulu89' />
<p class='h2'>直歎佛</p><p>粵若稽古。覺王光宅法界自受用土。佛佛道同。妙色靈心。湛爾常住。不可得而思議矣。然其現身應物。說法利生。逐器多途。互有隱顯。或居淨土。說十五本經。或應娑婆。談十二分教。或染淨無礙。方廣華嚴十五本中。圓覺是其一也。然尊觀經無量壽忻極樂。趣於一方。此典稟盧舍那。悟頓淨見於諸國。雖皆淨土。進趣殊途。彼懇願而往生。此鍊心而證入。妙<span class='note-inline'>(矣)</span>切<span class='note-inline'>(矣)</span>大哉博哉。頓漸俱收。利鈍皆攝。其唯我無上法王慈悲之智願也。我依時禮懺。所生善根。廻施有情。成正覺道。</p>
<p style="margin-left:1em">從此後。每至偈頌前八禮。偈後十二禮。悉同第三上。若要廣用。即依第二上也。一一偈初。至心歸命禮等。偈末願我普共等。依第三上也。</p>
</div>
<div class='div-other'><a id='mulu90' />
<p class='h2'>讚述懸談十門</p>
<div class='div-other'><a id='mulu91' />
<p class='h3'>第一　述教起因緣門有其十意</p><p style="margin-left:1em">第一唱中初偈總標。後偈述。初二意。一顯示因行有本故。二泯絕果相成圓故。</p>
<p style="margin-left:0em;text-indent:0em;" class="lg-abnormal"><div class='lg-row'>欲識此經圓頓處　先聽教起本因緣</div>
<div class='lg-row'>佛有希奇十種意　故開秘密普流傳</div>
<div class='lg-row'>初示波羅諸行本<span class='note-inline'>(六波羅蜜行之根本也。下句即是)</span></div>
<div class='lg-row'>皆依反照覺心圓<span class='note-inline'>(文在文殊章)</span></div>
<div class='lg-row'>次說轉依亦泯絕<span class='note-inline'>(諸教說。轉煩惱生死為菩提涅槃二無上果。此宗即俱泯絕。文在金剛藏章中)</span></div>
<div class='lg-row'>方名究竟果無邊<span class='note-inline'>(泯對待轉依之相。方顯究竟覺本之體。是稱性之果。通凡徹聖。無邊無量也。文在彌勒章末)</span></div>
</p></div>
<div class='div-other'><a id='mulu92' />
<p class='h3'>二　述其次四意</p>
<div class="lg regular"><div class='lg-row'>三陳頓悟理應修　幻盡覺滿入真流<span class='note-inline'>(普賢章)</span></div>
<div class='lg-row'>四盡甚深疑惑念　新成舊佛有因由<span class='note-inline'>(金剛藏章)</span></div>
<div class='lg-row'>五斷輪迴根本愛　愛憎盡處死生休<span class='note-inline'>(彌勒章)</span></div>
<div class='lg-row'>六破無明幽隱障　賴耶潛伏六根遊<span class='note-inline'>(業淨章)</span></div>
</div></div>
<div class='div-other'><a id='mulu93' />
<p class='h3'>三　述後四意</p>
<div class="lg regular"><div class='lg-row'>七說少文多義門　眾經開即此經論<span class='note-inline'>(通一鄣)</span></div>
<div class='lg-row'>八顯始終依淨覺　巧將一法被三根<span class='note-inline'>(通一鄣)</span></div>
<div class='lg-row'>九示深禪徹本性　真如三昧最為尊<span class='note-inline'>(威德章)</span></div>
<div class='lg-row'>十辨明歸令承事　善知識者是天恩<span class='note-inline'>(普覺章)</span></div>
</div></div>
<div class='div-other'><a id='mulu94' />
<p class='h3'>四　述第二門</p><p style="margin-left:1em">義乘分攝<span class='note-inline'>(明三藏二藏一乘三乘十二分教等中。何藏何乘何分攝此經也)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>教起因緣說<span class='corr'>已</span>竟　藏乘部分配如何</div>
<div class='lg-row'>二藏<span class='note-inline'>(一聲聞藏二菩薩藏)</span>之中菩薩攝<span class='note-inline'>(若此經攝彼二者。即但攝二〔文。藏〕云。亦攝漸修一切群品譬如大海不謙小流)</span></div>
<div class='lg-row'>若論三藏<span class='note-inline'>(一修多羅藏經也。二毗奈耶藏律也。三阿毗達摩藏論也)</span>屬修多<span class='note-inline'>(是經非律論也)</span></div>
<div class='lg-row'>三有四般<span class='note-inline'>(一聲聞乘。二緣覺乘。三菩薩乘。亦名大乘。四一乘。亦名㝡上乘。本義在光宅法師法華疏。又華嚴賢首大師。引三十本經論辨大乘一乘有十二義別)</span>當最上</div>
<div class='lg-row'>但依三疑<span class='note-inline'>(〔餘〕一乘餘前三)</span>是摩訶<span class='note-inline'>(此云大也。若但立三乘。即一乘含在大乘中故)</span></div>
<div class='lg-row'>十二分中<span class='note-inline'>(一契經。二應頌。三授記。四諷誦。五因緣。六自說。七本事。八本生。九方廣。十未曾有。十一譬喻。十二論義)</span>唯二分</div>
<div class='lg-row'>契經方廣更無過<span class='note-inline'>(餘十分不攝此經。若將此經。攝彼者。即攝九分。唯闕諷誦自說本生等三也)</span></div>
</p></div>
<div class='div-other'><a id='mulu95' />
<p class='h3'>五　述第三門</p><p style="margin-left:1em">權實對辨<span class='note-inline'>(一大藏經。雖皆佛說。然有就機方便權宜說。有稱性決了真實說。今相對辨明。令知此圓覺經屬實教也)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>一切經雖皆佛說　其中有實有權宜</div>
<div class='lg-row'>古今判教多開合<span class='note-inline'>(有判。一切經<span class='corr'>但</span>為一味。又開為二種。有三有四。乃至五種。五有兩處。賢首為備。疏中一一對諸家辨明也)</span></div>
<div class='lg-row'>賢首大師方可依</div>
<div class='lg-row'>從淺至深都有五　小乘偏淺暫隨機<span class='note-inline'>(第一也。說諸法數一向差別。以揀邪正。辨凡聖。分忻〔狀〕明因果。但說〔人〕不說法空。即四阿含等也)</span></div>
<div class='lg-row'>大乘二始<span class='note-inline'>(始初也。對大乘初心人。且但說一切法空。如諸部般若也。或但說一切法唯〔說〕八識所變。廣說法相。少說法性。云一分人永不成佛。如解深密等)</span>三終極<span class='note-inline'>(但成就久習前教〔又〕人也。顯二乘闡提皆有佛性。悉當成佛。廣說法性。少說法相。法相中。若心若境。但是法性隨緣所成。無別自性。如法華涅槃等)</span></div>
<div class='lg-row'>一乘四頓<span class='note-inline'>(別對上根。直顯真性。總不在相。一切所有唯是妄見。呵教勸離。毀相泯心。生心即妄。不生即佛。不生即佛。如此經等)</span>五圓施<span class='note-inline'>(施設開張也。所說唯是無盡法界性海圓融緣起無礙。悟修同時。一位即一切位。一切位即一位。十信滿心。即攝五位成等正覺。唯華嚴經也)</span></div>
<div class='lg-row'>總將三藏無過此　又就前三分五時<span class='note-inline'>(一有教即上小乘。二空教。三不空不有教。總當上始教。四同歸教。法華中乃萬善趣菩提也。五常住教。涅槃中乃決定說。一切眾生皆有常住佛性。皆當作佛也。總當上終教也)</span></div>
<div class='lg-row'>五時都不開圓覺<span class='note-inline'>(五時但前三)</span></div>
<div class='lg-row'>圓覺前三不可窺<span class='note-inline'>(於前三時教中。不可窺於圓覺)</span></div>
<div class='lg-row'>真是頓門當第四<span class='note-inline'>(由此前三中。五時不可攝)</span></div>
<div class='lg-row'>分通第五義融之<span class='note-inline'>(文云。覺性徧滿圓際故。當知六根徧滿法界等)</span></div>
<div class='lg-row'>義門果滿華嚴備　招體投機却在斯</div>
<div class='lg-row'>疏裏門門相對辨　鈔中一一甚精微</div>
<div class='lg-row'>顯出此經真了義　宗旨照然有所歸</div>
</p></div>
<div class='div-other'><a id='mulu96' />
<p class='h3'>六　述第四門</p><p style="margin-left:1em">分齊幽深<span class='note-inline'>(准起信論。述其起妄。從本至末有十一重。諸教所詮。或深或淺。各有分齊。小乘教唯說㝡後四重。法相教詮至後九重。唯圓覺華嚴可說窮盡一直至第四重本原清淨心)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>萬法皆依心地主　生成綸緒次須通</div>
<div class='lg-row'>根苗麤細真中妄　本末都成十一重</div>
<div class='lg-row'>依如求藏<span class='note-inline'>(第一重)</span>無明起　便生三細類賴耶中<span class='note-inline'>(三四五也)</span></div>
<div class='lg-row'>轉作六麤為業苦<span class='note-inline'>(六本十一)</span></div>
<div class='lg-row'>此經飜覆總研窮</div>
</p></div>
<div class='div-other'><a id='mulu97' />
<p class='h3'>七　述第五門</p><p style="margin-left:1em">教所被機<span class='note-inline'>(此門辨何根性之人。堪〔悞〕入此教也。然約即時悟入。即五類人不堪。不類方堪。若約漸熏種性。為其遠因。即一切有心者皆可聽聞。名有淺深隨分之益也)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>欲說此經所被機<span class='note-inline'>(總標)</span>　光明五類不相宜<span class='note-inline'>(一執着文字。二繫滯行位。三觸語賓無。四自恃天真。輕厭修習。五固守先聞。擔麻棄金)</span></div>
<div class='lg-row'>守文<span class='note-inline'>(一)</span>滯位<span class='note-inline'>(二)</span>賓空語<span class='note-inline'>(三)</span></div>
<div class='lg-row'>體真<span class='note-inline'>(四)</span>執舊<span class='note-inline'>(五)</span>總乖違<span class='note-inline'>(總結)</span></div>
<div class='lg-row'>但非此類皆真器<span class='note-inline'>(非此五也。故飜成五種真器聞即悟也。一不執文字。二不滯行位。三不着空無。四知性隨緣。五知義無量也。上皆揀器。此三句並收)</span></div>
<div class='lg-row'>有佛性者悉無遺　漸漸熏成圓頓種</div>
<div class='lg-row'>食金剛喻理應知<span class='note-inline'>(文在華嚴經出現品也)</span></div>
</p></div>
<div class='div-other'><a id='mulu98' />
<p class='h3'>八　述第六門</p><p style="margin-left:1em">教體淺深<span class='note-inline'>(疏有四門。一隨相門。二唯識門。三歸性門。四無礙門)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>教體須知具幾緣<span class='note-inline'>(總標)</span>　聲音<span class='note-inline'>(說法聲也。名句文是聲上屈曲之詞)</span></div>
<div class='lg-row'>名<span class='note-inline'>(〔證〕自性也)</span>句<span class='note-inline'>(詮差別。文為名句。〔□〕法之所依止也)</span>總能詮<span class='note-inline'>(一也。有人唯以聲為教體。有唯以名句文為教體。有俱取。俱取為正)</span></div>
<div class='lg-row'>攝境歸心<span class='note-inline'>(緣慮心也)</span>唯是識<span class='note-inline'>(二也。聲等不離識故)</span></div>
<div class='lg-row'>識無自性託真源<span class='note-inline'>(三也。識是真如隨緣所見也)</span></div>
<div class='lg-row'>性相融通無所礙<span class='note-inline'>(四也。總收前三。互收融攝。性是第三。相是第一。識是二門。此等理事交徹。同一心故。本唯於一法界心中。有真如生滅二門。名性相故)</span></div>
<div class='lg-row'>不離文字以心傳<span class='note-inline'>(達磨以心傳心。不立文字。今則文字性本自離。不假離之。〔元〕一性。便是以心傳心也)</span></div>
<div class='lg-row'><span class='corr'>但</span>解空中風畫喻<span class='note-inline'>(風喻聲音。畫喻名句。空喻真性。空中風畫。無迹可尋。性中聲音名句文。有何可取可離。此義在華嚴經十地品中)</span></div>
<div class='lg-row'>自知文<span class='note-inline'>(能詮)</span>義<span class='note-inline'>(所詮)</span>悉無邊<span class='note-inline'>(同一性故。故華嚴云。一即是多多即一。文於隨義義說文。又說一字經。無量無有窮盡也)</span></div>
</p></div>
<div class='div-other'><a id='mulu99' />
<p class='h3'>九　述第七門</p><p style="margin-left:1em">宗<span class='note-inline'>(心之所尚)</span>趣<span class='note-inline'>(宗之所歸)</span>通別<span class='note-inline'>(通者一切經皆以因緣為宗。別者此經以心境空寂覺性圓滿凡聖平等佛為宗。妄情等佛觀行速成為趣。又妄情等佛觀行成就為宗。惑業消滅。永絕輪迴。起大神用。安樂。自在為趣)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>七明宗趣分通別　通論佛教屬因緣<span class='note-inline'>(一切諸法以因緣故。故生滅成小乘教。以因緣故即空。成破相教。以因緣故〔皆〕假。成法相教。以因緣故即中。成法性教)</span></div>
<div class='lg-row'>別顯此經宗趣者</div>
<div class='lg-row'>境空<span class='note-inline'>(唯識故)</span>心寂<span class='note-inline'>(唯性故)</span>覺初圓<span class='note-inline'>(心境泯時。覺即圓也)</span></div>
<div class='lg-row'>普凡平等<span class='note-inline'>(如序分中說)</span>心崇尚<span class='note-inline'>(上皆宗也。崇尚平等理故。此下是趣)</span></div>
<div class='lg-row'>等佛忘情觀行專<span class='note-inline'>(情忘即等佛。心等佛為真。觀行皆等。一重宗趣了。此下是第二重宗趣云)</span></div>
<div class='lg-row'>觀行成時何所得<span class='note-inline'>(<span class='corr'>已</span>上趣為此宗)</span></div>
<div class='lg-row'>業消惑用用無邊<span class='note-inline'>(趣也)</span></div>
</p></div>
<div class='div-other'><a id='mulu100' />
<p class='h3'>十　述第八門</p><p style="margin-left:1em">修證階差<span class='note-inline'>(上約教文。唯生義解。忘詮修證。復有其門故。以心傳心歷代不絕。自佛屬迦葉。展轉于今。燈燈相承。明明無盡。達磨為此方之始祖。荷澤中興。乃至江西及北宗。皆是此宗也)</span>。</p>

<div class="lg regular"><div class='lg-row'>修證階差不離心　佛傳此法到如今</div>
<div class='lg-row'>萬行要門唯定慧　漸修頓悟淺麤深</div>
<div class='lg-row'>先悟後修雲散月　先修後悟鑛消金</div>
<div class='lg-row'>頓漸隨機皆得道　離斯說道不堪任</div>
</div></div>
<div class='div-other'><a id='mulu101' />
<p class='h3'>十一　述第九門</p><p>敘昔飜傳。</p>

<div class="lg regular"><div class='lg-row'>經是西天覺救飜　罽賓三藏大沙門</div>
<div class='lg-row'>開元目錄初編載　譯經圖記亦明言</div>
<div class='lg-row'>長壽二年白馬寺　則天皇后緣中原</div>
<div class='lg-row'>只為經來年月近　先賢古德未深論</div>
</div><p style="margin-left:1em">第十隨文解釋<span class='note-inline'>(初解題目)</span></p>
<p>大方廣圓覺修多羅了義經</p>
</div>
<div class='div-other'><a id='mulu102' />
<p class='h3'>十二　釋上五字</p><p><span class='note-inline'>(是所詮法義也)</span>。</p>
<p class="lg-abnormal"><div class='lg-row'>懸談<span class='corr'>已</span>竟次經題　解者能超累劫迷</div>
<div class='lg-row'>十一字中雙法義<span class='note-inline'>(五字所詮。六字能詮。各有法義。故云雙也)</span></div>
<div class='lg-row'>五當魚兔<span class='note-inline'>(上五字。所詮法也)</span>六筌蹄<span class='note-inline'>(下六字。能詮教也)</span></div>
<div class='lg-row'>大是體空方廣用　此三凡聖本來齊</div>
<div class='lg-row'>圓無間缺全靈覺　是為究竟大菩提</div>
</p></div>
<div class='div-other'><a id='mulu103' />
<p class='h3'>十三　釋下六字</p><p><span class='note-inline'>(是能詮功能。五字及教體一字也)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>修多羅者通教諸　於中了義是全經</div>
<div class='lg-row'>互說有空名不了　雙談性相得斯名<span class='note-inline'>(斯名者了義也)</span></div>
<div class='lg-row'>五字對餘<span class='note-inline'>(餘一藏經也)</span>稱最勝<span class='note-inline'>(是諸經中之了義也)</span></div>
<div class='lg-row'>一言<span class='note-inline'>(經字)</span>是此句名聲</div>
<div class='lg-row'>更有三名并五號　流通分裏自分明</div>
</p><p style="margin-left:1em">後解經</p>
</div>
<div class='div-other'><a id='mulu104' />
<p class='h3'>十四　科判</p>
<div class="lg regular"><div class='lg-row'>經開三分是常規　序分流通佛化儀</div>
<div class='lg-row'>全此初文名序分　六般成就眾應知</div>
<div class='lg-row'>為此具□淨土說　其中數節極難思</div>
<div class='lg-row'>證信文中便發起　貫於六種總希奇</div>
</div><p>如是我聞。一時婆伽婆。入於神通大光明藏。三昧正受。</p>
</div>
<div class='div-other'><a id='mulu105' />
<p class='h3'>十五　三　信聞時主及說處中</p><p><span class='note-inline'>(初總入智用之源)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>如是□指圓妙理　阿難自道我親聞</div>
<div class='lg-row'>說聽一時同一會　婆伽法報本無分</div>
<div class='lg-row'>光明藏是如來藏<span class='note-inline'>(此是內熏。亦名因熏。真正教法是外熏。亦名緣熏。內外因緣備具。即成佛道。三界眾生。闕外緣熏故。輪迴六道)</span></div>
<div class='lg-row'>內熏久<span class='corr'>已</span>積緣熏<span class='note-inline'>(聞熏熏如來藏。破和合識。故成佛也)</span></div>
<div class='lg-row'>諸佛神通光相等　皆從此出數如雲</div>
<div class='lg-row'>如來為欲談真妙　入斯三昧絕諸緣<span class='note-inline'>(緣是動用)</span></div>
<div class='lg-row'>三昧此方云正受<span class='note-inline'>(不受正受也。如明鏡虗極時見萬像)</span></div>
<div class='lg-row'>虗含萬像寂魔軍<span class='note-inline'>(含萬像而無念無為。有念皆屬魔境。佛〔難〕<span class='corr'>已</span>離。現同其迹。故入正受)</span></div>
</p><p>一切如來。光嚴住持。是諸眾生清淨覺地。身心寂滅。平等本際。圓滿十方。不二隨順。於不二境。現諸淨土。<span class='note-inline'>(此段有三唱。一釋經文二釋淨土。三引證)</span>。</p>
</div>
<div class='div-other'><a id='mulu106' />
<p class='h3'>十六　明與凡聖同體及稱真現土</p><p class="lg-abnormal"><div class='lg-row'>世尊定裏合如如<span class='note-inline'>(心真如本覺。凡聖一味。清淨性體)</span></div>
<div class='lg-row'>此處塵沙佛所居<span class='note-inline'>(聖同)</span>　亦是眾生真覺地<span class='note-inline'>(凡同)</span></div>
<div class='lg-row'>身心寂滅等空虗　圓滿十方平等際</div>
<div class='lg-row'>具於不二絕諸餘　不二境中方起用</div>
<div class='lg-row'>現諸淨土法筵初<span class='note-inline'>(從體起用。現淨土法會。是圓覺法筵之㝡初)</span></div>
</p></div>
<div class='div-other'><a id='mulu107' />
<p class='h3'>十七　釋淨土說經之由</p>
<div class="lg regular"><div class='lg-row'>淨土說經文顯著　真身法主理照然</div>
<div class='lg-row'>豈類諸餘不了教　化身穢土應初緣</div>
<div class='lg-row'>藏裏深經十五本　亦皆淨土所流傳</div>
<div class='lg-row'>今有疑云無說處　是將竹管欲窺天</div>
</div></div>
<div class='div-other'><a id='mulu108' />
<p class='h3'>十八　指論為證</p><p class="lg-abnormal"><div class='lg-row'>佛地論中釋此格　數番問答甚精微</div>
<div class='lg-row'>愽學利根方可解　凡常淺識豈能知</div>
<div class='lg-row'>淨土所談為決了<span class='note-inline'>(稱智語境之說十五本經)</span></div>
<div class='lg-row'>閻浮所說是權宜<span class='note-inline'>(諸淺機說餘一切經)</span></div>
<div class='lg-row'>華嚴淨穢融通境<span class='note-inline'>(識智融通。淨穢無礙。說華嚴經)</span></div>
<div class='lg-row'>別是圓宗不可思<span class='note-inline'>(華嚴是別教一乘)</span></div>
</p><p>與大菩薩摩訶薩十萬人俱。其名曰文殊師利菩薩。普賢菩薩。普眼菩薩。金剛藏菩薩。彌勒菩薩。清淨慧菩薩。威德自在菩薩。辨音菩薩。淨諸業障菩薩。普覺菩薩。圓覺菩薩。賢善菩薩等。而為上首。與諸眷屬。皆入三昧。同住如來平等法會。</p>
</div>
<div class='div-other'><a id='mulu109' />
<p class='h3'>十九　列眾總歎</p>
<div class="lg regular"><div class='lg-row'>同體因緣稱法身　菩提薩埵百千人<span class='note-inline'>(十萬)</span></div>
<div class='lg-row'>十二列名為上首　與諸眷屬等彌綸</div>
<div class='lg-row'>皆入甚深三昧海　皆融影像十方身</div>
<div class='lg-row'>各問一門微妙義<span class='note-inline'>(如下所列)</span>　為諸末世結圓因</div>
</div></div>
<div class='div-other'><a id='mulu110' />
<p class='h3'>二十　述十二菩薩所問法門</p>
<div class="lg regular"><div class='lg-row'>妙德初微本起因　普賢次問漸修真</div>
<div class='lg-row'>普眼圓融因果相　金剛質難聖凡身</div>
<div class='lg-row'>逸多推究輪回本　淨慧倫排證悟人</div>
<div class='lg-row'>威德<span class='corr'>已</span>開三種觀　辨音又問幾般輪</div>
<div class='lg-row'>淨業斷除人我體　普覺離病託師親</div>
<div class='lg-row'>圓覺道場圓頓悟　善首流通妙法輪</div>
</div><p>南無大慈大悲<span class='note-inline'>(云云十二禮)</span>。</p>
</div></div>
<div class='div-other'><a id='mulu111' />
<p class='h2'>至心懺悔</p><p>夫欲懺悔者。必先歸敬三寶。所以者何。三寶是一切眾生良友福田。若能歸向者。滅無量罪。長無量福。能令行者。離生死苦。得解脫樂。是故弟子<span class='note-inline'>(某甲)</span>等。歸依十方盡虗空界一切諸佛。歸依十方盡虗空界一切尊法。歸依十方盡虗空界一切聖眾弟子。今日懺悔正言。無始<span class='corr'>已</span>來在凡夫地。莫問貴賤。罪自無量。或因三業而生罪。或從六根而起過。或以內心自邪思惟。或藉外境起於染著。如是乃至十惡增長。八萬四千諸塵勞門。然其罪相。雖復無量。大而為語不出其三。一者煩惱。二者是業。三者果報。此三種業。能障聖道。及以人天勝妙好事。是故經中。自為三障。所以諸佛菩薩。教作方便懺悔除滅。此三滅者。則六根十惡。乃至八萬四千諸塵勞門。皆悉清淨。然此三障。皆從根本無明而起。故經云。獨頭無明。為煩惱種。從無始受身。經無量劫。則劫不可數。一一劫中。愛種種身。則身不可數。一一身中。所起種種煩惱。則煩惱不可數。一一煩惱所造三業。猶如微塵。則業不可數。一一惡業感報。如恒河沙。則報不可數。一一報中受苦萬端。則不可數。如是等苦皆由無明。無明既是三障根本。今欲懺除三障。理須先懺無明。然夫懺悔有事懺有理懺。懺無明者。唯是理懺<span class='note-inline'>(無明者。迷於實理。今但悟理。則無無明。故當理懺。然無明是本。義達其中。則枝末三障。亦展轉除滅。故維摩經中。優婆離為二犯律比丘懺悔。維摩詰呵云。無〔量〕增此二比丘罪。當直除滅。勿損其心。所以者何。罪性不在內。不在外。不在中間。如佛所說。心垢故眾生垢。心淨故眾生淨。心亦不在內。不在外。不在中間。如其心然。罪垢亦然。不出於如如。優婆離。以心相得解脫時。寧有垢不。我言不也。維摩詰云。一切眾生心相無垢。亦復如是。唯優婆離。妄想是垢。無妄想是淨。顛倒是垢。無顛倒是淨〔耳〕。我是垢。不取我是淨。諸法皆妄見。如夢如燄。如水中月。如鏡中像。以妄想生。其如此者。是名奉律。乃至時比丘疑悔即除。發阿耨菩提心。難曰。觀罪性空。罪即滅。觀福性空。福性空。福亦應滅)</span>。答曰不也。以罪違性。福順性故。真性望罪能治。能治顯時。所治之罪即滅。望福是能生。能生顯時。所生之福不盡。金剛經云。無住相布施福德如虗空等。又普賢觀經及華嚴隨好品亦云二種懺。觀經明晝夜精勤形佛等。即是事懺。觀心無心。從顛倒起。若欲懺悔者。端坐念實相。即是理懺。隨好品中。等眾生界。善身語意業。懺除諸障。即是事懺。觀諸業性。非十方末心住於心。從顛倒生。無有住處等。即是理懺。事懺除末。理懺拔根。又事懺除罪。理懺除疑。懺除三障。則兼事理。今當理懺。理懺者。觀其性空。今唯當經欲其欲顯其空。光明行相。此明者隱密難辨。辟支羅漢冥若夜遊。法相大乘亦未窮本。但說六七識中起者。故與癡數行相無殊<span class='note-inline'>(唯識云。三毒中之癡。便具無明。第八識無覆。七識中方有癡愛。前六識方具三毒也)</span>。勝鬘經中。方說住地無明。起信論中。名為根本不覺<span class='note-inline'>(論中說不覺為因。與本覺和合。非一非異。名阿賴耶識。從此轉生七識。方有癡數。故癡與無明。本末異也)</span>。禪宗語論。都號為迷。今為辨明。眾等諦聽。其行相者。則迷真執妄。起信論云。不如實知真如法一故。不覺心動。而有其念。即是迷真。此經云。妄認四大。為自身相等。即是執妄。言其空者。起信論云。念無自相。不離本覺。此經云。此無明者。非實有體。如夢中人。夢時非無。及至於醒。了無所得。故是空義。其猶族姓良家之子。幼小沒落與他為奴。後漸長成。甘心認賤。親族論得宛是良人。即知奴本是空。但有名字。無明亦爾。故說性空。既悟解昭然。即都無所得。故經云。覺迷滅不生迷。如此亦空。永不再執。是為理懺。一懺<span class='corr'>已</span>後。除下劣心。心與佛心平等無二。</p>
<p>上來雖<span class='corr'>已</span>理懺。猶恐未盡源流。今更至心。重說偈曰。</p>
<p style="margin-left:0em;text-indent:0em;" class="lg-abnormal"><div class='lg-row'>根本無明名不覺　塵沙煩惱最初因</div>
<div class='lg-row'>迷真生自圓明性　執妄認他質礙身</div>
<div class='lg-row'>一味冥蒙常附體　二乘智慧亦難分</div>
<div class='lg-row'>隱覆三賢十聖理　滋生八萬四塵□</div>
<div class='lg-row'>除兆善友開靈性　除此無能辨我人</div>
<div class='lg-row'>今日發心依理懺　不教迷惑翳吾真</div>
<div class='lg-row'>理懺元將事懺殊　窮斯行相本空虗</div>
<div class='lg-row'>身心聚裏何曾有　內外中間覓總無</div>
<div class='lg-row'>覺來夢處寧尋夢　雪得奴身豈有奴</div>
<div class='lg-row'>今悟無明元是覺　覺迷迷滅二非俱</div>
<div class='lg-row'><span class='corr'>已</span>能了了常明覺　誰肯昏昏更守愚</div>
<div class='lg-row'>從此應難相惑亂　所為所作總由吾<span class='note-inline'>(此無明及下三毒。是諸業之根。行相微細。須歸心〔微〕照凡聖之體。方可懺滅故。此乃後段。皆歸命毗盧發願。亦是飜類此惑。故同〔至發願〕)</span></div>
<div class='lg-row'>願我常安始覺智</div>
<div class='lg-row'>觀照其於本覺心　翻破無明根本迷</div>
<div class='lg-row'>慧日明明無闇相　觀身非我為真我</div>
<div class='lg-row'>觀心無念是真心　始從今日至菩提</div>
<div class='lg-row'>不增不減同真際　惑業根源既<span class='corr'>已</span>悟</div>
<div class='lg-row'>有漏心成無漏心　無漏心心以自熏</div>
<div class='lg-row'>所修盡入菩提道</div>
</p><p>發願<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu112' />
<p class='h2'>○白眾等聽說經中無常偈</p>
<div class="lg regular"><div class='lg-row'>外事裝彩咸歸壞　內身衰變亦同然</div>
<div class='lg-row'>唯有勝法不滅亡　諸有智人善應察</div>
<div class='lg-row'>勝法即是身中性　迷性茫茫受死生</div>
<div class='lg-row'>修行欲絕死生根　佛令先且除貪恚</div>
</div>
<div class="lg regular"><div class='lg-row'>恚誑諸眾生　過於信千萬　愚者不能捨</div>
<div class='lg-row'>為貪恚所纏　眾生恚所誑　由依止於恚</div>
<div class='lg-row'>眾生受重擔　如飲熱醎水　飲<span class='corr'>已</span>尋復渴</div>
<div class='lg-row'>須臾無暫息　愚人不善思　塵勞自焦苦</div>
</div></div></div>
<div class='div-other'><a id='mulu113' />
<p class='h1'>第五上</p><p style="margin-left:1em"><span class='note-inline'>(文殊章　十四唱　三十偈　懺三毒)</span>。</p>

<div class='div-other'><a id='mulu114' />
<p class='h2'>歎佛</p>
<div class="lg regular"><div class='lg-row'>正覺功德大智山　普達境界到彼岸</div>
<div class='lg-row'>等於三世諸如來　是故我今恭敬禮</div>
<div class='lg-row'><span class='corr'>已</span>昇境界無相岸　而現妙相莊嚴身</div>
<div class='lg-row'>放於離垢千光明　彼魔軍眾咸令盡</div>
<div class='lg-row'>十方所有諸世界　悉能振動無有餘</div>
<div class='lg-row'>未曾恐怖一眾生　善逝威神力如是</div>
<div class='lg-row'>虗空法界性平等　<span class='corr'>已</span>能如是而安住</div>
<div class='lg-row'>一切含生無數劫　成就最上大菩薩</div>
<div class='lg-row'>於諸境界智無礙　與一切佛同其性</div>
</div><p>我等徒眾<span class='note-inline'>(云云)</span>南無大慈大悲<span class='note-inline'>(云云八禮)</span>。</p>
</div>
<div class='div-other'><a id='mulu115' />
<p class='h2'>文殊章</p><p style="margin-left:1em">十四唱三十一偈<span class='note-inline'>(令信外真正。成本起因〔地〕)</span>此一禮准前。</p>
<p>至心歸命禮大方廣圓覺經中問本起因地文殊師利菩薩。</p>
<p>於是文殊師利菩薩。在大眾中。即從坐起。頂禮佛足。右繞三帀。長跪叉手。而白佛言。大悲世尊。願為此會諸來法眾<span class='note-inline'>(十萬菩薩及諸眷屬)</span>。說於如來本起因地<span class='note-inline'>(從凡夫時最初根本所起之心)</span>。清淨<span class='note-inline'>(離垢顛倒根垢取我垢)</span>法行<span class='note-inline'>(稱法性之行也。問。適云夫求果者。先觀於因。因若不真。果還是妄。如人造真金佛象。先須辨得真金。成象之時。體無增減。故佛頂經云。苦以生滅心為因。欲求如來不生滅果。無有是處。如種豆不生粟等)</span>。及說<span class='note-inline'>(及者。更〔諸〕一段意也)</span>菩薩於大乘中。發清淨心。遠離諸病<span class='note-inline'>(如何得一發之後始終如一。免生起異念之過患)</span>。能使未來末世眾生。求大乘者。不墮邪見<span class='note-inline'>(標以現在法眾。結以未來末世者。互影照也。即知現未俱收)</span>。作是語<span class='corr'>已</span>。五體投地。如是三請。終而復始。</p>

<div class='div-other'><a id='mulu116' />
<p class='h3'>第一　唱讚述文殊問目二偈</p><p style="margin-left:0em;text-indent:0em;" class="lg-abnormal"><div class='lg-row'>於是文殊從座起　威儀頂禮大悲尊</div>
<div class='lg-row'>願為會中及末世<span class='note-inline'>(但以前之標結)</span></div>
<div class='lg-row'>說於諸佛本因門<span class='note-inline'>(根本最初之因)</span></div>
<div class='lg-row'>因若不真果亦妄　修行先要得根源<span class='note-inline'>(第一重問〔目〕)</span></div>
<div class='lg-row'>及說菩提心發願<span class='note-inline'>(偈云并於此中能發菩提心)</span></div>
<div class='lg-row'>妄情<span class='note-inline'>(經云諸病)</span>永離<span class='note-inline'>(經云遠離)</span>覺常存<span class='note-inline'>(經云求大乘者)</span></div>
</p><p>佛答處四段。</p>

<ul class="">
<li>一標示真宗</li>

<li>二推窮妄宰</li>

<li>三釋成因地</li>

<li>四結牒問詞</li>
</ul><p style="margin-left:1em">初中兩段。</p>
</div>
<div class='div-other'><a id='mulu117' />
<p class='h3'>第二　唱中二偈具標舉本有之覺心</p><p style="margin-left:1em"><span class='note-inline'>(於中。先讚問許說。後正示體用)</span>。</p>
<p>爾時世尊。告文殊師利菩薩言。善哉善哉。善男子。汝等乃能為諸菩薩。諮詢如來因地法行<span class='note-inline'>(領初問〔目〕)</span>。及為末世一切眾生求大乘者。得正住持。不墮邪見<span class='note-inline'>(領後問〔目〕)</span>。汝今諦聽。當為汝說。時文殊師利菩薩。奉教歡喜。及諸大眾默然而聽<span class='note-inline'>(上皆讚許〔貯〕聽。此下正示體用)</span>。</p>
<p>善男子。無上法王有大陀羅尼<span class='note-inline'>(此云總持)</span>門<span class='note-inline'>(欲入眾妙境界。先須了達圓覺。圓覺又能流出一切。有〔市〕入義。故名為門。准寶積云。陀羅門者。是根本義)</span>。名為圓覺<span class='note-inline'>(指體也。下顯用云)</span>。流出一切清淨<span class='note-inline'>(總標無法諸法)</span>真如<span class='note-inline'>(理也)</span>菩提涅槃<span class='note-inline'>(果也)</span>及波羅蜜<span class='note-inline'>(因也)</span>。教授菩薩<span class='note-inline'>(如理思惟。而反照之。一一顯現。依之修行。故云教授)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>佛告文殊汝善哉　能於末世布慈哀</div>
<div class='lg-row'>本起因源祕密藏<span class='note-inline'>(合二問也)</span>　無遮<span class='note-inline'>(下云無遮大慈)</span>為汝此時開<span class='note-inline'>(上皆讚問許說)</span></div>
<div class='lg-row'>總持眾妙名圓覺<span class='note-inline'>(指體也。下三句顯用)</span></div>
<div class='lg-row'>覺心即是聖人胎<span class='note-inline'>(但一念覺悟此圓妙心。即藏識中。<span class='corr'>已</span>熏成聖種。緣未彰現於外故。如始胎也)</span></div>
<div class='lg-row'>流出塵流無漏法　因波羅蜜<span class='note-inline'>(如文)</span>果如來<span class='note-inline'>(菩提涅槃如來也)</span></div>
</p></div>
<div class='div-other'><a id='mulu118' />
<p class='h3'>第三　二　明上圓覺體用</p><p style="margin-left:1em">即破障成佛。故名因也。</p>
<p>一切如來本起因地<span class='note-inline'>(標舉所問)</span>。皆依<span class='note-inline'>(無佛不爾)</span>圓照<span class='note-inline'>(能照之智)</span>清淨覺相<span class='note-inline'>(所照之理。初心未忘能所。故云相也)</span>。永斷無明。方成佛道<span class='note-inline'>(洞達真有忘空。即所修皆是法師行。若不爾者。悉非法行。故大經云。若有比丘。讀誦十二部經。是名讀誦。不名法行。乃至為人宣說。及思惟其義。是名樂說。是名思惟。不名法行。若有比丘。能觀身心。乃至境界都息。永離煩惱。其心寂靜。我則說之名為法行)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>說有誦持十二部　或能宣說及思惟</div>
<div class='lg-row'>大集經云非法行　法行先論本起時</div>
<div class='lg-row'>一切如來本起行　皆依反照此靈知<span class='note-inline'>(與大集經大同小異)</span></div>
<div class='lg-row'>方斷無明成佛道</div>
<div class='lg-row'>能於三界作人師<span class='note-inline'>(佛也)</span></div>
</p><p style="margin-left:1em">上來標示真宗　此下第二推窮妄宰。於中三。</p>
</div>
<div class='div-other'><a id='mulu119' />
<p class='h3'>第四　且先示其行相</p><p>云何無明<span class='note-inline'>(一由前云永斷〔恐〕謂定有可斷。故推至空。二由此是八萬塵勞之根。十二因緣之首。恒沙煩惱由此而生。塵劫輪迴由此不絕。今欲示妙門。若不推破。即所作盡屬顛倒)</span>。善男子。一切眾生。從無始來。種種<span class='note-inline'>(如下所明)</span>顛<span class='note-inline'>(心識狂亂)</span>倒<span class='note-inline'>(背覺合塵。倒有所執。顛但荒犯。由顛故倒。如由迷真故執妄也)</span>。猶如迷人四方易處<span class='note-inline'>(既以東為西。即三方必皆移易)</span>。妄認四大為自身相。六塵緣影為自心相<span class='note-inline'>(四對顛倒。一四大非我認為我。法身真我而不認。二四大如幻本無而見有。法身本有而見無。三妄念非心認為心。真如了然而不能認。四妄念如珠中色。全空而執有。真心如珠明。實有〔有〕而見無。既四雙八隻不同故。〔苗〕云種種)</span>。譬彼病目。見空中華及第二月。善男子。空實無華。病者妄執<span class='note-inline'>(例此應云月實無二。捏者妄執。皆喻性無質礙。無心妄念。迷者妄執也)</span>。</p>

<div class="lg regular"><div class='lg-row'>無明都作塵勞本　執妄迷真只是伊</div>
<div class='lg-row'>十二因緣為上首　百千煩惱總能持</div>
<div class='lg-row'>無始<span class='corr'>已</span>來種種倒　一方易處四方移</div>
<div class='lg-row'>妄認四虵為我相　仍將六識作真知</div>
<div class='lg-row'>不知六識全虗妄　離却根塵無所依</div>
<div class='lg-row'>譬彼空華第二月　無中執有實狂癡</div>
<div class='lg-row'>二月展轉□倒見　及反示展轉相依</div>
</div><p>由妄執故。非唯惑此虗空自性<span class='note-inline'>(虗空無生。妄見華生。是迷惑虗空之性)</span>。亦復迷彼實華生處<span class='note-inline'>(翳乃實華生之處也。非謂真實華。法合。應云非唯惑此真空自性。亦復迷彼身心生處)</span>。</p>
</div>
<div class='div-other'><a id='mulu120' />
<p class='h3'>第五　二　約空華說</p>
<div class="lg regular"><div class='lg-row'>推逐空華因患翳　推翳良由有眼睛</div>
<div class='lg-row'>眼若本無無所翳　昭中無因翳何生</div>
<div class='lg-row'>即知根境因迷執　迷執唯依本覺明</div>
<div class='lg-row'>本覺若無如木石　木石何曾有妄情</div>
</div></div>
<div class='div-other'><a id='mulu121' />
<p class='h3'>第六　二　約二月說</p>
<div class="lg regular"><div class='lg-row'>二月依於第一月　又因捏目見雙形</div>
<div class='lg-row'>離於本月兼人眼　審思二月體何成</div>
<div class='lg-row'>真月既為妄月本　妄心還說本心生</div>
<div class='lg-row'>覺者若能如是悟　自知萬像是空名</div>
</div></div>
<div class='div-other'><a id='mulu122' />
<p class='h3'>第七　二　當第三結其過患</p><p>由此妄有輪轉生死。故名無明<span class='note-inline'>(由此無明。執身心為我。對違我順我之境。便起貪瞋。貪瞋即造業。業成便愛執。愛執中還迷。迷還貪瞋。展轉如此。故云輪也)</span>。</p>

<div class="lg regular"><div class='lg-row'>萬象空中執萬形　由斯所以號無明</div>
<div class='lg-row'>無明昏闇痴狂故　貪瞋癡慢自然生</div>
<div class='lg-row'>生即自然常造業　業招影響應形聲</div>
<div class='lg-row'>無始至今不肯歇　井輪蠶繭亦難名</div>
</div><p style="margin-left:1em">上說行相了。此後顯其本空。於中二。今此。</p>
</div>
<div class='div-other'><a id='mulu123' />
<p class='h3'>第八　四　生約夢喻以顯其空</p><p>善男子。此無明者。非實有體。如夢中人夢時非無。及至於醒。了無所得<span class='note-inline'>(於中兩門讚述。一直述虗妄。二推窮歸真)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>無明雖是妄根抹　即此無明體自無</div>
<div class='lg-row'>從無忽有雖無體　能生三細六般麤</div>
<div class='lg-row'>麤細技苗迷是本　細麤本末總空虗</div>
<div class='lg-row'>本自不生無可滅　看看與夢有何殊</div>
<div class='lg-row'>如人身在家中臥<span class='note-inline'>(如來藏在纏)</span></div>
<div class='lg-row'>佗方別見有形軀<span class='note-inline'>(阿賴耶等諸業識異熟身)</span></div>
<div class='lg-row'>或即歎娛或苦惱　惑愁或喜或榮枯<span class='note-inline'>(五道業別報也)</span></div>
<div class='lg-row'>或見威雄為國主<span class='note-inline'>(喻人天別業總業)</span></div>
<div class='lg-row'>或遭使役使人奴<span class='note-inline'>(喻三途別業總業)</span></div>
<div class='lg-row'>如此夢身兼□事</div>
<div class='lg-row'>忽然醒覺悉無餘</div>
</p><p>此後展轉推窮。歸於真性也。又為二唱。喻二法。</p>
</div>
<div class='div-other'><a id='mulu124' />
<p class='h3'>第九　二　喻說也</p><p>謂先推尋誰見夢之境界。若言是牀上睡人見者。睡人眼合。何能見夢境。又夢境在諸方。睡眼在家中牀上。何能迷見。如此推之。乃是夢人自見夢境也。睡人在家中。夢人在他處。故知睡人夢人義用不同也。又推夢人從何而有。乃從夢想而變起也。又推夢想從何而有。乃從夢人而變起也。又推緣起虗事。人是實體。故知睡與人二字義又同。雖離人無睡。不可喚睡為人。</p>
<p class="lg-abnormal"><div class='lg-row'>推尋夢境誰能見　見者應知是夢人</div>
<div class='lg-row'>推逐夢人因夢想　又推想在睡眠身</div>
<div class='lg-row'>依身<span class='note-inline'>(本覺真如)</span>而睡<span class='note-inline'>(根本無明)</span>睡為夢<span class='note-inline'>(八識)</span></div>
<div class='lg-row'>夢睡皆虗身乃真　真性無明兼妄念</div>
<div class='lg-row'>細詳此喻最為親</div>
</p></div>
<div class='div-other'><a id='mulu125' />
<p class='h3'>第十　二　法說也</p><p style="margin-left:1em"><span class='note-inline'>(從此推究自身。喻極理最直見真性)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>推逐根塵<span class='note-inline'>(夢境)</span>因妄念<span class='note-inline'>(夢想)</span>　細尋妄念託無明<span class='note-inline'>(睡也)</span></div>
<div class='lg-row'>無明無體依真性<span class='note-inline'>(牀上本身)</span>　若無真性即無情<span class='note-inline'>(本不無佛性也。無分別情識)</span></div>
<div class='lg-row'>情如夢想迷如睡</div>
<div class='lg-row'>性如牀上本身形　睡覺夢空身本在</div>
<div class='lg-row'>迷除念滅性圓靈</div>
</p></div>
<div class='div-other'><a id='mulu126' />
<p class='h3'>第十一　二　約空華喻。以顯其空。兼通伏難</p><p>如眾空華滅於虗空。不可說言有定滅處。何以故。無生處故<span class='note-inline'>(前說生死此無明。今既云無明本空。復由何而輪轉生死耶。故佛自答云)</span>。一切眾生。於無生中。妄見生滅<span class='note-inline'>(無明生死本來都無。於無生中。而橫見生滅)</span>。是故說名輪轉生死<span class='note-inline'>(前就橫見故說有。此就實論故說無)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>迷妄本空不可斷　方知圓覺妙門開<span class='note-inline'>(若見有煩惱可斷。斷盡方名妙覺者。即是法執。亦障圓覺之門。未名開顯)</span></div>
<div class='lg-row'>空華似滅無生滅　睡夢醒來非來來<span class='note-inline'>(非其夢身滅去。本身出來也)</span></div>
<div class='lg-row'>眾生未遇善知識</div>
<div class='lg-row'>無中執有實堪哀　狂受多生生死苦</div>
<div class='lg-row'>由斯故說妄輪迴</div>
</p><p style="margin-left:1em">第三釋成因地<span class='note-inline'>(上來所說。妄空真有者。有佛〔無〕性相本然。今明依此通達。心意冥符。方成本起因地。正答所問)</span>文三。今。</p>
</div>
<div class='div-other'><a id='mulu127' />
<p class='h3'><span class='corr'>第</span>十二　三　當第一依真悟妄頓出生死。第二展轉拂迹釋成正因。今合為一唱也</p><p>善男子。如來因地。修圓覺者<span class='note-inline'>(牒前所標。即依真也)</span>。知是空華<span class='note-inline'>(悟妄也。餘下皆頓出生死)</span>。即無輪轉<span class='note-inline'>(無生死之法)</span>。亦無身心受彼生死<span class='note-inline'>(亦無受生死之人。若言我免生死。即還是我相)</span>。非作故無。本性無故<span class='note-inline'>(非作觀行故。破除始無。本性空寂。本來無故。此下展轉拂迹也)</span>。彼知覺者猶如虗空<span class='note-inline'>(拂覺妄之智也)</span>。知虗空者即空華相<span class='note-inline'>(泯其拂心)</span>。亦不可說無知覺性<span class='note-inline'>(遮其斷滅)</span>。有無俱遣<span class='note-inline'>(總結離過)</span>。是則名為淨覺隨順。</p>
<p style="margin-left:0em;text-indent:0em;" class="lg-abnormal"><div class='lg-row'>如來因地修圓覺　知是定華離我人</div>
<div class='lg-row'>無有身心受彼苦　不關修證本來真</div>
<div class='lg-row'>能知覺者還空寂　悟空寂者亦同塵<span class='note-inline'>(同塵境而<span class='corr'>已</span>)</span></div>
<div class='lg-row'>然不說無知覺性</div>
<div class='lg-row'>性空本覺離緣因　翳華盡處寧無眼</div>
<div class='lg-row'>夢睡醒時是滅身　但遣有無隨順覺</div>
<div class='lg-row'>毗盧法界本木均</div>
</p></div>
<div class='div-other'><a id='mulu128' />
<p class='h3'>第十三　八　當第三徵拂所由。釋歸圓實</p><p>何以故<span class='note-inline'>(生死身心幻妄。狂說全空。能覺知妄空之智稱理。因何亦同妄法而遣。此下釋也。有二句。明諸法云)</span>。虗空性故<span class='note-inline'>(一切法空也)</span>。常不動故<span class='note-inline'>(一切法寂也。此下皆顯一心也。於中二。初一句總名體云)</span>。如來藏中<span class='note-inline'>(論指一心為如來藏故。此下釋義類也。於中有二。初二句顯空義云)</span>。無起滅故<span class='note-inline'>(釋上所智生死等)</span>。無知見故<span class='note-inline'>(釋上彼知覺者如空等此下釋不空藏云)</span>。如法界性<span class='note-inline'>(藏如界者。在有情名藏心。在無情名界性。又界性又界。則情器交徹。心境不分。藏則直說清淨心體。藏即能造善惡。界則無非此義。藏心剋就根源。界性渾其本末。渾則普該之義易信。剋即周徧之理難明。故指藏心。如法界性。亦乃攝其二義之別。歸於一體之同。方顯覺妄因依。誠非究竟圓實也)</span>究竟<span class='note-inline'>(竪窮三際。始終常然)</span>。圓<span class='note-inline'>(徧空)</span>滿<span class='note-inline'>(眾德具足)</span>。徧十方故<span class='note-inline'>(無邊際也。良由如來藏性。本自如斯。豈須減舊添新。滅惑生智。是以三重泯絕冥合覺心。將此為本修行。始得正名因地)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>生死身心仛說妄　如何知覺亦同倫<span class='note-inline'>(倫等也。此是徵也。下是釋釋中初二句。釋上所拂諸法。餘皆顯一心。且初云)</span></div>
<div class='lg-row'>只為從緣無自性<span class='note-inline'>(如上覺等一切法。皆從緣起。故無自體)</span></div>
<div class='lg-row'>性空<span class='note-inline'>(虗空性故)</span>不動<span class='note-inline'>(常不動故)</span>悉平均<span class='note-inline'>(由空寂故。皆平等也。此下二顯一心。初句標指云)</span></div>
<div class='lg-row'>如來藏者一心是<span class='note-inline'>(楞伽云。空寂者名為一心。一心者名如來藏。論中亦然。藏有三義。初且列云)</span></div>
<div class='lg-row'>真含於妄<span class='note-inline'>(一含攝義也)</span>妄含真<span class='note-inline'>(二隱覆義也)</span></div>
<div class='lg-row'>仍有出生無盡義<span class='note-inline'>(三出生義也)</span></div>
<div class='lg-row'>義門三段悉應陳<span class='note-inline'>(結數標說也。初四三句。且釋隱覆義云)</span></div>
<div class='lg-row'>眾生皆是如來藏<span class='note-inline'>(藏如來故也。理趣般若經云。一切眾生。皆如來藏)</span></div>
<div class='lg-row'>煩惱之中具法身<span class='note-inline'>(勝鬘云。如來法身。不離煩惱藏。名如來藏也)</span></div>
<div class='lg-row'>九喻經文一一辨<span class='note-inline'>(如來藏經云。一切眾生。貪瞋恚痴諸煩惱中。有如來身智。乃至常無染污。德相具足。如我無異。便以九喻喻之。萎華佛身二巖蠭淳蜜。三糠糩粳米。四糞穢真金。五貧家寶藏。六菴羅內實。七弊物金像。八貧女王胎。九焦模鑄像)</span></div>
<div class='lg-row'>塵中佛德不同塵<span class='note-inline'>(經云。常無染污也。此下二釋含攝義也)</span></div>
<div class='lg-row'>含攝十方凡聖等　何論國土與人民<span class='note-inline'>(論諸皆如來。含攝身相國土。神通光明。佛性論云。一切眾生皆在如來智內。故名為藏。此下三釋出生義云)</span></div>
<div class='lg-row'>悟即出生淨善法　三乘因果及天人<span class='note-inline'>(十地論云智能生無漏因。是亦能生成人天道行。上釋名了義。次下二句釋行相云)</span></div>
<div class='lg-row'>其有隨緣不變德　妄中成事體空神<span class='note-inline'>(空而成事。事又常空。故知神靈也。此二句釋業用。初明真如業用云)</span></div>
<div class='lg-row'>能持<span class='note-inline'>(持自體恒沙功德。從本來不失不懷)</span>能禦<span class='note-inline'>(禦〔客〕塵沙煩惱。無始<span class='corr'>已</span>來。不染污)</span>升沉界<span class='note-inline'>(升者真實功德也。能持之不失。沉者虗妄煩惱也。能禦之不染。故知具如與妄想。見升沉之疆界也。此下明生滅業用也)</span></div>
<div class='lg-row'>能造<span class='note-inline'>(楞伽云。如來藏是善不善因。能徧興造一切趣生。若生若滅也)</span>能修<span class='note-inline'>(能知真達妄。發心修行。論云。能知名義。為說真覺等)</span>染<span class='note-inline'>(造善惡)</span>淨<span class='note-inline'>(修六度)</span>因<span class='note-inline'>(通六二)</span></div>
<div class='lg-row'>如上眾多真妄義</div>
<div class='lg-row'>因依對待故云云<span class='note-inline'>(染淨緣起門中義也。雖說真如。由對緣說)</span></div>
<div class='lg-row'>若就如來藏自體　無思無說欲何詢<span class='note-inline'>(攝歸經文大意也。由此故經說。彼知覺者。皆如虗空。如來藏中無起滅知見。乃至如法界也。下具釋之云)</span></div>
<div class='lg-row'>此中本自無能所<span class='note-inline'>(能知之智也。經云。無知見故。所知生死也。經云。無起滅故)</span></div>
<div class='lg-row'>不空空義不客新<span class='note-inline'>(勝髮經云。二如來藏謂空不空。空者不無妄。不空者。本具德。故不別客新生功德也。上云無能所及下二句皆是空義)</span></div>
<div class='lg-row'>豈屬聖凡并染淨　誰能造業及修真<span class='note-inline'>(凡染及造業字。皆屬所知之起滅。聖淨及修真字。皆屬能知之知見。故經云無也。此下四句。皆不空義。釋經中後三句也)</span></div>
<div class='lg-row'>體同法界真如住</div>
<div class='lg-row'>情器融通不可分<span class='note-inline'>(釋法界行相也)</span></div>
<div class='lg-row'>橫徧<span class='note-inline'>(徧十方故)</span>竪窮常<span class='note-inline'>(是究<span class='corr'>竟</span>義)</span>究竟<span class='note-inline'>(本文)</span></div>
<div class='lg-row'>十方圓滿<span class='note-inline'>(六字皆本文。但不次也)</span>悉彌綸<span class='note-inline'>(圓滿之相)</span></div>
</p></div>
<div class='div-other'><a id='mulu129' />
<p class='h3'>第十四　二　當第四段結牒問詞</p><p>是則名為因地法行。菩薩因此於大乘中發清淨心。末世眾生依此修行。不墮邪見。</p>
<p style="margin-left:0em;text-indent:0em;" class="lg-abnormal"><div class='lg-row'>汝問如來本法行　如來因地只如斯<span class='note-inline'>(是則名為因地法行)</span></div>
<div class='lg-row'>菩提薩埵<span class='note-inline'>(此云菩薩)</span>皆修習<span class='note-inline'>(依此修行)</span></div>
<div class='lg-row'>末世眾生<span class='note-inline'>(本文)</span>亦可依<span class='note-inline'>(如上所住)</span></div>
<div class='lg-row'>於大乘中發淨<span class='note-inline'>(本文)</span>意<span class='note-inline'>(心也)</span></div>
<div class='lg-row'>求同正聚離邪師<span class='note-inline'>(不隨邪見)</span>　汝等會中諸法眾<span class='note-inline'>(指前文)</span></div>
<div class='lg-row'>流傳此法句參差<span class='note-inline'>(義說)</span></div>
</p><p>南無大慈大悲<span class='note-inline'>(云云十二禮)</span>。</p>
</div></div>
<div class='div-other'><a id='mulu130' />
<p class='h2'>至心懺悔</p><p>夫懺悔者。是發行之初門。進修之要路。止惡行善。莫先於此。懺是懺謝之名。悔以悔責為義。前心起妄。逐境生情。後意覺知。依真懺洗。克<span class='corr'>己</span>照事。改志懲非。追變往心。預遏未犯。然我等設便知真悟妄。發菩提心。且未階聖果<span class='corr'>已</span>還。皆屬不定之聚。若不諦觀罪本尋究妄源。但仛中庸之心。常懷易染之性。則猶如輕毛當路隨風東西。遇善或即超昇。遇惡未免沉溺六塵擾擾知起何心。六道茫茫知落何道。必須細推本末。察獲根源。懺業懺心。如理如事。且生死苦樂之報由有漏善惡之因。善惡之因由貪瞋之念。貪瞋之念由是非之心<span class='note-inline'>(痴也)</span>。是非之心。由迷真執妄。迷真執妄即是根本無明。根本無明前<span class='corr'>已</span>如理懺竟。今當次懺是非之心展轉枝末。展轉枝末即是前門所說煩惱業報三種之障。言展轉者。此是三種障。更相由藉展轉而生。故經云。由煩惱故以起惡業。惡業因緣故得苦果。煩惱即是此貪瞋痴。貪瞋痴心若偏多者。各攝二萬一千煩惱。若等分者。共攝二萬一千煩惱。故成八萬四千煩惱。不離三毒之心。此從根本不覺而起。良由根本迷真執妄。妄認我相。故貪彼順情以潤益我。瞋彼違情恐損惱我。愚癡之情種種計挍。故知三毒必藉迷真。所以經云。無明是種。既有三毒。即受色貪財故。行婬盜妄言綺語。種種追求。復由瞋此恨彼故。有煞生相行相爭兩舌惡罵毀傷百種。損惱多端。皆由不識因緣。不辨邪正。況勞心作偽。愚拙轉增。故言三毒起於惡業<span class='note-inline'>(然三毒亦起有漏善業。及不動業。今且舉所應懺者)</span>。夫作業夢報。猶如影響。應於形聲。其體雖空。應無差失。由前惡業成就。感地獄餓鬼畜生。縱罪畢為人。亦有種種餘報之苦。是故經云。十不善業。從三途出。生在人中。各有二種餘報<span class='note-inline'>(云云如下所引)</span>。故知三障展轉相由。煩惱為初。今當先懺。然此煩惱。諸佛菩薩入理聖人種種訶責。詺此煩惱。以為冤家。能斷眾生慧命根故。亦名為賊。能劫眾生諸善根故。亦名瀑河。能漂眾生於生死海故。亦名羈鏁。能繫眾生於生死獄。不得出故。所以六道牽連。四生不絕。惡業無窮。苦果不息。當知皆是煩惱過患。是故我等。今時先懺三毒煩惱。就三毒數。貪愛為初。欲去其根。先懺貪愛。然初發業能是無明潤業受生。由貪愛無明理懺。雖達其空。貪愛習成。雖為頓盡。如衣染香去氣存故。須發猛利之心。懺除割捨。然所貪欲境。但誰愚夫。智者審思。都無實味。如犳咬枯骨。骨<span class='corr'>刺</span>齒傷。血出自霑。謂言骨頭有味。貪不覺痛苦。咬不休。唯自損傷。竟何所益。貪欲亦爾。繫縛不休。見世疲勞。多生受苦<span class='note-inline'>(舍利弗問。佛為根繫於境。唯境繫於根)</span>。是故佛言。根亦不繫於境。境亦不繫於根。但由貪愛故。根塵相入境。互相參。意識昏迷。不得解脫。譬如農夫所使黑牛白牛。耕田之時。中有羈鞅。兩皆難脫<span class='note-inline'>(然非黑牛繫於白者。亦非白牛繫於黑者。但由羈鞅。故皆相繫)</span>彼此牽連傳不白牛在羈鞅。故皆貪愛。羈鞅不殊。無始<span class='corr'>已</span>來。牽連難捨。今恐悟後此念還生。要須建志運心。察其過愚。</p>
<p>上來雖<span class='corr'>已</span>懺謝。猶恐未表虔誠。今更至心重說偈曰。</p>

<div class="lg regular"><div class='lg-row'>貪愛無明發潤業　無明<span class='corr'>已</span>懺未除貪</div>
<div class='lg-row'>衣中香氣猶難出　欲境凡情豈免體</div>
<div class='lg-row'>情體弊色心虗悅　犳咬枯骸血自甘</div>
<div class='lg-row'>生死無窮緣此愛　牽纏不脫類地蠶</div>
<div class='lg-row'>白黑二牛常互縛　根塵兩法鎮相參</div>
<div class='lg-row'>若不懺除貪愛罪　縱修萬行亦無堪</div>
<div class='lg-row'>我今誓志常判割　藏識之中莫不含</div>
<div class='lg-row'>五根六塵如幻影　身心清淨似澄潭</div>
</div><p>懺悔<span class='corr'>已</span>。至心歸命禮本尊毗盧舍那佛。</p>
<p><span class='corr'>已</span>懺貪愛罪竟。次懺瞋恚。瞋恚之毒。傷害尤多。貪愛紐徵尚客勒剋。瞋心卒暴。誰敢與言心似火湯口。如刀劒。故知瞋恚難卒制除。須於未起之前。觀察所瞋之境。且聲如谷響色。如空華。空華好惡不殊。谷響高低無異。即如愛惡之境讚毀之聲。無不是空。何瞋何喜。從來迷倒。遂境情生。今日悟之。寧客更執誓修忍辱。以塞瞋源。擔習慈悲。轉除恚本。</p>
<p>上來<span class='corr'>雖已</span>懺謝。猶恐未表虔誠。今更至心重說偈言。</p>

<div class="lg regular"><div class='lg-row'>無邊煩惱雖皆惡　惱害偏多最是瞋</div>
<div class='lg-row'>一念能生八萬障　一言能殺百千人</div>
<div class='lg-row'>暴風卒雨渾難進　努氣膖腮不易親</div>
<div class='lg-row'>刀遂語生如斬竹　火從心發欲燒身</div>
<div class='lg-row'>谷響<span class='corr'>已</span>知讚毀等　空華又覺順違均</div>
<div class='lg-row'>從今懺却瞋心罪　修習慈悲作佛因</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
<p><span class='corr'>已</span>懺悔瞋恚罪竟。次懺愚癡。愚痴者亦是邪見之類。但約利鈍故說二殊。觸事生情。是境皆執所解僻謬。總名為癡。不必如牛羊之徒。方名癡毒。此癡行相比於無明。總別意殊。本末義殊。無明但迷真。我真空都執內身外境癡。則隨於一事種種生情。行相<span class='corr'>已</span>知。必須改悔。歸於善友。習學大乘<span class='note-inline'>(二乘未免)</span>。<span class='corr'>但</span>親近佛法僧三寶。同深必自得聞思修三慧。其定慧光既發。癡想何存。決運此心悔前下劣。</p>
<p>上來雖以懺謝猶恐未表虔誠。今更至心重說偈曰。</p>

<div class="lg regular"><div class='lg-row'>三毒<span class='corr'>已</span>除前二毒　還須相次懺愚痴</div>
<div class='lg-row'>愚痴不必如禽獸　情現良由帶是非</div>
<div class='lg-row'>互執有空頻鬪諍　僻論因果妄情疑</div>
<div class='lg-row'>棄背正緣輕正法　尊來邪教事邪師</div>
<div class='lg-row'>速訪其宗相稟學　勤尋善友早歸依</div>
<div class='lg-row'>滅劫多生邪見種　入佛知見正思惟</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
<p style="margin-left:1em"><span class='note-inline'>(無明貪等兩重。<span class='corr'>已</span>如上來懺滅。業報兩事尚未懺除。但時眾疲厭。留待別時。今且修畢其餘法事)</span>。</p>
</div>
<div class='div-other'><a id='mulu131' />
<p class='h2'>至心發願</p><p>願弟子等。從此懺悔三毒之後。生生世世。安住菩提之心。常修悲智行願。速入菩薩離垢之地。性不含欲。於他財他所資用不生貪心。不願不求。又願永離瞋恚。於一切眾生。恒起慈心。利益心。哀愍心。歡喜心。和潤心。攝愛心。永捨貪恨怨害熱惱。常思須順行仁慈霑益。又願永離邪見。住於正道。不行占卜。不取惡戒。心見正真。無誑無謟。於佛法僧。起決定信。乃至意業。隨智慧行。慈悲喜捨。救攝一切。</p>
<p>上來雖<span class='corr'>已</span>發願。未表虔誠。今更至心重說偈言。</p>

<div class="lg regular" style="margin-left:0em;"><div class='lg-row'>願我懺餘三毒後　飜作菩提三種心</div>
<div class='lg-row'>大悲智願不虧危　貪愛瞋痴無起作<span class='note-inline'>(准華嚴宗受菩提心戒文。以大悲大智大願三心。為菩提心體也)</span></div>
<div class='lg-row'>貪念全成大願樂　樂修一切諸善因<span class='note-inline'>(起信論云。樂修一切諸善行。華嚴疏。配為菩提心中大願心也。文與願樂義不異也)</span></div>
<div class='lg-row'>瞋心變作大慈悲　悲愍有情相度脫</div>
<div class='lg-row'>癡毒翻為大智慧　了達無邊妙法門</div>
<div class='lg-row'>此三念念在心時　即是菩提心顯發</div>
<div class='lg-row'>但得發斯三種念　自然引起六波羅</div>
<div class='lg-row'>六波羅蜜藉三心　六道因緣在三毒</div>
<div class='lg-row'>三毒<span class='corr'>已</span>息三心具　六道因亡六度圓</div>
<div class='lg-row'>從今乃至證菩提　世生世生無間斷</div>
<div class='lg-row'>且願此生無障難　免令來世乏資糧</div>
<div class='lg-row'>臨終了了不昏迷　自在隨心寄生處</div>
</div><p>發願<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu132' />
<p class='h2'>○白眾等聽說經中無常偈</p>
<div class="lg regular"><div class='lg-row'>凡聖本同常住性　凡夫執相遂無常</div>
<div class='lg-row'>六道三途逼迫身　世生世生老病死</div>
<div class='lg-row'>此老病死皆共嫌　形儀醜惡極可厭</div>
<div class='lg-row'>少年客貌暫時間　不久咸悉見枯羸</div>
<div class='lg-row'>假使壽命滿百年　終歸不免無常逼</div>
<div class='lg-row'>老病死苦常隨遂　恒與眾生作無利</div>
<div class='lg-row'>應當親近善知識　念念勒修常住因</div>
<div class='lg-row'>捨無常色獲常色　受想行識亦如是</div>
</div></div></div>
<p class='juan'>圓覺道場禮懺禪觀法事卷第四</p>
</div><!-- end of div[@id='body'] -->
</body></html>