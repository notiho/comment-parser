<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>圓覺經道場修證儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu212' />圓覺道場禪觀等法事禮懺文卷第八</p><p class="byline">終南山草堂寺沙門　宗密　述</p>
<div class='div-other'><a id='mulu213' />
<p class='h1'>第十上</p><p style="margin-left:1em"><span class='note-inline'>(金剛藏十六唱。七十偈。懺疑慢)</span>。</p>

<div class='div-other'><a id='mulu214' />
<p class='h2'>歎佛</p><p>如來應正等覺。成正覺時。於一切義。無所觀察。於法平等。無所疑惑。無二無相。無行無上。無量無際。遠離二邊。住於中道。出過一切文字言說。知一切眾生心念所行根性欲樂煩惱染習。舉要言之。於一念中。悉知三世一切諸法。普現一切眾生心念根性樂欲。為無所現。是故說名諸佛。菩提如佛應正等覺。成正覺時。得一切眾生量等語意業。得一切法一切剎一切三世一切佛一切語言量等身語意。業如來成正覺時。於其心中。普見一切眾生成正覺。乃至普見一切眾生入涅槃。皆同一性所謂無性。無生無滅。無我無非我。性乃至亦復無有成正覺性。至心歸命禮。</p>
</div>
<div class='div-other'><a id='mulu215' />
<p class='h2'>問諸佛煩惱</p><p>於是金剛藏菩薩白佛言。大悲世尊。善為一切諸菩薩眾。宣揚如來圓覺清淨。大陀羅尼。因地法行。漸次方便。與諸眾生。開發蒙昧。在會法眾。承佛慈誨。幻翳朗然。慧日清淨。世尊若諸眾生。本來成佛<span class='note-inline'>(躡前段文。為此疑本)</span>。何故復有一切無明<span class='note-inline'>(疑為真能生妄)</span>。若諸無明。眾生本有。何因緣故。如來復說本來成佛<span class='note-inline'>(疑謂說妄為真)</span>。十方異生。本成佛道。後起無明。一切如來。何時復生一切煩惱<span class='note-inline'>(牒而縱之。責無窮過)</span>唯願不捨無遮大慈。為諸菩薩。開秘密藏<span class='note-inline'>(據此三難。諸典無文。唯佛了知。登地受。今乃請示末世凡夫。故曰無遮)</span>及為<span class='corr'>末</span>世一切眾生。得聞如是修多羅教了義法門。永斷疑悔。作是語<span class='corr'>已</span>。五體投地。如是三請。終而復始。</p>

<div class='div-other'><a id='mulu216' />
<p class='h3'>第一　五　述菩薩申疑難</p><p><span class='note-inline'>(難云。本來成佛。煩惱何生。若無生中。而妄生者。如來成佛。同本無生。無生之中。還應生妄)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>於是金剛藏菩薩　展聞破執顯圓靈</div>
<div class='lg-row'>因承慈誨開蒙昧　幻翳朗然慧日清</div>
<div class='lg-row'>雖喜會中聞妙覺　又憂未世滯疑情</div>
<div class='lg-row'>遂更諮論成佛義　欲令頓教久流行</div>
<div class='lg-row'>若諸異類皆成佛　云何前說本無明</div>
<div class='lg-row'>無明敵體違明覺　何故今云佛本成</div>
<div class='lg-row'>凡夫是佛生煩惱　阿閦還應煩惱生</div>
<div class='lg-row'>兩般一種名成佛　生煩惱義理應平<span class='note-inline'>(成佛義等生否應齊)</span></div>
<div class='lg-row'>齊生佛果可尊貴</div>
<div class='lg-row'>齊否迷從見若嬰<span class='note-inline'>(遠現事也)</span>　唯願無遮開秘藏</div>
<div class='lg-row'>永除疑悔信堅貞</div>
</p><p>爾時世尊告金剛藏菩薩言。善哉善哉。善男子。汝等乃能。為諸菩薩。及未世眾生。問於如來甚深秘蜜。究竟方便。是諸菩薩最上教誨。了義大乘。能使十方修學菩薩。及末世眾生。得決定信。永斷疑悔。汝今諦聽。當為汝說。時金剛藏菩薩。奉教歡喜。及諸大眾。默然而聽。</p>
</div>
<div class='div-other'><a id='mulu217' />
<p class='h3'>第二　三　讚問許說</p>
<div class="lg regular"><div class='lg-row'>爾時佛告金剛藏　乃能為眾決斯疑</div>
<div class='lg-row'>斯為祕密幽深法　教誨菩薩最上機</div>
<div class='lg-row'>大乘了義了於此　能今決定入玄微</div>
<div class='lg-row'>汝今諦聽吾當說　剛藏默然待住持</div>
</div><p style="margin-left:1em">正說四。</p>

<ul class="">
<li>一反覆起疑之本</li>

<li>二喻釋現起之疑</li>

<li>三顯淺難造深</li>

<li>四結問不當理</li>
</ul><p style="margin-left:1em">初中三。</p>

<ul class="">
<li>一總指輪迴</li>

<li>二真隨妄轉</li>

<li>三結指前疑</li>
</ul><p style="margin-left:1em">今初於。</p>
</div>
<div class='div-other'><a id='mulu218' />
<p class='h3'>第三　十二　中且於文前詳經文勢</p><p>懸述佛意云。</p>

<div class="lg regular"><div class='lg-row'>善男子等汝當知　此義難明須諦思</div>
<div class='lg-row'>難有五重深淺別　實為秘密洞玄微</div>
<div class='lg-row'>曠却難聞難信順　信為難解<span class='note-inline'>(三也)</span>解難疑<span class='note-inline'>(四也)</span></div>
<div class='lg-row'>疑者復難親決了<span class='note-inline'>(五也)</span>　妙門開節只於斯</div>
<div class='lg-row'>良由佛與眾生義　對看全順又全違</div>
<div class='lg-row'>同一真源<span class='note-inline'>(全順)</span>迷悟別<span class='note-inline'>(全違)</span>　便分兩界各全非</div>
<div class='lg-row'>世界渾將法界異　法界常安世界危</div>
<div class='lg-row'>悟時世界成空幻　迷時法界眇難窺</div>
<div class='lg-row'>如人只在家中睡　夢中處所便全離</div>
<div class='lg-row'>家鄉大國豐饒處　夢在邊方難苦時</div>
<div class='lg-row'>相去迢迢數方里　意云隔世無<span class='note-inline'>(沒音)</span>歸期</div>
<div class='lg-row'>欲覩田園家宅事　無因得見一毫釐</div>
<div class='lg-row'>夢界渾將家界□　家界安寧夢界危</div>
<div class='lg-row'>覺時夢界都無有　夢時家界杳難窺</div>
<div class='lg-row'>汝等試將法喻對　頭頭比類始應知</div>
<div class='lg-row'>方驗一源二界事　五難之語豈後施</div>
<div class='lg-row'>是故華嚴入法界　新飜品號不思議</div>
<div class='lg-row'>善財方是遊行者　豈可常人欲例之</div>
<div class='lg-row'>法界觀成方暫入　入時凡聖沒邊陲</div>
<div class='lg-row'>前說眾生成佛時　良由正是觀成時</div>
<div class='lg-row'>疑者專思□界想　說者專觀法界奇</div>
<div class='lg-row'>問答徵酬難決了　只緣兩兩不相知</div>
<div class='lg-row'>善逝前論法界親　則藏今將世界推</div>
<div class='lg-row'>故佛先譚世界相　欲令離此正思惟</div>
</div><p>善男子。一切世界<span class='note-inline'>(總指情器二種世界。以下六對。辨輪迴之相)</span>始<span class='note-inline'>(創變)</span>終<span class='note-inline'>(證極)</span>生<span class='note-inline'>(新新而起)</span>滅<span class='note-inline'>(念念落謝)</span>前<span class='note-inline'>(過去)</span>後<span class='note-inline'>(未來)</span>有<span class='note-inline'>(住劫)</span>無<span class='note-inline'>(空劫)</span>聚<span class='note-inline'>(成劫)</span>散<span class='note-inline'>(<span class='corr'>壞</span>劫)</span>起<span class='note-inline'>(現行)</span>心<span class='note-inline'>(調伏)</span>念念相續<span class='note-inline'>(情器皆依妄念。既所依不斷。故能伏亦然)</span>循環往復<span class='note-inline'>(器界空<span class='corr'>已</span>復成。界成<span class='corr'>已</span>復生)</span>種種取<span class='note-inline'>(執著)</span>捨<span class='note-inline'>(厭離)</span>皆是輪迴<span class='note-inline'>(皆是顛倒妄心變現。遍迴之想。上皆極指輪迴。次下真隨妄轉。法說云)</span>未出輪迴。面辨圓覺。彼圓覺性。即同流轉。若免輪迴。無有是處<span class='note-inline'>(如是夢見實物。物亦夢也)</span>。</p>
</div>
<div class='div-other'><a id='mulu219' />
<p class='h3'>第四　五　述總</p><p>指輪迴。及真隨妄轉。法說之文也。</p>

<div class="lg regular"><div class='lg-row'>世界始終生<span class='corr'>已</span>滅　右今前後有還無</div>
<div class='lg-row'>成住壞空唯聚散　生老病死計須臾</div>
<div class='lg-row'>業緣念念常相續　報應循還不久居</div>
<div class='lg-row'>天上人間而往復　定離八難或三途</div>
<div class='lg-row'>是非取捨忻將厭　善惡貪瞋細與麤</div>
<div class='lg-row'>皆是輪迴本<span class='corr'>末</span>狀　百千方却守昏衢</div>
<div class='lg-row'>只用此必而辨覺　覺還流轉遂迷愚</div>
<div class='lg-row'>如夢自看身本相　本相還成夢裏軀</div>
<div class='lg-row'>世有四般顛倒事　能迴本總使差殊</div>
<div class='lg-row'>佛自說之審聽取　<span class='corr'>卻</span>將<span class='corr'>此</span>法試何如</div>
</div><p>譬如動目能搖湛水。</p>
</div>
<div class='div-other'><a id='mulu220' />
<p class='h3'>第五　二</p>
<div class="lg regular"><div class='lg-row'>有人閑暇臨堦坐　堦下澄一小池</div>
<div class='lg-row'>動轉眼睛而顧視　乍如池浪被風吹</div>
<div class='lg-row'>池水何曾波浪起　池由眼動豈開池</div>
<div class='lg-row'>池喻眾生成佛處　波如流死生時</div>
</div><p>又如定眼由迴轉火。</p>
</div>
<div class='div-other'><a id='mulu221' />
<p class='h3'>第六　二</p>
<div class="lg regular"><div class='lg-row'>小小杖枝約二尺　杖頭火爇可三分</div>
<div class='lg-row'>把取望空急急旋　空中赤相便成輪</div>
<div class='lg-row'>真火三分觀不見　赤輪是妄<span class='corr'>卻</span>呈人</div>
<div class='lg-row'>火如成佛真心體　輪似輪迴生死身</div>
</div><p>雲駛月運。</p>
</div>
<div class='div-other'><a id='mulu222' />
<p class='h3'>第七　三</p>
<div class="lg regular"><div class='lg-row'>亭亭皎月當天上　莫莫輕雲映月飛</div>
<div class='lg-row'>雲走正西形勢速　月向東行亦不遲</div>
<div class='lg-row'><span class='corr'>卻</span>思月體元西□　只緣雲映似東移</div>
<div class='lg-row'>欲見月輪依本位　須待輕雲散盡時</div>
<div class='lg-row'>此是人間形相物　東西顛倒尚如斯</div>
<div class='lg-row'>況於圓覺非空有　情見如何得決疑</div>
</div><p>舟行岸移亦復如是。</p>
</div>
<div class='div-other'><a id='mulu223' />
<p class='h3'>第八　三</p>
<div class="lg regular"><div class='lg-row'>兩岸右來元不動　三峽中船似鳥飛</div>
<div class='lg-row'>只為船行極迅速　便看岸勢亦奔馳</div>
<div class='lg-row'>欲教岸住船先住　船去難令岸不移</div>
<div class='lg-row'>但得妄心一念淨　眾生即佛自然知</div>
<div class='lg-row'>若能頓達元來寂　情見輪迴智不隨</div>
<div class='lg-row'>還似的知岸不動　設覩奔波亦不疑</div>
</div><p>善男子。諸旋未息<span class='note-inline'>(眼目雲舟也。喻生死垢心)</span>。彼物先住。尚不可得。<span class='note-inline'>(水火月岸也。喻圓覺)</span>何況輪迴。生死垢心。曾未清淨。觀佛圓覺。而不旋復<span class='note-inline'>(正合也)</span>。是故汝等便生三惑<span class='note-inline'>(前三種疑)</span>。</p>
</div>
<div class='div-other'><a id='mulu224' />
<p class='h3'>第九　三　述經第三結指前疑</p>
<div class="lg regular"><div class='lg-row'>世尊重告善男子　四喻昭鄣義<span class='corr'>已</span>成</div>
<div class='lg-row'>眼目雲舟若未息　水火月岸尚難停</div>
<div class='lg-row'>何況垢心曾未淨　觀佛圓明豈見□</div>
<div class='lg-row'>故令圓覺還旋復　遂使前來三惑生</div>
<div class='lg-row'>上來反覆疑情了　據此心中早合醒</div>
<div class='lg-row'>況復空華金鑛喻　昭昭曉示轉研精</div>
</div><p style="margin-left:1em">以下喻釋現起之疑文二。</p>
<p>善男子。譬如幻翳妄見空華。幻翳若除。不可說言此翳<span class='corr'>已</span>滅。何時更起一切諸翳<span class='note-inline'>(不無華因翳。有妄說。從空而生。不知迷真故妄生。又執真能生妄。既得翳差。即不見華。聞說。從翳而生。又執何時更翳。以喻比來迷倒妄見輪迴。因聞普眼法門了悟。根塵普淨。聞道因除迷心。故得清淨。不是新得妙門。又執早晚更迷。猶如何時更翳)</span>何以故。翳華二法。非相待故<span class='note-inline'>(翳不□花期。花不隨翳生。但翳故妄見。華非實生。二法各不相知。況復一空一有。故云不待也)</span>。亦如空華滅於空時。不可說言虗空何時更起空華。何以故。空本無華。非起滅故。生死涅槃同於起滅。妙覺圓照離於華翳。善男子。當知虗空非是暫有。非是暫無。況復如來圓覺隨順。而為虗空平等本性。</p>
</div>
<div class='div-other'><a id='mulu225' />
<p class='h3'>第十　六　述空中華無起滅喻</p>
<div class="lg regular"><div class='lg-row'>有人風熱衝於眼　眼裏因茲翳病生</div>
<div class='lg-row'>便見空華星散起　紛紛零落乱縱橫</div>
<div class='lg-row'>一朝翳差華還歇　謂言因差始華停</div>
<div class='lg-row'>念念專疑還翳起　復恐空華待翳起</div>
<div class='lg-row'>復恐空華待翳迎　翳元不與華期約</div>
<div class='lg-row'>華亦不隨翳便生　翳華二法非相待</div>
<div class='lg-row'>況於一有一空名　空本無華非起滅</div>
<div class='lg-row'>涅槃生死坦然平　眼睛常在非華翳</div>
<div class='lg-row'>妙圓覺照離虧盈　迷時生死如華起</div>
<div class='lg-row'>悟時寂滅似華停　圓覺離華起兼離翳</div>
<div class='lg-row'>雙袪生死及無明　虗空不是無而有</div>
<div class='lg-row'>從無始際自然成　況復如來隨順覺</div>
<div class='lg-row'>覺為空體更精靈</div>
</div><p>善男子。如銷金鑛。金非銷有。既<span class='corr'>已</span>成金。不重為鑛。經無窮時。金性不壞。不應說言本不成就。如來圓覺。亦復如是。</p>
</div>
<div class='div-other'><a id='mulu226' />
<p class='h3'>第十一　四　述金中鑛不重生喻</p>
<div class="lg regular"><div class='lg-row'>鑛裏有金元自在　但緣鑛離便如無</div>
<div class='lg-row'>烹鍊鑛銷金出現　驗金與鑛本來殊</div>
<div class='lg-row'>金非銷有因銷顯　顯來精妙不重麤</div>
<div class='lg-row'>經無窮時常不壞　不應說道屬功夫</div>
<div class='lg-row'>如來覺性還如是　本來圓淨類明珠</div>
<div class='lg-row'>迷時雖隱無增減　妄盡圓彰離智愚</div>
<div class='lg-row'>若道眾生不是佛　便如圓覺彼時無</div>
<div class='lg-row'>若謂如來還妄起　如金再被鑛來塗</div>
</div></div>
<div class='div-other'><a id='mulu227' />
<p class='h3'>第十二　八　總述二喻同異之意</p>
<div class="lg regular"><div class='lg-row'>上來二喻非重說　防疑答難兩相資</div>
<div class='lg-row'>剛藏本陳三問因　今詳佛答悉無遺</div>
<div class='lg-row'>一疑本佛無明起　二疑呼妄作圓知</div>
<div class='lg-row'>三疑果佛還生妄　如來一一為通之</div>
<div class='lg-row'>妄法如華無起滅　初云成佛<span class='corr'>已</span>無非</div>
<div class='lg-row'>圓覺離於華與翳　次通本不認迷癡</div>
<div class='lg-row'>華鑛迷無重起義　況於果佛聖中師</div>
<div class='lg-row'>此答第三佛妄起　三重鉤鏁實精微</div>
<div class='lg-row'>華喻總酬三種難　鑛喻偏通最後疑</div>
<div class='lg-row'>此疑過重須明示　故令再喻絕瑕疵</div>
<div class='lg-row'>若唯標舉空喻□　但彰頓悟闕修時</div>
<div class='lg-row'>恐有撥無因果病　忽因此起更難治</div>
<div class='lg-row'>若但指陳金鑛喻　本清淨義又成虧</div>
<div class='lg-row'>鑛且不空須持鍊　便如煩惱有根拔</div>
<div class='lg-row'>既失真常圓淨理　<span class='corr'>卻</span>成增減屬營為</div>
<div class='lg-row'>故說兩門相解縛　皎然法義等琉璃</div>
</div><p style="margin-left:1em">次下第三顯淺難造深。文二。</p>
<p>善男子。一切如來妙圓覺心。本無菩提及與涅槃。亦無成佛及不成佛。無妄輪迴及非輪迴。</p>
</div>
<div class='div-other'><a id='mulu228' />
<p class='h3'>第十三　三　述初所造離念</p>
<div class="lg regular"><div class='lg-row'>演宗答義俱終畢　恐滯名言續又袪</div>
<div class='lg-row'>欲表深去不易造　莫將分別契如如</div>
<div class='lg-row'>圓覺妙心絕對待　故標為本佛諸餘</div>
<div class='lg-row'>成佛不成皆義說　菩提寂滅亦空虗</div>
<div class='lg-row'>無妄輪迴及解解　亦非修證後方除</div>
<div class='lg-row'>以楔出楔誰留楔　稽首如空無所居</div>
</div><p style="margin-left:1em">次下述第二能造帶情。文四。今此一段經有三。</p>
<p>善男子。但諸聲聞所圓境界。身心語言。皆悉斷滅。終不能至彼親證所現涅槃<span class='note-inline'>(小智也)</span>。何況能以有思惟心。測度如來圓覺境界<span class='note-inline'>(凡心也。上第一舉喻彰劣也)</span>。如取螢火燒須彌山。終不能著。以輪迴心生輪迴見。入於如來大寂滅海。終不能至<span class='note-inline'>(上皆第二舉喻顯情也)</span>。是故我說一切菩薩及末世眾生。先斷無始輪迴根本<span class='note-inline'>(上皆三誡息妄心也)</span>。</p>
</div>
<div class='div-other'><a id='mulu229' />
<p class='h3'>第十四　四　偈述</p>
<div class="lg regular"><div class='lg-row'>上明所造玄玄妙　欲彰能□固疑難</div>
<div class='lg-row'>小智凡心皆不入　以斯兩類例多般</div>
<div class='lg-row'>四果身心皆斷滅　尚不能至自泥洹<span class='note-inline'>(小智也)</span></div>
<div class='lg-row'>何況思惟分別旨　測度如來大涅槃<span class='note-inline'>(凡心也)</span></div>
<div class='lg-row'>如人聚集諸螢火　欲燒四寶大峯巒</div>
<div class='lg-row'>縱使勤勞經累月　豈能損著一毛端</div>
<div class='lg-row'>故佛先斷□妄本　妄心須向自心看</div>
<div class='lg-row'>真妄根源既了達　此類方從佛境觀</div>
</div><p style="margin-left:1em">次下當四中重彰妄義。及大文第四結問不當理。<span class='note-inline'>(偈文二唱)</span>。</p>
<p>善男子。有作思惟。從有心起。皆是六塵妄想緣氣。非實心體。<span class='corr'>已</span>如空華。用此思惟。辨於佛境。猶如空華復結空果。展轉妄想<span class='note-inline'>(縱實有思惟。尚不能證覺。何況此心早亡。如於空華。自無其體。向上更欲求證。何異空華結果。故云展轉妄想也)</span>。無有是處<span class='note-inline'>(上皆重彰義。下結問不當理)</span>善男子。虗妄浮心。多諸幻見。不能成就圓覺方便。如是分列。非為正問。</p>
</div>
<div class='div-other'><a id='mulu230' />
<p class='h3'>第十五　三　釋文</p>
<div class="lg regular"><div class='lg-row'>此後重彰妄想義　猶恐分別未全忘</div>
<div class='lg-row'>有作思惟從想起　起因塵境屬無常</div>
<div class='lg-row'>本非自<span class='corr'>己</span>真心體　<span class='corr'>已</span>似空華乱眼光</div>
<div class='lg-row'>用此辨於佛境界　空華結果豈相當</div>
<div class='lg-row'>虗妄浮心多巧見　不能方便入真場</div>
<div class='lg-row'>即驗汝言屬分別　非為正問自思量</div>
</div></div>
<div class='div-other'><a id='mulu231' />
<p class='h3'>第十六　五　釋難</p><p><span class='note-inline'>(初一偈敘難意。後四偈通釋)</span>。</p>
<p style="margin-left:0em;text-indent:0em;" class="lg-abnormal"><div class='lg-row'>經文前後似相違<span class='note-inline'>(前讚善哉。此責正非)</span></div>
<div class='lg-row'>不言復恐後人疑　前讚善哉如是問</div>
<div class='lg-row'>今云非正毀其詞　讚者美其發起問</div>
<div class='lg-row'>青之欲表理難窺　此科疑處根元病</div>
<div class='lg-row'>最彰圓宗頓悟機　若不微尋諮問佛</div>
<div class='lg-row'>學人世世積迷癡　微起有功又讚歎</div>
<div class='lg-row'>照然豈不意如斯　今欲結成真實理</div>
<div class='lg-row'>直令進入不思議　須可分別諸言論</div>
<div class='lg-row'>始得情忘絕百非　剛藏所微意在責<span class='note-inline'>(責此之過始彰〔微〕起有功也)</span></div>
<div class='lg-row'>責之始顯理精微<span class='note-inline'>(乍看前後相違。細詳始終符合也)</span></div>
<div class='lg-row'>理顯功歸剛藏力</div>
<div class='lg-row'>責之兩意轉增暉</div>
</p></div></div>
<div class='div-other'><a id='mulu232' />
<p class='h2'>至心懺悔</p><p>佛名經云。佛告舍利弗。善男子善女人。夫欲懺悔一切罪鄣。令得根本永滅盡者。先當運心。欲得滿足諸波羅蜜。欲得成就無上菩提。欲得滿足一切菩薩行願。應作是念。我學過去未來現在菩薩修行大捨。破骨出心施於眾生。如智勝菩薩。及迦尸王菩薩。捨妻子等。布施貧乏。如不退菩薩及阿翅羅那王。須達拏菩薩。莊嚴王等菩薩。入於地獄救苦眾生。如大悲菩薩。及善眼天子等。齊救惡行眾生。如善行菩薩。及勝行等菩薩。捨頂上寶天冠。并剝頭皮而與。如勝上身菩薩。及寶髻天子等菩薩。捨眼布施。如愛作菩薩歡喜行菩薩月光王等菩薩。捨耳鼻施諸乞者。如無怨菩薩。及勝行王菩薩。捨齒施諸眾生。如華齒王菩薩。六牙象王等菩薩。捨舌布施。如不退菩薩。及善面王等菩薩。捨手足布施。如常精進菩薩。及無憂王堅意王等菩薩。壞身出血布施眾生。如法業菩薩。善意王。月思天子等菩薩。捨肉髓。如安隱菩薩。饒益菩薩。及一切施王等菩薩。捨大腸小腸肝肺脾腎。如善施菩薩。降魔自在菩薩。及自遠離諸惡王等菩薩。捨身一切大小支節。如法自在菩薩。及光勝天子等菩薩。捨皮如清淨藏菩薩。及金脇鹿王等菩薩。捨平足指。如堅精進菩薩。閻浮提自在王等菩薩。捨連肉指甲。如不可盡菩薩。及求善法天子等菩薩。以此布施乞者。如無悔厭菩薩。無礙王菩薩。捨身飼虎。如摩訶薩埵王子菩薩。打骨出髓供養般若波羅蜜。如薩陀崙菩薩。秤身代鴿及與貧窮眾生作給使者。如尸毗王菩薩。捨身飼五羅剎。如慈力王菩薩。捨四天下大地及莊嚴。如得大勢至菩薩。及勝功德月天子等菩薩。為求迎法。生難遭想。有人說言。若能投身七仞火坑。當施汝法。菩薩聞<span class='corr'>已</span>。歡喜涌躍。作是思惟。我為法故。尚應久住阿鼻地獄。何況纔入人間火坑。奇哉正法。甚為易得。<span class='corr'>但</span>與我說。為入火坑。如求善法菩薩。金剛思惟菩薩。處於王位求正法時。乃至<span class='corr'>但</span>為一文一字一句義。生難得想。能悉罄捨海內所有。若近若遠。國土城邑。人民庫藏。園池屋宅。樹林華果。乃至一切珍奇妙物。宮殿樓閣。妻子眷屬。及以王位悉能捨之。於不堅中求堅固法。為欲利益一切眾生。勤求諸佛無礙解脫。究竟清淨一切智道。如大勢德菩薩及勝德王菩薩等一切菩薩。舍利弗。舉要言之。過去未來現在諸菩薩一切波羅蜜行。我亦如是。具足成就。為欲成就如是行故。常須懺悔無始<span class='corr'>已</span>來所有罪鄣。欲懺悔時。復先知罪業生起因緣。然後運心懇倒懺洗。乃可消滅。罪因緣者。良由不能善守六根。即生三漏。漏業相續。廣造愆違。皆以獨頭無明為煩惱種。今當先懺獨頭無明。我等自後無始世界受身<span class='corr'>已</span>來。經無量劫。一一劫中受種種身。一一身中造諸惡業。如世界微塵數。一一惡業。感報恒沙。一一報中受無量苦。如此等苦。皆由無明為業諸種。當以菩提心日照彼無明。無明即明。是為懺悔。無明既無。萬惑都盡。從前因無明所起罪業不可憶知。今日至誠發露懺悔。願皆消滅<span class='note-inline'>(上懺根本無明。是一切異生通皆具有之者。俱生任運。不因師宗。此下別懺邪見分別起者。亦是無明之類)</span>。</p>
<p>又我等自後無始劫來。至於今日。惑染邪見。入外道宗。妄想沈迷。習行邪法。從於冥諦世性微塵。執我自然。徧空自在。稟受邪教。毀謗佛宗。六師乱神。四倒迷見。此罪之重。永滅善根。願於生生更參習。或在聲聞學眾。非行大乘。果非因生。因不感果。如是等見。無量無邊。今日至誠。皆悉懺悔<span class='note-inline'>(此下懺三毒)</span>。</p>
<p>又復無始<span class='corr'>已</span>來。恣行三毒。貪瞋癡火。晝夜熾然。對境觸心。焚燒三有。於好色所起於貪心。於惡色所起於瞋心。於無記所起愚癡心。周徧推求。無時暫息。或於五欲境界起貪瞋癡。或以三受因緣起貪瞋癡。或以善法起貪瞋癡。或於不善法起貪瞋癡。由此三心。增於見慢。深於巨海。重於丘山。不可具陳。不可具說。今日慙愧發露。至心懺悔。願皆消滅。</p>
<p>又復無始<span class='corr'>已</span>來。恣於驕慢。有其七種。依於三品人處及我德處而生。所謂依於我蘊而起我慢。恃<span class='corr'>己</span>高舉。<span class='note-inline'>(此有七慢。次第與諸論不同。諸論我慢當第四。今以我為根本。故以為初)</span>由計我故。於他下品人邊。起於慢也。所謂於劣<span class='corr'>己</span>人邊。計<span class='corr'>己</span>為勝。於等<span class='corr'>己</span>人邊。計<span class='corr'>己</span>為等。雖當其分。而有慢心。又於中品上品之人起於過慢。謂於等<span class='corr'>己</span>人邊。計<span class='corr'>己</span>為勝。於勝<span class='corr'>己</span>人邊。計<span class='corr'>己</span>為等。慢過前故。又於上品之人起慢過慢。謂於勝<span class='corr'>己</span>人邊。計<span class='corr'>己</span>勝彼。倍過前故。又於上品之人起於卑慢。謂於多分勝<span class='corr'>己</span>人邊。計<span class='corr'>己</span>少分不及於他<span class='note-inline'>(上四從三品人起)</span>又於少證勝德法中起增上慢。雖得少分。謂<span class='corr'>己</span>得多。又於<span class='corr'>己</span>全無所得勝德法中計<span class='corr'>己</span>有德。起於邪慢<span class='note-inline'>(邪慢全無計有。增上慢即於少計多。上二皆從勝德而起也)</span>。　又從前慢及過慢卑慢等三慢之中。展轉交絡。復成九慢<span class='note-inline'>(此九出婆娑論文。大乘中不見其文)</span>。所謂於等計我勝<span class='note-inline'>(過慢)</span>。於等計我等<span class='note-inline'>(慢)</span>。於勝計我劣<span class='note-inline'>([(白-日+田)/廾]慢)</span>。於勝計有勝<span class='note-inline'>([(白-日+田)/廾]慢)</span>。於等計有等<span class='note-inline'>(慢)</span>。於等計有劣<span class='note-inline'>(過慢)</span>。於等計無勝<span class='note-inline'>(慢也)</span>。於等計無等<span class='note-inline'>(過慢)</span>。於勝計無劣<span class='note-inline'>([(白-日+田)/廾]慢)</span>。由此種種慢。恃<span class='corr'>己</span>凌他。起謂過惡。於勝德法及有德之人。心不謙下。不親善友。不聞勝法。鄣於聖道。由此生死。輪轉無窮。受諸苦惱。今日覺悟。皆悉懺悔又復無始<span class='corr'>已</span>來常懷疑惑。聞諸理事。猶豫無決。於佛法僧寶實德能中不能中。不能深忍樂欲。由不忍故鄣於正法。聞說善因樂果惡因苦果。乃至禪定解脫諸波羅蜜。皆悉疑惑。雖不誹謗。不能決忍。由此猶豫。終不趣入。長淪生死。無有出期。或雖歸心三寶。信向因緣。猶於所宗之教所事之師。種種疑慮。或疑教非決定修之。抂費功勞。或疑師說不明。乖於實義。或疑師雖明了。於我無度。脫心或疑。我是鈍根。修之竟無所益。如逢岐路。左右皆疑。俛仰之間。豈能前進。設令舉步迴。二鼠既遷。前程豈達。虧於限約。失於所求。最是疑心。修證懷疑。亦復如是。當知鄣於禪定。最是疑心。定力既無。甘後業道。多生業種。善惡難知。鬼獄人天知人何路。如是猶豫。無量無邊。歷劫<span class='corr'>已</span>來。惑乱於我。今覺悟此義<span class='corr'>已</span>。作決定之心。上來種種疑情。皆悉懺悔。</p>
<p>上來<span class='corr'>已</span>懺獨頭無明貪瞋癡慢疑慮等竟。因此煩惱所起惡業猶未披陳。今此虔誠以偈懺悔。</p>

<div class="lg regular"><div class='lg-row'>我等主居五濁世　造諸惡業罪無邊</div>
<div class='lg-row'>殺生不知他苦痛　婬盜惛迷悅目前</div>
<div class='lg-row'>妄言綺語多虗誑　兩舌惡口毀仁賢</div>
<div class='lg-row'>意業常營貪癡恚　不思良友善因緣</div>
<div class='lg-row'>今日志誠歸命懺　三業罪滅淨心堅</div>
<div class='lg-row'>嚴持香華供養佛　懺悔同歸清淨源</div>
</div><p>懺悔<span class='corr'>已</span>。至心歸命禮三寶。</p>
</div>
<div class='div-other'><a id='mulu233' />
<p class='h2'>至心發願</p><p>願我等。乘是懺悔無明三毒所生功德。生生世世常遇明師。常聞正法。生生覺悟。世世不迷。離貪瞋癡。具戒定慧。又願乘是懺悔慢疑所生功德。生生世世。謙卑退讓。親近勝人。若聖若凡。一切恭敬。所聞之法。決擇無疑。所遇正宗。得決定信。於三寶實德勝能。深忍樂欲。又願乘是懺悔十惡等罪所生功德。生生世世。以檀波羅蜜。為福德因。以尸羅波羅蜜。為離垢因。以羼提波羅蜜。為相好因。以毗離耶波羅。為加行因以禪波羅蜜。為證入因。以般若波羅蜜。為成佛因具三解脫五分法身。四智成就。十力圓滿。然後大悲方便。救度眾生。妙觀察智。如應說法。人天三界。並證無餘涅槃。凡聖久居。同入薩婆若海。</p>
<p>發願<span class='corr'>已</span>。至心歸命禮三寶。</p>
</div>
<div class='div-other'><a id='mulu234' />
<p class='h2'>○白眾等聽說經中無常偈</p>
<div class="lg regular"><div class='lg-row'>一切諸世間　生者皆歸死　壽命雖無量</div>
<div class='lg-row'>要必當有盡　夫盛必有衰　合會有別離</div>
<div class='lg-row'>壯年不久停　無有法常者</div>
</div><p style="margin-left:1em"><span class='note-inline'>(上皆出涅槃經第二卷)</span></p>

<div class="lg regular"><div class='lg-row'>如是悟無常　謹慎勿放逸　不放逸不死</div>
<div class='lg-row'>放逸是死句　不放逸最勝　當為諸天王</div>
<div class='lg-row'>放逸生死本　謹慎是勝道　是故捨放逸</div>
<div class='lg-row'>常得受快樂</div>
</div><p style="margin-left:1em"><span class='note-inline'>(上皆出正法念經第三十)</span></p>
</div></div>
<div class='div-other'><a id='mulu235' />
<p class='h1'>第十一上</p><p style="margin-left:1em"><span class='note-inline'>(禮五十三佛。自述懺勸請隨喜迴向發願)</span>。</p>

<div class='div-other'><a id='mulu236' />
<p class='h2'>歎佛</p>
<div class="lg regular"><div class='lg-row'>我今歸依諸善逝　我禮德海無上尊</div>
<div class='lg-row'>如大金山照十方　唯願慈悲哀攝受</div>
<div class='lg-row'>身色金光淨無垢　目如清淨紺琉璃</div>
<div class='lg-row'>吉祥威德名稱尊　大悲慧日除眾闇</div>
<div class='lg-row'>佛日光明常普徧　善淨無垢離諸塵</div>
<div class='lg-row'>牟尼月照極清涼　能除眾生煩惱熱</div>
<div class='lg-row'>三十二相徧莊嚴　八十隨好皆圓滿</div>
<div class='lg-row'>福德難思無與等　如日流光照世間</div>
<div class='lg-row'>如大海水量難知　天地微塵不可數</div>
<div class='lg-row'>如妙高山叵稱量　亦如虗空無有際</div>
<div class='lg-row'>諸佛功德亦如是　一切有情不能知</div>
<div class='lg-row'>於無量劫諦思惟　無有能知德海岸</div>
</div>
<ul class="">
<li>南無大慈大悲入神通大光明藏現諸淨土以應圓機我本尊毗<span class="corr">盧</span>遮那佛</li>

<li>南無大方廣圓覺經中大光明藏於眾生覺地光嚴住持一切諸佛</li>

<li>南無身相融通言音無礙同說圓覺經者百千萬億恒河沙諸佛</li>

<li>南無具大慈悲有大誓願盡於未來守護圓覺經者三世諸佛</li>

<li>南無大慈大悲娑婆世界隨機赴感全體應現千百億化身釋迦牟尼佛</li>

<li>南無普光如來五十三佛等一切諸佛</li>

<li>南無普光佛</li>

<li>南無普明佛</li>

<li>南無普淨佛</li>

<li>南佛多摩羅䟦旃檀香佛</li>

<li>南無旃檀光佛</li>

<li>南無摩尼幢佛</li>

<li>南無歡喜藏摩尼寶積佛</li>

<li>南無一切世間樂見上大精進佛</li>

<li>南無摩尼幢燈光佛</li>

<li>南無慧炬照佛</li>

<li>南無海德光明佛</li>

<li>南無金剛牢強普散金光佛</li>

<li>南無大強精進勇猛佛</li>

<li>南無大悲光佛</li>

<li>南無慈力王佛</li>

<li>南無慈藏佛</li>

<li>南無旃檀窟莊嚴勝佛</li>

<li>南無賢善首佛</li>

<li>南無善意佛</li>

<li>南無廣莊嚴王佛</li>

<li>南無金華光佛</li>

<li>南無寶蓋照空自在力王佛</li>

<li>南無虗空寶華光佛</li>

<li>南無琉璃莊嚴王佛</li>

<li>南無普現色身光佛</li>

<li>南無不動智光佛</li>

<li>南無降伏諸魔王佛</li>

<li>南無才光明佛</li>

<li>南無智慧勝佛</li>

<li>南無彌勒光佛</li>

<li>南無世淨光佛</li>

<li>南無善寂月音妙尊智王佛</li>

<li>南無龍種上尊智王佛</li>

<li>南無日月光佛</li>

<li>南無日月珠光佛</li>

<li>南無慧幡勝王佛</li>

<li>南無師子吼自在力王佛</li>

<li>南無妙音勝王佛</li>

<li>南無常光幢佛</li>

<li>南無觀世燈佛</li>

<li>南無慧威燈王佛</li>

<li>南無法勝王佛</li>

<li>南無須彌光佛</li>

<li>南無須曼那華光佛</li>

<li>南無優曇鉢羅華殊勝王佛</li>

<li>南無無量音聲王佛</li>

<li>南無財光佛</li>

<li>南無金海光佛</li>

<li>南無山海慧自在王通王佛</li>

<li>南無大通光佛</li>

<li>南無一切法常滿王佛</li>

<li>南無東方滿月世界十二上願藥師瑠璃光佛</li>

<li>南無西方極樂世界四十八願阿彌陀佛</li>

<li>南無覩史多天當來下生彌勒尊佛</li>

<li>南無徧十方盡虗空界塵微剎土中微三世長短劫內廣大智願主伴互融不可說佛剎微塵數一切諸佛</li>

<li>南無十方徧虗空界微塵剎土中盡過去際一切化身諸佛般涅槃者分身舍利及諸形像浮圖寶塔</li>

<li>南無大方廣圓覺修多羅了義經亦名秘密王三昧如來決定境界如來藏自性差別頓教大乘甚深法藏</li>

<li>南無大方廣圓覺經中大光明藏本尊所現淨土平等會中生於信解證智文殊師利菩薩</li>

<li>南無大方廣圓覺經中大光明藏本尊所現淨土平等會中主於行願真理普賢菩薩</li>

<li>南無大光明藏淨土會中普眼菩薩金剛藏菩薩彌勒菩薩清淨慧菩薩威德自在菩薩辨音菩薩淨諸業障菩薩普覺菩薩圓覺菩薩賢善首菩薩等十二上首</li>

<li>南無大光明藏淨土會中十萬菩薩</li>

<li>南無大慈大悲千手千眼種種應現救苦眾生觀世音菩薩</li>

<li>南無大慈大悲常處燄摩羅界隨緣方便救拔冥途地藏菩薩</li>

<li>南無三世十方盡虗空界微塵剎土中一切菩薩摩訶薩眾</li>

<li>南無大方廣佛華嚴末會中圓器上根百城求法一生之內菩薩行圓為末世頓門修證軌範善財菩薩</li>

<li>南無三世十方盡虗空界一切剎土中有學無學四向三果及阿羅漢辟支迦佛一切賢聖僧。普為四恩三有及法界眾生。普願斷除三鄣。歸命懺悔</li>
</ul><p><span class='note-inline'>(此懺悔勸請隨喜迴向發願等五門。並是宗密。大和元年從九月終一冬。獨自初入圭峯。結方丈草屋。自述<span class='corr'>己</span>心迹。從始至今迷錯之念。而懺願等文<span class='corr'>已</span>。後覺此文亦通一切修行人心。諸便刪減偏屬<span class='corr'>己</span>之事。潤飾之以通諸人用之)</span>。</p>
</div>
<div class='div-other'><a id='mulu237' />
<p class='h2'>至心懺悔</p>
<div class="lg regular"><div class='lg-row'>諦觀我蘊元空寂　但是圓明妙覺心</div>
<div class='lg-row'>無始時來不覺知　一念忽然生業識</div>
<div class='lg-row'>念故轉成能見相　以能見故境現前</div>
<div class='lg-row'>不知此是自心成　決定執為外境界</div>
<div class='lg-row'>從茲念念常相續　取著堅深計我人</div>
<div class='lg-row'>執相隨名見相違　貪瞋癡慢唯滋蔓</div>
<div class='lg-row'>觸境生情造諸業　善惡皆依有漏心</div>
<div class='lg-row'>生死標沉六趣中　世世生生業繫苦</div>
<div class='lg-row'>依此苦身還執著　執著還生愛惡身</div>
<div class='lg-row'>愛惡薰心對境時　還用此心造善惡</div>
<div class='lg-row'>善惡還招三界苦　流轉都無窮盡時</div>
<div class='lg-row'>終始猶如汲井輪　亦如蠶繭自相縛</div>
<div class='lg-row'>塵沙諸佛<span class='corr'>已</span>修證　幾度人間救來□</div>
<div class='lg-row'>多生未與結因緣　浮木盲龜難值遇</div>
<div class='lg-row'>既闕良緣寧自覺　唯事無明鎮作奴</div>
<div class='lg-row'>未曾一念反觀心　受他貪愛常驅使</div>
<div class='lg-row'>庸恨幾生冤抂苦　離家逃逝歷他鄉</div>
<div class='lg-row'>周旋乃至到今身　且得為人六根具</div>
<div class='lg-row'>逢遇釋迦像法末　解發歸依三寶心</div>
<div class='lg-row'>初時猶未悟真源　驚憂將謂還流轉</div>
<div class='lg-row'>豈料忽逢善知識　頓開心地顯靈時</div>
<div class='lg-row'>却觀無始<span class='corr'>已</span>來心　都是一場文裏事</div>
<div class='lg-row'>何幸更逢圓頓教　千重疑滯類冰銷</div>
<div class='lg-row'>尋思累劫積聞重　慚愧多生開道者</div>
<div class='lg-row'>能仁慈悲哀末世　始終次第為諮詢</div>
<div class='lg-row'>能仁應感稱心源　本末無遮頓演說</div>
<div class='lg-row'><span class='corr'>已</span>喜開通一大事　猶嫌怠慢六波羅</div>
<div class='lg-row'>難行苦行不能行　難捨內財曾未捨</div>
<div class='lg-row'>聞聲之念難齊響　見色之心未似盲</div>
<div class='lg-row'>鼻嗅香時不等風　舌頭嘗味還分別</div>
<div class='lg-row'>身受觸時殊智證　音知法處異幻人</div>
<div class='lg-row'>六識攀緣愛惡存　即知習氣常流注</div>
<div class='lg-row'>既悟本心全是佛　如何功用總乖差</div>
<div class='lg-row'>即知還是本無明　仍餘氣分潛相擾</div>
<div class='lg-row'>悔恨多生受誑妄　牽纏不肯卑歸家</div>
<div class='lg-row'>日滋饒潤到如今　窠窟<span class='corr'>已</span>成難卒制</div>
<div class='lg-row'>幾度誓心學佛行　因循<span class='corr'>已</span>覺落凡情</div>
<div class='lg-row'>即知力少未堪任　今日虔誠妄訴佛</div>
<div class='lg-row'>還如子急投於父　願佛冥資觀行心</div>
<div class='lg-row'>誓遵法力自對治　改悔從來懈怠念</div>
<div class='lg-row'>今請普賢為懺主　不捨行願歸我心</div>
<div class='lg-row'>亦願文殊入我心　信解增明成證智</div>
<div class='lg-row'>證智起時惑鄣盡　猶如明暗不俱主</div>
<div class='lg-row'>披肝露膽直知斯　是我如今懺悔竟</div>
</div><p>懺悔<span class='corr'>已</span>。至心歸命禮本尊毗盧遮那佛。</p>
<p>歸命禮懺悔主普賢菩薩。</p>
<p>歸命禮起智主文殊師利菩薩。</p>
</div>
<div class='div-other'><a id='mulu238' />
<p class='h2'>至心勸請</p>
<div class="lg regular"><div class='lg-row'>勸請本緣飜慢法　今且先論慢法愆</div>
<div class='lg-row'>宿王未種大乘因　此世乍開即毀謗</div>
<div class='lg-row'>每逢法席皆評薄　見他聚集却譏嫌</div>
<div class='lg-row'>或鄣宗師攝化人　或遮新覺傳經律</div>
<div class='lg-row'>但與情乖即輕厭　唯喜同伊順世間</div>
<div class='lg-row'>今日心開慕法深　萬解䇿心長勸請</div>
<div class='lg-row'>十方有佛初成道　我今勸請轉法輪</div>
<div class='lg-row'>十方菩薩遇機緣　我今勸請長開法</div>
<div class='lg-row'>聲聞緣覺具智慧　勸將本教化凡迷</div>
<div class='lg-row'>諸善知識在人間　願示禪門或講說</div>
<div class='lg-row'>十方諸佛諸菩薩　辟支羅漢諸賢聖</div>
<div class='lg-row'>欲捨苦依般涅槃　我皆勸請令久住</div>
<div class='lg-row'>念念運斯勝上意　前心後念自相熏</div>
<div class='lg-row'>由此謗法罪銷除　緣感聖人長說法</div>
</div><p>勸請<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu239' />
<p class='h2'>至心隨喜</p>
<div class="lg regular"><div class='lg-row'>無始時來多嫉妬　不喜他人勝自身</div>
<div class='lg-row'>每逢勝上善因緣　自不能作嫉佛作</div>
<div class='lg-row'><span class='corr'>己</span>若開禪或講說　不喜別聞禪講開</div>
<div class='lg-row'>應是興為佛法緣　中情觸向皆如此</div>
<div class='lg-row'>我今幸喜心開悟　搜尋妄念覺如然</div>
<div class='lg-row'>從茲勇猛運其心　隨所見善皆歡喜</div>
<div class='lg-row'>有傳圓滿華嚴教　或見宣揚頓漸門</div>
<div class='lg-row'>乃至權乘及小乘　但非邪僻皆隨喜</div>
<div class='lg-row'>或見緣靜□禪室　或逢興動閙齊筵</div>
<div class='lg-row'>或聞修造建樓臺　或遇頭陀居塚基</div>
<div class='lg-row'>如斯行相多般事　各是對治方便門</div>
<div class='lg-row'>乃至人天淺劣心　我皆隨順生歡喜</div>
<div class='lg-row'>法華大品經中說　隨喜功德數難量</div>
<div class='lg-row'>長將此願以熏心　嫉妬根株自滅盡</div>
</div><p>隨喜<span class='corr'>已</span>。至心歸命禮<span class='note-inline'>(云云)</span>。</p>
</div>
<div class='div-other'><a id='mulu240' />
<p class='h2'>至心迴向</p>
<div class="lg regular"><div class='lg-row'>遇者所修多小福　皆留將擁自身□</div>
<div class='lg-row'>由斯局窄用其心　功德消毫成有漏</div>
<div class='lg-row'>我今<span class='corr'>已</span>悟菩提道　自他無畏是真宗</div>
<div class='lg-row'>迴聲入角聲遠聞　迴福向地福廣大</div>
<div class='lg-row'>我自宿生初發意　乃至今日所修行</div>
<div class='lg-row'>坐禪讀誦及經營　下至人天二乘善</div>
<div class='lg-row'>我皆將此諸功德　迴向一切諸眾生</div>
<div class='lg-row'>迴向無上大菩提　迴向如如真實際</div>
</div><p>迴向<span class='corr'>已</span>。至心歸命禮<span class='note-inline'>(云云)</span>。</p>
</div>
<div class='div-other'><a id='mulu241' />
<p class='h2'>至心發願</p>
<div class="lg regular"><div class='lg-row'>願我從今禮懺後　身心清淨等琉璃</div>
<div class='lg-row'>常修觀行趣菩提　不遇惡緣相間斷</div>
<div class='lg-row'>洞轉心源□妙德　悟修符合猶普賢</div>
<div class='lg-row'>蕩除疑念等金剛　成就觀門同普眼</div>
<div class='lg-row'>行位圓通如淨慧　斷絕輪迴似逸多</div>
<div class='lg-row'>出入諸輪比辨音　圓通三觀齊威德</div>
<div class='lg-row'>四相<span class='corr'>已</span>除為淨業　普覺深微四病中</div>
<div class='lg-row'>誓證圓覺道場中　誓依賢首傳經教</div>
<div class='lg-row'>誓絕營求名利意　及作威□賣法心</div>
<div class='lg-row'>此之宿種若潛生　即願神祇相警䇿</div>
<div class='lg-row'>身心若得常清淨　願蒙諸佛力冥加</div>
<div class='lg-row'>現身獲得總持門　法義千差皆自在</div>
<div class='lg-row'>分得四般無礙辨　吉詞清暢入羣心</div>
<div class='lg-row'>盡逢宿世有緣人　普共發心同我志</div>
<div class='lg-row'>多生若未同緣者　願皆相遇結深緣</div>
<div class='lg-row'>當當來世總團圓　長作菩提親眷屬</div>
<div class='lg-row'>亦願此生無鄣惱　心神調暢體輕安</div>
<div class='lg-row'>經營福智備資糧　免廢利他兼自利</div>
<div class='lg-row'>引領同緣歸正覺　菩提長路不逢魔</div>
<div class='lg-row'>共住如來法會中　妙德普賢為伴侶</div>
<div class='lg-row'>還入神通大光藏　圓滿菩提大涅槃</div>
<div class='lg-row'>虗空法界廣難量　我願無邊亦如是</div>
</div><p>發願<span class='corr'>已</span>。至心歸命禮本尊毗盧遮那佛。</p>
</div>
<div class='div-other'><a id='mulu242' />
<p class='h2'>○白眾等聽說經中無常偈</p>
<div class="lg regular"><div class='lg-row'>壯色不停　猶如奔馬　人命無常</div>
<div class='lg-row'>過於山水　今日雖存　明亦難保</div>
<div class='lg-row'>云何縱心　令住惡法　云何恃怙</div>
<div class='lg-row'>而生驕慢　猶如惡鬼　伺求人過</div>
<div class='lg-row'>四大惡鬼　亦復如是　猶如朽宅</div>
<div class='lg-row'>垂崩之室　我身亦爾　云何起惡</div>
</div><p style="margin-left:1em"><span class='note-inline'>(出涅槃經第二十五)</span></p>
</div></div>
<p class='juan'>圓覺道場禪觀等法事禮懺文卷第八</p>
</div><!-- end of div[@id='body'] -->
</body></html>