<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>毗尼作持續釋</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu29' />曇無德部四分律刪補隨機羯磨卷第十三</p><p class="byline">唐京兆崇義寺沙門　道宣　撰集</p><p class="byline">金陵華山後學比丘　讀體　續釋</p>
<div class='div-commentary'><p style="margin-left:2em;text-indent:-1em">●懺六聚法篇第九之三</p>
<p style="margin-left:2em;text-indent:-1em">○尼與僧作不禮法并解</p>
<p style="margin-left:1em">續　此法准白二綱目。今依第三分尼揵度續入。律制。比丘尼八敬法第一云。雖百歲比丘尼見新受戒比丘。應起迎逆禮拜。與敷淨座請令坐。此法應盡形壽恭敬尊重。不可違也。</p>
<p style="margin-left:1em">佛言。若有比丘罵打比丘尼。若唾若華擲水灑。若說麤語。說詭語勸喻。告諸比丘。自今<span class='corr'>已</span>去。聽比丘尼僧為作不為禮白二羯磨。應如是作。尼部界內集僧<span class='corr'>已</span>。差能羯磨者。作前方便答云。與比丘作。不禮羯磨。如是白言。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘罵打比丘尼。乃至詭語勸喻。若僧時到僧忍聽。為<span class='note-inline'>(某甲)</span>比丘。作不禮羯磨。白如是。</p>
<p>大姊僧聽。此<span class='note-inline'>(某甲)</span>比丘罵打比丘尼。乃至詭語勸喻。今僧為作不禮羯磨。誰諸大姊。忍僧為<span class='note-inline'>(某甲)</span>比丘。作不禮羯磨者默然。誰不忍者說。僧<span class='corr'>已</span>忍為<span class='note-inline'>(某甲)</span>比丘作不禮羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">此並下解。俱是不現前法。其羯磨皆為人。故作是屬公也。</p>
<p style="margin-left:1em">非　一人非。比丘現前。尼集干遮等。</p>
<p style="margin-left:1em">二法非。不指人名。稱為僧作等。</p>
<p style="margin-left:1em">餘非准前。</p>
<p style="margin-left:2em;text-indent:-1em">△解不禮法</p>
<p style="margin-left:1em">佛言。若此與法比丘。若隨順比丘尼僧不敢違逆。從比丘尼僧乞解羯磨者。比丘尼僧應為解。作白二羯磨。</p>
<p style="margin-left:1em">釋　尼僧遵制。作羯磨<span class='corr'>已</span>。若見彼比丘行。來時不起迎問訊禮拜。不請坐。及去送彼比丘。慚顏俛首。反遜尼眾。是為不敢違逆佛制也。從尼僧乞解者。不同比丘僧中三乞。彼比丘應詣尼僧界內。鞠躬叉手語言。嚮因無智。故所觸犯。自今更不再為願。諸大姊與解羯磨說<span class='corr'>已</span>。辭尼出界。尼眾應集界內僧。差羯磨人。作前方便答云。與解不禮羯磨。作如是白。</p>
</div>
<div class='div-orig'><p>大姊僧聽。此比丘<span class='note-inline'>(某甲)</span>。比丘尼僧為作不禮羯磨。隨順比丘尼僧。不敢違逆。今從比丘尼僧乞解不禮羯磨。若僧時到僧忍聽。僧今為解不禮羯磨。白如是。</p>
<p>大姊僧聽。此比丘<span class='note-inline'>(某甲)</span>。比丘尼僧為作不禮羯磨。隨順比丘尼僧。不敢違逆。從比丘尼僧乞解不禮羯磨。僧今為<span class='note-inline'>(某甲)</span>比丘。解不禮羯磨。誰諸大姊。忍僧為<span class='note-inline'>(某甲)</span>比丘。解不禮羯磨者默然。誰不忍者說。僧<span class='corr'>已</span>忍為<span class='note-inline'>(某甲)</span>比丘解不禮羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　解<span class='corr'>已</span>則尼僧仍遵八敬。如違罪治單墮。</p>
<p style="margin-left:1em">此中顯非同上。</p>
<p style="margin-left:2em;text-indent:-1em">○諫破僧法</p>
<p style="margin-left:1em">續　此准白四綱目。今依僧殘之第十戒續法。</p>
<p style="margin-left:1em">佛言。若比丘方便欲破和合僧。受破僧法。堅持不捨者。彼比丘<span class='note-inline'>(是清淨如法比丘)</span>當諫此比丘言。大德。莫方便欲破和合僧。莫受破僧法。堅持不捨。大德。當與僧和合。歡喜不諍。同一水乳。於佛法中。有增益安樂住。大德。可捨此事。莫令僧作訶諫而犯重罪。若用語者善。若不用語者。復令比丘比丘尼優婆塞優婆夷異道沙門求<span class='note-inline'>(求謂求聽其言也)</span>。若餘方比丘聞知其人。信用言者應求。若用語者善。若不用語者。聽僧當訶諫。捨此事故。白四羯磨。</p>
<p style="margin-left:1em">毗尼母論云。諫者有五事。一知時。二利益於前人。三實心。四調和語。五不麤惡語。復有內立五種因緣故應諫。一利益。二安樂。三慈心。四悲心。五於犯罪中。欲使遠離。是名諫法。</p>
<p style="margin-left:1em">釋　諫者。直言以悟人也。凡有智多聞。堪能諫者。須心存利濟。口應心言。以正直之語。令人自覺其非。此則自他有益。故引母論。具二五之德。應行諫也。彼云一知時者。謂觀機可諫。事宜稱時。正是護法救人之際。二利益於前人者。謂見一人作惡。如法諫捨。令多人警䇿。誠意精修。三實心者。謂非損他之名聞。令乏利養。實據三根。以體六和。四調和語者。謂善巧勸慰。令信從言。五不麤惡者。謂言若麤獷難親。語合法律調攝。復有內立五緣。一利益者。令人悔過新善。奮志梵修。二安樂者。令人斷結出纏。獲證涅槃。三慈心者。令人浣染除垢。捐諸業苦。四悲心者。令人隨順眾僧。免極治罰。五於犯罪中欲使遠離者。令人深生慚愧。悔<span class='corr'>已</span>永不更作也。凡白四中用諫捨法。唯此破僧不捨。制令未作。白前一二比丘。當屏處諫之。若不納諫者。復令四眾及外道等求之。若不納言者。令彼知友比丘求之。若再三不捨者。僧當作訶諫白四。餘則但先一二比丘諫而不從。僧應白四。所以諫中有異。切勿卒爾為之。如律僧中白四羯磨者。應集僧<span class='corr'>已</span>差羯磨者索欲問緣。答云。與破僧作訶諫羯磨。如是白云。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘欲方便破和合僧。堅持不捨。若僧時到僧忍聽。與作訶諫捨此事故。<span class='note-inline'>(某甲)</span>比丘汝莫破和合僧。堅持不捨。汝<span class='note-inline'>(某甲)</span>比丘當與僧和合。歡喜不諍。同一水乳。於佛法中安樂住。白如是。</p>
<p>作白<span class='corr'>已</span>。羯磨者應諫彼言。</p>
<p>大德。我<span class='corr'>已</span>白竟。餘有羯磨在。汝今可捨此事。莫令僧為汝作羯磨。更犯重罪。</p>
</div>
<div class='div-commentary'><p style="margin-left:1em">若用語者善。若不用語者。作初羯磨云。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘欲受破和合僧法。堅持不捨。今僧與訶諫捨此事故。汝莫破和合僧。堅持不捨。汝<span class='note-inline'>(某甲)</span>當與僧和合。歡喜不諍。同一水乳。於佛法中安樂住。誰諸長老。忍僧與<span class='note-inline'>(某甲)</span>比丘訶諫捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作是初羯磨<span class='corr'>已</span>。應諫彼言。</p>
</div>
<div class='div-orig'><p>大德。我<span class='corr'>已</span>白作初羯磨竟。餘有二羯磨在。汝可捨此事。莫令僧更為汝作羯磨。而犯重罪。</p>
</div>
<div class='div-commentary'><p style="margin-left:1em">若用語者善。若不用語者如上說。作第二羯磨。二羯磨<span class='corr'>已</span>。應諫彼言。</p>
</div>
<div class='div-orig'><p>大德。我<span class='corr'>已</span>作白二羯磨竟。餘有一羯磨在。汝可捨此事。莫令僧更為汝作羯磨。而犯重罪。</p>
</div>
<div class='div-commentary'><p style="margin-left:1em">若能捨者善。若不捨者如上說。與作第三羯磨。結云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲)</span>比丘訶諫捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">是中諫捨。若初白未竟捨者。突吉羅。</p>
<p style="margin-left:1em">若白竟捨者。一輕偷蘭遮。</p>
<p style="margin-left:1em">若作白一羯磨捨者。二輕偷蘭遮。</p>
<p style="margin-left:1em">作白一羯磨捨者。三重偷蘭遮。</p>
<p style="margin-left:1em">第三羯磨竟不捨。僧殘。</p>
<p style="margin-left:1em">若一切未白不捨。一切突吉羅罪。</p>
<p style="margin-left:1em">釋　此唯續羯磨法。今無是事。故不顯非。下助破亦爾。</p>
<p style="margin-left:2em;text-indent:-1em">○諫助破僧法</p>
<p style="margin-left:1em">續　此准白四綱目。今依僧殘第十一戒續法。</p>
<p style="margin-left:1em">佛言。若比丘作非法伴黨。助破和合僧者。彼比丘當諫此比丘言。大德。汝莫作是語。此比丘是法語比丘是律語比丘。此比丘所說。我等忍可。而此比丘非法語比丘非律語比丘。汝等莫壞和合僧。當助和合僧。大德。與僧和歡喜不諍。同一水乳。於佛法中有增益。安樂住。可捨比事。勿為僧所訶。更犯重罪。若隨語者善。若不隨語者。聽僧當訶諫捨此事。故白四羯磨。</p>
<p style="margin-left:1em">釋　順從有二。一法順從。謂以法教授諷誦承受。二衣食順從。謂給與四事也。應如是作集僧<span class='corr'>已</span>差羯磨者。作前方便答云。與助破僧。作訶諫羯磨。如是白言。</p>
</div>
<div class='div-orig'><p>大德僧聽。此<span class='note-inline'>(某甲)</span>伴黨比丘。順從<span class='note-inline'>(某甲)</span>作如是言。汝等諸比丘莫訶諫<span class='note-inline'>(某甲)</span>。何以故。<span class='note-inline'>(某甲)</span>是法語比丘律語比丘。<span class='note-inline'>(某甲)</span>所說我等忍可。若僧時到僧忍聽。僧今與<span class='note-inline'>(某甲)</span>伴黨作訶諫捨此事故。汝等莫言<span class='note-inline'>(某甲)</span>是法語比丘律語比丘。<span class='note-inline'>(某甲)</span>所說我等忍可。然<span class='note-inline'>(某甲)</span>非法語比丘律語比丘。汝莫欲壞和合僧。汝等當助和合僧。大德。與僧和合。歡喜不諍。同一水乳。於佛法中。有增益安樂住。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。羯磨者當諫彼言。</p>
</div>
<div class='div-orig'><p>大德。我<span class='corr'>已</span>白竟。餘有羯磨在。汝可捨此事。勿為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。不隨語者。當作初羯磨云。</p>
</div>
<div class='div-orig'><p>大德僧聽。此<span class='note-inline'>(某甲)</span>伴黨比丘。順從<span class='note-inline'>(某甲)</span>作是語。汝等諸比丘莫訶諫<span class='note-inline'>(某甲)</span>。<span class='note-inline'>(某甲)</span>是法語比丘律語比丘<span class='note-inline'>(某甲)</span>。所說我等忍可。今僧為<span class='note-inline'>(某甲)</span>伴黨比丘作訶諫捨此事故。大德。莫作如是語。<span class='note-inline'>(某甲)</span>是法語比丘律語比丘。<span class='note-inline'>(某甲)</span>所說我等忍可。而<span class='note-inline'>(某甲)</span>非法語比丘非律語比丘。汝等莫壞和合僧。汝等當助和合僧。大德。與僧和合。歡喜不諍。同一水乳。於佛法中。有增益安樂住。誰諸長老。忍僧訶諫<span class='note-inline'>(某甲)</span>伴黨比丘。令捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作是初羯磨<span class='corr'>已</span>。應諫彼言。</p>
</div>
<div class='div-orig'><p>大德。我<span class='corr'>已</span>作白初羯磨竟。餘有二羯磨在。汝可捨此事。勿為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。如上作第二羯磨。二羯磨<span class='corr'>已</span>。應更諫彼言。</p>
</div>
<div class='div-orig'><p>大德。我<span class='corr'>已</span>作白二羯磨竟。餘有一羯磨在。汝可捨此事。勿為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。如上與作第三羯磨結云。</p>
</div>
<div class='div-orig'><p>僧<span class='corr'>已</span>忍訶諫<span class='note-inline'>(某甲)</span>伴黨比丘。令捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">是中諫捨不捨治罪同上。</p>
<p style="margin-left:2em;text-indent:-1em">○諫惡性法</p>
<p style="margin-left:1em">佛言。若比丘惡性。不受人語者。彼比丘當諫此比丘言。大德。莫自作不可共語。當作可共語。大德。如法諫諸比丘。諸比丘亦當如法諫。大德。如是佛弟子眾得增益。展轉相教。展轉相諫。展轉懺悔。大德。可捨此事。莫為僧所訶。更犯重罪。若隨語者善。若不隨語者。聽諸比丘自今<span class='corr'>已</span>去集僧與此比丘當作訶諫捨此事。故白四羯磨。應如是作。眾僧集<span class='corr'>已</span>。僧中差羯磨人。作前方便答云。與惡性作訶諫羯磨。如是白云。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘惡性不受人語。諸比丘以戒律如法教授。自作不可共語。語諸比丘言。大德。莫語我若好若惡。我亦不語諸大德若好若惡。大德且止。不須教我。若僧時到僧忍聽。僧今與<span class='note-inline'>(某甲)</span>比丘作訶諫捨此事故。汝<span class='note-inline'>(某甲)</span>莫自作不可共語。當作可共語<span class='note-inline'>(某甲)</span>。汝應如法諫諸比丘。諸比丘亦當如法諫汝。如是佛弟子眾得增益。展轉相教。展轉相諫。展轉懺悔。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。羯磨者應更求云。</p>
</div>
<div class='div-orig'><p>大德。我<span class='corr'>已</span>作白竟。餘有三羯磨在。大德。可捨此事。勿為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。作初羯磨。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘惡性不受人語。諸比丘以戒律如法教授。自作不可共語。語諸比丘言。大德。莫語我若好若惡。我亦不語諸大德若好若惡。諸大德且止。不須教我。今僧為<span class='note-inline'>(某甲)</span>比丘作訶諫。捨此事故。汝<span class='note-inline'>(某甲)</span>莫自作不可共語。當作可共語。汝當如法諫諸比丘。諸比丘亦當如法諫汝。如是佛弟子眾得增益展轉相教。展轉相諫。展轉懺悔。誰諸長老。忍僧為<span class='note-inline'>(某甲)</span>比丘作訶諫捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作是初羯磨<span class='corr'>已</span>。應更求云。</p>
</div>
<div class='div-orig'><p>大德。我<span class='corr'>已</span>作白初羯磨竟。餘有二羯磨在。大德可捨此事。勿為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。如上作第二羯磨。二羯磨<span class='corr'>已</span>。應更求云。</p>
</div>
<div class='div-orig'><p>大德。我<span class='corr'>已</span>作白二羯磨竟。餘有一羯磨在。大德可捨此事。勿為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。如上與作第三羯磨結云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲)</span>比丘作訶諫捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此中諫捨不捨治罪准上。</p>
<p style="margin-left:1em">若有餘比丘。教莫捨偷蘭遮。若比丘尼教亦爾。</p>
<p style="margin-left:1em">非　餘非准常。</p>
<p style="margin-left:1em">唯異事非。謂戲說非真。治以實事等。</p>
<p style="margin-left:2em;text-indent:-1em">○諫惡邪法</p>
<p style="margin-left:1em">續　此准白四綱目。今依單墮之六十八續法。佛言。若比丘生如是惡見。我知世尊說法。其有犯婬欲。非障道法者。彼比丘當諫此比丘言。汝莫作是語。莫謗世尊。謗世尊者。不善世尊。不作是語。世尊無數方便。說行婬欲。是障道法。汝今可捨此事。莫為僧所呵更犯罪。若受語者善。若不隨語者。聽諸比丘自今<span class='corr'>已</span>去集僧。與彼比丘作呵責。捨此事故。白四羯磨。應集僧<span class='corr'>已</span>。差羯磨者。作前方便答云。與惡邪作訶諫羯磨。如是白言。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘作如是語。我知佛所說法。行婬欲非障道法。若僧時到僧忍聽。僧今與<span class='note-inline'>(某甲)</span>比丘作呵諫捨此事故。<span class='note-inline'>(某甲)</span>汝莫作是語。莫謗世尊。謗世尊者不善。世尊不作是語。世尊無數方便。說婬欲是障道法。若犯婬欲。即是障道法。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。羯磨者應諫彼云。</p>
</div>
<div class='div-orig'><p>大德。我<span class='corr'>已</span>白竟。餘有羯磨在。大德。可捨此事。莫為眾僧所呵責更犯罪。</p>
</div>
<div class='div-commentary'><p style="margin-left:1em">若隨語者善。若不隨語者。作初羯磨。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘作如是語。我知佛所說法。犯婬欲非障道法。僧今與作呵諫捨此事故。<span class='note-inline'>(某甲)</span>莫作是語。莫謗世尊。謗世尊者不善。世尊不作是語。世尊無數方便。說婬欲是障道法。若犯婬欲。即是障道法。誰諸長老。忍僧為<span class='note-inline'>(某甲)</span>比丘作呵諫捨此事故者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作初羯磨<span class='corr'>已</span>。應諫彼云。</p>
</div>
<div class='div-orig'><p>大德。我<span class='corr'>已</span>白初羯磨竟。餘有二羯磨在。大德。當捨是事。莫為眾僧所呵責更犯罪。</p>
</div>
<div class='div-commentary'><p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">二羯磨<span class='corr'>已</span>。應再諫彼云。</p>
</div>
<div class='div-orig'><p>大德。我<span class='corr'>已</span>白二羯磨竟。餘有一羯磨在。大德。可捨是事。莫為眾僧所呵責更犯罪。</p>
</div>
<div class='div-commentary'><p style="margin-left:1em">若隨語者善。若不隨語者。如上作第三羯磨結云。</p>
</div>
<div class='div-orig'><p>僧<span class='corr'>已</span>忍為<span class='note-inline'>(某甲)</span>比丘作呵諫竟。僧忍默然故。是事如是持。</p>
</div>
<div class='div-commentary'><p style="margin-left:1em">是中若白未竟捨者。突吉羅。</p>
<p style="margin-left:1em">若白竟捨者。一突吉羅。</p>
<p style="margin-left:1em">若作白一羯磨捨者。二突吉羅。</p>
<p style="margin-left:1em">作白二羯磨捨者。三突吉羅。</p>
<p style="margin-left:1em">第三羯磨竟不捨。波逸提。</p>
<p style="margin-left:1em">若未白前作是語。一切突吉羅。</p>
<p style="margin-left:1em">若眾僧諫以不諫餘比丘遮汝莫捨此事。一切突吉羅。尼及小三眾遮莫捨。亦爾。</p>
<p style="margin-left:1em">釋　此羯磨呵諫。為人從正為法。是屬私也。於三破中。是破見故。</p>
<p style="margin-left:1em">顯非同上惡性。</p>
<p style="margin-left:2em;text-indent:-1em">○諫擯惡邪沙彌二法</p>
<p style="margin-left:1em">續　此准白四綱目。今依單墮之七十續。此二法先明諫捨。後明行擯。皆是破見乃不現前羯磨。律云。時有二沙彌。共行不淨。自相謂言。我等從佛聞法。其有行婬欲。非障道法。諸比丘聞知嫌責云。汝等自相謂言。我從佛聞法。行婬欲。非障道法。諸比丘以此因緣。具白世尊。佛告諸比丘言。自今<span class='corr'>已</span>去。聽僧與如是沙彌作訶諫捨此事故。白四羯磨。應如是作。集僧<span class='corr'>已</span>。差羯磨者。作前方便答云。與惡邪沙彌作訶諫羯磨。將此沙彌。立於眾僧前。眼見耳不聞處。作如是白。</p>
</div>
<div class='div-orig'><p>大德僧聽。彼沙彌自相謂言。我從世尊聞法。行婬欲者非障道法。若僧時到僧忍聽。可責彼沙彌。捨此事故。汝沙彌莫作是語。莫誹謗世尊。誹謗世尊者不善。世尊不作是語。沙彌。世尊無數方便。說行婬欲是障道法。白如是。</p>
<p>大德僧聽。彼沙彌自相謂言。我從世尊聞法。行婬欲者非障道法。僧今與彼沙彌作呵諫。令捨此事故。汝沙彌莫誹謗世尊。誹謗世尊者不善。世尊不作是語。世尊無數方便。說婬欲是障道法。誰諸長老。忍僧今呵責此沙彌。令捨此事者默然。誰不忍者說。是初羯磨<span class='note-inline'>(第二第三亦如是說)</span>。僧<span class='corr'>已</span>忍呵責此沙彌竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此法名諫。准律唯是秉白文中諫捨。非同諫比丘及尼一白三羯磨次第諫也。</p>
<p style="margin-left:1em">非　人非。謂不遣離聞。或著屏處等。</p>
<p style="margin-left:1em">法非。謂秉白停諫等。</p>
<p style="margin-left:1em">餘非如前。</p>
<p style="margin-left:1em">佛言。此沙彌眾僧呵責。而故不捨惡見。僧應與此沙彌作惡見。不捨滅擯白四羯磨。應如是作集僧<span class='corr'>已</span>。差羯磨人。作前方便答云。與沙彌作惡見。不捨滅擯羯磨。將沙彌至眾僧前。立著見不聞處<span class='corr'>已</span>。作如是白。</p>
</div>
<div class='div-orig'><p>大德僧聽。此沙彌眾僧呵責。故不捨惡見。若僧時到僧忍聽。僧今與此沙彌作惡見不捨滅擯。自今<span class='corr'>已</span>去。此沙彌不應言佛是我世尊。不得隨逐餘比丘。如諸沙彌得與比丘二宿三宿。汝今不得。汝出去滅去。不應住此。白如是。</p>
<p>大德僧聽。此沙彌眾僧呵責。故不捨惡見。眾僧今與此沙彌作惡見不捨滅擯羯磨。自今<span class='corr'>已</span>去。此沙彌不得言佛是我世尊。不應隨逐餘比丘。如諸沙彌得與比丘二宿三宿。汝今不得。汝出去滅去。不應住此。誰諸長老。忍僧為此沙彌作惡見不捨滅擯者默然。誰不忍者說。是初羯磨<span class='note-inline'>(第二第三亦如是說)</span>。僧<span class='corr'>已</span>忍與此沙彌作惡見不捨滅擯竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此羯磨為人法屬私顯非。並皆同上。</p>
<p style="margin-left:2em;text-indent:-1em">○諫隨舉比丘尼法</p>
<p style="margin-left:1em">續　此准白四綱目。今依尼八棄之末戒續法。佛言。若比丘尼知比丘為僧所舉。如法如律如佛所教。不隨順。不懺悔。僧未與作共住而隨順。諸比丘尼如是諫<span class='corr'>已</span>。猶故不捨。告諸比丘。自今<span class='corr'>已</span>去。聽僧與彼比丘尼作訶諫捨此事故。白四羯磨。</p>
<p style="margin-left:1em">釋　隨順有二。一法隨順。謂教增戒增。心增慧教。學問誦經。二衣食隨順。謂與飲食衣服。牀度臥具。病瘦醫藥。此乃隨順第二也。尼界內應集僧<span class='corr'>已</span>。差能羯磨者。索欲問緣。答云。與隨舉作訶諫羯磨。如是白云。</p>
</div>
<div class='div-orig'><p>大姊僧聽。是<span class='note-inline'>(某甲)</span>比丘尼。知<span class='note-inline'>(某甲)</span>比丘。僧為作舉。如法如律如佛所教。不隨順。不懺悔。僧未與作共住。而隨從<span class='note-inline'>(某甲)</span>比丘。諸比丘尼語言。<span class='note-inline'>(某甲)</span>比丘。僧為作舉。如法如律如佛所教。不隨從。不懺悔。僧未與作共住。汝莫隨從。而故隨從。若僧時到僧忍聽。僧與<span class='note-inline'>(某甲)</span>比丘尼。作訶責捨此事故。大妹。<span class='note-inline'>(某甲)</span>比丘僧為作舉。如法如律如佛所教。而不順從。不懺悔。僧未與作共住。汝莫隨順。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。羯磨者當復語云。</p>
</div>
<div class='div-orig'><p>妹當知。我白<span class='corr'>已</span>。餘有羯磨在。汝捨此事。莫為僧所舉。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。當作初羯磨。</p>
</div>
<div class='div-orig'><p>大姊僧聽。是<span class='note-inline'>(某甲)</span>比丘尼。知<span class='note-inline'>(某甲)</span>比丘。僧為作舉。如法如律如佛所教。不隨從。不懺悔。僧未與作共住。而順從<span class='note-inline'>(某甲)</span>比丘。諸比丘尼語言。<span class='note-inline'>(某甲)</span>比丘。僧為作舉。如法如律如佛所教。不順從。不懺悔。僧未與作共住。汝莫隨順。而故隨順。僧今與<span class='note-inline'>(某甲)</span>比丘尼。作訶責捨此事故。<span class='note-inline'>(某甲)</span>比丘。僧為作舉。如法如律如佛所教。不順從。不懺悔。僧未與作共住。汝莫隨順。誰諸大姊。忍僧與<span class='note-inline'>(某甲)</span>比丘尼。作訶責捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作是初羯磨<span class='corr'>已</span>。當語言。</p>
</div>
<div class='div-orig'><p>妹我<span class='corr'>已</span>與汝作白初羯磨竟。餘有二羯磨在。汝可捨此事。莫為僧所舉。更犯重罪。</p>
</div>
<div class='div-commentary'><p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">二羯磨<span class='corr'>已</span>。當復語言。</p>
</div>
<div class='div-orig'><p>妹知不。我<span class='corr'>已</span>作白二羯磨竟。餘有一羯磨在。汝捨此事。莫為僧所舉。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。如上作第三羯磨結云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲)</span>比丘尼。作訶責捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">是中訶諫。若作白未竟捨者。一突吉羅。</p>
<p style="margin-left:1em">若白竟捨者。一輕偷蘭遮。</p>
<p style="margin-left:1em">若作白一羯磨捨者。二輕偷蘭遮。</p>
<p style="margin-left:1em">若作白二羯磨竟捨者。三重偷蘭遮。</p>
<p style="margin-left:1em">第三羯磨竟不捨。波羅夷。</p>
<p style="margin-left:1em">若未白前隨順所舉比丘者。一切突吉羅。</p>
<p style="margin-left:1em">若作法時有比丘教莫捨。偷蘭遮。若未作法前教莫捨。突吉羅。尼教亦爾。</p>
<p style="margin-left:1em">非　人非。謂比丘現前。尼集違制等。</p>
<p style="margin-left:1em">法非。謂先闕屏諫。作法不求等。</p>
<p style="margin-left:1em">餘非准前。</p>
<p style="margin-left:2em;text-indent:-1em">○諫習近法</p>
<p style="margin-left:1em">續　此准白四綱目。今依尼僧殘之十四續法。佛言。若比丘尼共相親近住。共作惡行。惡聲流布。餘比丘尼如是諫時。而猶故不改悔。告諸比丘。自今<span class='corr'>已</span>去。聽僧與彼比丘尼訶諫捨此事。故白四羯磨。</p>
<p style="margin-left:1em">釋　習近近住。身習近。謂共牀坐。共器食。共出共入。口習近。謂染污心數數語。數數笑。數數調戲。身口習近准知。共行惡行者。謂自種華樹。乃至以線貫華持與人。亦教他人。如是作尼部中。集僧差羯磨者。索欲問緣。答云。與習近作訶諫羯磨。如是白云。</p>
</div>
<div class='div-orig'><p>大姊僧聽。此<span class='note-inline'>(某甲某甲)</span>比丘尼相親近住。共作惡行。惡聲流布。展轉共相覆罪。餘比丘尼諫言。大妹。汝等莫相親近共作惡行。惡聲流布。莫共相覆罪。汝等若不相親近。共作惡行。惡聲流布者。於佛法中。有增益安樂住。而彼猶故不改悔。若僧時到僧忍聽。僧與<span class='note-inline'>(某甲某甲)</span>比丘尼作訶諫捨此事故。汝等莫相親近。共作惡行。惡聲流布。莫共相覆罪。汝等若不相親近。不作惡行。惡聲流布。於佛法中。有增益安樂住。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。羯磨者當語言。</p>
</div>
<div class='div-orig'><p>妹我<span class='corr'>已</span>白竟。餘有羯磨在。宜捨此事。莫為僧所訶諫。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。作初羯磨。</p>
</div>
<div class='div-orig'><p>大姊僧聽。此<span class='note-inline'>(某甲某甲)</span>比丘尼共相親近。共作惡行。惡聲流布。展轉共相覆罪。餘比丘尼語言。大姊。莫相親近共作惡行。惡聲流布。展轉共相覆罪。汝等若不相親近共作惡行。惡聲流布。於佛法中。得增益安樂住。而彼猶故不改悔。今僧與<span class='note-inline'>(某甲某甲)</span>比丘尼作訶諫。捨此事故。汝等莫相親近。共作惡行。惡聲流布。莫展轉共相覆罪。汝等若不相親近。共作惡行。惡聲流布。於佛法中。有增益安樂住。誰諸大姊。忍僧與<span class='note-inline'>(某甲某甲)</span>比丘尼。作訶諫捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作是初羯磨<span class='corr'>已</span>。當復語言。</p>
</div>
<div class='div-orig'><p>妹我<span class='corr'>已</span>作白初羯磨竟。餘有二羯磨在。可捨此事。莫為僧所訶諫。更犯重罪。</p>
</div>
<div class='div-commentary'><p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">二羯磨<span class='corr'>已</span>。當復如上語<span class='note-inline'>(云云)</span>。</p>
<p style="margin-left:1em">若隨語者善。不隨語者。如上作第三羯磨<span class='corr'>已</span>。結云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲某甲)</span>比丘尼作訶諫捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　是中諫捨不捨。並教莫捨。治罪同上。隨舉唯結。治本罪有異。</p>
<p style="margin-left:1em">非　餘非准常。</p>
<p style="margin-left:1em">唯異法非。謂屏眾無諫。作白三唱不求等。</p>
<p style="margin-left:2em;text-indent:-1em">○諫勸習近住法</p>
<p style="margin-left:1em">續　此准白四綱目。今依尼僧殘之十五續法。佛言。若比丘尼僧為作訶諫時。餘比丘尼教作如是言。汝等莫別住。當共住。我亦見餘比丘尼不別住。共作惡行。惡聲流布。共相覆罪。僧以恚故。教汝等別住。餘比丘尼如是諫<span class='corr'>已</span>。猶不改悔。告諸比丘。自今<span class='corr'>已</span>去。聽比丘尼僧與彼比丘尼等作訶諫白四羯磨。令捨此事。應如是作。尼部中集僧。差堪羯磨者。作前方便答云。與勸習近住訶諫羯磨。作白云。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼僧。與<span class='note-inline'>(某甲某甲)</span>比丘尼作訶諫而教。作如是言。汝等莫別住。當共住。何以故。我亦見諸比丘尼共相親近。共作惡行。惡聲流布。共相覆罪。僧以恚故。教汝等別住。若僧時到僧忍聽。僧與<span class='note-inline'>(某甲)</span>比丘尼作訶責。捨此事故。汝莫作如是語言。莫別住。當共住。亦莫言我亦見諸比丘尼。共相親近。共作惡行。惡聲流布。共相覆罪。僧以恚故。教汝別住。今正有此二比丘尼。共相親近。作惡行。惡聲流布。共相覆罪。更無有餘。若此比丘尼不相親近。共作惡行。惡聲流布者。於佛法有增益安樂住。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。如上當語<span class='note-inline'>(云云)</span>。</p>
<p style="margin-left:1em">若隨語者善。若不隨語者。作初羯磨。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼僧與<span class='note-inline'>(某甲某甲)</span>比丘尼。作訶諫而教。作如是言。汝等莫別住。當共住。我亦見諸比丘尼。共相親近。作惡行。惡聲流布。共相覆罪。僧以恚故。教汝別住。僧今與<span class='note-inline'>(某甲)</span>比丘尼作訶責。捨此事故。汝等莫言。莫別住。當共住。莫言我亦見諸比丘尼。共相親近。作惡行。惡聲流布。共相覆罪。僧以恚故。教汝等別住。今正有此二比丘尼。共相親近。作惡行。惡聲流布。共相覆罪。更無有餘。若此比丘尼不相親近者。於佛法中有增益安樂住。誰諸大姊。忍僧為<span class='note-inline'>(某甲)</span>比丘尼。作訶諫捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作初羯磨<span class='corr'>已</span>。復當如上語<span class='note-inline'>(云云)</span>。</p>
<p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">二羯磨<span class='corr'>已</span>。當如上語<span class='note-inline'>(云云)</span>。</p>
<p style="margin-left:1em">若隨語者善。不隨語者。如上與作第三羯磨<span class='corr'>已</span>。結云。</p>
</div>
<div class='div-orig'><p>僧<span class='corr'>已</span>忍訶諫<span class='note-inline'>(某甲)</span>比丘尼。令捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　於中秉白求聽。並教莫捨。治罪同上。</p>
<p style="margin-left:1em">非相亦準上法。</p>
<p style="margin-left:2em;text-indent:-1em">○諫嗔捨三寶法</p>
<p style="margin-left:1em">續　此准白四綱目。今依尼僧殘之十六續法。佛言。若比丘尼輒以小事瞋恚不喜。便作是語。我捨佛法僧。不獨有此沙門釋子。亦更有餘沙門。我等亦可於彼修梵行。餘比丘尼如是諫時。猶故不捨。告諸比丘。自今<span class='corr'>已</span>去。聽比丘尼僧與彼比丘尼作訶責捨此事故。白四羯磨。應如是作。尼部集僧<span class='corr'>已</span>。差善羯磨者。作前方便答云。與瞋捨三寶。作訶責羯磨。如是白云。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼輒以一小事。瞋恚不喜。便作是語。我捨佛捨法捨僧。不獨有此沙門釋子。亦更有餘沙門婆羅門修梵行者。我等亦可於彼修梵行。若僧時到僧忍聽。僧今訶責此<span class='note-inline'>(某甲)</span>比丘尼捨此事。大妹。莫輒以一小事瞋恚不喜。便作是語。我捨佛捨法捨僧。不獨有此沙門釋子。更有餘沙門婆羅門修梵行者。我等亦可於彼修梵行。白如是。</p>
</div>
<div class='div-commentary'><p style="margin-left:1em">作白<span class='corr'>已</span>當語言。</p>
</div>
<div class='div-orig'><p>我<span class='corr'>已</span>白竟。餘有羯磨在。可捨此事。莫為僧所訶責。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。當作初羯磨。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼輒以一小事。瞋恚不喜。便作是語。我捨佛捨法捨僧。不獨有此沙門釋子。更有餘沙門婆羅門修梵行者。我等亦可於彼修梵行。今僧與彼<span class='note-inline'>(某甲)</span>比丘尼作訶責。捨此事故。大妹。莫輒以一小事。瞋恚不喜。便作是語。我捨佛捨法捨僧。不獨有此沙門釋子。更有餘沙門婆羅門修梵行者。我等亦可於彼修梵行。誰諸大姊。忍僧為<span class='note-inline'>(某甲)</span>比丘尼。作訶責捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作初羯磨<span class='corr'>已</span>。當復如上語<span class='note-inline'>(云云)</span>。</p>
<p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">作二羯磨<span class='corr'>已</span>。當復如上語<span class='note-inline'>(云云)</span>。</p>
<p style="margin-left:1em">若隨語者善。若不隨語者。如上與作第三羯磨<span class='corr'>已</span>。結云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲)</span>比丘尼。作訶責捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　是中訶捨不捨。及教莫捨治罪。並明非相。俱同上法。</p>
<p style="margin-left:2em;text-indent:-1em">○諫發諍法</p>
<p style="margin-left:1em">續　此准白四網目。今依尼僧殘之十七續法。佛言。若比丘尼喜鬬諍不善。憶持諍事。後瞋恚。作是語。僧有愛恚怖癡。餘比丘尼如是諫<span class='corr'>已</span>。猶不改悔。告諸比丘。自今<span class='corr'>已</span>去。聽僧與彼比丘尼作訶責捨此事故。白四羯磨。尼部中應集僧。差能羯磨者。索欲問緣。答云。與發諍作訶諫羯磨。如是白云。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼喜鬬諍不善。憶持諍事。後瞋恚。作是語。僧有愛有恚。有怖有癡。若僧時到僧忍聽。今僧與<span class='note-inline'>(某甲)</span>比丘尼作訶責捨此事故。大妹。汝莫喜鬬諍不善。憶持諍事。後瞋恚。作是語。僧有愛有恚。有怖有癡。而僧不愛不恚。不怖不癡。妹。汝自有愛有恚。有怖有癡。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。當更語言。</p>
</div>
<div class='div-orig'><p>妹。我<span class='corr'>已</span>白竟。餘有羯磨在。汝可捨此事。莫為僧所訶責。更犯重罪。</p>
</div>
<div class='div-commentary'><p style="margin-left:1em">若隨語者善。若不隨語者。當作初羯磨。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼喜鬪諍不善。憶持諍事。後瞋恚。作是語。僧有愛有恚。有怖有癡。今僧與<span class='note-inline'>(某甲)</span>比丘尼。作訶責。捨此事。妹。汝莫喜鬬諍不善。憶持諍事。後瞋恚。作是語。僧有愛有恚。有怖有癡。而僧不愛不恚。不怖不癡。汝自有愛有恚。有怖有癡。誰諸大姊。忍僧與<span class='note-inline'>(某甲)</span>比丘尼。作訶責捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作初羯磨<span class='corr'>已</span>。當如上語<span class='note-inline'>(云云)</span>。</p>
<p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">作二羯磨<span class='corr'>已</span>。當復如上語<span class='note-inline'>(云云)</span>。</p>
<p style="margin-left:1em">若隨語者善。若不隨語者。如上作第三羯磨<span class='corr'>已</span>。結云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲)</span>比丘尼。作訶責捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此中捨不捨及教莫捨治罪等。並七非相。皆准上法。</p>
<p style="margin-left:2em;text-indent:-1em">○諫習近居士子法</p>
<p style="margin-left:1em">續　此准白四綱目。今依尼單墮九十九續法。佛言。若比丘尼親近居士居士兒共住。作不隨順行。餘比丘尼如是諫。而故不別住。告諸比丘。自今<span class='corr'>已</span>去。聽比丘尼僧與彼比丘尼作訶責捨此事故。白四羯磨。應如是作。尼界內集僧<span class='corr'>已</span>。差羯磨者。索欲問緣。答云。與習近居士子。作訶諫羯磨。作如是白言。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼親近居士居士兒共住。作不隨順行。餘比丘尼訶諫言。汝妹莫親近居士居士兒。作不隨順行。汝妹可別住。汝若別住。於佛法有增益安樂住。彼比丘尼故不改。若僧時到僧忍聽。僧與彼<span class='note-inline'>(某甲)</span>比丘尼作訶責。令捨此事。汝妹莫親近居士居士兒共住。作不隨順行。汝妹可別住。若別住。於佛法有增益安樂住。白如是。</p>
</div>
<div class='div-commentary'><p style="margin-left:1em">作是白<span class='corr'>已</span>當更語言。</p>
</div>
<div class='div-orig'><p>妹。我<span class='corr'>已</span>作白竟。餘有羯磨在。可捨此事。莫為僧所訶責。而更犯罪。</p>
</div>
<div class='div-commentary'><p style="margin-left:1em">若隨語者善。若不隨語者。作初羯磨。</p>
</div>
<div class='div-orig'><p>大姊僧聽。此<span class='note-inline'>(某甲)</span>比丘尼親近居士居士兒共住。作不隨順行。餘比丘尼諫言。妹。莫親近居士居士兒共住。作不隨順行。汝妹今可別住。汝若別住。於佛法有增益安樂住。而彼故不改。今僧與彼<span class='note-inline'>(某甲)</span>比丘尼。作訶責捨此事故。汝妹莫親近居士居士兒共住。作不隨順行。汝妹可別住。汝若別住者。於佛法有增益安樂住。誰諸大姊。忍僧與彼<span class='note-inline'>(某甲)</span>比丘尼。作訶責捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">初羯磨<span class='corr'>已</span>。當復如上語<span class='note-inline'>(云云)</span>。</p>
<p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">二羯磨<span class='corr'>已</span>。當復如上語<span class='note-inline'>(云云)</span>。</p>
<p style="margin-left:1em">若隨語者善。若不隨語者。如上作第三羯磨<span class='corr'>已</span>。結云。</p>
</div>
<div class='div-orig'><p>僧<span class='corr'>已</span>忍與彼<span class='note-inline'>(某甲)</span>比丘尼。作訶責捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　是中捨不捨教莫捨皆准上。唯結本罪。異顯非亦同上。</p>
<p style="margin-left:2em;text-indent:-1em">○與覆鉢法　差使告覆鉢法　解覆鉢法</p>
<p style="margin-left:1em">續　此三法並准白二綱目。今依雜揵度續入。法制有三。緣同一事。乃不現前羯磨也。律云。時有比丘瞋恚餘清淨比丘。教親友知識。以無根不淨法謗。於僧集時往說。佛令諸比丘詰彼說者。汝莫以無根不淨法。謗清淨比丘。得大重罪。彼答言。某比丘清淨。無有不淨行。此是某比丘教我耳。佛言。自今<span class='corr'>已</span>去。與彼作覆鉢。不與往返言語。作白二羯磨。白衣家有五法。應與作覆鉢。謂不孝順父。不孝順母。不敬沙門。不敬婆羅門。不供事比丘。有五法不應與作覆鉢<span class='note-inline'>(反上五是)</span>。復有十法。眾僧應與作覆鉢。一罵謗比丘。二為比丘作損減。三作無利益。四方便令無住處。五鬬亂比丘。六七八於比丘前說佛法僧惡。九以無根不淨法謗比丘。十若犯比丘尼。如是十法。但若有一。僧應與作覆鉢羯磨。應如是作。鳴槌集僧<span class='corr'>已</span>。差羯磨者。索欲問緣。答云。與作覆鉢羯磨。白云。</p>
</div>
<div class='div-orig'><p>大德僧聽。此<span class='note-inline'>(某)</span>居士<span class='note-inline'>(某甲)</span>比丘清淨。以無根波羅夷法謗。若僧時到僧忍聽。僧今為此居士作覆鉢。不相往來。白如是。</p>
<p>大德僧聽。此<span class='note-inline'>(某)</span>居士<span class='note-inline'>(某甲)</span>比丘清淨。而以無根波羅夷法謗。今僧為作覆鉢不相往來。誰諸長老。忍僧為<span class='note-inline'>(某)</span>居士。作覆鉢不相往來者默然。誰不忍者說。僧<span class='corr'>已</span>忍為<span class='note-inline'>(某)</span>居士作覆鉢。不相往來竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此羯磨為人故作。是屬公也。</p>
<p style="margin-left:1em">非　人非。謂白衣現前等。</p>
<p style="margin-left:1em">事非。謂俗謗非重等。</p>
<p style="margin-left:1em">餘非如常。</p>
<p style="margin-left:2em;text-indent:-1em">△差使告覆鉢法</p>
<p style="margin-left:1em">佛言。與作覆鉢<span class='corr'>已</span>。聽僧差使往白衣所語。如是言。僧為汝作覆鉢不相往來白二羯磨。若比丘具八法者。應差往。能聽。能說。自解。能令他解。能受教。能憶持。無謬失。別好惡義。白二羯磨差使。</p>
<p style="margin-left:1em">釋　一能聽者。謂僧命委任。聞持無漏。二能說者。謂對多智人。心無怯畏。三自解者。謂<span class='corr'>己</span>心自解。不須請誨。四能令他解者。謂知他所懷。出言契意。五能受教者。謂受教益人。語不損減。六能憶持者。謂事義通諳。善持毗尼。七無謬失者。謂所說如實。言非錯亂。八別好惡義者。謂問不傾動。開導令喜。然此差使者。不須眾中普問。唯選具如是德人委之。秉法者羯磨差云。</p>
</div>
<div class='div-orig'><p>大德僧聽。若僧時到僧忍聽。僧今差<span class='note-inline'>(某甲)</span>比丘為僧使。往<span class='note-inline'>(某)</span>居士所語言。今僧為汝作覆鉢。不相往來。白如是。</p>
<p>大德僧聽。僧今差<span class='note-inline'>(某甲)</span>比丘為僧使。往<span class='note-inline'>(某)</span>居士所作如是言。僧今為汝作覆鉢。不相往來。誰諸長老。忍僧差<span class='note-inline'>(某甲)</span>比丘為僧使者默然。誰不忍者說。僧<span class='corr'>已</span>忍差<span class='note-inline'>(某甲)</span>比丘為僧使。往彼<span class='note-inline'>(某)</span>居士所語言。僧為汝作覆鉢不相往來竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此據與作覆鉢<span class='corr'>已</span>。僧未散差法。若隔宿差者。仍復集僧。作前方便答云。作差使告覆鉢羯磨。所以此法亦可屬具。亦可屬單也。</p>
<p style="margin-left:1em">佛言。受差比丘著衣持鉢往彼時。彼居士見<span class='corr'>已</span>。前迎請入自舍。應報言。我不入汝家受牀坐飲食供養。若彼問者。答言。僧<span class='corr'>已</span>為汝作覆鉢不相往來故。彼若問以何事故。比丘即為說因緣。若彼聞知。極生憂惱痛悔。我當作何方便。解我覆鉢。還相往來。比丘語言。應往懺悔。眾僧可解。</p>
<p style="margin-left:1em">釋　此羯磨差人為事作。是屬公也。</p>
<p style="margin-left:1em">非　餘非如上。</p>
<p style="margin-left:1em">唯異人非。謂乏德遴差。委事誤任等。</p>
<p style="margin-left:2em;text-indent:-1em">△解覆鉢法</p>
<p style="margin-left:1em">佛言。若白衣隨順眾僧。不敢違逆。後從僧乞解覆鉢還相往來者。應為解白二羯磨。應如是作。界內集眾。作前方便答云。與解覆鉢羯磨。羯磨者白云。</p>
</div>
<div class='div-orig'><p>大德僧聽。今僧為<span class='note-inline'>(某)</span>居士。作覆鉢。不相往來。彼隨順眾僧。不敢違逆。從僧乞解覆鉢不相往來羯磨。若僧時到僧忍聽。僧今為<span class='note-inline'>(某)</span>居士。作解覆鉢。還相往來。白如是。</p>
<p>大德僧聽。僧為<span class='note-inline'>(某)</span>居士。作覆鉢。不相往來。彼隨順眾僧。不敢違逆。從僧乞解覆鉢不相往來羯磨。今僧為<span class='note-inline'>(某)</span>居士。解覆鉢。還相往來。誰諸長老。忍僧為彼<span class='note-inline'>(某)</span>居士。解覆鉢還相往來者默然。誰不忍者說。僧<span class='corr'>已</span>忍為彼<span class='note-inline'>(某)</span>居士解覆鉢還相住來竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　此謂知非痛責愚癡悔過。願求植福。雖然律制令人倍增深信。在僧行潔。乃可行斯。</p>
<p style="margin-left:1em">非　人非。悔責不切。乞僧欠恭等。</p>
<p style="margin-left:1em">餘非同上。</p>
<p style="margin-left:2em;text-indent:-1em">○呵責法並解</p>
<p style="margin-left:1em">續　此二法准白四綱目。今依呵責揵度續入。佛言。若比丘喜鬬諍。共相罵詈。口出刀劒。互求長短。若復有餘比丘罵詈者。即復往彼勸言。汝等好自勉力。莫不如他。我等為汝作伴黨。令僧中未有諍而有諍。<span class='corr'>已</span>有諍而不滅。告諸比丘。自今<span class='corr'>已</span>去。聽僧與彼比丘作訶責白四羯磨。應如是作。集僧<span class='corr'>已</span>與彼作舉。作舉<span class='corr'>已</span>為作憶念。作憶念<span class='corr'>已</span>與罪。眾中差羯磨者。作白羯磨。</p>
<p style="margin-left:1em">釋　三舉之制。於白四羯磨中最嚴。今先引律明法。後皆准此不繁。僧祇云。成就五法得舉人。淨身業。淨口業。正命。多聞阿毗曇。多聞毗尼。若身業不淨舉他者。前人應語。長老。自身業不淨。何故舉他。應自淨身業。然後舉他。乃至若少聞毗尼舉他者。前人應語。長老何故少聞毗尼而舉他罪。長老亦不知在何國聚落城邑。因何事制此戒。善哉長老。欲舉他者。先當多聞毗尼。然後舉他。</p>
<p style="margin-left:1em">又有五法。有罵而後舉。謂先惡罵<span class='corr'>已</span>。後以五眾罪中。若舉一一罪是<span class='note-inline'>(五眾罪乃佛制比丘五篇眾罪也)</span>。有舉而後罵。謂先五眾罪中。若舉一一罪<span class='corr'>已</span>後惡罵是。有即舉即罵。謂惡罵<span class='corr'>已</span>。汝犯某罪是。有罵而不舉。謂作種種惡罵而不舉罪是。有舉而不罵。謂五眾罪中。若舉一一不惡罵是。是中前四僧不應問。亦不應受。若舉而不罵者應檢校。若欲舉他時。應先語。長老我欲舉事聽舉不。前人言欲舉者可爾。若不問聽而舉者。越毗尼罪。十誦律云。先不乞聽。不得舉他罪令憶念。若作者突吉羅。是罪人於僧中教住五法。一從座起。二偏袒著衣。三脫革屣。四右膝著地。五合掌在前。有舉罪者。亦住此五法。</p>
<p style="margin-left:1em">乞聽者。有五事乞聽。應語彼言。我今語汝。我今示汝。我今舉汝。我今令汝憶念。汝聽我。有五事與聽。應言語我。示我。舉我。令我憶念。聽汝。</p>
<p style="margin-left:1em">又現前有五種與。汝云何舉我。見耶。聞耶。疑耶。身耶。口耶。如是現前語<span class='corr'>已</span>。生怖畏。</p>
<p style="margin-left:1em">有五種事現前安慰。莫怖。莫驚。莫覆罪。莫走。莫羣黨。不犯言犯。犯言不犯。如是安慰時。彼作異種語者。應以五法檢究。應苦切作苦切。應依止作依止。應驅出作驅出。應下意作下意。應覓罪作覓罪<span class='note-inline'>(五法檢究。總攝七羯磨也。苦切中具四。謂訶責不見不懺不捨。下意謂遮不至白衣家。並依止驅出。是為七)</span>。</p>
<p style="margin-left:1em">今准義加儀。先鳴槌集僧<span class='corr'>已</span>。一如法舉罪比丘。具儀出眾。禮上座畢。合掌跪云。我<span class='note-inline'>(某甲)</span>今於僧中舉<span class='note-inline'>(某甲)</span>比丘<span class='note-inline'>(此乃先作舉也)</span>。被舉者聞知。亦即具儀出眾。禮僧中上座<span class='corr'>已</span>。合掌跪云。大德。汝云何舉我。見耶。聞耶。疑耶。身犯耶。口犯耶。舉者語言。大德。莫怖莫驚。我見大德於某處作某事。汝當憶念所作。直言莫覆藏<span class='note-inline'>(此謂作舉<span class='corr'>已</span>作憶念也。或聞或疑。皆據實說之)</span>。令彼憶念伏首<span class='corr'>已</span>。復語云。汝所犯者是某罪。汝應知悔<span class='note-inline'>(此謂作憶<span class='corr'>已</span>與罪也)</span>。上座常令舉者犯者俱起而立。作前方便答云。與作訶責羯磨。差羯磨者。如是白云。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘<span class='note-inline'>(隨人二三牒者。但不得滿僧數)</span>喜共鬬諍罵詈。口出刀劒。互求長短。彼自共鬬諍<span class='corr'>已</span>。若復有餘比丘鬬諍者。即復往彼勸言。汝等勉力莫不如他。汝等多聞智慧。財富亦勝。多有知識。我等當為汝作伴黨。令僧未有諍事而有諍事。<span class='corr'>已</span>有諍事而不除滅。若僧時到僧忍聽。為<span class='note-inline'>(某甲)</span>比丘作訶責羯磨。若後復更鬬諍共相罵詈者。眾僧當更增罪治。白如是。</p>
<p>大德僧聽。此<span class='note-inline'>(某甲)</span>比丘喜共鬬諍。共相罵詈。口出刀劒。互求長短。彼自共鬬諍<span class='corr'>已</span>。若復有餘比丘鬬諍者即復往彼勸言。汝等勉力莫不如他。汝等智慧多聞。財富亦勝。多有知識。我等當為汝作伴黨。令僧未有諍事而有諍事。<span class='corr'>已</span>有諍事而不除滅。僧為<span class='note-inline'>(某甲)</span>比丘作訶責羯磨。誰諸長老。忍僧與<span class='note-inline'>(某甲)</span>比丘作訶責羯磨。若復後更鬬諍共相罵詈者。眾僧當更增罪治。忍者默然。誰不忍者說。此是初羯磨<span class='note-inline'>(第二第三亦如是說)</span>。僧<span class='corr'>已</span>忍為<span class='note-inline'>(某甲)</span>作訶責羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">佛言。為作訶責羯磨<span class='corr'>已</span>。七五之事不應作。謂不應授人大戒。乃至不應共善比丘諍<span class='note-inline'>(此即前所奪三十五事也)</span>。有三法作訶責羯磨。非法非毗尼。羯磨不成就。不舉。不作憶念。不伏首罪。</p>
<p style="margin-left:1em">復有三法作訶責羯磨。如法如毗尼。羯磨成就<span class='note-inline'>(即反上法是也)</span>。</p>
<p style="margin-left:1em">有五法作訶責羯磨。非法非毗尼。羯磨不成就。不在現前。不自言為清淨者。非法別眾。</p>
<p style="margin-left:1em">復有五法作訶責羯磨。如法如毗尼。羯磨成就<span class='note-inline'>(即反上五法是也)</span>。</p>
<p style="margin-left:1em">非　一人非。謂不和別眾等。</p>
<p style="margin-left:1em">二法非。謂違制相似等<span class='note-inline'>(此人法二非。總攝首篇僧法中七羯磨不應作者)</span>。三事非。謂所行非宜呵責等。</p>
<p style="margin-left:1em">餘非准知。</p>
<p style="margin-left:2em;text-indent:-1em">△解訶責法</p>
<p style="margin-left:1em">律云。若眾僧在小食大食上。若說法。若布薩時。被訶責羯磨人。正衣服。脫革屣。在一面住。胡跪合掌。白言。大德。受我懺悔。自今<span class='corr'>已</span>去自責心。止不復作。從僧乞解呵責羯磨。諸比丘白佛。佛言。若隨順眾僧。無所違逆。求解訶責羯磨者。聽僧與解。作白四羯磨。</p>
<p style="margin-left:1em">有七五法。不應為解訶責羯磨。從授人大戒。乃至共善比丘諍。有七五法。應解不授人大戒。乃至不共善比丘諍。</p>
<p style="margin-left:1em">應如是解彼。被羯磨比丘應至僧中。候鳴槌。集僧<span class='corr'>已</span>。偏露右肩。脫革屣。右膝著地。合掌作如是白。</p>
</div>
<div class='div-orig'><p>大德僧聽。我比丘<span class='note-inline'>(某甲)</span>。僧與作訶責羯磨。我今隨順眾僧。無所違逆。從僧乞解訶責羯磨。願僧慈愍故。為我解訶責羯磨<span class='note-inline'>(如是三說)</span>。</p>
</div>
<div class='div-commentary'><p style="margin-left:1em">僧中差羯磨者。作前方便答云。與解訶責羯磨。作如是白。</p>
</div>
<div class='div-orig'><p>大德僧聽。<span class='note-inline'>(某甲)</span>比丘。僧為作訶責羯磨。彼比丘隨順眾僧。無所違逆。從眾僧乞解訶責羯磨。若僧時到僧忍聽。解<span class='note-inline'>(某甲)</span>比丘訶責羯磨。白如是。</p>
<p>大德僧聽。此<span class='note-inline'>(某甲)</span>比丘。僧為作訶責羯磨。彼比丘隨順眾僧。無所違逆。今從眾僧乞解訶責羯磨。僧今為<span class='note-inline'>(某甲)</span>比丘。解訶責羯磨。誰諸長老。忍僧為<span class='note-inline'>(某甲)</span>比丘。解訶責羯磨者默然。誰不忍者說。是初羯磨<span class='note-inline'>(第二第三亦如是說)</span>。僧<span class='corr'>已</span>忍解<span class='note-inline'>(某甲)</span>比丘訶責羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　如法解<span class='corr'>已</span>。七五之事堪能。任作不禁。</p>
<p style="margin-left:1em">非　餘非同上。</p>
<p style="margin-left:1em">唯異事非。謂乞情不懇。奪事有十等。</p>
<p style="margin-left:2em;text-indent:-1em">○擯出法並解</p>
<p style="margin-left:1em">續　此二法准白四綱目。今依訶責犍度續法。佛言。若比丘依聚落住。行惡行。污他家。亦見亦聞。告諸比丘。自今<span class='corr'>已</span>去。聽僧為彼比丘作擯白四羯磨。應如是作。與作舉乃至與罪。</p>
<p style="margin-left:1em">釋　准律。行惡行者。謂自種華樹。乃至持與人。亦教人作。村中有婦女。共同坐起。同器飲食。言語戲笑。歌舞倡妓等。污他家。有四事。一依家污家。從一家得物與一家。所得物處聞之不喜。所與物處思當報恩。若與我者我當報之。若不與我者我何故與。二依利養污家。若比丘如法得利。乃至鉢中之餘。或與一居士。不與一居士。彼得者思報恩如上。三依親友污家。若比丘若依王若大臣。或為一居士。不為一居士。所為者思當報恩。其為我者我當供養。不為我者我不供養。四依僧伽藍污家。若比丘取僧伽藍華果。與一居士。不與一居士。即作是念。其有與我者我當供養。不與我者我不供養。是為四種污他家。行此法。須五人<span class='corr'>已</span>上同往至彼住處。若彼聚落是可分別自然界。亦有餘比丘住中。應先語期集。若無住者唯往之。僧同集<span class='corr'>已</span>。先與作舉乃至與罪<span class='note-inline'>(法儀如前)</span>。作前方便答云。與作擯羯磨。堪羯磨者作白云。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘。於<span class='note-inline'>(某)</span>聚落<span class='note-inline'>(或城邑。住隨處牒入)</span>。污他家。行惡行。汙他家亦見亦聞。行惡行亦見亦聞。若僧時到僧忍聽。今僧為<span class='note-inline'>(某甲)</span>比丘作擯羯磨。汝汙他家。行惡行。汙他家亦見亦聞。行惡行亦見亦聞。汝可離此住處去。不須在此住處。白如是。</p>
<p>大德僧聽。此<span class='note-inline'>(某甲)</span>比丘在<span class='note-inline'>(某)</span>聚落。汙他家。行惡行。汙他家亦見亦聞。行惡行亦見亦聞。僧今為<span class='note-inline'>(某甲)</span>比丘作擯羯磨。汝汙他家。行惡行。汙他家亦見亦聞。行惡行亦見亦聞。汝離此住處去。不須在此住。誰諸長老。忍僧為<span class='note-inline'>(某甲)</span>比丘。作擯羯磨者默然。誰不忍者說。此是初羯磨<span class='note-inline'>(第二第三亦如是說)</span>。僧<span class='corr'>已</span>忍為<span class='note-inline'>(某甲)</span>比丘作擯羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">佛言。作擯羯磨者。七五之事不應作。有三法五法。作此擯羯磨不成就。非法非毗尼。有三法五法作此羯磨成就。如法如毗尼皆同上。訶責無異。</p>
<p style="margin-left:1em">僧祇律云。與羯磨<span class='corr'>已</span>。安著僧伽藍邊住。</p>
<p style="margin-left:1em">非　餘非同上。</p>
<p style="margin-left:1em">異事非。謂言戲非實等。</p>
<p style="margin-left:2em;text-indent:-1em">△諫擯謗法<span class='note-inline'>(此一法。原卷綱目列於助破之下。為順僧殘戒相故。今續法移於此者。為順發起因緣故。其擯解合別列者。為順揵度七種羯磨皆有解故)</span></p>
<p style="margin-left:1em">律云。諸比丘如上往彼作擯羯磨。時彼比丘在僧中作是言。眾僧有愛恚怖癡。更有餘同罪比丘。有驅者。有不驅者。而獨驅我。諸比丘如法羯磨竟。還至佛所禮足。將此因緣啟白。佛以種種方便。遙訶責之。告諸比丘。自今<span class='corr'>已</span>去。聽僧與彼比丘。作訶諫白四羯磨。餘比丘應先諫彼比丘言。大德。污他家。行惡行。亦見亦聞。可捨此事。莫為僧所訶更犯重罪。彼若隨語者善。若不隨語者。</p>
<p style="margin-left:1em">鳴槌僧集<span class='corr'>已</span>。作前方便答云。與作訶諫羯磨。羯磨者作如是白。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘在<span class='note-inline'>(某)</span>聚落。僧與作擯羯磨時。便作是言。僧有愛有恚。有怖有癡。有如是同罪比丘。有驅者。有不驅者。若僧時到僧忍聽。今僧與<span class='note-inline'>(某甲)</span>比丘作訶諫。捨此事故。汝莫作是言。僧有愛有恚。有怖有癡。有如是同罪比丘。有驅者。有不驅者。而諸比丘不愛不恚。不怖不癡。汝污他家。行惡行。污他家亦見亦聞。行惡行亦見亦聞。汝污他家。行惡行。白如是。</p>
</div>
<div class='div-commentary'><p style="margin-left:1em">作白<span class='corr'>已</span>。羯磨者應更求言。</p>
</div>
<div class='div-orig'><p>大德。我<span class='corr'>已</span>作白。餘有三羯磨在。須捨此事。莫為僧所訶。更犯重罪。</p>
</div>
<div class='div-commentary'><p style="margin-left:1em">若捨者善。若不捨者。應作初羯磨。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘在<span class='note-inline'>(某)</span>聚落。僧與作擯羯磨時。便言。僧有愛有恚。有怖有癡。有如是同罪比丘。有驅者。有不驅者。僧今與<span class='note-inline'>(某甲)</span>比丘作訶諫。捨此事故。汝莫作是言。僧有愛有恚。有怖有癡。有如是同罪比丘。有驅者。有不驅者。而諸比丘不愛不恚。不怖不癡。汝污他家。行惡行。污他家亦見亦聞。行惡行亦見亦聞汝污他家。行惡行。誰諸長老。忍僧與<span class='note-inline'>(某甲)</span>比丘。作訶諫捨此事者默然。誰不忍者說。是初羯磨。</p>
</div>
<div class='div-commentary'><p style="margin-left:1em">作初羯磨<span class='corr'>已</span>。應更求言。</p>
</div>
<div class='div-orig'><p>大德。我<span class='corr'>已</span>作白初羯磨竟。餘有二羯磨在。大德。可捨此事。莫為僧所訶。更犯重罪。</p>
</div>
<div class='div-commentary'><p style="margin-left:1em">若隨語者善。不隨語者。如上作第二羯磨。</p>
<p style="margin-left:1em">作二羯磨<span class='corr'>已</span>。如上應更求<span class='note-inline'>(云云)</span>。</p>
<p style="margin-left:1em">若隨語者善若不隨語者如上作第三羯磨<span class='corr'>已</span>結。云。</p>
</div>
<div class='div-orig'><p>僧<span class='corr'>已</span>忍與<span class='note-inline'>(某甲)</span>比丘作訶諫捨此事竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　是中諫捨不捨。及教莫捨。治罪如前。</p>
<p style="margin-left:1em">並顯非相亦准前。</p>
<p style="margin-left:2em;text-indent:-1em">△解擯法</p>
<p style="margin-left:1em">律云。彼擯比丘不喚自來至界內。諸比丘白佛。佛言。不應不喚來至界內。聽在界外住。遣好伴來至僧中。白大德僧懺悔。自今<span class='corr'>已</span>去自責心。更不復爾。彼比丘隨順眾僧。不敢違逆。從僧乞解擯羯磨。應與解白四羯磨。有七五法。不應與解。從授人大戒。乃至共善比丘鬬。如是七五法不作。應與解。彼被擯比丘應至僧中。候鳴槌集僧<span class='corr'>已</span>。偏露右肩。脫革屣。右膝著地。合掌白云。</p>
</div>
<div class='div-orig'><p>大德僧聽。我<span class='note-inline'>(某甲)</span>比丘。僧與我作擯羯磨。我今隨順眾僧。不敢違逆。從僧乞解擯羯磨。願僧慈愍故。為我解擯羯磨<span class='note-inline'>(如是三說)</span>。</p>
</div>
<div class='div-commentary'><p style="margin-left:1em">僧中差羯磨人。作前方便答云。與解擯羯磨。作如是白。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘。僧與作擯羯磨。隨順眾僧。不敢違逆。從僧乞解擯羯磨。若僧時到僧忍聽。僧今為<span class='note-inline'>(某甲)</span>比丘解擯羯磨。白如是。</p>
<p>大德僧聽。此<span class='note-inline'>(某甲)</span>比丘。僧為作擯羯磨。隨順眾僧。不敢違逆。從僧乞解擯羯磨。僧今為<span class='note-inline'>(某甲)</span>比丘解擯羯磨。誰諸長老。忍僧為<span class='note-inline'>(某甲)</span>比丘解擯羯磨者默然。誰不忍者說。是初羯磨<span class='note-inline'>(第二第三亦如是說)</span>。僧已忍為<span class='note-inline'>(某甲)</span>比丘解擯羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　如法解<span class='corr'>已</span>。奪事仍聽堪為。</p>
<p style="margin-left:1em">顯非同上。</p>
<p style="margin-left:2em;text-indent:-1em">○依止法並解</p>
<p style="margin-left:1em">續　此二法。准白四綱目。今依呵責犍度續法。佛言。若比丘癡無所知。多犯眾罪<span class='note-inline'>(謂犯後三篇威儀戒)</span>。共諸白衣雜住而相親附。不順佛法。告諸比丘。自今<span class='corr'>已</span>去。聽僧為彼作依止白四羯磨。應集僧已。與作舉乃至與罪<span class='note-inline'>(淮上法儀)</span>。作前方便答云。與作依止羯磨。差堪羯磨者。作如是白。</p>
</div>
<div class='div-orig'><p>大德僧聽。此<span class='note-inline'>(某甲)</span>比丘癡無所知。多犯眾罪。共白衣雜住而相親附。不順佛法。若僧時到僧忍聽。與<span class='note-inline'>(某甲)</span>比丘。作依止羯磨。白如是。</p>
<p>大德僧聽。<span class='note-inline'>(某甲)</span>比丘癡無所知。多犯眾罪。共白衣雜住而相親附。不順佛法。僧今為<span class='note-inline'>(某甲)</span>比丘。作依止羯磨。誰諸長老。忍僧為<span class='note-inline'>(某甲)</span>比丘依止羯磨者默然。誰不忍者說。是初羯磨<span class='note-inline'>(第二第三亦如是說)</span>。僧<span class='corr'>已</span>忍為<span class='note-inline'>(某甲)</span>比丘依止羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">佛言。作依止羯磨者。七五之事不應作。有三法五法。作此羯磨非法非毗尼不成就。有三法五法如法如毗尼成就。皆同上法。</p>
<p style="margin-left:1em">律云。有稱方作依止羯磨。彼方破壞。人民反逆。有稱國土。彼國破壞。人民散亂。有稱住處。彼處人民破壞。有稱人。彼人或三破。或三舉。或二擯。不能增益沙門法。有稱安居。彼被羯磨人。安居中得智慧。佛言。不應稱如是等作依止羯磨。自今已去。聽語言汝應受依止。</p>
<p style="margin-left:1em">僧祗律云。雖復百歲。應驅依止持戒。下至知二部律十歲比丘。晨起應問訊。與出大小行器唾器。舉置常處。與齒木。與掃地迎食浣衣熏鉢。一切盡供給。唯除禮拜按摩。若病時得令按摩。應教二部律。若不能者教一部。若復不能者。應廣教五眾戒<span class='note-inline'>(謂五篇戒)</span>。應教善知陰界入十二因緣。應教善知罪相非罪相威儀非威儀。若學<span class='corr'>已</span>。即名為捨<span class='note-inline'>(謂許離依止也)</span>。</p>
<p style="margin-left:1em">根本一切有部云。以無所知愚癡依止比丘。應依止智慧年少比丘學律。一切盡應供給。唯除禮拜。名曰老小比丘。</p>
<p style="margin-left:1em">非　餘非准前。</p>
<p style="margin-left:1em">唯異事非。謂事干初二等。</p>
<p style="margin-left:2em;text-indent:-1em">△解依止法</p>
<p style="margin-left:1em">佛言。彼被羯磨者。親厚多聞智慧比丘所。學法毗尼。得智慧。隨順眾僧。無所違逆。從僧乞解依止羯磨。應與解白四羯磨。有七五法作不作不應與解應與解如前。彼被羯磨比丘至僧中。俟鳴槌和集<span class='corr'>已</span>。具修威儀。胡跪合掌。白僧云。</p>
</div>
<div class='div-orig'><p>大德僧聽。我<span class='note-inline'>(某甲)</span>比丘。僧與我作依止羯磨。我今隨順眾僧。從僧乞解依止羯磨。願僧慈愍故。為我解依止羯磨<span class='note-inline'>(如是三說)</span>。</p>
</div>
<div class='div-commentary'><p style="margin-left:1em">僧中差羯磨者。作前方便答云。與解依止羯磨。作如是白云。</p>
</div>
<div class='div-orig'><p>大德僧聽。<span class='note-inline'>(某甲)</span>比丘。僧與作依止羯磨。彼隨順眾僧。不敢違逆。從僧乞解依止羯磨。若僧時到僧忍聽。僧今為<span class='note-inline'>(某甲)</span>比丘。解依止羯磨。白如是。</p>
<p>大德僧聽。<span class='note-inline'>(某甲)</span>比丘。僧為作依止羯磨。隨順眾僧。不敢違逆。從僧乞解依止羯磨。僧今與<span class='note-inline'>(某甲)</span>比丘解依止羯磨。誰諸長老。忍僧與<span class='note-inline'>(某甲)</span>比丘。解依止羯磨者默然。誰不忍者說。是初羯磨<span class='note-inline'>(第二第三亦如是說)</span>。僧<span class='corr'>已</span>忍與<span class='note-inline'>(某甲)</span>比丘解依止羯磨竟。僧忍默然故。是事如是持。</p>
</div>
<div class='div-commentary'><p style="margin-left:1em">釋　如法解<span class='corr'>已</span>。奪事不禁。堪任隨行。</p>
<p style="margin-left:1em">其間非相。准前解法。</p>
</div>
<p class='juan'>毗尼作持續釋卷第十三</p>
<div class='div-w'>
<p class='h2'>音義</p>
<div class='div-note'>惡性<p style="margin-left:1em">謂不忍不受人如法教誨。</p>
詭<p style="margin-left:1em">音癸。異也。詐也。</p>
俛<p style="margin-left:1em">即俯字。曲也。</p>
獷<p style="margin-left:1em">音礦。麤獷恚貌。言無親也。</p>
倡伎<p style="margin-left:1em">倡者謂俳優雜戲也。伎者女樂也。</p>
詈<p style="margin-left:1em">音利。正斥曰罵。旁及曰詈。</p>
歟<p style="margin-left:1em">歎聲也。</p>
</div></div></div>
</div><!-- end of div[@id='body'] -->
</body></html>