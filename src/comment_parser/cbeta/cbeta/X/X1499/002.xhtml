<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>法界聖凡水陸大齋法輪寶懺</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu7' />水陸道場法輪寶懺卷第二</p><p style="margin-left:1em">大乘經畢。次及小乘。阿含部也。亦名阿笈多。無比法之稱。本該大小。然小獨專其稱。阿含有四。人天因果為增壹。破邪見為長。明深義為中。明禪法為襍。</p>
一心奉請增壹阿含經<span class='note-inline'>(拜觀同上)</span><p style="margin-left:2em">符秦兜佉勒國沙門曇摩難提譯。</p>
<p style="margin-left:2em">序品第一。先偈讚。次彌勒告賢劫次士。及諸天。共流布法。阿難以囑優多羅。迦葉問。何以獨囑增壹。何以獨囑優多羅。答曰。增壹即是一切法。優多羅曾受持七佛法故　十念品第二。念佛法僧施戒天。又念休息。念安般。念身非常。念死　廣演品第三。廣說十念法門　弟子品第四。佛說百比丘各有第一法　比丘尼品第五。說五十尼功德　清信士品第六。說四十優婆塞功德　清信女品第七。說三十優婆斯功德　阿須倫品第八。說阿須倫欲犯日而不能。喻波旬不能得如法比丘六根之便。次說如來一人出世。饒益多人。令人入道。有智慧光。消滅無明。現助道法。如來若沒。人民失蔭。若復出世。人民光澤。三惡減少。無能及者　一子品第九。說一子一女喻。誡比丘善念專心。求於果證。次說不見一法捷於心者。次說不見一法炫惑於人。如女色者。次說亂想過失。不淨想力用　護心品第十。謂無放逸修善法。及說施主果報。亦勸比丘修福修信。</p>
<p style="margin-left:2em">不還品第十一。說滅一法。成阿那含。謂欲也恚也癡也慳也。次說心難降伏則受苦。心易降伏則受樂。次說財利為害最重。提婆達因利養入泥犁　一入道品第十二。說一入道。能證泥洹。謂滅五葢。思惟四意止。次勸修慈三業。說佛為世尊。說瞻病功德。阿練若頭陀功德。讚迦葉年老不捨頭陀行。能令佛法久住於世。成就三乘道果。次說提婆達因利養障無上道。次明提婆達愚人。不知善惡報故。作是說。何處有惡。惡從誰生。誰作此惡而受其報。次更二番訶利養過　利養品第十三。說修羅陀因利養退道。佛滅味欲而證道。摩利夫人說愛別離苦。以悟王心。佛及舍利弗。為長者說身心有患無患法。佛為婆羅閔說二十一結。必墮惡趣。一瞋。二害。三眠。四調。五疑。六怒。七忌。八惱。九嫉。十憎。十一無慚。十二無愧。十三幻。十四姦。十五偽。十六諍。十七憍。十八慢。十九妒。二十增上慢。二十一貪。息此二十一結。修慈悲喜護。便證三明。佛以偈答帝釋。釋問須菩提病　五戒品第十四。說殺等墮三塗。不殺等人天得道　有無品第十五。初說有無二見過患。外別二施二業二恩。智愚二像貌。思惟二法。禮如來。禮法塔寺二因緣起正見。謂受彼教誨。內思止觀　火滅品第十六。難陀成道。魔擾之而不動。為波斯匿王說法。佛為比丘說二涅槃。烏猪二喻。驢牛二喻。善不善二行。邪正二法。法忍思惟二力。阿那律為梵志說法。佛記羅云漸當得道　安般品第十七。佛為羅云說安般法。令證果位。說如來輪王出世甚難。支佛羅漢亦難。二法甚為煩惱。邪見一切不可貴。正見一切可貴。欲無厭足。如頂生王。善惡知識如黑白月。貢高為惡知識。不貢高為善知識。周利槃特伽與舍利弗。化世典婆羅門。提婆達勸太子弒父。佛為比丘說。當捨非法。行正法　慚愧品第十八。讚慚愧二法。分別二無厭足。當習法施。勿習食施。令迦葉受梵志婦食。俾其夫婦證果。降伏醉象。令大眾獲益。執難陀見天堂地獄。而令證果。為大愛道說禮佛法。說二人謗法。謂法說非法。非法說法。二人獲福。謂稱舉應稱舉者。不稱不應稱者　勸請品第十九。佛初成道。梵王請轉法輪。為五比丘說捨苦樂二事。行八正中道。為天帝說斷欲法。目連重往驗之。佛說二人無恐怖。師王羅漢。二法無智慧。不問不精進。二法常貧賤。阻施及不施。二法生貧家。不孝不事勝。佛涅槃後須深女問大拘絺羅。優蹋藍弗等二人。何時盡苦際。迦遮延為婆羅門說老地壯地法。佛說二人難得。一說法。二聞法奉行。為諸童子說應念返復。不忘小恩　善知識品第二十。歎善知識。訶惡知識。受其懺悔而證果。為曇摩留支。說錠光佛時事。為比丘說師子似羊法。訶懈怠勸修止觀。恭敬精進。無信慳貪。難與說法。供養父母及補處菩薩。得大報。教朱利槃特誦埽帚。悟除垢義。教比丘除愛。則離愛怨二苦。</p>
<p style="margin-left:2em">三寶品第二十一。明三歸之德。及三福業。一施。二平等。四無量心。三思惟七覺支。次明三緣受胎。應方便求斷。次明欲起慈心。應緣三寶。次因瞿波離謗二尊者墮大地獄。勸修三善行。次明三法盡漏。謂根寂靜。節飲食。恒經行。次明風痰冷三患。酥蜜油良藥。貪瞋癡三患。不淨慈心因緣為良藥。次明三惡應捨。三善應修。次明欲色痛。各有味有過有捨離法。次明應於三不勞要。求成勞要。謂身命財　三供養品第二十二。如來羅漢輪王。應供養。以四念處滅三痛。愚智各以三業成三相三法。戒定慧不可覺支。覺則成道。三法可愛不可保。謂少無病長壽。三事速入惡趣。謂貪欲睡眠掉戲。三法無厭足。謂貪欲飲酒睡眠　地主品第二十三。佛為波斯匿王說。作福無厭。猶如昔王。帝釋試婆拘盧能說法。佛以琴喻。化二十障耳比丘。佛為波斯匿。王說婆提長者因緣。勸行廣施。佛為阿難說戒聞思三妙香。佛因提婆達。說比丘不著利養。能獲戒定慧。說三不善根墮三惡。三善根生人天。三聚謂邪正不定。分別三惡觀三善觀果報　高幢品第二十四。念三寶得無畏。猶諸天念三幢勝修羅。為毗沙鬼說法。救那優羅小兒。為釋種說法。王勝於輪王為比丘說無常。為五比丘說法乃至度三迦葉。度釋種。為比丘說三齋日。天王使者太子及自身。觀察世間。應受八齋法。為比丘說。三事現在前。獲福無量。一信二財三梵行。為鬥諍比丘說長壽王事。為大將讚阿那律等三人。為比丘說三結使過患。一身邪。二戒盜。三疑。為比丘說三三<span class='corr'>昧</span>　四諦品第二十五。說知四諦者出苦。不知者墮五道中。說四饒益法。一親近善知識。二聞法。三知法。四法法相明。說如來出世。便成四未曾有法。說擔。持擔。擔因果。捨擔。說四生應捨離。舍利弗說四人。謂有結無結。各論知與不知。佛說生熟四果。似四種人。說鳥聲形四料簡。說雲雷雨四料簡。皆喻比丘　四喻斷品第二十六。說無放逸修行。四意斷。如地如輪王。如月。如婆斯華。為匿王說先暗後明等四人。為比丘說。老。病。死。愛別離。四不可喜。應覺四法。謂戒定慧解脫。為匿王說老病苦無常。猶四山來合。說諸行無常苦無我。涅槃休息。舍利弗為眾說四辯。佛為舍利弗說四不可思議事。謂世界眾生龍及佛土。因舍利目連滅度。佛為阿難說四人應起塔。論輪王聲聞辟支如來。說婆迦梨比丘得四諦。魔欲覓其生處不可得　等趣四諦品第二十七。佛勅人親近舍利弗目連。聞其廣演四諦義。佛說外道不能分別四受。謂欲受戒受見受我受。佛為長者說至心布施。及三歸五戒慈心厭離。功德轉勝。佛為比丘說日出喻。為彌勒說四法具足六度。為比丘說四無畏。說四眾博古通今多聞為第一。說四金翅鳥食四龍。而不能食事佛者。以如來行四等心故。說惠施有四功德不可思量。謂知時。自手。淨潔。極妙。說四人可敬。謂持信奉法身證見道　聲聞品第二十八。目連迦葉阿那律。共化䟦堤長者。賓頭盧化老母難陀。佛因長者。為比丘說三歸五戒法。許分分受。佛說日月四翳。喻欲恚癡利養四結。佛為童子說四種座。卑座天座梵座佛座。佛鹿頭梵志。擊骨辨男女病原及所生處。不辨羅漢骨。梵志因出家成道。說四界八界義。佛為比丘說四大廣演之義。謂契經。律。阿毗曇。戒。或非經本。或是義說。或戒行與味相應。或真是佛說。佛為匿王說世間四事先苦後樂。亦為比丘說四事先苦後樂。謂梵行誦習坐禪數息。能得四禪四果之樂。佛說四果。一如黃藍華。一如芬陀利。一似柔軟。一柔軟中柔軟　苦樂品第二十九。說先苦後樂等四人。說身樂心不樂等四人。說四梵福。一起塔。二治故寺。三和合聖眾。四請轉法輪。說四食宜捨離說四辯宜求成就。說四事不可思議。當思四諦。說四神足當修行。說四起愛法莫貪著。謂四事供養。說四姓出家。同名釋子。說四河入海。說四等心名為梵堂　頭陀品第三十。須陀沙彌隨佛問答。佛印讚之。許其即為比丘。老比丘舒脚眠。小沙彌正身坐。佛說眠者當生龍中。坐者當見四諦。阿那邠邸長者女修摩提。嫁滿財長者子。令其家供佛僧。同悟道。</p>
<p style="margin-left:2em">增上品第三十一。為生漏梵志說閒居處修成道法。為比丘說善知識應以四事教諸父母知親。謂恭敬三寶。受持戒律。為比丘說四事行跡。謂苦樂各有愚惑速疾。應奉行苦速疾行迹。為四梵志不免無常。說四法本。所謂無常苦無我。滅盡為涅槃。說諸天四圍四池。比丘亦四園四池。四等為園。四三昧為池。說四蛇五持刀六怨冢喻。說身口意善。生善處。惡生惡處。修四禪得盡漏。說初苦行不得道。依戒定慧解脫四賢聖道而成佛。為天人說四流四樂四諦法。說比丘當修無常想。為二弟子訶勝負心　善聚品第三十二。說信等五根為善聚。貪等五葢為不善聚。說禮佛五功德。說佛以天眼。見閻羅王。將五天使。詰責罪人。及說地獄眾苦。誡諸比丘當滅五結。修行五根。說自恣時。眾僧清淨。印讚多耆奢造偈第一。說天子五衰相現。歸佛得免惡道。為長者子出家證道。尊者那羅陀為文茶王說除憂經。謂除去五愁憂<span class='corr'>刺</span>。佛說病人五法難差。五法易差。又說瞻病人五法難差。五法易差。佛為師子大將說惠施五德。又為比丘說惠施五功德。又說應時施有五事　五王品第三十三。五國主各論一塵微妙。佛言。平等論之。隨所好則各妙。然各有過失。各有出要。佛為佛光長者。記其子尸婆羅當出家。後果同五百童子出家。福德第一。并說其往因。佛兩番說五戰鬥人。皆喻比丘。佛說埽地五事。埽塔五事。長遊五難。不多遊五功德。恒一處止五非法。不一處住五功德。破戒受供。甚於猛火　等見品第三十四。舍利弗說戒成就人。乃至阿那含人。皆當思惟五陰苦惱。說流離王滅釋因果本末。諸天有五衰。出家有五毀辱法。髮長。爪長。衣垢。不知時宜。多有所論。鷄鳴梵志。以二金錢營供。諸天助之。乃至出家成道。佛說世間五事。最不可得。不喪不盡不老不病不死。五人不可療治。諛諂。奸邪。惡口。嫉妒。無反復。修羅謂諸天無法。則被天縛。比丘與結使。則被魔<span class='corr'>縛</span>。為阿難五陰名盡法。為生漏梵志說使民減少因緣　邪聚品第三十五。五邪聚相。應笑不笑。應喜不喜。應慈不慈。作惡不恥。聞善不著意。反是為正聚相。如來出現。必為五事。一轉法輪。二度父母。三無信令信。四使發心。五受佛決。五施無福。一刀二毒三野牛四婬女五神祠。五施福大。一園觀。二林樹。三橋梁。四大船。五住處。說女人以五力輕夫。夫以富貴力蔽之。魔以五塵力縛人。人以無放逸力勝之。說女人有五想。比丘亦應有五想。謂戒聞定慧解脫。說五時不應向人禮。塔中眾中道路臥病飲食。因度毗舍羅長者。而說湯施之德。為欲捨戒比丘。說女人五難。多耆奢比丘。觀五陰而斷欲。證果。僧伽摩比丘。七返降魔　聽法品第三十六。說隨時聽法五功德。作浴室五功德。施楊枝五功德。屠牛人無善根。目連降二龍。佛往忉利為母說法。優填王造栴檀像。波斯匿王造金像。佛從天下。五王起大神寺　六重品第三十七。三業皆慈。及同利同戒同見。為六重。舍利弗三昧。目連不知。然目連神通第一。舍利弗等各說牛師子園快樂之法。佛咸印之。佛說呪願六德。施主成就信戒聞。彼物成就色味香。佛說比丘欲求佛教。得四事。知足。多知識。求四禪。求八解。求天耳。求心通神足宿命天眼漏盡。皆當念戒。舍利弗為比丘說。六法入地獄。六法生天。六法至涅槃。佛為比丘說第一空法。謂觀六入因緣生滅。為生漏梵志。說剎利乃至比丘所欲所行所著所究竟。各各不同。又為梵志說不修事。薩遮尼乾子。受佛化。命終生天　力品第三十八。說凡常六力。小兒啼。女人恚。沙門梵志忍。國王慢。羅漢專精。佛大慈悲。應學大慈悲力。不修無常想。墮惡道。修者生人天。得涅槃。佛為梵志說內外六塵六入法。佛說未成道時。思惟十二因緣。如見古昔王城。佛訶阿那律。遂以不眠失目。得天眼。補衣時。佛為貫鍼。說六法無有厭足。一施。二教戒。三忍。四法說義說。五將護眾生。六求無上道。佛降央掘魔。令悟如來滅六見法。出家證果。以致誠言而救產難。忍打罵辱。并為比丘說其往因。佛說諸山前後各有異名。唯仙人山更無異名。佛勅比丘專念修<span class='corr'>己</span>。謂觀六情。佛勸修無常想。說古時女人。因辟支佛說法思惟。六情無主。得生梵天。佛為波斯匿王。說正法治化。增六事功德。王亦讚佛。以六事應受禮拜。佛為毗舍離除疫病苦。說二千五百寶葢夙因所致。輸盧比丘尼降伏六師。佛說六情染著則流轉。思惟不淨。即成道迹　等法品第三十九。明七法得樂得果。知法知義。知時。自知。知足。知眾。觀察眾人。說樹喻水喻。王治七法。喻淨戒。護根。多聞。方便。四增上心。四神足。分別陰界入緣起。說七神識住處。勅病比丘均頭說七覺意而病愈。說輪王七寶。法王七覺。有比丘慕輪王快樂。佛令修梵行證果。有天語童真迦葉。七喻。迦葉問佛知義而證果。富樓為舍利說七車喻　七日品第四十。說七日出時。世界無常。及說成劫。漸有四姓。說䟦祗人修七法。不為外宼所壞。比丘亦有七不退轉法。魔不得便。說貪瞋癡慢疑見欲七使。七覺治之。說七人可事可敬。慈悲喜護空無相無願也。說毗羅先長者七日應命終墮落。阿難度令出家。一日修十念。生天上。說淨諸漏法。或緣見。或恭敬。或親近。或遠離。或娛樂。或威儀。或思惟。說七事增益起伽藍。施牀座。施食。施雨衣。施藥。作井。作近道舍。說思惟死想。宜於出入息中。為波斯匿王。說七倮形等非是梵行人。迦旃延廣演佛所說不著世不住世義　莫畏品第四十一。說斷三結名不退轉義。勅摩訶男。莫生怖畏。那伽波羅度長老梵志成道。佛勅比丘觀七處善。又察四法。舍利弗為北遊比丘說八道七覺。迦葉不捨頭陀行。佛以法寶付囑之。并付阿難　八難品第四十二。說三途。長壽天。邊地。根缺。邪見。無佛世。為八難。八大地獄。宜修八正道。以絕其因。佛以父母力起石。令力士降伏。度君茶羅比丘尼。讚阿難有四未曾有法。為阿難說待女人法。罰車匿法。又度五百摩羅及摩須䟦。佛因阿須倫說八法如海。佛說八緣。天地大動。佛說阿那律說戒勝於聞。及說八大人念。少欲。知足。閒居。戒。三昧。智慧解脫。多聞。精進。佛說八部眾。剎利。婆羅門。長者。沙門。四王。三十三天。魔。梵。以八法勝之。阿那邠邸長者。八處惠施。佛讚歎之。并說福田勝劣。說惠施八德。隨時。鮮潔。親手。誓願。不望報。求滅。施良田。回向眾生。八邪趨泥犁。八正向涅槃　馬血天子品第四十三。佛為馬血說。八正能盡世界邊際。佛說八關齋法。及發願功德。引古本生事為證。因水漂木。說無八事。便至海。喻人無遮便至涅槃。牧牛難陀因發心出家。并問其義。佛言。此岸是身邪。彼岸身邪滅。中沒者欲愛。岸上者五欲。人捉求王福。非人捉求天。迴轉是邪疑。腐敗是八邪。佛因提婆達說利養能害八正道。佛為比丘說筏喻。敘昔降魔之事。佛說牧牛渡水愚黯。喻佛度阿闍世王。得無根信。佛說比丘應除世八法。八人不住生死。謂四果四向　九眾生居品第四十四。說九眾生居。說嚫願九德。施主三法。信願不殺。物三法。色香味。受者三法。戒慧定。說惡比丘成九法不成道。一強顏。二耐辱。三貪心。四慳著。五健忘。六邪思。七隱匿。八無返復。九念不捨離。說孔雀九喻。喻比丘九善法。一端正。二清徹。三庠序。四知時。五知節。六知足。七念不分散。八少睡。九少欲。女人九法繫縛男子。當念捨之。說諸法之本。謂不著地乃至涅槃。佛看比丘病。勅比丘看病。九人可教。謂四果四向及種性人。佛為滿呼王子。顯朱利槃特之德。佛為阿難。說善知識。是全梵行。為帝釋說眾生性行不同　馬王品第四十五。婆羅門獻女於佛。佛不受。有一比丘欲受。佛為說女人九惡。并說往昔商人墮羅剎國。乘馬王度難。佛為舍利目連。說九法不得長大。九法有所成辦。佛說比丘應念少欲知足。佛為惡魔。說拘留孫佛時事。明世間四食。段觸思識。出世五食。禪願念解脫喜。佛說比丘應修慈心。如食金剛。佛為舍利弗讚空三昧。佛應尸利掘長者火坑毒食之請。令其見諦　結禁品第四十六。說十事功德結戒。說聖賢所居之處。有十事。說如來成就十力。知五陰四諦因緣生滅。說如來十力四無所畏。說十念謂六念加止觀安般身與死也。說比丘親近國家。有十非法。說國王十非法。十法。比丘亦十非法十法。十法者。持戒敬佛敬法敬僧少欲隨戒坐禪閒靜事善知識多聞。說十論十義十演。一依食。二名色。三受。四諦。五根。六重。七神止處。八世法。九眾生居。十念。勸比丘修十想。一白骨。二青瘀。三肨脹。四食不消。五血。六噉。七無常。八貪食。九死。十不可樂。佛為比丘訶欲想。令重修十想證果　善惡品第四十七。說十惡墮落。十善生天。十念滅度。說十惡果報。說知善惡罪福。名知幻者。警世論比丘。當論十功德論。亦警求四事者。亦警分別國主善惡者。亦警評論波斯匿王者。為羅云施主說平等施法。為均頭說十善。除滅邪見。論壽命長短事　十不善品第四十八。廣說十不善果報。說七佛略廣二戒因緣。說彌勒佛時事。說七佛事。為師子長者說供僧福多。及讚平等行施。說金剛三昧力。不畏水火　牧牛品第四十九。佛說牧牛得失各十一法。比丘得失。亦各十一法。知色。知相。知磨刷。知護。知起煙。知良田茂草。知所愛。知擇道行。知渡處。知止足。供奉長老。比丘應成就十一法。戒。定。慧。解脫。解脫知見。根寂。知足。修法。知方便。分別義。不著利。并讚十一苦行。迦葉比丘。因佛十大弟子。并提婆達。各將眾遊行。因說善惡類從。象舍利弗還俗。重出家證果。為諸人民說十一法。阿羅漢所不習。一捨戒。二不淨。三殺生。四盜。五殘食。六妄語。七羣黨。八惡言。九狐疑。十恐懼。十一受餘師及受胞胎。又分別五通六通不同。佛為比丘釋十二因緣法。并為阿難說其甚深。翅蜜梵志。聞法請佛。施羅梵志。出家證果。佛讚一坐食法。佛說有習行沙門。有誓願沙門。及說沙門法行。婆羅門法行。敘提婆達出家得神足。造逆墮地獄。悔心蒙授記。及目連問訊始末。佛說慈心十一果報。臥安。覺安。無惡夢。天護。人愛。不毒。不兵。水火盜賊俱不侵。得生梵天　禮三寶品第五十。說禮佛寺十一法。禮法十一法。禮僧十一法。說過去轉輪王。以法相繼事。勅阿難莫增減所受持法。說四人泥犁報相。說佛知五趣及涅槃因果。說雪山樹王長大。人亦當求信戒聞施慧。說婬欲決定障道。說十二部經須知義。不知義者。如捉蛇尾。反被其害。為生漏梵志。說三世劫數無量。辟支佛出為小劫。佛出為大劫。</p>
<p style="margin-left:2em">非常品第五十一。說生死中。墮淚多於恒水。流血亦多於恒水。勸修無常想。說音響王求得子成辟支起塔供養事。以證之。說比丘及尼。應除心五弊。斷心五結。五弊者。疑佛法僧。犯戒不毀。為生天而修行。五結者。懈怠。眠寐。心亂。根不定。喜在鬧。佛說比丘。應精進持戒。勝犯戒眾。如王治國。佛說寧長睡。不於覺寤亂思造業。佛說長者。以金誘四子歸依三寶。得無量福報。舍利弗為阿那邠邸長者說法。令其生天。佛說四種婦人法。令長者兒婦。改過見道。佛為舍利弗說生死苦。亦說生者宜在豪貴　大愛道般涅槃品第五十二。大愛道等五百比丘尼。及二沙彌尼滅度。佛自供養大愛道。以報養育之恩。婆陀比丘尼憶宿命而笑。因為眾尼說之。佛說生死劫長。應生厭患。一作大城芥子喻。一作天衣拂石喻。佛說隨時聞法五功德。為師子大將。說師子五功德。為波斯匿王說福田有勝劣。施心宜平等。因波斯匿王殺庶母百子而悔過。為說四苦難免。十惡報劇。應正法治化。莫以非法。佛為王釋十夢而王歸信。</p>
一心奉請佛說阿羅漢具德經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在祇園。說百弟子之德。及說比丘尼優婆塞優婆夷之德。與增壹阿含弟子比丘尼等品同本。</p>
一心奉請佛說四人出現世間經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。</p>
<p style="margin-left:2em">為波斯匿王。說先後醜妙。四人不同。出增壹阿含四意斷品。</p>
一心奉請佛說波斯匿王太后崩塵土坌身經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">說四畏如四山合。無能避。亦名除憂患經。亦出四意斷品。</p>
一心奉請須摩提女經。及佛說三摩竭經。佛說給孤長者女得度因緣<span class='note-inline'>(拜觀同上)</span><p style="margin-left:2em">第一吳月支國優婆塞支謙譯。第二吳天竺沙門竺炎律譯。第三宋北印度沙門施護譯。</p>
<p style="margin-left:2em">俱出增壹阿含須陀品。</p>
一心奉請佛說婆羅門避死經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">出增壹阿含增上品。</p>
一心奉請食施獲五福報經<span class='note-inline'>(拜觀同上)</span><p style="margin-left:2em">出東晉錄。亦名佛說施色力經。</p>
<p style="margin-left:2em">謂命色力安辯也。出增壹阿含善聚品。</p>
一心奉請頻婆娑羅王詣佛供養經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">出增壹阿含等見品。</p>
一心奉請佛說長者子六過出家經<span class='note-inline'>(拜觀同上)</span><p style="margin-left:2em">劉宋沙門釋慧簡譯。</p>
<p style="margin-left:2em">出增壹阿含邪聚品。</p>
一心奉請佛說央崛魔經。及佛說央崛經<span class='note-inline'>(拜觀同上)</span><p style="margin-left:2em">西晉月支國沙門竺法護譯。二本同。</p>
<p style="margin-left:2em">出增壹阿含力品。</p>
一心奉請佛說力士移山經。及佛說四未曾有法經<span class='note-inline'>(拜觀同上)</span><p style="margin-left:2em">竺法護譯。二本同。</p>
<p style="margin-left:2em">出阿含八難品。後一譯兼說阿難同輪王四法。</p>
一心奉請佛說舍利弗目犍連遊四衢經<span class='note-inline'>(拜觀同上)</span><p style="margin-left:2em">後漢康居國沙門康孟詳譯。</p>
<p style="margin-left:2em">眾聲喧鬧。佛不許見。因諸天請。佛召見之。出增壹阿含馬王品。</p>
一心奉請七佛父母姓字經<span class='note-inline'>(拜觀同上)</span><p style="margin-left:2em">曹魏失譯人名。</p>
<p style="margin-left:2em">出增壹阿含十不善品。</p>
一心奉請佛說放牛經。及緣起經<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什譯。第二唐大慈恩寺沙門釋玄奘譯。</p>
<p style="margin-left:2em">出增壹阿含放牛品。以放牛十一法。喻比丘十一法也。後一經亦出放牛品。釋十二緣起義。</p>
一心奉請佛說十一想思念如來經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。</p>
<p style="margin-left:2em">共二經。初明十一想。次明十一果報。出增壹阿含禮三寶品。</p>
一心奉請佛說四泥犁經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">說提舍瞿波離等四人苦果。及述其因。亦出禮三寶品。</p>
一心奉請阿那邠邸化七子經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">出增壹阿含非常品。</p>
一心奉請玉耶女經。及玉耶經。河遬達經<span class='note-inline'>(拜觀同上)</span><p style="margin-left:2em">西晉錄失譯人名。第二東晉西域沙門竺曇無蘭譯。第三劉宋中天竺沙門求那䟦陀羅譯。</p>
<p style="margin-left:2em">給孤長者兒婦。不行婦禮。長者請佛。為說女人十惡。又說五善三惡之法。分別七種婦之差別。乃悔過求受十戒。戒殺盜婬妄酒。及惡罵綺語嫉妒瞋恚邪信。出非常品。</p>
<p style="margin-left:2em">後二并同上宋譯兼有子報父母恩法。</p>
一心奉請佛說大愛道般涅槃經<span class='note-inline'>(拜觀同上)</span><p style="margin-left:2em">西晉河內沙門白法祖譯。</p>
<p style="margin-left:2em">連下共四經。皆出大愛道般涅槃品。</p>
一心奉請佛母般泥洹經<span class='note-inline'>(拜觀同上)</span><p style="margin-left:2em">劉宋沙門釋慧簡譯。</p>
<p style="margin-left:2em">後附佛般泥洹後變記半紙。次第說十百年事。</p>
一心奉請舍衛國王夢見十事經。及佛說國王不黎先尼十夢經<span class='note-inline'>(拜觀同上)</span><p style="margin-left:2em">失譯人名。附西晉錄。第二東晉西域沙門竺曇無蘭譯。</p>
一心奉請中阿含經<span class='note-inline'>(拜觀同上)</span><p style="margin-left:2em">東晉罽賓國沙門瞿曇僧伽提婆譯。</p>
<p style="margin-left:2em">七法品第一　一善法經。謂知法知義知時知節知<span class='corr'>己</span>知眾知人　二晝度樹經。以天樹從葉萎至華敷。喻比丘從捨家至證四果　三城喻經。以王舍城七事具足。四食豐饒。喻比丘七財具足。四禪成就。七財。信慚愧進聞念慧　四水喻經。以常臥水中乃至住岸等四人。喻常作惡乃至成四果者　五木積喻經。寧抱火木。不抱女人。寧斷骨髓。不以破戒身受按摩。寧截髀。不以破戒身受禮敬。寧鍱烙身。不以破戒身受衣服。寧吞鐵丸。不以破戒食人信施。寧臥鐵牀。不以破戒身受臥具。寧倒入釜中。不以破戒入溫室　六善人往來經。七種那含喻　七世間福經。施房牀座衣等。為世間七種福。聞佛名及弟子極喜。乃至受戒。為出世七種福　八七日經。以劫盡七日並出而觀無常　九七車經。滿慈子。為舍梨子。說波斯匿七車速行之喻。喻淨戒。心淨。見淨。疑葢淨。道非道知見淨。道淨知見淨。道迹斷智淨。展轉施設無餘涅槃　十漏盡經。謂有漏。或從見斷。或從護斷。或從離斷。或從用斷。或從忍斷。或從除斷。或從思惟斷。</p>
<p style="margin-left:2em">業相應品第二　一鹽喻經。不修身戒心智者。作不善業。必招地獄之報。能修身戒心智者。設有不善業。受輕報。如一兩鹽。投少水中。則不可飲。投恒水中。則不覺鹽。又作奪羊負債二喻　二和破經。佛為破和外道。說無明盡者。不受後有。及說六善住處。謂眼見色不喜不憂等　三度經。破外道宿命尊祐無因緣三種論。顯正教六處法。六界法　四羅云經。傾水覆盆。戒羅云莫妄語。又說象護鼻喻。人照鏡喻　五思經。說故作十惡。必受惡報。若不故作。則不定受。及勸修四無量心　六伽藍經。為伽藍國眾人。說戒十惡。修慈悲喜捨。得四安穩住處　七伽彌尼經。為伽彌尼天子。說黑白果報。如石如油。一沈一浮　八師子經。為師子大臣。說宗本不可作可作等義　九尼犍經。為比丘說破尼揵義。尼犍五可憎惡。如來得五稱譽　十波羅牢經。為波羅牢說知幻非即幻。及說現法不定受報。并四無量心遠離法。定疑斷疑惑。</p>
<p style="margin-left:2em">舍梨子相應品第三　一等心經。舍梨子為諸比丘。分別內結外結。等心天以此白佛。佛於眾中讚之　二成就戒經。舍梨子說成就戒定慧者。現法證滅定。設不究竟。生意生天中。必知滅定。烏陀夷非之。如是至三。次於佛前。亦三說三非。佛乃訶烏陀夷。并訶阿難。次因白淨尊者。說五法可愛敬尊重。勅諸比丘。尊重舍梨子　三智經。舍梨子答黑齒比丘之問。黑齒白佛。佛設種種問。舍梨子一一善答。佛讚許之　四師子吼經。有一梵行。於佛前誣舍梨子輕慢之。佛召舍梨子故問虗實。舍梨子說截角牛。截手旃陀羅。地水火風。埽帚晡旃尼。破膏瓶。死屍繫等喻。明無此事。彼比丘乃求悔過。佛勅舍梨子受之　五水喻經。舍梨子說五陰惱法。謂於身口意淨不淨等。皆莫生惱。四喻於水。一喻曠野病人　六瞿尼師經。瞿尼師比丘。在無事室。調笑憍擾。舍梨子乃於眾中說無事比丘當學敬重。不調笑。不憍傲。護根知足。精進。正念智。知時知善坐。論律阿毗曇。論息解脫。論漏盡智通。人間比丘亦然　七梵志陀然經。舍梨為知友陀然說法。令信佛。次又為其量時。說四無量心　八教化病經。舍梨子為給孤長者說法。令病得愈。長者自說造園因緣　九大拘絺那經。舍梨子問比丘成就見得正見入正法。拘絺那答之。知不善不善根。知善善根。知食集滅道。知漏集滅道。知苦集滅道。乃至從老死。一一說至無明。若無明<span class='corr'>已</span>盡明<span class='corr'>已</span>生。無所復作　十象迹喻經。一切善法。皆四聖諦所攝。如諸迹中。象迹第一。因廣說內外四大觀　十一分別聖諦品。佛讚舍梨子善能說法<span class='corr'>已</span>。入於靜室。舍梨即為大眾廣述四諦義。</p>
<p style="margin-left:2em">未曾有法品第四　一未曾有經。阿難述佛種種未曾有事。佛教令更受持如來知生住滅智　二侍者經。目連勸阿難侍佛。阿難乞三願。佛讚其種種未曾有法　三薄拘羅經。因一異學問薄拘羅八十年來行欲事否。薄拘羅為說種種未曾有知足之行　四阿修羅經。阿修羅說大海八未曾有法。佛亦為說佛法中八未曾有法　五地動經。說三因緣地動。及說如來於天人中說法。不可思議　六瞻波經。目連牽犯戒比丘去。佛為目連重說八重海喻　七郁伽長者經上。郁伽大醉。見佛得醒。聞法證果。以妻施人。佛讚其八未曾有法　八郁伽長者經下。長者恒設大施。海中沒失大船。眾比丘令阿難辭其施會。郁伽但願如轉輪王希求出家　九手長者經上。以四攝攝眾修四無量心。天讚之而不喜。佛歎其八未曾有法　十手長者經下。佛又讚其八未曾有法。謂少欲信慚愧進念定慧。</p>
<p style="margin-left:2em">習相應品第五　一何義經。阿難問持戒為何義。佛言。令不悔義。如是展轉問。歡悅得喜得止得樂得定見知如實得厭無欲。即得解脫婬怒癡　二不思經。持戒即得不悔。不須思量　三念經。謂多忘無正智。便害正念正智。害護諸根護戒。乃至害涅槃　四慚愧經上。明有慚愧。便習愛恭敬。便有信有正思惟正念正智。護根護戒。乃至涅槃　五慚愧經下。舍利子復說壞樹皮喻　六戒經上。明犯戒便害不悔等　七戒經下。舍梨子復說害樹根喻　九恭敬經上。明恭敬能具威儀。具學法。具戒身定慧等。乃至涅槃　九恭敬經下。明恭敬能展轉護根。乃至無欲涅槃　十本際經。謂無明為愛習。五葢為無明習。三惡行為五葢習。不護根為惡行習。不正念智為不護根習。不正思惟為不正念智習。不信為不正思惟習。聞惡法為不信習。近惡知識為聞惡法習。惡人為近惡知識習。七覺為明脫習。四念處為七覺習。三妙行為念處習。護根為妙行習。乃至正念智。正思惟。正信。聞法。近善知識。善人。展轉為習　十一食經上。食與習同。而說大海以大河為食。乃至雨為食喻　十二食經下。法同喻稍略　十三盡智經。謂盡智以解脫為習。乃至不悔以護戒為習。護戒又以護根為習。如是正念智。正思惟。正信。觀法忍。玩誦法。受持法。觀法義。耳界聞善法。往詣奉事善知識。展轉為習　十四涅槃經。明涅槃以解脫為習。乃至正信以苦為習。苦以無明為習。徧觀十二因緣而得涅槃　十五彌醯經。彌醯侍佛。辭佛住靜處求斷。反起欲恚害三害念。乃歸佛所。佛為說心解脫未熟。欲令熟者。有五習法。一與善知識俱。二護戒威儀。三說聖法。四精進斷惡修善。五觀興衰法。又修四法。惡露斷欲。慈斷恚。出入息斷亂。無常斷慢。而皆以與善知識俱。乃得成後四事及四法　十六即為比丘說經。重說上義也。</p>
<p style="margin-left:2em">王相應品第六　一七寶經。七覺如輪王寶　二三十二相經　三四洲經。說頂生王不知足而死之事　四牛糞喻經。佛以手爪抄少牛糞而告比丘。不見有少色不變常住而一向樂也。覺想行識。亦復如是　五頻鞞娑羅王迎佛經。為說無常等法。令證果　六鞞婆麗陵耆經。說迦葉佛時難提波羅陶師。勸優多羅童子見佛出家事　七天使經。說閻王以生老病死治罪五種事詰責罪人。名為五天使者。及說地獄眾苦　八烏鳥喻經。說比丘莫如獺究暮鷲食吐鳥豺烏。當如猩狸　九說本經。阿那律說過去因。佛更為說未來彌勒佛事　十大天㮈林經。說往古大天輪王。髮白出家。教子孫亦如是出家。凡八萬四千世。最後王名彌尼。廣行戒善　十一大善見王經。說往古王於拘尸城修四無量。六返捨身。今如來入滅為第七　十二三十喻經。戒德為嚴飾具。乃至心解脫為珠寶　十三轉輪王經。說增減劫。由善惡業。戒諸比丘。應如螺轉輪王。謂念處為自境界。如意足為壽。戒為色。禪為樂。無漏為力。能降伏魔　十四蜱肆經。鳩摩羅迦葉。以種種喻。斷蜱肆王無後世見。又以種種喻。令捨見。捨欲恚怖癡。乃受三歸。行布施。但不至心。僅生叢樹林空宮殿中。</p>
<p style="margin-left:2em">長壽王品第七　一長壽王本起經。為鬥諍比丘。說長壽王及長生太子事。比丘不改過。佛以神足至阿那律等三人住處。見其習無事而讚之。并為修天眼法　二天品經。佛為比丘說自<span class='corr'>己</span>修行得光明事。凡八事。謂見形色說乃至曾生此天等　三八念經。阿那律陀作是七念。道從無欲。非有欲得。及知足遠離精勤正念定意智慧。一一對。明佛知其所念。便往讚之。并為說道。從不戲樂不戲行不戲得。非從戲樂戲行戲得。是名八大人念　四淨不動道經。說三種淨不動道。三種淨無所有處道。一淨無想道。及說涅槃聖解脫　五郁伽支羅經。為一比丘略說法要。謂四念處應與三定四共俱禪并修。亦修四無量心。必得果證　六娑雞帝三族姓子經。為阿那律等。三年少說離欲法。乃至說授四輩生處記義　七梵天請佛經。佛知梵天邪見無常計常往為說法。并訶魔說。令梵天得正見　八有勝天經。仙餘財主。請阿那律飯。問大心無量心義。阿那律為分別之。并說光天淨天徧淨光差別因果　九迦絺那經。八百比丘并世尊。共為阿那律作衣。佛勅阿那律為眾說法。從信心出家。持戒護根除葢得禪。乃至證六通三明。是名迦絺那法　十念身經。為諸比丘廣說念身法。成就十八功德　十一支離彌梨經。拘絺羅訶質多羅象子比丘。不恭敬。不善觀。并為其親友比丘。說種種退失法喻。於後象子。果捨戒還俗　十二長老上尊睡眠經。因目連晝眠。佛為說除睡法。并說究竟梵行法　十三無<span class='corr'>刺</span>經。因諸比丘知聲為定刺。佛為更說犯為戒<span class='corr'>刺</span>。嚴飾為護根<span class='corr'>刺</span>。乃至欲恚癡三<span class='corr'>刺</span>。唯阿羅訶離之　十四真人經。佛為比丘說恃善法者。為不真人法。不自貴賤他。為真人法　十五說處經。教阿難訓誨年少比丘說處。謂應說五盛陰。內六處。外六處。六識身。更樂覺想思愛。六界。緣起。念處。正斷。如意。四禪。四想。四無量。四無想。四無色。四聖種。四果。五熟解脫想。五解脫處。五根。五力。五出要戒。七財七覺八正。又說頂法。及頂退法。</p>
<p style="margin-left:2em">穢品第八　一穢經。舍梨子分別內有穢外無穢。各有二種。不知如真者。皆最下賤。知如真者。皆最勝。為勝買銅盤喻。又說盛糞盛食喻　二求法經。佛說比丘宜求法。莫求飲食。又說上中下弟子隨師。不隨師功過。舍梨子因即廣明三可毀三可稱法。及說中道斷欲斷貪等。又有中道。謂八聖道　三比丘請經。目連說比丘應請諸尊教我。訶我。莫難於我。及說成就戾語法。及善語法者。過失功德。并說照鏡之喻　四知法經。周那說比丘知法不知法者。猶貪稱富。及富稱貧　五周那問見經。佛為周那說漸損法。發心法。對法。昇上法。涅槃法　六青白蓮華喻經。佛說有法從身滅。有法從口滅。有法但從慧見滅。謂能修身戒心智。如蓮。水生水長而不著水　七水淨梵志經。佛因水淨梵志。告諸比丘。有二十一穢污於心者。必至地獄。謂邪見。非法欲。惡貪。邪法。貪。恚。睡眠。掉悔。疑惑。瞋纏。不語。結。慳。嫉。欺誑。諛諂。無慚。慢。大慢。憍傲。放逸。若不污心。必至善處。為梵志說淨洗。以善法偈令梵志悟　八黑比丘經。因黑比丘喜鬥諍。佛說不可愛及可愛法。亦說惡馬良馬喻　九住法經。佛說比丘。於善法有退有住有增。須自觀知善不善法。求斷求增。如救頭然　十無經。舍梨子說淨法衰退。及轉增之由。又說斷惡修善。如救頭然之喻。</p>
<p style="margin-left:2em">因品第九　一大因經。佛為阿難。廣明緣起甚深。又明七識住及二處。於此知如真者。名慧解脫。兼修八解脫者。名俱解脫　二念處經。說三世諸佛。皆斷五葢。住四念處。修七覺支而證道。因廣明四念處觀　三苦陰經上。因異學亦言。知斷欲斷色斷覺。比丘以此白佛。佛為分別欲味欲患欲出要。色覺亦爾　四苦陰經下。釋摩訶男。生染恚癡法。佛為說欲味欲患。若知如真。不為所覆。便得無上息　五增上心經。比丘欲得增上心者。當數數念於五相。一念相善相應。二觀念惡患。三不念念。四以思得漸減念。五以心修心。受持降伏　六念經。分別諸念作二分。欲恚害念作一分。無欲恚害念作一分。若生欲恚害念。須不受。斷除吐。若生無欲恚害念。須速修習廣布。次應治內心。常住在內。止息一意得定。向法。次法。乃至證四禪。斷諸漏　七師子吼經。謂斷一切受。知欲受戒受見受我受以無明為本。無明盡者。不復更受此四受。尊信此師。信此法。具戒德。敬同學。乃堪師子吼曰。此有第一第二三四沙門。此外更無沙門梵志　八優曇婆羅經。實詣居士。詣異學園。異學欲以一論滅瞿曇。如弄空瓶。佛至其園。為說苦行穢不穢法。總名不了。亦說正解脫法。異學屈服。<span class='corr'>但</span>以魔力所持而不發心　九願經。因一比丘心願。佛與慰勞共語說法。得具足戒而不廢禪。成就觀行於空靜處。佛乃廣述比丘所應願事　十想經。謂若計地是神。便不知地。不知地即是神。彼便知地。乃至一切悉皆如是。</p>
<p style="margin-left:2em">林品第十　一林經上。料簡四種所住林。或不得正念等。雖有四事。不應住。或可得正念等。雖乏四事。不應去。或二俱不得。應夜半而去。莫與彼別。或二俱得。應盡命住　二林經下。四料簡與上同。此約得沙門義說　三自觀心經上。料簡止觀得不得有四句。不得者方便令得。得者當求漏盡　四自觀心經下。觀瞋恚乃至惡慧等。多少有無。有惡須斷。有善須求漏盡　五達梵行經。知漏。知漏因。知報。知勝如。知盡。知滅道。如是覺想欲業苦。一一知因。乃至知道。是謂達梵行。能盡一切苦　六阿奴波經。記提和達多入地獄。并為阿難說大人根智。善知六種人　七諸法本經。欲為諸法本。更樂為和。覺為來。思想為有。念為上主。定為前。慧為上解脫為真涅槃為諸法訖　八優陀羅經。說優陀羅不知癰本。雖生非非想處。還墮貍中。比丘應知身為癰。愛為癰本。六更觸處為一切漏　九密丸喻經。先為執杖釋。說宗本法。執杖不是不非而去。次為比丘略說。即入室坐。諸比丘轉問大迦旃延。然後白佛印可　十瞿曇彌經。大愛道三請出家。佛三止之。因阿難為請。乃制八尊師法。後又請求年少比丘。敬禮老尼。佛為說減正法事。</p>
<p style="margin-left:2em">大品第十一　一柔軟經。佛說在家時受用。但為老病死而出家　二龍象經。佛說唯佛為大龍。烏陀夷因作頌讚　三說處經。比丘有三說處。為二世有。又以二種四處觀人。知可共說不可共說　四說無常經。謂觀五陰無常。得證果　五請請經。佛因說戒時。唱言我是後邊身。汝等真法子。身口意清淨。無枝亦無葉。舍梨子因作頌讚　六瞻波經。說戒時。有犯戒者。佛默不說。目連牽犯戒者出。佛種種訶犯戒之罪　七沙門二十億經。二十億比丘。精進而不證果。心生退悔。佛為說彈琴喻。遂盡諸漏。向佛現說所證之義　八八難經。謂學道有八難。唯有一不難　九貧窮經。以無善法財。喻貧窮。以惡行喻舉貸。以覆藏喻長息。以梵行所知為責索。以頻生三惡念為數往求索。以墮惡道喻被收縛　十行欲經。為給孤居士。說十種行欲人。非法三。法非法三。如法四　十一福田經。為給孤居士。說二種福田。謂十八學人。九無學人　十二優婆塞經。佛說優婆塞善護五戒及念佛法僧戒。必得證果　十三怨家經。謂瞋恚是怨家。妨人七事。一妨好色。二妨安眠。三妨得利。四妨友朋。五妨名稱。六妨大富。七妨生善處　十四教曇彌經。曇彌罵責比丘。比丘皆去。諸優婆塞乃逐曇彌。佛為曇彌說樹神喻。教彼住沙門法　十五降魔經。魔入目連腹中。目連喚出。為說昔日波旬擾佛弟子。受大苦報。汝即我甥事。魔乃怖而降伏　十六賴吒和羅經。賴吒和羅居士子。聞佛說法。發心出家。父母不許。臥地不食。許<span class='corr'>已</span>方起。臥地證果。後還父家。不被財色所動。為父母說法。次為拘牢婆王。說信如來所說四事故出家。一此世無可依恃。二必趨老。三必無常。四無厭足　十七優婆離經。苦行尼犍。與佛論議。立身罰最重。佛立意業最重。優婆離居士。從尼犍處。欲來難佛。反受佛化。證果斷邪。不聽尼犍入門　十八釋問經。天王先遣五結樂子以琴歌見佛。次來問法。佛為說因思有念。因念有欲。因欲有愛不愛。因愛不愛有慳嫉結。生大苦陰。及說八正道護六根等。天王證初果。發願來生出家　十九善生經。善生居士。奉父遺命。敬禮六方。佛為說離四惡業。四惡行。六非道。四似親。應知四善親及內法六方。謂東為父母。南為師尊。西為妻子。北為婢使。下為友臣。上為沙門梵志　二十商人求財經。先說往古商人。入海墮羅剎國。乃至乘天馬時。若稍念男女情愛。即便墮落。次正說比丘若計根塵陰界是我者。必皆被害　二十一世間經。明如來知苦斷集。證滅修道。自覺覺他。從成道至涅槃。所說皆實　二十二福經。明住昔七年行慈福報。勸人修福　二十三息止道經。謂初學比丘。常應念骨相。青相。腐相。食相。骨鎖相。除欲恚病　二十四至邊經。謂欲盡苦。甘行乞食。而復不修沙門法行。如墨浣墨。如血除血。從冥入冥　二十五喻經。謂無量善法。以不放逸為本。如地。如波水。栴檀。青蓮。須摩。象迹。師王。乃至如如來等。</p>
<p style="margin-left:2em">梵志品第十二　一雨勢經。未生怨遣雨勢大臣。問佛䟦耆國事。佛為說彼國行七不衰法。必當得勝。大臣去後。佛為比丘說七種七不衰及六慰勞法　二傷歌羅經。摩納言齊行有無量福迹。道行唯一福迹。阿難三問而屈服之。佛為說三輪示現法。摩納歸信　三算數目犍連經。此梵志以堂及算法為喻。問佛法中。次第。佛為分別說之。次問何緣有得究竟有不得究竟。佛為說問路喻　四瞿默目犍連經。佛涅槃後。阿難往此田作人所。彼問可有比丘與佛等者。適遇雨勢大臣來到。重復問之。阿難答以無有此人。次說有法可依。及有十德可敬。訶貪。讚四禪。雨勢去。又答三種解脫。無有勝如　五象迹喻經。異學卑盧。為生聞梵志。說象迹喻。以讚於佛。生聞見佛。佛為具足說此法喻。謂從出家護根除蓋成四禪證無漏。方為極大象迹　六聞德經。為生聞說。傳聞誦習差別功德。謂從捨家乃至證滅　七何苦經。答生聞所問在家出家苦樂之事。及饒益天人法。觀善惡知識。如黑白月　八何欲經。生聞梵志。問剎利居士。婦人偷劫梵志沙門。各何欲何行何立何依何訖。佛一一答之　九鬱瘦歌羅經。此梵志向佛說四種奉事。及四種自有財物。佛展轉破之。謂如強與他肉而取其直。次正作虗空慈心洗浴取火等喻。明四姓平等　十阿攝和經。諸梵志自恃其種獨淨。遣阿攝和與佛辯。佛亦為說虗空乃至取火等喻。又說父母驢馬等喻以屈之　十一鸚鵡經。佛為此摩納分別在家出家事。摩納述梵志所施設五法功德。佛折以現知現覺義。彼則瞋恚。佛為說五法障礙。謂欲。恚。身見。戒取。疑。及說諸法從心起　十三鬚閑提經。此異學見佛臥室而起敬。聞佛名而毀訾。見佛說離欲法喻。而出家證果　十三婆羅婆堂經。婆私吒及婆羅婆二人皆梵志種出家。被諸梵志訶責。佛為說劫初漸立四姓事。及說善惡業報無差別　十四須達多經。為此居士說施心差別。非關麤妙之物。次較勝田。從凡夫四人支佛如來。不如作四方僧房。又不若受歸戒修慈心。及作無常觀　十五梵波羅延經。佛答今之梵志。久<span class='corr'>已</span>越梵志法。無復學者　十六黃蘆園經。佛在園中。有百二十歲老梵志。來責佛不敬一切。佛言。若如來起迎請坐者。彼人必當頭破七分。梵志又訶佛無味無怖不入胎。佛言於五欲無味無怖。證四禪三明。故不入胎。梵志乃終身自歸　十七頭那經。為頭那說五種梵志法。如梵。如天。越界。不越界。旃陀羅　十八阿伽羅訶經。此梵志問。梵志經典如何依住。佛言依於人住。展轉問人。稻麥地水風空日月四王乃至大梵。忍辱溫良。忍辱溫良。又依涅槃。涅槃無依　十九阿蘭那經。諸比丘共論人命極少。宜力行善。佛讚印之。并說昔時阿蘭那梵志出家。說無常法。利益無量。即佛往因也　二十梵摩經。梵志梵摩。先遣摩納優多羅觀佛三十二相及觀威儀。優多羅發心出家。次復梵摩自來見佛□觀諸相。信心歸依證那含果。</p>
<p style="margin-left:2em">根本分別品第十三　一分別六界經。佛於陶師屋中。為弗迦羅娑利比丘。說六界聚。六觸處。十八意行。四住處法　二分別六處經。為比丘說六處六更樂。十八意行等。斷彼成就。是無量說法。內三意止。調御一切方法　三分別觀法經。佛略說如是觀。心灑散。不住內。不受而恐怖。如是觀。心不灑散。住內。不受不恐怖。說<span class='corr'>已</span>入室。眾請迦旃延說。謂根著塵。則心灑散。著四禪八定。則不住內。不離五陰則恐怖。反是便不灑散等　四溫泉林夫經。天勸三彌提尊者。受持跋地羅帝偈。尊者問佛。佛說偈曰。慎莫念過去。亦勿願未來。現在所有法。念無有堅強。如是行精進。晝夜無懈怠　五釋中禪室尊經。天問盧夷強耆尊者。尊者問佛。佛說偈釋義　六阿難說經。阿難以偈及義。為比丘說。佛印之　七意行經。佛說八定。八天處等。說滅定為最勝　八狗樓瘦無諍經。佛為比丘。分別諍無諍法　九鸚鵡經。鸚鵡摩納父。轉身為白狗。見佛而吠。佛言。汝不應爾。謂汝從護至吠。狗瞋極臥地。鸚鵡怒而見佛。佛為說其成驗。再來見佛。佛為說業報差別之法　十分別大業經。異學與三彌提論三業義。周那與阿難。以此問佛。佛訶其不善分別。次正說三報受時差別。及臨終業惡念不同。雖天眼。不宜執一非餘。唯佛知其所以然耳。遂說果喻。</p>
<p style="margin-left:2em">心品第十四　一心經。有一比丘問。誰將世間去。誰為染著。誰起自在。佛言。一切唯心。多聞聖弟子。不隨心而心隨多聞。問多聞義。智慧黠慧廣慧義。佛言。順梵行為多聞。知四諦為智慧。能利人為廣慧　二淨彌經。淨彌為王子說梵行得果。有願無願亦有無非有無。佛說[穀-禾+牛]角及乳。稱水及酪。壓沙及麻。取火母乾濕。四喻　三受法經上。現未苦樂四料簡。縱欲。制煩惱。歡喜修行。外道苦行　四受法經下。以苦樂心修十善惡。成四料簡　五行禪經。衰盛知不知。成四料簡　六說經。八定皆有退住進及漏盡　七獵師經。以四種鹿羣。喻沙門梵志。三不退魔境。一能脫之。謂修四禪四無量。四空斷漏　八五支物主經。此物主。先詣異學文祁子處。文祁子立四事為第一義。謂身在作惡。口不惡言。不行邪命。不念惡念。物主以此白佛。佛言。此則嬰孩皆第一義。若多聞聖弟子。應知善戒不善戒。善念不善念。何由生。何由滅。知<span class='corr'>已</span>。具足人正道。乃至正解脫。正智。是名第一義質直沙門　九瞿曇彌經。大愛道以金縷衣供佛。佛令施比丘眾。三勸不從。佛為阿難說。七施眾。十四私施。得大福。并施受淨不淨四料簡　十多界經。阿難作是思惟。一切恐怖及災患等。皆從愚癡生。不從智慧。佛為廣申明之。次問云何名愚癡。云何名智慧。佛言。不知界處因緣是處非處為愚。知者為智。界者。眼等十八。地等六。欲無欲等六。樂苦憂喜捨無明亦為六。覺想行識為四。欲色無色三。色無色滅三。過現未三。妙不妙中三。善惡無記三。學無學俱非三。漏無漏二。為無為二。共二十二界。處者十二處。因緣者十二緣生。是處非處者。若因若果。</p>
<p style="margin-left:2em">雙品第十五　一馬邑經上。說沙門法。須身行清淨口意行清淨。命行清淨。守護諸根。正知出入。斷五葢。成四禪。趨漏盡　二馬邑經下。謂應息貪伺恚伺。乃至邪見。成就四無量心。乃至漏盡　三牛角娑羅林經上。舍梨與阿難等。各說發起此林之法。佛皆讚之。并說不起趺坐。乃至漏盡。是名發起此林　四牛角娑羅林經下。阿那律等三人。在此林中。佛往問之。各言安隱。并說上人之法。佛讚歎之。長鬼天等。展轉讚歎。乃達梵天　五求解經。佛說求解於如來。正知如來法　六說智經。為比丘說。與梵行成立人問答法　七阿夷那經。因異學阿夷那為比丘略說。知法非法。義非義。令學如法如義。諸比丘請阿難廣釋。謂邪見乃至邪智為非法。因此生不善惡法為非義。正見等為法。所生善法為義　八聖道經。正定為一道。有習有助有具共七支。正見最在前。并正解脫正智為十支　九小空經。不念人想。不念村想。不念無事想。乃至不住無想心定　十大空經。因大比丘集加羅差摩精舍。佛為阿難說遠離法。及修內空外空內外空不移動法。又說正知法讚不放逸法。分別煩師煩弟子煩梵行法。又誡弟子不恭敬順行者。名行怨事。反是為慈。</p>
<p style="margin-left:2em">後大品第十六　一迦樓烏陀夷經。烏陀夷念世尊深恩。讚斷過中食。佛印可。以此為小事者為癡蠅　二半梨破羣那經。此比丘與比丘尼數共集會。護過瞋諍。佛呼而誨之。言以信出家。應修無欲如調馬治林。於時非時。等皆習慈悲喜捨。如地不可壞。恒河不可沸。虗空不可畫。治皮無瓦聲。應常念利刀鋸喻。所遊皆安。堪證無學　三跋陀和利經。佛讚一坐食法。䟦陀和利。固辭不堪。夏三月竟復往見佛。佛種種訶之。為說出要。又答苦治不苦治問。說清淨馬喻　四阿濕具經。此比丘與弗那婆修二人不遵佛戒。過中暮食。佛呼而責之。為說苦樂覺及修不修義　五周那經。周那述尼犍諍事於阿難。阿難問佛。佛為說六諍本。七滅法。六慰勞　六優波離經。答問七滅諍等如法不如法事　七調御地經。王童子不信阿夷那和提所說法。阿夷那和提白佛。佛為說山下不見園林喻。及說調野象喻　八癡慧地經。說癡慧各三相。謂思說作也。各受現法三苦樂。惡名治罰惡死為三苦。善名無罪善死為三樂。又有地獄天宮果報　九阿梨吒經。阿梨吒說欲不障道。比丘諫。不改。佛責之。謂法尚應捨。況執非法　十嗏帝經。嗏帝執此識往生不更異。佛責之。因細明十二因緣生滅。</p>
<p style="margin-left:2em">脯利多品第十七　一持齋經。為毗舍法說放牛尼犍齋無福。應持聖八支齋。更修五念。念佛如沐首。念法如浴身。念佛如浣衣。念戒如磨鏡。念天如煉金　二脯利多經。為此居士說八支斷俗事。殺盜婬妄貪恚嫉惱慢。更有八喻言欲之過。離欲得禪。盡漏作證。居士悟道　三羅摩經。於此梵志家。說聖求非聖求。說未成道時。先習二定。次坐樹下。得正覺度五比丘事　四五下分結經。說依道依迹斷結。如入林求實。亦如河度山水　五心穢經。說比丘須拔心中五穢。謂疑佛。疑法。疑戒。疑教。疑梵行者。又須解身中五縛。謂身縛欲縛。說縛聚會縛。昇進縛。次應修五法。謂四如意足。及堪任　六箭毛經上。此異學說瞿曇有五法。令弟子不離。麤衣麤食少食麤臥具。晏坐。佛言。不以此。別有五法。謂無上戒。無上慧。無上知見。及四諦宿命漏盡　七箭毛經下。為此異學。說天眼宿命通事。彼說邪師所說上色。佛展轉以螢火星月日天光等破之。及為說四禪道迹　八鞞摩那修經。亦為此異學破上色邪見。又為說置前事後事。但令正直隨化必知正法。異學悟道出家　九法樂比丘尼經。毗舍法問。尼答。佛印之　十大拘絺羅經。舍利弗問。此尊者答。</p>
<p style="margin-left:2em">例品第十八　一一切智經。佛為波斯匿王說四姓勝如義。阿難與大將論遣退天義。年少與大將互推謬說義。王因多事。讚佛而去　二法莊嚴經。波斯匿信佛種種法而稱述之。王去。佛令比丘受持其說　三鞞訶提經。波斯匿以佛身行問於阿難。阿難具答行不行義。王喜。以衣布施。阿難白佛。佛印可　四第一得經。佛言。一切變易有異法。從人王乃至十一切處多聞聖弟子。總不欲之。況下賤法。唯應廣布八正道耳　五愛生經。梵志兒死。愁憂。佛言愛生苦。梵志不悟。匿王告末利夫人。夫人同佛說。王遣人問。佛廣說。王乃自歸　六八城經。阿難為此居士說十二禪。居士施房及食　七阿那律經上。尊者說四禪及漏盡。為賢死賢命終　八阿那律經下。又說見質直。得聖戒。修念處四無量四空定得漏盡。為不煩熱死。不煩熱命終　九見經。阿難為異學說如來不一向說有常無常等　十箭喻經。童子欲如來說世一向有常等。佛訶責之。說拔毒箭喻　十一例經。佛說欲斷無明別知無明乃至老死者。應修念處正勤如意四禪。根力覺道。十一切處。十無學法。</p>
一心奉請佛說七知經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">即知法知義等。中阿含善法經同本。</p>
一心奉請佛說園生樹經<span class='note-inline'>(拜觀同上)</span><p style="margin-left:2em">宋北印度沙門施護譯。</p>
<p style="margin-left:2em">中阿含晝樹度經同本。</p>
一心奉請佛說鹹水喻經<span class='note-inline'>(拜觀同上)</span><p style="margin-left:2em">失譯人名。附西晉錄。</p>
<p style="margin-left:2em">即中阿含七水喻經。</p>
一心奉請佛說薩鉢多酥哩踰捺野經<span class='note-inline'>(拜觀同上)</span><p style="margin-left:2em">宋中印度沙門法賢譯。</p>
<p style="margin-left:2em">說劫盡七日出時相狀。譬人精進。早求解脫。中阿含七日經同本。</p>
一心奉請佛說一切流攝守因經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">智者見者得流盡。不智者不見者流不盡。及說七種斷流。中阿含漏盡經同本。</p>
一心奉請佛說四諦經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">中阿含分別聖諦經同本。</p>
一心奉請佛說恒水經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">中阿含瞻波經同本。</p>
一心奉請佛說本相倚致經。及佛說緣本致經<span class='note-inline'>(拜觀同上)</span><p style="margin-left:2em">後漢安息國沙門安世高譯。第二失譯人名。附東晉錄。二皆中阿含本際經。</p>
一心奉請佛說輪王七寶經<span class='note-inline'>(拜觀同上)</span><p style="margin-left:2em">宋北印度沙門施護譯。</p>
<p style="margin-left:2em">中阿含七寶經同本。</p>
一心奉請佛說頂生王故事經。及佛說文竭陀王經<span class='note-inline'>(拜觀同上)</span><p style="margin-left:2em">西晉沙門釋法炬譯。第二北凉中天竺沙門曇無讖譯。</p>
<p style="margin-left:2em">二俱中阿含四洲經同本。</p>
一心奉請佛說頻婆娑羅王經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">王來見佛。令優樓頻螺迦葉釋眾疑。即中阿含頻婆娑羅王請佛經。</p>
一心奉請佛說鐵城泥犁經。及佛說閻羅王五天使者經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。第二劉宋沙門釋惠簡譯。</p>
<p style="margin-left:2em">說五使并地獄苦狀。二經皆即中阿含天使經。</p>
一心奉請佛說古來世時經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">阿那律說往劫施支佛飯福報。佛讚歎。并為說未來輪王及彌勒事。以衣施彌勒。令轉施眾僧。即中阿含說本經。</p>
一心奉請大正句王經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">即中阿含蜱肆王經。</p>
一心奉請佛說阿那律八念經<span class='note-inline'>(拜觀同上)</span><p style="margin-left:2em">後漢西域沙門支曜譯。</p>
<p style="margin-left:2em">即中阿含八念經。</p>
一心奉請佛說離睡經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">佛為目連說離睡法。即中阿含長老上尊睡眠經。</p>
一心奉請佛說是法非法經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">時善生慢為非法。不慢是法。即中阿含真人經。</p>
一心奉請佛說求欲經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">即中阿含穢經。</p>
一心奉請佛說受歲經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">即中阿含比丘請經。</p>
一心奉請佛說梵志計水淨經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">即中阿含水淨梵志經。</p>
一心奉請佛說大生義經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">阿難思維緣生。法義甚深。問佛。佛為廣說。逆從老死推上。即中阿含大因經。</p>
一心奉請佛說苦陰經及佛說苦陰因事經<span class='note-inline'>(拜觀同上)</span><p style="margin-left:2em">失譯人名。在後漢錄第二西晉沙門釋法炬譯。</p>
<p style="margin-left:2em">即中阿含苦陰經上下。</p>
一心奉請佛說釋摩男本經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">亦即苦陰經下。</p>
一心奉請佛說樂想經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">說外道計一切為樂。佛不計不樂。即中阿含想經。</p>
一心奉請佛說漏分布經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">說五陰苦集。乃至八正道法。即中阿含達梵行經。</p>
一心奉請佛說阿耨颰經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">說提婆達斷善根。墮地獄。及說如來大人根相。謂善知諸根。即中阿含阿那波經。</p>
一心奉請佛說諸法本經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">說欲為諸法本。即中阿含諸法本經。</p>
一心奉請佛說瞿曇彌記果經<span class='note-inline'>(拜觀同上)</span><p style="margin-left:2em">劉宋沙門釋慧簡譯。</p>
<p style="margin-left:2em">即中阿含瞿曇彌經。</p>
一心奉請佛說瞻婆比丘經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">即中阿含大品瞻波經。</p>
一心奉請佛說伏婬經<span class='note-inline'>(拜觀同上)</span><p style="margin-left:2em">法炬譯。</p>
<p style="margin-left:2em">非法蕩然謂之婬。非必男女身會也。即中阿含大品行欲經。為阿那邠邸居士。分別求財及受用勝劣不同。</p>
一心奉請佛說魔嬈亂經。及佛說弊魔試目連經<span class='note-inline'>(拜觀同上)</span><p style="margin-left:2em">失譯人名。附後漢錄。第二吳月支國優婆塞支謙譯。</p>
<p style="margin-left:2em">二經皆即中阿含降魔經。</p>
一心奉請佛說賴吒和羅經<span class='note-inline'>(拜觀同上)</span><p style="margin-left:2em">支謙譯。</p>
<p style="margin-left:2em">即中阿含賴吒和羅經。</p>
一心奉請佛說護國經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛從俱盧城至覩盧聚落。護國長者子。願樂出家。父母不許。絕食苦求。既出家。十夏依佛。乃還本處。住樹下。為俱盧大王說法。令歸依三寶。亦即賴吒和羅經。</p>
一心奉請佛說帝釋所問經<span class='note-inline'>(拜觀同上)</span><p style="margin-left:2em">宋中印土沙門釋法賢譯。</p>
<p style="margin-left:2em">即中阿含釋問經。</p>
一心奉請佛說善生子經<span class='note-inline'>(拜觀同上)</span><p style="margin-left:2em">西晉沙門支法度譯。</p>
<p style="margin-left:2em">即中阿含長阿含善生經。</p>
一心奉請佛說數經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">即中阿含算數目連經。</p>
一心奉請佛說梵志頞波羅延問種尊經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">即中阿含阿攝和經。</p>
一心奉請三歸五戒慈心厭離功德經<span class='note-inline'>(拜觀同上)</span><p style="margin-left:2em">附東晉錄。</p>
<p style="margin-left:2em">亦即達多經少分。</p>
一心奉請佛說須達經<span class='note-inline'>(拜觀同上)</span><p style="margin-left:2em">蕭齊中天竺沙門求那毗地譯。</p>
<p style="margin-left:2em">即中阿含須達多經。</p>
一心奉請佛說長者施報經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">佛為給孤獨。說過去長者明彌摩羅行大施會因。展轉較量功德。不如歸戒慈心。亦即須達多經。</p>
一心奉請佛為黃竹園老婆羅門說學經<span class='note-inline'>(拜觀同上)</span><p style="margin-left:2em">失譯人名。今附宋錄。</p>
<p style="margin-left:2em">即中阿含黃蘆園經。</p>
一心奉請佛說梵摩喻經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">即中阿含梵摩經。</p>
一心奉請佛說尊上經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">即中阿含釋中禪室尊經。</p>
一心奉請佛說兜調經。及佛說鸚鵡經。分別善惡報應經<span class='note-inline'>(拜觀同上)</span><p style="margin-left:2em">失譯人名。附西晉錄。第二劉宋中天竺沙門求那跋陀羅譯。第三宋中印土沙門天息災譯。</p>
<p style="margin-left:2em">皆即中阿含鸚鵡經。</p>
一心奉請佛說意經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">即中阿含心經。</p>
一心奉請佛說應法經<span class='note-inline'>(拜觀同上)</span><p style="margin-left:2em">竺法護譯。</p>
<p style="margin-left:2em">即中阿含受法經下。</p>
一心奉請佛說分別布施經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">即中阿含瞿曇彌經。</p>
一心奉請佛說息諍因緣經<span class='note-inline'>(拜觀同上)</span><p style="margin-left:2em">施護譯。</p>
<p style="margin-left:2em">即中阿含周那經。</p>
一心奉請佛說泥犁經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">說惡人墮泥犁之苦。亦說五天使者問辭。即中阿含癡慧地經。</p>
一心奉請佛說齋經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">即中阿含持齋經。</p>
一心奉請佛說優婆夷墮舍迦經<span class='note-inline'>(拜觀同上)</span><p style="margin-left:2em">附宋錄。</p>
<p style="margin-left:2em">亦即上經。而五念法稍異。</p>
一心奉請八關齋經<span class='note-inline'>(拜觀同上)</span><p style="margin-left:2em">劉宋居士沮渠京聲譯。</p>
<p style="margin-left:2em">說前五戒皆盡壽。第六齋去。乃一日一夜。與前經大同小異。但無五念法門。</p>
一心奉請八種長養功德經<span class='note-inline'>(拜觀同上)</span><p style="margin-left:2em">宋中印土沙門法護譯。</p>
<p style="margin-left:2em">略明發心受齋戒法。</p>
一心奉請佛說鞞摩肅經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。</p>
<p style="margin-left:2em">即中阿含鞞摩那修經。</p>
一心奉請佛說婆羅門子命終愛念不離經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">即中阿含愛生經。</p>
一心奉請佛說十支居士八城人經<span class='note-inline'>(拜觀同上)</span><p style="margin-left:2em">失譯人名。</p>
<p style="margin-left:2em">即中阿含八城經。</p>
一心奉請佛說邪見經<span class='note-inline'>(拜觀同上)</span><p style="margin-left:2em">失譯人名。今附宋錄。</p>
<p style="margin-left:2em">即中阿含見經。</p>
一心奉請佛說箭喻經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">即中阿含箭喻經。</p>
一心奉請佛說長阿含經<span class='note-inline'>(拜觀同上)</span><p style="margin-left:2em">姚秦罽賓國沙門佛陀耶舍共竺佛念譯第一分初。大本緣經第一。說七佛事　遊行經第二因阿闍世王問伐鄰國事。為比丘說七法六法。歷敘入涅槃分舍利事　典尊經第三。般遮翌子。說梵童為忉利天說過去大典尊臣事。以之問佛。佛為說究竟梵行法　闍尼沙經第四。此云勝結使。乃摩竭國王。命終生四王天。為毗沙門作子。述梵童為諸天所說法。佛即以之酬阿難請。</p>
<p style="margin-left:2em">第二分四姓經第一。為二出家婆羅門。說四姓平等作惡墮落。作善超昇。見諦證道　轉輪聖天修行經第二。誡勅比丘。當自熾然。當自歸依。謂修四念處觀。并說古先聖王治世。末後出家。至第七王。不如法治。漸生惡法。致成減劫。刀兵劫後。漸次修善。倍倍壽增。至八萬歲時。慈氏出世。是故比丘當修善法。則壽命延長。謂四神足顏色增益。具戒品安隱快樂。成四禪財寶豐饒。行四等威力具足。見四諦力能降魔　弊宿經第三。童女迦葉。為弊宿婆羅門種種說法。破其斷見。歸依設會。死得生天　散陀那經第四。此居士往梵志尼俱陀處。梵志段佛。佛至其處。為說苦行淨不淨法。折伏梵志　眾集經第五。佛勅舍利弗說法。因說種種增一之法　十上經第六。佛勅舍利弗說法。因說十上法。謂多成法。修法。覺法。滅法。退法。增法。難解法。生法。知法。證法。各各增一至十。共五百五十法　增一經第七。佛為比丘說。多成法。修法。覺法。滅法證法。皆增一至十　三聚經第八。佛為比丘說三法聚。謂趨惡趣。趨善趣。趨涅槃。各增一至十　大緣方便經第九。為阿難廣說十二因緣甚深義　釋提<span class='corr'>桓</span>因問經第十。為帝釋說。因調有想。因想有欲。有愛憎。有貪嫉。乃至共相傷害　阿㝹夷經第十一。為房伽婆梵志。說善宿比丘事。及說破世見事　善生經第十二。為善生長者子。說離四惡行。禮敬六方佛　清淨經第十三。因周那沙彌。述外道徒眾門諍事。佛為說無諍正法。　自歎喜經第十四。舍利弗向佛師子吼。稱說如來難及之法　大會經第十五。諸天集會。佛為結呪。</p>
<p style="margin-left:2em">第三分阿摩晝經第一。沸伽羅娑羅。遣其弟子阿摩晝觀佛相好。阿摩晝輕慢釋種。佛出其種姓之因。并為說妙法。如大小持戒犍度所明。次令得見相好。還白厥師。師來見佛。觀相設供。為阿摩晝悔過。除白癩病。自復悟道。生不還天　梵動經第二。佛誡比丘。於毀三寶者。不得懷忿。於稱讚者。亦勿歡喜。凡夫寡聞。直讚小緣威儀戒行。唯賢聖弟子。能以甚微妙大法光明讚佛。謂佛善知六十二見本末因緣。知<span class='corr'>已</span>不著而得解脫　種德經第三。種德婆羅門見佛。佛問以婆羅門法。於五法中。以次揀去生誦端正。惟持戒智慧。缺一不可。佛讚印之。并為說比丘戒慧。彼即受三歸五戒　究羅檀頭經第四。佛為此婆羅門說大祀法。及說歸戒慈心出家功德。此婆羅門。即放牛羊等物。受歸戒。供果證果。生不還天　堅固經第五。堅固長者子。三請佛勅弟子現神足。佛言。我但教弟子於空間處。靜默思道。覆德露過。以現神足能起謗故　倮形梵志經第六。為此梵志說。苦行亦有善惡二趣。不皆訶責。但非出要。然唯如來大師子吼。能令人出家成道。此梵志即出家證果　三明經第七。為二梵志弟子。破三明所說梵道虗妄。及為正說梵道　沙門果經第八。為阿闍世。說沙門現在得果。并受其懺　在咤婆樓經第九。破梵志相違論。為說有因緣想生。有因緣想滅　露遮經第十。此婆羅門見佛請佛。尋起惡見。為不應為人說法。佛受供時破之。</p>
<p style="margin-left:2em">第四分世記經第十一　閻浮提洲品第一　鬱單越品第二　轉輪聖王品第三　地獄品第四　龍鳥品第五　阿修倫品第六　四天王品第七　忉利天品第八　三災品第九　戰門品第十　三中劫品第十一　世本緣品第十二。</p>
一心奉請佛說七佛經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">佛在祇園。為比丘說七佛氏族名字。及大弟子等。又廣說毗婆尸佛。降生瑞應。長阿含初大緣經前分同本。</p>
一心奉請毗婆尸佛經<span class='note-inline'>(拜觀同上)</span><p style="margin-left:2em">法天譯。</p>
<p style="margin-left:2em">佛說過去毗婆尸佛。遊觀四門。出家說法。長阿含初大本緣經後分同本。</p>
一心奉請佛般泥洹經。及大般涅槃經。佛說方等泥洹經<span class='note-inline'>(拜觀同上)</span><p style="margin-left:2em">西晉河內沙門白法祖譯。第二東晉平陽沙門釋法顯譯。第三附東晉錄。</p>
<p style="margin-left:2em">因阿闍世王遣雨舍大臣。問伐越祇國事。佛為說七不衰法。大臣去後。為比丘說七七之法。次四痛八戒。乃至受柰女供。展轉遊行。至雙樹間入滅。焚身起塔。結集經典　第二經。佛三語阿難。設得四神足者。欲住壽一劫。皆得隨意。阿難不解勸請。魔來請佛涅槃。佛遂許之。周歷諸處。詔告四眾。於雙樹間。入滅茶毗　前二皆長阿含遊行經同本。第三大同小異。</p>
一心奉請佛說大堅固婆羅門緣起經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">長阿含典尊同本。</p>
一心奉請佛說人仙經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">頻婆娑羅王命終。作毗沙門天王太子。名曰人仙。來說忉利天梵王說法事。長阿含舍闍尼沙經同本。</p>
一心奉請佛說白衣金幢二婆羅門緣起經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">二婆羅門近佛。而恒見佛問法。佛為說世界四姓起因。即出家證果。長阿含初四姓經同本。</p>
一心奉請佛說尼拘陀梵志經<span class='note-inline'>(拜觀同上)</span><p style="margin-left:2em">施護譯。</p>
<p style="margin-left:2em">和合長者。至拘尼陀梵志所。彼方止其世論。長者問之。及言瞿曇慧何能轉。佛往問之。彼則不能答。長阿含散陀那經同本。</p>
一心奉請佛說大集法門經<span class='note-inline'>(拜觀同上)</span><p style="margin-left:2em">施護譯。</p>
<p style="margin-left:2em">佛遊末利城。有末利優婆塞新造一舍。請佛及僧。安止。佛示安臥。舍利子說增一至十法。長阿含眾集經同本。</p>
一心奉請長阿含十報法經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">即十上經五百五十法。</p>
一心奉請佛說人本欲生經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">長阿含大緣方便經同本。</p>
一心奉請佛說尸迦羅越十方禮經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">長阿含善生經同本。</p>
一心奉請信佛功德經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在毗羅園中。舍利弗歎佛種種最勝功德。長阿含自歡喜經同本。</p>
一心奉請佛說大三摩惹經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">佛在迦毗羅林。四梵王各以頌讚。大眾雲集。有大黑神[示*旦]蹲那作惡佛說聲聞法調伏之。長阿含大會經同本。</p>
一心奉請佛說梵志阿颰經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">長阿含阿摩晝經同本。</p>
一心奉請佛說梵網六十二見經<span class='note-inline'>(拜觀同上)</span><p style="margin-left:2em">支謙譯。</p>
<p style="margin-left:2em">長阿含梵動經同本。</p>
一心奉請佛說寂志果經<span class='note-inline'>(拜觀同上)</span><p style="margin-left:2em">東普西域沙門竺曇無蘭譯。</p>
<p style="margin-left:2em">長阿含沙門果經同本。</p>
一心奉請佛說樓炭經<span class='note-inline'>(拜觀同上)</span><p style="margin-left:2em">西晉沙門釋法炬共法立譯。</p>
<p style="margin-left:2em">即長阿含世記經。品稍不同。文亦簡拙。</p>
一心奉請起世經。及起世因本經<span class='note-inline'>(拜觀同上)</span><p style="margin-left:2em">隋北天竺沙門闍那崛多譯。第二達摩笈多等譯。</p>
<p style="margin-left:2em">亦即世記經。而品次稍異。文義俱暢　第二同。</p>
一心奉請襍阿含經<span class='note-inline'>(拜觀同上)</span><p style="margin-left:2em">宋天竺三藏求那䟦陀羅譯。</p>
<p style="margin-left:2em">第一品不出名。然多就五陰廣破愛見　誦六入處品第二。皆就內六入。外六塵及六識六觸六受六想六思六愛等。廣明無常苦空。破於愛見　襍因誦品第三　弟子所說誦品第四　誦道品第五　大約有小半與中阿含增一阿含相同而文順暢　增一說人天果。長破邪見。中明深義。襍明禪法。此四阿含之大略也。</p>
一心奉請別譯襍阿含經。及襍阿含經<span class='note-inline'>(拜觀同上)</span><p style="margin-left:2em">前附秦錄。後附吳魏二錄。</p>
<p style="margin-left:2em">二經皆於大部中撮要。譯出別行。</p>
一心奉請佛說七處三觀經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">出襍阿含第二卷及三十四卷。</p>
一心奉請五蘊皆空經<span class='note-inline'>(拜觀同上)</span><p style="margin-left:2em">唐大薦福寺沙門義淨譯。</p>
<p style="margin-left:2em">初為五比丘說苦空無常義。亦出襍阿含第二卷。</p>
一心奉請佛說聖法印經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">說空無欲無我無常清淨之業。出襍阿含第三卷。</p>
一心奉請佛說法印經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">說三解脫門為聖法印。出襍阿含第三卷。</p>
一心奉請五陰譬喻經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">沫泡燄蕉幻五喻也。出襍阿含第十卷。</p>
一心奉請佛說水沫所漂經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">與上同。</p>
一心奉請佛說不自守意經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">說自守不自守法。出襍阿含第十一卷。</p>
一心奉請佛說滿願子經<span class='note-inline'>(拜觀同上)</span><p style="margin-left:2em">附東晉錄。請略說法而往化惡國。出襍阿含第十三卷。</p>
一心奉請轉法輪經。及佛說三轉法輪經<span class='note-inline'>(拜觀同上)</span><p style="margin-left:2em">後漢安息國沙門安世高譯。第二唐大薦福寺沙門釋義淨譯。</p>
<p style="margin-left:2em">於鹿野樹下手撫飛輪。三轉四諦行法　第二經即最初為五比丘說法　兩經出襍阿含第十五卷。</p>
一心奉請佛說八正道經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">出襍阿含第二十八卷。</p>
一心奉請難提釋經<span class='note-inline'>(拜觀同上)</span><p style="margin-left:2em">西<span class='corr'>晉</span>沙門釋法炬譯。</p>
<p style="margin-left:2em">為此釋說五法六念。出襍阿含第三十卷。</p>
一心奉請佛說馬有三相經。及佛說馬有八態譬人經<span class='note-inline'>(拜觀同上)</span><p style="margin-left:2em">後漢西域沙門支曜譯。二本同。</p>
<p style="margin-left:2em">前經說善。後經說惡。喻惡比丘。出襍阿含第十三卷。</p>
一心奉請佛說戒德香經。及佛說戒香經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。第二宋中印土沙門法賢譯。</p>
<p style="margin-left:2em">說戒香順逆普聞。勝世間諸香。出襍阿含三十八卷。第二經同。</p>
一心奉請佛說相應相可經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">說善惡人各以類相聚。出單卷襍阿含中。</p>
一心奉請本事經<span class='note-inline'>(拜觀同上)</span><p style="margin-left:2em">唐大慈恩寺沙門釋玄奘譯。</p>
<p style="margin-left:2em">一法品第一　無明蓋　貪愛結　一劫身骨　心意染汙墮惡趣　心意清淨昇善趣　皆由自業　意為前導　破僧　僧和　一結斷時餘亦斷。所謂我慢　不放逸　捨貪。捨欲。捨瞋。捨恚。捨癡。捨覆。捨惱。捨忿。捨恨。捨嫉。捨慳。捨嗜。捨慢。捨害。　念佛。念法。念眾。念戒。念施。念文。念休息。念安般。念身。念死　知貪瞋癡覆惱忿。恨嫉慳耽慢害　修慈　外強緣無如善知識　內強緣無如正作意　惠施果報　犯戒報　持戒報　妄語無慚愧有慚愧　最勝有情入　邪見過　正見益　心速疾回轉。</p>
<p style="margin-left:2em">二法門第二　根門不守護飲食不知量　守護知量　惟作罪不修福　唯福無罪　苦樂二速行　二遲　惡戒惡見　善戒善見　作不作各二　法智類智　世間智出世間智　真出家不真出　於惡應了知惡厭背　不淨斷食慈悲斷瞋　有餘涅槃無餘涅槃　有見無有見二纏　隨證有餘或不還果　有慚有愧　靜慮聽法　聖尋求非聖尋求　慚愧　不害尋思永斷尋思　力法二輪　奢摩他毗鉢舍那　慧及解脫　無明慧明為惡善上善　轉無明愛轉於法輪　剃髮乞求二果　二有情墮地獄。一破戒二謗他　父母恩難報　業智無欺誑　父母應供養　財施法施　財祠祀法祠祀　法言宴默　言說宴默各有善惡　思擇力修行力　業壽相隨　短壽長壽行　所緣行相作意行相　生死相乖無間不調伏死調伏死　襍染法清淨法　有見無有見互為冤害　世間正見出世正見。</p>
<p style="margin-left:2em">三法品第三　劣勝解妙勝解有情。三世各相親近　三因三緣。能感後有無明業愛　貪欲耽著受用不見過患三因緣生多過患　三欲天不出生死　三似驢鳴　增上三學　調善戒法慧　無學戒定慧　三種樂事應持淨戒　三種香不如戒香　等子勝子劣子　應修三善根等　三尋思能令退失。一親里二利養三妒勝。又一事業二談話三睡眠　淨信施物福田三法和合現前。生無量福　三不堅易三堅身命財　三無漏根　三有情應親近。一劣二等三勝　老病死三冤賊　施戒修三福業　佛法僧最勝　三大師。一佛二無學三有學　三時諸天集會歡喜。一發心出家二如法持戒三依法證果　三事天勝於人。長壽端嚴快樂。</p>
一心奉請佛本行集經<span class='note-inline'>(拜觀同上)</span><p style="margin-left:2em">隋北天竺沙門闍那崛多譯。</p>
<p style="margin-left:2em">發心供養品　受決定記品　賢劫王種品　託兜率品　府降王宮品　樹下誕生品　從園還城品　相師占看品　私陀問瑞品　姨母養育品　習學枝藝品　遊戲觀囑品　捔術爭婚品　常飾納妃品　空聲勸厭品　出逢老人品　淨飯王夢品　見病人品　路逢死屍品　耶<span class='corr'>輸</span>陀羅夢品　捨宮出家品　剃髮染衣品　車匿等還品　觀諸異道品　王使往還品　問阿羅邏品　答羅摩子品　勸受世利品　精進苦行品　向菩提樹品　魔怖菩薩品　菩薩降魔品　成無上道品　昔興魔競品　二商奉食品　梵天勸請品　轉妙法輪品　耶輸陀因緣品　耶輸陀宿緣品　富樓那出家品　那羅陀出家品　娑毗耶出家品　教化兵將品　迦葉三兄弟品　優波斯那品　布施竹園品　大迦葉因緣品　䟦陀羅夫婦因緣品　舍利目連因緣品　五百比丘因緣品　斷不信人行品　說法儀式品　尸棄佛本生地品　優陀夷品　優波離品　羅睺羅因緣品　難陀出家因緣品　婆提利迦等因緣品　摩尼婁陀品　阿難因緣品　此經。摩訶僧祇師。名為大事。薩婆多師。名為大莊嚴。迦葉維師。名為佛往因緣。曇無德師。名為釋迦牟尼佛本行。尼沙塞師。名為毗尼藏根本。</p>
一心奉請佛說諸佛經<span class='note-inline'>(拜觀同上)</span><p style="margin-left:2em">宋北印度沙門施護譯。</p>
<p style="margin-left:2em">本行經初品同本。</p>
一心奉請過去現在因果經。及修行本起經。太子瑞應本起經。異出菩薩本起經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。第二後漢西域沙門竺大力共康孟譯。第三吳月支國優婆塞支謙譯。第四西晉清信士聶道真譯。</p>
<p style="margin-left:2em">佛於過去普光佛得記。生生行菩薩道。乃至生呪率入胎出胎出家降魔成道。轉法輪。及五比丘。三迦葉。舍利目連大迦葉等事。一一結示往因。中有與仙人論破冥諦非想事　第二興第一同本。三四皆然。</p>
一心奉請中本起經<span class='note-inline'>(拜觀同上)</span><p style="margin-left:2em">後漢西域沙門曇果共康孟詳譯。</p>
<p style="margin-left:2em">一名四部僧始起。出長阿含。</p>
<p style="margin-left:2em">轉法輪品　現變品　化迦葉品　度萍沙王品　舍利弗大目連來學品　還本國品　須達品　本起詃容齋品　瞿曇彌來作比丘尼品　無常品　自愛品　大迦葉始來學品　度奈女品　尼犍問疑品　佛食馬麥品。</p>
一心奉請佛說初分經品<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">即是度三迦葉及舍利目連事。與他經大同小異。</p>
一心奉請佛說興起行經<span class='note-inline'>(拜觀同上)</span><p style="margin-left:2em">後漢康居國沙門康孟詳譯。</p>
<p style="margin-left:2em">一名嚴<span class='corr'>誡</span>宿緣經。</p>
<p style="margin-left:2em">佛在阿耨達池。為舍利弗說宿緣十品　孫陀利　奢彌䟦　頭痛　骨節煩疼　背痛　木槍刺脚　地婆達兜擲石　婆羅門女旃沙謗　食馬麥　苦行。</p>
一心奉請佛說眾許摩訶帝經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在迦毗羅國。釋眾欲聞過去種族之事。佛勅目連說之。次敘摩耶及摩賀摩耶生緣。次敘降生因緣。阿私陀占相因緣。童子時學書學射等緣。耶輸陀羅等三夫人緣。出家因緣。成道因緣。初受商主布薩婆梨迦食石鉢因緣。度五比丘因緣。度耶舍因緣。度彼四友因緣。度難那及長女作近事因緣。度三迦葉波因緣。受民彌娑羅王請因緣。給孤長者請佛因緣。舍利弗議論降伏外道因緣。立祇園名因緣。化迦羅城因緣。鄔波梨出家為上座。眾釋禮足。并說其往昔因緣。</p>
一心奉請佛垂般涅槃略說教誡經<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什譯。</p>
<p style="margin-left:2em">囑諸比丘以戒為師。離諸惡法。對治尊苦及諸煩惱。勤修出世大人功德。所謂無求知足遠離精進不忘禪定智慧。及不戲論。蓋是最後了寧也。</p>
一心奉請佛臨涅槃記法住經。及佛說當來變經<span class='note-inline'>(拜觀同上)</span><p style="margin-left:2em">唐大慈恩寺沙門釋玄奘譯。第二西晉月支國沙門竺法護譯。</p>
<p style="margin-left:2em">說從初百年乃至第十百年事。第二說當來壞法增一至五事。示修持之要。</p>
一心奉請佛說法滅盡經<span class='note-inline'>(拜觀同上)</span><p style="margin-left:2em">增祐附劉宋錄。</p>
<p style="margin-left:2em">佛在拘夷那竭國。當般涅槃。默無所說。光明不現。阿難三問。佛為說末世眾魔比丘不如法事。乃至袈裟變白。</p>
一心奉請般涅槃後灌臘經<span class='note-inline'>(拜觀同上)</span><p style="margin-left:2em">同上。</p>
<p style="margin-left:2em">預問四月八日。七月十五日。浴佛陳供之法。佛誡不得口許而負其物。此物眾僧應分。或施貧窮孤老。</p>
一心奉請佛滅度後棺斂葬送經<span class='note-inline'>(拜觀同上)</span><p style="margin-left:2em">附西晉錄。</p>
<p style="margin-left:2em">阿難請問茶毗之法。佛言如輪王。又懸記千年後鉢顯神變事。</p>
一心奉請迦葉赴佛般涅槃經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">迦葉趨赴涅槃。悲哀說偈。</p>
一心奉請佛入涅槃密跡金剛力士哀戀經<span class='note-inline'>(拜觀同上)</span><p style="margin-left:2em">失譯人名。力士哀戀帝釋慰止。</p>
一心奉請正法念處經<span class='note-inline'>(拜觀同上)</span><p style="margin-left:2em">元魏中天竺婆羅門瞿曇般若流支譯。</p>
<p style="margin-left:2em">十善業道品第一。因外道說佛法與彼無別。新學比丘不能答。告舍利弗。舍利弗令問佛。佛為具說十不善果報差別。及說十善世出世果　生死品第二。比丘應觀生死過患。修十地　地獄品第三。十惡感種種報。能觀察乃至得十三地　餓鬼品第四。三十六種餓鬼差別。觀察得十五地　畜生品第五。說畜生品類差別最多。兼說修羅與天門戰事。觀察得十七地　觀天品第六。觀察四天及三十三天。得十八地。又觀夜摩天有三十二處。隨業受果。樂盡苦生。有夜摩天王。及鵞王孔雀王諸天鳥等。說種種訶放逸法　身念處品第七。說內身觀。四大調與不調。戶蟲行業。諸風乍用等。作外身觀。四洲眾生。苦樂因果。生死不斷觀<span class='corr'>已</span>厭離。</p>
一心奉請妙法聖念處經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">說十善及厭離行。訶酒過。及十惡。讚歎護戒。及說天上諸偈。大意同上經。</p>
一心奉請佛說生經<span class='note-inline'>(拜觀同上)</span><p style="margin-left:2em">西<span class='corr'>晉</span>月支國沙門竺法護譯。</p>
<p style="margin-left:2em">一那賴經。佛昔為仙人。名那賴。此云無樂。說法。令方迹王斷愛。今復說法。令比丘斷欲想。證果　二分衛比丘經。說此比丘昔為鼈時。亦曾繫意獼猴。而不遂所願　三和難經。說和難釋子輙度人。昔時亦曾受博掩子所欺　四邪業自活經。亦說和難往事　五是我所經。說慳鄙長者曾為鳥。名我所　六野鷄經。說野貓巧誘野雞因緣。貓即旃遮比丘。雞即佛是　七前世諍女經。說調達最初結怨之事　八墮珠著海中經。說佛昔時抒海事　九旃闍摩暴志謗佛經。說尼謗佛夙緣　十鼈獼猴經。亦說暴志昔為鼈婦。調達為鼈。佛為獼猴　十一五仙人經。說一仙人侍四仙人事。四仙人即前後四佛。梵志即調達　十二舅甥經。亦佛及舍利弗調達往事　十三閑居經。為梵志說出家間居行　十四舍利弗般涅槃經。說尊者雖滅。五分法身不滅。人宜自求歸依。歸於法地。歸命於法。不處他地。不歸餘人　十五子命過經。為喪子墮憂者說法。令悟無常　十六比丘各言志經。與中阿含牛角娑羅林經上同　十七迦旃延說無常經　十八和利長者問事經。佛問長者四大諸法。長者具答　十九心總持經。說大乘法而有呪　二十護諸比丘呪經　二十一吉祥呪經　二十二總持經。大似華嚴經中略出少許　二十三所欣釋經。說所欣釋今昔粗獷事　二十四國王五人經。說舍利弗阿那律阿難輸輪及佛往因與今事同　二十五蠱狐烏經。說調達與拘迦利。昔為狐烏。互相謬歎。今亦復然　二十六比丘疾病經。即佛躬看病比丘事　二十七審裸形子經。外道遣人覓佛短。反受佛化。得見道迹。因說夙事　二十八腹使經。阿難勸匿王。於饑世供佛及僧。佛說其往因。曾以腹使之語。利益眾人　二十九弟子命過經。有弟子命過生天。見佛得道。其師憶之。佛為安穩說法。并說昔時仙人愛小象緣　三十水牛經。說昔時水牛王忍獼猴辱。而梵志殺此獼猴。今外道亦然　三十一兔王經。說兔王捨身奉仙人事。仙人錠光也。兔王釋迦也　三十二無懼經。說昔人行道。死時無懼。得生內院　三十三五百幼童經。童子行善。遇水厄。生內院　三十四毒草經。說大林毒草喻。勸人勤去三毒　三十五鼈喻經。喻三界無安　三十六菩薩曾為鼈王經。說鼈王忍苦不害商人事　三十七毒喻經。說子息不宜行毒以為喻。喻人宜去三毒。修六度　三十八誨子經。說母善誨子事。歎後世人子。有從不從　三十九負為牛者經。說佛救牛因緣　四十光華梵志經。說維衛佛時梵志。即今佛。眷屬即今眾會　四十一雙悔喻經。居士出家。後又變悔。樹神現尼身以覺悟之。乃證道　四十二馬喻經。馬能調良則受快樂。佛調眾生。亦復如是　四十三比丘尼現變經。二尼現變。化度惡人　四十四孤獨經。說昔時孤獨人能作福。有子反受其累。以喻迷心而生五陰六衰之患　四十五梵志經。佛為梵志一家說法。令各得益因。說昔時亦爾　四十六君臣經。說調達昔為王。佛為大臣　四十七拘薩國烏王經。說四將意為四烏事　四十八蜜具經。授梵志施蜜者緣覺記。并說其往因　四十九襍讚經。有比丘尼子出家。不順道法。父母誡勅不聽。後遇大苦。佛說其為烏時。亦曾如是遭報　五十草驢馳經。比丘妄授客比丘籌。後取衣鉢辱主乃去。佛說草驢馳梵志往因　五十一孔雀經。說往時孔雀。令烏無光。令佛令外道失彩　五十二仙人撥劫經。即往古仙人觸女失通事　五十三清信士阿夷扇持父子經。父不喜其子。子他出後。方思之。喚不肯歸。佛因說昔時獼猴師事　五十四夫婦經。夫不喜其妻。妻出家證果。後方喚之。佛因說其夙緣　五十五譬喻經。昔比丘化油供佛事。比丘即然燈。老母施油即釋迦。又大魚救荒事。又首達謗惟先墮獄事。首達即釋迦。惟先即彌陀。又梵志儒童爭座成冤事。梵志即調達。儒童即釋迦。梵志發惡願<span class='corr'>已</span>。大修功德。乃得世世與佛相值。又說驢隨馬則似馬。隨驢則依然驢也。又說盜天像頭。稱南無佛即取去。人方知天不如佛。又狗伏牀下聽經。得為比丘尼證果。又說貧人得天帝瓶。墮地破之。則無用。喻精進不可少懈怠也。</p>
<p style="margin-left:2em">此經中襍有大乘法。</p>
一心奉請佛說義足經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">桀貪第一　優填王第二　須陀利第三。殺女謗佛事　摩竭梵第四　鏡面王第五。盲人摸象喻　老少俱死第六　彌勒難第七　勇亂梵志第八　摩因提女第九　異學捔飛第十　猛觀梵志第十一　法觀梵志第十二　兜勒梵志第十三　蓮華色比丘尼第十四。佛從忉利天來事　子父共會第十五。佛與父王相見。令證果事　惟樓勒太子第十六。即瑠璃害釋種事　十六經皆有義足偈。故名。</p>
一心奉請佛說大安般守意經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">佛在越祇國含羈瘦國說。</p>
一心奉請禪祕要法經<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什釋。</p>
<p style="margin-left:2em">先為迦絺那難陀說。繫念觀左脚大指法。次為大眾說。第一繫念額上。第二白骨。三津膩慚愧。四肨脹膿血及易想。五薄皮。六厚皮蟲聚。七極赤淤泥濁水洗皮襍想。八新死。九具身。十節節解。十一白骨流光。十二四大。亦名八十八使境界。十三結使根本。十四易觀。地大觀。又觀外四大。十五四大觀。十六亦然。十七身念處觀。十八一門觀。具見七佛等。十九觀佛三昧。亦名灌頂法。二十數息。為禪難提比丘說。二十一煖法觀。為槃直迦說。二十二觀頂法。二十三觀助頂法方便。二十四火大觀。二十五火滅觀。二十六正觀。得須陀洹道。二十七真無我觀。滅水大想。向斯陀含。二十八缺。二十九水大觀。得斯含。三十風大觀。成阿那含。次為阿祗達說往昔因緣。教修慈心。及說賢聖空相應心境界。分別十一切入相。阿難請問經名。并示四法。</p>
一心奉請治禪病祕要經<span class='note-inline'>(拜觀同上)</span><p style="margin-left:2em">北涼安陽侯沮渠京聲譯。</p>
<p style="margin-left:2em">治阿練若亂心病七十二種法。尊者舍利弗所玄門。出襍阿含阿練若襍事中　治噎法　治行者貪婬患法　治利養瘡法　治犯戒法。念七佛。念三十五佛。念諸菩薩。念大乘心。觀於空法。想佛捉水灌頂。復想墮獄。念三寶名。蒙光救㧞。然後八百日苦役。七日觀白毫相。又教作毒蛇觀。更作苦沒更觀一佛。更修不淨觀成。又誦戒經八百徧。然後復淨　治樂音樂法　治好歌唄偈讚法　治水大猛盛因是得下法　治因火大頭痛眼痛耳聾法　治入地三昧見不祥事驚怖失心法　治風大法　初學坐者鬼魅所著不安不得定治之之法。尊者阿難所問。</p>
<p style="margin-left:2em">此雖阿含部出。而多大乘法要。</p>
一心奉請陰持入經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">說五陰六入等法相。及說三十七品等。</p>
一心奉請五百弟子自說本起經<span class='note-inline'>(拜觀同上)</span><p style="margin-left:2em">西晉月支國沙門竺法譯。</p>
<p style="margin-left:2em">前二十九品。諸弟子各說本因。第三十品。佛說九惱本因。</p>
一心奉請佛說光明童子因緣經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">王舍城善賢長者妻懷姙。長者問佛。佛記其生男受天福出家證果。長者誤信外道語。以毒藥摩妻腹。妻死焚之。佛與大眾往視。子從火中坐蓮華生。佛命頻婆娑羅王取以為子。後仍歸長者家。能辨白㲲新舊。受天福樂。畏阿闍世。遂求出家證果。佛為比丘說其夙因。</p>
一心奉請摩登伽經。及舍頭諫經。摩鄧女經。摩鄧女解形中六事經<span class='note-inline'>(拜觀同上)</span><p style="margin-left:2em">吳天竺沙門竺律炎共支謙譯。第二竺法護譯。第三安世高譯。第四附東晉錄。</p>
<p style="margin-left:2em">度性女品第一。說一呪護阿難。又說六句神呪　明往緣品第二。帝勝伽欲聘蓮華實女為息　示真實品第三。破五祠邪。示真菩提法　眾相問品第四。帝勝伽說三章二十一句呪。三章八句呪　說星圖品第五。說二十八宿事　觀災祥品第六。說人生所逢星紀善惡之相。說月在眾星所應為事。及地動　明時分別品第七。說四時晝夜長短等法。及出古今夙習因緣。</p>
<p style="margin-left:2em">舍頭諫此云虎直。阿難昔名也。即摩登伽經異出。第三經為此女說。眼鼻口耳聲步不淨而　證果。第四同。兩經皆摩登伽經第一品異出。</p>
一心奉請佛說柰女耆域因緣經。及佛說柰女耆婆經<span class='note-inline'>(拜觀同上)</span><p style="margin-left:2em">後漢安息國沙門安世高譯。二經同。</p>
<p style="margin-left:2em">說柰女生柰樹上。後與萍沙王生耆域。為世名醫治種種奇病。并出往因。</p>
一心奉請佛說福力太子因緣經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">阿難聞二百億。阿尼樓陀。舍利子。各言色相。精進工巧。智慧行業。多獲義利。以問世尊。佛言。慧為最勝。福為極勝。即說往時眼力王四王及最後一子事。</p>
一心奉請佛說業報差別經<span class='note-inline'>(拜觀同上)</span><p style="margin-left:2em">隋洋川郡守瞿曇法智譯。</p>
<p style="margin-left:2em">佛在祗園。為力提耶子首迦長者說。眾生隨自業轉。明一切業各有十種。</p>
一心奉請佛說輪轉五道罪福報應經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。</p>
<p style="margin-left:2em">佛在迦維羅大樹下。說罪福報應。</p>
一心奉請佛說十八泥犁經<span class='note-inline'>(拜觀同上)</span><p style="margin-left:2em">後漢安息國沙門安世高譯說諸獄受苦。及壽命長遠。</p>
一心奉請襍藏經。及鬼問目連經。餓鬼報應經<span class='note-inline'>(拜觀同上)</span><p style="margin-left:2em">東晉平陽沙門釋法顯譯。第二安世高譯。第三附東晉錄。</p>
<p style="margin-left:2em">前半鬼問目連答。後半有多種因果。及現在國王出家等種種緣。又一華獻佛。羅漢及彌勒。亦不知其果報邊際。俟成佛乃知之　第二出襍藏經。第三略同。稍多於第二。</p>
一心奉請佛說十二品生死經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。</p>
<p style="margin-left:2em">從聖至凡。生死有十二品不同。以勸誡人。</p>
一心奉請佛說淨意優婆塞所問經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">佛在祇園。淨意來問長壽短壽。乃至愚癡智慧八種因緣。佛具答之。</p>
一心奉請無垢優婆夷問經<span class='note-inline'>(拜觀同上)</span><p style="margin-left:2em">元魏中天竺婆羅門瞿曇般若流支譯。</p>
<p style="margin-left:2em">答埽佛塔地。乃至禪四梵行歸戒功德差別。并現舌相以決其疑。</p>
一心奉請阿難問事佛吉凶經。及慢法經。阿難分別經<span class='note-inline'>(拜觀同上)</span><p style="margin-left:2em">後漢安息國沙門安世高譯。第二法炬譯。第三聖堅譯。</p>
<p style="margin-left:2em">佛答以持戒敬信得吉。犯毀輕慢得凶。復問答惡意向師向善人二種惡報。復問答末世俗弟子理生之事。阿難重頌。請佛住世。二三皆同本。</p>
一心奉請佛說分別善惡所起經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">明十善十惡果報。中明飲酒三十六失。後有偈。頌善惡二報。</p>
一心奉請佛說較量壽命經<span class='note-inline'>(拜觀同上)</span><p style="margin-left:2em">宋中印土沙門天息灾譯。</p>
<p style="margin-left:2em">說娑婆一切壽命長短之數。</p>
一心奉請十二緣生祥瑞經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">以十二月一日。各從一有支算起。斷種種吉凶事。後說十二生肖。</p>
一心奉請佛說處處經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">似律中襍襍因緣。</p>
一心奉請天請問經<span class='note-inline'>(拜觀同上)</span><p style="margin-left:2em">唐大慈恩寺沙門釋玄奘譯。</p>
<p style="margin-left:2em">說福非火所燒。少欲最安樂等。共九問九答皆切於開示眾生者。</p>
一心奉請佛說分別緣生經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">佛初成道。思念世間苦樂諸法。無有能了知者。梵王便求證成。佛更為梵王說十二緣生法。</p>
一心奉請嗟韈曩法天子受三歸依獲免惡道經<span class='note-inline'>(拜觀同上)</span><p style="margin-left:2em">法天譯。</p>
<p style="margin-left:2em">天子應墮猪身。帝釋教以三歸。乃生兜率陀天。</p>
一心奉請佛說出家功德經<span class='note-inline'>(拜觀同上)</span><p style="margin-left:2em">失譯人名。附三秦錄。</p>
<p style="margin-left:2em">佛聞鞞羅羨那王子樂音。記彼七日命終。阿難勸令一日一夜出家。命終之後。七返生六欲天。當得辟支佛道。阿難因問放人出家障人出家罪福。佛答之。</p>
一心奉請佛說大迦葉本經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">佛為迦葉說制心法。</p>
一心奉請佛說龍王兄弟經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">即目連降伏二龍事。</p>
一心奉請佛說羅云忍辱經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">因羅云受打。佛乃廣讚忍辱。</p>
一心奉請佛說梵摩難國王經<span class='note-inline'>(拜觀同上)</span><p style="margin-left:2em">失譯人名。附西晉錄。</p>
<p style="margin-left:2em">王子均鄰儒出家證果。為父說法。亦證初果。佛因勅眾僧臨飯時。說僧跋。僧䟦者。眾僧飯皆悉平等。</p>
一心奉請佛說普達王經<span class='note-inline'>(拜觀同上)</span><p style="margin-left:2em">失譯人名。附西晉錄。</p>
<p style="margin-left:2em">夫延國王禮沙門足。諸臣諫。王命覔一切頭賣之。唯人頭無人買。因明死後之頭無用。不若生前用種佛因。遂請佛來說法。佛說其夙因。</p>
一心奉請佛說末羅王經<span class='note-inline'>(拜觀同上)</span><p style="margin-left:2em">劉宋居士沮渠京聲譯。</p>
<p style="margin-left:2em">為移石人說四力。精進力。忍辱力。布施力。父母力。又生老病死為四力。</p>
一心奉請佛說摩達國王經<span class='note-inline'>(拜觀同上)</span><p style="margin-left:2em">沮渠京聲譯。</p>
<p style="margin-left:2em">羅漢比丘。以宿業。為王養官馬。七日後。現神通。化王歸佛。證初果。</p>
一心奉請佛說旃陀越國王經<span class='note-inline'>(拜觀同上)</span><p style="margin-left:2em">沮渠京聲譯。</p>
<p style="margin-left:2em">王小夫人孕。大夫人以金賂婆羅門。讚殺理之。兒於塚中得生。其母半身不朽。飲乳三年。至六歲時。佛度出家。證阿羅漢。乃以神通化其父王。令歸三寶。佛因具說夙緣。無數人聞之得道。</p>
一心奉請萍沙王五願經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">先敘萍沙王五願。後敘弗迦沙王出家。宿窯家。佛夜為說法。證三果。次日命終。</p>
一心奉請佛說五王經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">五王共相友善。四王各說世樂。惟普安王說出世樂。因引四王見佛。佛為說世間八苦。遂同出家修道。</p>
一心奉請犍陀國王經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">婆羅門譖殺毀樹者。牛不害折角者。王乃從此信佛。佛因說其往因。</p>
一心奉請未生怨經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">說瓶沙王受害事。</p>
一心奉請瑠璃王經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">說滅釋種墮地獄始末。</p>
一心奉請阿闍世王問五逆經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">預記王當一墮獄即出。二十劫不墮三惡道。最後成辟支佛。名無穢。</p>
一心奉請佛說解憂經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">先有偈讚偈述。次長行。乃佛在祗園。為比丘說。一切無常。應求解脫。</p>
一心奉請佛說無上處經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">即指三寶為三無上處。</p>
一心奉請佛說無常經<span class='note-inline'>(拜觀同上)</span><p style="margin-left:2em">唐大薦福寺沙門釋義淨譯。</p>
<p style="margin-left:2em">說老病死三法不可愛。後附五言頌十二首。七言頌四首。并臨終方訣二紙。</p>
一心奉請佛說信解智力經<span class='note-inline'>(拜觀同上)</span><p style="margin-left:2em">宋中印土沙門釋法賢譯。</p>
<p style="margin-left:2em">說佛五力十力。</p>
一心奉請佛說四無所畏經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">佛在祇園。說四無畏。及八大眾中無畏。</p>
一心奉請佛說四品法門經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在祇園。阿難請問世間所有驚怖等事。愚人所有。智者即無。佛言。愚人不了界法。不了處法。不了緣起法。不了處非處法。智人了之。</p>
一心奉請佛說法乘義決定經<span class='note-inline'>(拜觀同上)</span><p style="margin-left:2em">宋西夏沙門金總持等譯。</p>
<p style="margin-left:2em">佛在祗園。甚深勇猛比丘。問鹿苑所說法決定義。佛為說五蘊。五取。十二處。十八界。十二緣生。四聖諦。二十二根。五三摩地。四禪。四無色定。四無量心。四三摩地。四念處。四正斷。四神足。五根。五力。七覺支。八聖道。十六心念。四果。十力。四無所畏。四無礙辯。十八不共法。三十二相。及行所感入八十種好。</p>
一心奉請佛說決定義經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在祇園。為諸比丘說五蘊。五取蘊。十八界。十二處。十二緣生。四聖諦。二十二根。如來十力。四無所畏。四禪定。四無色定。四無量行。四無礙智。四三摩地想。及三十七品。</p>
一心奉請佛說廣義法門經。及佛說普法義經<span class='note-inline'>(拜觀同上)</span><p style="margin-left:2em">陳優禪尼國沙門真諦譯。出中阿含一品。第二安世高譯。</p>
<p style="margin-left:2em">舍利弗為比丘說。十二離難隨順道時。當為如理而說。聽法之人具十六相。心得清淨。十法成熟般若。十相應法。十四違障不淨想。六障無常苦想。十一障生光明想。三多恩德。十四於不淨觀多恩德。二十勤修障。十一於伏滅障多恩德。二十多恩德。二十二時處當觀。七相能滿。二十種行。未得道者。當為恐意。二十種行速得依住。十一障礙法為難。十勝智。十三喜樂依止法。依四法行。令五法滿。能滅八<span class='corr'>刺</span>。得無學十法　第二同。</p>
一心奉請佛說海八德經。及佛說法海經<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什譯。第二法炬譯。</p>
<p style="margin-left:2em">因牽犯戒者出。為眾說八法如大海　第二同。</p>
一心奉請佛說身毛喜豎實<span class='note-inline'>(拜觀同上)</span><p style="margin-left:2em">宋譯經院沙門惟淨等譯。</p>
<p style="margin-left:2em">善星捨離佛法。以多種緣。謗佛法僧。舍利子聞之白佛。佛為廣說佛法。所謂九次第定。十力四無畏等。及說樹下證果之相。龍護尊者請名奉持。</p>
一心奉請黑氏梵志經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">閻羅王聽梵志說法。悲其七日當死。死當墮落。梵志懼而見佛證果。</p>
一心奉請長爪梵志請問經<span class='note-inline'>(拜觀同上)</span><p style="margin-left:2em">唐大薦福寺沙門釋義淨譯。</p>
<p style="margin-left:2em">佛為梵志。說八支戒所獲佛身果報。梵志遂受八支齋戒。</p>
一心奉請佛說婦人遇辜經<span class='note-inline'>(拜觀同上)</span><p style="margin-left:2em">乞伏秦沙門釋聖堅譯。</p>
<p style="margin-left:2em">婦人親戚。一時亡絕。見佛得道。</p>
一心奉請須摩提長者經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">一名會諸佛前。一名如來所說示現眾生　長者子死痛苦。佛說一切法無常。以開喻之。</p>
一心奉請佛說盧至長者因緣經<span class='note-inline'>(拜觀同上)</span><p style="margin-left:2em">失譯人名。今附東晉錄。</p>
<p style="margin-left:2em">長者生平最慳。節會日。飲醉自歌。帝釋化作相似人以惱亂之。令見佛證果。</p>
一心奉請佛說耶祇經<span class='note-inline'>(拜觀同上)</span><p style="margin-left:2em">劉宋居士沮渠京聲譯。</p>
<p style="margin-left:2em">迦奈國婆羅耶祇。捨外道歸佛。受五戒不能持。向佛還戒。佛默不答。有五鬼神來競害之。佛放光救令得蘇。懺悔更受戒。即得初果。仍出家證四果。</p>
一心奉請佛說貧窮老公經<span class='note-inline'>(拜觀同上)</span><p style="margin-left:2em">劉宋沙門釋慧簡譯。</p>
<p style="margin-left:2em">年百二十。貧窮。欲來見佛。梵釋斷之。佛令阿難喚來。說其夙因出家證果。</p>
一心奉請佛為阿支羅迦葉說自他作苦經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">為說苦非自作他作共作無因作。見諦得道。牛觸死入滅。</p>
一心奉請佛說長者音悅經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">長者得四吉祥。佛往歎之。令其植福。後得四不吉祥。尼揵往歎。乃得痛打。佛因說其夙緣。</p>
一心奉請佛說鬼子母經<span class='note-inline'>(拜觀同上)</span><p style="margin-left:2em">失譯人名。附西晉錄。鬼子母喜盜食人間兒子。佛令比丘取其多子藏之。化令見佛受法。立願保護世間。</p>
一心奉請佛說孫多耶致經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">梵志自謂日三浴。飲水噉果。行勝沙門。佛為說二十一惡行。不得受好衣食。及說洗心垢法。彼即出家得道。</p>
一心奉請佛說八師經<span class='note-inline'>(拜觀同上)</span><p style="margin-left:2em">譯人同上。</p>
<p style="margin-left:2em">梵志邪旬謂佛何師。佛以八師答之。殺盜婬妄酒老病死。</p>
一心奉請佛說九橫經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">一不應飯為飯。乃至九可避不避。皆招橫死。慧人當識當避。</p>
一心奉請佛說沙曷比丘功德經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">即莎伽陀比丘也。佛讚說其降龍功德。非實醉。似大乘發迹顯本之意。</p>
一心奉請佛說得道梯隥錫杖經<span class='note-inline'>(拜觀同上)</span><p style="margin-left:2em">失譯人名。附東晉錄。後有佛說持錫杖法。</p>
<p style="margin-left:2em">此與律制錫杖迥異。</p>
一心奉請佛說呵雕那含經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">佛讚此優婆塞有八事不欲人知。</p>
一心奉請佛說燈指因緣經<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什譯。</p>
<p style="margin-left:2em">謂長者子燈指。先富中貧。後又大富。皆由宿因。</p>
一心奉請佛說五無返復經<span class='note-inline'>(拜觀同上)</span><p style="margin-left:2em">劉宋居士沮渠京聲譯。又有竹堂講主校本。與梵本文義稍異同。</p>
<p style="margin-left:2em">羅閱祇梵志。遊學舍衛國。見耕者子死。而父不哭。乃至舉家不哭。問佛決疑。</p>
一心奉請長者子懊惱三處經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">說長者子。於天中人中龍中。一時令三時哭泣。</p>
一心奉請五母子經。及沙彌羅經<span class='note-inline'>(拜觀同上)</span><p style="margin-left:2em">吳月支國優婆塞支謙譯。第二失譯人名。安公云關中異經。</p>
<p style="margin-left:2em">沙彌憶五世令母哭事而笑　第二同。</p>
一心奉請佛說旃檀樹經<span class='note-inline'>(拜觀同上)</span><p style="margin-left:2em">失譯人名。附漢錄。</p>
<p style="margin-left:2em">窮人依旃檀樹神得活。後報王伐此樹。身死樹下。佛微笑放光。說其夙因。</p>
一心奉請佛說佛大僧大經<span class='note-inline'>(拜觀同上)</span><p style="margin-left:2em">劉宋居士沮渠京聲譯。</p>
<p style="margin-left:2em">王舍有富者。名為厲。求生二子。一名佛大一名僧大。僧大出家。佛大貪其弟婦。弟婦不從。佛大遣賊往殺僧大。僧大臨死。截四肢。得四果。弟婦哭死得生天。佛大遂墮地獄。</p>
一心奉請阿鳩留經<span class='note-inline'>(拜觀同上)</span><p style="margin-left:2em">後漢失譯人名。出僧祐錄古典經。</p>
<p style="margin-left:2em">賈客阿鳩留。不信後世。於曠野樹下。得遇豪薜茘。乃深信因果。勤行布施。後得生天。然不如施迦葉者。</p>
一心奉請佛頞多和多耆經<span class='note-inline'>(拜觀同上)</span><p style="margin-left:2em">失譯人名。附西晉錄。栴檀調佛天。啟請。佛為諸弟子說布施八事。及愚人不知布施。有十因緣。</p>
一心奉請佛說越難經<span class='note-inline'>(拜觀同上)</span><p style="margin-left:2em">西晉清信士聶承遠譯。</p>
<p style="margin-left:2em">越難長者大富而慳。死作盲乞兒。乞食至其家。為子所打。佛因之說偈。</p>
一心奉請佛說摩訶迦葉度貧母經<span class='note-inline'>(拜觀同上)</span><p style="margin-left:2em">劉宋中天竺沙門求那䟦陀羅譯。</p>
<p style="margin-left:2em">迦葉度最貧母生天。天帝釋化作貧人以供迦葉。</p>
一心奉請佛說布施經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在給孤獨園。說三十七種布施感果不同。并為國王。說布施及十善法。</p>
一心奉請佛說五大施經<span class='note-inline'>(拜觀同上)</span><p style="margin-left:2em">宋北印土沙門施護等譯。</p>
<p style="margin-left:2em">能持五戒。是謂五種大施。</p>
一心奉請佛說四天王經<span class='note-inline'>(拜觀同上)</span><p style="margin-left:2em">劉宋枳園寺沙門釋智嚴共寶雲譯。</p>
<p style="margin-left:2em">說六齋日。四王下巡人間善惡而生喜慼。</p>
一心奉請佛說出家緣經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">為難提優婆塞說犯五戒過。前四事各十惡。飲酒三十五惡。</p>
一心奉請孝子經<span class='note-inline'>(拜觀同上)</span><p style="margin-left:2em">失譯人名。</p>
<p style="margin-left:2em">明供養不若勸親為善去惡。</p>
一心奉請佛說進學經<span class='note-inline'>(拜觀同上)</span><p style="margin-left:2em">劉宋居士沮渠京聲譯。</p>
<p style="margin-left:2em">一孝順。二仁慈。三惠施。四捨俗。又聖默然及聖說法。又財法二施。法施為最。</p>
一心奉請佛說賢者五福經<span class='note-inline'>(拜觀同上)</span><p style="margin-left:2em">西晉河內沙門白法祖譯。</p>
<p style="margin-left:2em">明說法得五種福。一長壽。二大富。三端正。四名聞。五聰智。并出其因。</p>
一心奉請佛說解夏經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛向舍利弗等。問三業可忍。舍利弗亦向佛求可忍。并為五百比丘求可忍。尊者嚩儗舍說伽陀讚。</p>
一心奉請佛說蟻喻經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">佛放光。告比丘。有蟻聚。夜出煙。晝然火。婆羅門見之。乃曰。有執利刀者。必能破之。復見龜見諸蟲等。皆作是言。最後見一龍。托一比丘問我。我為彼言。蟻聚是五蘊。煙即尋伺。火即身語二業。龜即五障染法。蟲等即是慳嫉五欲無明疑惑我慢。龍比羅漢。婆羅門者比如來。刀者智慧。破者發起精進勝行也。</p>
一心奉請佛說自愛經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">攝受舍衛國王四街道請。說三種自愛之法。有兩商人見之。一人心念讚佛。一人心念毀佛。毀者尋即轢死。讚者尋得作國王。請佛至其國內供養。佛為說最重五罪。一不忠孝。二惡心向羅漢。三謗佛。四破僧。五毀盜三寶物。</p>
一心奉請佛說罵意經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">襍說善惡法。</p>
一心奉請佛說堅意經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">囑比丘雖受人謗。當如水火。又囑人一心聽經。</p>
一心奉請佛說治身經<span class='note-inline'>(拜觀同上)</span><p style="margin-left:2em">失譯人名。附西晉錄。</p>
<p style="margin-left:2em">說當不離法行而為學。</p>
一心奉請佛說佛醫經<span class='note-inline'>(拜觀同上)</span><p style="margin-left:2em">吳天竺國沙門竺律炎共支越譯。</p>
<p style="margin-left:2em">說人身中四大得病因緣。及九橫四飯。食多五罪。財屬五家。</p>
一心奉請佛說治意經<span class='note-inline'>(拜觀同上)</span><p style="margin-left:2em">失譯人名。附西晉錄。</p>
<p style="margin-left:2em">說安般守意。</p>
一心奉請佛說大魚事經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">借大魚勅小魚。以喻大比丘囑小比丘。若小比丘不守根門。如魚隨線就死。</p>
一心奉請佛說法受塵經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">誡諸男勿染女女勿染男。</p>
一心奉請佛說阿含正行經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">說五陰為賊。五根相欺。及說十二因緣。教持五戒。修四念處。得度五道。</p>
一心奉請佛說所欲致患經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">佛為比丘代答外道之問。</p>
一心奉請佛說八無暇有暇經<span class='note-inline'>(拜觀同上)</span><p style="margin-left:2em">唐大薦福寺沙門釋義淨譯。</p>
<p style="margin-left:2em">有八無暇。一地獄。二餓鬼。三畜生。四長壽天。五邊地。六聾啞。七邪見。八無佛世。唯一有暇。可修道業。誡人勿致後悔也。</p>
一心奉請佛說譬喻經<span class='note-inline'>(拜觀同上)</span><p style="margin-left:2em">義淨譯。</p>
<p style="margin-left:2em">佛為勝光王。說空井樹根二鼠四蛇毒龍蜜滴蜂螫火燒之喻。</p>
一心奉請四願經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">為純陀說人間四願。皆不可保。復說思想識等法門。</p>
一心奉請佛說四自侵經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">先說夙夜不學。老不止婬。得財不施。不受佛言。為四自侵。後多一切警䇿語。</p>
一心奉請佛說諸行有為經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">佛在給孤獨園。說一切行遷流。乃至佛亦不免棄捨此身。</p>
一心奉請佛說木槵經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">波瑠璃國王。遣使求法要。佛示以木槵。持佛法僧名。并述功德。</p>
一心奉請佛說醫喻經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">說醫王有四種。法王亦爾。說四諦法。</p>
一心奉請佛說中心經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">先由目連神通。化彼移山梵志。令得信心。佛乃為說五賊五欺諸法。</p>
一心奉請佛說身觀經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">說身不淨。無可愛樂。末後附偈。</p>
一心奉請佛說禪行三十七品經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">明少時修三十七品。亦非愚癡食人信施。何況能多。</p>
一心奉請禪行法想經<span class='note-inline'>(拜觀同上)</span><p style="margin-left:2em">安世高譯。</p>
<p style="margin-left:2em">一彈指間。思惟死想等。不是愚癡。食人信施。</p>
一心奉請佛說新歲經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">坐夏既畢。佛集眾僧各相懺悔。諸天興供偈歎。</p>
一心奉請佛說時非時經<span class='note-inline'>(拜觀同上)</span><p style="margin-left:2em">西晉外國沙門若羅嚴譯。</p>
<p style="margin-left:2em">分別十二月。各有時與非時。</p>
一心奉請佛說護淨經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">因見大池中蟲。乃說食不淨食之報。示護淨法。明齋法得六十萬世餘糧。</p>
一心奉請佛說因緣僧護經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">龍變形受具戒。佛遣之歸。五百商人入海。請僧護為說法師。至海中。海中龍王乞法。授四龍子四阿含經。商人還時。僧護出海同還。路中相失。見地獄中五十餘事。次至五百仙人處。寄宿一夜。度令證果。還來見佛問因緣。佛答之。</p>
一心奉請比丘避女惡名欲自殺經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">比丘因惡名。欲往林中自殺。正住天神說法曉之。即得道。</p>
一心奉請阿難同學經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">掘多比丘思返俗。阿難啟佛開示之。證果入滅。</p>
一心奉請佛說月喻經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">說比丘及讚迦葉。</p>
一心奉請佛說灌頂王喻經<span class='note-inline'>(拜觀同上)</span><p style="margin-left:2em">施護譯。</p>
<p style="margin-left:2em">說王有三時。受灌頂法。常所思念。比丘於出家。淨法眼。盡漏三時。亦常思念。</p>
一心奉請佛說比丘聽施經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">聽施比丘不樂法。佛方便為說曉道徑不曉道徑之喻。</p>
一心奉請佛說見正經<span class='note-inline'>(拜觀同上)</span><p style="margin-left:2em">竺曇無蘭譯。</p>
<p style="margin-left:2em">見正比丘疑無後世。佛借大樹作喻說法。乃至為說種種譬喻。除斷常二見。</p>
一心奉請佛說略教誡經<span class='note-inline'>(拜觀同上)</span><p style="margin-left:2em">唐大薦福寺沙門釋義淨譯。</p>
<p style="margin-left:2em">讚少欲知足。訶惡比丘三種不善思惟。</p>
一心奉請佛說父母恩難報經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">與孝子經略同。</p>
一心奉請佛說淨飯王般涅槃經<span class='note-inline'>(拜觀同上)</span><p style="margin-left:2em">劉宋居士沮渠京聲譯。</p>
<p style="margin-left:2em">佛及難陀阿難羅云。親送淨飯王喪以施孝道。</p>
一心奉請佛說猘狗經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">說受戒而嫉妒其師者。如猘狗還嚙其主。及說不如法授戒。反入泥犁。</p>
一心奉請佛說羣牛譬經<span class='note-inline'>(拜觀同上)</span><p style="margin-left:2em">西晉沙門釋法炬譯。</p>
<p style="margin-left:2em">以羣牛譬好比丘。以驢譬惡比丘。</p>
一心奉請佛為年少比丘說正事經<span class='note-inline'>(拜觀同上)</span><p style="margin-left:2em">法炬譯。</p>
<p style="margin-left:2em">因上座比丘。如法攝受年少比丘。佛讚歎之。</p>
一心奉請分別經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">有受戒得福。有受戒反墜。有三輩事佛不同。支那國非法者多。轉入魔部等。</p>
一心奉請佛說阿難七夢經<span class='note-inline'>(拜觀同上)</span><p style="margin-left:2em">東晉西域沙門竺曇無蘭譯。</p>
<p style="margin-left:2em">佛為阿難解釋七夢。皆應五濁惡世之事。</p>
一心奉請阿難四事經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">一慈心俯育人畜。二悲心周給貧苦。三不肉食持五戒。四敬沙門。行四事。如供佛也。</p>
一心奉請五苦章句經<span class='note-inline'>(拜觀同上)</span><p style="margin-left:2em">一名淨除罪葢娛樂佛法經。東晉西域沙門竺曇無蘭譯。</p>
<p style="margin-left:2em">一五道。二八惡處。三十二重城三棘籬六賊。四重擔。五香臭二木喻。及四生四諦五天使者等。</p>
一心奉請佛說月光菩薩經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">佛在竹林精舍。因舍利目連先入滅度。為比丘說月光王捨頭因緣。</p>
一心奉請未曾有因緣經<span class='note-inline'>(拜觀同上)</span><p style="margin-left:2em">蕭齊沙門釋曇景譯。</p>
<p style="margin-left:2em">舍利弗為和尚。目犍連為阿闍黎。度羅睺羅作沙門。不樂聽法。因波斯匿王。為說野干墮井本緣。明聽法功大。次為王授十善法。次說四擔輿石女往因。次聽五百比丘還戒。次諭羅睺羅修學智慧。次為祇陀說五戒開遮方便。亦為波斯匿王說末利夫人功德。次教令以十善道。展轉教化。如一燈然無量燈。名報師恩。名報三世佛恩。</p>
一心奉請除恐災患經<span class='note-inline'>(拜觀同上)</span><p style="margin-left:2em">乞伏秦沙門釋聖堅釋。</p>
<p style="margin-left:2em">佛住王舍城。維耶離大疫。請佛往救。受才明長者家十六日供。次受柰女供。說佛受寶葢往因。才明往因。柰女往因。</p>
一心奉請佛說孛經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">佛在祇園。有孫陀利女之謗。至第八日卑先匿王察知其情。佛乃為說。往昔行菩薩道時。其名曰孛。身為國師。受四臣及夫人謗。久後方明。今亦如是。</p>
一心奉請天王太子辟羅經<span class='note-inline'>(拜觀同上)</span><p style="margin-left:2em">安公關中異經。今附秦錄。</p>
<p style="margin-left:2em">太子自說。昔為國王。欲造大鼓。智臣為行施事。</p>
一心奉請佛說八大靈塔名號經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
<p style="margin-left:2em">生處。成道處。說法處。現通處。從忉利下處。度分別僧處。念壽量處。涅槃處。</p>
一心奉請溫室洗浴眾僧經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">耆城請佛及僧浴。佛言。當用七物。除去七病得七福報。</p>
一心奉請諸德福田經<span class='note-inline'>(拜觀同上)</span><p style="margin-left:2em">西晉沙門釋法立法炬同譯。帝釋問良田。佛以五淨德。名曰福田。即沙彌五德也。又七法廣施。名曰福田。謂興立佛圖等。於是四比丘。一比丘尼。天帝釋及如來。各說宿行所得果報。</p>
一心奉請佛為海龍王說法印經<span class='note-inline'>(拜觀同上)</span><p style="margin-left:2em">唐大薦福寺沙門釋義淨譯。</p>
<p style="margin-left:2em">即無常苦空無我寂滅四印也。</p>
一心奉請賢愚因緣經<span class='note-inline'>(拜觀同上)</span><p style="margin-left:2em">元魏凉州沙門釋慧覺等譯。</p>
<p style="margin-left:2em">襍譬喻經第一。梵天請佛六事　摩訶薩埵以身施虎緣品第二　二梵志受齋緣品第三　波羅捺人身貿供養緣品第四　海神難問船人緣品第五　恒伽達緣品第六　須闍提緣品第七　波斯匿王女金剛緣品第八　金財因緣品第九　華天因緣品第十　寶天因緣品第十一　羼提婆羅因緣品第十二　慈力王血施緣品第十三　降六師緣品第十四　鋸陀身施緣品第十五　大光明始發道心緣品第十六　摩訶斯那優婆夷緣品第十七　出家功德尸利苾提緣品第十八。此云福增。其年百歲　沙彌守戒自殺緣品第十九　長者無耳目舌緣品第二十　貧人夫婦㲲施得現報緣品第二十一　迦旃延教老母賣貧緣品第二十二　金天緣品第二十三　重姓緣品第二十四　散檀寧緣品第二十五　月光王頭施緣品第二十六　快目王眼施緣品第二十七　五百盲兒往返逐佛緣品第二十八　富那奇緣品第二十九　尼提度緣品第三十　大劫賓寧緣品三十一　微妙比丘尼緣品三十二　梨耆彌七子緣品三十三　設頭羅健寧緣品三十四　阿輸迦施土緣品三十五　七瓶金施緣品三十六　差摩現報緣品三十七　葢事因緣品三十八。葢事。古王名　大施抒海緣品三十九　阿難總持緣品第四十　優婆斯兄所殺緣品四十一　兒誤殺父緣品四十二　須達起精舍緣品四十三　大光明始發無上心緣品四十四　勒那闍耶緣品四十五　迦毗梨百頭緣品四十六　淨居天請洗浴緣品四十七　摩訶令奴緣品四十八　善求惡求緣品四十九　善事太子入海緣品第五十　無惱指鬘緣品五十一　檀脂䩭緣品五十二　貧女難陀緣品五十三　師質子摩頭羅瑟質緣品五十四　檀彌離緣品五十五　象護緣品五十六　波婆梨緣品五十七　二鸚鵡聞四諦緣品五十八　鳥聞比丘說法生天緣品五十九　五百雁聞佛法生天緣品第六十　堅誓師子緣品六十一　梵志施佛納衣得授記緣品六十二　佛始起慈心緣品六十三　頂生王緣品六十四　蘇曼女十子緣品六十五　婆世躓緣品六十六　優婆毱提緣品六十七　汪水中蟲緣品六十八　沙彌均提緣品六十九。</p>
一心奉請襍寶藏經<span class='note-inline'>(拜觀同上)</span><p style="margin-left:2em">元魏西域沙門吉迦夜共曇曜譯。</p>
<p style="margin-left:2em">十奢王緣王子以肉濟父母緣如是一百二十一緣。勸人作福持戒。出生死。生菩提。</p>
一心奉請撰集百緣經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">菩薩授記品　報應受供養品　授記辟支佛品　出生菩薩品　餓鬼品　諸天來下供養品　現化品　比丘尼品　聲聞品　諸緣品。每品十緣故有百緣。</p>
一心奉請造像量度經<span class='note-inline'>(拜觀同上)</span><p style="margin-left:2em;text-indent:-1em">大清藏經館校閱官校正梵字呪語佛像兼管西番學工布查譯。</p>
<p style="margin-left:2em">以上小乘經并新譯經。</p>
一心奉請佛說四十二章經<span class='note-inline'>(拜觀同上)</span><p style="margin-left:2em">後漢中天竺沙門迦葉摩騰共竺法蘭譯。</p>
<p style="margin-left:2em">此西來教典之始也。古今譯經圖記云。四十二章經。本是外國經抄。騰以大化初傳。人未深信。蘊其妙解。不即多翻。且撮經要。以導時俗。</p>
一心奉請大乘修行菩薩行門諸經要集<span class='note-inline'>(拜觀同上)</span><p style="margin-left:2em">唐于闐國沙門釋智嚴譯。</p>
<p style="margin-left:2em">諸經集四十二部。凡菩薩行門總六十六條。</p>
一心奉請八大人覺經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
一心奉請菩薩內習六波羅蜜經<span class='note-inline'>(拜觀同上)</span><p style="margin-left:2em">後漢臨淮郡沙門嚴佛調譯。</p>
<p style="margin-left:2em">說內習六妙門為波羅蜜。能制六根。</p>
一心奉請出曜經<span class='note-inline'>(拜觀同上)</span><p style="margin-left:2em">尊者法救造。姚秦涼州沙門竺法念譯。</p>
<p style="margin-left:2em">無常品第一　欲品第二　愛品第三　無放逸品第四　念品第五　戒品第六　學品第七　口品第八　行品第九　信品第十　沙門品第十一　道品第十二　利養品第十三　忿怒品第十四　惟念品第十五　襍品第十六　水品第十七　華香品第十八　馬喻品第十九　恚品第二十　如來品第二十一　聞品第二十二　我品第二十三　廣演品第二十四　親品第二十五　泥洹品第二十六　觀品第二十七　惡行品第二十八　雙要品第二十九　樂品第三十　心意品第三十一　沙門品第三十二　梵志品第三十三　出曜舊名譬喻。即十二部經第六部也。共集如來法句千章。釋之以訓未來。</p>
一心奉請法句譬喻經<span class='note-inline'>(拜觀同上)</span><p style="margin-left:2em">西晉沙門法炬共法立譯。</p>
<p style="margin-left:2em">共三十九品。大意與上經同。而次第不同。有解釋。</p>
一心奉請法句經<span class='note-inline'>(拜觀同上)</span><p style="margin-left:2em">尊者法救造。吳天竺沙門維祇難等譯。</p>
<p style="margin-left:2em">即法喻經中三十九品法句。凡七百五十二偈。</p>
一心奉請法集要頌經<span class='note-inline'>(拜觀同上)</span><p style="margin-left:2em">尊者法救集。宋中印土沙門天息灾譯。</p>
<p style="margin-left:2em">即出曜經三十三品法偈。皆是佛所說也。</p>
一心奉請佛本行經<span class='note-inline'>(拜觀同上)</span><p style="margin-left:2em">劉宋六合山寺沙門釋寶雲譯。</p>
<p style="margin-left:2em">因緣品第一。阿育王時。密跡金剛為諸天頌佛始末　稱歎如來品第二　降胎品第三　如來生品第四　梵志占相品第五　阿夷決疑品第六　入譽論品第七　與眾綵女遊居品第八　現憂懼品第九　閻浮提樹蔭品第十　出家品第十一　車匿品第十二　瓶沙王問事品第十三　為瓶沙王說法品第十四　不然阿蘭品第十五　降魔品第十六　轉法輪品第十七　度寶稱品第十八　廣度品第十九　現大神變品第二十　昇忉利宮為母說法品第二十一　憶先品第二十二　遊維耶離品第二十三　歎錠光佛時品第二十四　降象品第二十五　魔勸捨壽品第二十六　調達入地獄品第二十七　現乳哺力品第二十八　大滅品第二十九　歎無為品第三十　八王分舍利品第三十一。</p>
一心奉請佛所行讚經<span class='note-inline'>(拜觀同上)</span><p style="margin-left:2em">馬鳴菩薩造。北涼中天竺沙門曇無讖譯。</p>
<p style="margin-left:2em">生品第一　處宮品第二　厭患品第三　離欲品第四　出城品第五　車匿還品第六　八苦行林品第七　合宮憂悲品第八　推求太子品第九　瓶沙王詣太子品第十　答瓶沙王品第十一　見阿羅藍鬱頭藍品第十二　破魔品第十三　阿惟三菩提品第十四　轉法輪品第十五　瓶沙王諸弟子品第十六　大弟子出家品第十七　化給孤獨品第十八　父子相見品第十九　受祇洹精舍品第二十　守財醉象調伏品第二十一　菴摩羅女見佛品第二十二　神力住壽品第二十三　離車辭別品第二十四　般涅槃品第二十五　大般涅槃品第二十六　歎般涅槃品第二十七　分舍利品第二十八。</p>
一心奉請僧伽羅剎所集佛行經<span class='note-inline'>(拜觀同上)</span><p style="margin-left:2em">苻秦罽賓國沙門僧伽跋澄譯。</p>
<p style="margin-left:2em">大意發明如來因中果上種種功德。乃至百年之後。阿育王起舍利塔。而譯文甚拙。</p>
一心奉請僧伽斯那所撰菩薩本緣經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
一心奉請師子素䭾娑王斷肉經<span class='note-inline'>(拜觀同上)</span><p style="margin-left:2em">唐于闐國沙門釋智嚴譯。</p>
一心奉請十二游經<span class='note-inline'>(拜觀同上)</span><p style="margin-left:2em">東晉西域沙門迦留陀伽譯。</p>
一心奉請達磨多羅禪經<span class='note-inline'>(拜觀同上)</span><p style="margin-left:2em">東晉迦維羅衛國沙門佛陀跋陀羅譯。</p>
<p style="margin-left:2em">修行方便道安那般那念退分第一　修行勝道退分第二　修行方便道安般念住分第三　修行勝道住分第四　修行方便道升進分第五　修行勝道升進分第六　修行方便道安般念決定分第七　修行勝道決定分第八　修行方便道不淨觀退分第九　住分第十　升進分第十一　決定分第十二　修行觀界分第十三。<span class='corr'>已</span>上皆五言頌　修行四無量三昧第十四　修行觀陰分第十五　修行觀入分第十六。外六入如賊。內六入如空聚。亦說內外入為此彼岸　修行觀十二因緣第十七。<span class='corr'>已</span>上皆長文。</p>
一心奉請內身觀章句經<span class='note-inline'>(拜觀同上)</span><p style="margin-left:2em">漢失譯人名。</p>
<p style="margin-left:2em">頌說內身苦。空。無常。無我。不淨。</p>
一心奉請法觀經<span class='note-inline'>(拜觀同上)</span><p style="margin-left:2em">西晉月支國沙門竺法護譯。</p>
<p style="margin-left:2em">明數息觀身等法。文甚拙澀。</p>
一心奉請三慧經<span class='note-inline'>(拜觀同上)</span><p style="margin-left:2em">北涼錄。失譯人名。</p>
<p style="margin-left:2em">襍集經論中種種因緣法。</p>
一心奉請佛使比丘迦旃延說法沒盡偈<span class='note-inline'>(拜觀同上)</span><p style="margin-left:2em">西晉錄。失譯人名。</p>
一心奉請迦丁比丘說當來變經<span class='note-inline'>(拜觀同上)</span><p style="margin-left:2em">失譯人名。今附宋錄。</p>
一心奉請大阿羅漢難提密多羅所說法住記<span class='note-inline'>(拜觀同上)</span><p style="margin-left:2em">唐大慈恩寺沙門釋玄奘譯。</p>
<p style="margin-left:2em">說十六大阿羅漢名并眷屬數目住處。及明末法之中。於三寶所種善根者。三會復度。</p>
一心奉請撰集三藏及襍藏傳<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">大意與後經同。而是四言偈述。兼釋三藏。與襍藏事。</p>
一心奉請迦葉結經<span class='note-inline'>(拜觀同上)</span><p style="margin-left:2em">後漢安息三藏安世高譯。</p>
<p style="margin-left:2em">說佛滅度。迦葉舉阿難九過。及結集三藏事。</p>
一心奉請密跡力士大權神王經偈頌<span class='note-inline'>(拜觀同上)</span><p style="margin-left:2em">元延祐僧錄。管三八集。</p>
<p style="margin-left:2em">共一百七十五讚。</p>
一心奉請請賓頭盧經<span class='note-inline'>(拜觀同上)</span><p style="margin-left:2em">劉宋沙門釋慧簡譯。</p>
一心奉請那先比丘經<span class='note-inline'>(拜觀同上)</span><p style="margin-left:2em">失譯人名。附東晉錄。</p>
<p style="margin-left:2em">佛滅度後。有彌蘭王向那先比丘種種問難。比丘一一答之。</p>
一心奉請阿育王譬喻經<span class='note-inline'>(拜觀同上)</span><p style="margin-left:2em">失譯人名。今附東晉錄。</p>
一心奉請百喻經<span class='note-inline'>(拜觀同上)</span><p style="margin-left:2em">蕭齊中天竺沙門求那毗地譯。</p>
<p style="margin-left:2em">設一百喻。喻道法邪正等事。末結云。尊者僧伽斯那造作癡華鬘竟。</p>
一心奉請無明羅剎經<span class='note-inline'>(拜觀同上)</span><p style="margin-left:2em">失譯人名。今附秦錄。</p>
<p style="margin-left:2em">以鬱禪耶城折吒王降伏疫鬼為喻。明如來逆觀十二因緣。用佛智慧。破無明羅剎。</p>
一心奉請龍樹菩薩為禪陀迦王說法要偈<span class='note-inline'>(拜觀同上)</span><p style="margin-left:2em">劉宋罽賓國沙門求那跋摩譯。</p>
<p style="margin-left:2em">七言偈種種勸誡。令修學正法。</p>
一心奉請勸發諸王要偈<span class='note-inline'>(拜觀同上)</span><p style="margin-left:2em">劉宋天竺沙門僧伽跋摩譯。</p>
一心奉請龍樹菩薩勸誡王頌<span class='note-inline'>(拜觀同上)</span><p style="margin-left:2em">唐大薦福寺沙門釋義淨譯。</p>
<p style="margin-left:2em">二皆同上本。宋譯五言。唐譯五七言襍。</p>
一心奉請大勇菩薩分別業報略經<span class='note-inline'>(拜觀同上)</span><p style="margin-left:2em">劉宋天竺沙門僧伽䟦摩譯。</p>
<p style="margin-left:2em">偈說六趣善惡因果。</p>
一心奉請十不善業道經<span class='note-inline'>(拜觀同上)</span><p style="margin-left:2em">宋西夏沙門日稱等譯。</p>
一心奉請賢聖集伽陀一百頌<span class='note-inline'>(拜觀同上)</span><p style="margin-left:2em">宋中印土沙門天息灾譯。</p>
<p style="margin-left:2em">集一切伽陀。說供施佛僧福報。</p>
一心奉請勝軍化世百喻伽陀經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
一心奉請六道伽陀經<span class='note-inline'>(拜觀同上)</span><p style="margin-left:2em">宋中印土沙門法天譯。</p>
一心奉請文殊師利菩薩及諸仙所說吉凶時日善惡宿曜經<span class='note-inline'>(拜觀同上)</span><p style="margin-left:2em">唐北天竺沙門大廣智不空譯。</p>
一心奉請迦葉仙人說醫女人經<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
一心奉請付法藏因緣經<span class='note-inline'>(拜觀同上)</span><p style="margin-left:2em">後魏西域沙門吉迦夜共曇曜譯。</p>
<p style="margin-left:2em">婆伽婆囑摩訶迦葉一。迦葉囑阿難二。阿難付摩田地。及商那和修三。商那和修付優波毱多。降伏天魔。度人無量。稱為無相好佛四。優波毱多付提多迦五。提多迦付彌遮迦六。彌遮迦付佛陀難提七。佛陀難提付佛陀蜜多八。佛陀蜜多付脇比丘九。脇比丘付富那奢十。富那奢付馬鳴大士十一。馬鳴菩薩付比丘比羅十二。比羅付龍樹大士十三。龍樹菩薩付迦那提婆。由毀神眼。故無一目十四。迦那提婆付尊者羅睺羅十五。羅睺羅付尊者僧伽難提以偈試阿羅漢云。轉輪種中生。非佛非羅漢。不受後世有。亦非辟支佛。羅漢往問彌勒。乃能知之十六。僧伽難提付僧伽耶舍十七。僧伽耶舍付鳩摩羅䭾十八。鳩摩羅䭾付闍夜多。世尊所記最後律師十九。闍夜多付婆修槃陀二十。婆修槃陀付摩奴羅。與尊者夜奢分化南北二十一。次有尊者名鶴勒那夜奢二十二。復有比丘。名曰師子。為彌羅掘國王劍斬其頭。唯乳流出。相付法人。於是便絕二十三。結歎善知識功德說白象聞法起慈。及優婆塞分別買髑髏事。</p>
一心奉請馬鳴菩薩傳<span class='note-inline'>(拜觀同上)</span>一心奉請龍樹菩薩傳<span class='note-inline'>(拜觀同上)</span>一心奉請提婆菩薩傳<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什譯。</p>
<p style="margin-left:2em">與上經中三人事蹟同。</p>
一心奉請婆藪槃豆傳<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
一心奉請阿育王傳<span class='note-inline'>(拜觀同上)</span><p style="margin-left:2em">西晉安息國沙門安法欽譯。</p>
<p style="margin-left:2em">本施土緣第一。勝德小兒以土施佛。佛為授記　阿育王本緣第二。先作地獄。後因比丘現化。改惡修善。造舍利塔。廣修供養　阿恕伽王本緣第三。化弟宿大哆。生信證果　半菴摩羅果緣第四。王臨終時。僅以半果為最後施　拘那羅緣本第五。即法益王子。壞目因緣　阿育王現報用緣第六。以珠與受持八戒夫人。比丘口香。婦女犯禁問法得果。沙彌食婆羅門度令出家。賣人頭調伏邪見。臣下賤婢施一錢得轉生報。庫中缺如意珠。賓頭盧純酥澆飯。修福禳衰相。修福勝龍王　優波毱多因緣第七。佛預授記并結集三藏等事　摩訶迦葉涅槃因緣經第八　摩田提因緣第九　商那和修本緣第十　優波毱多因緣第十一。廣明化度令證果事。</p>
一心奉請阿育王經<span class='note-inline'>(拜觀同上)</span><p style="margin-left:2em">蕭梁扶南國沙門僧伽婆羅譯。</p>
<p style="margin-left:2em">即前本別出。而次第小異。詳略亦各不同。</p>
一心奉請阿育王子法益壞目因緣經<span class='note-inline'>(拜觀同上)</span><p style="margin-left:2em">苻秦兜佉勒國曇摩難提譯。</p>
<p style="margin-left:2em">偈說法益王子壞目本緣。及說從六趣者。性行不同。較傳經稍詳。</p>
一心奉請勝宗十句義論<span class='note-inline'>(拜觀同上)</span><p style="margin-left:2em">勝者慧月造。唐大慈恩寺沙門釋玄奘譯。</p>
<p style="margin-left:2em">一實。二德。三業。四同。五異。六和合。七有能。八無能。九俱分。十無說。即勝論六句義演出。</p>
一心奉請金七十論<span class='note-inline'>(拜觀同上)</span><p style="margin-left:2em">陳優禪尼國十門真諦譯。</p>
<p style="margin-left:2em">此是外道迦毗羅仙人所造。明二十五諦。亦名數論。非是佛法。</p>

<p class='juan'>水陸道場法輪寶懺卷第二</p></div>
</div><!-- end of div[@id='body'] -->
</body></html>