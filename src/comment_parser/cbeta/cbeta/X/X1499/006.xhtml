<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>法界聖凡水陸大齋法輪寶懺</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu11' />水陸道場法輪寶懺卷第六</p>一心奉請瑜伽師地論<span class='note-inline'>(拜觀同上)</span><p style="margin-left:2em">彌勒菩薩說。唐大慈恩寺沙門釋玄奘譯。</p>
<p style="margin-left:2em">本地分第一。一五識身相應地。二意地。三有尋有伺地。四無尋惟伺地。五無尋無伺地。六三摩呬多地。七非三摩呬多地。八有心地。九無心地。十聞所成地。十一思所成地。十二修所成地。十三聲聞地。十四獨覺地。十五菩薩地。十六有餘依地。十七無餘依地。如是略說十七。名為瑜伽師地。後有三分。攝決擇分。攝釋分。攝事分。</p>
一心奉請菩薩地持經<span class='note-inline'>(拜觀同上)</span><p style="margin-left:2em">北涼中天竺沙門曇無讖譯。</p>
<p style="margin-left:2em">即瑜伽本地分中第十五菩薩地異譯。缺第四持。</p>
一心奉請決定藏經<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
<p style="margin-left:2em">瑜伽決擇分中五識身相應地意地異譯。</p>
一心奉請王法正理論<span class='note-inline'>(拜觀同上)</span><p style="margin-left:2em">唐大慈恩寺沙門釋玄奘譯。</p>
<p style="margin-left:2em">瑜伽決擇分中尋伺地別出。</p>
一心奉請顯揚聖教論<span class='note-inline'>(拜觀同上)</span><p style="margin-left:2em">無著菩薩造。玄奘譯。</p>
<p style="margin-left:2em">攝事品。攝淨義品。成善巧品。成無常品。成苦品。成空品。成無性品。成現觀品。成瑜伽品。成不思議品。攝勝決擇品。</p>
一心奉請顯揚聖教論頌<span class='note-inline'>(拜觀同上)</span><p style="margin-left:2em">玄奘譯。</p>
一心奉請大乘阿毗達磨集論<span class='note-inline'>(拜觀同上)</span><p style="margin-left:2em">無著菩薩造。玄奘譯。</p>
<p style="margin-left:2em">本事分中。三法品第一。謂蘊界處　攝品第二。十一種。相。界。種類。分位。伴。方。時。一分。具分。更互。勝義　相應品第三。有六種。不相離。和合。集聚。俱有。作事。同行　成就品第四。有三種。種子。自在。現行　決擇分中。諦品第一。四聖諦　法品第二。十二分教　得品第三。一建立補特伽羅有七種。二建立現觀有十種　論議品第四。有七種。義釋。分別顯示等論攝。論軌。祕密。</p>
一心奉請大乘阿毗達磨襍集論<span class='note-inline'>(拜觀同上)</span><p style="margin-left:2em">安慧菩薩集。玄奘譯。</p>
一心奉請辯中邊論頌<span class='note-inline'>(拜觀同上)</span><p style="margin-left:2em">彌陀菩薩說。玄奘譯。</p>
<p style="margin-left:2em">辯相品。辯障品。辯真實品。辯修對治品。辯修分位品。辯得果品。辯無上乘品。</p>
一心奉請辯中邊論<span class='note-inline'>(拜觀同上)</span><p style="margin-left:2em">天親菩薩造論。釋前頌。</p>
一心奉請中邊分別論<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
<p style="margin-left:2em">與上同本。</p>
一心奉請攝大乘論本<span class='note-inline'>(拜觀同上)</span><p style="margin-left:2em">無著菩薩造。唐大慈恩寺沙門釋玄奘譯。</p>
<p style="margin-left:2em">總標綱要分第一。標十相　勝殊勝語　所知依分第二。明阿賴耶識及意　所知相分第三。明三性相。一依他起相。二徧計所執相。三圓成實相　入所知相分第四。明三種練磨其心。及四尋思。四如實徧智　彼入因果分第五。明六種波羅蜜　彼修差別分第六。明菩薩歡喜等十地也　增上戒學分第七。明三聚戒　增上心學分第八。明六種差別。一所緣。二種種。三對治。四堪能。五引發。六作業　增上慧學分第九。明無分別智。離五種相　果斷分第十。明轉依有六種　彼果智分第十一。明佛三身。</p>
一心奉請攝大乘論<span class='note-inline'>(拜觀同上)</span><p style="margin-left:2em">元魏北天竺沙門佛陀扇多譯。</p>
<p style="margin-left:2em">與唐本同。而不分品。</p>
一心奉請攝二乘論<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
<p style="margin-left:2em">亦與上同。分作十品。</p>
一心奉請棱伽經唯識論<span class='note-inline'>(拜觀同上)</span><p style="margin-left:2em">一名破色心論。天親菩薩造。元魏北天竺沙門菩提留支譯。</p>
<p style="margin-left:2em">一立義。二引證。三譬喻。及釋種種外難。成立唯識道理。</p>
一心奉請大乘唯識論<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
<p style="margin-left:2em">與棱伽唯識。略為大同。</p>
一心奉請唯識二十論<span class='note-inline'>(拜觀同上)</span><p style="margin-left:2em">唐大慈恩寺沙門釋玄奘譯。</p>
一心奉請唯識三十論<span class='note-inline'>(拜觀同上)</span><p style="margin-left:2em">世親菩薩造。玄奘譯。</p>
<p style="margin-left:2em">即成唯論本頌也。</p>
一心奉請大乘成業論。及業成就論<span class='note-inline'>(拜觀同上)</span><p style="margin-left:2em">世親菩薩造。玄奘譯。第二元魏烏萇國沙門毗目智仙譯。</p>
<p style="margin-left:2em">明身語意。及有表無表業。是實非實。唯依思立。及由異熟識受熏持種而得成就。</p>
<p style="margin-left:2em">第二同。</p>
一心奉請大乘五蘊論<span class='note-inline'>(拜觀同上)</span><p style="margin-left:2em">世親菩薩造。玄奘譯。</p>
<p style="margin-left:2em">明五蘊攝九十四法。及十二處十八界總攝百法。對治三種我執。謂一性我執。受者我執。作者我執。如其次第。以蘊處界治之。</p>
一心奉請因明正理門論本。及因明正理門論<span class='note-inline'>(拜觀同上)</span><p style="margin-left:2em">西域龍樹菩薩造。玄奘譯。第二唐大薦福寺沙門釋義淨譯。</p>
<p style="margin-left:2em">為欲簡持能立能破義中真實。故造斯論　第二同。</p>
一心奉請因明入正理論<span class='note-inline'>(拜觀同上)</span><p style="margin-left:2em">商羯羅主菩薩造。玄奘譯。</p>
<p style="margin-left:2em">明真能立真能破真現量真比量。及似能立等。共八門。以辯悟他自悟二益。</p>
一心奉請大乘百法明本論<span class='note-inline'>(拜觀同上)</span><p style="margin-left:2em">天親菩薩造。玄奘譯。</p>
<p style="margin-left:2em">瑜伽本事分中。略錄名數。</p>
一心奉請觀所緣緣論<span class='note-inline'>(拜觀同上)</span><p style="margin-left:2em">陳那菩薩造。玄奘譯。</p>
一心奉請無相思塵論<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
<p style="margin-left:2em">與觀所緣緣同。</p>
一心奉請無相論<span class='note-inline'>(拜觀同上)</span><p style="margin-left:2em">真諦譯。</p>
<p style="margin-left:2em">為顯法空故。說諸法無自性品。謂依三性。說三無性。此出無性論中。</p>
一心奉請顯識論顯識品<span class='note-inline'>(拜觀同上)</span><p style="margin-left:2em">真諦譯。</p>
<p style="margin-left:2em">明三界但有二種識。一者顯識。即是本識。二者分別識。即是意識。顯識起分別。分別起熏習。熏習起顯識。故生死流轉。又云。一執著分別性熏習。增長阿賴耶識。二觀習真實性熏習。損阿賴耶識。</p>
一心奉請轉識論<span class='note-inline'>(拜觀同上)</span><p style="margin-left:2em">真諦譯。</p>
<p style="margin-left:2em">明轉識有二種。一轉為眾生。二轉為法。此二實無。但是識轉作二相貌。次明能緣有三種。一果報識。即阿梨耶。二執識。即阿陀那。三塵識。即六識。及明相應心所等。</p>
一心奉請大乘起信論<span class='note-inline'>(拜觀同上)</span><p style="margin-left:2em">馬鳴菩薩造。唐于闐國沙門實叉難陀譯。</p>
<p style="margin-left:2em">一作因分。明造論因緣有八種　二立義分。有二。一有法。謂一切眾生心。二法。謂體相用三大　三解釋分。有三。一顯示實義。依於一心。有真如生滅二門。二對治邪執。治人法二種我見。三分別修行正道相。信成就發心。解行發心。證發心　四修信分。謂有四種信。真如及三寶。修五門行能成此信。一施二戒三忍四精進五止觀。又明求生淨土。得不退轉　五利益分。</p>
一心奉請大乘起信論<span class='note-inline'>(拜觀同上)</span><p style="margin-left:2em">蕭梁優禪尼國沙門真諦譯。</p>
<p style="margin-left:2em">與上略同。</p>
一心奉請大宗地玄文本論<span class='note-inline'>(拜觀同上)</span><p style="margin-left:2em">馬鳴菩薩造。陳優禪尼國沙門真諦譯。</p>
<p style="margin-left:2em">歸依德處無邊大決擇分第一　歸依德處因緣大決擇分第二。此二是序分也　一種金剛道路大決擇分第三。明五種本位。一者無超次第漸轉位。謂五十一位。如次無超轉。一中具一切。名為漸轉位。二者無餘究竟總持位。五十一位中。隨其先得入。攝一切一切。名無餘究竟。回向則信心。信心則佛地。佛地則十地。究竟有何次。三者周遍圓滿廣大位。五十一種位。無前後一時。俱轉俱行故。名周遍圓滿。四者一切諸法俱非位。諸無量無邊。一切種種位。皆悉非建立。名俱非位地。五者一切諸法俱是位。一切種種法。無非金剛身。以一身義故。名為俱是位　金剛寶輪山王大決擇分第四。乃至大不可思議重重不可稱量阿說本王大決擇分第三十六。以上三十四分。正名玄文本論　較量功德讚歎信行現示利益大決擇分第三十七　較量過患訶責誹謗現示罪業大決擇分第三十八　現示本因決定證成除疑生信大決擇分第三十九　勸持流通發大願海大決擇分第四十。此四分皆是流通。</p>
一心奉請十二門論<span class='note-inline'>(拜觀同上)</span><p style="margin-left:2em">龍樹菩薩造。姚秦天竺沙門鳩摩羅什譯。</p>
<p style="margin-left:2em">觀因緣門第一　觀有果無果門第二　觀緣門第三　觀相門第四　觀有相無相門第五　觀一異門第六　觀有無門第七　觀性門第八　觀因果門第九　觀作者門第十　觀三時門第十一　觀生門第十二　以此諸門得入空義。</p>
一心奉請菩提心離相論<span class='note-inline'>(拜觀同上)</span><p style="margin-left:2em">龍樹造。宋北印土沙門施護譯。</p>
<p style="margin-left:2em">由大悲為體。達蘊處界等諸相。唯心所現。成就第一空義。則能以眾生為所緣境。現種種相。說種種法。皆真實義。</p>
一心奉請菩提資糧論<span class='note-inline'>(拜觀同上)</span><p style="margin-left:2em">聖者龍樹本。比丘自在釋。隨南天竺沙門達摩笈多譯。</p>
<p style="margin-left:2em">明般若波羅蜜。為菩提初資糧。乃至第十度。四無量心。五悔勝行。勿於他菩提起瞋心。勿謗所未解甚深經。善修三解脫門。應勤精進。持戒習定。修三十七菩提分法。種三十二大人相業。及諸種種菩薩行等。</p>
一心奉請發菩提心論<span class='note-inline'>(拜觀同上)</span><p style="margin-left:2em">天親菩薩造。姚秦三藏沙門鳩摩羅什譯。</p>
<p style="margin-left:2em">勸發品　發心品　願誓品　檀那波羅蜜品　尸波羅蜜品　羼提波羅蜜品　毗離耶波羅蜜品　禪波羅蜜品　般若波羅蜜品　如實法門品　空無相品　功德持品。</p>
一心奉請廣釋菩提心論<span class='note-inline'>(拜觀同上)</span><p style="margin-left:2em">蓮華戒菩薩造。宋北印土沙門施護譯。</p>
<p style="margin-left:2em">引諸經以明大悲為本。慧及方便。一切時常行。及明聞思修三慧。</p>
一心奉請菩提心觀釋<span class='note-inline'>(拜觀同上)</span><p style="margin-left:2em">宋中印土沙門法天譯。</p>
<p style="margin-left:2em">略釋菩提心。非性非相。無生無滅。非覺非無覺等。</p>
一心奉請大乘法界無差別論。及大乘法界無差別論<span class='note-inline'>(拜觀同上)</span><p style="margin-left:2em">堅慧菩薩造。唐于闐國沙門提雲般若譯。二本同。第二亦名如來藏論。</p>
<p style="margin-left:2em">明菩提心。略說有十二種義。</p>
一心奉請壹輸盧迦論<span class='note-inline'>(拜觀同上)</span><p style="margin-left:2em">龍樹菩薩造。元魏中天竺婆羅門瞿曇般若流支譯。</p>
<p style="margin-left:2em">明一切法無常。自體空。自體空。不離無常。非離諸行而有無常。</p>
一心奉請十頌如理論<span class='note-inline'>(拜觀同上)</span><p style="margin-left:2em">龍樹菩薩造。宋北印土沙門施護譯。</p>
<p style="margin-left:2em">明諸法離有無二邊。不可說有性。不可說無性等。</p>
一心奉請大乘二十頌論<span class='note-inline'>(拜觀同上)</span><p style="margin-left:2em">龍樹造。施護譯。</p>
<p style="margin-left:2em">略明第一義無生隨轉而無性義。</p>
一心奉請大乘破有論<span class='note-inline'>(拜觀同上)</span><p style="margin-left:2em">龍樹造。施護譯。</p>
<p style="margin-left:2em">略說諸法無生。從分別起。</p>
一心奉請方便心論<span class='note-inline'>(拜觀同上)</span><p style="margin-left:2em">龍樹造。後魏西域沙門吉迦夜與曇曜譯。</p>
<p style="margin-left:2em">明造論品第一。此論分別有八種義。一譬喻。二隨所執。三語善。四言失。五知因。六應時語。七似因非因。八隨語難　明負處第二　辨正論品第三　相應品第四。問答相應二十種。</p>
一心奉請迴諍論<span class='note-inline'>(拜觀同上)</span><p style="margin-left:2em">後魏烏萇國沙門毗目智仙等譯。</p>
<p style="margin-left:2em">先說外人難一切法無體。則語言亦無體。如何能遮一切法。次申正義。一切法因緣生。語言亦因緣生。同皆無體。如以幻人。還遮幻人。若人信於空。彼人信一切。若人不信空。彼不信一切。</p>
一心奉請中論<span class='note-inline'>(拜觀同上)</span><p style="margin-left:2em">龍樹菩薩造。青目菩薩釋五百偈。姚秦天竺沙門鳩摩羅什譯。</p>
<p style="margin-left:2em">破因緣品　破去來品　破六情品　破五蘊品　破六種品　破染染者品　觀三相品　破作作者品　破本住品　破然可然品　破本際品　破苦品　破行品　破合品　觀有無品　觀縛解品　觀業品　觀法品　觀時品　觀因果品　觀成敗品　觀如來品　觀顛<span class='corr'>倒</span>品　觀四諦品　觀涅槃品　觀十二因緣品　觀邪見品。</p>
一心奉請般若燈論<span class='note-inline'>(拜觀同上)</span><p style="margin-left:2em">唐中天竺沙門波羅頗迦羅蜜多羅譯。</p>
<p style="margin-left:2em">分別明菩薩釋龍樹五百偈。詳於青目。</p>
一心奉請大乘中觀釋論<span class='note-inline'>(拜觀同上)</span><p style="margin-left:2em">安慧菩薩造。宋譯經院沙門惟淨等譯。</p>
<p style="margin-left:2em">僅釋十三品。</p>
一心奉請順中論<span class='note-inline'>(拜觀同上)</span><p style="margin-left:2em">龍勝菩薩造。阿僧佉解。未解者別為此部。阿僧佉即無著也。元魏中天竺婆羅門瞿曇般若流支譯。</p>
<p style="margin-left:2em">論義入大般若波羅蜜經初品法門。</p>
一心奉請百字論<span class='note-inline'>(拜觀同上)</span><p style="margin-left:2em">提婆菩薩造。元魏北天竺沙門菩提流支譯。</p>
<p style="margin-left:2em">破我見等一切諸法。各有自相。</p>
一心奉請百論<span class='note-inline'>(拜觀同上)</span><p style="margin-left:2em">提婆菩薩造。婆藪開士釋。姚秦天竺沙門鳩摩羅什譯。</p>
<p style="margin-left:2em">捨罪福品　破神品　破一品　破異品　破情品　破塵品　破因中有果品　破因中無果品　破常品　破空品。</p>
一心奉請廣百論本<span class='note-inline'>(拜觀同上)</span><p style="margin-left:2em">聖天菩薩造。唐大慈恩寺沙門釋玄奘譯。</p>
<p style="margin-left:2em">破常品　破我品　破時品　破見品　破根境品　破邊執品　破有為相品　教誡弟子品　皆五言偈。</p>
一心奉請十八空論<span class='note-inline'>(拜觀同上)</span><p style="margin-left:2em">亦作十六。亦作十四。陳優禪尼國沙門真諦譯。</p>
<p style="margin-left:2em">為顯人法二無我。是一切法通相。今約諸法種類不同。開為十八。</p>
一心奉請取因假設論<span class='note-inline'>(拜觀同上)</span><p style="margin-left:2em">陳那菩薩造。唐大薦福寺沙門釋義淨譯。</p>
<p style="margin-left:2em">說佛化眾生。但依假施設事而宣法要。</p>
一心奉請觀總相論頌<span class='note-inline'>(拜觀同上)</span><p style="margin-left:2em">陳那造。義淨譯。</p>
一心奉請掌中論<span class='note-inline'>(拜觀同上)</span><p style="margin-left:2em">陳那造。義淨譯。</p>
<p style="margin-left:2em">論三界但有假名。實無外境。如繩作蛇想。見繩知蛇無。</p>
一心奉請解拳論<span class='note-inline'>(拜觀同上)</span><p style="margin-left:2em">陳那造。陳優禪尼國沙門真諦譯。</p>
一心奉請入大乘論<span class='note-inline'>(拜觀同上)</span><p style="margin-left:2em">堅意菩薩造。北涼沙門釋道泰譯。</p>
<p style="margin-left:2em">義品第一。明大乘方為具足三藏。得成大果　饑論空品第二。明十地成就福智果智。及明佛生羅睺羅。是化非實　順修諸行品第三。明佛法身。在淨居受職成道。非閻浮提成佛。及明應禮初發心菩薩。</p>
一心奉請佛性論<span class='note-inline'>(拜觀同上)</span><p style="margin-left:2em">天親菩薩造。陳優禪尼國沙門真諦譯。</p>
<p style="margin-left:2em">第一緣起分。如來為除五種過失。生五功德。故說一切眾生。皆有佛性　第二破執分。內有破小乘品破外道品破大乘見品　第三顯體分。內有三因如品三性品如來藏品　第四辨相分。內有自體相品明因品顯果品事能品總攝品分別品階位品遍滿品無變異品無差別品。</p>
一心奉請究竟一乘寶性論<span class='note-inline'>(拜觀同上)</span><p style="margin-left:2em">元魏中天竺沙門勒那摩提譯。</p>
<p style="margin-left:2em">教化品　佛寶品　法寶品　僧寶品　一切眾生有如來藏品　無量煩惱所纏品　為何義說法品　身轉清淨成菩提品　如來功德品　自然不休息佛業品　較量信功德品　初一卷是論本偈經。次四卷如次論釋。</p>
一心奉請大乘寶要義論<span class='note-inline'>(拜觀同上)</span><p style="margin-left:2em">宋中印土沙門法護等譯。</p>
<p style="margin-left:2em">集諸經。論菩薩發心修行功德。</p>
一心奉請大乘集菩薩學論<span class='note-inline'>(拜觀同上)</span><p style="margin-left:2em">法稱菩薩造。法護等譯。</p>
<p style="margin-left:2em">集布施學品　護持正法戒品　護法師品　空品　集離南戒學品　護身品　護受用福品　清淨品　忍辱品　精進波羅蜜品　說阿蘭若品　治心品。內有禪定波羅蜜多　念處品　自性清淨品　正念受用品　增長勝力品　恭敬作禮品　念三寶品。</p>
一心奉請大乘相論<span class='note-inline'>(拜觀同上)</span><p style="margin-left:2em">覺吉祥智菩薩造。施護譯。</p>
<p style="margin-left:2em">釋蘊處界。緣生。波羅蜜。十地。十八空。三十七助道。四諦。四禪四無量。四等至。八解脫。六神通。三解脫門。陀羅尼。力。無所畏。無礙解。大慈大悲。不共法。聲聞果。了知一切相真如實際。無相法界。</p>
一心奉請集諸法寶最上義論<span class='note-inline'>(拜觀同上)</span><p style="margin-left:2em">善寂菩薩造。施護譯。</p>
<p style="margin-left:2em">諸法從緣生。不離識　菩提無所得。剎那王所。即菩提相。菩提中無所安立。若執無因不集諸福。起染著。感惡趣。智者如實信解尊重恭敬。即得最上福聚。</p>
一心奉請六明教授習定論<span class='note-inline'>(拜觀同上)</span><p style="margin-left:2em">菩著菩薩本。世親菩薩釋。唐大薦福寺沙門釋義淨譯。</p>
<p style="margin-left:2em">明修定。須師資圓滿。所緣圓滿。作意圓滿。依有尋有伺等三定。能獲福得果。</p>
一心奉請大乘莊嚴經論<span class='note-inline'>(拜觀同上)</span><p style="margin-left:2em">無著菩薩造。唐中天竺沙門波羅頗迦羅蜜多羅譯。</p>
<p style="margin-left:2em">緣起品　成宗品。以一因成立大乘。真是佛說　歸依品。明大乘歸依。有四種大義。一切遍。勇猛。得果。不及　種性品。有九。有體。最勝。自性。相貌。品類。過惡。功德。金喻。寶喻　發心品。發心有四種大。勇猛大。方便大。利益大。出離大。有四差別。信行發心。淨依發心。報得發心。無障發心。大悲為根。利物為依止。大乘法為所信。種智為所緣。以勝欲為所乘。以大護為所住。大護謂戒也。以受障為難。以增善為功德。以福智為自性。以習諸度為出離。以地滿為究竟　二利品　真實品。明第一義相　神通品　成熟品　菩提品。明得一切種智　明信品　述求品　宏法品　隨修品　教授品　業伴品。明菩薩起業。以方便為伴　度攝品　供養品　親近品　梵住品。明慈悲喜捨　覺分品　功德品　行住品　敬佛品。</p>
一心奉請大莊嚴經論<span class='note-inline'>(拜觀同上)</span><p style="margin-left:2em">馬鳴菩薩造。姚秦天竺沙門鳩摩羅什譯。</p>
<p style="margin-left:2em">廣集種種善惡因緣。令人返邪歸正。</p>
一心奉請菩薩本生鬘經<span class='note-inline'>(拜觀同上)</span><p style="margin-left:2em">宋譯經院沙門慧絢紹德等譯。</p>
<p style="margin-left:2em">前四卷。勝勇護國尊者。集如來事迹十四條。後十二卷。是寂變勝天。論菩薩施行莊嚴。尊者護國本生之義。三十四段。</p>
一心奉請大丈夫論<span class='note-inline'>(拜觀同上)</span><p style="margin-left:2em">提婆羅菩薩造。北涼沙門釋道泰譯。</p>
<p style="margin-left:2em">共有二十九品。廣說悲心行施相貌功德。</p>
一心奉請提婆菩薩破棱伽經中外道小乘四宗論<span class='note-inline'>(拜觀同上)</span><p style="margin-left:2em">元魏北天竺沙門菩提留支譯。</p>
<p style="margin-left:2em">先列僧佉計一。毗世計異。尼犍子計俱。若提子計不俱。次一一破之。</p>
一心奉請提婆菩薩釋棱伽經中外道小乘涅槃論<span class='note-inline'>(拜觀同上)</span><p style="margin-left:2em">菩提留支譯。</p>
<p style="margin-left:2em">先明所計涅槃。有二十種。如來為遮是等邪見故。說涅槃因果正義。次列其名。一一問答示相。</p>
一心奉請大乘掌珍論<span class='note-inline'>(拜觀同上)</span><p style="margin-left:2em">清辯菩薩造。唐大慈恩寺沙門釋玄奘譯。</p>
<p style="margin-left:2em">廣釋真性有為空四句義。破諸異執。顯真勝義。</p>
一心奉請如實論<span class='note-inline'>(拜觀同上)</span><p style="margin-left:2em">天親菩薩造。陳優禪尼國沙門真諦譯。</p>
<p style="margin-left:2em">反質難中無道理難品　道理難品　墮負處品。有二十二。</p>
一心奉請手杖論<span class='note-inline'>(拜觀同上)</span><p style="margin-left:2em">尊者釋迦稱造。唐大薦福寺沙門釋義淨譯。</p>
<p style="margin-left:2em">破世異執。有新生有情。</p>
一心奉請寶行王正論<span class='note-inline'>(拜觀同上)</span><p style="margin-left:2em">陳優禪尼國沙門真諦譯。</p>
<p style="margin-left:2em">安樂解脫品。十善名安樂。惑盡名解脫　襍品第二。明十惡過患。廣訶女身不淨。歎佛三十二相　菩提資糧品第三。明相好六通等因　正教王品第四　出家正行品第五。說出家者應捨麤惑。修七聖財。及說十地大意。并教發願方法。</p>
一心奉請佛說法集名數經<span class='note-inline'>(拜觀同上)</span><p style="margin-left:2em">宋北印土沙門施護譯。</p>
<p style="margin-left:2em">集世出世二法名數。</p>
一心奉請惟日襍難經<span class='note-inline'>(拜觀同上)</span><p style="margin-left:2em">吳月支國優婆塞支謙譯。</p>
<p style="margin-left:2em">大意說如來二乘功德差別。</p>
一心奉請五門禪經要用法<span class='note-inline'>(拜觀同上)</span><p style="margin-left:2em">大禪師佛陀蜜多所撰。劉宋罽賓國沙門曇摩蜜多譯。</p>
<p style="margin-left:2em">一安般。二不淨。三慈心。四觀緣。五念佛。</p>
一心奉請坐禪三昧法門經<span class='note-inline'>(拜觀同上)</span><p style="margin-left:2em">僧伽羅剎造。姚秦天竺沙門鳩摩羅什譯。</p>
<p style="margin-left:2em">第一治婬欲　次瞋恚　三愚癡　四思覺　五等分及重罪人　明四禪四空四等五通法　四念止法　大乘念佛等法。</p>
一心奉請禪法要解經<span class='note-inline'>(拜觀同上)</span><p style="margin-left:2em">姚秦天竺沙門鳩摩羅什譯。</p>
<p style="margin-left:2em">初不淨觀。次淨觀。除五葢。修初二三四禪。修四無量。修四空。修四諦。初習有十事。心專正。質直。慚愧不放逸。遠離。少欲。知足。心不繫著。不樂世樂。忍辱。修四如意足。五神通。</p>
一心奉請思惟要略法<span class='note-inline'>(拜觀同上)</span><p style="margin-left:2em">鳩摩羅什譯。</p>
<p style="margin-left:2em">先明形輕微。心病深重。次四無量觀。白骨觀。觀佛三昧。法身觀。十方諸佛觀。觀無量壽。觀實相。法華三昧觀。</p>
一心奉請菩薩訶色欲法<span class='note-inline'>(拜觀同上)</span><p style="margin-left:2em">鳩摩羅什譯。</p>
<p style="margin-left:2em">謂是世間枷鎖重患衰禍捨之復念。如出獄思入等。凡夫為色僕。棄之如破枷脫銷等。女人言蜜心毒。如龍淵師窟。不可近。敗國亂家。滅人慧明。如高羅蜜網等。智者知而遠。惡而穢之。</p>
一心奉請禪要訶欲經<span class='note-inline'>(拜觀同上)</span><p style="margin-left:2em">失譯師名。</p>
<p style="margin-left:2em">即前不淨觀一章。</p>
一心奉請小道地經<span class='note-inline'>(拜觀同上)</span><p style="margin-left:2em">後漢西域沙門支曜譯。</p>
<p style="margin-left:2em">說道人求息。及求向佛道法。</p>
一心奉請修行道地經<span class='note-inline'>(拜觀同上)</span><p style="margin-left:2em">天竺沙門眾護撰。西晉月支國沙門竺法護譯。</p>
<p style="margin-left:2em">集散品　五陰本品　五陰相品　分別五陰品　五陰成敗品　慈品　除恐怖品　分別行相品　勸意品　離顛倒品　曉了食品　伏勝諸根品　忍辱品　棄加惡品　天眼見始終品　天耳品　念往世品　知人心念品　地獄品　勸悅品　行空品　神足品　數息品　觀品　學地品　無學地品　無學品　弟子三品　修行品　緣覺品　菩薩品。</p>
一心奉請道地經<span class='note-inline'>(拜觀同上)</span><p style="margin-left:2em">後漢安息國沙門安世高譯。</p>
<p style="margin-left:2em">從修行道地經略出。</p>
一心奉請眾經撰襍譬喻<span class='note-inline'>(拜觀同上)</span><p style="margin-left:2em">比丘道略集。姚秦天竺沙門鳩摩羅什譯。</p>
一心奉請舊襍譬喻經<span class='note-inline'>(拜觀同上)</span><p style="margin-left:2em">西土聖賢集。吳沙竺天門康僧會譯。</p>
一心奉請襍譬喻經<span class='note-inline'>(拜觀同上)</span><p style="margin-left:2em">失譯人名。出後漢錄。</p>
一心奉請襍譬喻經<span class='note-inline'>(拜觀同上)</span><p style="margin-left:2em">後漢月支國沙門支婁迦讖譯。</p>
一心奉請菩提行經<span class='note-inline'>(拜觀同上)</span><p style="margin-left:2em">宋中印土沙門天息灾譯。</p>
一心奉請讚法界頌<span class='note-inline'>(拜觀同上)</span><p style="margin-left:2em">聖龍樹菩薩造。宋北印土沙門施護譯。</p>
一心奉請佛三身讚<span class='note-inline'>(拜觀同上)</span><p style="margin-left:2em">宋中印土沙門法賢譯。</p>
一心奉請佛一百八名讚<span class='note-inline'>(拜觀同上)</span><p style="margin-left:2em">宋中印土沙門法天譯。</p>
一心奉請一百五十讚佛頌<span class='note-inline'>(拜觀同上)</span><p style="margin-left:2em">尊者摩咥利制吒造。唐沙門義淨譯。</p>
一心奉請佛吉祥德讚<span class='note-inline'>(拜觀同上)</span><p style="margin-left:2em">宋北印土沙門施護譯。</p>
一心奉請聖觀自在菩薩功德讚<span class='note-inline'>(拜觀同上)</span><p style="margin-left:2em">西方賢聖集。施護譯。</p>
一心奉請讚觀世音菩薩頌<span class='note-inline'>(拜觀同上)</span><p style="margin-left:2em">唐佛授記寺翻經沙門釋慧智譯。</p>
一心奉請聖者文殊師利發菩提心願文<span class='note-inline'>(拜觀同上)</span><p style="margin-left:2em">元甘泉馬蹄山沙門釋智慧譯。</p>
一心奉請大聖文殊師利菩薩讚佛法身禮<span class='note-inline'>(拜觀同上)</span><p style="margin-left:2em">唐北天竺沙門大廣智不空譯。</p>
一心奉請百千頌大集經地藏菩薩請問法身讚<span class='note-inline'>(拜觀同上)</span><p style="margin-left:2em">大廣智不空譯讚法身法界菩提涅槃十地等妙功德。</p>
一心奉請廣發大願頌<span class='note-inline'>(拜觀同上)</span><p style="margin-left:2em">以上西土宗論。</p>

<p class='juan'>水陸道場法輪寶懺卷第六</p></div>
</div><!-- end of div[@id='body'] -->
</body></html>