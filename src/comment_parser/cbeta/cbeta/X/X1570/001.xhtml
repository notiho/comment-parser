<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>五燈全書目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>No. 1570-A</p><p style="margin-left:1em">也。間甞流覧釋氏之書。立教雖主於空寂。而其戒欺去妄。蠲忿窒欲。亦與勸善懲惡之道。葢無殊指焉。自宗門教興。曹溪而下五派迭衍。各有撰述。宋景德以後。裒集為傳燈諸錄嗣是。又舉挈要領。彚成一編。是為五燈會元。洎乎本朝沙門海寬。念其支派繁衍。自宋金元明數百年來。傳述闕然。乃著纘續一書。今聖感寺僧超永。復慮譜牒漸棼。聞見不一。用是旁蒐博考。折衷於二編。而參訂之。刪其煩蕪。增所未備。以成全書。其用心也。可謂勤矣。至於簡牘所載互相印證之語。罕譬曲喻。為說甚夥。而其大指要歸。亦惟欲<span class='corr'>祛</span>迷惑。以復性真。不越乎閑邪存誠牗人為善之意。匪僅有裨於禪宗教旨而<span class='corr'>已</span>也。故為之序。</p>
<p>康熈三十二年四月二十五日。</p>
</div>
<div class='div-xu'><a id='mulu2' />
<p class='h1'>No. 1570-B 五燈全書目序</p><p>恭惟盛朝開國以來國家之治。超於三代。凡事關教化。咸與闡揚。僧史傳燈之錄。雖方外要典。亦當以時修明也。<span class='note-inline'>(永)</span>因念從上慧命所繫。於是頓忘固陋自康熈癸亥入京。廣徵博採。謹以古今遺集。探其事實。其理不當而言冗偽者。則刪之。其旨不二而機冥合者。則增之。繼而考訂宗派。申明大端。不使金鍮溷雜。務期支緒詳明。引說辨解。各有根據。靡不窮搜極討。編成垂二百餘萬言。名曰五燈全書。遭遇聖天子。以至道慈德治天子。天地萬物。清寧安裕。而佛教得以毗贊大化。雖古之帝王。未有如皇上之啟牖生民。欲其回心嚮道。如此之切也。<span class='note-inline'>(永)</span>所以勤勤懇懇。不避冐犯。輙敢以其書上進。幸於萬幾之暇。得經御覧。辨正差謬。恩賜序文。天章雲燦。睿藻波騰。外覈六經。內該三藏。使千燈互映。託宸撰而彌彰。萬類同歸。荷綸音而愈徹。豈直抑揚善惡。昭晰儒禪。鎔範四天。垂規百代而<span class='corr'>已</span>。又蒙頒內府黎板。命付剞劂。<span class='note-inline'>(永)</span>承旨勉力鳩工。茲呈新刊御序并全書首卷。聖覽甚悅。手勅諭<span class='note-inline'>(永)</span>曰。御製序後。當有自序凡例方好。<span class='note-inline'>(永)</span>慚惶無地。敢不稽首颺言。吾佛以正法眼。為一大教之宗。以不傳旨。為一大教之祖。其宗乃心性之道原。生靈之妙諦也。其祖乃定慧之大範。朗悟之真驗也。</p>
<p>今上大聖垂覧茲編。發揚儒佛合一之義。以廣流通。所謂聖人立教之道。必聖人乃能行之。是豈惟萬世佛氏之徒大幸也。亦天下生民之大幸也。夫敬為序。</p>
<p style="margin-left:1em">康熈癸酉孟秋上澣八日聖感寺嗣祖沙門<span class='note-inline'>(臣超永)</span>拜撰。</p>
</div>
<div class='div-xu'><a id='mulu3' />
<p class='h1'>No. 1570-C 五燈全書序</p><p>世出世間法。其源多岐。貴夫挈領提綱。而善損益之。提挈之要。則宜取信於本法。無取證於末流。取信於佛說。無取證於俗議。而天下大中至正之理始躍然。知發蒙振落。周行無悖。愽照不偏。亘古亘今。闡呈真體。所謂一大事因緣也。如來以一大事因緣。出現於世。以正法要。為一大教之宗。密傳授。為一大教之祖。遞代相禪。五燈薪接。有由來矣。讀其書。徵其事。或現圓機。如波紋織沼。或轟獅吼。如絕壑奔雷。醉心者。甘勝醍醐。誤觸者。猛逾毒藥。自書傳互異。曖昧漶漫。遂令疑而不信。誵訛襍出。魚目珠貝之不分。是豈授受者有闕失歟。抑亦紀載者之過也。去聖時遙。師承各袒。匪具超方眼目。運大公無我之心。以貫串諸家。廣嗣續而建綱宗。亟搜剔而嚴去取。幾何不日星晦。而滄溟涸耶。迦文於經教之外。以無盡三昧。授大龜氏。二十八傳而至菩提達磨尊者。按唐書後魏之末。有僧達磨。本天竺國王之子。以護國出家。入南海。得禪宗妙法。自釋迦文佛。相傳衣鉢。世為授受。入梁隱於嵩山少林寺。以其法傳慧可。可傳僧粲。粲傳道信。信傳弘忍。忍傳慧能。能在中國。於達磨為六世。故世稱六祖。其文葢班班可攷。復念正法眼藏涅槃妙心。可以語言發。不可以語言到。故末上特慎重拈花付囑之舉。用以表明正法非同謟曲。明教嵩之言曰。正法者。大教之所自出。眾經之所自明也。得乎此者。雖以萬端言之。其所言未始襍也。不得乎此者。雖絕言而守之。其所守未始不惑也。善說法要。葢無踰於明教矣。今世法道下趨。邪師輩出。沉湎於勢利。攘臂於鬬諍。喔唯突譎之徒。相與以佛為戲。而語言文字一途。昔用之揚扢宗要。今用之嘬蝕獅身。肩慧命之責者。仰屋扼腕之不暇。尚何所事於發揮揣摩。以表彰從上之法式哉。我深雪霽兄。為之痛心發憤。乃殫慮竭思。經營鉛槧。操三十年之苦心。而全書脫藁。蒙聖天子嘉漿再三。壽剞劂有日矣。於是祖道重光。五燈復燦。<span class='note-inline'>(揆)</span>以椎魯闇識。亦得搦不律。以佐厥功。更竊竊然。踴躍歎美。以附於孔門之游夏焉。夫道為天下之本。書為天下之迹。事為天下之異。理為天下之同。因迹以顯本。折同以融異。而上下古今無剩義矣。非挈提綱領損益取證之明驗乎。紫陽之論達磨。為能盡翻窠臼。倡為禪宗。視義學尤為高妙。固知別傳之旨。常存世間。以起緇素之篤信討論全藉楮墨。以為證據。宋季五燈並傳。大川濟公會而梓之。迄今又五百餘載。嗣法者亡慮數千。斷斷續續。霽兄表而出之。興滅繼絕。心涵太虗。豈如白巖之黨同伐異。任生滅。為筆削者哉。述而不作。竊比老彭。知我罪我。雖宣尼。有所不免耳。霽兄初結茆於永嘉之雲外峯。八易寒暑。刀耕火種。謝絕人事。全書經始於峯下。道老人貽札。殊深弗克告成之慮。而今書竟成矣。可以告老人於寂光矣。<span class='note-inline'>(揆)</span>昔叨老人之推愛極殷。故附及序末。以見著述卒業之難。而霽兄仰承師訓輔教翊經。其所存者廣。其所見者大。雖其習趨之端。與儒或異。而五燈建豎。即易禮詩書春秋相表裏並行。有如此也。</p>
<p style="margin-left:1em">康熈壬申冬日北京玉泉山靜明園古華嚴寺沙門<span class='note-inline'>(超揆)</span>撰。</p>
</div>
<div class='div-xu'><a id='mulu4' />
<p class='h1'>No. 1570-D 五燈全書進呈奏疏</p><p class="byline">聖感寺住持<span class='note-inline'>(臣)</span>僧<span class='note-inline'>(超永)</span>謹</p><p>奏為進呈五燈全書事。竊惟三教無二道。聖人無兩心。蹟雖有世間方外之殊。理原無修<span class='corr'>己</span>利人之別。第品類雜則羣言貴。有折衷須流派清。而根源斯為可據。喜際同文之盛世。敬集一家之成言。非敢云塵露有益於山海之高深。實仰藉聖明。得照夫昏衢之日月。茲葢伏遇皇帝陛下心傳千聖。道冠百王。明目達聰。而邇言猶察。懸鞀設鐸。而聞善則登。萬方共仰有道之聖人。四海久頌太平之天子。<span class='note-inline'>(臣)</span>僧<span class='note-inline'>(超永)</span>忝預緇流。幸依紫禁。有懷莫報。矢願靡他。爰念佛起西乾。祖傳東震。以明心見性為宗。以化惡從善為教。修持則以六度為大乘。原不離世間相而求實相。取證則以參悟為要旨。無非借方便言。以表至言。紀其系者。往代尚有。厥人接其枝者。於今亟宜詳覈。<span class='note-inline'>(臣僧)</span>不揣固陋。用志十年。歷稽從上之遺編。搜索近今之宗派。言無岐轍。語合心燈。西域則首七佛。而遞授迦葉阿難。中土則先達磨。而沿流青原南嶽。末附未詳法嗣。間收應化聖賢。閱時近三千年。計人餘七千數。一十有六卷標其目。一百二十卷記其言。雖識為五燈全書。誠有待天心炳鑒。為此彚寫。冐昧進呈。伏願不棄蒭蕘。俯垂釆擇。如言堪繼。後求循例。允附龍藏之末函。則派衍流長。冀校訂一勒。梨編以示遠。<span class='note-inline'>(臣僧)</span>又沐情諦觀。　前聖懿德。有內典。曾叨卷首　綸音。倘蒙恩賜序文。更屬萬年盛典。則法輪賴金輪以常轉。舜日映佛日以增輝矣。<span class='note-inline'>(臣)</span>僧<span class='note-inline'>(超永)</span>曷勝瞻天仰聖。激切屏營之至。謹具奏。恭進以聞。</p>
<p>康熈參拾貳年參月　　　　　日<span class='note-inline'>(臣)</span>僧<span class='note-inline'>(超永)</span>。</p>
</div>
<div class='div-xu'><a id='mulu5' />
<p class='h1'>No. 1570-E 五燈全書進呈奏疏<span class='note-inline'>(二)</span></p><p class="byline">聖感寺住持<span class='note-inline'>(臣)</span>僧<span class='note-inline'>(超永)</span>謹</p><p>奏為進呈五燈全書事。竊惟化洽太和。道含弘而廣大。願垂上乘德。普覆而平均。敷善教以利民。布慈心以育物。恭逢盛典。喜際昌時。茲葢伏遇皇帝陛下堯欽舜哲文獻武功聖學恒新。撫萬邦而建極。皇威遠播。統六服以綏猷。懸天鑑於域中。運大權於寓內。廓清沙漠。全憑睿算之指揮。尅定乾坤。總屬神機之縱奪。眷言匡護。清祖系於禪林。汲引培扶。登蒼生於福地。佛法賴隆盛世。梵剎宏創興朝。<span class='note-inline'>(臣)</span>僧庸愚無似。老邁難堪。才異大川。謬忝續燈之妄。識乖明教。愧叨寵賚之深。前呈百二十卷全書。早開七千餘僧正眼。欽承綸命。敬付梓工剞劂。<span class='corr'>已</span>得告成裝飾。因而再貢。茲緣此理。重有干祈。嚮蒙御製鴻文。曾許頒入龍藏。敢希允俞。冐犯威嚴。伏願聖德崔嵬。永樹萬年基業。天潢灝瀚。總歸一派淵源。禮備當今。玉軸配錦函之貴。事高<span class='corr'>曠</span>古。金輪鞏繡柱之尊。景祚與七政相齊。厚恩與二曜彌固矣。<span class='note-inline'>(臣)</span>僧<span class='note-inline'>(超永)</span>曷勝瞻天仰聖。激切屏營之至。謹具奏。恭進以聞。</p>
<p>康熈三十六年六月　　　　　日<span class='note-inline'>(臣)</span>僧<span class='note-inline'>(超永)</span>。</p>
</div><a id='mulu6' />
<p class='h0'>五燈全書凡例</p>
<ul class="">
<li><p><span class="corr"/>燈史自傳聯普續廣五籍。為禪門記載之書。其行於世也久矣。嗣後宋大川濟禪師。病其卷帙浩繁事實未核。於是刪偽定譌。析疑傳信。束為會元一書。葢有經有法。有條有理。於禪統法系。不假考而明昭而著。其有造於大道。有功於學者甚大。實天壤間一大典。故尤非羣書可得而擬也。從是五百年來。顯晦不一。五宗之統。且止其三。雖濟洞尚存。亦非前此家風。況近日譜牒紛更。聞見益異。若決江河。安所底止。直下兒孫凡有血氣者。能無蒿目深憂乎。<span class="note-inline">(永)</span>行愧先賢。解慙往哲。但念從上恩德。碎身罔報。乃於垂老之年。曳踵行數千里。謁告同人。而商確此書。共圖返古。懸救方來。矢公矢慎。至正至詳。敢曰樹天下萬世之防。</p>
<p>按列聖徽猷。彚諸家法要。考古徵今。網羅上下。窮神極慮。竭智盡能。法尚春秋之嚴式。準會元之切。亦頗顯幽闡微。發前人未發之旨。庶乎理長義就。必有明哲知音。共扶南董。其倫序之次。南嶽青原。俱止三十七世。</p>
</li>

<li><span class="corr"/>天王於馬祖。天皇於石頭。皆前人所定之案。見諸典藉。不啻數十種。悉從龍藏佛祖通載中原本根據。庶令統系無差。</li>

<li><span class="corr"/>海舟慈祖。是永非普。是二非一。奈彼迷惑謬見。削我二世。豈知慈加普者。嗣萬峰沈貫銘中所及者是也。慈加永者。嗣東明翼善碑中符合者是也。其理炳然。更復何辨。</li>

<li><span class="corr"/>洞宗世系。所紀不一。今從永覺賢公之補燈。遠門柱公之續略。涵宇寬公之纘續。為霖霈公之闢謬。參酌以定。匪涉私裁。</li>

<li><span class="corr"/>自宗分五派。良由紹震旦之真燈。然不面證一堂。未許稱傳衣之嫡血。即如薦福古。偶觸紙上陳言。遙繼雲門偃祖。不止百有餘禩。認為嗣法。為<span class="corr">己</span>甚重。為法甚輕。紊亂道源。開罪千古。故敢列於未詳。以明法統之不可或淆。而承虗之不可覬幸。</li>

<li><span class="corr"/>雪嶠信老人。久曰。無傳存稿。忽嗣司理黃端伯。若端伯洞宗。或收於無明慧經下。或列於無異元來下。殊無定準。細考端伯歷敘來由。畢竟嗣壽昌為當。</li>

<li><span class="corr"/>密祖行狀。為山翁忞和尚所作。嗣法十二位外。從無枝節。近存稿之增黃毓祺。寶積之入古雪喆。未審何意況行狀。寶積父子相承。所著之書。何不同如是。兩公之不忍遺。擬同元白可惟一潤山幢海諸公。列於未詳。</li>

<li><span class="corr"/>僧摩居士馬一騰。徧參諸方。入處諦當。唱道吳越燕楚之間。士大夫中。林太史增志。張司農有譽。熊給諫開元。俱出其爐鞴。所著儒禪合一之書等身。亦士林所希有者。補入未詳。</li>

<li><span class="corr"/>應化聖賢。西天者。列於二十八祖之末。東土者。集於南嶽青原之前。庶見次序分明。不致條理舛錯。</li>

<li><span class="corr"/>古今尊宿。有錄存者。語俱另選。不循舊文。若無錄可輯。仍從燈元諸書。取要刪繁。所貴旨趣之切當。</li>

<li><span class="corr"/>五宗世系之名。俱依諸譜所載。但有傳記法言者。取冠於前。共不列章次者。目錄於後。</li>

<li><span class="corr"/>南嶽下三十五六七世。青原下三十七世。支分蕃衍一時。難獲全璧茲則隨得隨錄。但從世次。而弗拘嗣法之前後。</li>
</ul><p style="margin-left:2em;text-indent:-2em">康熈甲子上元日檇李嗣祖沙門超永書於深雪艸堂。</p>
No. 1570
<p class='juan'><a id='mulu7' />五燈全書目錄卷第一</p><p class="pre">卷首<br/>　序文　凡例　目錄<br/>卷一<br/>　　　七佛<br/>　　毗婆尸佛　尸棄佛<br/>　　毗舍浮佛　拘留孫佛<br/>　　拘那含牟尼佛　迦葉佛<br/>　　釋迦牟尼佛<br/>　　　西天祖師<br/>　　摩訶迦葉尊者　阿難尊者<br/>　　商那和修尊者　優波毱多尊者<br/>　　提多迦尊者　彌遮迦尊者<br/>　　婆須密尊者　佛陀難提尊者<br/>　　伏䭾密多尊者　脅尊者<br/>　　富那夜奢尊者　馬鳴尊者<br/>　　迦毗摩羅尊者　龍樹尊者<br/>　　迦那提婆尊者<br/>卷二<br/>　　羅睺羅多尊者　僧伽難提尊者<br/>　　伽耶舍多尊者　鳩摩羅多尊者<br/>　　闍夜多尊者　婆修盤頭尊者<br/>　　摩拏羅尊者　鶴勒那尊者<br/>　　師子尊者　婆舍斯多尊者<br/>　　不如密多尊者　般若多羅尊者<br/>西天二祖阿難尊者旁出法嗣第一世<br/>　　末田底迦尊者<span class='note-inline'>(不列章次)</span><br/>西天二十四祖師子尊者旁出法嗣第一世<br/>　　達磨達尊者<span class='note-inline'>(不列章次)</span><br/>二十四祖下第二世<br/>　達磨達尊者法嗣<br/>　　因陀羅尊者<span class='note-inline'>(以下不列章次)</span>　瞿羅忌利婆尊者<br/>二十四祖下第三世<br/>　因陀羅尊者法嗣<br/>　　達磨尸利帝尊者<span class='note-inline'>(以下不列章次)</span><br/>　　破樓求多羅尊者　那伽難提尊者<br/>　　波羅婆提尊者<br/>　瞿羅忌利婆尊者法嗣<br/>　　波羅䟦摩尊者<span class='note-inline'>(以下不列章次)</span>　僧伽羅叉尊者<br/>二十四世祖下第四世<br/>　達磨尸利帝尊者法嗣<br/>　　摩帝隸㧞羅尊者<span class='note-inline'>(以下不列章次)</span><br/>　　訶利跋茂尊者<br/>　破樓求多羅尊者法嗣<br/>　　和修盤頭尊者<span class='note-inline'>(以下不列章次)</span>　達摩訶帝尊者<br/>　　栴陀羅多尊者<br/>　波羅跋摩尊者法嗣<br/>　　勒那多羅尊者<span class='note-inline'>(以下不列章次)</span>　盤頭多羅尊者<br/>　　婆羅波多尊者<br/>　僧伽羅叉尊者法嗣<br/>　　毗舍耶多羅尊者<span class='note-inline'>(以下不列章次)</span><br/>　　毗栗芻多羅尊者　毗樓羅多摩尊者<br/>　　優波羶陀尊者　婆難提多尊者<br/>　　　西天應化聖賢<br/>　　文殊菩薩　天親菩薩<br/>　　維摩大士　善財童子<br/>　　須菩提尊者　舍利弗尊者<br/>　　殃崛摩羅尊者　賓頭盧尊者<br/>　　障蔽魔王　那吒太子<br/>　　廣額屠兒<br/>　　　東土祖師<br/>　　菩提達磨大師　慧可大祖大師<br/>　　僧璨鑑智禪師　道信大醫禪師<br/>　　弘忍大滿禪師　慧能大鑒禪師<br/>卷三<br/>　　　東土應化聖賢<br/>　　秦跋陀禪師　金陵寶誌禪師<br/>　　天台智覬禪師　泗州僧伽大聖<br/>　　天台豐干禪師　天台寒山大士<br/>　　天台拾得大士　明州布袋和尚<br/>　　法華志言大士　扣冰澡先古佛<br/>　　千歲寶掌和尚　嬾殘禪師<br/>　　杜法順和尚　萬迴法雲公<br/>　　清涼觀國師　天台戒闍黎<br/>初祖達磨大師旁出法嗣第一世<br/>　　道育禪師<span class='note-inline'>(以下不列章次)</span>　道副禪師<br/>　　尼總持禪師<br/>二祖慧可禪師旁出法嗣第一世<br/>　　僧那禪師　向居士<br/>二祖下第二世<br/>　僧那禪師法嗣<br/>　　隆化慧滿禪師　峴山神定禪師<span class='note-inline'>(以下不列章次)</span><br/>　　寶月禪師　化公禪師<br/>　　和公禪師　華閑居士<br/>　　廖居士<br/>二祖下第三世<br/>　華閑居士法嗣<br/>　　曇邃禪師<span class='note-inline'>(不列章次)</span><br/>二祖下第四世<br/>　曇邃禪師法嗣<br/>　　定林慧綱禪師<span class='note-inline'>(以下不列章次)</span>　延陵慧簡禪師<br/>　　彭城慧瑳禪師<br/>二祖下第五世<br/>　定林綱禪師法嗣<br/>　　六合大覺禪師<span class='note-inline'>(不列章次)</span><br/>二祖下第六世<br/>　六合覺禪師法嗣<br/>　　高郵曇影禪師<span class='note-inline'>(不列章次)</span><br/>二祖下第七世<br/>　高郵影禪師法嗣<br/>　　泰山明練禪師<span class='note-inline'>(不列章次)</span><br/>二祖下第八世<br/>　泰山練禪師法嗣<br/>　　揚州靜泰禪師<span class='note-inline'>(不列章次)</span><br/>四祖大醫禪師旁出法嗣第一世<br/>　　牛頭法融禪師<br/>四祖下第二世<br/>　牛頭融禪師法嗣<br/>　　金陵智巖禪師　鍾山曇璀禪師<br/>　　荊州大素禪師<span class='note-inline'>(以下不列章次)</span>　幽棲月空禪師<br/>　　白馬道演禪師　新安定莊禪師<br/>　　彭城智瑳禪師　廣州道樹禪師<br/>　　湖州智爽禪師　新州杜默禪師<br/>　　上元智誠禪師<br/>四祖下第三世<br/>　金陵巖禪師法嗣<br/>　　牛頭慧方禪師　東都鏡潭禪師<span class='corr'><span class='note-inline'>(以下不列章次)</span></span><br/>　　襄州志長禪師　湖州義真禪師<br/>　　益州端伏禪師　龍光歸仁禪師<br/>　　襄州辨才禪師　漢南法俊禪師<br/>　　西川敏古禪師<br/>　上元誠禪師法嗣<br/>　　上元定真禪師<span class='note-inline'>(不列章次)</span><br/>四祖下第四世<br/>　牛頭方禪師法嗣<br/>　　牛頭法持禪師<br/>　上元真禪師法嗣<br/>　　上元如度禪師<span class='note-inline'>(不列章次)</span><br/>四祖下第五世<br/>　牛頭持禪師法嗣<br/>　　牛頭山智威禪師　金陵玄素禪師<span class='note-inline'>(以下不列章次)</span><br/>　　天柱弘仁禪師<br/>四祖下第六世<br/>　牛頭威禪師法嗣<br/>　　牛頭慧忠禪師　安國玄挺禪師<br/>　　天柱崇慧禪師　鶴林玄素禪師<br/>四祖下第七世<br/>　牛頭忠禪師法嗣<br/>　　佛窟惟則禪師<br/>　鶴林素禪師法嗣<br/>　　徑山道欽禪師　金陵曇益禪師<span class='note-inline'>(以下不列章次)</span><br/>　　吳門圓鏡禪師<br/>四祖下第八世<br/>　佛窟則禪師法嗣<br/>　　天台雲居智禪師<br/>　徑山欽禪師法嗣<br/>　　鳥窠道林禪師　木渚山悟禪師<span class='note-inline'>(以下不列章次)</span><br/>　　青陽廣敷禪師　巾子崇惠禪師<br/>四祖下第九世<br/>　雲居智禪師法嗣<br/>　　牛頭道性禪師　江寧智燈禪師<br/>　　解縣懷信禪師　鶴林全禪師<br/>　　北山懷古禪師　明州觀宗禪師<br/>　　牛頭大智禪師　白馬善道禪師<br/>　　牛頭智真禪師　牛頭譚顒禪師<br/>　　牛頭雲韜禪師　牛頭山凝禪師<br/>　　牛頭法梁禪師　江寧行應禪師<br/>　　牛頭惠良禪師　興善道融禪師<br/>　　蔣山照明禪師　牛頭法燈禪師<br/>　　牛頭定空禪師　牛頭慧涉禪師<br/>　　牛頭凝空禪師　蔣山道初禪師<br/>　　幽棲道遇禪師　幽棲藏禪師<br/>　　牛頭靈暉禪師　幽棲道頴禪師<br/>　　牛頭巨英禪師　釋山法常禪師<br/>　　龍門凝寂禪師　莊嚴遠禪師<br/>　　襄州道堅禪師　尼明悟<br/>　　居士殷淨<br/>　鳥窠林禪師法嗣<br/>　　招賢會通禪師　靈巖寶觀禪師<span class='note-inline'>(不列章次)</span><br/>四祖下第十世<br/>　牛頭涉禪師法嗣<br/>　　棲霞清源禪師<span class='note-inline'>(不列章次)</span><br/>卷四<br/>五祖大滿禪師旁出法嗣第一世<br/>　　玉泉神秀禪師　嵩山慧安國師<br/>　　蒙山道明禪師　奉法曇光禪師<span class='note-inline'>(以下不列章次)</span><br/>　　隨州禪慥禪師　金州法持禪師<br/>　　資州智侁禪師　舒州法照禪師<br/>　　枝江道俊禪師　常州玄賾禪師<br/>　　越州僧達禪師　主簿劉白松<br/>五祖下第二世<br/>　玉泉秀禪師法嗣<br/>　　五臺巨方禪師　中條智封禪師<br/>　　充州藏禪師　壽州道樹禪師<br/>　　都梁全植禪師　荊州辭朗禪師<span class='corr'><span class='note-inline'>(以下不列章次)</span></span><br/>　　嵩山普寂禪師　大佛秀育禪師<br/>　　西京義福禪師　忽雷澄禪師<br/>　　東京日禪師　大原徧淨禪師<br/>　　南嶽元觀禪師　汝南杜禪師<br/>　　嵩山敬禪師　京兆小福禪師<br/>　　霍山觀禪師　茅山崇珪禪師<br/>　　安陸懷空禪師<br/>　嵩嶽安禪師法嗣<br/>　　福先仁儉禪師　破竈墮禪師<br/>　　嵩嶽元珪禪師　常山坦然禪師<span class='corr'><span class='note-inline'>(以下不列章次)</span></span><br/>　　鄭都圓寂禪師　西京道亮禪師<br/>　資州侁禪師法嗣<br/>　　資州處寂禪師<span class='note-inline'>(不列章次)</span><br/>　隨州慥禪師法嗣<br/>　　隨州正壽禪師<span class='note-inline'>(不列章次)</span><br/>　常州賾禪師法嗣<br/>　　義興神斐禪師<span class='note-inline'>(以下不列章次)</span>　湖州暢禪師<br/>　蒙山明禪師法嗣<br/>　　洪州崇寂禪師<span class='note-inline'>(以下不列章次)</span>　江西壞禪師<br/>　　撫州神真禪師<br/>五祖下第三世<br/>　嵩山寂禪師法嗣<br/>　　終南惟政禪師　廣福慧空禪師<span class='note-inline'>(以下不列章次)</span><br/>　　嵩山常越禪師　夾石思禪師<br/>　　愛敬志真禪師　明瓚禪師<br/>　　兖州守賢禪師　定州石藏禪師<br/>　　南嶽澄心禪師　南嶽日照禪師<br/>　　同德榦禪師　蘇州真亮禪師<br/>　　澤州亘月禪師　亳州曇真禪師<br/>　　都梁崇演禪師　章敬澄禪師<br/>　　嵩陽一行禪師　山北融禪師<br/>　　丁定陶居士<br/>　降魔藏禪師法嗣<br/>　　西京寂滿禪師<span class='note-inline'>(以下不列章次)</span>　西京定莊禪師<br/>　　南嶽慧隱禪師<br/>　荊州朗禪師法嗣<br/>　　塼界慎徽禪師<span class='note-inline'>(以下不列章次)</span>　紫金玄宗禪師<br/>　　大梅舉禪師<br/>　西京義禪師法嗣<br/>　　西京大隱禪師<span class='note-inline'>(以下不列章次)</span>　大悲光禪師<br/>　　神智斐禪師　大勇猛禪師<br/>　　西京定境禪師　道播禪師<br/>　　大震動禪師　玄證禪師<br/>　京兆福禪師法嗣<br/>　　藍田深寂禪師<span class='note-inline'>(以下不列章次)</span>　日沒雲禪師<br/>　　東白法超禪師<br/>　南嶽觀禪師法嗣<br/>　　南嶽神照禪師<span class='note-inline'>(不列章次)</span><br/>　破竈墮禪師法嗣<br/>　　嵩山峻極禪師<br/>　霍山觀禪師法嗣<br/>　　襄州峴山幽禪師<span class='note-inline'>(不列章次)</span><br/>　西京亮禪師法嗣<br/>　　尚書張錫<span class='note-inline'>(以下不列章次)</span>　總管李孝逸<br/>　　祭酒崔融　祕監賀知章<br/>　　<span class='corr'>刺</span>史康詵<br/>　資州寂禪師法嗣<br/>　　益州無相禪師<span class='note-inline'>(以下不列章次)</span>　長松馬禪師<br/>　　德超禪師　梓州曉了禪師<br/>　義興斐禪師法嗣<br/>　　西京智游禪師<span class='note-inline'>(以下不列章次)</span>　東都智深禪師<br/>五祖下第四世<br/>　終南政禪師法嗣<br/>　　衡州定心禪師<span class='note-inline'>(不列章次)</span><br/>　愛敬真禪師法嗣<br/>　　嵩山照禪師<span class='note-inline'>(不列章次)</span><br/>　塼界徽禪師法嗣<br/>　　武誡禪師<span class='note-inline'>(不列章次)</span><br/>　益州相禪師法嗣<br/>　　保唐無住禪師　雲頂玉禪師<span class='note-inline'>(以下不列章次)</span><br/>　　明月山融禪師　淨眾神會禪師<br/>六祖大鑒禪師旁出法嗣第一世<br/>　　西域崛多三藏　韶州法海禪師<br/>　　吉州志誠禪師　匾擔曉了禪師<br/>　　洪州法達禪師　壽州智通禪師<br/>　　西江志徹禪師　信州智常禪師<br/>　　廣州志道禪師　永嘉真覺禪師<br/>　　司空本淨禪師　玄䇿禪師<br/>　　河北智隍禪師　南陽慧忠國師<br/>　　荷澤神會禪師　曇璀禪師<span class='note-inline'>(以下不列章次)</span><br/>　　法性印宗禪師　曹溪令韜禪師<br/>　　撫州淨安禪師　嵩山尋禪師<br/>　　南嶽堅固禪師　宗一禪師<br/>　　秦望善現禪師　南嶽梵行禪師<br/>　　并州自在禪師　西京咸空禪師<br/>　　韶州祇陀禪師　羅浮定真禪師<br/>　　峽山泰祥禪師　制空道進禪師<br/>　　光州法淨禪師　清涼辨才禪師<br/>　　下回善快禪師　廣州吳頭陀<br/>　　道英禪師　智本禪師<br/>　　清苑法真禪師　玄楷禪師<br/>　　義興孫菩薩　韶山玄素禪師<br/>　　<span class='corr'>刺</span>史韋璩　侍郎薛簡內<br/>卷五<br/>六祖下第二世<br/>　南陽忠國師法嗣<br/>　　耽源應真禪師　香嚴惟戒禪師<span class='note-inline'>(以下不列章次)</span><br/>　　唐肅宗皇帝　唐代宗皇帝<br/>　　開封孫知古<br/>　司空淨禪師法嗣<br/>　　中使梅庭光<span class='note-inline'>(不列章次)</span><br/>　荷澤會禪師法嗣<br/>　　蒙山寶光禪師　大石福林禪師<span class='note-inline'>(以下不列章次)</span><br/>　　磁州法如禪師　西隱進平禪師<br/>　　益州南印禪師　澧陽慧演禪師<br/>　　河南懷空禪師　宜春廣敷禪師<br/>　　江寧行覺禪師　五臺無名禪師<br/>　　南嶽皓玉禪師　宣州志滿禪師<br/>　　涪州朗禪師　南陽圓震禪師<br/>　　廣陵靈坦禪師　寧州通隱禪師<br/>　　五臺神英禪師　河南尹李常<br/>　祇陀禪師法嗣<br/>　　衡州道倩禪師<span class='note-inline'>(不列章次)</span><br/>　羅浮真禪師法嗣<br/>　　羅浮靈遠禪師<span class='note-inline'>(不列章次)</span><br/>　制空進禪師法嗣<br/>　　荊門玄覺禪師<span class='note-inline'>(不列章次)</span><br/>　下回快禪師法嗣<br/>　　下回善悟禪師<span class='note-inline'>(不列章次)</span><br/>　韶山素禪師法嗣<br/>　　韶山小道禪師<span class='note-inline'>(以下不列章次)</span>　韶山遊寂禪師<br/>六祖下第三世<br/>　耽源真禪師法嗣<br/>　　吉州正邃禪師<span class='note-inline'>(不列章次)</span><br/>　磁州如禪師法嗣<br/>　　荊南惟忠禪師<span class='note-inline'>(不列章次)</span><br/>　益州印禪師法嗣<br/>　　益州義俛禪師<span class='note-inline'>(不列章次)</span><br/>　河南懷空禪師法嗣<br/>　　蔡州道明禪師<span class='note-inline'>(不列章次)</span><br/>　五臺無名禪師法嗣<br/>　　華嚴澄觀禪師<span class='note-inline'>(不列章次)</span><br/>　南陽震禪師法嗣<br/>　　南陽吳頭陀<span class='note-inline'>(以下不列章次)</span>　四面法智禪師<br/>　衡州倩禪師法嗣<br/>　　湖南如寶禪師<span class='note-inline'>(不列章次)</span><br/>　下回快禪師法嗣<br/>　　潭州無學禪師<span class='note-inline'>(不列章次)</span><br/>六祖下第四世<br/>　南陽忠禪師法嗣<br/>　　荊南道圓禪師<span class='note-inline'>(以下不列章次)</span>　益州如一禪師<br/>　　奉國神照禪師　廬山雅禪師<br/>　南陽吳頭陀法嗣<br/>　　南陽玄固禪師<span class='note-inline'>(不列章次)</span><br/>六祖下第五世<br/>　荊南圓禪師法嗣<br/>　　圭峯宗密禪師<br/>　奉國照禪師法嗣<br/>　　滑州智遠禪師<span class='note-inline'>(以下不列章次)</span>　鎮州常一禪師<br/>　　鹿臺玄邃禪師<br/>六祖下第六世<br/>　圭峰密禪師法嗣<br/>　　圭峰溫禪師<span class='note-inline'>(以下不列章次)</span>　慈恩泰恭禪師<br/>　　興善泰錫禪師　萬乘宗禪師<br/>　　瑞聖覺禪師　化度仁踰禪師<br/>　滑州遠禪師法嗣<br/>　　彭門審用禪師<span class='note-inline'>(以下不列章次)</span>　滑州圓照禪師<br/>　　上方真禪師　東京法志禪師<br/>　鹿臺邃禪師法嗣<br/>　　龍興念禪師<span class='note-inline'>(不列章次)</span><br/>六祖大鑒禪師法嗣<br/>　　南嶽懷讓禪師<br/>南嶽讓禪師法嗣第一世<br/>　　馬祖道一禪師　南嶽智達禪師<span class='note-inline'>(以下不列章次)</span><br/>　　南嶽坦然禪師　潮州神照禪師<br/>　　大名嚴峻禪師　新羅本如禪師<br/>　　南嶽玄晟禪師　東霧法本禪師<br/>　　南嶽常浩禪師<br/>南嶽下第二世<br/>　馬祖一禪師法嗣之一<br/>　　百丈懷海禪師　南泉普願禪師<br/>　　鹽官齊安國師　歸宗智常禪師<br/>　　大梅法常禪師　佛光如滿禪師<br/>　　五洩靈默禪師　栢巖明哲禪師<br/>卷六<br/>　馬祖一禪師法嗣之二<br/>　　盤山寶積禪師　麻谷寶徹禪師<br/>　　東寺如會禪師　虔州智藏禪師<br/>　　章敬懷惲禪師　大珠慧海禪師<br/>　　百丈惟政禪師　泐潭法會禪師<br/>　　杉山智堅禪師　泐潭惟建禪師<br/>　　<span class='corr'>茗</span>溪道行禪師　石鞏慧藏禪師<br/>　　北蘭讓禪師　南源道明禪師<br/>　　酈村自滿禪師　中邑洪恩禪師<br/>　　泐潭常興禪師　汾州無業禪師<br/>　　大同廣澄禪師　鵝湖大義禪師<br/>　　伏牛自在禪師　興善惟寬禪師<br/>　　鄂州無等禪師　三角總印禪師<br/>　　魯祖寶雲禪師　芙蓉太毓禪師<br/>　　紫玉道通禪師　五臺隱峯禪師<br/>　　石霜大善禪師　龜洋無了禪師<br/>　　西園曇藏禪師　楊岐甄叔禪師<br/>　　馬峰神藏禪師　汀州水塘和尚<br/>　　濛谿和尚　溫州佛㠗和尚<br/>　　烏臼和尚　古寺和尚<br/>　　石臼和尚　本谿和尚<br/>　　石林和尚　亮座主<br/>　　黑眼和尚　齊峯和尚<br/>　　米嶺和尚　大陽和尚<br/>　　紅螺和尚　百靈和尚<br/>　　金牛和尚　黑㵎和尚<br/>　　利山和尚　乳源和尚<br/>　　松山和尚　則川和尚<br/>　　打地和尚　秀谿和尚<br/>　　椑樹和尚　草堂和尚<br/>　　洞安和尚　興平和尚<br/>　　逍遙和尚　福谿和尚<br/>　　水潦和尚　浮盃和尚<br/>　　龍山和尚　龐蘊居士<br/>　　天王道悟禪師<span class='note-inline'>(語具別卷)</span>　華林善覺禪師<span class='note-inline'>(以下不列章次)</span><br/>　　鎬英禪師　王姥翛然禪師<br/>　　崇泰禪師　伏棲䇿禪師<br/>　　松滋智聰禪師　雲秀神鑒禪師<br/>　　棲靈智通禪師　京兆懷韜禪師<br/>　　常州明幹禪師　河中懷則禪師<br/>　　鄂州洪潭禪師　青蓮元禮禪師<br/>　　象原懷坦禪師　河中寶慶禪師<br/>　　甘泉志賢禪師　潞府法柔禪師<br/>　　咸通覺平禪師　義興勝辨禪師<br/>　　開元玄虗禪師　韶州清賀禪師<br/>　　紫陰惟建禪師　海陵慶雲禪師<br/>　　封山洪濬禪師　練山神翫禪師<br/>　　崛山道圓禪師　玉臺惟然禪師<br/>　　池州曇覬禪師　荊州寶積禪師<br/>　　河中法藏禪師　漢南良津禪師<br/>　　京兆崇禪師　南嶽智周禪師<br/>　　白虎法宣禪師　柏巖常徹禪師<br/>　　乾元暉禪師　金崛惟直禪師<br/>　　齊州道巖禪師　襄州常堅禪師<br/>　　荊州道本禪師　雙嶺道方禪師<br/>　　永泰靈湍禪師　羅浮修廣禪師<br/>　　峴山定慶禪師　越州惟獻禪師<br/>　　光明普滿禪師　華嚴智藏禪師<br/>　　大陽希頂禪師　崑山定覺禪師<br/>　　雲水靖宗禪師　隨州洪山禪師<br/>　　龍牙圓暢禪師　連州元瑅禪師<br/>　　泉州慧忠禪師　杭州智藏禪師<br/>　　安豐懷空禪師　羅浮道行禪師<br/>　　廬山法藏禪師　呂后寧賁禪師</p>

<p class='juan'>五燈全書目錄卷第一</p>
</div><!-- end of div[@id='body'] -->
</body></html>