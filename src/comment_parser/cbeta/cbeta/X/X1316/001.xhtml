<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古尊宿語要目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 1316
<p class='juan'><a id='mulu1' />福州鼓山寺古尊宿語要全部目錄</p>
<div class='div-other'><a id='mulu2' />
<ul class="">
<li>卷一
<ul class="">
<li>南泉願<span class="note-inline">(藏古卷十二)</span></li>

<li>投子同<span class="note-inline">(藏古卷三十六)</span></li>

<li>睦州蹤<span class="note-inline">(藏古卷六)</span></li>

<li>趙州諗<span class="note-inline">(藏古卷十三及卷十四)</span></li>
</ul></li>

<li>卷二
<ul class="">
<li>南院顒<span class="note-inline">(藏古卷七)</span></li>

<li>首山念<span class="note-inline">(藏古卷八)</span></li>

<li>葉縣省<span class="note-inline">(藏古卷廿三)</span></li>

<li>神鼎諲<span class="note-inline">(藏古卷廿四)</span></li>

<li>三交嵩<span class="note-inline">(藏古卷十)</span></li>

<li>石門聰<span class="note-inline">(藏古卷八)</span></li>
</ul></li>

<li>卷三
<ul class="">
<li>法華舉<span class="note-inline">(藏古卷廿六)</span></li>

<li>大愚芝<span class="note-inline">(藏古卷廿五)</span></li>

<li>雲峰悅<span class="note-inline">(藏古卷四十)</span></li>

<li>楊岐會<span class="note-inline">(藏古卷十九)</span></li>

<li>道吾真<span class="note-inline">(藏古卷十九)</span></li>
</ul></li>

<li>卷四
<ul class="">
<li>大隋真<span class="note-inline">(藏古卷三十五)</span></li>

<li>子湖蹤<span class="note-inline">(藏古卷十二)</span></li>

<li>國師晏<span class="note-inline">(藏古卷三十七)</span></li>

<li>洞山初<span class="note-inline">(藏古卷三十八)</span></li>

<li>智門祚<span class="note-inline">(藏古卷三十九)</span></li>
</ul></li>
</ul><p>右總二十家　如雲臥紀談物初賸語。並云。賾藏主所蒐二十二家<span class='note-inline'>(止此)</span>。然則此本少二<span class='note-inline'>(總序亦云二十二家)</span>。</p>
<p style="margin-left:1em">古刊<span class='note-inline'>(每半面十二行。每行廿字或廿一二三四字不齊)</span>第一卷<span class='note-inline'>(總九十二丈)</span>第二卷<span class='note-inline'>(總九十丈)</span>第三卷<span class='note-inline'>(總九十四丈)</span>第四卷<span class='note-inline'>(總九十一丈)</span>總三百六十七張。</p>
<p>雲臥紀談上<span class='note-inline'>(十一丈)</span>曰。福州鼓山。於紹興之初。刊行古尊宿語錄。二十有二。洪之翠巖芝禪師者。其一焉。</p>
<p>物祖謄語十三<span class='note-inline'>(十九丈)</span>。重刊古尊宿語錄序曰。有賾藏主者。旁蒐廣採。僅得南泉而下二十二家示眾機語。厥後又得雲門真淨佛眼三家。總曰古尊宿語。非止乎此也。據其所搜採而言爾。</p>
<p>賾藏主刊行古尊宿語錄二十二家。有補於宗門多矣。惜不略敘其始末。為闕典。就中惟大隋趙州有行狀。　樞使懶窩大居士沈公。來殿是邦。權衡此道。一見謂住鼓山<span class='note-inline'>(德最)</span>曰。雖傳燈廣燈續燈僧寶傳具載。而衲子未暇檢閱。卒讀則惘然不知宜。撮其大槩。標於卷首<span class='note-inline'>(德最)</span>。謹略具其始終出處。有不載者。則闕焉。學者一覧。便見是亦一助也。淳熈戊戌臘月望日。</p>
</div>
<div class='div-other'><a id='mulu3' />
<p class='h1'>福州鼓山寺古尊宿語要全部目錄</p>
<ul class="">
<li>卷一
<ul class="">
<li>南泉願</li>

<li>投子同</li>

<li>睦州蹤</li>

<li>趙州諗</li>
</ul></li>

<li>卷二
<ul class="">
<li>南院顒</li>

<li>首山念</li>

<li>葉縣省</li>

<li>神鼎諲</li>

<li>三交嵩</li>

<li>石門聰</li>
</ul></li>

<li>卷三
<ul class="">
<li>法華舉</li>

<li>大愚芝</li>

<li>雲峰悅</li>

<li>楊岐會</li>

<li>道吾真</li>
</ul></li>

<li>卷四
<ul class="">
<li>大隋真</li>

<li>子湖蹤</li>

<li>國師晏</li>

<li>洞山初</li>

<li>智門祚</li>
</ul></li>
</ul><p style="margin-left:1em"><span class='corr'>已</span>上四䇿。共二十家。係賾藏主刊。在藏司印行。</p>

<ul class="">
<li>天字共一十四家</li>

<li>地字共一十六家</li>

<li>日字共一十一家<span class="note-inline">(內揚岐一家重出)</span></li>

<li>月字共一十五家</li>

<li>星字共一十五家</li>

<li>辰字共一十家</li>
</ul><p style="margin-left:1em"><span class='corr'>已</span>上六䇿。總八十家。係嘉熈戊戌歲續刊。在　蒙堂印行。逐䇿各有目錄。具載尊宿名字。伏幸眾悉。</p>
</div>
<div class='div-xu'><a id='mulu4' />
<p class='h1'>No. 1316-A 重刻趙州祖師語錄序</p><p style="margin-left:1em">聞夫破家散宅於十八上。而善舞太阿。縱賓奪主於賢聖前。而逢場作戲。一物不將來。便教放下著。不起一念時。向道須彌山。每拈一莖草。而喚作丈六金身。口惟一個齒。而盡知世間滋味。鎮州蘿蔔。諸方謾云即是師承。青州布衫。學者休向言中取的。一個老實頭。殺活臨機。頓超他動棒用喝。三寸綿軟舌。縱橫自在。何甞用怪語奇言。其猶水上按葫蘆。垂手東捺西捺。室中懸寶鏡。任教凡來聖來。拈提向上宗乘。念佛則潄口三日。善解拖泥帶水。隨而問隨答有無。南泉真子。馬祖的孫。其惟此老一人而<span class='corr'>已</span>矣。其垂跡也。滕蚐入口。而糠食自安。轉現報也。明珠出海。而二王供養。如此則寧非先佛示現利生者哉。惜其語錄不能盡傳。學者僅獲一帙。真如甞鼎一臠飲海一滴者矣。柰舊刻歲久。字跡糢糊。吾徒明聲。發心重刻。詔示後來。真報祖師之恩。深愜老朽之意。因佳其志。聊綴數言。其會機大用。非予劣智能解。造淵洞微。自有通方作者。</p>
<p style="margin-left:1em">傳曹洞正宗第二十七代雲門顯聖寺住持散木圓澄撰</p>
</div>
<div class='div-other'><a id='mulu5' />
<div class='div-other'><a id='mulu6' />
<p class='h2'>南院和尚</p><p>亦云寶應。名慧顒。鄉貫姓氏受業不載。得法於興化獎和尚。臨濟第三世。後唐莊宗明宗時人。</p>
</div>
<div class='div-other'><a id='mulu7' />
<p class='h2'>首山和尚</p><p>名省念。萊州人。姓狄氏。南禪院受業。得法於風穴昭和尚。壽六十八。臨濟第五世。　本朝太宗淳化中示寂。</p>
</div>
<div class='div-other'><a id='mulu8' />
<p class='h2'>葉縣和尚</p><p>名歸省。冀州人。姓賈氏。易州保壽院受業。得法於首山念和尚。臨濟第六世。　本朝太宗真宗時人。</p>
</div>
<div class='div-other'><a id='mulu9' />
<p class='h2'>神鼎和尚</p><p>名洪諲。襄州人。姓氏受業不載。得法於首山念和尚。年八十餘。臨濟第六世。與葉縣同時。</p>
</div>
<div class='div-other'><a id='mulu10' />
<p class='h2'>承天和尚</p><p>名智嵩。亦云三交嵩。亦云唐明嵩。亦云銕佛嵩。三交即承天也。鄉貫姓氏受業不載。得法於首山念和尚。臨濟第六世。與葉縣同時。</p>
</div>
<div class='div-other'><a id='mulu11' />
<p class='h2'>石門和尚</p><p>亦住谷隱。號慈照。名蘊聰。南海人。姓張氏。受業不載。得法於首山念和尚。壽六十八。臨濟第六世。　本朝仁宗天聖中示寂。</p>
</div>
<div class='div-other'><a id='mulu12' />
<p class='h2'>法華和尚</p><p>名齊舉<span class='note-inline'>(一本名全舉)</span>。鄉貫姓氏受業不載。得法於汾陽昭和尚。年七十餘。臨濟第七世。　本朝真宗仁宗時人。</p>
</div>
<div class='div-other'><a id='mulu13' />
<p class='h2'>大愚和尚</p><p>名守芝。太原人。姓王氏。潞州承天寺受業。得法於汾陽昭和尚。臨濟第七世。　仁宗嘉祐中示寂。</p>
</div>
<div class='div-other'><a id='mulu14' />
<p class='h2'>雲峰和尚</p><p>名文悅。南昌人。姓徐氏。龍興寺受業。得法於大愚芝和尚。壽六十六。臘五十九。臨濟第八世。嘉祐中示寂。</p>
</div>
<div class='div-xu'><a id='mulu15' />
<p class='h2'>雲峰悅禪師語錄序</p><p class="byline">無為　楊傑　撰</p><p style="margin-left:1em">祖師門下。正令全提。坐斷十方。壁立千仞。摩竭掩室。<span class='corr'>已</span>涉塵勞。淨名杜辭。自彰瑕謫。別傳一句。盜賊破家。不失本宗。狐狸戀窟。西山谷口。南嶽峰前。有大沙門。曾行是令。叢林學者。輻湊景從。報緣將終。辭眾坐逝。舍利充溢。激射寶龕。末後度人。不可勝數。後三十年。黃梅齊曉山主。求無為子序其錄云。禪師諱文悅。鍾陵人也。</p>
</div>
<div class='div-other'><a id='mulu16' />
<p class='h2'>楊岐和尚</p><p>名文會。袁州人。姓冷氏。筠州九峰院受業。得法於石霜圓和尚。臨濟第八世。　仁宗慶曆中。住雲盖。</p>
</div>
<div class='div-other'><a id='mulu17' />
<p class='h2'>道吾和尚</p><p>名悟真。鄉貫姓氏受業不載。得法於石霜圓和尚。臨濟第八世。　仁宗時人。</p>
</div>
<div class='div-other'><a id='mulu18' />
<p class='h2'>大隋和尚</p><p><span class='corr'>已</span>有行狀　馬祖第四世。</p>
</div>
<div class='div-xu'><a id='mulu19' />
<p class='h2'>衢州子湖山定業禪院第一代神力禪師語錄序</p><p class="byline">第三代住持傳法賜紫　慧覺　譔</p><p style="margin-left:1em">昔神力禪師。諱利蹤。有奇行。藹然叢林。自唐迨今。僅于三百載。所居法席。廢來久矣。所示徒語言。亦無聞於世。其所傳者。惟犬話耳。余自元豐三年來。主是席。遂探討其語。未之得也。一旦往大雲寘師院。乃獲一小䇿。開覧翫味。見其言直其理深。若醍醐之一滴。能散其六斛之驢乳。真南泉之的嗣也。文字訛舛固多。余遂逐一看詳。改正鏤板。傳于世。不獨顯當時之盛事。貴有益於來者。時元豐六年癸亥歲五月十有二日序。</p>
</div>
<div class='div-other'><a id='mulu20' />
<p class='h2'>讚神力禪師</p><p class="byline">住持傳法賜紫<span class='note-inline'>(慧覺)</span>譔</p><p style="margin-left:1em">欽哉神力。真善知識。不住有無。寧拘順逆。入門看犬。思量痛惜。上山見路。不妨徑直。三截取人。一言最的。左右轉時。湍流峻激。東西往來。庭趨愕立。清風千古振叢林。萬里無雲轟霹靂。</p>
</div>
<div class='div-other'><a id='mulu21' />
<p class='h2'>洞山和尚</p><p>名守初。鳳翔人。姓傅氏。渭州崆峒山受業。得法於雲門偃和尚。壽八十一。臘六十五。　本朝太宗淳化中示寂。</p>
</div>
<div class='div-other'><a id='mulu22' />
<p class='h2'>智門和尚</p><p>名光祚。鄉貫姓氏受業不載。得法於香林遠和尚。雲門第三世。　真宗時人。</p>
</div></div>
<p class='juan'></p>
</div><!-- end of div[@id='body'] -->
</body></html>