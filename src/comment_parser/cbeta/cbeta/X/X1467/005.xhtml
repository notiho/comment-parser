<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禮念彌陀道場懺法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu74' />禮念彌陀道場懺法卷第五</p>
<div class='div-other'><a id='mulu75' />
<p class='h1'>○極樂莊嚴第五</p>
<div class='div-other'><a id='mulu76' /><p>今日道場同乘大眾。前<span class='corr'>已</span>廣明往生傳錄。次應隨喜極樂莊嚴勝妙境界。宜應發起欣樂趣向之心。求願往生。且初生淨土。<span class='corr'>已</span>得超昇。始見彌陀。永無退轉。速悟無生法忍。頓捐有漏凡情。喜樂難思壽命。無量諸佛世界。有無邊極樂莊嚴為第一。相與志心。等一痛切。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無世自在王佛</li>

<li>南無西方阿彌陀佛</li>

<li>南無四十四俱胝佛</li>

<li>南無北方現在一切諸佛</li>

<li>南無無量光嚴通達覺慧佛</li>

<li>南無無量天鼓震大妙音佛</li>

<li>南無大蘊佛</li>

<li>南無光綱佛</li>

<li>南無娑羅帝王佛</li>
</ul><p>如是等佛。如殑伽沙。住在北方。廣長舌讚佛土功德攝受法門。</p>

<ul class="">
<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。志心諦聽。西方淨土微妙莊嚴。如經所說。次第開陳。</p>
</div>
<div class='div-other'><a id='mulu77' />
<p class='h2'>法藏誓願　修因莊嚴</p><p style="margin-left:1em"><span class='note-inline'>(無量壽經云。佛告阿難。乃徃過去。無央數劫。有佛名世自在王如來。十號具足。時有國王。聞佛說法。發無上道。意棄國捐王。行作沙門。號曰法藏。才高智勇。與世超絕。白佛言。我發無上道。意願說法。我等修行。令我於世速成正覺。㧞諸生死勤苦之本。時世自在王佛。為說二百一十億諸佛剎土天人善惡國土麤妙。法藏比丘聞<span class='corr'>已</span>。修行五劫。於世自在王如來前。超發四十八殊勝大願)</span>。</p>
</div>
<div class='div-other'><a id='mulu78' />
<p class='h2'>四十八願　願力莊嚴</p>
<div class='div-other'><a id='mulu79' />
<p class='h3'>惡趣無名願</p><p style="margin-left:2em"><span class='note-inline'>(一者。若我成佛。國土有地獄餓鬼畜生名者。我終不取正覺)</span>。</p>
</div>
<div class='div-other'><a id='mulu80' />
<p class='h3'>無墮惡道願</p><p style="margin-left:2em"><span class='note-inline'>(二者。若我成佛。國中眾生有墮三惡道者。我終不取正覺)</span>。</p>
</div>
<div class='div-other'><a id='mulu81' />
<p class='h3'>同真金色願</p><p style="margin-left:2em"><span class='note-inline'>(三者。若我成佛。國中有情。若不皆同真金色者。我終不取正覺)</span>。</p>
</div>
<div class='div-other'><a id='mulu82' />
<p class='h3'>形貌無差願</p><p style="margin-left:2em"><span class='note-inline'>(四者。若我成佛。國土有情。形㒵差別。有好醜者。不取正覺)</span>。</p>
</div>
<div class='div-other'><a id='mulu83' />
<p class='h3'>成就宿命願</p><p style="margin-left:2em"><span class='note-inline'>(五者。若我成佛。國土有情不得宿命。不知億那由他百千劫事者。不取正覺)</span>。</p>
</div>
<div class='div-other'><a id='mulu84' />
<p class='h3'>生獲天眼願</p><p style="margin-left:2em"><span class='note-inline'>(六者。若我成佛。國土有情若無天限。不見億那由他百千諸佛國者。不取正覺)</span>。</p>
</div>
<div class='div-other'><a id='mulu85' />
<p class='h3'>生獲天耳願</p><p style="margin-left:2em"><span class='note-inline'>(七者。若我成佛。國中有情不獲天耳。不聞億那由他百千諸佛說法者。不取正覺)</span>。</p>
</div>
<div class='div-other'><a id='mulu86' />
<p class='h3'>普知心行願</p><p style="margin-left:2em"><span class='note-inline'>(八者。若我成佛。國土有情無他心智。不知億那由他百千佛國有情心行者。不取正覺)</span>。</p>
</div>
<div class='div-other'><a id='mulu87' />
<p class='h3'>神足超越願</p><p style="margin-left:2em"><span class='note-inline'>(九者。若我成佛。國土有情不獲神通。於一念頃。不能超過億佛剎土者。不取正覺)</span>。</p>
</div>
<div class='div-other'><a id='mulu88' />
<p class='h3'>淨無我想願</p><p style="margin-left:2em"><span class='note-inline'>(十者。若我成佛。國中有情起少分我我所想者。不取正覺)</span>。</p>
</div>
<div class='div-other'><a id='mulu89' />
<p class='h3'>決定正覺願</p><p style="margin-left:2em"><span class='note-inline'>(十一者。若我成佛。國土有情若不決定成等正覺者。不取正覺)</span>。</p>
</div>
<div class='div-other'><a id='mulu90' />
<p class='h3'>光明普照願</p><p style="margin-left:2em"><span class='note-inline'>(十二者。若我成佛。國土有情光明有限。不照邪由他百千億佛剎者。不取正覺)</span>。</p>
</div>
<div class='div-other'><a id='mulu91' />
<p class='h3'>壽量無窮願</p><p style="margin-left:2em"><span class='note-inline'>(十三者。若我成佛。國土有情不壽量無限。乃至筭數劫者。不取正覺)</span>。</p>
</div>
<div class='div-other'><a id='mulu92' />
<p class='h3'>聲聞無數願</p><p style="margin-left:2em"><span class='note-inline'>(十四者。若我成佛。國中聲聞無有能知其數。若有知者。不取正覺)</span>。</p>
</div>
<div class='div-other'><a id='mulu93' />
<p class='h3'>眾生長壽願</p><p style="margin-left:2em"><span class='note-inline'>(十五者。若我成佛。國土有情不壽量無限齊者。不取正覺。除願力受生)</span>。</p>
</div>
<div class='div-other'><a id='mulu94' />
<p class='h3'>皆獲善名願</p><p style="margin-left:2em"><span class='note-inline'>(十六者。若我成佛。國土有情有不善名者。不取正覺)</span>。</p>
</div>
<div class='div-other'><a id='mulu95' />
<p class='h3'>諸佛稱讚願</p><p style="margin-left:2em"><span class='note-inline'>(十七者。若我成佛。彼無量剎中無數諸佛不共稱讚我國者。不取正覺)</span>。</p>
</div>
<div class='div-other'><a id='mulu96' />
<p class='h3'>十念往生願</p><p style="margin-left:2em"><span class='note-inline'>(十八者。若我成佛。餘剎有情聞我名<span class='corr'>已</span>。願生我國。乃至十念。若不生者。不取正覺。除五無間誹謗正法及毀聖人)</span>。</p>
</div>
<div class='div-other'><a id='mulu97' />
<p class='h3'>臨終現前願</p><p style="margin-left:2em"><span class='note-inline'>(十九者。若我成佛。餘剎有情發菩提心。願生極樂。臨終我當現其人前。若不爾者。不取正覺)</span>。</p>
</div>
<div class='div-other'><a id='mulu98' />
<p class='h3'>迴向皆生願</p><p style="margin-left:2em"><span class='note-inline'>(二十者。若我成佛。餘剎有情聞說我名。善根迴向。願生我國。若不爾者。不取正覺)</span>。</p>
</div>
<div class='div-other'><a id='mulu99' />
<p class='h3'>具足妙相願</p><p style="margin-left:2em"><span class='note-inline'>(二十一者。若我成佛。國中菩薩皆不具三十二相者。不取正覺)</span>。</p>
</div>
<div class='div-other'><a id='mulu100' />
<p class='h3'>咸階補處願</p><p style="margin-left:2em"><span class='note-inline'>(二十二者。若我成佛。國中菩薩咸悉位階。一生補處。行普賢道。若不爾者。不取正覺)</span>。</p>
</div>
<div class='div-other'><a id='mulu101' />
<p class='h3'>晨供他方願</p><p style="margin-left:2em"><span class='note-inline'>(二十三者。若我成佛。國中菩薩晨朝供養他方無數諸佛。食前還至本國。若不爾者。不取正覺)</span>。</p>
</div>
<div class='div-other'><a id='mulu102' />
<p class='h3'>所須滿足願</p><p style="margin-left:2em"><span class='note-inline'>(二十四者。若我成佛。國中菩薩所須種種供具。於諸佛所。植諸善根。不圓滿者。不取正覺)</span>。</p>
</div>
<div class='div-other'><a id='mulu103' />
<p class='h3'>善入本智願</p><p style="margin-left:2em"><span class='note-inline'>(二十五者。若我成佛。國中菩薩不善順入一切智者。不取正覺)</span>。</p>
</div>
<div class='div-other'><a id='mulu104' />
<p class='h3'>那羅延力願</p><p style="margin-left:2em"><span class='note-inline'>(二十六者。若我成佛。國中菩薩若無那羅延堅固力者。不取正覺)</span>。</p>
</div>
<div class='div-other'><a id='mulu105' />
<p class='h3'>莊嚴無量願</p><p style="margin-left:2em"><span class='note-inline'>(二十七者。若我成佛。國中諸莊嚴具。若有能知。及總宣說者。不取正覺)</span>。</p>
</div>
<div class='div-other'><a id='mulu106' />
<p class='h3'>寶樹悉知願</p><p style="margin-left:2em"><span class='note-inline'>(二十八者。若我成佛。國中無量眾色寶樹諸菩薩眾不了知者。不取正覺)</span>。</p>
</div>
<div class='div-other'><a id='mulu107' />
<p class='h3'>獲勝辯才願</p><p style="margin-left:2em"><span class='note-inline'>(二十九者。若我成佛。國土眾生不獲得勝辯才者。不取正覺)</span>。</p>
</div>
<div class='div-other'><a id='mulu108' />
<p class='h3'>大辯無邊願</p><p style="margin-left:2em"><span class='note-inline'>(三十者。若我成佛。國中菩薩若不成就無邊辯才者。不取正覺)</span>。</p>
</div>
<div class='div-other'><a id='mulu109' />
<p class='h3'>國淨普照願</p><p style="margin-left:2em"><span class='note-inline'>(三十一者。若我成佛。國土光淨。普照佛剎。如明鏡中現其面像。若不爾者。不取正覺)</span>。</p>
</div>
<div class='div-other'><a id='mulu110' />
<p class='h3'>無量勝音願</p><p style="margin-left:2em"><span class='note-inline'>(三十二者。若我成佛。國界之內。有無量音。殊勝超世。若不爾者。不取正覺)</span>。</p>
</div>
<div class='div-other'><a id='mulu111' />
<p class='h3'>蒙光安樂願</p><p style="margin-left:2em"><span class='note-inline'>(三十三者。若我成佛。十方眾生蒙我光。所照燭者。身心安樂。若不爾者。不取正覺)</span>。</p>
</div>
<div class='div-other'><a id='mulu112' />
<p class='h3'>成就總持願</p><p style="margin-left:2em"><span class='note-inline'>(三十四者。若我成佛。十方菩薩聞我名者。若不得陀羅尼者。不取正覺)</span>。</p>
</div>
<div class='div-other'><a id='mulu113' />
<p class='h3'>永離女身願</p><p style="margin-left:2em"><span class='note-inline'>(三十五者。若我成佛。諸佛土中若有女人。聞我名<span class='corr'>已</span>。得清淨信。發菩提心。來生不拾女人身者。不取正覺)</span>。</p>
</div>
<div class='div-other'><a id='mulu114' />
<p class='h3'>聞名至果願</p><p style="margin-left:2em"><span class='note-inline'>(三十六者。若我成佛。諸佛土中菩薩聞我名<span class='corr'>已</span>。若不修行至菩提者。不取正覺)</span>。</p>
</div>
<div class='div-other'><a id='mulu115' />
<p class='h3'>天人敬禮願</p><p style="margin-left:2em"><span class='note-inline'>(三十七者。若我成佛。十方菩薩聞我名<span class='corr'>已</span>。發清淨心。一切天人不敬禮者。不取正覺)</span>。</p>
</div>
<div class='div-other'><a id='mulu116' />
<p class='h3'>須衣隨念願</p><p style="margin-left:2em"><span class='note-inline'>(三十八者。若我成佛。國中眾生所須衣服。應念即至。若不爾者。不取正覺)</span>。</p>
</div>
<div class='div-other'><a id='mulu117' />
<p class='h3'>纔生心淨願</p><p style="margin-left:2em"><span class='note-inline'>(三十九者。若我成佛。諸眾生類纔生我國。若不皆獲心淨安樂如羅漢者。不取正覺)</span>。</p>
</div>
<div class='div-other'><a id='mulu118' />
<p class='h3'>樹現佛剎願</p><p style="margin-left:2em"><span class='note-inline'>(四十者。若我成佛。國中群生欲見諸佛淨國。於寶樹間。悉皆出現。若不爾者。不取正覺)</span>。</p>
</div>
<div class='div-other'><a id='mulu119' />
<p class='h3'>無諸根缺願</p><p style="margin-left:2em"><span class='note-inline'>(四十一者。若我成佛。餘剎眾生聞我名<span class='corr'>已</span>。諸根有缺。德用非廣者。不取正覺)</span>。</p>
</div>
<div class='div-other'><a id='mulu120' />
<p class='h3'>現證等持願</p><p style="margin-left:2em"><span class='note-inline'>(四十二者。若我成佛。餘剎菩薩聞我名<span class='corr'>已</span>。若不現證三摩地者。不取正覺)</span>。</p>
</div>
<div class='div-other'><a id='mulu121' />
<p class='h3'>聞生豪貴願</p><p style="margin-left:2em"><span class='note-inline'>(四十三者。若我成佛。餘剎菩薩聞我名<span class='corr'>已</span>。壽終不生豪貴家者。不取正覺)</span>。</p>
</div>
<div class='div-other'><a id='mulu122' />
<p class='h3'>具足善根願</p><p style="margin-left:2em"><span class='note-inline'>(四十四者。若我成佛。餘剎菩薩聞我名<span class='corr'>已</span>。若不修行其善根者。不取正覺)</span>。</p>
</div>
<div class='div-other'><a id='mulu123' />
<p class='h3'>供佛堅固願</p><p style="margin-left:2em"><span class='note-inline'>(四十五者。若我成佛。餘剎菩薩聞我名<span class='corr'>已</span>。供養諸佛。乃至菩提有退轉者。不取正覺)</span>。</p>
</div>
<div class='div-other'><a id='mulu124' />
<p class='h3'>欲聞自聞願</p><p style="margin-left:2em"><span class='note-inline'>(四十六者。若我成佛。國中菩薩所欲聞法。自然得聞。若不爾者。不取正覺)</span>。</p>
</div>
<div class='div-other'><a id='mulu125' />
<p class='h3'>菩提無退願</p><p style="margin-left:2em"><span class='note-inline'>(四十七者。若我成佛。餘剎菩薩聞我名<span class='corr'>已</span>。於菩提心。有退轉者。不取正覺)</span>。</p>
</div>
<div class='div-other'><a id='mulu126' />
<p class='h3'>現獲忍地願</p><p style="margin-left:2em"><span class='note-inline'>(四十八者。若我成佛。餘剎菩薩聞我名<span class='corr'>已</span>。不獲忍地於諸佛法現證不退轉者。不取正覺)</span>。</p>
<p style="margin-left:1em"><span class='note-inline'>(佛告阿難。徃昔法藏比丘者。今西方極樂世界無量壽佛是。國土嚴好。壽命無量。眷屬不可思議。一切皆是因中所發大願之所成就)</span>。</p>
</div>
<div class='div-other'><a id='mulu127' /><p>今日道場同業大眾。如經所說。四十八願修因莊嚴。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無善意佛</li>

<li>南無離垢佛</li>

<li>南無月相佛</li>

<li>南無大名佛</li>

<li>南無珠髻佛</li>

<li>南無威猛佛</li>

<li>南無師子步佛</li>

<li>南無德樹佛</li>

<li>南無觀釋佛</li>

<li>南無慧聚佛</li>

<li>南無安住佛</li>

<li>南無有意佛</li>

<li>南無鴦伽陀佛</li>

<li>南無無量意佛</li>

<li>南無妙色佛</li>

<li>南無多智佛</li>

<li>南無光明佛</li>

<li>南無堅戒佛</li>

<li>南無吉祥佛</li>

<li>南無寶相佛</li>

<li>南無蓮華佛</li>

<li>南無那羅延佛</li>

<li>南無安樂佛</li>

<li>南無智積佛</li>

<li>南無德敬佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
</div></div>
<div class='div-other'><a id='mulu128' />
<p class='h2'>彌陀名號　壽光莊嚴</p><p style="margin-left:1em"><span class='note-inline'>(彌陀經云。佛告長老舍利弗。從是西方過十萬億佛土。有世界。名曰極樂。其土有佛。號阿彌陀。今現在說法。舍利弗。彼土何故名為極樂。其國眾生無有眾苦。<span class='corr'>但</span>受諸樂。故名極樂。舍利弗。彼佛何故號阿彌陀。彼佛光明無量。照十方國。無所障礙。是故號為阿彌陀。彼佛壽命及其人民無量無邊阿僧祇劫。故名阿彌陀。阿彌陀佛成佛<span class='corr'>已</span>來。於今十劫。彼佛有無量聲聞弟子。皆阿羅漢。非是筭數之所能出。豈知諸菩薩眾亦復如是。彼佛國土。成就如是功德莊嚴字號)</span>。</p>
</div>
<div class='div-other'><a id='mulu129' />
<p class='h2'>三大士觀　寶像莊嚴</p><p style="margin-left:1em"><span class='note-inline'>(觀經云。想彼佛者。先當想像。閉目開目。見一寶像。如閻浮檀金色。坐彼華上。見像坐<span class='corr'>已</span>。心眼得開。了了分明。見極樂國七寶莊嚴寶地寶池寶樹行列。諸天寶幢彌覆其上。眾寶羅網。滿虗空中。見如此事。極令明了。如觀掌中。見此事已。復當更作一大蓮華在佛左邊。如前蓮華。等無有異。復作一大蓮華。在佛右邊。想觀世音菩薩像。生左華座。亦作金色。如前無異想。一大勢至菩薩坐右華座。此想成時。佛菩薩像皆放光明。其光金色。照諸寶樹。一一樹下亦有三蓮華。諸蓮華上各一佛二菩薩像。遍滿彼國。此想成時。行者當聞水流。光明及諸寶樹鳧鴈鴛鴦皆說法法。出定入定。恒聞妙法。行者所聞。出定之時。憶持不捨。與修多羅合。若不合者。名為麤想。見極樂世界。是為像想)</span>。</p>
</div>
<div class='div-other'><a id='mulu130' /><p>今日道場同業大眾。如上所說。彌陀名號。寶像莊嚴。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無梵德佛</li>

<li>南無寶積佛</li>

<li>南無華天佛</li>

<li>南無善思議佛</li>

<li>南無法自在佛</li>

<li>南無名聞意佛</li>

<li>南無樂說聚佛</li>

<li>南無金剛相佛</li>

<li>南無求利益佛</li>

<li>南無遊戲神通佛</li>

<li>南無離闇佛</li>

<li>南無名天佛</li>

<li>南無彌樓相佛</li>

<li>南無眾明佛</li>

<li>南無寶藏佛</li>

<li>南無極高行佛</li>

<li>南無提沙佛</li>

<li>南無珠角佛</li>

<li>南無德讚佛</li>

<li>南無日月明佛</li>

<li>南無星宿佛</li>

<li>南無日明佛</li>

<li>南無師子相佛</li>

<li>南無違藍王佛</li>

<li>南無福藏佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
</div>
<div class='div-other'><a id='mulu131' />
<p class='h2'>彌陀國土　極樂莊嚴</p><p>今日大眾。重復志誠。一心諦聽。大阿彌陀經云。阿彌陀佛作佛以來。凡十小劫。所居國土名須摩提。正在西方。去是閻浮提地界。千億萬須彌山佛國。其國地皆自然七寶。一者白銀寶。二者黃金寶。三者水晶寶。四者瑠<span class='corr'>璃</span>寶。五者珊瑚寶。六者琥珀寶。七者硨磲寶。為地曠蕩。甚大無極。各自焜煌參明。極自軟好甚妹。無比諸八方上下眾寶中。精自然合。會化生耳。其寶皆第六天上之寶也。其國無大小海水江河山林溪谷。無有幽冥之處。亦無春夏秋冬。亦無大寒大熱。常和調中適甚。快善無比。皆有自然萬種之物。百味飯食。意欲有所得。自然在前。所不用者。即自然化去。即皆隨意。國中悉諸菩薩羅漢。無有婦女。女人往生。即化成男子。皆面目端正。淨潔絕好。悉同一色。無有偏醜惡者也。皆才猛黠慧。衣自然之衣。心中所念道德。其欲語言。皆豫相知。意所念言。常說正事。所語輙說經道。終不說他餘之惡語。其語言音。如三百鍾聲。皆相敬愛。無相嫉憎。如兄如弟。皆心淨潔。無所貪慕。自知前世所從。來生億萬劫時。宿命善惡存亡。現在却知無極佛言。八方上下無央數佛國。諸天人民。及蜎飛蠕動之類。生阿彌陀佛國者。皆於七寶水池蓮華中化生。便自然長大。亦無乳養之者。皆食自然之飲食。其身體亦非世間人之身體。亦非天上人之身體。皆積眾善之德。悉受自然虗無之身。無極之體。其殊好無比。佛言。所居七寶舍宅。有在虗空中者。有在地者。有欲令舍宅最高者。舍宅即高中。有欲令最大在虗空中。皆自然隨意。中有殊不能令舍宅隨意者。皆是前世求道時。不慈心精進耳。佛言。諸菩薩羅漢悉皆洞視徹聽。見知八方上下去來現在之事。復知無數天上天下人民及蜎飛蠕動之類。心意所念善惡。口所欲言。皆知當何歲何劫得度脫。得人道往生阿彌陀佛國。知當作菩薩羅漢皆緣知之。佛言。八方上下無央數諸天人民蜎飛蠕動之類。其生阿彌陀國。當作佛者。不可復勝數。諸作羅漢。得泥洹道者。亦無央數。不可復計。阿彌陀佛為諸菩薩羅漢說經時。都悉大會。講堂上諸菩薩羅漢及諸天人民無央數。都不可復計。皆飛到佛所。為佛作禮。却坐聽經。其佛廣說道智大經。皆悉聞知。莫不歡喜踊躍。心開解者。即四方自然亂風起吹七寶樹。作五音聲。七寶樹華覆蓋其國。皆在虗空中。下其華之香遍國中。皆散佛及菩薩羅漢上。華墮地皆厚四寸。小萎即亂風吹。萎華自然去。如是四反。佛言。我第二弟子摩訶目乾連。於諸佛國菩薩阿羅漢中。最為無比。飛行進止。智慧勇猛。洞視徹聽。知八方上下去來現在之事。百千億萬倍。共合為一智慧。當令在阿彌陀佛國中羅漢邊。其德尚復不及百千億萬倍。佛言。第一四王天。第二忉利天上。至二十八天上。諸天人皆持天上萬種自然之物。百種雜色。華香繒綵。劫波育氎衣。萬種伎樂。轉倍好相勝。各持來下。為阿彌陀佛。作禮供佛。及菩薩阿羅漢諸天人皆復大作伎樂。當是之時。快樂不可言。諸天更相開。避後來者。轉復供養如前。乃至其作菩薩者。皆欲令悉作佛。作佛<span class='corr'>已</span>。轉復教授八方上下諸天人民及蜎飛蠕動之類。皆復欲令作佛。作佛<span class='corr'>已</span>。復教授諸無央數天人氏蜎飛蠕動之類。皆令得泥洹道去。諸可教授弟子者。展轉復相教授。轉相度脫。至令得四果辟支佛道。轉相度脫。皆得泥洹之道。不可復計。劫終無般泥洹時。佛言。我說阿彌陀佛功德國土快善盡夜一劫。尚復未竟。我<span class='corr'>但</span>為汝曹小說之耳。</p>
<p>今日道場同業大眾。如大經說。彌陀國土極樂莊嚴。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無見有邊佛</li>

<li>南無電明佛</li>

<li>南無金山佛</li>

<li>南無師子德佛</li>

<li>南無勝相佛</li>

<li>南無明讚佛</li>

<li>南無堅精進佛</li>

<li>南無具足讚佛</li>

<li>南無離畏佛</li>

<li>南無應天佛</li>

<li>南無大燈佛</li>

<li>南無世明佛</li>

<li>南無妙香佛</li>

<li>南無持上功德佛</li>

<li>南無離暗佛</li>

<li>南無寶讚佛</li>

<li>南無師子顏佛</li>

<li>南無滅過佛</li>

<li>南無持甘露佛</li>

<li>南無人月佛</li>

<li>南無喜見佛</li>

<li>南無嚴莊佛</li>

<li>南無珠明佛</li>

<li>南無山頂佛</li>

<li>南無名相佛</li>

<li>南無法稱佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
</div>
<div class='div-other'><a id='mulu132' />
<p class='h2'>寶河清淨　德水莊嚴</p><p style="margin-left:1em"><span class='note-inline'>(大寶積經云。佛告阿難。彼極樂國無諸山海。而有諸河。八功德水濬流恒激。出徵妙音。譬若諸天四千伎樂。安樂世界其聲普聞。有諸名華。㳂流而下。和風微動。出種種香。居兩岸邊。多栴檀樹。脩條密葉。交覆於河。結實開華。芳暉可玩樂。群生遊。隨意徃來。或有涉河。濯流嬉戲。感諸天水。善順物宣。深淺寒溫。曲從人好。阿難。大河之下。地布金沙。有諸天香。世無能喻。隨風散馥。雜水流芬。彼國人眾。或時遊覽。同華河濱。激流之響。雖獲天耳。終竟不聞。或有願聞。即隨領悟。百千萬種佛法僧聲。所有眾生。或<span class='corr'>已</span>生。或現生。或當生皆得諸妙色身。形貌端正。神通自在。福力具足。受用種種宮殿園林衣服飲食香華瓔珞。隨意所須。悉皆如意。如是飲食。即同食<span class='corr'>已</span>。色力增長。而無便穢)</span>。</p>
</div>
<div class='div-other'><a id='mulu133' />
<p class='h2'>寶殿如意　樓閣莊嚴</p><p style="margin-left:1em"><span class='note-inline'>(又經云。若諸有情所須宮殿樓閣。隨所樂欲。高下長短。廣狹方圓。及諸牀座。妙衣敷上。以種種寶而莊飾之。於諸眾生前。自然出現。人皆自謂各處其宮)</span>。</p>
</div>
<div class='div-other'><a id='mulu134' />
<p class='h2'>晝夜長遠　時分莊嚴</p><p style="margin-left:1em"><span class='note-inline'>(校量佛剎功德經云。不可思議光王菩薩白眾言。汝諸佛子。今當諦聽。此娑婆世界滿一大劫。校量時分。是彼西方極樂世界無量壽佛剎一晝夜)</span>。</p>
</div>
<div class='div-other'><a id='mulu135' /><p>今日道場同業大眾。如經所說。寶河清淨。晝夜長遠。無量莊嚴。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無定義佛</li>

<li>南無施願佛</li>

<li>南無寶眾佛</li>

<li>南無眾王佛</li>

<li>南無遊步佛</li>

<li>南無安隱佛</li>

<li>南無法差別佛</li>

<li>南無上尊佛</li>

<li>南無極高德佛</li>

<li>南無上師子音佛</li>

<li>南無樂戲佛</li>

<li>南無龍明佛</li>

<li>南無華山佛</li>

<li>南無龍喜佛</li>

<li>南無香自在佛</li>

<li>南無大名佛</li>

<li>南無天力佛</li>

<li>南無德鬚佛</li>

<li>南無龍手佛</li>

<li>南無善行意佛</li>

<li>南無因莊嚴佛</li>

<li>南無智勝佛</li>

<li>南無量月佛</li>

<li>南無寶語佛</li>

<li>南無日明佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
</div>
<div class='div-other'><a id='mulu136' />
<p class='h2'>二十四樂　淨土莊嚴</p><p style="margin-left:1em"><span class='note-inline'>(安國鈔云。所言極樂者。有二十四樂。一欄楯遮防樂。二寶網羅空樂。三樹陰通衢樂。四七寶浴池樂。五八水澄漪樂。六下見金沙樂。七階際光明樂。八樓臺陵空樂。九四蓮華香樂。十黃金為地樂。十一八音常奏樂。十二晝夜兩華樂。十三清晨策勵樂。十四嚴持妙華樂。十五供養他方樂。十六經行本國樂。十七眾禽和鳴樂。十八六時聞法樂。十九存念三寶樂。二十無三惡道樂。二十一有佛變化樂。二十二樹搖羅網樂。二十三千國同聲樂。二十四聲聞發心樂)</span>。</p>
</div>
<div class='div-other'><a id='mulu137' />
<p class='h2'>三十種益　功德莊嚴</p><p style="margin-left:1em"><span class='note-inline'>(群疑論云。西方淨土有三十種益。一受用清淨佛土益。二得大法樂益。三親近佛壽益。四遊歷十方供佛益。五遊諸佛所聞法授記益。六福慧資粮疾得圓滿益。七速證無上正等菩提益。八諸天人等同集一會益。九常無退轉益。十無量行願念念增進益。十一鸚鵡舍利宣<span class='corr'>揚</span>法音益。十二清風動樹如眾樂益。十三摩尼水漩宣說苦空益。十四諸樂音聲奏眾妙音益。十五四十八願永絕三塗益。十六真金色身益。十七形無醜陋益。十八具足五通益。十九常住定聚益。二十無諸不善益。二十一壽命長遠益。二十二衣食自然益。二十三唯受眾樂益。二十四三十二相益。二十五無實女人益。二十六無有小乘益。二十七離於八難益。二十八得三法忍益。二十九身有常光益。三十得那羅延身益。如上略述。法利無邊。聖境非虗。真談匪謬)</span>。</p>
</div>
<div class='div-other'><a id='mulu138' /><p>今日道場同乘大眾。如上所說。一切莊嚴。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無定意佛</li>

<li>南無無量形佛</li>

<li>南無照明佛</li>

<li>南無寶相佛</li>

<li>南無斷疑佛</li>

<li>南無善明佛</li>

<li>南無不虗步佛</li>

<li>南無覺悟佛</li>

<li>南無華相佛</li>

<li>南無山主王佛</li>

<li>南無大威德佛</li>

<li>南無遍見佛</li>

<li>南無無量名佛</li>

<li>南無寶天佛</li>

<li>南無住義佛</li>

<li>南無滿意佛</li>

<li>南無上讚佛</li>

<li>南無無憂佛</li>

<li>南無無垢佛</li>

<li>南無梵天佛</li>

<li>南無華明佛</li>

<li>南無身差別佛</li>

<li>南無法明佛</li>

<li>南無盡見佛</li>

<li>南無德淨佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。如經所說。極樂莊嚴。不可思議。勝妙境界。十方淨土。諸天王宮。無能比者。是故我等與一切眾生。願往彼國。同得受用一切莊嚴。無盡快樂。永得清淨。長辭四趣。面奉彌陀。親承授記。六度四等。無不備行。具四辯才。得佛十力。相好嚴身。神通無礙。入金剛心成等正覺。</p>
</div></div>
<p class='juan'>禮念彌陀道場懺法卷第五</p>
<div class='div-w'>
<div class='div-note'>鳧<p><span class='note-inline'>(音扶)</span>。</p>
焜<p><span class='note-inline'>(音魂)</span>。</p>
煜<p><span class='note-inline'>(音皇)</span>。</p>
黠<p><span class='note-inline'>(胡八切)</span>。</p>
衣自<p><span class='note-inline'>(上去)</span>。</p>
繒<p><span class='note-inline'>(疾陵切)</span>。</p>
氎<p><span class='note-inline'>(音疊)</span>。</p>
濬<p><span class='note-inline'>(音峻)</span>。</p>
㳂<p><span class='note-inline'>(音緣)</span>。</p>
萃<p><span class='note-inline'>(音悴)</span>。</p>
漪<p><span class='note-inline'>(音衣)</span>。</p>
</div></div>
</div><!-- end of div[@id='body'] -->
</body></html>