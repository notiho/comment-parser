<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禮念彌陀道場懺法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu160' />禮念彌陀道場懺法卷第十</p>
<div class='div-other'><a id='mulu161' />
<p class='h1'>○自慶第十一</p><p>今日道場同業大眾。前乃總為禮佛<span class='corr'>已</span>竟。與諸眾生。俱蒙解脫。過去者<span class='corr'>已</span>得往生。見在者當得往生。未來者依此修行。亦得往生。今者宜應自慶。眾等踊躍。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無世自在王佛</li>

<li>南無西方阿彌陀佛</li>

<li>南無八十四俱胝佛</li>

<li>南無西南方現在一切諸佛</li>

<li>南無最上日光名稱功德佛</li>
</ul><p>如是等佛如殑伽沙住在西南方廣長舌讚佛土功德攝受法門。</p>

<ul class="">
<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日大眾。若知自慶者。則復應須修出世心。何者自慶。佛言。地獄難免。我等相與<span class='corr'>已</span>得免離此苦。是一自慶。餓鬼難脫。我等相與<span class='corr'>已</span>得遠離痛切。是二自慶。畜生難捨。相與<span class='corr'>已</span>得不受其報。是三自慶。生在邊地。不知仁義。相與<span class='corr'>已</span>得共住中國。道法流行。親承妙旨。是四自慶。生長壽天。不知植福。相與<span class='corr'>已</span>得更復樹因。是五自慶。人身難得。一失不返。相與<span class='corr'>已</span>得。各獲人身。是六自慶。六根不具。不預善根。相與清淨。得深法門。是七自慶。世智辯聰。返成為難。相與一心歸憑正法。是八自慶。佛言。見佛為難。相與<span class='corr'>已</span>得。瞻對尊像。是九自慶。佛言。聞法復難。相與<span class='corr'>已</span>得。餐服甘露。是十自慶。佛言。出家為難。相與<span class='corr'>已</span>得。辭親割愛。歸向入道。是十一自慶。佛言。自利者易。利他為難。相與今日一拜一禮。普為十方。是十二自慶。佛言。捍勞忍苦為難。相與今日各自翹勤。有所為作。不為自身。是十三自慶。佛言。讀誦為難。我等大眾同得讀誦。是十四自慶。坐禪為難。而今見有息心定意者。是十五自慶。相與志心。踊躍歡喜。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無善寂佛</li>

<li>南無梵命佛</li>

<li>南無知喜佛</li>

<li>南無神相佛</li>

<li>南無如眾王佛</li>

<li>南無持地佛</li>

<li>南無愛日佛</li>

<li>南無羅睺月佛</li>

<li>南無華明佛</li>

<li>南無藥師佛</li>

<li>南無持勢力佛</li>

<li>南無福德明佛</li>

<li>南無喜明佛</li>

<li>南無好音佛</li>

<li>南無法自在佛</li>

<li>南無梵音佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日大眾。如上所說。一十五種。是在世間。求生淨土。修因之慶。次復應知。一十五種。是出世間。往生淨土之慶。人各志誠。攝心諦聽。佛言。此教難遇。難信難知。今遇此教。易信易知。是十六自慶。佛言。前生不遇此教。所以不出三界六道生死輪迴。是十七自慶。佛言。眾生濁惡。障重福薄。雖有此教。迷而不知。知而不行。今遇此教。能知能行。是十八自慶。佛言。不知此教。多修雜善。無決定心。不出輪迴。今遇此教。專修一行。決出輪迴。是十九自慶。佛言。無善根人。臨命終時。多見惡境。或值惡緣。不聞經法。罪業牽纏。哀號恐怖。入於地獄。求救無門。今蒙此教。臨命終時。值遇善緣。及逢善友。教修此法。廣為演說西方淨土善相勝法。一一指陳。其心歡喜。發願往生。或聞善友。教稱十念。或自念十聲南無阿彌陀佛。連連稱念。具足十聲。惡境便滅。善境現前。其人自見阿彌陀佛觀音勢至清淨海眾。親來迎接。身坐蓮臺。或乘蓮華。身隨佛後。往生淨土。是二十自慶。生淨土<span class='corr'>已</span>。九品四色。七寶蓮池。自然化生。成清淨身。離胎胞質。是二十一自慶。生淨土<span class='corr'>已</span>。身真金色。具三十二相。形貌端嚴。無諸醜陋。是二十二自慶。生淨土<span class='corr'>已</span>。具六神通。飛空自在。遊歷十方。作大佛事。是二十三自慶。生淨土<span class='corr'>已</span>。壽命無量。與佛齊等。更無中夭。是二十四自慶。生淨土<span class='corr'>已</span>。衣食隨念。宮殿逐身。自然快樂。七寶莊嚴。一切具足。無求不得。是二十五自慶。生淨土<span class='corr'>已</span>。具無礙辯才。得八萬四千陀羅尼門。智慧明了。無不通達。是二十六自慶。生淨土<span class='corr'>已</span>。與大菩薩觀音勢至。為其勝友。無怨憎會。是二十七自慶。生淨土<span class='corr'>已</span>。六時聞法。悟無生忍。是二十八自慶。生淨土<span class='corr'>已</span>。更無退轉。直至成佛。是二十九自慶。忍力成就。乘大願船。却來三界。遍歷十方。生死海中。復度眾生。往生淨土。同成阿耨多羅三藐三菩提。是三十自慶。相與志心。踊躍歡喜。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無善業佛</li>

<li>南無意無謬佛</li>

<li>南無大施佛</li>

<li>南無名讚佛</li>

<li>南無眾相佛</li>

<li>南無德流布佛</li>

<li>南無世自在佛</li>

<li>南無德樹佛</li>

<li>南無滅癡佛</li>

<li>南無無量佛</li>

<li>南無善月佛</li>

<li>南無無邊辯相佛</li>

<li>南無梨陀法佛</li>

<li>南無應供養佛</li>

<li>南無度憂佛</li>

<li>南無樂安佛</li>

<li>南無世意佛</li>

<li>南無愛身佛</li>

<li>南無妙足佛</li>

<li>南無優鉢羅佛</li>

<li>南無華纓佛</li>

<li>南無無邊辯光佛</li>

<li>南無信聖佛</li>

<li>南無德精進佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日大眾。如是自慶。因緣無量。非復弱辤所能宣盡。凡人處世。苦多樂少。況今相與有此大慶。皆是十方三寶威力。阿彌陀佛大願之力。宜各志心。懷思恩德。歡喜踊躍。奉為。</p>
<p>國王。父母師長。上中下座。信施檀越。善惡知識。天龍八部。太山府君。五道大神。一切鬼神。琰魔王界。十八獄王。并諸眷屬。廣及十方。三界六道。無窮無盡。含情抱識。有佛性者。五體投地。志誠歸依十方三世盡虗空界一切三寶。西方阿彌陀佛。願以慈悲心。同加攝受。以不思議力。覆護極接。令三界六道一切眾生。從今<span class='corr'>已</span>去。越生死海。往極樂國。行願早圓。俱登十地。入金剛心。成等正覺。</p>
</div>
<div class='div-other'><a id='mulu162' />
<p class='h1'>○普皆迴向第十二</p><p>今日道場同業大眾。前以自慶<span class='corr'>已</span>竟。次乃普皆迴向所修西方懺法。迴向法界眾生。同成無上菩提。共證真如實際。相與志心。五體投地。歸依世間父慈悲父。</p>

<ul class="">
<li>南無教主釋迦牟尼佛</li>

<li>南無世自在王佛</li>

<li>南無西方阿彌陀佛</li>

<li>南無九十九俱胝佛</li>

<li>南無西北方現在一切諸佛</li>

<li>南無無量功德火王光明佛</li>
</ul><p>如是等佛如殑伽沙住在西北方廣長舌讚佛土功德攝受法門</p>

<ul class="">
<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日大眾。普為十方。盡法界一切眾生。以此修集禮念彌陀懺法。一切善根功德勝因。惟願西方淨土阿彌陀佛。慈悲證明。普皆迴向。宜各人人。等一志心。</p>

<div class="lg regular"><div class='lg-row'>稽首歸依大導師　十方三世諸如來</div>
<div class='lg-row'>今集彌陀禮懺法　救度生死愛河人</div>
<div class='lg-row'>八萬行中詮要行　顯示西方淨土門</div>
<div class='lg-row'>自勸勸他生彼國　願佛慈悲力加護</div>
<div class='lg-row'>稽首歸依無量壽　彼國他方大悲主</div>
<div class='lg-row'>聞名渴仰遙頂禮　願共自他親奉侍</div>
<div class='lg-row'>廣引諸經讚淨土　教令念佛往西方</div>
</div><p>今日大眾。如上所說。普為法界眾生。修集彌陀懺法功德。普皆迴向<span class='corr'>已</span>。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無真實佛</li>

<li>南無天主佛</li>

<li>南無高音佛</li>

<li>南無信淨佛</li>

<li>南無婆耆羅陀佛</li>

<li>南無福德音佛</li>

<li>南無炎熾佛</li>

<li>南無無邊德佛</li>

<li>南無聚成佛</li>

<li>南無師子遊佛</li>

<li>南無不動佛</li>

<li>南無信清淨佛</li>

<li>南無行明佛</li>

<li>南無龍音佛</li>

<li>南無持輪佛</li>

<li>南無財成佛</li>

<li>南無世愛佛</li>

<li>南無法名佛</li>

<li>南無無量寶名佛</li>

<li>南無雲相佛</li>

<li>南無慧道佛</li>

<li>南無妙香佛</li>

<li>南無虗空音佛</li>

<li>南無虗空佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日大眾。如普賢行願所發迴向。偈曰。</p>

<div class="lg regular"><div class='lg-row'>我今迴向諸善根　為得普賢殊勝行</div>
<div class='lg-row'>願我臨欲命終時　盡除一切諸障礙</div>
<div class='lg-row'>面見彼佛阿彌陀　即得往生安樂剎</div>
<div class='lg-row'>我既往生彼國<span class='corr'>已</span>　現前成就此大願</div>
<div class='lg-row'>一切圓滿盡無餘　利樂一切眾生界</div>
<div class='lg-row'>彼佛眾會咸清淨　我時於勝蓮華生</div>
<div class='lg-row'>親覩如來無量光　現前授我菩提記</div>
<div class='lg-row'>蒙彼如來授記<span class='corr'>已</span>　化身無數百俱胝</div>
<div class='lg-row'>智力廣大遍十方　普利一切眾生界</div>
<div class='lg-row'>我此普賢殊勝行　無邊勝福皆迴向</div>
<div class='lg-row'>普願沉溺諸眾生　速往無量光佛剎</div>
</div><p>今日大眾。如上普賢所說迴向<span class='corr'>已</span>。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無天王佛</li>

<li>南無珠淨佛</li>

<li>南無善財佛</li>

<li>南無燈炎佛</li>

<li>南無寶音佛</li>

<li>南無人主王佛</li>

<li>南無羅睺守佛</li>

<li>南無安隱佛</li>

<li>南無師子意佛</li>

<li>南無寶名聞佛</li>

<li>南無得利佛</li>

<li>南無遍見佛</li>

<li>南無世華佛</li>

<li>南無高頂佛</li>

<li>南無無偏辯才佛</li>

<li>南無差別知見佛</li>

<li>南無師子牙佛</li>

<li>南無梨陀步佛</li>

<li>南無福德佛</li>

<li>南無法燈蓋佛</li>

<li>南無目揵連佛</li>

<li>南無無憂國佛</li>

<li>南無意思佛</li>

<li>南無樂菩提佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。願弟子等。承是修集懺法迴向。所生功德。仰願當今皇帝皇家眷屬。從今<span class='corr'>已</span>去。至坐道場。護持佛法。如薩陀波倫。大悲滅罪。如虗空藏。能遠聽法。如瑠璃光。善解難法。如無垢藏。又願<span class='note-inline'>(某甲)</span>等所生父母。歷劫親緣。從今<span class='corr'>已</span>去。至坐道場。散形空界。如無邊身。具十功德。如高貴德王。聞法歡喜。猶如無畏。神通勇猛。如大勢至。又願<span class='note-inline'>(某甲)</span>等和尚阿闍梨同學眷屬。上中下座。一切知識。從今<span class='corr'>已</span>去。至於道場。各得無畏。如師子王。影嚮大化。猶如寶積。聞聲救苦。如觀世音。善能諮問。如大迦葉。又願<span class='note-inline'>(某甲)</span>等出家在家信施檀越。善惡知識。各及眷屬。從今<span class='corr'>已</span>去。至于道場。解諸危厄。猶如救脫。相㒵端嚴。猶如文殊。能捨業障。如棄陰蓋。設最後供。等於純陀。又願諸天諸仙。護世四王。聰明正直。天地虗空。主善罰惡。守護持呪。五方龍王。龍神八部。幽顯靈祇。各及眷屬。從今<span class='corr'>已</span>去。至于道場。大慈覆護。如阿逸多。精進護法。如不休息。遠證讀誦。猶如普賢。為法焚身。猶如藥王。又願十方一切怨親。及悲怨親。四生六道。一切眾生。各及眷屬。從今<span class='corr'>已</span>去。至於道場。心無愛染。如離意女。微妙巧說。如勝鬘夫人。能行精進。如釋迦文。所有善願。等無量壽。所有威神。如諸天王。不可思議。如維摩詰。一切功德。各各成就。無量佛土。悉具莊嚴。仰願十方盡虗空界。無量諸佛。諸大菩薩。一切賢聖。以慈悲心。同加攝受。救護拯接。所願圓滿。信心堅固。德業日遠。慈育四生。等如一子。令諸眾生。得四無量心。具六波羅蜜。應念見佛。皆如勝鬘。一切行願。畢竟成就。等與如來。俱登正覺。</p>
</div>
<div class='div-other'><a id='mulu163' />
<p class='h1'>○囑累流通第十三</p><p style="margin-left:1em"><span class='note-inline'>(夫囑累流通者。續彌陀之慧命。傳佛祖之心燈。法藉緣興。道由人顯。彌陀教內。囑累重宣。淨土經中。流通廣演。今則佛曰<span class='corr'>已</span>遠。末法時臨。以懺法囑累於十方。仗佛力流通於萬古。更冀龍天密佑。賢聖冥加。俾進道而無魔。令修行而有賴。人天同慶。水陸咸忻。更相歡化於無窮。遞玄弘揚於不朽。或聞或見。盡徃西方。若受若持。咸歸極樂。願希劫海傳無盡。共助彌陀作指南)</span>。</p>
<p>今日道場同業大眾。前以普皆迴向<span class='corr'>已</span>竟。次應囑累流通。仰願十方三世一切聖賢。梵釋四王。金剛天等。護法神眾。令此懺法。盡未來際。流通不絕。廣度群生。多所饒益。自行勸他。見聞隨喜。乃至書寫。讀誦受持。同得往生西方淨土。是故我等五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無世自在王佛</li>

<li>南無西方阿彌陀佛</li>

<li>南無東北方現在一切諸佛</li>

<li>南無無數百千俱胝廣慧佛</li>
</ul><p>如是等佛。如殑伽沙。住東北方。自佛淨土。及十方佛。各各示現廣長舌相。遍覆三千大千世界。周匝圍繞。說誠諦言。汝等有情。皆應信受。如是稱讚不可思議佛土功德一切諸佛攝受法門。</p>

<ul class="">
<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>

<li>南無護持國界梵釋四王天龍八部諸賢聖眾</li>

<li>歸依十方盡虗空界一切諸佛<span class="note-inline">(一拜)</span></li>

<li>歸依十方盡虗空界一切尊法<span class="note-inline">(一拜)</span></li>

<li>歸依十方盡虗空界一切賢聖<span class="note-inline">(一拜)</span></li>
</ul>
<div class="lg regular"><div class='lg-row'>願共諸眾生　往生安樂國　志心歸命禮</div>
<div class='lg-row'>西方彌陀佛</div>
</div><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。重復志誠。囑累流通。仰啟十方盡虗空界一切菩薩。護法神王。以本願力。誓度眾生。攝受眾生。無窮無盡。同善知識。無分別想。願一切眾生。知如來恩。親近供養。願諸菩薩。慈悲哀念。令諸眾生。不違其教。悉能受持。無有懈息。得無礙乘。究竟自在。始自歸依三寶。終至囑累流通。所有造懺功德。悉以迴施法界眾生。仰願彌陀世尊。及十方諸佛。現為我證。令我所願。皆得成就。願諸眾生。俱生淨土。聞法悟道。功德智慧。悉皆具足。與諸菩薩。等無有異。入金剛心。成等正覺。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無法天敬佛</li>

<li>南無斷勢力佛</li>

<li>南無極勢力佛</li>

<li>南無慧華佛</li>

<li>南無堅音佛</li>

<li>南無安樂佛</li>

<li>南無妙義佛</li>

<li>南無愛淨佛</li>

<li>南無慚愧顏佛</li>

<li>南無妙髻佛</li>

<li>南無欲樂佛</li>

<li>南無樓志佛</li>

<li>南無無量無邊盡虗空界　無生法身菩薩　無漏色身菩薩　發心菩薩</li>

<li>南無興正法馬鳴菩薩</li>

<li>南無興像法龍樹菩薩</li>

<li>南無十方盡虗空界　無邊身菩薩　師子遊戲菩薩　師子奮迅菩薩　師子幡菩薩　師子作菩薩　堅勇精進菩薩　金剛慧菩薩　棄陰蓋菩薩　寂根菩薩　慧上菩薩　常不離世菩薩　藥王菩薩　藥上菩薩　虗空藏菩薩　金剛藏菩薩　常精進菩薩　不休息菩薩　妙音菩薩　妙德菩薩　寶月菩薩　月光菩薩　薩陀波倫菩薩　超三界菩薩　大准提菩薩</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。今此念佛禮懺往生法門。過去諸菩薩<span class='corr'>已</span>修。<span class='corr'>已</span>生安樂國。未來諸菩薩當修。當生安樂國。現在諸菩薩今修。今生安樂國。我等有幸。亦修此法。相與如是三世菩薩。同共集會。遊履極樂清淨佛土。受用最勝廣大法樂。彌陀經鈔云。勸一人念佛。即是成就一眾生往生。一眾生往生。即是成就一眾生成佛。一眾生成佛<span class='corr'>已</span>即度無量眾生成佛。無量眾生成佛<span class='corr'>已</span>。轉度無窮眾生成佛。其未來諸佛出世善因。皆由此始。是以修集彌陀禮懺法門。成就眾生。往生淨土。成佛捷徑。出世要津。無量功德。蓋非小補。今則剖開寶藏。指出衣珠。分付有緣。普同受用。頂禮奉辭。一切和南。三乘聖眾。禮念彌陀懺法<span class='corr'>已</span>竟。</p>

<div class="lg regular"><div class='lg-row'>願以此功德　普及於一切　我等與眾生</div>
<div class='lg-row'>當生極樂國　同見無量壽　皆共成佛道</div>
</div><p>迴茲有作之功。上助無為之化。伏願當今皇帝萬歲。天眷文武千秋。聖日並佛日常明。金輪與法輪雙運。風調雨順。歲稔時康。萬國歡忻。四邊寧靜。十方抱識。同為極樂之化生。法界含靈共作彌陀之海眾。仰惟大覺俯賜證明。謹懺。</p>
</div>
<p class='juan'>禮念彌陀道場懺法卷第十<span class='note-inline'>(終)</span></p>
<div class='div-w'>
<div class='div-note'>捍<p style="margin-left:1em"><span class='note-inline'>(音旱)</span></p>
</div></div>
<div class='div-xu'><a id='mulu164' />
<p class='h1'>No. 1467-D</p><p>前龜山朗公。早蛻名韁。今善講且誠孝<span class='note-inline'>(免)</span>。益敬之。乙卯春仲。來謂<span class='note-inline'>(免)</span>曰。吾以大懺。願為兼善。盖末流入佛。捷逕止此而<span class='corr'>已</span>。至順間。三藏順菴寓燕時。板其懺本。徒安旻天寺庶廣印行自火於辛丑。恨其湮沒。幸因師幹事重刊。喜而相之。子將以一語著于末<span class='note-inline'>(免)</span>。曰。何敢贅焉。公微笑而去。比再來。方請䟦。辭未之<span class='corr'>已</span>。乃引徵聊激信佛者。昔羅僧發徵居西孔寺。令世一開士。期萬日修淨土業。及期。果與二千檀家共西邁。所謂萬人同得去。明矣夫。古今不二。而人法亦一也。但信之深淺。念之勤怠。有不同耳。苟能於佛深信勤念者。根塵潔而法器成。故臨終十念。佛必來迎。其言淨土甚易往。信哉。公可斯語而後復繼之曰。今板既訖功。文壽其傳。而使覽者。有所感焉。更相力勸而念之至。為家淨土而人彌陀。則公之願償矣。師之事畢矣<span class='note-inline'>(免)</span>。於是乎。乃敬書。以助大懺之弘闡。此亦壽福君國之一道也。</p>
<p>倉龍丙辰仲春朔日岩遯朴<span class='note-inline'>(免)</span>妥夫書</p>
</div>
<div class='div-xu'><a id='mulu165' />
<p class='h1'>No. 1467-E 彌陀道場懺法跋</p><p style="margin-left:2em">成化四年秋九月日大上王奄棄群臣。我殿下哀慕罔極。印成彌陀懺法。轉於殯側。臣切聞大雄氏曰。西方有無量壽佛國。名極樂。一念信心。即得往生。受諸快樂。而此懺法。伏諸佛之威神。懺多生之宿障。直指往生逕路。實為成佛階除。所謂西方淨土一訣往生。無上菩提兩手分付者矣。我大行王。夙植德本。洞達真乘。其尊崇三寶。誕揚玄化十方佛天所共證明。豈但一念信心而<span class='corr'>已</span>哉。超生淨界。頓證佛果也。無疑矣。推其極盡。十方界莫不均霑利益。同成無上正果也。然後<span class='corr'>已</span>焉。嗚呼豈易量哉。</p>
<p style="margin-left:1em">通政大夫禮曹參議臣　李克墩　謹跋</p>
</div>
</div><!-- end of div[@id='body'] -->
</body></html>