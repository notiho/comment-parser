<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禮念彌陀道場懺法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu157' />禮念彌陀道場懺法卷第九</p>
<div class='div-other'><a id='mulu158' />
<p class='h2'>○求生行門之餘</p>
<div class="lg regular"><div class='lg-row'>若人端坐正西向　九十日中常念佛</div>
<div class='lg-row'>能成三昧生佛前　文殊般若如是說</div>
<div class='lg-row'>若人專念一方佛　或行或坐七七日</div>
<div class='lg-row'>見身見佛即往生　大集經中如是說</div>
<div class='lg-row'>十日十夜求齊戒　懸繒幡蓋然香燈</div>
<div class='lg-row'>繫念不斷得住生　無量壽經如是說</div>
<div class='lg-row'>十日十夜六時中　五體禮念不斷絕</div>
<div class='lg-row'>現見彼佛即往生　鼓音王經如是說</div>
<div class='lg-row'>一日二日若七日　執持名號心不亂</div>
<div class='lg-row'>佛現其前即往生　阿彌陀經如是說</div>
</div><p>今日大眾。如經所說。求生行門。相與至心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無華藏佛</li>

<li>南無妙光佛</li>

<li>南無樂說佛</li>

<li>南無善濟佛</li>

<li>南無眾王佛</li>

<li>南無離畏佛</li>

<li>南無辯才日佛</li>

<li>南無名聞佛</li>

<li>南無寶月明佛</li>

<li>南無上意佛</li>

<li>南無無畏佛</li>

<li>南無大見佛</li>

<li>南無梵音佛</li>

<li>南無善音佛</li>

<li>南無慧濟佛</li>

<li>南無無等意佛</li>

<li>南無金剛軍佛</li>

<li>南無菩提意佛</li>

<li>南無樹王佛</li>

<li>南無槃陀音佛</li>

<li>南無福德力佛</li>

<li>南無勢德佛</li>

<li>南無聖愛佛</li>

<li>南無勢行佛</li>

<li>南無琥珀佛</li>

<li>南無雷音雲佛</li>

<li>南無善愛目佛</li>

<li>南無善智佛</li>

<li>南無具足佛</li>

<li>南無德積佛</li>

<li>南佛大音佛</li>

<li>南無法相佛</li>

<li>南無智音佛</li>

<li>南無虗空佛</li>

<li>南無祠音佛</li>

<li>南無慧音差別佛</li>

<li>南無功德光佛</li>

<li>南無聖王佛</li>

<li>南無眾意佛</li>

<li>南無辯才輪佛</li>

<li>南無善寂佛</li>

<li>南無月面佛</li>

<li>南無日名佛</li>

<li>南無無垢佛</li>

<li>南無功德集佛</li>

<li>南無華德相佛</li>

<li>南無辯才國佛</li>

<li>南無寶施佛</li>

<li>南無愛月佛</li>

<li>南無不高佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>

<div class="lg regular"><div class='lg-row'>若人聞彼阿彌陀　一日持念至二日</div>
<div class='lg-row'>繫念現前即往生　般舟經中如是說</div>
<div class='lg-row'>晝夜一日稱佛名　慇懃精進不斷絕</div>
<div class='lg-row'>展轉相勸同往生　大悲經中如是說</div>
<div class='lg-row'>一日一夜懸繒蓋　專念往生心不斷</div>
<div class='lg-row'>臥中夢佛即往生　無量壽經如是說</div>
</div><p>今日大眾。如經所說。求生行門。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無師子力佛</li>

<li>南無自在王佛</li>

<li>南無無量淨佛</li>

<li>南無等定佛</li>

<li>南無不壞佛</li>

<li>南無滅垢佛</li>

<li>南無不失方便佛</li>

<li>南無無嬈佛</li>

<li>南無妙面佛</li>

<li>南無智制住佛</li>

<li>南無法師王佛</li>

<li>南無大人佛</li>

<li>南無深意佛</li>

<li>南無無量佛</li>

<li>南無法力佛</li>

<li>南無世供養佛</li>

<li>南無華光佛</li>

<li>南無三世供佛</li>

<li>南無應日藏佛</li>

<li>南無天供養佛</li>

<li>南無上知人佛</li>

<li>南無真髻佛</li>

<li>南無信甘露佛</li>

<li>南無金剛佛</li>

<li>南無堅固佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>

<div class="lg regular"><div class='lg-row'>住大乘者清淨心　十念念彼無量壽</div>
<div class='lg-row'>臨終夢佛定往生　大寶積經如是說</div>
<div class='lg-row'>五逆地獄眾火現　值善知識發猛心</div>
<div class='lg-row'>十念稱佛即往生　十六觀經如是說</div>
<div class='lg-row'>若有歡喜愛樂心　下至十念即往生</div>
<div class='lg-row'>若不爾者不成佛　四十八願如是說</div>
</div><p>今日大眾。如經所說。求生行門。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無寶扇明佛</li>

<li>南無梨陀步佛</li>

<li>南無隨日佛</li>

<li>南無清淨佛</li>

<li>南無明力佛</li>

<li>南無功德聚佛</li>

<li>南無具足眼佛</li>

<li>南無師子行佛</li>

<li>南無高出佛</li>

<li>南無華施佛</li>

<li>南無珠明佛</li>

<li>南無蓮華佛</li>

<li>南無愛智佛</li>

<li>南無槃陀嚴佛</li>

<li>南無不虗行佛</li>

<li>南無生法佛</li>

<li>南無相好佛</li>

<li>南無思惟樂佛</li>

<li>南無樂解脫佛</li>

<li>南無知道理佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>

<div class="lg regular"><div class='lg-row'>諸有聞名生志心　一念迴向即往生</div>
<div class='lg-row'>唯除五逆謗正法　無量壽經如是說</div>
<div class='lg-row'>臨終不能觀及念　但能生意知有佛</div>
<div class='lg-row'>此人氣絕即往生　大法鼓經如是說</div>
<div class='lg-row'>若人念佛生疑惑　住在疑城五百年</div>
<div class='lg-row'>猶勝天宮無退墜　彌陀大經如是說</div>
</div><p style="margin-left:1em"><span class='note-inline'>(大彌陀經云。佛言。其人作是以後。若復中悔心意狐疑不信作善。後世當得其福。不信徃生阿彌陀佛國。其人雖爾續得徃生。其人壽命。病欲終時。阿彌陀佛即令其人於臥止夢中。見阿彌陀佛土。心大歡喜。意自念言。我悔不知益作諸善。今當徃生阿彌陀佛國。其人但念。口不能復言。即自悔過者。疑若減少。悔無所及。其人命終。即生阿彌陀佛國。不能得前至。便道見二千里。七寶城中。心獨歡喜。便止其中。亦復於七寶浴<span class='corr'>池</span>蓮華中化生。即自然受身長大。其城如第二忉利天上。自然之物。其人亦復於城中五百才。竟乃得出。至阿彌陀佛所。心中大喜。其人聽經。心不開解。意不歡樂。智慧不明。知經復少。所居舍宅在地。不能令舍宅隨意高大。在虗空中。復去阿彌陀佛大遠。不能得近。其人久久。亦當智慧開解。知經勇猛。心當歡喜。次如上等一輩也。所以者何。皆坐前世宿命。求道時。中悔狐疑。暫信暫不信。不信作善。得其福德。皆自然得之耳)</span>。</p>
<p>今日大眾。大經所說。求生行門。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無多聞海佛</li>

<li>南無持華佛</li>

<li>南無不隨世佛</li>

<li>南無喜眾佛</li>

<li>南無孔雀音佛</li>

<li>南無不退沒佛</li>

<li>南無斷有愛垢佛</li>

<li>南無威儀濟佛</li>

<li>南無諸天流布佛</li>

<li>南無寶步佛</li>

<li>南無華手佛</li>

<li>南無威德佛</li>

<li>南無破怨賊佛</li>

<li>南無富多聞佛</li>

<li>南無妙國佛</li>

<li>南無華明佛</li>

<li>南無師子知佛</li>

<li>南無月出佛</li>

<li>南無滅闇佛</li>

<li>南無無動佛</li>

<li>南無次第行佛</li>

<li>南無福德燈佛</li>

<li>南無音聲治佛</li>

<li>南無憍曇佛</li>

<li>南無勢力佛</li>

<li>南無身心住佛</li>

<li>南無善月佛</li>

<li>南無覺意華佛</li>

<li>南無上吉佛</li>

<li>南無善威德佛</li>

<li>南無知力德佛</li>

<li>南無善燈佛</li>

<li>南無堅行佛</li>

<li>南無天音佛</li>

<li>南無安樂佛</li>

<li>南無日面佛</li>

<li>南無樂解脫佛</li>

<li>南無戒明佛</li>

<li>南無住戒佛</li>

<li>南無無垢佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日大眾。甘露疏云。善言慰論。令心歡喜者。四分律云。為病人說法。令其歡喜。十誦律云。應隨病者。先所習學。而讚歎之。不得毀呰。退本善心。隨願住生經云。佛告普廣菩薩四輩弟子。臨終之日。願生十方佛剎者。先當洗浴身體。著鮮潔衣。燒眾名香。懸繒幡蓋。歌讚三寶。讀誦尊經。為病人說。因緣譬諭。善巧言詞。微妙經義。苦空非實。四大假合。隨心所願。無不獲果。言心緣佛像者。若無苦心明者。令緣真佛身相相好光明等。若為苦逼心乱者。設像令緣。口稱佛號。准西域祇園寺圖云。寺西北角。日光沒處。為無常院。若有病者。安置在中。堂號無常。多生厭世。去者極眾。盡生西方。其堂內安一彌陀佛像。金薄塗之。面向果方。當置病人。在像前坐。若無力者。令病人臥。面向西方。觀佛相好。其像手中。繫一五色綵幡。令病人手執幡。脚作往生淨土之意。像前燒香散華。供養不絕。生病人善心。言屬稱十念。聲聲相續令高聲稱念。藉聲束心。使心不散。故大集經大莊嚴論皆說高聲念佛有十種功德。一能排睡眠。二天魔驚怖。三聲徧十方。四三塗息苦。五外聲不入。六念心不散。七勇猛精進。八諸佛歡喜。九三昧現前。十往生淨土。然念通四儀。約勝劣為上下。謂以行住坐為上。唯臥為下。又沐浴新衣。盥漱焚香。息緣靜坐。對佛合掌。念持為上。反此為下。又定念為上。散念為下。又有二種。一未終時念。或定或散。容可涉緣。二臨終時念。須屏絕諸緣。一心專注。若心境差違。別為誤失。故苾十念也。</p>
<p>今日道場幽顯大眾。善攝心耳。志誠諦聽。經教略云。於其象生。若墮地獄三塗等趣。有一罪人。在世之日。曾讀彌陀往生經教。稍知宿命因緣果報。覩此光明。心中默念。我等受苦。皆因前世造諸罪業。招此苦報。於三塗中。經無數載。冥冥長夜。應無此光。必是西方極樂阿彌陀佛。所放光明。救度於我。遂謂眾曰。我等生世。惡業深重。不知經教。不識正法。信邪倒見。欺罔幽明。故受此苦。無由出離。我等幸遇。獲瞻此光。可隨吾念。彌陀聖号。懇切志誠。願離此苦。一切罪人聞是語<span class='corr'>已</span>。瞻禮光明。應聲齊念南無阿彌陀佛。如是志心令聲不絕。具足十念。冥官獄吏不能禁止。牛頭獄卒變成善人。須臾之間。枷鏁能脫。彌陀接引。乘空而去。皆得往生西方淨土。又大經云。彼佛光明有十二號。無量光佛。無邊光佛。無礙光佛。無對光佛。焰王光佛。清淨光佛。歡喜光佛。智慧光佛。不斷光佛。難思光佛。無稱光佛。超日月光佛。彼佛光明。照十方圓。無所障礙。若有像生。遇斯光者。三垢消滅。身心柔軟。歡喜踊躍。善心生焉。若在三塗勤苦之處。見此光明。皆得休息。壽終之後。皆蒙解脫。</p>
<p>今日道場幽顯大眾。重復志誠。一心諦聽。彌陀經教直訣略云。若有眾生。新亡舊化。<span class='corr'>已</span>墮地獄餓鬼傍生三塗等趣。惡業深重。不遇佛光。或有一人。高聲唱言。語諸罪人。勿得恐怖。我憶宿命。在人間時。曾讀彌陀度生經教往生淨土直訣法門。分明廣說。若人臨終合掌向西。志心苾念南無阿彌陀佛六字法門。一聲能滅八十億劫生死重罪。十聲能滅八百億刧生死重罪。縱有千劫生死重罪。十念具足。滅盡無餘。彌陀決定。將諸聖眾。親來迎接。若不如願。誓不成佛。又於因中。為法藏比丘。初發願偈曰。我至成佛時。名聲超十方。人天忻得聞。俱來生我剎。地獄鬼畜生。亦生我剎中。昔者法藏成佛<span class='corr'>已</span>竟。號阿彌陀。酬願度生。今正是時。我等命終。現墮三塗。惟願西方阿彌陀佛。天眼見我。天耳聞我。他心知我。大慈大悲。不違本願。接引我等。離苦得樂。速生淨土。佛語可憑。必無妄說。於是罪人。為苦所逼。發勇猛心。雨淚交流。異口同音。齊聲苾念。南無阿彌陀佛。具足十聲。又復禮拜未舉頭頃。彌陀現前。一切罪人。枷鏁解脫。蒙佛願力。隨化佛後。如一念頃。即得往生。極樂世界。</p>
<p style="margin-left:1em"><span class='note-inline'>(無量壽莊嚴經上卷說。阿彌陀佛。昔發誓言。證得菩提。所居佛剎。具足無量。不可思議功德莊嚴。所有一切眾生。及琰魔羅界。三惡道中。地獄餓鬼畜生。皆生我剎。受我法化。乃至一生。令得阿耨多羅三藐三菩提)</span>。</p>
<p>今日道場同業大眾。普皆奉為若幽若顯求生行者。等一痛切。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>南無西方阿彌陀佛</li>

<li>南無當來彌勒佛</li>

<li>南無堅出佛</li>

<li>南無安闍那佛</li>

<li>南無增益佛</li>

<li>南無香明佛</li>

<li>南無違藍明佛</li>

<li>南無念王佛</li>

<li>南無蜜鉢佛</li>

<li>南無無礙相佛</li>

<li>南無信戒佛</li>

<li>南無至妙道佛</li>

<li>南無樂實佛</li>

<li>南無明法佛</li>

<li>南無具威德佛</li>

<li>南無至寂滅佛</li>

<li>南無上慈佛</li>

<li>南無大慈佛</li>

<li>南無甘露主佛</li>

<li>南無彌樓明佛</li>

<li>南無聖讚佛</li>

<li>南無廣照佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。求生行門所生功德。惟願阿鼻䥫城。即時破壞。悉為淨土。無惡道名。其餘地獄。一切苦具轉為樂緣。刀山釰樹變為寶林。鑊湯爐炭化成塗香。牛頭獄卒皆起慈悲。無有惡念。地獄眾生得離苦果。不造業因。等受安樂。如第三禪。一時俱發無上道心。速歸極樂。更願四生六道一生眾生。念惡道苦。發菩提心。同生淨土。當成正覺。</p>
</div></div>
<div class='div-other'><a id='mulu159' />
<p class='h1'>○總為禮佛第十</p><p>今日道場同業大眾。前說求生行門。自利<span class='corr'>已</span>竟。次總禮佛。專乃利他。夫總為禮佛者。普賢十願禮敬為先。天親四修歸依為首。故我世尊慈悲願重。喜捨心增。標指西方。勸修淨業。顯壽光之無量。明依正之難思。餘經盡而獨留。廣舌覆而同讚。故得人天共仰。凡聖同歸。蓋以利自利<span class='corr'>他</span>。益存益亡。運菩薩心。嚴諸佛土。固宜勇猛。代為一切。若幽若顯。六趣四生。無量有情。相與志心。五體投地。歸依世間大慈悲父。</p>

<ul class="">
<li>一心敬禮過去久遠刧中　南無定光佛　南無日光佛　南無月光佛　南無栴檀香佛</li>

<li>一心敬禮娑婆教主釋迦牟尼佛</li>

<li>一心敬禮世自在王佛</li>

<li>一心敬禮西方阿彌陀佛</li>

<li>一心敬禮助成往生藥師瑠璃光佛</li>

<li>一心敬禮六方諸佛</li>

<li>一心敬禮東方世界　南無阿閦鞞佛　南無須彌相佛　南無大須彌佛　南無須彌光佛　南無妙音佛</li>

<li>一心敬禮南方世界　南無日月燈佛　南無名聞光佛　南無大焰肩佛　南無須彌燈佛　南無無量精進佛</li>

<li>一心敬禮西方世界　南無無量壽佛　南無無量相佛　南無無量幢佛　南無大光佛　南無大明佛　南無寶相佛　南無淨光佛</li>

<li>一心敬禮北方世界　南無燄肩佛　南無最勝音佛　南無難阻佛　南無日生佛　南無網明佛</li>

<li>一心敬禮下方世界　南無師子佛　南無名聞佛　南無名光佛　南無達摩佛　南無法幢佛　南無持法佛</li>

<li>一心敬禮上方世界　南無梵音佛　南無宿王佛　南無香上佛　南無香光佛　南無大燄肩佛　南無雜色寶華嚴身佛　南無娑羅樹王佛　南無寶華德佛　南無見一切義佛　南無如須彌山佛</li>
</ul><p>如是等六方恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德一切諸佛所護念經。</p>

<ul class="">
<li>一心敬禮極樂世界　文殊師利菩薩　普賢菩薩</li>

<li>一心敬禮極樂世界　觀世音菩薩　大勢至菩薩　彌勒菩薩</li>

<li>一心敬禮極樂世界一生補處諸大菩薩</li>

<li>一心敬禮極樂世界　馬鳴菩薩　龍樹菩薩</li>

<li>一心敬禮極樂世界阿鞞䟦致菩薩</li>

<li>一心敬禮極樂世界新發道意及十方來生淨土一切清淨大海眾菩薩</li>

<li>一心敬禮極樂世界。長老舍利弗。摩訶目揵連。摩訶迦葉等。諸大聲聞。一切賢聖</li>

<li>一心敬禮。梵釋四王。金剛天等。諸護法眾</li>
</ul><p>今日道場同業大眾。以今懺悔發心禮佛功德。普願十方盡虗空界一切天主。一切諸天梵王帝釋。護世四天王。日月星辰。主方主火。主稼主林等。各及眷屬。又願難陀龍王。䟦難陀龍王等。又願阿修羅王。各及眷屬。又願人道一切人王。臣民將帥。及其眷屬。又願十方比丘比丘尼。式叉摩那。沙彌沙彌尼。及其眷屬。又願閻羅王界。一切地獄。餓鬼道。畜生道。一切眾生。及其眷屬。又願十方盡虗空界。窮未來際。若大若小。一切眾生。及其眷屬。以今禮佛功德因緣。皆令獲得三業清淨。發菩提心。證解脫道。<span class='note-inline'>(某甲)</span>等仰承阿彌陀佛大誓願力。諸大菩薩一切賢聖修行願力。無量無盡智慧力。功德力。自在神通力。覆護眾生力。安慰眾生力。盡諸天諸仙漏力。攝化一切善根力。救拔地獄眾生力。救度一切餓鬼力。免脫一切畜生力。令諸眾生。得如是願。<span class='note-inline'>(某甲)</span>等始自歸依三寶。終至禮佛。功德善根勝因。令諸眾生。得如所願。<span class='note-inline'>(某甲)</span>等又承三世諸佛西方阿彌陀佛大慈悲力。十方諸佛大慈心力。六方諸佛大悲心力。三十五佛滅煩惱力。五十三佛降伏魔力。百七十佛度眾生力。千佛攝受諸眾生力。九十九俱胝佛成就力。觀音普賢流通懺法力。令諸眾生。得如所願。</p>
<p>今日道場同業大眾。如是普為十方法界四生六道。或聖或凡。若幽若顯。一切眷屬。無量眾生。總為禮佛。相與志心。五體投地。歸依世間大慈悲父。</p>

<ul class="">
<li>南無教主釋迦牟尼佛</li>

<li>佛無西方阿彌陀佛</li>

<li>南無當來彌勒佛</li>

<li>南無威德佛</li>

<li>南無見明佛</li>

<li>南無善行報佛</li>

<li>南無善喜佛</li>

<li>南無無憂佛</li>

<li>南無寶明佛</li>

<li>南無威儀佛</li>

<li>南無樂福德佛</li>

<li>南無功德海佛</li>

<li>南無盡相佛</li>

<li>南無斷魔佛</li>

<li>南無盡魔佛</li>

<li>南無過衰道佛</li>

<li>南無不壞意佛</li>

<li>南無水王佛</li>

<li>南無淨魔佛</li>

<li>南無眾上王佛</li>

<li>南無愛明佛</li>

<li>南無菩提相佛</li>

<li>南無智明佛</li>

<li>南無文殊師利菩薩</li>

<li>南無普賢菩薩</li>

<li>南無觀世音菩薩</li>

<li>南無大勢至菩薩</li>

<li>南無清淨大海眾菩薩</li>
</ul><p style="margin-left:1em;text-indent:-1em">又復歸依如是十方盡虗空界一切三寶無量賢聖<span class='note-inline'>(一拜)</span>。</p>
<p>今日道場同業大眾。相與志誠。五體投地。奉為四恩。三有法界眾生。志心迴向。從今<span class='corr'>已</span>去。至坐道場。一切罪障皆得清淨。一切煩惱皆得斷除。一切功德皆得圓滿。隨願往生西方淨土。菩提行願皆獨處<span class='note-inline'>(下昌與切)</span>係<span class='note-inline'>(音計)</span>悉成就。福慧資粮皆悉具足。四無量心六波羅蜜常得現前。四無礙智六神通力。如意自在。住首楞嚴三昧。得金剛身。不捨本誓。還度眾生。同生淨土。皆成佛道。</p>
</div>
<p class='juan'>禮念彌陀道場懺法卷第九</p>
<div class='div-w'>
<div class='div-note'>嬈<p><span class='note-inline'>(奴了切)</span>。</p>
中悔<p><span class='note-inline'>(上去下上)</span>。</p>
諭<p><span class='note-inline'>(音喻)</span>。</p>
呰<p><span class='note-inline'>(將此切)</span>。</p>
鮮潔<p><span class='note-inline'>(上音仙)</span>。</p>
厲<p><span class='note-inline'>(力世切)</span>。</p>
盥<p><span class='note-inline'>(音灌)</span>。</p>
屏<p><span class='note-inline'>(音餅)</span>。</p>
</div></div>
</div><!-- end of div[@id='body'] -->
</body></html>