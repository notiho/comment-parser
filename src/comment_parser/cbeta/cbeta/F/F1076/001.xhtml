<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>發菩提心戒</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'>發菩提心戒一本</p><p>夫菩提心戒者為修六度万行之泉源是證三身佛果菩提之根本功最甚深理難思議是以三世諸佛同說三世菩薩同學故經云戒如明日月亦如瓔珞珠微塵菩薩眾由是成正覺。</p>
<p style="margin-left:1em"><span class='note-inline'>(念三寶六師佛菩薩念梵釋四王金剛天)</span></p>
<p>將釋戒文分為八段第一奉請賢聖第二想陳妙供第三懺悔罪[億-音+(天*天)]第四受三歸依戒第五翻邪歸正第六正受菩提心戒第七遣相第八普皆迴向八段不同。</p>
<p class="head1">且初第一奉請賢聖</p>
<p style="margin-left:1em"><span class='note-inline'>(人各整衣䠒跪合掌聞舉弟子某甲等處隨言後說)</span></p>

<div class="lg regular" style="margin-left:0em;"><div class='lg-row'>弟子某甲等　稽首皈命禮　遍虛空法界</div>
<div class='lg-row'>十方諸如来　瑜伽揔持教　諸大菩薩眾</div>
<div class='lg-row'>及禮菩提心　能滿福智聚　令得無上覺</div>
<div class='lg-row'>是故志心禮</div>
</div><p style="margin-left:1em"><span class='note-inline'>(三說　念無盡三寶願降臨)</span></p>
<p class="head1">第二想陳妙供</p>

<div class="lg regular" style="margin-left:0em;"><div class='lg-row'>弟子某甲等　十方一切剎　所<span class='corr'>有</span>諸供養</div>
<div class='lg-row'>花鬘塗香等　飲食<span class='corr'>幢</span>幡盖　誠心普奉獻</div>
<div class='lg-row'>諸佛諸法藏　諸大菩薩眾　及諸賢聖等</div>
<div class='lg-row'>我今志心禮</div>
</div><p style="margin-left:1em"><span class='note-inline'>(三說　念供養無盡諸三寶)</span></p>
<p class="head1">第三懺悔罪[億-音+(天*天)]</p>

<div class="lg regular" style="margin-left:0em;"><div class='lg-row'>弟子某甲等　從無始<span class='corr'>来</span>　輪迴生死</div>
<div class='lg-row'>乃至今日　所造眾罪　無量無邊</div>
<div class='lg-row'>不自覺知　自作教他　見作隨喜</div>
<div class='lg-row'>我今懺悔　不復更造　唯願諸佛</div>
<div class='lg-row'>慈悲攝受　令我罪障　速得消滅</div>
</div><p style="margin-left:1em"><span class='note-inline'>(念普賢菩薩懺悔師)</span></p>
<p class="head1"><span class='corr'>第</span>四受三歸依戒</p>

<div class="lg regular" style="margin-left:0em;"><div class='lg-row'>弟子某甲等　稽首投誠　菩提道場</div>
<div class='lg-row'>歸依如来　無上三身　歸依方廣</div>
<div class='lg-row'>大乘法藏　歸依僧伽　諸菩薩眾</div>
</div><p style="margin-left:1em"><span class='note-inline'>(三說　念誓受如来三歸依戒)</span></p>
<p class="head1">第五翻邪歸正</p>

<div class="lg regular" style="margin-left:0em;"><div class='lg-row'>弟子某甲等　歸依佛竟　歸依法竟</div>
<div class='lg-row'>歸依僧竟　従今<span class='corr'>已</span>往　乃至成佛</div>
<div class='lg-row'>更不歸依　二乘外道　惟願諸佛</div>
<div class='lg-row'>慈悲攝受</div>
</div><p style="margin-left:1em"><span class='note-inline'>(念歸命無盡佛法僧)</span></p>
<p class="head1">第六正受菩提心戒</p>
<p style="margin-left:0em;text-indent:0em;" class="lg-abnormal"><div class='lg-row'>弟子某甲等</div>
<div class='lg-row'>仰啟盡十方　無量無邊界　一切佛菩薩</div>
<div class='lg-row'>従今日<span class='corr'>已</span>往　乃至成正覺　誓發菩提心</div>
</p>
<div class="lg regular" style="margin-left:0em;"><div class='lg-row'>有情無邊誓願度　福智無邊誓願集</div>
<div class='lg-row'>佛法無邊誓願學　如来無邊誓願侍</div>
<div class='lg-row'>無上菩提誓願成</div>
</div><p style="margin-left:1em"><span class='note-inline'>(三說　念戒清涼菩薩摩訶薩)</span></p>
<p class="head1">第七遣相</p>
<p style="margin-left:0em;text-indent:0em;" class="lg-abnormal"><div class='lg-row'>弟子某甲等　今所發覺心</div>
<div class='lg-row'>遠離諸性相　蘊處及界等　能取所取執</div>
<div class='lg-row'>諸法悉無我　平等如虛空　自心本不生</div>
<div class='lg-row'>空性圓寂故　如諸佛菩薩　發大菩提心</div>
<div class='lg-row'>我亦如是發　是故志心禮</div>
</p><p style="margin-left:1em"><span class='note-inline'>(三說　念遠離一切諸性相)</span></p>
<p class="head1">第八普皆迴向</p>

<div class="lg regular" style="margin-left:0em;"><div class='lg-row'>願以此功德　普及於一切</div>
<div class='lg-row'>我等與眾生　皆共成佛道</div>
</div><p style="margin-left:1em"><span class='note-inline'>(三說　念皆共速成無上覺)</span></p>
<p>始從此座一剎那<span class='corr'>間</span>生在佛家終至後身三僧祇內得名佛子此心若在万德咸歸此心若失万德皆喪是故應當善好護持。</p>
<p>上来普為四眾發菩提心<span class='corr'>已</span>竟齊念摩訶般若。</p>

<div class='div-w'><p style="margin-left:1em">石經寺主講經律沙門<span class='note-inline'>(志仙)</span>乹統八年十月十五日記</p>
</div>
</div><!-- end of div[@id='body'] -->
</body></html>