<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說消災延壽藥師灌頂章句儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu4' />
<p class='juan'>佛說消災延壽藥師灌頂章句一時儀文</p>
<div class="lg regular" style="margin-left:0em;"><div class='lg-row'>佛開八萬四千門，　天上人間佛獨尊。</div>
<div class='lg-row'>莫道滿天星耿耿，　猶如孤月照乾坤。</div>
</div><p style="margin-left:0em;text-indent:2em">藥師會啟，集福筵開。領眾登壇，開闡一時科事。大眾志誠心，同嘆延壽偈：</p>

<div class="lg regular" style="margin-left:0em;"><div class='lg-row'>長以心田種善根，　命延壽筭祝賢人。</div>
<div class='lg-row'>富因積德光後裔，　貴是陰功啟芳聲。</div>
<div class='lg-row'>金作良田惟至寶，　玉聯奎壁即為珍。</div>
<div class='lg-row'>滿座聖賢呈瑞彩，　堂前供樂太平春。</div>
</div><p style="margin-left:0em;text-indent:2em">藥師海會佛菩薩　<span class='note-inline'>(嘆德宣疏)</span></p>
<p style="margin-left:0em;text-indent:2em">多他阿伽度。阿囉訶。三藐三佛陀。四智三身，六通五眼。目淨修廣，海水浮清；福聚崇高，須彌挺秀。四無量心則融通自在，六波羅密則具足圓明。三十二相以莊嚴，千百億身皆化度。大慈悲父，真智慧師。有空性相而開豁群迷，頓漸遍圓而甄明大士。具一切智，圓最上乘。世界十方，無不瞻仰。虔奏藥師一時疏文，謹當宣讀。</p>
<p style="margin-left:0em;text-indent:2em">我今皈命禮藥師尊　南無琉璃光王佛</p>
<p style="margin-left:0em;text-indent:2em">藥師教主琉璃佛　南無琉璃光王佛</p>
<p style="margin-left:0em;text-indent:2em">皈命我佛　日月光、琉璃界藥師教主</p>
<p style="margin-left:0em;text-indent:2em">滿月世琉璃佛　南無藥師琉璃佛</p>
<p style="margin-left:0em;text-indent:2em">不可思議、功德巍巍、妙相化現十二上願、大慈大悲藥師佛</p>
<p style="margin-left:0em;text-indent:2em">南無琉璃光王佛</p>
<p style="margin-left:4em"><span class='note-inline'>(燒化　任意　回壇)</span></p>
<p style="margin-left:4em"><span class='note-inline'>(加持警覺出定真言　至五供養)</span></p>
<p style="margin-left:0em;text-indent:2em">藥師海會佛菩薩</p>
<p style="margin-left:0em;text-indent:2em">壇前開科儀當演</p>
<p class="head2">佛說消災延壽藥師灌頂章句一時科儀文</p>
<p class="byline">東晉天竺三藏法師帛尸梨密多羅奉詔譯</p><p class="byline">閩越金身太平寺沙門若愚述</p>
<div class="lg regular" style="margin-left:0em;"><div class='lg-row'>能向法門深悟入，　自然罪性等虛空。</div>
<div class='lg-row'>菩提實相倘圓明，　生死妄心俱解脫。</div>
<div class='lg-row'>若不隨宜開經路，　何名應病說方書？</div>
<div class='lg-row'>拔除無始蓋纏根，　是故此經名得度。</div>
</div><p style="margin-left:0em;text-indent:2em">消災延壽藥師佛　共會說法　<span class='note-inline'>(入儀)</span></p>

<div class="lg regular" style="margin-left:0em;"><div class='lg-row'>光向維耶城裏放，　花從音樂樹間飛。</div>
<div class='lg-row'>六通上士雨奔騰，　十地高真雲靉靆。</div>
<div class='lg-row'>帝釋梵王頭地禮，　人王天眾掌膠來。</div>
<div class='lg-row'>逡巡圍遶紫金容，　未審誰能先發問。</div>
</div><p style="margin-left:0em;text-indent:2em">消災延壽藥師佛　得聞法要　<span class='note-inline'>(入文)</span></p>

<div class="lg regular" style="margin-left:0em;"><div class='lg-row'>輕首已暗時寂靜，　如來猶未露機鋒。</div>
<div class='lg-row'>愍嗟三界未來人，　請問十方往昔事。</div>
<div class='lg-row'>何處世尊深濟度？　何方國土最莊嚴？</div>
<div class='lg-row'>大圓鏡智照無私，　願向今霄聞法要。</div>
</div><p style="margin-left:0em;text-indent:2em">消災延壽藥師佛　一心樂聞　<span class='note-inline'>(入儀)</span></p>

<div class="lg regular" style="margin-left:0em;"><div class='lg-row'>金口忽聞斯讚嘆，　文殊決問此因緣。</div>
<div class='lg-row'>眾生業垢既無邊，　諸佛慈悲亦不盡。</div>
<div class='lg-row'>有一法門深秘密，　再三為汝廣宣揚。</div>
<div class='lg-row'>敕令諦聽善思惟，　時眾默然生愛樂。</div>
</div><p style="margin-left:0em;text-indent:2em">消災延壽藥師佛　所求皆得　<span class='note-inline'>(入文)</span></p>

<div class="lg regular" style="margin-left:0em;"><div class='lg-row'>東去有城名滿月，　彼中覺皇號琉璃。</div>
<div class='lg-row'>三祗功業不思議，　十號名稱無等匹。</div>
<div class='lg-row'>二六願門因地發，　百千相好果中圓。</div>
<div class='lg-row'>我今依願讚琉璃，　伏願人神歡喜聽。</div>
</div><p style="margin-left:0em;text-indent:2em">消災延壽藥師佛</p>
<p style="margin-left:0em;text-indent:2em">三十二相圓滿，紅白聖顏；八千種好隨形，紫檀金相。以智慧方便之力破劍煩惱稠林，具慈悲喜舍之心修八萬波羅密行。香燈影裹瞻三千調御之師，法樂韻中禮四八端嚴之相。所謂道：一字不是八不成，森羅萬像體中明。世人乃說千般用，不是謳歌不是經。法眾虔誠，讚禮十二大願。</p>

<div class="lg regular" style="margin-left:0em;"><div class='lg-row'>我今誓發菩提願，　求證三摩登彼岸。</div>
<div class='lg-row'>功德莊嚴妙相尊，　法界眾生同滿願。</div>
<div class='lg-row'>一種行願一種智，　一種菩提一種理。</div>
<div class='lg-row'>日光菩薩大慈悲，　能與眾生消災罪。</div>
</div><p style="margin-left:0em;text-indent:2em"><span class='note-inline'>(和)</span>　消災延壽藥師佛</p>
<p style="margin-left:0em;text-indent:2em">金毗羅大將威猛烈，能與眾生解冤結。</p>
<p style="margin-left:0em;text-indent:2em"><span class='note-inline'>(某)</span>人今朝繫洪名，三世冤業皆消滅。</p>
<p style="margin-left:0em;text-indent:2em">藥師如來相好光明願</p>
<p style="margin-left:4em"><span class='note-inline'>(日曜真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　身如琉璃光燦爛。</div>
<div class='lg-row'>神光照透鐵圍山，　黑暗眾生離苦難。</div>
<div class='lg-row'>二種行願二種智，　二種菩提二種理。</div>
<div class='lg-row'>月光菩薩大慈悲，　能與眾生消災罪。</div>
</div><p style="margin-left:0em;text-indent:2em"><span class='note-inline'>(和)</span>　消災延壽藥師佛</p>

<div class="lg regular" style="margin-left:0em;"><div class='lg-row'>和耆羅大將威猛烈，　能與眾生解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來拔出幽明願</p>
<p style="margin-left:4em"><span class='note-inline'>(月曜真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　貧苦眾生無飲膳，</div>
<div class='lg-row'>志心稱念藥師尊，　種種隨心皆滿願。</div>
<div class='lg-row'>三種行願三種智，　三種菩提三種理。</div>
<div class='lg-row'>文殊菩薩大慈悲，　能與眾生消災罪。</div>
</div><p style="margin-left:0em;text-indent:2em"><span class='note-inline'>(和)</span>　消災延壽藥師佛</p>

<div class="lg regular" style="margin-left:0em;"><div class='lg-row'>彌伽羅大將威猛烈，　能與眾生解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來受用無盡願</p>
<p style="margin-left:4em"><span class='note-inline'>(文殊真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　外道眾生無正見。</div>
<div class='lg-row'>盡化廻心向大乘，　同駕白牛登彼岸。</div>
<div class='lg-row'>四種行願四種智，　四種菩提四種理。</div>
<div class='lg-row'>觀音菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>安陀羅大將威猛烈，　能與施主解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來具足無漏願</p>
<p style="margin-left:4em"><span class='note-inline'>(觀音真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　無戒眾生多散亂。</div>
<div class='lg-row'>志心稱念藥師名，　清淨尸羅同滿願。</div>
<div class='lg-row'>五種行願五種智，　五種菩提五種理。</div>
<div class='lg-row'>勢至菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>摩尼羅大將威猛烈，　能與眾生解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來具戒清淨願</p>
<p style="margin-left:4em"><span class='note-inline'>(佛說勢至菩薩真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　下方眾生根缺離。</div>
<div class='lg-row'>專心稱念藥師名，　身相端嚴皆敬愛。</div>
<div class='lg-row'>六種行願六種智，　六種菩提六種理。</div>
<div class='lg-row'>無盡意菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>宋林羅大將威猛烈，　能與施主解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來諸根具足願</p>
<p style="margin-left:4em"><span class='note-inline'>(無盡意菩薩真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　病苦眾生多障難。</div>
<div class='lg-row'>無救無依無護持，　聞舉佛名離苦難。</div>
<div class='lg-row'>七種行願七種智，　七種菩提七種理。</div>
<div class='lg-row'>寶曇花菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>因陀羅大將威猛烈，　能與施主解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來轉女成男願</p>
<p style="margin-left:4em"><span class='note-inline'>(寶曇華真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　眾生修行多障難。</div>
<div class='lg-row'>志心稱念藥師名，　轉女成男皆滿願。</div>
<div class='lg-row'>八種行願八種智，　八種菩提八種理。</div>
<div class='lg-row'>藥王菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>波耶羅大將威猛烈，　能與眾生解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來轉女成男願</p>
<p style="margin-left:4em"><span class='note-inline'>(藥王真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　絕念眾生無錯亂。</div>
<div class='lg-row'>專心稱念藥師名，　摧破邪心皈正道。</div>
<div class='lg-row'>九種行願九種智，　九種菩提九種理。</div>
<div class='lg-row'>藥上菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>摩休羅大將威猛烈，　能與施主解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來除魔絹索願</p>
<p style="margin-left:4em"><span class='note-inline'>(藥上真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　王法枷鎖刑囚難。</div>
<div class='lg-row'>志心稱念藥師尊，　枷鎖解脫離苦難。</div>
<div class='lg-row'>十種行願十種智，　十種菩提十種理。</div>
<div class='lg-row'>彌勒菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>真陀羅大將威猛烈，　能與施主解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來枷鎖解脫願</p>
<p style="margin-left:4em"><span class='note-inline'>(彌勒真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　貧苦眾生無飲膳。</div>
<div class='lg-row'>志心稱念藥師尊，　法力資財身勇健。</div>
<div class='lg-row'>十一種行願十一種智，　十一種菩提十一種理。</div>
<div class='lg-row'>救脫菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>照頭羅大將威猛烈，　能與施主解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來飲食充足願</p>
<p style="margin-left:4em"><span class='note-inline'>(救苦真言)</span></p>

<div class="lg regular" style="margin-left:0em;"><div class='lg-row'>我今誓發菩提願，　寒熱咬蟲多唧難。</div>
<div class='lg-row'>志心稱念藥師名，　上妙衣服嚴身遍。</div>
<div class='lg-row'>十二種行願十二種智，　十二種菩提十二種理。</div>
<div class='lg-row'>解冤結菩薩大慈悲，　能與眾生消災罪。</div>
</div><p style="margin-left:0em;text-indent:2em">消災延壽藥師佛</p>

<div class="lg regular" style="margin-left:0em;"><div class='lg-row'>毗伽羅大將威猛烈，　能與眾生解冤結。</div>
<div class='lg-row'><span class='note-inline'>(某)</span>人今朝繫洪名，　三世冤業皆消滅。</div>
</div><p style="margin-left:0em;text-indent:2em">藥師如來衣服嚴身願</p>
<p style="margin-left:4em"><span class='note-inline'>(解結真言)</span></p>
<p style="margin-left:0em;text-indent:2em">上來十二大願，具載《灌頂經》文。乃是藥師如來因中所發，無一願而不開方，無一言而不濟群生。實為暗處明燈，乃是中流巨揖。其或嚴淨軒宇，肅備香花，拔除過罪之文，啟結燈燃之會，隨文演讚，遂願稱揚。想凡心而暗合聖心，在佛願而必符人願；豈獨是當來果報，永言增見世福田。願垂慈濟之心，盡副禱祈之懇。向下經文，請為演說。</p>

<ul class="no-marker">
<li>一願國土安寧，</li>

<li>二願萬民康樂，</li>

<li>三願五穀豐登，</li>

<li>四願瘟疫長銷，</li>

<li>五願疾病速除，</li>

<li>六願獄囚解脫，</li>

<li>七願三途苦息，</li>

<li>八願七祖生天，</li>

<li>九願盜賊不侵，</li>

<li>十願壽命延長，</li>

<li>十一願還恩恩滿，</li>

<li>十二願有願皆從。</li>
</ul>
<div class="lg regular" style="margin-left:0em;"><div class='lg-row'>諸佛慈悲常愍念，　但令求者啟心源。</div>
<div class='lg-row'>今時燈主發精誠，　一一依憑諸佛願。</div>
</div><p style="margin-left:0em;text-indent:2em">切聞慈悲所說，微妙真詮。上為諸佛之階梯，下契群生之懇願。包含萬象，該括三乘。若崇禱祝之心，立致感通之意。今此《藥師灌頂經》者，佛在維耶國內音樂樹林中，天花散漫於長空，瑞氣盤旋於四野，金相方開於笑臉，玉毫流注於頂門，聖賢瞻月面以披陳，釋梵望金仙而作禮。時有大心菩薩，本號文殊，問六道求福利之因，與萬民作皈依之處。佛乃經開中道，義讚東方醫王，號曰琉璃。潔淨逈超於眾寶，報土名稱於滿月，光明已絕於纖瑕。翠網瓊林，盡是額珠所化；銀樓玉殿，何煩魯匠興工？樹頭之寶鐸和鳴，皆宣八苦；砌畔之靈禽對舞，盡說三乘。榮華將兜率無殊，富貴與彌陀不異。若窮快樂，莫罄讚揚。今時羅列幡花，莊嚴像設。寶炬點而燈花滿苑；金爐靄而玉葉舒容。何災難而不消？有福祥而皆至。第一願經文，請為宣揚。如我無異　<span class='note-inline'>(入儀)</span></p>

<div class="lg regular" style="margin-left:0em;"><div class='lg-row'>第一願心心廣大，　便期超證證菩提。</div>
<div class='lg-row'>光明普照大千中，　威德遍聞三界外。</div>
<div class='lg-row'>妙相顓顓身挺特，　威容肅肅相端嚴。</div>
<div class='lg-row'>令他蠢動眾群生，　與我此身無一異。</div>
</div><p style="margin-left:0em;text-indent:2em">消災延壽藥師佛　悉蒙開曉　<span class='note-inline'>(入儀)</span></p>

<div class="lg regular" style="margin-left:0em;"><div class='lg-row'>第二願身身瑩淨，　光明皎潔似琉璃。</div>
<div class='lg-row'>四生品類盡含容，　萬象森羅無障礙。</div>
<div class='lg-row'>寂爾無為常應念，　湛然不動若虛空。</div>
<div class='lg-row'>幽冥癡暗眾群生，　皆願發蒙令曉悟。</div>
</div><p style="margin-left:0em;text-indent:2em">消災延壽藥師佛　悉持施與　<span class='note-inline'>(入儀)</span></p>

<div class="lg regular" style="margin-left:0em;"><div class='lg-row'>第三願成無上覺，　覺他自覺覺圓明。</div>
<div class='lg-row'>常將智海潤焦枯，　永使慧燈消黑暗。</div>
<div class='lg-row'>國土更無饑渴想，　人民不有怨嗟聲。</div>
<div class='lg-row'>誓將美饈濟孤貧，　普使眾生令飽滿。</div>
</div><p style="margin-left:0em;text-indent:2em">消災延壽藥師佛　解除垢穢</p>

<div class="lg regular" style="margin-left:0em;"><div class='lg-row'>第四願當來成佛道，　巍巍微妙相堂堂。</div>
<div class='lg-row'>星中皓月獨晶瑩，　水裏紅蓮常瑩淨。</div>
<div class='lg-row'>生死雲開無垢翳，　識心浪靜絕痕瑕。</div>
<div class='lg-row'>令諸熱惱得清涼，　情與無情同一體。</div>
</div><p style="margin-left:0em;text-indent:2em">消災延壽藥師佛　至無上道</p>

<div class="lg regular" style="margin-left:0em;"><div class='lg-row'>第五願當來精進力，　奉持佛勅止譏嫌。</div>
<div class='lg-row'>常令戒地有馨香，　勿使情塵生染汙。</div>
<div class='lg-row'>萬劫千生寧毀犯，　三十七證轉分明。</div>
<div class='lg-row'>便令三界眾群生，　同至菩提無缺漏。</div>
</div><p style="margin-left:0em;text-indent:2em">消災延壽藥師佛　悉令具足</p>

<div class="lg regular" style="margin-left:0em;"><div class='lg-row'>第六願當來我國中，　身根具足相端嚴。</div>
<div class='lg-row'>盲聾喑啞不曾聞，　跛躄癊殘何況見？</div>
<div class='lg-row'>彼若業緣生惡果，　我憑佛力為消除。</div>
<div class='lg-row'>人民相視勿冤憎，　禮義謙恭相敬奉。</div>
</div><p style="margin-left:0em;text-indent:2em">消災延壽藥師佛　至得佛道</p>

<div class="lg regular" style="margin-left:0em;"><div class='lg-row'>第七願十方諸國土，　三途六道眾含生。</div>
<div class='lg-row'>無皈依處作梯航，　遭苦難時為救護。</div>
<div class='lg-row'>法藥調和多種病，　善言誘諭小乘心。</div>
<div class='lg-row'>咸令勇猛大根機，　直至菩提無退轉。</div>
</div><p style="margin-left:0em;text-indent:2em">消災延壽藥師佛　無諸疑惑</p>

<div class="lg regular" style="margin-left:0em;"><div class='lg-row'>第八願愚冥拋我見，　六根昏塞執他宗。</div>
<div class='lg-row'>講說大道發蒙來，　開曉疑情通徹去。</div>
<div class='lg-row'>智慧門深須究竟，　菩提路遠莫因循。</div>
<div class='lg-row'>靜思我師正真言，　如救頭然無懈怠。</div>
</div><p style="margin-left:0em;text-indent:2em">消災延壽藥師佛　入正覺路</p>

<div class="lg regular" style="margin-left:0em;"><div class='lg-row'>第九願當來成佛果，　魔王眷屬自皈依。</div>
<div class='lg-row'>惟將定力自嚴持，　祗用慈心相攝受。</div>
<div class='lg-row'>六十二般顛倒見，　百千萬劫轉輪身。</div>
<div class='lg-row'>顯揚指示正真源，　共趣圓常入正路。</div>
</div><p style="margin-left:0em;text-indent:2em">消災延壽藥師佛　無有眾難</p>

<div class="lg regular" style="margin-left:0em;"><div class='lg-row'>第十願當來我國中，　更無王事苦煎煩。</div>
<div class='lg-row'>殘刑虐法不偏加，　薄賦輕徭修正道。</div>
<div class='lg-row'>枷鎖鞭笞不曾見，　冤讎枉濫未嘗聞。</div>
<div class='lg-row'>人民相視勿憂愁，　王道昇平歌政化。</div>
</div><p style="margin-left:0em;text-indent:2em">消災延壽藥師佛　令身充足</p>

<div class="lg regular" style="margin-left:0em;"><div class='lg-row'>十一願當來我國中，　常令飲食得豐饒。</div>
<div class='lg-row'>休將物命列雕盤，　靡使腥膻薰覺性。</div>
<div class='lg-row'>畿火豈焚無想念？　靈臺寧貯不享餐。</div>
<div class='lg-row'>天廚美饈種多般，　應念隨心皆施與。</div>
</div><p style="margin-left:0em;text-indent:2em">消災延壽藥師佛　微妙上願</p>

<div class="lg regular" style="margin-left:0em;"><div class='lg-row'>普濟眾生十二願，　願茲福慧遍莊嚴。</div>
<div class='lg-row'>若逢裸露與孤貧，　施與衣資並庫藏。</div>
<div class='lg-row'>絲竹管絃長在耳，　貴榮歡樂每隨心。</div>
<div class='lg-row'>和顏悅色相莊嚴，　無有一人生惡念。</div>
</div><p style="margin-left:0em;text-indent:2em">消災延壽藥師佛</p>
<p style="margin-left:0em;text-indent:2em">十二願藥師琉璃光王佛</p>

<div class="lg regular" style="margin-left:0em;"><div class='lg-row'>我佛因中十二願，　善心先覺大千緣。</div>
<div class='lg-row'>一願身相放光明，　普照塵沙無障礙。</div>
<div class='lg-row'>二願破除諸愛結，　自然寶體似琉璃。</div>
<div class='lg-row'>三願發心等滄溟，　流注眾生令飽滿。</div>
<div class='lg-row'>四願圓光如寶月，　照開生死業浮雲。</div>
<div class='lg-row'>五願戒定自然成，　不失威儀三寶行。</div>
<div class='lg-row'>六願眾生根具足，　我今身相俱諸緣。</div>
<div class='lg-row'>七願閻浮疾苦人，　我法便為諸妙藥。</div>
<div class='lg-row'>八願眾生愚癡者，　吾能說法為開通。</div>
<div class='lg-row'>九願諸魔妒惑心，　使人正真祛疑惑。</div>
<div class='lg-row'>十願橫遭王難苦，　我將身命代臨刑。</div>
<div class='lg-row'>十一願當來發身財，　施與眾生為飲食。</div>
<div class='lg-row'>十二願果圓成正覺，　不教國土有饑寒。</div>
<div class='lg-row'>和顏悅色樂昇平，　共等伊圓慈慧力。</div>
<div class='lg-row'>如是真空十二願，　一一金口標題名。</div>
<div class='lg-row'>今時演讚不思議，　萬劫千生資福壽。</div>
</div><p style="margin-left:0em;text-indent:2em">南無消災延壽藥師佛</p>
<p style="margin-left:0em;text-indent:2em">南無大聖法中王菩薩摩訶薩</p>
<p style="margin-left:4em"><span class='note-inline'>(加持一切法平等開悟真言　歌讚)</span></p>
<p style="margin-left:0em;text-indent:2em">奉勸諸人聽偈讚，如來相，好難量，六年苦行應真常。胸間題梵字，眉間白毫光。</p>
<p style="margin-left:0em;text-indent:2em">天上人間行化道，三途六道，息苦停酸，如來演法在靈山。波旬似無奈，請入涅槃山。</p>
<p style="margin-left:0em;text-indent:2em">南無大慈悲消災延壽藥師琉璃光王佛</p>

<p class='juan'>一時儀文終</p></div></div>
</div><!-- end of div[@id='body'] -->
</body></html>