<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說消災延壽藥師灌頂章句儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu7' />
<p class='juan'>藥師灌頂章句拔苦過罪生死得度綱目</p><p class="byline">東晉天竺三藏法師帛尸梨密多羅奉詔譯</p><p class="byline">閩越金身太平寺沙門若愚述</p>
<div class="lg regular" style="margin-left:0em;"><div class='lg-row'>重重疊疊玉樓臺，　樓閣門前嘆善財。</div>
<div class='lg-row'>八萬四千關捩子，　全憑這個鑰匙開。</div>
</div><p style="margin-left:0em;text-indent:2em">伏望海眾殷勤，齊舉壓座令。</p>
<p style="margin-left:0em;text-indent:2em">皈命敬禮琉璃光佛　南無藥師光王佛大慈悲藥師佛　琉璃光王佛</p>
<p style="margin-left:0em;text-indent:2em">我佛大慈悲　琉璃光王佛　皈命敬禮琉璃光王佛　藥師琉璃光王佛　滿月世界</p>
<p style="margin-left:0em;text-indent:2em">人天同聽梵音聲　<span class='note-inline'>(和)</span>梵音聲<span class='corr'>菩</span>薩</p>

<div class="lg regular" style="margin-left:0em;"><div class='lg-row'>白馬馱來一部經，　一回拈起一回新。</div>
<div class='lg-row'>蒙師指示經題目，　便是如來大藏經。</div>
</div><p style="margin-left:0em;text-indent:2em">伏聞龍宮奧典，海藏靈文，摩騰遠邁於西天，竺法流傳於東土。出三壇之烈燄，破萬種之迷津。慈風開優鉢之花，法雨灑貝多之葉。所謂道：一句云何於此經，究竟眾生到彼岸。面位仁師，云何請舉。</p>
<p style="margin-left:0em;text-indent:2em">云何於此經　<span class='note-inline'>(四句)</span></p>

<div class="lg regular" style="margin-left:0em;"><div class='lg-row'>梵音首唱自漁山，　開道群迷咫尺間。</div>
<div class='lg-row'>幽顯耳聞能薦取，　證無為理透玄關。</div>
</div><p style="margin-left:0em;text-indent:2em">上來梵音雅唱，出生正因。不廻二乘，不向三有。廻因向果，廻事向理，廻向無上佛果菩提。伏願群生，悉望眾聖垂慈。內興則妙用長新，外護則靈明鞏固。天地正觀，日月照輝。民歌太古之風，化起不善之道。三寶常住，萬聖流通。常居覺照之鄉，盡攀樊籠之境。四恩普報，三有均資。法界含情，同圓種智。</p>
<p style="margin-left:0em;text-indent:2em"><span class='note-inline'>(普念)</span>摩訶般若波羅密</p>
<p style="margin-left:0em;text-indent:2em">《佛說藥師灌頂經》　<span class='note-inline'>(和)</span>藥師琉璃光王佛</p>
<p style="margin-left:0em;text-indent:2em">壇前教誡儀當演</p>

<div class="lg regular" style="margin-left:0em;"><div class='lg-row'>梵音傳自五天來，　無限幽冥嘆善財。</div>
<div class='lg-row'>願仗佛慈宣軌範，　見聞隨喜信心開。</div>
</div><p style="margin-left:0em;text-indent:2em">弟子眾等，稽首和南，謹白清淨大眾：今此修設藥師延壽道場，《灌頂經》標，先伸教誡奉行科事，然後行持科事。掌壇法師，一一布露。　<span class='note-inline'>(入儀　浩浩難思　（至）解脫)</span></p>

<div class="lg regular" style="margin-left:0em;"><div class='lg-row'>藥師勝會啟壇場，　密咒清泉甘露漿。</div>
<div class='lg-row'>安息飛煙雲霧捲，　蘭膏發燄日星光。</div>
<div class='lg-row'>緇流濟濟皆精潔，　賢聖巍巍盡讚揚。</div>
<div class='lg-row'>法雨滿空甘露灑，　道場何處不清涼？</div>
</div><p style="margin-left:0em;text-indent:2em">甘露王菩薩</p>
<p style="margin-left:4em"><span class='note-inline'>(加持安息香真言　（至）《大明神咒經》)</span></p>
<p style="margin-left:4em"><span class='note-inline'>(加持咒油燈真言至咒水真言　諸部因緣)</span></p>
<p style="margin-left:4em"><span class='note-inline'>(加持直字梵語心經陀羅尼)</span></p>
<p style="margin-left:0em;text-indent:2em">願憑咒力普津濟　<span class='note-inline'>(二聲)</span></p>
<p style="margin-left:0em;text-indent:2em">咒水讚</p>
<p style="margin-left:0em;text-indent:2em">一鉢寒泉，蠲除熱惱，功勳莫可稱量。注想曹溪水，別來幾度春光。凝然湛寂，灌清淨醍醐甘露瓊漿。霏法雨，楊枝灑處，遍滿於壇場。願霑需，含識普蒙饒益，俱脫苦鄉。餓殍焦面，悟自性真常。我今祛穢誦咒，仗密語伽陀讚揚。周沙界，無人無我，盡淨獲清涼。</p>
<p style="margin-left:0em;text-indent:2em">南無甘露王菩薩摩訶薩</p>
<p style="margin-left:0em;text-indent:2em">廻向無上佛菩提</p>
<p style="margin-left:0em;text-indent:2em">惟願三途苦輪息　<span class='note-inline'>(四句)</span></p>
<p style="margin-left:0em;text-indent:2em">無邊煩惱斷　<span class='note-inline'>(四句)</span></p>
<p style="margin-left:0em;text-indent:2em">藥師海會佛菩薩　<span class='note-inline'>(云云)</span></p>
<p style="margin-left:0em;text-indent:2em">酬盟會啟，集福筵開。領眾登壇，參禮三寶。　<span class='note-inline'>(䠒跪誦三寶咒)</span></p>
<p style="margin-left:0em;text-indent:2em">佛是三界大師，法是群生眼目，僧是六和具足，並乃真淨福田。背之則凡，順之則聖。我今皈命，建立道場。願聖慈悲，密垂加護。</p>
<p style="margin-left:0em;text-indent:2em">靈山教主　<span class='note-inline'>(入儀)</span></p>
<p style="margin-left:0em;text-indent:2em">大眾志誠心，同嘆佛寶偈。</p>
<p style="margin-left:0em;text-indent:2em">龍宮海藏　<span class='note-inline'>(入儀)</span></p>
<p style="margin-left:0em;text-indent:2em">大眾志誠心，同嘆法寶偈。</p>
<p style="margin-left:0em;text-indent:2em">天台方廣　<span class='note-inline'>(入儀)</span></p>
<p style="margin-left:0em;text-indent:2em">大眾志誠心，同嘆僧寶偈。</p>
<p style="margin-left:4em"><span class='note-inline'>(加持讚嘆三寶滅罪真言)</span></p>
<p style="margin-left:0em;text-indent:2em">開壇門部陀羅尼　<span class='note-inline'>(二聲)</span></p>
<p style="margin-left:0em;text-indent:2em">清淨三業</p>
<p style="margin-left:0em;text-indent:2em">切以道場冰潔，眾聖葵忱。金爐焚戒香、定香、慧香、解脫之真香，密語灑佛水、法水、僧水、摩訶之演水。花簇三春之錦，燈燃一漢之星。玉磬鳴時，振洪音而戛戛；金鼓響處，等梵語之鏘鏘。慈悲開優鉢之花，德雨潤苾蒭之草。六塵內淨而性識圓明，五濁外蠲而法身清淨。願鑒一誠之懇禱，當持三業之真言。先當焚香、灑淨、淨壇、結界、敬花，以為佛事。三業論文，謹當布露。　<span class='note-inline'>(入儀)</span></p>
<p style="margin-left:0em;text-indent:2em">身三口四意貪瞋　<span class='note-inline'>(四句)</span></p>
<p style="margin-left:0em;text-indent:2em">除蓋障菩薩</p>
<p style="margin-left:4em"><span class='note-inline'>(加持淨三業真言)</span></p>
<p style="margin-left:0em;text-indent:2em">三業六根悉清淨</p>
<p style="margin-left:0em;text-indent:2em">薰香供養</p>
<p style="margin-left:0em;text-indent:2em">答報佛恩甚奇哉，本來心地豁然開。栴檀牛首無價寶，儘是能仁會裡來。梵香論文，法師指開。　<span class='note-inline'>(入儀)</span></p>
<p style="margin-left:0em;text-indent:2em">爐焚五分寶香清　<span class='note-inline'>(四句)</span></p>
<p style="margin-left:0em;text-indent:2em">南無香供養菩薩</p>
<p style="margin-left:4em"><span class='note-inline'>(加持焚香真言)</span></p>
<p style="margin-left:0em;text-indent:2em">香雲童子大菩薩</p>
<p style="margin-left:0em;text-indent:2em">灑淨潔滌</p>
<p style="margin-left:0em;text-indent:2em">真淵巨海泊天高，香水浮沈湛一寬。願證月光三昧印，大千沙界洗塵勞。廣長舌相，請演波濤。　<span class='note-inline'>(入儀)</span></p>
<p style="margin-left:0em;text-indent:2em">彌摩羅界秫提吽　<span class='note-inline'>(四句)</span></p>
<p style="margin-left:0em;text-indent:2em">清淨慧菩薩</p>
<p style="margin-left:4em"><span class='note-inline'>(加持灑淨真言)</span></p>
<p style="margin-left:0em;text-indent:2em">壇場內外悉清淨</p>
<p style="margin-left:0em;text-indent:2em">清淨香壇</p>
<p style="margin-left:0em;text-indent:2em">一心清淨萬緣塵，柳陌花街功德林。能攪長河為酥酡，解教大地作黃金。玉壇蠲潔師爽襟。　<span class='note-inline'>(入儀)</span></p>
<p style="margin-left:0em;text-indent:2em">聚沙成塔亙青天　<span class='note-inline'>(四句)</span></p>
<p style="margin-left:0em;text-indent:2em">南無淨壇場菩薩</p>
<p style="margin-left:4em"><span class='note-inline'>(加持淨壇真言)</span></p>
<p style="margin-left:0em;text-indent:2em">雪山童子大菩薩</p>
<p style="margin-left:0em;text-indent:2em">密語結界</p>
<p style="margin-left:0em;text-indent:2em">大千攝化一毫端，拂手頭邊毛腦寒。高舉金剛王正令，銀山鐵壁祖師關。結曼羅界，凡聖交參。　<span class='note-inline'>(入儀)</span></p>
<p style="margin-left:0em;text-indent:2em">荊棘林中業火生　<span class='note-inline'>(四句)</span></p>
<p style="margin-left:0em;text-indent:2em">南無金剛界菩薩</p>
<p style="margin-left:4em"><span class='note-inline'>(加持結界真言)</span></p>
<p style="margin-left:0em;text-indent:2em">尊勝幢菩薩</p>
<p style="margin-left:0em;text-indent:2em">散花行道</p>
<p style="margin-left:0em;text-indent:2em">拈花示眾古機緣，特把宗門正眼傳。迦葉頭陀知此意，微微笑倒三千年。散曼殊勝，花雨新鮮。　<span class='note-inline'>(入儀)</span></p>
<p style="margin-left:0em;text-indent:2em">此花初舉在靈山　<span class='note-inline'>(四句)</span></p>
<p style="margin-left:0em;text-indent:2em">南無花供養菩薩</p>
<p style="margin-left:4em"><span class='note-inline'>(加持散花真言)</span></p>
<p style="margin-left:0em;text-indent:2em">寶曇花菩薩</p>
<p style="margin-left:0em;text-indent:2em">大眾志誠心，同嘆　<span class='note-inline'>(云云)</span></p>
<p style="margin-left:0em;text-indent:2em">散花之設，古有常規。咒師先行點淨，檀越後隨捧爐。知會舉起散花，大眾遶壇行道。</p>
<p style="margin-left:4em"><span class='note-inline'>(加持行道真言)</span></p>
<p style="margin-left:0em;text-indent:2em">大眾志誠心，同嘆讚佛偈。　<span class='note-inline'>(入儀)</span></p>
<p style="margin-left:0em;text-indent:2em">夫開啟藥師道場者，廓琉璃之境界，映滿月之宮城。內則儼爾粹容，外則集乎梵侶。讚詠紫金蓮相，瞻仰白玉毫光。焚百和之氤氳，作△<span class='corr'>畫</span>之道場。今則燃燈方啟，法事初行，想我佛不隔於他邦，諒慈尊不離於當處。敢憑清眾，各運虔心，請動潮音，舉揚妙偈。　<span class='note-inline'>(依儀)</span></p>
<p style="margin-left:0em;text-indent:2em">願此香花雲　<span class='note-inline'>(云云)</span></p>
<p style="margin-left:0em;text-indent:2em">仰告諸佛　<span class='note-inline'>(云云)</span></p>
<p style="margin-left:0em;text-indent:2em">如來妙色身　<span class='note-inline'>(云云)</span></p>
<p style="margin-left:0em;text-indent:2em">如來色無盡　<span class='note-inline'>(云云)</span></p>
<p style="margin-left:0em;text-indent:2em">如來智慧燈　<span class='note-inline'>(云云)</span></p>
<p style="margin-left:0em;text-indent:2em">信禮佛、法、僧三寶</p>
<p style="margin-left:0em;text-indent:2em">嘆德宣疏</p>
<p style="margin-left:0em;text-indent:2em">巍巍功德，難盡讚揚。虔奏藥師禮請疏文，對聖宣讀。</p>
<p style="margin-left:4em"><span class='note-inline'>(化壇依儀　化納　廻向　回壇)</span></p>
<p style="margin-left:4em"><span class='note-inline'>(加持諸佛請座真言　（至）一切如來歡喜真言)</span></p>
<p style="margin-left:0em;text-indent:2em">伏請道場者　<span class='note-inline'>(入儀)</span></p>
<p style="margin-left:4em"><span class='note-inline'>(加持召請一切如來雲集真言)</span></p>
<p style="margin-left:0em;text-indent:2em">我施主同藥師之上願　<span class='note-inline'>(依儀至)</span>歌讚</p>
<p style="margin-left:0em;text-indent:2em">教誡終</p>
<p style="margin-left:0em;text-indent:2em">一時登壇開啟</p>

<div class="lg regular" style="margin-left:0em;"><div class='lg-row'>佛開八萬四千門，　天上人間我獨尊。</div>
<div class='lg-row'>莫道滿天星耿耿，　猶如孤月照乾坤。</div>
</div><p style="margin-left:0em;text-indent:2em">藥師會啟，集福筵開。領眾登壇，開闡一時科事。</p>
<p style="margin-left:0em;text-indent:2em">大眾志誠心，同嘆延壽偈：</p>
<p style="margin-left:0em;text-indent:2em">長以心田種善根　<span class='note-inline'>(在儀)</span></p>
<p style="margin-left:0em;text-indent:2em">藥師海會佛菩薩</p>
<p style="margin-left:0em;text-indent:2em">嘆德宣疏　<span class='note-inline'>(化納回壇)</span></p>
<p style="margin-left:4em"><span class='note-inline'>(加持警覺出定真言　（至）五供養)</span></p>
<p style="margin-left:0em;text-indent:2em">惟願慈悲常攝受</p>
<p style="margin-left:0em;text-indent:2em">壇前開科儀當演</p>

<div class="lg regular" style="margin-left:0em;"><div class='lg-row'>藥師教主願門開，　救度眾生萬劫災。</div>
<div class='lg-row'>菡萏香風薰宇宙，　琉璃光裏瀉樓臺。</div>
<div class='lg-row'>一音妙教通三界，　七級銀缸遍九垓。</div>
<div class='lg-row'>是日信心酬願後，　祥光瑞氣滿門來。</div>
</div><p style="margin-left:0em;text-indent:2em">南無灌頂界菩薩</p>
<p style="margin-left:0em;text-indent:2em">切以金口所宣，群生仰化，無非法藥，盡是醍醐。爰將白馬駝經，鴻爐試過，實昭靈驗，廣布華夷，大開方便之門，普濟幽明之類。即我藥師教主，滿月慈容，因中願力弘深，果內莊嚴殊勝。千蓮座下，百寶珠間，花雨濛濛，香風颯颯，雷音嚮振，天樂自鳴。眾聖駢羅，龍天翕集。咸霑滿月，盡聽法音。聖雖顯示於東方，聖力常化於此土。其有群生，請按彼科儀，高燭銀燈，廣邀聖德，虔心請禱，我佛遙臨。心中有願皆從，非橫災殃自息。今晨燈主△，夙陳志懇，預竭誠心，祈求福海壽山，永殄千災萬慮。大闡廳堂，精嚴佛事。檀煙靄馥，鈸韻鏗鏘。今則時當定日，凡聖駢交，案上經文，是何面目？竚聽經文，請為宣揚。　<span class='note-inline'>(入儀)</span></p>
<p class="head2">佛說藥師灌頂章句拔除過罪生死得度妙經</p>
<p class="byline">東晉天竺三藏法師帛尸黎密多羅奉詔譯</p><p class="byline">閩越金身太平寺沙門若愚述</p><p style="margin-left:0em;text-indent:2em">吟偈</p>
<p style="margin-left:0em;text-indent:2em">能向法門　<span class='note-inline'>(八句)</span></p>
<p style="margin-left:0em;text-indent:2em">聞如是。一時佛遊維耶離音樂樹下，與八千比丘……如是無量最上音聲，施與一切無量眾生，是為十二微妙上願。</p>
<p style="margin-left:0em;text-indent:2em">二時入壇開科</p>

<div class="lg regular" style="margin-left:0em;"><div class='lg-row'>各以一切音深海，　普出無盡妙言詞。</div>
<div class='lg-row'>盡於未來一切劫，　讚佛甚深功德海。</div>
</div><p style="margin-left:0em;text-indent:2em">藥師會啟，集福筵開。領眾登壇，舉揚二時科事。</p>
<p style="margin-left:0em;text-indent:2em">大眾志誠心，同嘆延壽偈：</p>

<div class="lg regular" style="margin-left:0em;"><div class='lg-row'>長以皈依大法王，　命童晨夕炷心香。</div>
<div class='lg-row'>富將經藏看千卷，　貴列幡花簇兩行。</div>
<div class='lg-row'>金相慈悲抒我願，　玉毫宛轉現威光。</div>
<div class='lg-row'>滿門和樂芝蘭瑞，　堂上如來步彩霞。</div>
</div><p style="margin-left:0em;text-indent:2em">藥師海會佛菩薩　　<span class='note-inline'>(嘆德宣疏)</span></p>
<p style="margin-left:0em;text-indent:2em">多他阿伽度　<span class='note-inline'>(入儀　宣疏　化壇　贊偈)</span></p>
<p style="margin-left:0em;text-indent:2em">稱念大圓鏡智　<span class='note-inline'>(云云)</span></p>
<p style="margin-left:4em"><span class='note-inline'>(化貢回壇)</span></p>
<p style="margin-left:4em"><span class='note-inline'>(加持奉事諸佛真言　（至）普供養真言)</span></p>
<p style="margin-left:0em;text-indent:2em">惟願慈悲常攝受</p>
<p style="margin-left:0em;text-indent:2em">南無消災延壽藥　<span class='note-inline'>(云云)</span>　《佛說藥師灌頂經》</p>
<p style="margin-left:0em;text-indent:2em">壇前開科儀當演</p>

<div class="lg regular" style="margin-left:0em;"><div class='lg-row'>藥師教主廣無邊，　七字包含遍大千。</div>
<div class='lg-row'>句句重宣諸佛意，　言言笑答祖師傳。</div>
</div><p style="margin-left:0em;text-indent:2em">佛告文殊師利：此藥師琉璃光王佛本願功德如是……是故吾今勸諸四輩，造續命神幡，燃四十九燈，放諸生命，以此幡燈、放生功德，拔彼精神，令得度脫，今世後世，不遭厄難。　<span class='note-inline'>(止)</span></p>
<p style="margin-left:0em;text-indent:2em">二時科終</p>
<p style="margin-left:0em;text-indent:2em">三時開科解經</p>

<div class="lg regular" style="margin-left:0em;"><div class='lg-row'>三千界內慈悲主，　百億剎中大法王。</div>
<div class='lg-row'>能開慧目鑒凡情，　眾生有願皆感應。</div>
</div><p style="margin-left:0em;text-indent:2em">藥師會啟，集福筵開。領眾登壇，開闡三時科事。</p>
<p style="margin-left:0em;text-indent:2em">大眾志誠心，同嘆延壽偈：</p>

<div class="lg regular" style="margin-left:0em;"><div class='lg-row'>長生一念焚清香，　命信修齋建道場。</div>
<div class='lg-row'>富足前生修善得，　貴非今世莫思量。</div>
<div class='lg-row'>金銀難買般若智，　玉石成堆放祥光。</div>
<div class='lg-row'>滿苑香花迎諸聖，　堂前齊祝法中王。</div>
</div><p style="margin-left:0em;text-indent:2em">藥師海會佛菩薩　<span class='note-inline'>(嘆德宣疏)</span></p>
<p style="margin-left:4em"><span class='note-inline'>(化壇　納財　回壇　加持啟白真言　（至）普供養)</span></p>
<p style="margin-left:0em;text-indent:2em">唯願慈悲　<span class='note-inline'>(云云)</span></p>
<p style="margin-left:0em;text-indent:2em">《佛說藥師灌頂經》　　消災延壽藥師佛</p>
<p style="margin-left:0em;text-indent:2em">壇前開科儀當演　　大乘　<span class='note-inline'>(云云)</span></p>

<div class="lg regular" style="margin-left:0em;"><div class='lg-row'>圓音落落三時宣，　梵語重重九會宣。</div>
<div class='lg-row'>竚看龍宮親捧出，　從教四海五湖傳。</div>
</div><p style="margin-left:0em;text-indent:2em">切以一月麗天，影含容於眾水；三身應世，聲普遍於十方。或稱號於藥師，療眾生之病若；或彰名於阿閦，解塵世之冤愆。拯昏迷於菡萏國中，蠲熱惱於琉琉界內。真可謂慈風廣被，慧日遐舒。八大菩薩賜恩光，二六神王垂護佑。今則謹邀法侶，重爇檀煙，燃滿樹之銀缸，演六時之梵唄。重吟寶偈，再舉鴻名。真空垂天眼以遙觀，玄造擁祥光而照鑒。向下經文，再為舉揚。</p>
<p style="margin-left:0em;text-indent:2em">金毗羅神王　和耆羅神王</p>
<p style="margin-left:0em;text-indent:2em">彌佉羅神王　安陀羅神王</p>
<p style="margin-left:0em;text-indent:2em">摩尼羅神王　宋林羅神王</p>
<p style="margin-left:0em;text-indent:2em">因持羅神王　波耶羅神王</p>
<p style="margin-left:0em;text-indent:2em">摩休羅神王　真陀羅神王</p>
<p style="margin-left:0em;text-indent:2em">照頭羅神王　毗伽羅神王</p>
<p style="margin-left:0em;text-indent:2em">救脫菩薩語阿難言：此等鬼神……此經凡有三名，一名藥師琉璃光佛本願功德；二名灌頂章名十二神王解結神咒；三名救除過罪生死得度。佛說經竟，大眾人世，作禮奉行。止</p>

<p class='juan'>灌頂章句終</p></div></div>
</div><!-- end of div[@id='body'] -->
</body></html>