<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>如來廣孝十種報恩道場儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu7' />
<div class='div-other'><a id='mulu8' />
<p class='juan'>如來廣孝十種報恩道場紀讚</p>
<div class="lg regular" style="margin-left:0em;"><div class='lg-row'>武帝龍飛大業成，　尊臨天下不為榮。</div>
<div class='lg-row'>浮雲富貴知如幻，　逝水光陰念所生。</div>
<div class='lg-row'>願用髮膚酬至德，　甘為奴僕委鴻名。</div>
<div class='lg-row'>我今為報為人子，　父母非輕四海輕。</div>
</div><p style="margin-left:4em"><span class='note-inline'>(奏樂　炷香　設禮　舉香讚)</span></p>
<p style="margin-left:0em;text-indent:2em">心燃五分，普遍十方。香嚴童子悟真常，鼻觀實難量。瑞靄祥光，堪獻法中王。</p>
<p style="margin-left:0em;text-indent:2em">南無香雲蓋菩薩　<span class='note-inline'>(三聲)</span></p>
<p style="margin-left:0em;text-indent:2em">清淨慧菩薩摩訶薩　<span class='note-inline'>(又)</span></p>
<p style="margin-left:0em;text-indent:2em">夫此水者，浩浩長江之內，滔滔苦海之間。金風動而虎派龍牙，法雨灑而銀堆雪浪。或居於阿耨池畔，或居於香象口中。流時滴滴至曹溪，灑時涓涓通覺海。茲當紀讚十種報恩，敬陳醮典，猶恐人物往來，身霑穢汙，有干金相，冒瀆聖聰，故憑法水灌灑醮筵，外塵勞悉令清淨。解穢靈章，雷音諷誦。　<span class='note-inline'>(念咒)</span></p>
<p style="margin-left:0em;text-indent:2em">醮筵內外悉清淨</p>
<p style="margin-left:0em;text-indent:2em">光明藏菩薩摩訶薩</p>
<p style="margin-left:0em;text-indent:2em">夫寶燭者，光明燭，性本然，祖師心印在何邊？明鏡在心心在外，不離當念在目前。一月普光一切水，世尊拈起掌青蓮。迦葉微微剖顏笑，一燈傳世百燈傳。桃花峰頂風聲靜，夜冷寒窗色更鮮。若人會得傳燈意，便是如來第一禪。</p>
<p style="margin-left:0em;text-indent:2em">檀那虔誠，燃燭供養。</p>
<p style="margin-left:0em;text-indent:2em">燭影輝煌，銀漢落穹蒼；紫霧盤施，丹鳳儀仙掌。慧焰初騰，瑞氣衝宵漢；鷲嶺分來，燈燈無盡藏。</p>
<p style="margin-left:0em;text-indent:2em">覺樹花開，大地咸生春色；法音遐震，普天共仰玄提。將造佛之階梯，□先由於初地。報恩法會讚十種恩，眾等虔誠稱揚寶號。</p>

<div class="lg regular" style="margin-left:0em;"><div class='lg-row'>佛面猶如淨滿月，　亦如千日放光明。</div>
<div class='lg-row'>圓光普照於十方，　喜捨慈悲皆具足。</div>
</div><p style="margin-left:0em;text-indent:2em">南無大孝釋迦牟尼佛　<span class='note-inline'>(念)</span>大孝釋迦牟尼佛</p>
<p style="margin-left:0em;text-indent:2em">初更鼓打鼕鼕的，太子身騎白馬便騰空。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">雪山岩畔現法身，五更太子去修行。　<span class='note-inline'>(念)</span>南無釋迦牟尼佛</p>
<p style="margin-left:0em;text-indent:2em">喪則致其哀，祭則致其嚴。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">開宗明義三千口，只因家和永不分。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">孟宗哭竹冬生筍，郭巨埋兒天錫金。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">王祥臥冰雪壘腰，黃香扇枕奉雙親。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">丁蘭刻木為娘叫，董永賣身殯葬父。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">割股救婆劉媳婦，曹俄殺子奉雙親。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">羔羊跪乳報父母，人不報恩為何因？　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">慈鴉返哺報父母，行孝之人天眼開。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">目連救母生天去，至今孝道永傳名。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">上報四重恩，下濟三途苦。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">苦，左肩擔父，右肩擔母。恩難報父，恩難報母。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">苦，十月懷胎苦，推乾就濕母，恩難報父母。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">苦，臨期生產苦，恩難報母，生身守父母。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">恩難報父，恩難報母。　<span class='note-inline'>(念)</span>南無大孝釋迦佛</p>
<p style="margin-left:0em;text-indent:2em">眾等皈命禮　南無大孝釋迦佛　<span class='note-inline'>(拈香)</span></p>
<p style="margin-left:0em;text-indent:2em">南無香雲蓋菩薩　<span class='note-inline'>(願)</span>香雲繚遶</p>
<p style="margin-left:0em;text-indent:2em">夫此香者，善根種就，心地栽培。清奇本自天然，雕琢豈由人力？蘭麝叢中推第一，旃檀林裡選無雙。焚時瑞氣靄金爐，散作祥雲遶玉殿。一縷寒煙纔起處，十方諸佛悉遙聞。薰成戒、定、慧香，普供上、中、下座。今於此際，豈敢埋藏？爇向爐中，耑伸供養。</p>
<p style="margin-left:0em;text-indent:2em">三身四智，圓明十號之尊；八藏五乘，微妙一真之教。悲增智增之菩薩，有學無學之聖僧，圭峰、慈覺、明教大師。伏願六通洞鑒，五眼迴施。允我激切之誠，克副懇禱之願。更祈過現雙親，存亡利樂，光降醮筵，受請供養。</p>
<p style="margin-left:0em;text-indent:2em">南無《大方便佛報恩經》　<span class='note-inline'>(和)</span>大孝釋迦牟尼佛</p>
<p style="margin-left:0em;text-indent:2em">讚十種恩儀當演</p>
<p style="margin-left:0em;text-indent:2em">如來十種報深恩，普勸諸人孝二親。為人若不行孝道，恐後難逢父母身。</p>
<p style="margin-left:0em;text-indent:2em">法師指示，朗宣洪文。</p>
<p style="margin-left:0em;text-indent:2em">《涅槃經》云：奇哉父母，生育我等，受大苦惱。滿足十月，懷抱我身。既生之後，推乾就濕，除去不淨，大小便利，乳哺長養，將護我身。以是義故，我當報恩，隨順供養。</p>
<p style="margin-left:0em;text-indent:2em">道經云：天下人民皆因父母寄胎誕育而生此身。受氣在胎，其苦無量；懷胎十月，迅速不停；受孕滿時，支脈俱解；其中非一，因以喪身。幼小嬰兒提攜養育，洗浣穢濁，不憚艱辛。寧損己安，欲兒安處。</p>
<p style="margin-left:0em;text-indent:2em">詩云：「父兮生我，母兮鞠我。拊我畜我，長我育我。顧我復我，出入腹我。欲報之德，昊天罔極。」</p>
<p style="margin-left:0em;text-indent:2em">三教本無異說，二親俱有重恩。父有生成之功，則固比於天；母有養育之勞，則固比於地。原其大要，略舉十焉。佛告阿難：父母恩德有其十種。何者為十？所謂懷躭守護恩、臨產受苦恩、生子忘憂恩、嚥苦吐甘恩、回乾就濕恩、乳哺養育恩、洗濯不淨恩、為造惡業恩、遠行憶念恩、究竟憐憫恩。我今為報過、現父母十種恩德，各望志誠，同為緣助。</p>
<p style="margin-left:0em;text-indent:2em">皈依大孝釋迦佛　<span class='note-inline'>(四聲　胡跪讚禮)</span></p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>兜率宮中降母胎，　胎中廓爾總兼該。</div>
<div class='lg-row'>能容法界如來孕，　不礙塵沙佛子來。</div>
<div class='lg-row'>傷嘆子縈三障業，　纏綿母受一年災。</div>
<div class='lg-row'>願親無復懷躭苦，　永托蓮臺上品開。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">一歲孩兒，抱在娘懷裏。將乳共兒，吃了昏昏睡。抱在房中，尋些生活計。願兒成人，報答娘恩意。</p>
<p style="margin-left:0em;text-indent:2em"><span class='note-inline'>(舉)</span>懷躭守護恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>摩耶樹下欲攀枝，　正值如來降誕時。</div>
<div class='lg-row'>妙體瑩然生右脅，　慈親宛爾展雙眉。</div>
<div class='lg-row'>子生迫窄牛遭剝，　母苦昏迷鬼欲持。</div>
<div class='lg-row'>臨產片時恩力重，　願親早得證無為。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">兩歲孩兒，漸漸立得地。娘見兒行，肚裏生歡喜。口裏不吃，吐與孩兒吃。願兒成人，來報娘恩意。</p>
<p style="margin-left:0em;text-indent:2em">臨產受苦恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>悉達纔生目四方，　各行七步表殊常。</div>
<div class='lg-row'>父因返拜情尤悅，　母得生天喜不忘。</div>
<div class='lg-row'>懶顧自身春漸老，　笑觀兒子日偏長。</div>
<div class='lg-row'>至公不宰真端的，　報德須依大法王。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">三歲孩兒，閃在門外裏。娘見兒行，生得娘喜氣。叉手教兒，便來娘懷裏。願兒成人，報答娘恩意。</p>
<p style="margin-left:0em;text-indent:2em">生子忘憂恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>往省歸寧笑不休，　養親法乳古無儔。</div>
<div class='lg-row'>飽吞必到菩提岸，　爛嚼終乘般若舟。</div>
<div class='lg-row'>為子吐甘滋舌本，　忍心嚥苦皺眉頭。</div>
<div class='lg-row'>我今願托如來力，　隨侍親歸法性遊。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">四歲孩兒，閃在門而外。看見三寶，合掌便禮。願兒早早，離了塵勞地。龍華會上，與娘親授記。</p>
<p style="margin-left:0em;text-indent:2em">嚥苦吐甘恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>紫摩金身色可誇，　冰清玉潔了無瑕。</div>
<div class='lg-row'>面如秋夜團團月，　足步紅蓮朵朵花。</div>
<div class='lg-row'>就濕投身甘穢濁，　回乾任子臥橫斜。</div>
<div class='lg-row'>願親迥出塵埃表，　無復情雲四面遮。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">五歲孩兒，便知天和地。送在學堂，學些由山水。到我靈山，替娘蒙授記。願兒成人，報答娘恩意。</p>
<p style="margin-left:0em;text-indent:2em">回乾就濕恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>歡喜園中興味濃，　母恩求報意偏工。</div>
<div class='lg-row'>慈風乍扇恩波舉，　法雨纔施業火空。</div>
<div class='lg-row'>血乳養兒甯起念，　齒牙嚼飯肯欺功。</div>
<div class='lg-row'>雪山真味何曾失？　會得宜將日日供。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">六歲孩兒，送在學堂裏。細讀詩書，學些文章義。娘去送飯，送與孩兒吃。願兒成人，報答娘恩意。</p>
<p style="margin-left:0em;text-indent:2em">乳哺養育恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>太子初生道力餘，　九龍吐水浴金軀。</div>
<div class='lg-row'>不須俗子頻揩拭，　端為眾生作範模。</div>
<div class='lg-row'>頗恨形軀多垢穢，　徒勞父母幾勤劬。</div>
<div class='lg-row'>泥蓮河畔垂千古，　效學如來得也無。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">七歲孩兒，五更清早起。不叫爺娘，便去學堂裏。娘在家中，心裏生憂慮。願兒成人，報答娘恩意。</p>
<p style="margin-left:0em;text-indent:2em">洗濯不淨恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>導化人天戒力強，　堅持世嗣即繁昌。</div>
<div class='lg-row'>故拋禁苑為人子，　終證菩提號法王。</div>
<div class='lg-row'>情愛有些纏子女，　冤讎無限惱爺娘。</div>
<div class='lg-row'>如何截斷從前事，　不見金牛刃落霜。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">八歲孩兒，才得漸成氣。欲想劬勞，恩深難得起。二十四孝，都在人心裏。長大成人，方知娘恩意。為造惡業恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>故國天宮任往還，　喜將禪悅奉慈顏。</div>
<div class='lg-row'>父王意地澄如水，　慈母情田靜若山。</div>
<div class='lg-row'>有子已行千里遠，　勞親注想百年間。</div>
<div class='lg-row'>勸君且學如來行，　莫似萊衣只戲斑。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">九歲孩兒，纔得漸成氣。郭巨埋兒，他從孝心起；王祥臥冰，感動天和地；孟宗哭竹，現筍與娘吃。</p>
<p style="margin-left:0em;text-indent:2em">遠行憶念恩難報</p>
<p style="margin-left:0em;text-indent:2em">志心皈命禮娑婆教主、我等本師、大孝釋迦牟尼佛</p>

<div class="lg regular" style="margin-left:0em;"><div class='lg-row'>父母俱拋亦自安，　淨居忉利去何難？</div>
<div class='lg-row'>塵剎互遍曾無礙，　根境相含切好看。</div>
<div class='lg-row'>老死路途雖隔絕，　髮膚情念沒遮欄。</div>
<div class='lg-row'>人間甘旨難呈獻，　願侍雙親般涅槃。</div>
</div><p style="margin-left:0em;text-indent:2em">我今稱讚，願賜加威，攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">十歲孩兒，自有衝天志。不學諸人，空老一百歲。孝順爺娘，還生孝順子。普勸諸人，報答娘恩意。</p>
<p style="margin-left:0em;text-indent:2em">究竟憐憫恩難報</p>
<p style="margin-left:0em;text-indent:2em">現在父母恩難報</p>
<p style="margin-left:0em;text-indent:2em">過去父母恩難報</p>
<p style="margin-left:0em;text-indent:2em">志心皈命禮，恩父慈母。天下悲傷，懷胎十月受艱辛，每日昏沈如重病。臨期生產，命在須臾，是男是女母心慌。乳哺三年娘辛苦，推乾就濕，恩受嬌兒。伏能長大成人，先要婚姻完備。殺生害命，造惡無邊。男女對對團圓，母親無常來到。喉中氣斷，眼下分離。三魂杳杳往陰司，七魄幽幽歸地府。閻羅判問：作何善因？當時口內無回言，兩眼雙雙流淚。獄官判問：聽說原由。你在世上為人，多造罪愆深重。生男養女，血污地祗。江邊洗濯衣裳，不淨穢污水府。陰司按內，惡薄分明。如今取到陰司，只得將身受苦。</p>
<p style="margin-left:0em;text-indent:2em">獄官分付馬面牛頭，等時打上鐵床，重重腳縛扚拷。油鐺火熬，煎煮炮燒。將身勒上刀山，又使牛耕鋸解。愁雲暗暗，黑霧漫漫。親男親女在何方？恩愛夫妻不見面。啼聲大哭，日夜悽惶。早知有此業因緣，何不生前求懺悔？如今方省，儘是虛沒。奉勸世上為人，早早回心向善。早朝念佛，暮禮如來。百年命盡了無常，不怕陰司並地府。南無大悲大願、大聖大慈報恩德菩薩摩訶薩。伏願不違本誓，憐愍有情。攝受報恩人，同行出世孝。</p>
<p style="margin-left:0em;text-indent:2em">誦報恩德真言曰：</p>
<p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">志心皈命禮，靈山會上釋迦尊。報答爺娘養育恩，養我一身無報答。發心齋戒禮血盆，在堂父母增延壽，過去父母早超昇。我今禮拜佛如來，願我雙親離苦難。</p>
<p style="margin-left:0em;text-indent:2em">南無大悲大願、大聖大慈、我等本師、大孝釋迦牟尼佛</p>
<p style="margin-left:0em;text-indent:2em">南無三界師、四生父、釋迦如來兜率來儀相</p>
<p style="margin-left:0em;text-indent:2em">南無三界師、四生父、釋迦如來王宮托化相</p>
<p style="margin-left:0em;text-indent:2em">南無三界師、四生父、釋迦如來子夜出城相</p>
<p style="margin-left:0em;text-indent:2em">南無三界師、四生父、釋迦如來泥蓮沐浴相</p>
<p style="margin-left:0em;text-indent:2em">南無三界師、四生父、釋迦如來雪山修道相</p>
<p style="margin-left:0em;text-indent:2em">南無三界師、四生父、釋迦如來樹下降魔相</p>
<p style="margin-left:0em;text-indent:2em">南無三界師、四生父、釋迦如來靈山說法相</p>
<p style="margin-left:0em;text-indent:2em">南無三界師、四生父、釋迦如來雙林入滅相</p>
<p style="margin-left:0em;text-indent:2em">佛說威靈降寶臺，眾生有難挂心懷。</p>
<p style="margin-left:0em;text-indent:2em">觀音菩薩灑淨水，靈山請出世尊來。</p>
<p style="margin-left:0em;text-indent:2em">南無讚如來，第一號，毗那園內摩耶到，無憂樹下降金身，累劫修行成佛道。</p>
<p style="margin-left:0em;text-indent:2em">南無讚如來，第二號，九龍吐水霞光照，地湧金蓮捧世尊，累劫修行成佛道。</p>
<p style="margin-left:0em;text-indent:2em">南無讚如來，第三號，四門遊翫觀生老，回頭看時不久常，累劫修行成佛道。</p>
<p style="margin-left:0em;text-indent:2em">南無讚如來，第四號，棄捨皇宮去修道，夜至三更天神報，累劫修行成佛道。</p>
<p style="margin-left:0em;text-indent:2em">南無讚如來，第五號，天王乘馬雲中報，城南留下馬蹄蹤，累劫修行成佛道。</p>
<p style="margin-left:0em;text-indent:2em">南無讚如來，第六號，不戀皇宮去修道，信香一炷付耶輸，累劫修行成佛道。</p>
<p style="margin-left:0em;text-indent:2em">南無讚如來，第七號，雀巢冠頂三層遶，蘆芽穿膝不曾移，累劫修行成佛道。</p>
<p style="margin-left:0em;text-indent:2em">南無讚如來，第八號，盤陀石上談經教，泥蓮河內浴金身，累劫修行成佛道。</p>
<p style="margin-left:0em;text-indent:2em">南無讚如來，第九號，梵王太子親身到，耶輸宮主離火坑，累劫修行成佛道。</p>
<p style="margin-left:0em;text-indent:2em">南無讚如來，第十號，夫人踏往靈山告，世尊一指化紅蓮，累劫修行成佛道。</p>
<p style="margin-left:0em;text-indent:2em">南無讚如來，十一號，時時演說三乘教，度盡眾生佛會來，累劫修行成佛道。</p>
<p style="margin-left:0em;text-indent:2em">南無讚如來，十二號，泥蓮沐浴清波沼，洗滌塵勞溫湯澡，累劫修行成佛道。</p>
<p style="margin-left:0em;text-indent:2em">南無讚如來，圓滿號，天宮裏面多快樂，仙童玉女捧香華，累劫修行成佛道。</p>
<p style="margin-left:0em;text-indent:2em">願共諸眾生，一心頭面禮大孝釋迦佛</p>

<div class="lg regular" style="margin-left:0em;"><div class='lg-row'>長空象駕日輪紅，　命生迦羅淨梵宮。</div>
<div class='lg-row'>富落雪山修萬行，　貴榮鹿苑闡宗風。</div>
<div class='lg-row'>金光照處天人集，　玉輦行時釋梵宗。</div>
<div class='lg-row'>滿月慈容黃金相，　堂堂具足法王雄。</div>
</div><p style="margin-left:0em;text-indent:2em">身色如金山，端嚴甚微妙。如淨琉璃中，內現真金相。世尊功德，難盡讚揚。</p>
<p style="margin-left:0em;text-indent:2em">紀讚疏章，法師宣讀</p>
<p style="margin-left:0em;text-indent:2em"><span class='note-inline'>(稱念)</span>真如湛寂體圓明</p>
<p style="margin-left:0em;text-indent:2em"><span class='note-inline'>(念)</span>南無大孝釋迦佛　<span class='note-inline'>(稱念)</span>南無大孝釋迦牟尼佛</p>
<p style="margin-left:0em;text-indent:2em">昔日我佛梵王太子，在摩耶腹中顯神通，七步現天宮。</p>
<p style="margin-left:0em;text-indent:2em"><span class='note-inline'>(念)</span>南無大孝釋迦佛　<span class='note-inline'>(稱念)</span>南無大孝釋迦牟尼佛我佛降誕生時　<span class='note-inline'>(外壇化奏)</span></p>
<p style="margin-left:0em;text-indent:2em"><span class='note-inline'>(稱念)</span>南無大孝釋迦牟尼佛，遙望光臨道場。　<span class='note-inline'>(宣引)</span>駕祥雲菩薩</p>
<p style="margin-left:0em;text-indent:2em">釋迦示六年之苦行，道果圓成；破六欲之天魔，神光閃爍。菩薩齊修於六度，為眷屬之莊嚴；聲聞皆證於六通，作前後之圍遶。授記則六合乾坤震動，說法則六時花雨繽紛。妙德難思，恩光普被。今當紀讚上聖，答報親恩，虔具疏文一函，上詣總相門中。　<span class='note-inline'>(呈進)</span></p>
<p style="margin-left:0em;text-indent:2em">躬伸禮請</p>

<ul class="no-marker">
<li><p style="margin-left:4em">報恩會上諸佛菩薩</p>
</li>

<li><p style="margin-left:4em">紀讚壇中無邊賢聖</p>
</li>

<li><p style="margin-left:4em">法報化身釋迦文佛</p>
</li>

<li><p style="margin-left:4em">十方剎海諸大菩薩</p>
</li>

<li><p style="margin-left:4em">聲聞羅漢護法善神</p>
</li>

<li><p style="margin-left:4em">造著孝論三大祖師</p>
</li>
</ul><p style="margin-left:0em;text-indent:2em">普座下，禮請光臨道場，證盟修奉。伏惟使者，抱持情涃，參叩蓮<span class='corr'>臺</span>，瞻望聖顏，雲臨法會。檀那捧杯，奠茶餞送。遙望慈悲，光臨法場。</p>
<p style="margin-left:0em;text-indent:2em">凡情上達大圓鏡　<span class='note-inline'>(又)</span></p>
<p style="margin-left:4em"><span class='note-inline'>(加持獻花寶座淨金輪座　（至）報恩德真言)</span></p>

<div class="lg regular" style="margin-left:0em;"><div class='lg-row'>妙寶蓮花清淨座，　法空空寂妙難思。</div>
<div class='lg-row'>空中妙有普莊嚴，　此是如來法空座。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。伽摩羅耶。娑婆訶。</p>

<div class="lg regular" style="margin-left:0em;"><div class='lg-row'>莊嚴清淨金剛座，　我佛跏趺轉法輪。</div>
<div class='lg-row'>一千諸佛證菩提，　次第現身登寶座。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。紹知伽陀。虎[含*牛]畔。</p>

<div class="lg regular" style="margin-left:0em;"><div class='lg-row'>武帝至尊仁孝念，　甘為奴僕報劬勞。</div>
<div class='lg-row'>著儀動地雨天花，　父母非輕四海輕。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。阿陀那僧。娑婆訶。</p>
<p style="margin-left:0em;text-indent:2em">信禮報恩德菩薩</p>
<p style="margin-left:4em"><span class='note-inline'>(奏樂　炷香　陳供　醮儀　獻於諸聖位前)</span></p>
<p style="margin-left:0em;text-indent:2em">讚供養偈</p>

<div class="lg regular" style="margin-left:0em;"><div class='lg-row'>我今奉獻甘露食，　量等須彌無過上。</div>
<div class='lg-row'>色香美味遍十方，　合會聖賢哀納受。</div>
</div><p style="margin-left:0em;text-indent:2em">普伸供養真言曰：</p>
<p class="dharani" style="margin-left:0em;text-indent:2em">唵。誐誐南。三婆嚩。嚩嚩嚩。</p>
<p style="margin-left:4em"><span class='note-inline'>(奠茶　化錢　謝恩四叩首畢　奏樂　詣於十種報恩位前)</span></p>
<p style="margin-left:4em"><span class='note-inline'>(炷香　設禮　陳獻醮儀)</span></p>

<div class="lg regular" style="margin-left:0em;"><div class='lg-row'>一報天地蓋載恩，　二報日月照臨恩，</div>
<div class='lg-row'>三報國王水土恩，　四報父母養育恩。</div>
<div class='lg-row'>現在雙親增福壽，　過去父母早超昇。</div>
</div><p style="margin-left:0em;text-indent:2em">普伸供養真言曰：</p>
<p class="dharani" style="margin-left:0em;text-indent:2em">唵。阿陀那僧。娑婆訶。</p>
<p style="margin-left:0em;text-indent:2em">報恩德菩薩摩訶薩</p>
<p style="margin-left:4em"><span class='note-inline'>(謝恩　設禮十二叩首　大眾遶壇　吟偈回向)</span></p>

<div class="lg regular" style="margin-left:0em;"><div class='lg-row'>長把一心禮佛天，　命延鞏固自悠然。</div>
<div class='lg-row'>富因廣積來生福，　貴為深根宿世緣。</div>
<div class='lg-row'>金磬聲中吟風韻，　玉龍頂上裊龍涎。</div>
<div class='lg-row'>滿門俱是俊才子，　堂上恭欽二老仙。</div>
</div><p>如來廣孝十種報恩提綱密教儀文節次合集終</p>
</div>
<div class='div-w'><a id='mulu9' />
<p class='h3'>〔附〕十種報恩讚</p><p style="margin-left:0em;text-indent:2em">大孝釋迦，出廣長舌相，演說真經，普勸人歸向。父母劬勞，廣說無邊量。十種深恩，次第依經唱。</p>
<p style="margin-left:0em;text-indent:2em">懷躭守護，父母恩難報。身重如山，困悶多憂惱。飲食無味，唇口常乾燥。起臥昏沈，夜夢多顛倒。</p>
<p style="margin-left:0em;text-indent:2em">一謝懷躭守護恩　大孝釋迦牟尼佛</p>
<p style="margin-left:0em;text-indent:2em">臨產受苦，父母恩難報。破腹開腸，苦痛多憂惱。血流遍地，忙把神來告。保護娘身，子母團圓好。</p>
<p style="margin-left:0em;text-indent:2em">二謝臨產受苦恩　大孝釋迦牟尼佛</p>
<p style="margin-left:0em;text-indent:2em">生子忘憂，父母恩難報。喘氣微微，忙把孩兒抱。是男是女，只是親生好。愛惜嬌兒，恰似牟尼寶。</p>
<p style="margin-left:0em;text-indent:2em">三謝生子忘憂恩　大孝釋迦牟尼佛</p>
<p style="margin-left:0em;text-indent:2em">嚥苦吐甘，父母恩難報。美味甘甜，只要孩兒飽。神袖懷揣，不避人嫌臊。養大成人，要侍雙親老。</p>
<p style="margin-left:0em;text-indent:2em">四謝嚥苦吐甘恩　大孝釋迦牟尼佛</p>
<p style="margin-left:0em;text-indent:2em">回乾就濕，父母恩難報。乾處兒眠，濕處娘身倒。生怕哭啼，常把孩兒抱。屎尿交流，從不瞋煩惱。</p>
<p style="margin-left:0em;text-indent:2em">五謝推乾就濕恩　大孝釋迦牟尼佛</p>
<p style="margin-left:0em;text-indent:2em">乳哺養育，父母恩難報。兩乳開懷，只願孩兒飽。八斛四鬥斗佛口分明交。拶碎娘身，恰似枯竹槁。</p>
<p style="margin-left:0em;text-indent:2em">六謝乳哺養育恩　大孝釋迦牟尼佛</p>
<p style="margin-left:0em;text-indent:2em">洗濯不淨，父母恩難報。生遇冬天，溫水將兒澡。垢穢腥膻，洗時無煩惱。此等恩情，長大將何報？</p>
<p style="margin-left:0em;text-indent:2em">七謝洗濯不淨恩　大孝釋迦牟尼佛</p>
<p style="margin-left:0em;text-indent:2em">遠行憶念，父母恩難報。買賣經商，父母多年少。母在家中，倚定門上靠。腸斷目暝，只等孩來到。</p>
<p style="margin-left:0em;text-indent:2em">八謝遠行憶念恩　大孝釋迦牟尼佛</p>
<p style="margin-left:0em;text-indent:2em">為造惡業，父母恩難報。養女生男，只要聰明好。莫起讎嫌，父母生煩惱。孝順爺娘，萬代享安樂。</p>
<p style="margin-left:0em;text-indent:2em">九謝為造惡業恩　大孝釋迦牟尼佛</p>
<p style="margin-left:0em;text-indent:2em">究竟憐憫，父母恩難報。受戒持齋，皈依如來教。願我雙親，離苦生天道。不墮輪迴，流傳萬世孝。</p>
<p style="margin-left:0em;text-indent:2em">十謝究竟憐憫恩　大孝釋迦牟尼佛</p>

<div class="lg regular" style="margin-left:0em;"><div class='lg-row'>斗轉星移在碧霄，　香煙寥落白雲飄。</div>
<div class='lg-row'>如來暫宿那伽定，　明日精虔再叩朝。</div>
</div></div></div></div>
</div><!-- end of div[@id='body'] -->
</body></html>