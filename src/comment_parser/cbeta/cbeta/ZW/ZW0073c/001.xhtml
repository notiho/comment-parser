<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛經讚集（擬）</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />
<p class='h1'>〔錄文三〕</p><p style="margin-left:0em;text-indent:2em">（前殘）</p>
<p style="margin-left:0em;text-indent:2em">經云：「有持戒修福者」</p>

<div class="lg regular" style="margin-left:0em;"><div class='lg-row'>尸羅得清淨，　無量劫來因。</div>
<div class='lg-row'>妄想如怨賊，　貪愛若參辰。</div>
<div class='lg-row'>在欲而無欲，　居塵不染塵。</div>
<div class='lg-row'>但依離垢地，　當證法王身。</div>
</div><p style="margin-left:0em;text-indent:2em">□…□</p>

<div class="lg regular" style="margin-left:0em;"><div class='lg-row'>□…□，　大聖□□□。</div>
<div class='lg-row'>□…□，　定入法王家。</div>
</div><p style="margin-left:0em;text-indent:2em">經云：「離一切諸相，即名諸佛」</p>

<div class="lg regular" style="margin-left:0em;"><div class='lg-row'>如能發心者，　應當遠二邊。</div>
<div class='lg-row'>涅槃無有相，　菩薩離能詮。</div>
<div class='lg-row'>無乘及乘者，　人法兩俱捐。</div>
<div class='lg-row'>欲達無生忍，　應當絕大源。</div>
</div><p style="margin-left:0em;text-indent:2em">經云：「如是」至「第一波羅蜜」</p>

<div class="lg regular" style="margin-left:0em;"><div class='lg-row'>波羅稱彼岸，　於中十種名。</div>
<div class='lg-row'>高卑緣妄識，　次第為迷情。</div>
<div class='lg-row'>燄裏尋求水，　琴中覓響聲。</div>
<div class='lg-row'>真如何得失，　今乃號圓成。</div>
</div><p style="margin-left:0em;text-indent:2em">經云：「如我昔為歌利王」至「應生嗔恨」</p>

<div class="lg regular" style="margin-left:0em;"><div class='lg-row'>暴虐誰無道，　時稱歌離王。</div>
<div class='lg-row'>逢軍出遊獵，　仙人橫被傷。</div>
<div class='lg-row'>已經五百歲，　前後極時長。</div>
<div class='lg-row'>乘斯忍辱力，　今乃證真常。</div>
</div><p style="margin-left:0em;text-indent:2em">經云：「不應住色生心，不應住色布施」</p>

<div class="lg regular" style="margin-left:0em;"><div class='lg-row'>菩薩行深智，　何曾不帶悲。</div>
<div class='lg-row'>投身飼餓虎，　割肉濟鷹饑。</div>
<div class='lg-row'>精勤三大劫，　曾無一念疲。</div>
<div class='lg-row'>如能行此行，　皆作四生師。</div>
</div><p style="margin-left:0em;text-indent:2em">經云：「真語，不異語」</p>

<div class="lg regular" style="margin-left:0em;"><div class='lg-row'>眾生與蘊界，　名別體非殊。</div>
<div class='lg-row'>了心知是幻，　迷情見有無。</div>
<div class='lg-row'>真言言不妄，　實語語非虛。</div>
<div class='lg-row'>始終無變易，　性相本來如。</div>
</div><p style="margin-left:0em;text-indent:2em">經云：「如來所得法無實無虛」</p>

<div class="lg regular" style="margin-left:0em;"><div class='lg-row'>證空便為實，　執無乃成虛。</div>
<div class='lg-row'>非真亦非假，　誰有復誰無。</div>
<div class='lg-row'>對病應須藥，　病癒藥還除。</div>
<div class='lg-row'>常依般若觀，　凝寂契真如。</div>
</div><p style="margin-left:0em;text-indent:2em">經云：「初日分」至「其福勝彼」</p>

<div class="lg regular" style="margin-left:0em;"><div class='lg-row'>眾生與人我，　蘊上執虛名。</div>
<div class='lg-row'>如龜毛不實，　似兔角無形。</div>
<div class='lg-row'>捨身緣妄識，　施命為愚情。</div>
<div class='lg-row'>未離人無我，　何以證圓成。</div>
</div><p style="margin-left:0em;text-indent:2em">經云：「如來為發大乘、最上乘者」</p>

<div class="lg regular" style="margin-left:0em;"><div class='lg-row'>所作皆依性，　修成功德林。</div>
<div class='lg-row'>終無趣寂滅，　唯□□□□。</div>
<div class='lg-row'>□□□□□，　用智智慧深。</div>
<div class='lg-row'>利□…□</div>
</div><p style="margin-left:0em;text-indent:2em">（下殘）</p>
<p>〔錄文完〕</p>
</div>
</div><!-- end of div[@id='body'] -->
</body></html>