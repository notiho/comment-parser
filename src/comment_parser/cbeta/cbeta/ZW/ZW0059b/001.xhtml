<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金剛五禮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />
<p class='h1'>〔錄文二〕</p>
<p class='juan'>金剛五禮</p><p style="margin-left:0em;text-indent:2em">一心敬禮，清淨真如，無去無來，不生不滅，寂然常住，坦矣恒安，千佛共遵，十方同敬，恒沙功德，非色非心，南無清淨法身毗盧遮那佛。</p>
<p style="margin-left:0em;text-indent:2em">一心敬禮，毗盧遮那，千葉蓮花，四智珍寶，德山無極，願海無邊，積行三祇，累功十地，光充法界，體滿虛空，南無圓滿報身盧舍那佛。</p>
<p style="margin-left:0em;text-indent:2em">一心敬禮，如來生地，雪山之北，香山之東，城號加維，姓釋迦氏，父名淨飯，母曰摩耶，十九出家，三十成道，南無千百億化身釋迦牟尼佛。</p>
<p style="margin-left:0em;text-indent:2em">一心敬禮，甚深微妙，金剛般若，不可思議，生諸佛身，滅凡夫罪，無人無我，聲空色空，苦惱蓋纏，因此永寂，南無般若波羅蜜多甚深法藏。</p>
<p style="margin-left:0em;text-indent:2em">一心敬禮，舍衛城南，須達園中，祇陀林下，如來精舍，聖眾禪房，於彼伽藍，說斯般若，我今恭敬，追念世尊，南無般若波羅蜜多甚深法藏。</p>
<p>〔錄文完〕</p>
</div>
<div class='div-w'><p style="margin-left:8em">（方廣錩修訂終審）</p>
</div>
</div><!-- end of div[@id='body'] -->
</body></html>