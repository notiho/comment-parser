<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說佛名經（二十卷本——卷第一～卷第四）</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu4' />
<p class='h2'>〔錄文〕</p>
<p class='juan'>佛說佛名經卷第二</p>
<ul class="no-marker">
<li>南無虛空寂佛。</li>

<li>南無虛空功德佛。</li>

<li>南無虛空庫藏佛。</li>

<li>南無虛空心佛。</li>

<li>南無虛空多羅佛。</li>

<li>南無無垢心佛。</li>
</ul><p style="margin-left:0em;text-indent:2em">南無放光世界中現在說法、虛空勝、離塵、無垢塵、平等眼、清淨功德幢、光明華、波頭摩、瑠璃光、寶香象、身勝妙、羅網莊嚴、頂無量日月光明照莊嚴、願上莊嚴、法界善化無障王佛。</p>
<p style="margin-left:0em;text-indent:2em">彼佛世界中，有菩薩名無比。彼佛授記，不久得阿耨多羅三藐三菩提，號種種光華、寶波頭摩、金色身普照、莊嚴不住眼、放光照十方世界幢王佛。</p>
<p style="margin-left:0em;text-indent:2em">若有善男子、善女人信心受持、讀誦彼佛及菩薩名，是善男子、善女人超越閻浮提微塵數劫，得陀羅尼。一切諸惡病，不及其身。</p>

<ul class="no-marker">
<li>南無無量功德寶集樂示現金光明師子奮迅王佛。</li>

<li>南無師子奮迅心雲聲王佛。</li>

<li>南無無垢清淨光明覺寶華不斷莊嚴王佛。</li>

<li>南無寶光月莊嚴智功德聲自在王佛。</li>

<li>南無寶波頭摩智清淨上王佛。</li>

<li>南無善住山王佛。</li>

<li>南無光華種種奮迅王佛。</li>

<li>南無拘蘇摩奮迅王佛。</li>

<li>南無波頭摩華上彌留幢王佛。</li>

<li>南無法幢空俱蘇摩王佛。</li>

<li>南無莎羅華上光王佛。</li>

<li>南無無垢上光王佛。</li>

<li>南無無垢意山上王佛。</li>

<li>南無種種樂說莊嚴佛。</li>

<li>南無無量藥王成就勝王佛。</li>

<li>南無千雲雲雷聲王佛。</li>

<li>南無金光明師子奮迅王佛。</li>

<li>南無善寂智慧月聲自在王佛。</li>

<li>南無善住摩尼山王佛。<p class="text-right">從此已上六百佛。</p>
</li>

<li>南無歡藏勝山王佛。</li>

<li>南無普光上勝功德王佛。</li>

<li>南無功德藏增上山王佛。</li>

<li>南無動山嶽王佛。</li>

<li>南無善住諸禪藏王佛。</li>

<li>南無法海潮功德王佛。</li>

<li>南無稱功德山王佛。</li>

<li>南無一切華香自在王佛。</li>

<li>南無銀幢蓋王佛。</li>

<li>南無雷燈幢王佛。</li>

<li>南無月摩尼光王佛。</li>

<li>南無波頭摩上星宿王佛。</li>

<li>南無無量香上王佛。</li>

<li>南無覺王佛。</li>

<li>南無上彌留幢王佛。</li>

<li>南無莎羅華上王佛。</li>

<li>南無因陀羅幢王佛。</li>

<li>南無師子奮迅王佛。</li>

<li>南無俱蘇摩生王佛。</li>

<li>南無微細華佛。</li>

<li>南無說義佛。</li>

<li>南無無量精進佛。</li>

<li>南無無邊彌留佛。</li>

<li>南無離藏佛。</li>

<li>南無無量眼佛。</li>

<li>南無量發行佛。</li>

<li>南無無量發行佛。</li>

<li>南無斷諸難佛。</li>

<li>南無不定願佛。</li>

<li>南無善住諸願佛。</li>

<li>南無無念示現諸佛佛。</li>

<li>南無無量善根成就諸行佛。</li>

<li>南無無垢奮迅佛。</li>

<li>南無不住奮迅佛。</li>

<li>南無妙色佛。</li>

<li>南無無相聲佛。</li>

<li>南無虛空星宿增上王佛。</li>

<li>南無栴檀室佛。</li>

<li>南無樂意佛。</li>

<li>南無善行佛。</li>

<li>南無境界自在佛。</li>

<li>南無樂行佛。</li>

<li>南無樂解脫佛。</li>

<li>南無遠離怖畏毛竪佛。</li>

<li>南無清淨眼佛。</li>

<li>南無進寂靜佛。</li>

<li>南無世間可樂佛。</li>

<li>南無隨世間意佛。</li>

<li>南無隨世間眼佛。</li>

<li>南無寶佛。</li>

<li>南無種種樂說莊嚴佛。</li>

<li>南無無量藥王成就勝王佛。</li>

<li>南無發行難佛。</li>

<li>南無無所發行佛。</li>

<li>南無寶愛佛。</li>

<li>南無羅睺羅佛。</li>

<li>南無羅睺羅天佛。</li>

<li>南無羅睺淨佛。</li>

<li>南無寶慧佛。</li>

<li>南無寶髻佛。</li>

<li>南無寶形佛。</li>

<li>南無羅網手佛。</li>

<li>南無摩尼輪佛。</li>

<li>南無解脫威德佛。</li>

<li>南無善行佛。</li>

<li>南無大愛佛。</li>

<li>南無人面佛。</li>

<li>南無告佛。</li>

<li>南無曼陀羅佛。</li>

<li>南無淨聖佛。</li>

<li>南無淨宿佛。</li>

<li>南無離胎佛。</li>

<li>南無虛空莊嚴佛。</li>

<li>南無集功德佛。</li>

<li>南無師子步佛。</li>

<li>南無功德海佛。</li>

<li>南無摩尼功德佛。</li>

<li>南無廣功德佛。</li>

<li>南無稱成就佛。</li>

<li>南無大如意輪佛。</li>

<li>南無無畏上王佛。</li>

<li>南無俱蘇摩國土佛。</li>

<li>南無功德懷佛。</li>

<li>南無威德佛。</li>

<li>南無華眼佛。</li>

<li>南無喜身佛。</li>

<li>南無慧國土佛。</li>

<li>南無喜威德佛。</li>

<li>南無波頭池智慧奮迅佛。</li>

<li>南無功德聚佛。</li>

<li>南無寂滅慧佛。</li>

<li>南無降魔佛。</li>

<li>南無無上光佛。</li>

<li>南無法自在佛。</li>

<li>南無得世間功德佛。</li>

<li>南無實諦稱佛。</li>

<li>南無智勝佛。</li>

<li>南無智愛佛。</li>

<li>南無得智佛。</li>

<li>南無智幢佛。</li>
</ul><p class="text-right">從此以上七百佛、十二部經、一切賢聖。</p>

<ul class="no-marker">
<li>南無羅網光幢佛。</li>
</ul><p style="margin-left:0em;text-indent:2em">善男子、善女人與一切眾生安穩樂如諸佛者，當讀誦是諸佛名，復作是言：</p>

<ul class="no-marker">
<li>南無離諸無智曀佛。</li>

<li>南無虛空平等心佛。</li>

<li>南無清淨無垢佛。</li>

<li>南無善無垢藏佛。</li>

<li>南無堅固行佛。</li>

<li>南無精進聲佛。</li>

<li>南無不離一切眾生門佛。</li>

<li>南無斷續過佛。</li>

<li>南無成就觀佛。</li>

<li>南無平等須彌面佛。</li>

<li>南無無障無礙精進堅佛。</li>

<li>南無莎羅華華王佛。</li>

<li>南無無量功德王佛。</li>

<li>南無彌留燈王佛。</li>

<li>南無藥王聲聲王佛。</li>

<li>南無梵聲王佛。</li>

<li>南無妙鼓聲王佛。</li>

<li>南無雲聲王佛。</li>

<li>南無龍自在王佛。</li>

<li>南無世間自在王佛。</li>

<li>南無陀羅尼自在王佛。</li>

<li>南無深王佛。</li>

<li>南無治諸病王佛。</li>

<li>南無藥王佛。</li>

<li>南無鷹王佛。</li>

<li>南無燈王佛。</li>

<li>南無樹提王佛。</li>

<li>南無喜王佛。</li>

<li>南無星宿王佛。</li>

<li>南無雲王佛。</li>

<li>南無雷王佛。</li>

<li>南無莎羅佛。</li>

<li>南無堅固自在王佛。</li>

<li>南無功德聚佛。</li>

<li>南無華聚佛。</li>

<li>南無寶聚佛。</li>

<li>南無寶住持庭燎佛。</li>

<li>南無住持功德佛。</li>

<li>南無住持無障力佛。</li>

<li>南無住持地力進去佛。</li>

<li>南無住持妙無垢位佛。</li>

<li>南無一切寶莊嚴色住持佛。</li>

<li>南無自在轉一切法佛。</li>

<li>南無轉法輪佛。</li>

<li>南無勝威德佛。</li>

<li>南無淨德佛。</li>

<li>南無聖威德佛。</li>

<li>南無大威德佛。</li>

<li>南無師子威德佛。</li>

<li>南無莎羅威德佛。</li>

<li>南無悲威德佛。</li>

<li>南無地威德佛。</li>

<li>南無無垢威德佛。</li>

<li>南無無垢瑠璃佛。</li>

<li>南無無垢臂佛。</li>

<li>南無無垢眼佛。</li>

<li>南無無垢面佛。</li>

<li>南無波頭摩面佛。</li>

<li>南無月面佛。</li>

<li>南無日面佛。</li>

<li>南無日威德莊嚴佛。</li>

<li>南無金色佛。</li>

<li>南無金色形佛。</li>

<li>南無可樂色佛。</li>

<li>南無瞻婆加色佛。</li>

<li>南無能與樂佛。</li>

<li>南無能與眼佛。</li>

<li>南無難勝佛。</li>

<li>南無難降伏佛。</li>

<li>南無斷諸惡佛。</li>

<li>南無難量佛。</li>

<li>南無難成佛。</li>

<li>南無俱蘇摩成佛。</li>

<li>南無甘露成佛。</li>

<li>南無寶成就佛。</li>

<li>南無功德成就佛。</li>

<li>南無日成就佛。</li>

<li>南無華成就佛。</li>

<li>南無成就樂佛。</li>

<li>南無成就功德佛。</li>

<li>南無大勝佛。</li>

<li>南無妙佛。</li>

<li>南無無垢佛。</li>

<li>南無離障佛。</li>

<li>南無婆樓那佛。</li>

<li>南無婆樓那天佛。</li>

<li>南無勇猛仙佛。</li>

<li>南無精進仙佛。</li>

<li>南無無垢仙佛。</li>

<li>南無金剛仙佛。</li>

<li>南無觀眼佛。</li>

<li>南無無障礙佛。</li>

<li>南無住虛空佛。</li>

<li>南無住清淨佛。</li>

<li>南無善住清淨功德寶佛。</li>

<li>南無善疏佛。</li>

<li>南無善思義佛。</li>

<li>南無善化佛。</li>

<li>南無善愛佛。</li>
</ul><p class="text-right">從此已上八百佛、十二部經、一切賢聖。</p>

<ul class="no-marker">
<li>南無善眼佛。</li>

<li>南無善親佛。</li>

<li>南無善行佛。</li>

<li>南無善生佛。</li>

<li>南無善華佛。</li>

<li>南無善香佛。</li>

<li>南無善聲佛。</li>

<li>南無善臂佛。</li>

<li>南無善光佛。</li>

<li>南無善山佛。</li>

<li>南無功德山佛。</li>

<li>南無寶山佛。</li>

<li>南無智山佛。</li>

<li>南無勝山佛。</li>

<li>南無上山佛。</li>

<li>南無光明莊嚴佛。</li>

<li>南無大光明莊嚴佛。</li>

<li>南無清淨莊嚴佛。</li>

<li>南無波頭摩莊嚴佛。</li>

<li>南無寶中佛。</li>

<li>南無金剛合佛。</li>

<li>南無碎金剛佛。</li>

<li>南無金剛齊佛。</li>

<li>南無破金剛堅佛。</li>

<li>南無降伏魔佛。</li>

<li>南無不空見佛。</li>

<li>南無愛見佛。</li>

<li>南無現見佛。</li>

<li>南無善見佛。</li>

<li>南無大善見佛。</li>

<li>南無普見佛。</li>

<li>南無無垢見佛。</li>

<li>南無見平等不平等佛。</li>

<li>南無見一切義佛。</li>

<li>南無斷一切障礙佛。</li>

<li>南無斷一切眾生病佛。</li>

<li>南無一切世間愛見佛。</li>

<li>南無上妙佛。</li>

<li>南無大莊嚴佛。</li>

<li>南無一切三昧佛。</li>

<li>南無度一切疑佛。</li>

<li>南無度一切法佛。</li>

<li>南無不取諸法佛。</li>

<li>南無一切清淨佛。</li>

<li>南無一切義成就佛。</li>

<li>南無一切通佛。</li>

<li>南無華通佛。</li>

<li>南無波頭摩樹提奮迅通佛。</li>

<li>南無俱蘇摩通佛。</li>

<li>南無海住持勝智慧奮迅通佛。</li>

<li>南無多摩羅葉栴檀香通佛。</li>

<li>南無常觀佛。</li>

<li>南無常圍遶佛。</li>

<li>南無常不輕佛。</li>

<li>南無常憂佛。</li>

<li>南無常喜佛。</li>

<li>南無常嘆歡喜根佛。</li>

<li>南無常滿足手佛。</li>

<li>南無常舉手佛。</li>

<li>南無常黠慧佛。</li>

<li>南無常修行佛。</li>

<li>南無常精進佛。</li>

<li>南無尼拘律佛。</li>

<li>南無阿叔伽佛。</li>

<li>南無金色佛。</li>

<li>南無華開佛。</li>

<li>南無善決定佛。</li>

<li>南無波頭摩光佛。</li>

<li>南無華身佛。</li>

<li>南無手脚柔軟觸身佛。</li>

<li>南無日輪佛。</li>

<li>南無闇滿足佛。</li>

<li>南無相身身佛。</li>

<li>南無勝威德佛。</li>

<li>南無無垢身佛。</li>

<li>南無波頭摩華身佛。</li>

<li>南無得無礙佛。</li>

<li>南無得願滿足佛。</li>

<li>南無得普照清淨佛。</li>

<li>南無得大無礙佛。</li>

<li>南無至大佛。</li>

<li>南無至大精進究竟佛。</li>

<li>南無大境界佛。</li>

<li>南無大海佛。</li>

<li>南無大樂說佛。</li>

<li>南無大藥王佛。</li>

<li>南無大功德佛。</li>

<li>南無無量香佛。</li>

<li>南無無量精進佛。</li>

<li>南無無量行佛。</li>

<li>南無無量功德佛。</li>

<li>南無寶生佛。</li>

<li>南無無邊功德寶作佛。</li>

<li>南無法作佛。</li>

<li>南無金色作佛。</li>

<li>南無勝作佛。</li>

<li>南無自在作佛。</li>

<li>南無日作佛。</li>

<li>南無大作佛。</li>

<li>南無光作佛。</li>
</ul><p class="text-right">從此已上九百佛、十二部經、一切賢聖。</p>

<ul class="no-marker">
<li>南無無畏作佛。</li>

<li>南無樂作佛。</li>

<li>南無燈作佛。</li>

<li>南無賢作佛。</li>

<li>南無覺作佛。</li>

<li>南無華作佛。</li>

<li>南無華勝藏佛。</li>

<li>南無俱蘇摩勝藏佛。</li>

<li>南無憂波羅勝藏佛。</li>

<li>南無波頭摩勝藏佛。</li>

<li>南無功德勝藏佛。</li>

<li>南無決勝藏佛。</li>

<li>南無福德勝藏佛。</li>

<li>南無天勝藏佛。</li>

<li>南無香勝藏佛。</li>

<li>南無大雲藏佛。</li>

<li>南無那羅延藏佛。</li>

<li>南無如來藏佛。</li>

<li>南無功德藏佛。</li>

<li>南無根藏佛。</li>

<li>南無如意藏佛。</li>

<li>南無金剛藏佛。</li>

<li>南無香勝藏佛。</li>

<li>南無得藏佛。</li>

<li>南無勢羅藏佛。</li>

<li>南無山藏佛。</li>

<li>南無波頭摩藏佛。</li>

<li>南無俱蘇摩藏佛。</li>

<li>南無香藏佛。</li>

<li>南無摩尼藏佛。</li>

<li>南無賢藏佛。</li>

<li>南無普藏佛。</li>

<li>南無月無垢藏佛。</li>

<li>南無日藏佛。</li>

<li>南無照藏佛。</li>

<li>南無光明藏佛。</li>

<li>南無月幢佛。</li>

<li>南無功德幢佛。</li>

<li>南無離世間幢佛。</li>

<li>南無華幢佛。</li>

<li>南無寶幢佛。</li>

<li>南無法幢佛。</li>

<li>南無自在幢佛。</li>

<li>南無寶幢佛。</li>

<li>南無無垢幢佛。</li>

<li>南無大幢佛。</li>

<li>南無月無垢幢佛。</li>

<li>南無普照幢佛。</li>

<li>南無彌留幢佛。</li>

<li>南無護妙法幢佛。</li>

<li>南無放光明幢佛。</li>

<li>南無善清淨無垢照幢佛。</li>

<li>南無善清淨光明幢佛。</li>

<li>南無善清淨光明幢佛。</li>

<li>南無香光明佛。</li>

<li>南無虛空光明佛。</li>

<li>南無大光明佛。</li>

<li>南無寶光明佛。</li>

<li>南無火光明佛。</li>

<li>南無日光明佛。</li>

<li>南無月光明佛。</li>

<li>南無日月光明佛。</li>

<li>南無無垢光明佛。</li>

<li>南無火輪光明佛。</li>

<li>南無勝威德香光明佛。</li>

<li>南無寶光明佛。</li>

<li>南無寶照佛。</li>

<li>南無種種多威德王勝光明佛。</li>

<li>南無虛空清淨金色莊嚴威德光明佛。</li>

<li>南無一切法幻奮迅威德光明佛。</li>

<li>南無清淨光明佛。</li>

<li>南無功德寶光明佛。</li>

<li>南無金光明佛。</li>

<li>南無高光明佛。</li>

<li>南無放光光明佛。</li>

<li>南無俱蘇摩光明佛。</li>

<li>南無香光明佛。</li>

<li>南無甘露光明佛。</li>

<li>南無無量寶化光明佛。</li>

<li>南無水月光明佛。</li>

<li>南無寶月光明佛。</li>

<li>南無彌留光明佛。</li>

<li>南無聚集日輪佛。</li>

<li>南無雲光明佛。</li>

<li>南無槃頭耆婆伽華佛。</li>

<li>南無無畏光明佛。</li>

<li>南無法力光明佛。</li>

<li>南無無垢光明佛。</li>

<li>南無清淨光明佛。</li>

<li>南無月光明佛。</li>

<li>南無日光明佛。</li>

<li>南無樹提光明佛。</li>

<li>南無燃火光明佛。</li>

<li>南無焚燒光明佛。</li>

<li>南無羅網光明佛。</li>

<li>南無大光明佛。</li>

<li>南無稱光明佛。</li>

<li>南無普光明佛。</li>

<li>南無無邊光明佛。</li>

<li>南無色光明聲佛。</li>
</ul><p class="text-right">從此已上一千佛、十二部經、一切賢聖。</p>

<ul class="no-marker">
<li>南無虛空聲佛。</li>

<li>南無妙鼓聲佛。</li>

<li>南無師子聲佛。</li>

<li>南無雲聲佛。</li>

<li>南無天聲佛。</li>

<li>南無妙聲佛。</li>

<li>南無梵聲佛。</li>

<li>南無雲妙鼓聲佛。</li>

<li>南無法鼓聲佛。</li>

<li>南無法鼓出聲佛。</li>

<li>南無聲滿法界聲佛。</li>

<li>南無地吼聲佛。</li>

<li>南無普遍聲佛。</li>

<li>南無師子吼聲佛。</li>

<li>南無無量吼聲佛。</li>

<li>南無無分別吼聲佛。</li>

<li>南無驚怖一切魔輪聲佛。</li>

<li>南無降伏一切聲佛。</li>

<li>南無無障礙月慧佛。</li>

<li>南無法無垢月佛。</li>

<li>南無普照月佛。</li>

<li>南無放光明月佛。</li>

<li>南無盧舍那月佛。</li>

<li>南無解脫月佛。</li>

<li>南無稱月佛。</li>

<li>南無功德月佛。</li>

<li>南無寶月佛。</li>

<li>南無滿月佛。</li>

<li>南無大月佛。</li>

<li>南無月輪清淨佛。</li>

<li>南無日月佛。</li>

<li>南無月慧佛。</li>

<li>南無無垢慧佛。</li>

<li>南無深慧佛。</li>

<li>南無戒慧佛。</li>

<li>南無難勝慧佛。</li>

<li>南無阿僧祇劫修習慧佛。</li>

<li>南無無量功德莊嚴佛。</li>

<li>南無無量功德莊嚴行佛。</li>

<li>南無離劫佛。</li>

<li>南無勝功德王莊嚴威德王劫佛。</li>

<li>南無自在滅劫佛。</li>

<li>南無彌留劫佛。</li>

<li>南無須彌留劫佛。</li>

<li>南無不可說劫佛。</li>

<li>南無金光明色光上佛。</li>

<li>南無龍寂上佛。</li>

<li>南無愛上佛。</li>

<li>南無度上佛。</li>

<li>南無法上佛。</li>

<li>南無金剛上佛。</li>

<li>南無威德上佛。</li>

<li>南無無垢上佛。</li>

<li>南無龍寂上佛。</li>

<li>南無寶上佛。</li>

<li>南無勝寶上佛。</li>

<li>南無莎梨羅上佛。</li>

<li>南無天上佛。</li>

<li>南無波頭摩上佛。</li>

<li>南無香上佛。</li>

<li>南無放香佛。</li>

<li>南無樂香佛。</li>

<li>南無香奮迅佛。</li>

<li>南無香象奮迅佛。</li>

<li>南無香象佛。</li>

<li>南無大香象佛。</li>

<li>南無多羅跋香佛。</li>

<li>南無戒香佛。</li>

<li>南無無邊香佛。</li>

<li>南無普遍香佛。</li>

<li>南無薰香佛。</li>

<li>南無多伽羅香佛。</li>

<li>南無栴檀香佛。</li>

<li>南無曼陀羅香佛。</li>

<li>南無波頭摩香佛。</li>

<li>南無波頭摩手佛。</li>

<li>南無波頭眼佛。</li>

<li>南無波頭摩莊嚴佛。</li>

<li>南無波頭摩起佛。</li>

<li>南無波頭摩勝佛。</li>

<li>南無月勝佛。</li>

<li>南無身勝佛。</li>

<li>南無驚怖勝佛。</li>

<li>南無鬘勝雲佛。</li>

<li>南無功德成就雲佛。</li>

<li>南無寶雲佛。</li>

<li>南無功德雲佛。</li>

<li>南無雲護佛。</li>

<li>南無普護佛。</li>

<li>南無聖護佛。</li>

<li>南無功德護佛。</li>

<li>南無普遍護佛。</li>

<li>南無精進護佛。</li>

<li>南無精進喜佛。</li>

<li>南無上喜佛。</li>

<li>南無實喜佛。</li>

<li>南無師子喜佛。</li>

<li>南無龍喜佛。</li>

<li>南無寶喜佛。</li>

<li>南無實智佛。</li>
</ul><p class="text-right">從此已上一千一百佛、十二部經、一切賢聖。</p>

<ul class="no-marker">
<li>南無喜去佛。</li>

<li>南無善寂靜去佛。</li>

<li>南無大勢佛。</li>

<li>南無甘露勢佛。</li>

<li>南無金剛杵勢佛。</li>

<li>南無無垢處勢佛。</li>

<li>南無不動處勢佛。</li>

<li>南無過三界處勢佛。</li>

<li>南無三昧處勢佛。</li>

<li>南無定處勢佛。</li>

<li>南無不動處勢佛。</li>

<li>南無高去佛。</li>

<li>南無寂滅去佛。</li>

<li>南無師子奮迅佛。</li>

<li>南無善步去佛。</li>

<li>南無無盡佛。</li>

<li>南無海慧佛。</li>

<li>南無住慧佛。</li>

<li>南無勝慧佛。</li>

<li>南無滅諸惡慧佛。</li>

<li>南無寂靜慧佛。</li>

<li>南無修行慧佛。</li>

<li>南無密慧佛。</li>

<li>南無堅慧佛。</li>

<li>南無善清淨慧佛。</li>

<li>南無大慧佛。</li>

<li>南無普慧佛。</li>

<li>南無無邊慧佛。</li>

<li>南無威德慧佛。</li>

<li>南無世慧佛。</li>

<li>南無上慧佛。</li>

<li>南無妙慧佛。</li>

<li>南無快慧佛。</li>

<li>南無觀慧佛。</li>

<li>南無稱慧佛。</li>

<li>南無廣慧佛。</li>

<li>南無栴檀滿慧佛。</li>

<li>南無金剛慧佛。</li>

<li>南無清淨慧佛。</li>

<li>南無覺慧佛。</li>

<li>南無法慧佛。</li>

<li>南無師子慧佛。</li>

<li>南無虎慧佛。</li>

<li>南無苦慧佛。</li>

<li>南無寶慧佛。</li>

<li>南無勝慧佛。</li>

<li>南無勝積佛。</li>

<li>南無勇猛積佛。</li>

<li>南無般若積佛。</li>

<li>南無樂說積佛。</li>

<li>南無香積佛。</li>

<li>南無寶積佛。</li>

<li>南無寶髻佛。</li>

<li>南無功德髻佛。</li>

<li>南無天髻佛。</li>

<li>南無龍髻佛。</li>

<li>南無大髻佛。</li>

<li>南無彌留聚佛。</li>

<li>南無大聚佛。</li>

<li>南無大炎聚佛。</li>

<li>南無寶聚佛。</li>

<li>南無寶手佛。</li>

<li>南無寶手柔軟佛。</li>

<li>南無寶印手佛。</li>

<li>南無寶光明奮迅思惟佛。</li>

<li>南無寶大圍遶佛。</li>

<li>南無寶天佛。</li>

<li>南無寶勝佛。</li>

<li>南無寶高佛。</li>

<li>南無寶堅佛。</li>

<li>南無寶波頭摩佛。</li>

<li>南無寶念佛。</li>

<li>南無寶力佛。</li>

<li>南無寶山佛。</li>

<li>南無寶炎佛。</li>

<li>南無寶炎圍遶佛。</li>

<li>南無寶照佛。</li>

<li>南無放照佛。</li>

<li>南無迭共華佛。</li>

<li>南無妙說佛。</li>

<li>南無月說佛。</li>

<li>南無金剛說佛。</li>

<li>南無寶說佛。</li>

<li>南無寶杖佛。</li>

<li>南無無量寶杖佛。</li>

<li>南無無垢杖佛。</li>

<li>南無無邊杖佛。</li>

<li>南無法杖佛。</li>

<li>南無寶蓋佛。</li>

<li>南無均寶蓋佛。</li>

<li>南無摩尼蓋佛。</li>

<li>南無金蓋佛。</li>

<li>南無奮迅王佛。</li>

<li>南無增上火成就王佛。</li>

<li>南無增上勇猛佛。</li>

<li>南無勇施佛。</li>

<li>南無智施佛。</li>

<li>南無燃燈佛。</li>

<li>南無燃燈火佛。</li>

<li>南無淨燃燈佛。</li>
</ul><p class="text-right">從此已上一千二百佛、十二部經、一切賢聖。</p>

<ul class="no-marker">
<li>南無功德燃燈佛。</li>

<li>南無福德燃燈佛。</li>

<li>南無寶燃燈佛。</li>

<li>南無大燃燈佛。</li>

<li>南無無邊燃燈佛。</li>

<li>南無火燃燈佛。</li>

<li>南無普燃燈佛。</li>
</ul><p style="margin-left:0em;text-indent:2em">次禮十二部經、般若海藏。</p>

<ul class="no-marker">
<li>南無大方等大集經。</li>

<li>南無大方等日藏經。</li>

<li>南無大方等月藏經。</li>

<li>南無大方等大集經。</li>

<li>南無大威德陀羅尼經。</li>

<li>南無法炬陀羅尼經。</li>

<li>南無菩薩見實三昧經。</li>

<li>南無賢劫經。</li>

<li>南無華手經。</li>

<li>南無大灌頂經。</li>

<li>南無菩薩瓔珞經。</li>

<li>南無月燈三昧經。</li>

<li>南無十住斷結經。</li>

<li>南無觀佛三昧經。</li>

<li>南無大方廣十輪經。</li>

<li>南無大方便報恩經。</li>

<li>南無寶雲經。</li>

<li>南無金光明經。</li>

<li>南無法集經。</li>

<li>南無大雲經。</li>
</ul><p style="margin-left:0em;text-indent:2em">次禮諸大菩薩摩訶薩眾。</p>

<ul class="no-marker">
<li>南無解脫月菩薩。</li>

<li>南無彌勒菩薩。</li>

<li>南無奮迅菩薩。</li>

<li>南無無所發菩薩。</li>

<li>南無陀羅尼自在王菩薩。</li>

<li>南無無盡意菩薩。</li>

<li>南無堅意菩薩。</li>

<li>南無日藏菩薩。</li>

<li>南無法自在王菩薩。</li>

<li>南無師子吼菩薩。</li>

<li>南無陀羅尼菩薩。</li>

<li>南無寶藏菩薩。</li>

<li>南無常精進菩薩。</li>

<li>南無不休息菩薩。</li>

<li>南無信相菩薩。</li>
</ul><p style="margin-left:0em;text-indent:2em">歸命如是等無量無邊菩薩。</p>

<ul class="no-marker">
<li>南無東方九十九億百千萬同名梵勝菩薩。</li>

<li>南無南方九十九億百千萬同名不隣羅菩薩。</li>

<li>南無西方九十九億百千萬同名大功德菩薩。</li>

<li>南無北方九十九億百千萬同名大藥王菩薩。</li>

<li>南無聲聞、緣覺、一切辟支佛。</li>

<li>南無愛見辟支佛。</li>

<li>南無覺辟支佛。</li>

<li>南無乾陀羅辟支佛。南無無妻辟支佛。</li>

<li>南無梨沙婆辟支佛。</li>

<li>南無聲聞、緣覺、一切賢聖。</li>

<li>南無過、現、未來三世諸佛。歸命懺悔。</li>
</ul><p style="margin-left:0em;text-indent:2em">夫論懺悔者，本是改往修來，滅惡興善。人生居世，誰能無過？學人失念，尚起煩惱。羅漢結習，動身、口業。豈況凡夫，而當無過？但智者先覺，便能改悔；愚者覆藏，遂使滋蔓。所以積集長夜，曉悟無有，慚愧發露懺悔，豈惟正是滅罪而已，亦復增長無量功德，樹立如來涅槃妙果。若欲行此法者，先當外肅形儀，瞻奉尊像；內起敬意，緣於想法。慊切慇重，生二種心。何等為二？一者，自念我此形命難可常保，一朝散壞，不知此身何時可復。若復不值諸佛、賢聖，遭遇惡友，造眾罪業，復應墮落深坑險趣。二者，自念我此生中，雖得值遇如來正法，為佛弟子。弟子之法，紹繼聖種，淨身、口、意，善法自居。而今我等公自作惡，而復覆藏，言他不知，謂彼不見，隱匿在心，傲然無愧，實凡夫愚惑之甚。即今現有十方諸佛、諸大菩薩、諸天神仙，何故不以清淨天眼，見於我等所作罪惡？又復幽顯靈祇，注記罪福，纖毫無差。夫論作罪之人，命欲終時，牛頭獄卒錄其精神，在閻羅王所辯覈是非。當爾之時，一切怨對，皆來證據，各言汝先屠戮我身，炮煮蒸炙；或言汝先剝奪於我一切財寶，離我眷屬，我於今者，始得汝便。於時現前證據，何得敢諱？唯應甘心，分受宿殃。如經所明，地獄之中，不枉治人。若其平素所作眾罪，心自忘失，是其生時造惡之處，一切諸想，皆現在前，各言汝昔在於我邊，作如是罪，今何得諱？是為作罪無藏隱處。於是閻魔羅王切齒呵責，將付地獄，歷劫窮年，求出莫由。此事不遠，不關他人，正是我身，自作自受。雖父子至親，一旦對至，無代受者。眾等今日及其形休，體無眾疾，各自努力，與性命競大怖，至時悔無所及。是故弟子至心歸依十方諸佛。</p>

<ul class="no-marker">
<li>南無東方破疑淨光佛。</li>

<li>南無南方無憂功德佛。</li>

<li>南無西方華嚴神通佛。</li>

<li>南無北方月殿清淨佛。</li>

<li>南無東南方破一切闇佛。</li>

<li>南無西南方大哀觀眾生佛。</li>

<li>南無西北方漚鉢華殊勝月王佛。</li>

<li>南無東北方金剛堅強自在力王佛。</li>

<li>南無上方斷一切疑佛。</li>

<li>南無下方離一切憂佛。</li>
</ul><p style="margin-left:0em;text-indent:2em">如是十方盡虛空界一切三寶。</p>
<p style="margin-left:0em;text-indent:2em">弟子等從無始以來，至於今日，積聚無明，障閉心目，隨煩惱性，造三世罪。或耽染愛著，起於貪欲煩惱；或瞋恚、忿怒、懷恨、煩惱；或惛憒、瞪矒、不了煩惱；或我慢、自高、輕傲煩惱；疑惑正道、猶豫煩惱；謗無因果、邪見煩惱；不識緣假、著我煩惱；迷於三世，執斷常煩惱；朋狎惡法，起見取煩惱；[怡-台+辟]稟邪師，造戒取煩惱；乃至一等四執橫計煩惱。今日至誠，皆悉懺悔。</p>
<p style="margin-left:0em;text-indent:2em">又復無始以來，至於今日，守惜堅著，起慳吝煩惱；不懾六情，奢誕煩惱；心行弊惡，不忍煩惱；怠惰緩縱，不勤煩惱；情慮躁動，覺觀煩惱；觸境迷惑，無知解煩惱；隨世八風，生彼我煩惱；諂曲面譽，不直心煩惱；橫強難觸，不調和煩惱；易忿難悅，多含恨煩惱；嫉妒繫刺，狠戾煩惱；凶險暴害，諂毒煩惱；乖背二諦，執相煩惱；於苦、集、滅、道，生顛倒煩惱；隨從生死十二因緣，流轉煩惱；乃至無始無明住地，恒沙煩惱；起四住地，構於三界苦果煩惱。如是如是諸煩惱無量無邊，惱亂賢聖、六道四生。今日發露向十方佛、尊法、聖眾，皆悉懺悔。</p>
<p style="margin-left:0em;text-indent:2em">弟子等承是懺悔貪、瞋、癡等一切煩惱，生生世世折憍慢幢，竭愛欲水，滅瞋恚火，破愚癡暗。拔斷疑根，裂諸見網。深識三界，猶如牢獄。四大毒蛇，五陰怨賊，六入空聚，愛詐親善。修八聖道，斷無明源，正向涅槃，不休不息。卅七品，心心相應，十波羅蜜，常現在前。</p>
<p class="head2">大乘蓮華寶達菩薩問答報應沙門經</p>
<p style="margin-left:0em;text-indent:2em">寶達即便入地獄中，上高樓頭，四顧望視，見罪人等各從四門哮叫而入。寶達前入鐵車、鐵馬、鐵牛、鐵驢，此四小獄併為一地獄。云何名曰鐵車、鐵馬、鐵牛、鐵驢地獄？此地獄方圓縱廣十五由旬，其中鐵城高一由旬，猛火輝赫烟燃。其車鐵作，炎赫熾燃。中有鐵牛，其身亦燃。頭角毛尾，皆如鋒釯，毛中火燃，烟炎俱出。其鐵馬者，身毛駿尾，利如刀鋒，毛尾火燃，烟炎俱出。其鐵驢者，亦復如是。其地獄中，有鐵蒺藜，利如鋒釯，鐵鏘繚亂，遍布其地。其鏘火燃，猛熾於前。</p>
<p style="margin-left:0em;text-indent:2em">爾時，北門之中有五百沙門，咩聲哮叫，眼口中火出，唱如是言：「云何我今受如此苦？」獄卒、夜叉、馬頭羅剎手捉三鈷鐵叉，望背而鐘，胸前而出；復有鐵索來繼其臂，其索火燃，燒罪人臂；復有鐵枷，枷罪人咽，其枷八方，利如鋒釯，烟火猛熾，燒罪人頸。爾時，罪人宛轉倒地，而不肯前。馬頭羅剎手捉鐵棒，望頭而打。罪人身體，碎如微塵。復有餓鬼，來食其肉；復有餓狗，來飲其血。馬頭羅剎踏地言「活」，罪人即活。爾時，鐵牛吼喚刨地，其牛吼喚，來向罪人。罪人迫迮，宛轉於地。馬頭羅剎手捉鐵叉，叉着車上。罪人跳踉，復墮牛上，牛毛仰刺，從腹而入，背上而出。牛復跳踉，復墮馬上，馬毛仰刺，亦如鋒釯。馬尾[毯-炎+肖]之，身即碎爛，須臾還活。爾時，鐵馬舉脚連蹴，身碎如塵，須臾還活。復騎鐵驢，驢即跳踉，罪人墮地，驢便大瞋，舉脚連蹴，須臾還活。一日一夜，受罪無量。</p>
<p style="margin-left:0em;text-indent:2em">寶達問馬頭羅剎曰：「此諸沙門云何如是？」</p>
<p style="margin-left:0em;text-indent:2em">羅剎答曰：「此諸沙門，受佛禁戒，不慎將來，但取現在。違犯淨戒，故作惡業，畜不淨財，乘車騎馬，走驢治生，心無慈善，不護威儀，受人信施，惡因緣故，墮此地獄百千萬劫。若得為人，身不具足，聾盲閉塞，不見三寶，不聞正法。」</p>
<p style="margin-left:0em;text-indent:2em">寶達聞之，悲泣歎曰：「云何沙門，應出三界；云何惡業，受如是罪？」</p>
<p style="margin-left:0em;text-indent:2em">寶達捫淚，悲泣而去。</p>

<p class='juan'>佛名經卷第二</p><p>〔錄文完〕</p>
<p class="byline">（方廣錩修改審定）</p></div></div>
</div><!-- end of div[@id='body'] -->
</body></html>