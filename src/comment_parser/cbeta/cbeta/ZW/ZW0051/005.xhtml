<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楞嚴解冤釋結道場儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu55' />
<p class='juan'>楞嚴解冤釋結道場儀提綱</p>
<div class='div-other'><a id='mulu56' /><p style="margin-left:0em;text-indent:2em"><span class='note-inline'>(舉)</span>人天同聽梵音聲</p>
<p style="margin-left:0em;text-indent:2em">梵音聲菩薩摩訶薩</p>

<div class="lg regular" style="margin-left:0em;"><div class='lg-row'>梵音初震一聲雷，　無限人天眼豁開。</div>
<div class='lg-row'>怪得香風拂庭戶，　龍天圍繞世尊來。</div>
</div><p style="margin-left:0em;text-indent:2em">伏聞龍宮奧典，海藏靈文，摩騰遠邁於西乾，竺法流傳於東土。出三壇之烈焰，破萬種之迷心。慈風開優鉢之花，法雨灑貝多之葉。一句云何於此經，究竟眾生到彼岸。面位仁師，云何請舉？</p>
<p style="margin-left:0em;text-indent:2em">上來作梵功德，先伸迴向。　<span class='note-inline'>(任意白佛)</span></p>
<p style="margin-left:0em;text-indent:2em"><span class='note-inline'>(舉)</span>南無《大佛頂首楞嚴經》　楞嚴海會佛菩薩</p>
<p style="margin-left:0em;text-indent:2em">解冤結菩薩摩訶薩</p>
<p style="margin-left:0em;text-indent:2em">壇前教誡儀當演　《大佛頂首楞嚴經》</p>

<div class="lg regular" style="margin-left:0em;"><div class='lg-row'>稽首釋迦大慈父，　楞嚴海會眾聖賢。</div>
<div class='lg-row'>今時教誡演鴻儀，　望賜慈悲密加護。</div>
</div><p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此楞嚴解結道場，四案陞猊，初陳教誡。道場法則，豎立壇儀。望聖意以昭彰，整凡心而懈怠。此齋之設，非小補哉！種種祈福禳災，一一並皆崇奉。是吉是凶宜可設，若葷若酒戒之哉。隨喜見聞，薰成種智。仁師敷教，大眾樂聞。</p>
<p style="margin-left:0em;text-indent:2em">解冤結菩薩</p>

<div class="lg regular" style="margin-left:0em;"><div class='lg-row'>貪愛冤心識是誰？　瞿曇直截為拈提。</div>
<div class='lg-row'>昏昏自蔽無休日，　往往難逃不盡時。</div>
<div class='lg-row'>衣裹靈珠貧自苦，　宅埋寶藏轉成癡。</div>
<div class='lg-row'>悲心特與揮標指，　月在長天水在池。</div>
</div><p style="margin-left:0em;text-indent:2em">道場次序儀宣演　<span class='note-inline'>(經題)</span></p>
<p style="margin-left:0em;text-indent:2em">整肅壇場，可以擠排供具；著新淨衣，方乃秉燭焚香。請六和之緇流，懺六根之冤債。各宜精進，須要至誠。曰始曰終，盡善盡美。師為稱揚，眾皆隨喜。</p>
<p style="margin-left:0em;text-indent:2em">吟偈</p>
<p style="margin-left:0em;text-indent:2em">解冤結菩薩</p>

<div class="lg regular" style="margin-left:0em;"><div class='lg-row'>香飄一線入伽藍，　接足慇勤覓指南。</div>
<div class='lg-row'>賓主序分容剎海，　君臣道合仰優曇。</div>
<div class='lg-row'>龍蟠虎踞安禪定，　象往獅來作對談。</div>
<div class='lg-row'>一大因緣殊勝事，　前三三與後三三。</div>
</div><p style="margin-left:0em;text-indent:2em">道場合用儀當演　<span class='note-inline'>(經題)</span></p>
<p style="margin-left:0em;text-indent:2em">紗羅彩帛，具丈八之餘長；綰疊花巾，解六根之冤債。永脫三生業，蠲除累劫讎。一段因緣，請師布露。</p>

<div class="lg regular" style="margin-left:0em;"><div class='lg-row'>本自元常一主翁，　情生償債走西東。</div>
<div class='lg-row'>阿難遭問心隨境，　大覺垂慈業已空。</div>
<div class='lg-row'>綰疊六成埋有相，　掣開三世了真容。</div>
<div class='lg-row'>佛前佛後沉冤類，　跳出龍門一點紅。</div>
</div><p style="margin-left:0em;text-indent:2em">安置尊像儀當演　<span class='note-inline'>(和)</span>《大佛頂首楞嚴經》</p>
<p style="margin-left:0em;text-indent:2em">僧居俗舍安尊像，四智三身淨宇宮。房置聖賢，一十七軸。大藏楞嚴之境界，廣開解脫之法門。庶幾法界寬容，勿使凡心狹劣。仁師宣演，其義頗聞。</p>

<div class="lg regular" style="margin-left:0em;"><div class='lg-row'>三寶巍巍住世間，　名空即色化人天。</div>
<div class='lg-row'>頂中螺髻青山翠，　面上真人赤肉團。</div>
<div class='lg-row'>隱果現因含法界，　云權歸實應機玄。</div>
<div class='lg-row'>聖凡一體香雲屋，　指出冤家入笑顏。</div>
</div><p style="margin-left:0em;text-indent:2em">道場元由儀宣演</p>
<p style="margin-left:0em;text-indent:2em">政和宗匠，弘解結於娑婆；眉郡禪門，著鴻儀於慧覺。普使天人瞻仰，總令檀越恢弘。冤債俱消，善芽增長。法師宣揚，其義云何？</p>

<div class="lg regular" style="margin-left:0em;"><div class='lg-row'>楞嚴勝會啟壇場，　密咒清泉甘露漿。</div>
<div class='lg-row'>安息飛煙雲霧捲，　蘭膏發焰慧燈光。</div>
<div class='lg-row'>緇儒濟濟皆嚴潔，　賢聖巍巍盡讚揚。</div>
<div class='lg-row'>法雨滿空甘露灑，　道場何處不清涼？</div>
</div><p style="margin-left:0em;text-indent:2em">無垢淨光佛</p>
<p style="margin-left:0em;text-indent:2em"><span class='note-inline'>(加持摩利支天並安息香真言)</span></p>
<p style="margin-left:0em;text-indent:2em">摩訶般若波羅蜜大明神咒經</p>
<p style="margin-left:0em;text-indent:2em">觀自在菩薩，行深般若波羅蜜多時，照見五蘊皆空，度一切苦厄。舍利弗，色空故無惱壞想，受空故無作想，想空故無知想，行空故無識想，識空故無覺想。何以故？舍利弗，非色異空，非空異色。色即是空，空即是色。受、想、行、識，亦復如是。舍利弗，是諸法空相，不生不滅，不垢不淨，不增不減。是故空法，非過去，非未來，非現在。是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界，乃至無意識界。無無明，亦無無明盡，乃至無老死，亦無老死盡。無苦、集、滅、道，無智亦無得。以無所得故，菩提薩埵依般若波羅蜜多故，心無罣礙。無罣礙故，無有恐怖，遠離一切顛倒夢想苦惱，究竟涅槃。三世諸佛，依般若波羅蜜多故，得阿耨多羅三藐三菩提。故知般若波羅蜜多，是大神咒，是大明咒，是無上咒，是無等等咒。能除一切苦，真實不虛。故說般若波羅蜜多咒，即說咒曰：</p>
<p class="dharani">揭諦揭諦，波羅揭諦，波羅僧揭諦，菩提娑婆訶。</p>
<p style="margin-left:0em;text-indent:2em"><span class='note-inline'>(加持咒油真言　咒燈真言　（至）諸供養真言)</span></p>
<p style="margin-left:0em;text-indent:2em"><span class='note-inline'>(誦諸部因緣咒)</span></p>

<div class="lg regular" style="margin-left:0em;"><div class='lg-row'>稽首東方歡喜國，　威德廣大阿閦尊。</div>
<div class='lg-row'>不違本願救眾生，　誓度有情超苦海。</div>
<div class='lg-row'>十三大罪難懺悔，　此咒能令得消除。</div>
<div class='lg-row'>辟支羅漢及凡流，　誦念總達菩提岸。</div>
</div><p class="dharani" style="margin-left:0em;text-indent:2em">南無。婆誐嚩帝。阿屈芻。毘闍耶。怛他誐多耶。阿羅訶帝。三藐三菩馱耶。怛你耶他。唵。誐誐寧。誐誐寧。盧只帝。盧只帝。嗒魯吒寧。荅魯吒寧。怛賴叉寧。怛賴叉寧。波播羅帝。波播羅帝。賀多寧。賀多寧。婆羅賀多寧。波羅賀多寧。娑哩嚩。伽哩麼。波藍波藍耶。阿屈芻。毗誐誐。都薩訶。</p>

<div class="lg regular" style="margin-left:0em;"><div class='lg-row'>稽首圓通真大士，　宣揚神咒破愚蒙。</div>
<div class='lg-row'>二百萬遍我今持，　智慧圓通觀自在。</div>
</div><p class="dharani" style="margin-left:0em;text-indent:2em">唵。鉢羅鉢羅。三鉢羅。三鉢羅。尾述哩耶。尾述哩耶。哩述陀耶。哩述陀耶。唵。唵寧。唵寧。室哩曳。娑婆訶。</p>
<p style="margin-left:0em;text-indent:2em">南無毗盧教主，華藏慈尊。演寶偈之靈文，布琅[王*(凵@(口*了*又))]之玉軸。重重相入，剎剎圓融。十兆九萬五千四百一十八字，一乘圓覺。</p>
<p style="margin-left:0em;text-indent:2em">南無《大方廣佛華嚴經》，華嚴海會佛菩薩。</p>

<div class="lg regular" style="margin-left:0em;"><div class='lg-row'>若人欲了知，　三世一切佛。</div>
<div class='lg-row'>應觀法界性，　一切唯心造。</div>
</div><p style="margin-left:0em;text-indent:2em">南無釋迦教主，法界導師。著七軸之靈文，演一乘之妙典。重重譬喻，種種宣揚。六萬九千七百七十七字，教菩薩法。佛所護念，大乘中道。</p>
<p style="margin-left:0em;text-indent:2em">南無大乘《妙法蓮華經》，法華海會佛菩薩。</p>

<div class="lg regular" style="margin-left:0em;"><div class='lg-row'>若人散亂心，　入於塔廟中。</div>
<div class='lg-row'>一稱南無佛，　皆以成佛道。</div>
</div><p style="margin-left:0em;text-indent:2em">南無人天教主，海藏慈尊。演寶偈之靈文，布琅[王*(凵@(口*了*又))]之玉軸。重重相入，剎剎圓融。五千四十八卷，六百億三萬一千八百八十八字。言言妙義，字字真詮。一切諸佛、諸尊菩薩摩訶薩。</p>
<p style="margin-left:0em;text-indent:2em">摩訶般若波羅蜜</p>
<p style="margin-left:0em;text-indent:2em">南無西方極樂世界，佛身長廣，相好光明，遍照法界。四十八願，度脫眾生。不可說，不可說，轉不可說，轉不可說，恒河沙數佛，佛剎微塵數。稻麻竹葦，無限濟類。三百六十萬億一十一萬九千五百同名同號，我等導師，金色如來阿彌陀佛。</p>
<p>　　南無觀世音菩薩　南無大勢至菩薩</p>
<p class="pre">　　南無清淨大海眾菩薩摩訶薩</p>

<div class="lg regular" style="margin-left:0em;"><div class='lg-row'>十方盡歸依，　滅罪生淨土。</div>
<div class='lg-row'>願生華藏海，　極樂國土中。</div>
</div><p style="margin-left:0em;text-indent:2em"><span class='note-inline'>(次為水陸有情稱念五如來名號)</span></p>
<p>　　南無寶勝如來　南無廣博身如來</p>
<p class="pre">　　南無妙色身如來　南無甘露王如來<br/>　　南無離怖畏如來</p>
<p style="margin-left:0em;text-indent:2em">若人稱念此佛名者，所生之處，多饒財寶，離諸貧乏。所獲身量，如淨琉璃，人所喜見。處大眾中，有大名稱。我等今日，與諸有情，得聞佛名，願罪消滅。</p>
<p style="margin-left:0em;text-indent:2em"><span class='note-inline'>(次為水陸有情稱念四大部經題目)</span></p>
<p style="margin-left:0em;text-indent:2em">《大般若波羅蜜多經》云：</p>

<div class="lg regular" style="margin-left:0em;"><div class='lg-row'>一切有為法，　如夢幻泡影。</div>
<div class='lg-row'>如露亦如電，　應作如是觀。</div>
</div><p style="margin-left:0em;text-indent:2em">《大寶積經》云：</p>

<div class="lg regular" style="margin-left:0em;"><div class='lg-row'>假使百千劫，　所造業不忘。</div>
<div class='lg-row'>因緣會遇時，　果報還自受。</div>
</div><p style="margin-left:0em;text-indent:2em">《大方廣佛華嚴經》云：</p>

<div class="lg regular" style="margin-left:0em;"><div class='lg-row'>若人欲了知，　三世一切佛。</div>
<div class='lg-row'>應觀法界性，　一切唯心造。</div>
</div><p style="margin-left:0em;text-indent:2em">《大般涅槃經》云：</p>
<p style="margin-left:0em;text-indent:2em">諸行無常，是生滅法。生滅滅已，寂滅為樂。</p>

<div class="lg regular" style="margin-left:0em;"><div class='lg-row'>如來證涅槃，　永斷於生死。</div>
<div class='lg-row'>若能志心聽，　常得無量樂。</div>
</div><p style="margin-left:0em;text-indent:2em">小乘四諦法門：</p>
<p style="margin-left:0em;text-indent:2em">所謂苦聖諦、集聖諦、滅聖諦、道聖諦。</p>
<p style="margin-left:0em;text-indent:2em">中乘十二因緣法門：</p>
<p style="margin-left:0em;text-indent:2em">所謂無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老、死、憂、悲、苦、惱。無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、死、憂、悲、苦、惱滅。</p>
<p style="margin-left:0em;text-indent:2em">大乘六度萬行法門：</p>
<p style="margin-left:0em;text-indent:2em">所謂佈施般若波羅蜜、持戒般若波羅蜜、忍辱般若波羅蜜、精進般若波羅蜜、禪定般若波羅蜜、智慧般若波羅蜜。</p>
<p style="margin-left:0em;text-indent:2em">歸依三寶：</p>
<p style="margin-left:0em;text-indent:2em">歸依諸如來、五智十身佛，歸依最上乘自覺真如來法，歸依不退轉大悲菩薩僧。</p>
<p style="margin-left:0em;text-indent:2em"><span class='note-inline'>(次為水陸有情稱念慈氏如來發願文)</span></p>
<p style="margin-left:0em;text-indent:2em">南無慈氏如來，應正等覺。願與含情，速奉慈顏。</p>
<p style="margin-left:0em;text-indent:2em">南無慈氏如來，應正等覺。所居內院，願捨命已，得生其中。</p>
<p style="margin-left:0em;text-indent:2em">南無慈氏如來，應正等覺。願隨彌勒，下閻浮提，龍華初會，先得授記；龍華二會，先得授記；龍華三會，先得授記。</p>
<p style="margin-left:0em;text-indent:2em">南無兜率王宮，金色相好，大慈大悲，當來下生彌勒尊佛，下品三生阿彌陀佛，中品三生阿彌陀佛，上品三生阿彌陀佛，九品往生阿彌陀佛，隨願往生阿彌陀佛。蓮臺幡蓋，空裏來迎；寶蓋金幢，騰空接引；牟尼殿內，聽說苦空；八德池中，蕩滌千生業垢。觀音、勢至，親自來迎；彌陀佛前，親蒙授記。</p>
<p style="margin-left:0em;text-indent:2em">梵語心經</p>

<div class="lg regular" style="margin-left:0em;"><div class='lg-row'>仰啟真空無相教，　梵音不譯頗難思。</div>
<div class='lg-row'>昔因三藏往西天，　遂感觀音親授記。</div>
<div class='lg-row'>誦念除厄並滅罪，　聽聞獲福與延齡。</div>
<div class='lg-row'>咸期不退菩提心，　一切善根悉圓滿。</div>
</div><p class="dharani" style="margin-left:0em;text-indent:2em">八囉娘。波羅蜜多。逆鄰那耶。素怛囉。阿利嚩盧吉帝。怛囉嚩涅嚩。囉日月地薩埵。沒嚴鼻藍。叭囉娘。波羅蜜埵。左焰左焰。嚩汝也。嚩嚕迦帝。底娑麼畔左。思騫哆。薩埵惜。娑溥娑嚩。戍涅波設帝。娑嚩溥嚩。舍利卜怛囉[口*如]畔。戍涅馱。縛奴畔魯伴。那鼻那。戍涅馱耶。那鼻那。雪嚕半。夜嚩也嚕畔娑。戍涅馱耶。戍涅馱耶。戍涅馱。娑嚕畔。意嚩微嚩。吠那囊。散虔娘。散娑薩。伽羅尾虔娘。伊賀。舍利卜怛囉。薩囉嚩。達麼戍涅馱。大落叉拏。阿耨哆畔左。阿嚀耶嚕馱。阿奴那。阿微耶。摩那阿奴那。阿波離。布囉。伽哆娑沒。舍利卜怛囉。戍涅馱耶。戍涅馱。娑嚕畔。曩吠那。囊消虔娘。娑散娑伽囉。尾虔娘。囊者楚。楚者怛囉。伽囉拏。即賀波伽耶。麼那昔。雪嚕畔。扇達初。塔囉娑娑。叭羅瑟吒尾。演達摩。囊研初。大都夜。嚩即嚩奴。尾虔孃大都。那尾孃。那尾娘。那尾涅。那尾涅。叉欲叉欲。夜嚩那佐囉。嚩囉喃那。作囉嚩拏。叉欲拏。奴佉三昧伽耶。寧嚕馱。嚩失鈴娘。尾虔娘那。叭囉畢底那。脾薩麼馱耶。娑沒那。叭囉畢底。娑哆沒。底娑哆喃。叭囉娘。波囉蜜哆。嚩室鈴野。尾賀羅耶。只哆嚩羅拏。只哆嚩囉拏。囊息體。達麼那。叭囉速都尾。波哩薩底。薩埵沒馱。叭囉孃耶。波囉蜜哆。嚩室憐野。奴怛囉。三藐三菩陀。摩鼻三滿哆。嚩室憐娘尾演。叭羅娘。波囉蜜哆。摩訶曼怛囉。摩訶尾欲曼怛囉。阿娑摩娑麼怛囉。素嚩奴。伽叭囉。舍嚩那。薩底野。麼舍尾焰達。叭囉娘。波囉蜜哆。暮忌度。曼怛囉。怛雪哆。揭諦。揭諦。婆囉揭諦。婆羅僧揭諦。菩提薩婆訶。</p>
<p style="margin-left:0em;text-indent:2em"><span class='note-inline'>(舉)</span>願憑咒力普津濟　<span class='note-inline'>(舉水文繞壇，各案灑淨。)</span></p>
<p style="margin-left:0em;text-indent:2em">壇場內外悉清淨</p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">一鉢寒泉，蠲除熱惱，功勳莫可量。注想曹溪水，別來幾度春光？凝然湛寂，灌清淨醍醐甘露瓊漿。霏法雨，楊枝灑處，遍滿壇場。</p>
<p style="margin-left:0em;text-indent:2em">普願霑濡，使含識俱蒙出苦鄉。餓殍焦面，了悟自性真常。我今法會，仗密語伽陀咒讚揚。周沙界，無人無我，盡獲清涼。</p>
<p style="margin-left:0em;text-indent:2em">迴向</p>
<p style="margin-left:0em;text-indent:2em">仰惟三寶，咸賜證知。不捨感通，加護迴向。</p>
<p style="margin-left:0em;text-indent:2em">斯辰啟建楞嚴解冤釋結道場，兩案陞猊，奉行教誡法事，加持作法供養。眾誦諸部伽陀，將此功德，仰讚諸佛菩薩、果海聖賢，遍延上界天仙，暨星曜風雷之眾；下方靈享，該山川龍鬼之儔；主道場神，金剛龍梵。伏願三密靈文之廣大，變濁穢而獲清涼；五天密咒之功勳，俾飢渴而得飽滿。施者受者，同證菩提；若見若聞，成等正覺。眾生界盡，願力無窮；至成佛時，功德圓滿。再勞清眾，結增上緣。</p>
<p style="margin-left:0em;text-indent:2em">念十方三世一切諸佛、諸尊菩薩摩訶薩</p>
<p style="margin-left:0em;text-indent:2em">摩訶般若波羅蜜</p>

<div class="lg regular" style="margin-left:0em;"><div class='lg-row'>樂音樹下悟重玄，　普運慈心覆大千。</div>
<div class='lg-row'>直使三生冤歇滅，　不令六類債纏綿。</div>
<div class='lg-row'>靈根穎脫曾無累，　密咒宣陳自有緣。</div>
<div class='lg-row'>今日投誠希鑒照，　願垂慈憫副傾虔。</div>
</div><p style="margin-left:0em;text-indent:2em"><span class='note-inline'>(歎佛宣疏)</span>　<span class='note-inline'>(至)</span>無不歸依</p>

<div class="lg regular" style="margin-left:0em;"><div class='lg-row'>水澄秋月現，　懇禱福田增。</div>
<div class='lg-row'>惟有佛菩薩，　是真歸仗處。</div>
</div><p style="margin-left:0em;text-indent:2em"><span class='note-inline'>(舉)</span>南無楞嚴會上諸佛、諸菩薩　<span class='note-inline'>(回壇)</span></p>
<p style="margin-left:0em;text-indent:2em">凡情上達大圓鏡</p>
<p style="margin-left:0em;text-indent:2em">誦警策偈　<span class='note-inline'>(至)</span>受請供養</p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>樂音樹下樂無憂，　普照光明盡遍周。</div>
<div class='lg-row'>解去諸冤須無礙，　頓起累劫豈能酬？</div>
<div class='lg-row'>威神自在功難測，　妙用縱橫道可求。</div>
<div class='lg-row'>妙覺妙明明妙處，　大千沙界一浮漚。</div>
</div><p style="margin-left:0em;text-indent:2em"><span class='note-inline'>(加持發覺諸佛出家真言　（至）禮佛真言)</span></p>
<p style="margin-left:0em;text-indent:2em">上來禮請楞嚴會上，第一時中禮請諸佛、諸大菩薩，已沐雲臨道場。伏願<span class='note-inline'>(眾和)</span>天眼遙見，慧耳遙聞，他心遙知，神通遙鑒，以大願力，起無緣慈，憐憫有情，哀受我請，慈悲護念，降臨道場，證盟此齋，周遍法界。願此善力，廣大無邊，猶若虛空，具諸功德。奉請已，一心歸命禮常住三寶。</p>
<p style="margin-left:0em;text-indent:2em">惟願慈悲常攝受</p>
<p style="margin-left:0em;text-indent:2em"><span class='note-inline'>(加持結印請誦蓮花捧足神咒　淨輪座真言)</span></p>
<p style="margin-left:0em;text-indent:2em"><span class='note-inline'>(請座真言　禮拜真言)</span></p>
<p style="margin-left:0em;text-indent:2em">南無歡喜藏牟尼佛　南無越三界菩薩</p>
<p style="margin-left:0em;text-indent:2em"><span class='note-inline'>(加持天曹部眾真言　（至）周天列宿真言)</span></p>
<p style="margin-left:0em;text-indent:2em"><span class='note-inline'>(儀至)</span>瞻禮聖顏，聞受供養。</p>
<p style="margin-left:0em;text-indent:2em">願承佛力降臨來</p>

<div class="lg regular" style="margin-left:0em;"><div class='lg-row'>菩薩慈悲願力深，　逍遙變化自由身。</div>
<div class='lg-row'>紅塵堆裏常清淨，　白業情中度苦輪。</div>
<div class='lg-row'>相好光明如海量，　神通妙用若天真。</div>
<div class='lg-row'>人人返本迴光照，　那個親疏辨主賓？</div>
</div><p style="margin-left:0em;text-indent:2em">信禮海會佛菩薩</p>
<p style="margin-left:0em;text-indent:2em"><span class='note-inline'>(加持誦地水二司真言　（至）普呼召請真言)</span></p>
<p style="margin-left:0em;text-indent:2em">南無香積藏菩薩</p>
<p style="margin-left:0em;text-indent:2em">上來禮請召請，事已云周。香積廚中，辦以齋饌，列在道場，普伸供養。</p>
<p style="margin-left:0em;text-indent:2em"><span class='note-inline'>(加持誦供養諸佛飲食真言　（至）普供養真言)</span></p>
<p style="margin-left:0em;text-indent:2em"><span class='note-inline'>(齋後再入道場，誦百生冤結經。同誦七遍。)</span></p>
<p style="margin-left:0em;text-indent:2em">大眾志誠心，同誦歎佛偈：</p>

<div class="lg regular" style="margin-left:0em;"><div class='lg-row'>我今稽首一切智，　三千世界希有尊。</div>
<div class='lg-row'>種種妙行悉莊嚴，　色若琉璃淨無垢。</div>
<div class='lg-row'>憐憫世間大悲者，　說法利益無冤情。</div>
<div class='lg-row'>佛之功德無有窮，　是故誠心略讚仰。</div>
</div><p style="margin-left:0em;text-indent:2em">敬禮海會佛菩薩</p>
<p style="margin-left:0em;text-indent:2em">迴向無上佛菩提　<span class='note-inline'>(四聲)</span></p>
<p>教誡開壇法事竟</p>
</div>
<div class='div-other'><a id='mulu57' /><p style="margin-left:0em;text-indent:2em">第一時陞座</p>
<p style="margin-left:0em;text-indent:2em"><span class='note-inline'>(舉)</span>加持字母陀羅尼　<span class='note-inline'>(四聲)</span></p>
<p style="margin-left:0em;text-indent:2em">初登寶座，會集人天。字母伽陀，加持念誦。</p>
<p style="margin-left:0em;text-indent:2em"><span class='note-inline'>(舉)</span>南無《大佛頂首楞嚴經》</p>
<p style="margin-left:0em;text-indent:2em"><span class='note-inline'>(和)</span>解結海會佛菩薩</p>
<p style="margin-left:0em;text-indent:2em"><span class='note-inline'>(敘)</span>普勸大眾儀當演</p>
<p style="margin-left:0em;text-indent:2em">普勸大眾儀文，謹當布露。<span class='note-inline'>(儀至)</span>如法諦聽</p>
<p style="margin-left:0em;text-indent:2em"><span class='note-inline'>(舉)</span>揚宗教儀當演　<span class='note-inline'>(（和）經題)</span></p>
<p style="margin-left:0em;text-indent:2em">法席宏開，勸發菩提之本；楞嚴大闡，廣修行願之心。善財參遍百餘城，文殊指明第一義。法師宣演，大眾樂聞。</p>

<div class="lg regular" style="margin-left:0em;"><div class='lg-row'>啟迪菩提大行時，　三賢十地絕思議。</div>
<div class='lg-row'>欲明裴相真方便，　須問圭峰老古錐。</div>
<div class='lg-row'>克念三心祈顯煥，　堅舒五誓力行持。</div>
<div class='lg-row'>豁然雲散蟾輪現，　萬古神光說向誰？</div>
</div><p style="margin-left:0em;text-indent:2em"><span class='note-inline'>(加持發菩提心真言　金剛披甲真言)</span></p>
<p style="margin-left:0em;text-indent:2em">三心五願儀當演　<span class='note-inline'>(經題)</span></p>
<p style="margin-left:0em;text-indent:2em">三心廣備，度眾生而無量無邊；五誓全興，斷煩惱而絕蹤絕迹。修法門之廣博，事諸佛之慇勤。共證佛菩提，同悟楞嚴定。一段鴻文，請師指示。</p>

<div class="lg regular" style="margin-left:0em;"><div class='lg-row'>三心克備道芬芳，　五願堅持愈更光。</div>
<div class='lg-row'>智向覺天為日月，　悲於苦海作舟航。</div>
<div class='lg-row'>光明本性歸真宅，　轉化群生達故鄉。</div>
<div class='lg-row'>若要更知君子行，　先人後己也何妨？</div>
</div><p style="margin-left:0em;text-indent:2em"><span class='note-inline'>(加持一切心中心咒　解冤結咒)</span></p>
<p style="margin-left:0em;text-indent:2em">敘如來設教儀當演　<span class='note-inline'>(經題)</span></p>
<p style="margin-left:0em;text-indent:2em">如來設教，蓋為業識多端；教法流通，必敘恩冤二事。指歸家路，步步而不滯寶所功程；不住化城，念念而流入娑婆苦海。鴻儀備載，請為敷揚。</p>

<div class="lg regular" style="margin-left:0em;"><div class='lg-row'>善惡猶同誰與何？　堪嗟人世少禪那。</div>
<div class='lg-row'>開顏祇在養時有，　掣肘元從害處多。</div>
<div class='lg-row'>萬種千端能坐斷，　十方三際自消磨。</div>
<div class='lg-row'>如其一念隨他轉，　永劫無由出愛河。</div>
</div><p style="margin-left:0em;text-indent:2em"><span class='note-inline'>(加持菩薩大三寶咒　決定成就真言)</span></p>
<p style="margin-left:0em;text-indent:2em">敘陳冤債儀宣演　<span class='note-inline'>(經題)</span></p>
<p style="margin-left:0em;text-indent:2em">我佛出興，震宗乘而明大事；瞿曇說法，度生死而出塵勞。師資父母報恩光，眷屬冤親皆勉勵。師為稱揚，大眾休寐。</p>

<div class="lg regular" style="margin-left:0em;"><div class='lg-row'>恩中冤結火炎炎，　不顧衣珠自解粘。</div>
<div class='lg-row'>每以篇章矜識達，　常將望族恃威嚴。</div>
<div class='lg-row'>誇豪傲物多殘害，　倚勢凌人弗退謙。</div>
<div class='lg-row'>今日道場須指出，　勸君宜把信香添。</div>
</div><p style="margin-left:0em;text-indent:2em"><span class='note-inline'>(加持禁冤兵咒　結其衣角真言)</span></p>
<p style="margin-left:0em;text-indent:2em">菩薩化現儀宣演　<span class='note-inline'>(經題)</span></p>
<p style="margin-left:0em;text-indent:2em">抱恨銜冤，託孕三回而索命；冤讎未息，準生兩歲以亡身。夜叉隨手立長空，產母回心親授記。掌教敷揚，眾知其義。</p>

<div class="lg regular" style="margin-left:0em;"><div class='lg-row'>區區來向母胎中，　致害何曾念凱風？</div>
<div class='lg-row'>菩薩化身臨彼岸，　夜叉隨手立長空。</div>
<div class='lg-row'>三生冤債當時斷，　千軸靈文逐處通。</div>
<div class='lg-row'>今日相忘須解結，　優曇花發雨濛濛。</div>
</div><p style="margin-left:0em;text-indent:2em"><span class='note-inline'>(加持諸難不侵真言　蓮花自在心咒)</span></p>
<p style="margin-left:0em;text-indent:2em">感應勸誡儀宣演　<span class='note-inline'>(經題)</span></p>
<p style="margin-left:0em;text-indent:2em">居約迎官，宿夜神明而報應；宰官續至，預期護法不相通。已勾輔相名，蓋為他冤枉。請為拈提，眾皆敬仰。<span class='note-inline'>(儀至)</span>之冤債也</p>
<p style="margin-left:0em;text-indent:2em">解冤結菩薩摩訶薩</p>
<p style="margin-left:0em;text-indent:2em">成益謀婚，遂胥會交於尼寺；私自授貨，故知事異不重成。自身折壽小兒亡，寡婦銜冤現世報。法師指陳，速道速道。<span class='note-inline'>(儀至)</span>負命債也</p>
<p style="margin-left:0em;text-indent:2em">解冤結菩薩</p>
<p style="margin-left:0em;text-indent:2em">謀財文慧，張生江上命難逃；州轄追擒，府主推情其事異。即時對命，見報人間。眾等樂聞，請師布露。儀至冤家債也</p>
<p style="margin-left:0em;text-indent:2em">解冤結菩薩</p>
<p style="margin-left:0em;text-indent:2em">程說為官，恣意犒牛於五十；王真手簡，禮賓犒卒於三千。閻王擲簡遂其功，牛馬驢騾皆有力。一場公案，未審云何？<span class='note-inline'>(儀至)</span>負力債也</p>
<p style="margin-left:0em;text-indent:2em">解冤結菩薩</p>
<p style="margin-left:0em;text-indent:2em">靈樹住山，土主劉王欲檢過；人天眼目，是非人我注分明。先世苦相爭，今生冤會遇。一段因緣，請師拈出。<span class='note-inline'>(儀至)</span>明淨矣。</p>

<div class="lg regular" style="margin-left:0em;"><div class='lg-row'>世上多多有萬般，　而今拈出豈相瞞？</div>
<div class='lg-row'>劉王入院情何重？　居約迎官事可看。</div>
<div class='lg-row'>忽遇王真心膽顫，　若言成益骨毛寒。</div>
<div class='lg-row'>儻能彼此無相累，　業海波濤一念乾。</div>
</div><p style="margin-left:0em;text-indent:2em"><span class='note-inline'>(加持菩薩離冤憎咒　隨願成就真言)</span></p>
<p style="margin-left:0em;text-indent:2em"><span class='note-inline'>(行五供養)</span></p>
<p style="margin-left:0em;text-indent:2em">迴向　下壇</p>
</div>
<div class='div-other'><a id='mulu58' /><p style="margin-left:0em;text-indent:2em">第二時入壇　<span class='note-inline'>(舉讚歎佛、警策、啟請真言、聖號，一一依儀)</span></p>
<p style="margin-left:0em;text-indent:2em">第二時陞座　<span class='note-inline'>(字母)</span></p>
<p style="margin-left:0em;text-indent:2em">南無《大佛頂首楞嚴經》　解結海會佛菩薩</p>
<p style="margin-left:0em;text-indent:2em">法師普告大眾<span class='note-inline'>(儀文)</span></p>
<p style="margin-left:0em;text-indent:2em">各發無上菩提心　<span class='note-inline'>(經題)</span></p>
<p style="margin-left:0em;text-indent:2em">一節經文，仁師諷誦。　<span class='note-inline'>(至)</span>無上開示</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">解結同體儀宣演</p>
<p style="margin-left:0em;text-indent:2em">解時結散無生理，結處巾存有漏因。六結佳名雖有異，拈來不離一花巾。法師掌教，大眾聽聞。</p>

<div class="lg regular" style="margin-left:0em;"><div class='lg-row'>枝末根源品類多，　俱生俱滅總包羅。</div>
<div class='lg-row'>時時震動寒如<span class='corr'>瘧</span>，　唸唸遷流急似梭。</div>
<div class='lg-row'>煩惱魔軍應壞散，　菩提覺樹自婆娑。</div>
<div class='lg-row'>楞嚴禪髓稱奇絕，　覿面相呈會也麼？</div>
</div><p style="margin-left:0em;text-indent:2em"><span class='note-inline'>(加持如來頂咒　解冤結真言)</span></p>
<p style="margin-left:0em;text-indent:2em">廣釋除疑儀宣演</p>
<p style="margin-left:0em;text-indent:2em">一節經文，仁師題唱。　<span class='note-inline'>(經至)</span>更容他物</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">巖中入定結跏趺，試看失狐不失狐？大慧歸來問狗子，寧知佛性有來無？眾皆側耳，師為宣敷。</p>

<div class="lg regular" style="margin-left:0em;"><div class='lg-row'>異口同音告阿難，　根塵縛脫互摧殘。</div>
<div class='lg-row'>十方共聽慈風軟，　萬劫同誇業海乾。</div>
<div class='lg-row'>興福拈時珠燦燦，　世尊演處玉珊珊。</div>
<div class='lg-row'>安公錯句真消息，　掃蕩煙塵法界寬。</div>
</div><p style="margin-left:0em;text-indent:2em"><span class='note-inline'>(加持首楞嚴心印咒　解結神咒)</span></p>
<p style="margin-left:0em;text-indent:2em">依經重頌儀宣演</p>
<p style="margin-left:0em;text-indent:2em">一節經文，仁師題唱。　<span class='note-inline'>(經至)</span>流成正覺</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">寶明空海睹楞嚴，禪髓吟哦玄更玄。字字唱時不失體，身心灑落得安然。興福妙旨，師為朗然。</p>

<div class="lg regular" style="margin-left:0em;"><div class='lg-row'>迷真逐妄兩俱非，　窮子伶侽弗見歸。</div>
<div class='lg-row'>護法呵空心豁達，　掌珠雙破悟玄微。</div>
<div class='lg-row'>昔年深密雖宣演，　今日楞嚴愈發揮。</div>
<div class='lg-row'>偈頌長行皆指出，　拈來不離目前機。</div>
</div><p style="margin-left:0em;text-indent:2em"><span class='note-inline'>(加持首楞嚴心印咒　解結真言)</span></p>
<p style="margin-left:0em;text-indent:2em">再指超門儀宣演</p>
<p style="margin-left:0em;text-indent:2em">一節經文，法師諷誦。　<span class='note-inline'>(至)</span>一路涅槃門</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">求趣向，證菩提，果證菩提與佛齊。回首楞嚴參大定，其中儘是鳳鸞棲。陀羅細識，掌教拈提。</p>

<div class="lg regular" style="margin-left:0em;"><div class='lg-row'>陀羅微細最難知，　真妄如何說向伊。</div>
<div class='lg-row'>種子含藏無失沒，　現行發用又支離。</div>
<div class='lg-row'>瀑流滾滾奚能止？　幻法重重豈可推？</div>
<div class='lg-row'>彈指若超無學地，　自然光透兩條眉。</div>
</div><p style="margin-left:0em;text-indent:2em"><span class='note-inline'>(加持首楞嚴心印咒　解結真言)</span></p>
<p style="margin-left:0em;text-indent:2em">六解一亡儀當演　《大佛頂首楞嚴經》</p>
<p style="margin-left:0em;text-indent:2em">一節經文，遂為宣演。　<span class='note-inline'>(至)</span>洗滌塵垢</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">圓陀陀的二三團，拄杖挑來一串穿。逐[打-丁+聿]一聲皆徹去，啞人拍手沒言宣。仁師說破，六類忻歡。</p>

<div class="lg regular" style="margin-left:0em;"><div class='lg-row'>祇夜伽陀恣舉揚，　文詞精瑩玉鏘鏘。</div>
<div class='lg-row'>已聞法句超真際，　更聽玄音悟大方。</div>
<div class='lg-row'>凡聖何曾分楚越？　根塵爭得有膏肓？</div>
<div class='lg-row'>如來苦口親宣說，　六解須知一也亡。</div>
</div><p style="margin-left:0em;text-indent:2em"><span class='note-inline'>(加持首楞嚴心印咒　解結真言)</span></p>
<p style="margin-left:0em;text-indent:2em">綰疊通疑儀宣演</p>
<p style="margin-left:0em;text-indent:2em">一節經文，請為饒舌。　<span class='note-inline'>(經至)</span>生畢竟異</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">如來既是綰花巾，何不當初莫結成？本實一巾休擬議，堂堂挺彩免猿驚。仁師宣演，眾等遙聞。</p>

<div class="lg regular" style="margin-left:0em;"><div class='lg-row'>攬几拈巾為發揮，　廣長舌相轉璇璣。</div>
<div class='lg-row'>根中解去心尤妙，　喻上看來語更微。</div>
<div class='lg-row'>興福以玄通佛意，　阿難示迹啟天機。</div>
<div class='lg-row'>六窗杜絕獼猴睡，　笑倒雲山老衲衣。</div>
</div><p style="margin-left:0em;text-indent:2em"><span class='note-inline'>(加持首楞嚴心印咒　解結真言)</span></p>
<p style="margin-left:0em;text-indent:2em">比明修解儀宣演</p>
<p style="margin-left:0em;text-indent:2em">一節經文，法師布露。<span class='note-inline'>(至)</span>得無生忍</p>
<p style="margin-left:0em;text-indent:2em">聞經眾等罪消滅</p>
<p style="margin-left:0em;text-indent:2em">安禪定，日東生，驀聽山前虎鬥爭。振錫三翻岩下看，大蟲徹去不聞聲。掌教敷演，細細標陳。</p>

<div class="lg regular" style="margin-left:0em;"><div class='lg-row'>於湛精明既不通，　狂花亂髮遍空中。</div>
<div class='lg-row'>根塵互遣亡纖翳，　法喻重宣有異功。</div>
<div class='lg-row'>左右各牽迷至理，　是非鋒起入煩籠。</div>
<div class='lg-row'>結心解處俱分散，　焰焰金烏出海東。</div>
</div><p style="margin-left:0em;text-indent:2em"><span class='note-inline'>(首楞嚴心印咒　解結真言)</span></p>
<p style="margin-left:0em;text-indent:2em">懺除冤業儀宣演　《大佛頂首楞嚴經》</p>
<p style="margin-left:0em;text-indent:2em">空花病眼莫窺瞻，業果雖空妄自纏。好把迷雲俱掃盡，猶如皎日掛長天。仁師敷演，大眾勉旃。</p>

<div class="lg regular" style="margin-left:0em;"><div class='lg-row'>一念初萌萬仞高，　含藏八識自堅牢。</div>
<div class='lg-row'>豫且網內應難免，　地藏珠中豈可逃？</div>
<div class='lg-row'>六類紛紛俱繫綴，　四生浩浩共煎熬。</div>
<div class='lg-row'>奢摩他體能端的，　彼我相忘入聖曹。</div>
</div><p style="margin-left:0em;text-indent:2em"><span class='note-inline'>(解冤結真言　解百生冤結咒)</span></p>
<p style="margin-left:0em;text-indent:2em">為宰官、使者、將帥、守令解冤釋結</p>
<p style="margin-left:0em;text-indent:2em">宰官使者亦相兼，將帥官僚守令嚴。正直公平無染污，自然浪靜與風恬。三般債負，師懺冤愆。</p>
<p style="margin-left:0em;text-indent:2em">宰官冤業罪消滅</p>
<p class="dharani" style="margin-left:0em;text-indent:2em">唵。三多羅。佉多。娑婆訶。</p>
<p style="margin-left:0em;text-indent:2em">為軍伍、胥吏、獄訟解冤釋結</p>
<p style="margin-left:0em;text-indent:2em">行軍令，作司書，獄訟俱平有慧孚。德重名揚無曲法，形端影直絕崎嶇。三家冤債，師為解除。</p>
<p style="margin-left:0em;text-indent:2em">胥吏冤業罪消滅</p>
<p style="margin-left:0em;text-indent:2em">三世冤對罪消滅</p>
<p style="margin-left:0em;text-indent:2em">為商賈、醫術、巫卜解冤釋結</p>
<p style="margin-left:0em;text-indent:2em">為醫術，用神工，巫卜靈符逈不同。商賈不貪財與利，冤家跳出這凡籠。法師憐憫，廣佈慈風。</p>
<p style="margin-left:0em;text-indent:2em">商賈、醫卜冤業罪消滅</p>
<p style="margin-left:0em;text-indent:2em">為師資、父母解冤釋結</p>
<p style="margin-left:0em;text-indent:2em">作師資，為父母，恩冤無限終難數。祛除[懨-猒+龍][怡-台+(絳-糸)]與睚眥，順色承顏蠲業苦。師為稱揚，人天瞻睹。</p>
<p style="margin-left:0em;text-indent:2em">師資、父母冤業罪消滅</p>
<p style="margin-left:0em;text-indent:2em">為男女、兄弟、眷屬解冤釋結</p>
<p style="margin-left:0em;text-indent:2em">為男女，作兄弟，眷屬和諧莫鬥爭。夫婦一言難可盡，各於言下悟無生。仁師解雪，洗滌根塵。</p>
<p style="margin-left:0em;text-indent:2em">男女、兄弟、夫婦冤業罪消滅</p>
<p style="margin-left:0em;text-indent:2em">為奴婢、盜賊解冤釋結</p>
<p style="margin-left:0em;text-indent:2em">為盜賊，作奴婢，此等愚迷不丈夫。悔過前非隳業網，潭澄水現月輪孤。仁師指示，提出幽都。</p>
<p style="margin-left:0em;text-indent:2em">奴婢、盜賊、六類冤業罪消滅</p>
<p style="margin-left:0em;text-indent:2em">普懺罪菩薩摩訶薩</p>

<div class="lg regular" style="margin-left:0em;"><div class='lg-row'>大略區分十八般，　考窮元在一毫端。</div>
<div class='lg-row'>廟堂豪傑須當勉，　草鹵凡庸切好看。</div>
<div class='lg-row'>妙理雖云超六度，　深冤宜在運三檀。</div>
<div class='lg-row'>儻逄平等相忘處，　天上人間各自安。</div>
</div><p style="margin-left:0em;text-indent:2em"><span class='note-inline'>(阿閦佛咒　摧罪障咒　解冤結咒)</span></p>
<p style="margin-left:0em;text-indent:2em">下座　迴向</p>
</div>
<div class='div-other'><a id='mulu59' /><p style="margin-left:0em;text-indent:2em">第三時入壇　<span class='note-inline'>(啟請)</span></p>
<p style="margin-left:0em;text-indent:2em"><span class='note-inline'>(舉)</span>楞嚴海會佛菩薩</p>
<p style="margin-left:0em;text-indent:2em">大眾志誠心，同誦歎佛偈：</p>

<div class="lg regular" style="margin-left:0em;"><div class='lg-row'>一切諸導師，　普現於十方。</div>
<div class='lg-row'>汝觀牟尼尊，　所作甚希有。</div>
<div class='lg-row'>佛身不在內，　亦不在於外。</div>
<div class='lg-row'>神力故顯現，　導師法如是。</div>
</div><p style="margin-left:0em;text-indent:2em"><span class='note-inline'>(舉)</span>楞嚴海會佛菩薩　<span class='note-inline'>(儀至)</span>隨口應和</p>
<p style="margin-left:0em;text-indent:2em">警策道場清淨眾　<span class='note-inline'>(至)</span>永不復退轉</p>

<div class="lg regular" style="margin-left:0em;"><div class='lg-row'>三回警策事無他，　意在人人會也麼？</div>
<div class='lg-row'>三觀澄明都在我，　六根清淨悉同科。</div>
<div class='lg-row'>根塵縛脫何思慮，　生死空花總是訛，</div>
<div class='lg-row'>鏡上看來心自見，　何勞馳騁動干戈？</div>
</div><p style="margin-left:0em;text-indent:2em"><span class='note-inline'>(舉)</span>信禮解冤結菩薩</p>
<p style="margin-left:0em;text-indent:2em">第二、讚禮聖賢</p>
<p style="margin-left:0em;text-indent:2em">一心皈命禮　<span class='note-inline'>(儀至)</span>光臨法會</p>

<div class="lg regular" style="margin-left:0em;"><div class='lg-row'>四心圓備喜圓成，　三觀澄明轉更精。</div>
<div class='lg-row'>五濁界中乘一念，　十方境上度尋聲。</div>
<div class='lg-row'>塵塵應現機緣熟，　處處光明路坦平。</div>
<div class='lg-row'>地位階差皆展演，　返觀何處不崢嶸？</div>
</div><p style="margin-left:0em;text-indent:2em"><span class='note-inline'>(加持誦禮拜真言　（至）召請真言)</span></p>
<p style="margin-left:0em;text-indent:2em">信禮海會佛菩薩　<span class='note-inline'>(儀至)</span>受請供養</p>
<p style="margin-left:0em;text-indent:2em">願共諸眾生，一心頭面禮。</p>
<p style="margin-left:0em;text-indent:2em">上來禮請楞嚴會上，第三時中諸大菩薩，已沐雲臨道場。伏願天眼遙見，慧耳遙聞，他心遙知，神通遠鑒，以大願力，起無緣慈，憐憫有情，哀受我請，慈悲護念，降臨道場，證盟此齋，充遍法界。願此善力，廣大無邊，猶若虛空，具諸功德。奉請已，一心歸命常住三寶。</p>
<p style="margin-left:0em;text-indent:2em">惟願慈悲常攝受</p>

<div class="lg regular" style="margin-left:0em;"><div class='lg-row'>再三讚禮盡披誠，　末後慇勤事鼎精。</div>
<div class='lg-row'>自己靈光常不昧，　何勞諸聖愈佳名。</div>
<div class='lg-row'>菩薩妙道從茲入，　彼我圓融患不成。</div>
<div class='lg-row'>展事投誠君薦取，　除根伐樹勿入情。</div>
</div><p style="margin-left:0em;text-indent:2em">第三時陞座　<span class='note-inline'>(字母)</span></p>
<p style="margin-left:0em;text-indent:2em">南無《大佛頂首楞嚴經》　解結海會佛菩薩</p>
<p style="margin-left:0em;text-indent:2em">三觀修行儀宣演　《大佛頂首楞嚴經》</p>
<p style="margin-left:0em;text-indent:2em">修泯相，及澄神，起幻消塵絕怠心。止靜慮門還會否？楞嚴圓覺少知音。雖然如是，師為標名。</p>

<div class="lg regular" style="margin-left:0em;"><div class='lg-row'>解結除冤樂有餘，　勤修觀行為祛除。</div>
<div class='lg-row'>靈編舉處分三種，　正眼看來本一如。</div>
<div class='lg-row'>句裏藏機須薦取，　定中發慧自相隨。</div>
<div class='lg-row'>到頭展縮皆由我，　在則人兮亡則書。</div>
</div><p style="margin-left:0em;text-indent:2em"><span class='note-inline'>(加持菩薩解結真言　六字最上心咒)</span></p>
<p style="margin-left:0em;text-indent:2em">四無量心儀當演　《大佛頂首楞嚴經》</p>
<p style="margin-left:0em;text-indent:2em">發喜捨，起慈心，與樂興安節等平。拔盡苦源休歇去，巖前虎嘯兩三聲。眾皆側耳，請為敷陳。</p>

<div class="lg regular" style="margin-left:0em;"><div class='lg-row'>清淨慈悲喜捨心，　無窮無盡去來今。</div>
<div class='lg-row'>慈同彌勒源流遠，　悲若觀音行願深。</div>
<div class='lg-row'>定慧圓明須適悅，　冤親平等任昇沉。</div>
<div class='lg-row'>希顏慕藺勤精進，　佇看優遊功德林。</div>
</div><p style="margin-left:0em;text-indent:2em"><span class='note-inline'>(加持佛頂無能勝陀羅尼)</span></p>
<p style="margin-left:0em;text-indent:2em">依位漸修儀宣演</p>
<p style="margin-left:0em;text-indent:2em">九年面壁絕輕搖，立雪齊腰道最高。不動住心成佛果，丹青巧筆固難描。四果之位，請為宣昭。</p>

<div class="lg regular" style="margin-left:0em;"><div class='lg-row'>粗中之細細中粗，　萬行因花次第敷。</div>
<div class='lg-row'>每以三賢為入劫，　常將十信作凡夫。</div>
<div class='lg-row'>看來位位成前後，　悟去塵塵絕有無。</div>
<div class='lg-row'>更道忘心便頓證，　等觀元是一毗盧。</div>
</div><p style="margin-left:0em;text-indent:2em"><span class='note-inline'>(加持菩薩能令冤家為害不成真言)</span></p>
<p style="margin-left:0em;text-indent:2em">忘心頓證儀宣演　《大佛頂首楞嚴經》</p>
<p style="margin-left:0em;text-indent:2em">捨萬緣，絕一語，道存目擊忘心所。冤家對面不相干，一念不生超次補。仁師朗宣，眾皆瞻睹。</p>

<div class="lg regular" style="margin-left:0em;"><div class='lg-row'>忘心頓證豈相淹？　不在多多為解粘。</div>
<div class='lg-row'>圓覺妙門真簡要，　楞嚴大定絕廉纖。</div>
<div class='lg-row'>慈風扇處三根普，　法雨傾時四海霑。</div>
<div class='lg-row'>三世如來關捩子，　為君拈出莫勞謙。</div>
</div><p style="margin-left:0em;text-indent:2em"><span class='note-inline'>(加持無盡降伏冤家真言　下位登壇解結)</span></p>
<p style="margin-left:0em;text-indent:2em">根塵解結儀宣演　《大佛頂首楞嚴經》</p>
<p style="margin-left:0em;text-indent:2em">六類紛紛亂似麻，猶如病眼看空花。忽然八面清風起，吹向靈山佛會家。法師宣演，掃蕩纖瑕。</p>
<p style="margin-left:0em;text-indent:2em">解冤結菩薩摩訶薩</p>
<p style="margin-left:0em;text-indent:2em">修行佈施波羅蜜，以解負財之結。</p>
<p style="margin-left:0em;text-indent:2em">欲佈施，莫貪財，客主舟沉採不回。放下害人之此物，山河大地雪皚皚。負財之結，師為除埃。</p>
<p style="margin-left:0em;text-indent:2em">修行持戒波羅蜜，以解負命之結。</p>
<p style="margin-left:0em;text-indent:2em">負命結，戒傷生，昔日闍梨奉世尊。祇恐冤家來索命，自身日割肉三斤。請師宣演，大眾願聞。</p>
<p style="margin-left:0em;text-indent:2em">修行忍辱波羅蜜，以解負心之結。</p>
<p style="margin-left:0em;text-indent:2em">意根起，默處生，西天三藏具他心。國師打碎疑團子，踏破葫蘆摘斷琴。掌壇宣教，解散緣因。</p>
<p style="margin-left:0em;text-indent:2em">修行精進波羅蜜，以解負力之結。</p>
<p style="margin-left:0em;text-indent:2em">身負力，體疲癃，頷破蹄穿何日終？負水濟魚功行滿，象王回顧落花紅。負力之結，師為開宏。</p>
<p style="margin-left:0em;text-indent:2em">修行禪定波羅蜜，以解負鞭撻之結。</p>
<p style="margin-left:0em;text-indent:2em">負鞭笞，無邊量，解脫門中求趣向。去問德山恁麼禪，入門先打三十棒。鞭撻冤家，請師題唱。</p>
<p style="margin-left:0em;text-indent:2em">修行智慧波羅蜜，以解呵罵之結。</p>
<p style="margin-left:0em;text-indent:2em">呵罵結，不較多，聞名尊者字阿難。一言之下超三果，得證楞嚴第二科。呵罵之結，其意云何？</p>
<p style="margin-left:0em;text-indent:2em">普懺罪菩薩摩訶薩</p>

<div class="lg regular" style="margin-left:0em;"><div class='lg-row'>六度修行為對治，　直須精進勿遲疑。</div>
<div class='lg-row'>根塵深結知何日？　彼我相忘在此時。</div>
<div class='lg-row'>菩薩已蒙垂愍念，　眾生更在力行持。</div>
<div class='lg-row'>等將法界俱迴向，　是處歡悰也大奇。</div>
</div><p style="margin-left:0em;text-indent:2em"><span class='note-inline'>(加持救濟一切眾生真言)</span></p>
<p style="margin-left:0em;text-indent:2em">事法供養儀當演　《大佛頂首楞嚴經》</p>
<p style="margin-left:0em;text-indent:2em">楞嚴會上表精虔，海篆花雲慧炬然。性水蘋婆呈供養，五般奉獻法王前。事法供養，師為莊嚴。</p>

<div class="lg regular" style="margin-left:0em;"><div class='lg-row'>妙供敷陳理事兼，　沉檀鼻觀悟香嚴。</div>
<div class='lg-row'>銀釭祖焰神光續，　金色優曇古佛拈。</div>
<div class='lg-row'>性水碧波澄海印，　蘋婆丹果味甘甜。</div>
<div class='lg-row'>慇勤奉獻牟尼座，　沙界均蒙法雨霑。</div>
</div><p style="margin-left:0em;text-indent:2em">法供養菩薩</p>
<p style="margin-left:0em;text-indent:2em"><span class='note-inline'>(加持行五供養真言)</span></p>
<p style="margin-left:0em;text-indent:2em"><span class='note-inline'>(迴向)</span></p>
<p style="margin-left:0em;text-indent:2em">禮別　<span class='note-inline'>(依儀)</span></p>

<div class="lg regular" style="margin-left:0em;"><div class='lg-row'>晝夜精勤廣建修，　收因結果已云休。</div>
<div class='lg-row'>聖人豈離方州部？　凡輩徒嗟風馬牛。</div>
<div class='lg-row'>既沐光臨深有賴，　更祈再會詎無由？</div>
<div class='lg-row'>雖知一月千江水，　無去無來處處周。</div>
</div><p style="margin-left:0em;text-indent:2em"><span class='note-inline'>(加持奉送真言　發遣鬼神真言)</span></p>
</div>
<p class='juan'>楞嚴解冤釋結道場提綱終</p>
<div class='div-w'><p style="margin-left:0em;text-indent:2em">祝大明萬萬年刊刻</p>
</div>
<div class='div-w'><a id='mulu60' />
<p class='h3'>〔附錄一〕</p><p style="margin-left:0em;text-indent:2em">詞句輕清，初傳於鷲嶺；梵音嘹亮，得自於漁山。阿難陀首唱於竺乾，陳思王終和於華夏。古今同咏，凡聖交參。斯可以接物導迷，斯可以契凡達聖。先將法句，演唱梵音。對案仁師，作梵云何？</p>

<div class="lg regular" style="margin-left:0em;"><div class='lg-row'>云何於此經，　究竟到彼岸。</div>
<div class='lg-row'>願佛開微密，　廣為眾生說。</div>
</div><p style="margin-left:0em;text-indent:2em">上來舉范功德，專伸仰讚。三身紺像，四智能仁。八部龍天，參隨聖眾。次答天地蓋載，日月照臨，報國王水土之深恩，父母生成之厚德。四恩普報，三有均資。法界眾生，同圓種智。</p>
<p style="margin-left:0em;text-indent:2em">普念摩訶般若波羅蜜。</p>
</div>
<div class='div-w'><a id='mulu61' />
<p class='h3'>〔附錄二〕</p><p class="head4">大悲圓滿無礙大陀羅尼神咒</p>
<p class="dharani" style="margin-left:0em;text-indent:2em">南無喝囉怛那。哆囉夜耶。南無阿利耶。婆囉羯帝。爍鉢囉耶。菩提瑟埵婆耶。摩訶薩埵婆耶。摩訶迦盧尼迦耶。唵薩婆囉罰曳。數怛那怛寫。南無。悉吉嘌。埵伊蒙。阿唎耶。婆盧吉帝。室佛囉。楞馱婆。南無。那囉謹墀。醯利摩訶。皤哆沙咩。薩婆阿他豆輸朋。阿逝孕。薩婆薩哆。那摩婆伽。摩罰特豆。怛姪他唵。阿婆盧醯盧迦帝。迦羅帝。夷醯唎。摩訶菩提薩埵。薩婆薩婆。摩羅摩羅。摩醯摩醯。唎馱孕。俱魯俱魯。羯蒙度盧度盧。罰闍耶帝。摩訶罰闍耶帝。陀囉陀囉。地利尼。室佛羅耶。遮羅遮羅。摩摩罰摩羅。穆帝隸。伊醯伊醯。室那室那。阿羅嘇。佛羅。舍利。罰沙罰嘇。佛囉捨耶。呼盧呼盧。摩羅呼盧呼盧。醯利娑羅娑羅。悉唎悉唎。蘇盧蘇盧。菩提夜。菩提夜。菩馱夜。菩馱夜。彌帝利夜。那囉謹墀。地利瑟尼那。娑婆訶。婆夜摩那。悉陀夜娑婆訶。摩訶悉陀夜。娑婆訶。悉陀喻藝。室皤囉耶。娑婆訶。那羅謹墀。娑婆訶。摩囉那囉。娑婆訶。悉囉僧。阿穆佉耶。娑婆訶。娑婆訶。摩訶阿悉陀夜。娑婆訶。者吉囉。阿悉陀夜。娑婆訶。波陀摩羯。悉陀夜。娑婆訶。那囉謹墀。皤伽囉耶。娑婆訶。摩波利勝羯囉夜。娑婆訶。南無。喝囉怛那。多囉夜耶。南無。阿利耶。婆羅吉帝。爍皤囉夜。娑婆訶。唵。悉。殿都漫哆囉。跋陀耶。娑婆訶。</p>
<p style="margin-left:0em;text-indent:2em">阿閦咒　智慧神咒　消災咒　准提神咒　功德山咒　諸天神咒　緊那羅王咒　解結咒　往生咒　華嚴號　法華號　大藏經號　西方總號　南無西方極樂世界　<span class='note-inline'>(至)</span>願罪消滅。</p>
</div>
<div class='div-w'><a id='mulu62' />
<p class='h3'>〔附錄三〕</p><p class="dharani" style="margin-left:0em;text-indent:2em">「鉢羅娘。波羅蜜多。逆鄰那耶。素怛羅。阿列耶。縛魯吉帝。濕縛羅。母帝薩埵。沒嚴鼻藍。叭羅娘。波羅蜜多。左焰左野。縛汝夜。縛魯伽耶。底薩埵畔左。思蹇馱。薩埵寫。娑婆波縛戍涅波。設帝娑嚩。易賀舍利。卜怛羅魯畔。戍涅戍涅馱。嚩女畔魯畔。那波那。戍涅哆。戍涅那耶。那波那。雪魯畔耶。嚩耶畔。娑戍涅多耶。戍涅多。娑魯畔。易嚩微嚩。吠那訥。散伽娘。娑娑娑。娑伽羅。尾伽娘。伊賀。舍利卜怛羅。娑羅縛。達麼。戍涅哆。落叉拏。阿耨多畔左。阿寧也魯他。阿麼羅。阿尾耶。麼那阿魯那。阿波離。布羅拏。哆娑婆沒。舍利布怛羅。戍涅馱耶。戍涅哆。那魯畔。嚷吠那訥。娑伽娘。娑娑波伽羅。尾虔娘。喃研初楚怛羅。伽拏賀。唧波伽耶。麼那枲。雪魯畔。扇達研。答羅。娑婆叭羅瑟吒。尾演達麼。南研初大都。夜縛那。縛女尾。虔娘大都。那尾涅。那尾涅。叉欲。那微涅叉欲。夜縛那。左羅嚩縛羅南。那左夜羅縛羅。那叉欲。那拏伽。三沒馱都。寧魯陀。縛實寧娘。尾伽娘。那叭羅尾帝。那脾三摩耶。哆娑沒那。波羅微帝。薩埵沒底薩埵南。鉢羅娘。鉢羅密多。縛室憐也。尾賀羅耶。只哆縛羅拏。只哆縛羅拏。喃悉帝。達麼喃。叭羅速都。微波哩。薩羯迦賴那。寧瑟吒寧。哩摩羅。憐達麼耶。縛昔底哆。薩埵沒馱。叭羅娘。波羅蜜哆。縛室憐也。奴怛覽。三藐三菩提。麼波三沒多。縛室憐娘尾演。叭羅娘。波羅蜜多。摩訶曼怛羅。摩訶尾欲曼怛羅。阿耨多羅曼怛羅。阿娑麼娑鼻。曼怛羅。素波奴佉。鉢羅舍麼耶。娑底耶。麼捨贊演達麼。叭羅娘。波羅蜜多。暮忌都。曼怛羅。怛雪多。雪帝雪帝。鉢羅雪帝。鉢羅僧雪帝。娑婆訶。」</p>
</div>
<div class='div-w'><a id='mulu63' />
<p class='h3'>〔附錄四〕</p><p>「仰惟三寶……波羅蜜」，甲本作</p>
<p style="margin-left:0em;text-indent:1em">「入壇參佛</p>
<p style="margin-left:0em;text-indent:2em">皈命敬禮牟尼佛　釋迦牟尼尊佛　牟尼佛</p>
<p style="margin-left:0em;text-indent:2em">初更鼓打，鼓打鍾撞的念釋迦牟尼佛。稱念奉持，謹把持著。宮門閉，恐怕太子，太子去修持，稱念釋云云。忉天綵女，綵女乘著嬪妃笙簫細樂，細樂喧天地，念釋迦云云。太子，太子聽得，聽得轉如迷，念釋迦云云。釋迦牟尼佛，牟尼佛我佛太子，聽得轉如迷。大慈大悲釋迦牟尼佛。</p>
<p style="margin-left:0em;text-indent:2em">二更鼓打，鼓打月明時，念釋云云。歌舞便喧戲，太子不樂，不樂疾如癡，念釋云云。太子禱告天和地，不思皇宮，皇宮富貴時，念釋迦云云。一念發願去修持。念釋迦云云。</p>
<p style="margin-left:0em;text-indent:2em">三更鼓打，鼓打人憔悴，念釋迦云云。稱念太子臨行囑付，妻耶輸兩淚，兩淚雙垂，念釋云云。信香一炷，一炷君收什，有災焚起，焚起告父知，念釋迦云云。釋迦聽得更鼓，更鼓漸漸摧。</p>
<p style="margin-left:0em;text-indent:2em">四更鼓打，鼓打月影移，念釋迦云云。稱念太子便把，便把諸跡逾，四王捧在，捧在空門內，念云云。惟存車輦，車輦左右隨，方知太子離宮去，念云云。南門牆下馬蹤跡。念釋迦云云。</p>
<p style="margin-left:0em;text-indent:2em">五更鼓打，鼓打響如雷，念云云。稱念父王便把，便把群臣集，太子昨夜，昨夜修行去，念云云。苦痛太子，太子茲特去，龍顏大怒，大怒驚天地，念云云。山河社稷靠著誰，念云云。</p>
<p style="margin-left:0em;text-indent:2em">舉　楞嚴海會佛菩薩</p>
<p style="margin-left:6em">歎佛偈　依儀參禮</p>
<p style="margin-left:6em">開壇門部陀羅尼</p>
<p style="margin-left:0em;text-indent:2em">誠心仰請△（原本空一格，舉行法會時由法師根據所請神祇，補入相應文字。這裏以『△』代替需補入文字。）方世界慈悲主，惟願來降三摩地，主方隅等，守護方隅。手持鉤鎖降魔杵，虛空界中，擁護百寶莊嚴。南無△方尊佛。</p>

<div class="lg regular" style="margin-left:0em;"><div class='lg-row'>振鈴持咒繞香壇，　驚覺邪魔心膽寒。</div>
<div class='lg-row'>休話須彌藏芥子，　且觀佛剎現毫端。</div>
<div class='lg-row'>聖凡感格慈悲主，　理事圓融宇宙寬。</div>
<div class='lg-row'>心垢蕩除無罣礙，　相逢大士有何難？</div>
</div><p style="margin-left:0em;text-indent:2em">南無金剛界菩薩</p>
<p style="margin-left:0em;text-indent:2em">東方世界阿閦佛，南方世界寶相佛，西方世界彌陀佛，北方世界成就佛，中方世界毗盧佛。</p>
<p style="margin-left:0em;text-indent:2em">香花迎，香花請，南無香花一心奉請△方世界主。彼世界中，有無量行道菩薩，身垂瓔珞，頂戴七寶花冠，手持△色蓮花△方來供養，△尊佛統領東持國、南增長、西廣目、北多聞、中大梵天王將軍來下結界。東方金剛、南方灌頂、西方蓮花、北方羯摩、中方華藏，擎山持杵，鉤索鎖鈴，擁護道場，無諸障礙。道場理事，本末周完。惟……</p>
<p style="margin-left:6em"><span class='note-inline'>(大眾誦普禮真言)</span></p>
<p class="dharani" style="margin-left:0em;text-indent:2em">唵。莎哩嚩。怛他誐多。伴佐伴佐。迦盧彌。</p>
<p style="margin-left:0em;text-indent:2em">今有△方靈符一道，命請法師，謹當宣挂。</p>
<p style="margin-left:0em;text-indent:2em">東方真言，合掌念誦：</p>

<div class="lg regular" style="margin-left:0em;"><div class='lg-row'>仰啟東方青帝主，　甲乙木德主方神。</div>
<div class='lg-row'>我今結界到東方，　憑此結成金剛界。</div>
</div><p class="dharani" style="margin-left:0em;text-indent:2em">唵。商迦羯裡。摩訶三昧耶。盤陀盤陀。娑婆訶。三遍</p>
<p style="margin-left:0em;text-indent:2em">東方世界持國天王，惟願慈悲，結就金剛，衛護壇界，擁護道場。惟願亡魂，速往西方。東方結就金剛界。</p>
<p style="margin-left:0em;text-indent:2em">南方篆文，謹當宣挂：</p>

<div class="lg regular" style="margin-left:0em;"><div class='lg-row'>仰啟南方赤帝主，　丙丁火德主方神。</div>
<div class='lg-row'>我今結界到南方，　憑此結成灌頂界。</div>
</div><p class="dharani" style="margin-left:0em;text-indent:2em">唵。商迦羯裡。摩訶三昧耶。盤陀盤陀。娑婆訶。</p>
<p style="margin-left:0em;text-indent:2em">南方世界增長天王，受佛囑授，永鎮南方，統領眷屬，保佑檀那。與我檀那，增延福壽。南方（原作『無』，據文意改。）結就灌頂界。</p>
<p style="margin-left:0em;text-indent:2em">西方篆文，合掌念誦：</p>

<div class="lg regular" style="margin-left:0em;"><div class='lg-row'>仰啟西方白帝君，　庚辛金德主方神。</div>
<div class='lg-row'>我今結界到西方，　憑此結成蓮花界。</div>
</div><p class="dharani" style="margin-left:0em;text-indent:2em">唵。商迦羯哩裡。摩訶三昧耶。盤陀盤陀。娑婆訶。</p>
<p style="margin-left:0em;text-indent:2em">極樂世界，七寶所成，七重行樹七重宮；白鶴孔雀，談誦妙經，念佛念法並念僧。薦資亡者，隨佛上蓮宮，速往極樂界。西方結就蓮花界。</p>
<p style="margin-left:0em;text-indent:2em">北方真言，合掌念誦：</p>

<div class="lg regular" style="margin-left:0em;"><div class='lg-row'>仰啟北方黑帝主，　壬癸水德主方神。</div>
<div class='lg-row'>我今結界到北方，　憑此結成羯摩界。</div>
</div><p class="dharani" style="margin-left:0em;text-indent:2em">唵。商迦羯哩裡。摩訶三昧耶。盤陀盤陀。娑婆訶。</p>
<p style="margin-left:0em;text-indent:2em">北方世界多聞天王，稱念鉤索降魔杵，永鎮北方，統領眷屬，保佑檀那。降伏魔軍，疾走邊方。北方結就羯摩界。</p>
<p style="margin-left:0em;text-indent:2em">中央真言，合掌念誦：</p>

<div class="lg regular" style="margin-left:0em;"><div class='lg-row'>仰啟中央黃帝主，　戊己土德主方神。</div>
<div class='lg-row'>我今結界到中央，　憑此結成華藏界。</div>
</div><p class="dharani" style="margin-left:0em;text-indent:2em">唵。商迦羯哩裡。摩訶三昧耶。盤陀盤陀。娑婆訶。</p>
<p style="margin-left:0em;text-indent:2em">中央世界大梵天王，稱念受佛囑授，永鎮中央。惟願慈悲，結就華藏。衛守壇界，擁護道場。與我檀那，增福降祥。南方（原作『無』，據文意改。）結就華藏界。</p>
<p style="margin-left:0em;text-indent:2em">散花行道　隨意舉</p>
<p style="margin-left:0em;text-indent:2em">加持淨三業真言　百字咒　五節咒</p>
<p style="margin-left:0em;text-indent:2em">敘述齋意，法師宣儀。</p>
<p style="margin-left:0em;text-indent:2em">歎佛宣疏。」</p>
</div>
<div class='div-w'><a id='mulu64' />
<p class='h3'>〔附錄五〕</p><p>「凡情上達大圓鏡　四聲</p>
<p style="margin-left:0em;text-indent:2em">警策道場大眾　依儀道偈</p>
<p style="margin-left:0em;text-indent:2em">信禮解冤結菩薩</p>
<p style="margin-left:0em;text-indent:2em">第四、啟請　至受請供養　加持警覺諸佛真言　至禮請真言</p>
<p style="margin-left:0em;text-indent:2em">信禮海會佛菩薩　依儀禮請</p>
<p style="margin-left:0em;text-indent:2em">上來禮請聖眾，已沐雲臨道場。伏願<span class='note-inline'>(云云)</span>。</p>
<p style="margin-left:0em;text-indent:2em">加持結印誦蓮花捧足神咒　至<span class='note-inline'>(禮拜真言)</span></p>
<p style="margin-left:0em;text-indent:2em">南無歡喜藏牟尼寶積佛</p>
<p style="margin-left:0em;text-indent:2em">南無越三界菩薩　<span class='note-inline'>(依儀至諸聖賢)</span></p>
<p style="margin-left:0em;text-indent:2em">南無天藏王菩薩　至<span class='note-inline'>(開受供養)</span></p>
<p style="margin-left:0em;text-indent:2em">南無星宮藏菩薩　至<span class='note-inline'>(開受供養)</span></p>
<p style="margin-left:0em;text-indent:2em">加持天府部眾真言　至<span class='note-inline'>(周天列宿真言)</span></p>
<p style="margin-left:0em;text-indent:2em">南無地藏王菩薩　至<span class='note-inline'>(開受供養)</span></p>
<p style="margin-left:0em;text-indent:2em">南無龍藏王菩薩　至<span class='note-inline'>(開受供養)</span></p>
<p style="margin-left:0em;text-indent:2em">南無解冤結菩薩　至<span class='note-inline'>(開受供養)</span></p>
<p style="margin-left:0em;text-indent:2em">南無解脫月菩薩　至<span class='note-inline'>(開受供養)</span></p>
<p style="margin-left:0em;text-indent:2em">願承佛力降臨來　加<span class='note-inline'>(持地水二司真言)</span></p>
<p style="margin-left:0em;text-indent:2em">南無香積藏菩薩　至<span class='note-inline'>(普伸供養)</span></p>
<p style="margin-left:0em;text-indent:2em">加持菩薩飲食真言　施鬼神面燃鬼王咒</p>
<p style="margin-left:0em;text-indent:2em">行甘露普供養咒</p>
<p style="margin-left:0em;text-indent:2em">迴向　下壇</p>
<p style="margin-left:0em;text-indent:2em">第一時陞座　<span class='note-inline'>(加持字母真言)</span></p>
<p style="margin-left:0em;text-indent:2em">南無《大佛頂首楞嚴經》　<span class='note-inline'>(解冤結菩薩)</span></p>
<p style="margin-left:0em;text-indent:2em">法師普勸大眾　<span class='note-inline'>(儀至如法諦聽)</span></p>
<p style="margin-left:0em;text-indent:2em">勸發菩提心為道場之本儀當演。」</p>
</div>
<div class='div-w'><a id='mulu65' />
<p class='h3'>〔附錄六〕</p><p style="margin-left:0em;text-indent:2em">楞嚴海會佛菩薩　<span class='note-inline'>(四聲)</span></p>
<p style="margin-left:0em;text-indent:2em">大眾志誠心，同誦歎佛偈：</p>

<div class="lg regular" style="margin-left:0em;"><div class='lg-row'>天上天下無如佛，　十方世界亦無比。</div>
<div class='lg-row'>世間所有我盡見，　一切無有如佛者。</div>
</div><p style="margin-left:0em;text-indent:2em">解冤結菩薩摩訶薩　宣儀　至隨口應和</p>
<p style="margin-left:0em;text-indent:2em">警策道場清淨眾　云云　至信禮海會佛菩薩</p>
<p style="margin-left:0em;text-indent:2em">一心皈命禮　云云　至光臨法會</p>
<p style="margin-left:4em">加持警覺諸佛出定真言　至禮請真言</p>
<p style="margin-left:0em;text-indent:2em">信禮解冤菩薩　依儀禮請了</p>
<p style="margin-left:0em;text-indent:2em">惟願慈悲常攝受　迴向　止。</p>
</div></div></div>
</div><!-- end of div[@id='body'] -->
</body></html>