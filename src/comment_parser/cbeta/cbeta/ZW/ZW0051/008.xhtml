<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楞嚴解冤釋結道場儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'>
<p class='juan'>楞嚴解冤釋結道場密教卷下</p>
<div class='div-other'><a id='mulu156' />
<p class='h3'>警策大眾</p>
<div class="lg regular" style="margin-left:0em;"><div class='lg-row'>道場清淨眾，　各各當志心。</div>
<div class='lg-row'>志心勤歸依，　志心勤禮拜，</div>
<div class='lg-row'>大聖大慈悲，　解冤結菩薩。</div>
<div class='lg-row'>菩薩大慈悲，　能滅眾生苦；</div>
<div class='lg-row'>菩薩大慈悲，　能解根塵結。</div>
<div class='lg-row'>發明真實慧，　三觀永澄明。</div>
<div class='lg-row'>頓悟於本源，　漸修無量行。</div>
<div class='lg-row'>六度皆圓滿，　超證寂滅門。</div>
<div class='lg-row'>彼我悉消忘，　成就菩提道。</div>
<div class='lg-row'>利益廣無邊，　普濟於一切。</div>
<div class='lg-row'>今日已往去，　永不復退轉。</div>
</div>
<div class="lg regular" style="margin-left:0em;"><div class='lg-row'>三回警策事無他，　意在人人會也麼？</div>
<div class='lg-row'>三觀澄明都在我，　六根清淨悉同科。</div>
<div class='lg-row'>根塵縛脫何思慮？　生死空花總是訛。</div>
<div class='lg-row'>鏡上看來心自見，　何勞馳騁動干戈？</div>
</div></div>
<div class='div-other'><a id='mulu157' />
<p class='h3'>讚禮上聖</p><p style="margin-left:0em;text-indent:2em">一心歸命禮，四心圓備，三觀澄明。智光常照於十方，慈力普加於五濁。常於災劫，救人而神用無虧；每念苦鄉，解結而佳名愈盛。本觀音之化現，為解結之權宜。修羅之瞋恨皆消，帝釋之冤讎已息。掌中捧出，座下歸依。漸修而展演，地位皆差；頓悟而發揮，心性無礙。六類解纏綿之業，三生除深重之冤。每將般若之淵源，普施菩提之妙道。願垂哀憫，俯察凡庸，今日今時，光臨法會，<span class='note-inline'>(和)</span>受請供養。</p>

<div class="lg regular" style="margin-left:0em;"><div class='lg-row'>四心圓備喜圓成，　三觀澄明轉更精。</div>
<div class='lg-row'>五濁界中乘一念，　十方境上度尋聲。</div>
<div class='lg-row'>塵塵應現機緣熟，　處處光明路坦平。</div>
<div class='lg-row'>地位階差皆展演，　返觀何處不崢嶸？</div>
</div></div>
<div class='div-other'><a id='mulu158' />
<p class='h3'>禮拜真言　<span class='note-inline'>(至)</span>召請真言</p>
<div class="lg regular" style="margin-left:0em;"><div class='lg-row'>五體長舒投地上，　虔誠猶若太山崩。</div>
<div class='lg-row'>十方無礙本堂堂，　合掌低頭無別禮。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。娑嚩俁拏。波囉拏。跢始嚕。畔馱曩耶。那麼塞迦盧。彌履睹哩抳。娑婆訶。</p>
<p class="dharani" style="margin-left:0em;text-indent:2em">唵<span class='note-inline'>(引)</span>。娑嚩怛他誐多。地瑟吒。布禳咩伽。三敏怛囉。娑頗羅拏。三未耶吽。</p>

<div class="lg regular" style="margin-left:0em;"><div class='lg-row'>再三讚禮盡披誠，　末復慇勤事鼎精。</div>
<div class='lg-row'>自己靈光常不昧，　何勞諸聖愈佳名。</div>
<div class='lg-row'>菩薩妙道從茲入，　彼我圓融患不成。</div>
<div class='lg-row'>展事投誠君薦取，　除根伐樹勿入情。</div>
</div></div>
<div class='div-other'><a id='mulu159' />
<p class='h3'>三時陞座</p></div>
<div class='div-other'><a id='mulu160' />
<p class='h3'>加持三寶字母陀羅尼</p>
<div class="lg regular" style="margin-left:0em;"><div class='lg-row'>三身覺海圓明眾，　此界他方大導師。</div>
<div class='lg-row'>願聞密語作加持，　令此道場得成就。</div>
</div><p class="dharani" style="margin-left:0em;text-indent:2em">南無囉怛那。怛囉野耶。南無娑哩嚩。沒馱冒地。薩怛嚩那。</p>
</div>
<div class='div-other'><a id='mulu161' />
<p class='h3'>稽首梵音三歸依</p><p class="dharani" style="margin-left:0em;text-indent:2em">南無沒馱耶。南無達麼耶。南無僧伽耶。</p>

<div class="lg regular" style="margin-left:0em;"><div class='lg-row'>解結除冤樂有餘，　勤修觀行為祛除。</div>
<div class='lg-row'>靈編舉處分三種，　正眼看來本一如。</div>
<div class='lg-row'>句裏藏機須薦取，　定中發慧自相隨。</div>
<div class='lg-row'>到頭展縮皆由我，　在則人兮亡則書。</div>
</div></div>
<div class='div-other'><a id='mulu162' />
<p class='h3'>摩利支天菩薩解冤結真言</p>
<div class="lg regular" style="margin-left:0em;"><div class='lg-row'>心中繫綴真難解，　菩薩慈悲演密言。</div>
<div class='lg-row'>我今持誦願哀憐，　無量冤家悉歡喜。</div>
</div><p class="dharani" style="margin-left:0em;text-indent:2em">南無囉怛那。怛囉夜耶。怛你也他。阿迦摩枲。麼迦摩枲。阿度摩枲。爾鉢囉。摩訶爾鉢囉。摩枲怛馱曩摩枲。麼爾野摩枲。南無窣都帝。囉乞叉。囉乞叉。[牟*含]婆嚩。薩怛嚩曩几。婆怛囉。娑嚩婆俞婆捺囉。吠毗藥。薩婆訶。</p>
</div>
<div class='div-other'><a id='mulu163' />
<p class='h3'>隨心陀羅尼</p><p class="dharani" style="margin-left:0em;text-indent:2em">南無三滿多。沒馱喃。唵。摩哩爾野。薩婆訶。</p>
</div>
<div class='div-other'><a id='mulu164' />
<p class='h3'>摩利支心真言</p><p class="dharani" style="margin-left:0em;text-indent:2em">唵<span class='note-inline'>(引)</span>。縛羅隸。嚩那囉。嚩羅賀目契。薩哩嚩。奴瑟吒。滿馱滿馱。娑婆訶。</p>
</div>
<div class='div-other'><a id='mulu165' />
<p class='h3'>六字最上心真言</p><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。娑婆訶。</p>

<div class="lg regular" style="margin-left:0em;"><div class='lg-row'>清淨慈悲喜捨心，　無窮無盡去來今。</div>
<div class='lg-row'>慈同彌勒源流遠，　悲若觀音行願深。</div>
<div class='lg-row'>定慧圓明須適悅，　冤親平等任癉沉。</div>
<div class='lg-row'>希顏慕藺勤精進，　佇看優遊功德林。</div>
</div></div>
<div class='div-other'><a id='mulu166' />
<p class='h3'>佛頂無能勝陀羅尼</p>
<div class="lg regular" style="margin-left:0em;"><div class='lg-row'>歸依佛頂無能勝，　善住投誠七返除。</div>
<div class='lg-row'>九十九億佛宣揚，　一心念通自明鏡。</div>
</div><p class="dharani" style="margin-left:0em;text-indent:2em">南無婆誐嚩帝。怛囉路枳也。鉢囉底。尾始瑟吒耶。沒馱耶。婆伽筏帝。但你也他。唵。尾秫馱耶。娑麼娑麼。三滿哆。嚩婆娑。薩婆囉拏。誐帝誐賀曩。娑嚩婆嚩。尾秫睇。阿鼻詵。左都[牟*含]。摩素誐多。嚩囉左曩。阿密㗚哆。鼻曬罽。摩訶曼怛囉。波乃阿賀囉。阿賀囉阿。庾三馱囉。尾秫馱耶。尾秫馱耶。婆婆羯摩尾尾拏。佛摩拏。誐誐曩。尾秫睇。烏瑟尼沙尾惹耶。尾秫睇。娑訶娑囉。喝囉濕名。散祖你底。娑嚩怛哆誐陀。嚩嚧羯[寧*頁]薩吒。婆囉密多。波利布囉抳。娑嚩怛他誐多。乞利馱耶。地瑟吒曩。地瑟恥多。摩訶母捺隸。嚩日囉迦耶。僧賀多曩。尾戌睇。娑嚩婆嚩拏。波耶突㗚羯底。波利秫底鉢囉底[寧*頁]。嚩㗚多耶。阿欲秫睇。三摩耶。地瑟恥地。摩[寧*頁]摩[寧*頁]。摩訶摩[寧*頁]。母[寧*頁]母[寧*頁]。尾母[寧*頁]。麼地麼地。麼摩地。摩訶摩地。蘇摩帝怛闥多。部多俱胝。波利秫睇。尾娑普吒。沒姪秫睇。惹耶惹耶。尾惹耶。娑摩囉。娑摩囉。薩埵沒馱。地瑟恥多秫帝。嚩日囉蘗陛。嚩日覽。娑嚩都。摩麼薩嚩怛嚩。舍利藍。娑嚩娑埵喃難。者迦耶。波利秫帝。娑嚩誐帝。波利秫睇。娑嚩怛他蘗多。室者銘。三麼濕嚩。薩演都。薩嚩怛他蘗多。三摩濕嚩娑。地瑟恥帝。沒姪耶。沒姪耶。尾冒馱耶。尾冒馱耶。三滿多。波利秫睇。薩嚩怛他誐多。迄利馱耶。地瑟吒曩。地瑟恥多。摩訶母捺隸。娑婆訶。</p>

<div class="lg regular" style="margin-left:0em;"><div class='lg-row'>粗中之細細中粗，　萬行因花次第敷。</div>
<div class='lg-row'>每以三賢為入劫，　常將十信作凡夫。</div>
<div class='lg-row'>看來位位成前後，　悟去塵塵絕有無。</div>
<div class='lg-row'>更道忘心便頓證，　等觀元是一毗盧。</div>
</div></div>
<div class='div-other'><a id='mulu167' />
<p class='h3'>菩薩能令冤家為害不成真言</p>
<div class="lg regular" style="margin-left:0em;"><div class='lg-row'>縱汝萬端興利害，　如刀斫水豈能傷？</div>
<div class='lg-row'>常令日月大天前，　無量冤家奚不便？</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。阿母劍。摩囉耶。吽叭吒。薩婆訶。</p>
<p class="dharani" style="margin-left:0em;text-indent:2em">唵<span class='note-inline'>(引)</span>。摩利支。左囉婆囉。左囉尸迦囉砮。誐彌你。阿母迦夢。左吒野。吽叭吒。娑婆訶。</p>
<p class="dharani" style="margin-left:0em;text-indent:2em">唵<span class='note-inline'>(引)</span>。摩利支吽。阿母劍。尾你吠沙野。吽叭吒。娑婆訶。</p>

<div class="lg regular" style="margin-left:0em;"><div class='lg-row'>忘心頓證豈相淹？　不在多多為解粘。</div>
<div class='lg-row'>圓覺妙門真簡要，　楞嚴大定絕廉纖。</div>
<div class='lg-row'>慈風扇處三根普，　法雨傾時四海霑。</div>
<div class='lg-row'>三世如來關捩子，　為君拈出莫勞謙。</div>
</div></div>
<div class='div-other'><a id='mulu168' />
<p class='h3'>虛空藏菩薩無盡降伏冤家真言</p>
<div class="lg regular" style="margin-left:0em;"><div class='lg-row'>一心不離那伽定，　無量魔冤自倒戈。</div>
<div class='lg-row'>毒來慈受我分明，　三世如來行此道。</div>
</div><p class="dharani" style="margin-left:0em;text-indent:2em">阿㝹奈。阿鞞波囉闍。麼㝹叉夜。視奈奈闍奈。麼尼呵囉。阿奈夜。頗羅舊。阿揭婆你。婆藪毗奈夜藪。舍舍婆[合-一+上]奈摩。摩麼頗馱麼。奈末兜梵毗。娑舍麼兜支䫂。奈枳利捨庵。復僧輸尾。薩婆訶。</p>
<p class="dharani" style="margin-left:0em;text-indent:2em">唵<span class='note-inline'>(引)</span>。諾賀諾賀。薩嚩納瑟吒。婆囉納瑟吒。怛囉喃。娑婆訶。</p>

<div class="lg regular" style="margin-left:0em;"><div class='lg-row'>六度修行為對治，　直須精進勿遲疑。</div>
<div class='lg-row'>根塵深結知何日？　彼我相忘在此時。</div>
<div class='lg-row'>菩薩已蒙垂愍念，　眾生更在力行持。</div>
<div class='lg-row'>等將法界俱迴向，　是處歡悰也大奇。</div>
</div></div>
<div class='div-other'><a id='mulu169' />
<p class='h3'>救濟一切眾生真言</p>
<div class="lg regular" style="margin-left:0em;"><div class='lg-row'>佛視眾生如一子，　慈風定慧廣哀憐。</div>
<div class='lg-row'>無邊剎海總該羅，　普使歸來登彼岸。</div>
</div><p class="dharani" style="margin-left:0em;text-indent:2em">阿彌㗚舍樓尼。迦遮囉。毗遮囉。珊遮囉。迦樓尼迦。囉母囉母樓。毗迦陀履。摩目佉浮樓闍。婆柰迦樓尼。迦真多。摩尼富樓也。迦樓尼迦。薩埵舍迷他。婆夜阿若陀梨。陪鈴陪鈴。陪囉底。毗鞞迦鈴。帝㗚致。毗鞞迦鉢。迦樓尼。迦否梨夜闍。摩麼阿闍。薩埵跛履。波迦夜。阿輸迦底。薩婆訶。</p>
</div>
<div class='div-other'><a id='mulu170' />
<p class='h3'>香供養真言</p>
<div class="lg regular" style="margin-left:0em;"><div class='lg-row'>曾祝萬年天子壽，　熏成五分法王身。</div>
<div class='lg-row'>旃檀林裏占都魁，　蘭麝業中俱上品。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。度波鉢囉底蹉。薩婆訶。</p>
</div>
<div class='div-other'><a id='mulu171' />
<p class='h3'>花供養真言</p>
<div class="lg regular" style="margin-left:0em;"><div class='lg-row'>七寶池中呈國色，　一枝月裏占天香。</div>
<div class='lg-row'>世尊拈起示諸人，　達麼傳來開五葉。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。布澀波。鉢囉底蹉。薩婆訶。</p>
</div>
<div class='div-other'><a id='mulu172' />
<p class='h3'>燈供養真言</p>
<div class="lg regular" style="margin-left:0em;"><div class='lg-row'>一點八風吹不動，　寸心萬劫鎮長明。</div>
<div class='lg-row'>西天佛祖盡相傳，　大地眾生消黑暗。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。你波。鉢囉底蹉。娑婆訶。</p>
</div>
<div class='div-other'><a id='mulu173' />
<p class='h3'>塗供養真言</p>
<div class="lg regular" style="margin-left:0em;"><div class='lg-row'>雨過千江波皺玉，　風搖四瀆浪翻花。</div>
<div class='lg-row'>灑為甘露潤群生，　霈作恩波霑法界。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。頗多。鉢囉底蹉。薩婆訶。</p>
</div>
<div class='div-other'><a id='mulu174' />
<p class='h3'>果供養真言</p>
<div class="lg regular" style="margin-left:0em;"><div class='lg-row'>福地栽來今已熟，　心花結處自然成。</div>
<div class='lg-row'>就中常占御園春，　直下共圓菩提果。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。摩利支。未憐。鉢囉底蹉。薩婆訶。</p>
</div>
<div class='div-other'><a id='mulu175' />
<p class='h3'>普供養真言</p>
<div class="lg regular" style="margin-left:0em;"><div class='lg-row'>香花燈塗珍果等，　供養楞嚴諸聖賢。</div>
<div class='lg-row'>惟希納受鑒丹衷，　滿我檀那廣大願。</div>
</div><p class="dharani" style="margin-left:0em;text-indent:2em">唵<span class='note-inline'>(引)</span>。誐誐曩。三婆嚩。韈日囉斛。</p>

<div class="lg regular" style="margin-left:0em;"><div class='lg-row'>我以功德力，　如來加持力，</div>
<div class='lg-row'>及以法界力，　普供養而住。</div>
</div><p style="margin-left:0em;text-indent:2em"><span class='note-inline'>(禮別俱在下文。)</span></p>
</div>
<div class='div-other'><a id='mulu176' /><p style="margin-left:0em;text-indent:2em">楞嚴解結初時疏：稽首和南，皈命禮請釋迦牟尼佛，十方諸如來，解冤結諸大菩薩眾，慶喜大尊者，諸大阿羅漢。<span class='note-inline'>(出定)</span>咸冀三明六通證凡悃。<span class='note-inline'>(入意)</span>今則華壇已備，秘範初行，謹具疏章，投誠禮請楞嚴會上六位聖賢<span class='note-inline'>(座下)</span>。恭望聖慈俯憐凡懇，俯降道場，證盟修奉，成就善功。庶滿願心，克諧志意。右伏以佛不違眾生之請，有求必從；人期延上聖之臨，無誠不格。供養上位聖賢，體同一理，以慈悲心，誓度眾生；以廣大力，普除夙障。但齋主△等，敢竭凡供養，降慈光，願賜哀憐，證盟修奉。伏願花台寶座，暫辭快樂之宮；玉相金容，悉應懇祈之至。謹疏。</p>
<p style="margin-left:0em;text-indent:2em">貳時：<span class='note-inline'>(依前)</span>今則謹啟道場，上迎聖馭，幸垂光降，曲賜證盟，輒具丹誠，再干洪造。伏以遇災遇禍，用披控訴之詞；竭己虔誠，當盡報酬之志，切念△曩因災咎，深切驚惶，仰祝聖賢，披肝瀝膽，慮今世前生之債，成未來現在之冤。願負財、命、心、力、鞭笞、呵罵，托奉楞嚴，祈消罪惱。幸慈悲之方便，變災禍以為祥。仰戴洪慈，敢忘聖德。用啟修崇之志，少酬庇佑之慈。伏願大開慈愍之心，俯從人欲；克享微誠之薦，庶滿願心。干冒慈光，無任望恩激切屏營之至。謹疏。</p>
<p style="margin-left:0em;text-indent:2em">三時：<span class='note-inline'>(依前)</span>今則重伸誠悃，仰仗慈光。再運一心而懇禱，更勤五體以虔誠。既應凡情，敢忘聖造？但△肅嚴壇[土*遣]祇奉佛乘。酬既荷之初恩，庸謹干於後澤；庶前冤之頓解，俾向善以時臻。伏願諸佛慈悲，天通護念。結根解釋，頓忘六綰之非；禍去福來，永獲千生之慶。干冒慈光，不勝惶懼之至。謹疏。</p>
</div><p>〔錄文完〕</p>
</div></div>
</div><!-- end of div[@id='body'] -->
</body></html>