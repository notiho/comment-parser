<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>地藏慈悲救苦薦福利生道場儀</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu14' />
<p class='juan'>地藏慈悲救苦薦福利生道場儀提綱</p><p class="byline">餘杭沙門元照集</p>
<div class='div-other'><a id='mulu15' /><p style="margin-left:0em;text-indent:2em"><span class='note-inline'>(打下三陣　舉梵)</span></p>

<div class="lg regular" style="margin-left:0em;"><div class='lg-row'>歸命敬禮，　菩薩地藏王。　忉利天宮，　世尊稱讚歎。</div>
<div class='lg-row'>最初發願，　獅子奮迅王；　歷劫度生，　誓願無邊量。</div>
<div class='lg-row'>苦趣流行，　手執金錫杖；　鐵圍山中，　示現沙門相。</div>
<div class='lg-row'>統領十王，　業鏡當空亮；　顯大神通，　寶珠光燦爛。</div>
</div><p class="head3">壇前教誡　<span class='note-inline'>(佛龕)</span></p>
<p style="margin-left:0em;text-indent:2em"><span class='note-inline'>(舉)</span>人天同聽梵音聲　<span class='note-inline'>(四聲)</span></p>
<p style="margin-left:0em;text-indent:2em">梵音聲菩薩摩訶莎　<span class='note-inline'>(四聲)</span></p>

<div class="lg regular" style="margin-left:0em;"><div class='lg-row'>梵音初震一聲雷，　無限人天眼豁開。</div>
<div class='lg-row'>怪得香風拂庭戶，　龍天圍繞世尊來。</div>
</div><p style="margin-left:0em;text-indent:2em">詞句輕清，初傳於鷲嶺；梵音雅唱，得自於漁山。阿難陀首唱於竺乾，陳思王終和於華夏。古今同韻，凡聖交參。斯可以契聖達凡，斯可以利生接物。爰將法句，演唱梵音，面位仁師，云何清舉？作梵</p>
<p style="margin-left:0em;text-indent:2em">上來作梵功德，先伸仰答。上壇紺相，八位能仁。五眼六通，辟支羅漢。天地蓋載，日月照臨。國王水土之深恩，父母劬勞之厚德。四恩普報，三有均資。法界含情，同圓種智。</p>
<p style="margin-left:0em;text-indent:2em"><span class='note-inline'>(普念)</span>摩訶般若波羅蜜</p>
<p style="margin-left:0em;text-indent:2em">南無《大聖地藏本願經》　<span class='note-inline'>(和)</span>冥陽海會佛菩薩</p>
<p style="margin-left:0em;text-indent:2em">壇前教誡　<span class='note-inline'>(和)</span>《大聖地藏本願經》</p>

<div class="lg regular" style="margin-left:0em;"><div class='lg-row'>地藏法會妙難量，　龍象交參聽舉揚。</div>
<div class='lg-row'>曠劫沉迷俱攝化，　有何地獄與天堂？</div>
</div><p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此地藏菩薩救苦薦福利生道場，幾晝宵中，兩案陞猊，壇前教誡。今乃道場初闡，法席弘開，敷演教科，奉行法事，先伸教誡，然後加持。掌壇法師，一一布露。<span class='note-inline'>(入儀至)</span>敬白如是</p>
<p style="margin-left:0em;text-indent:2em"><span class='note-inline'>(舉)</span>常精進菩薩摩訶薩</p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>地藏法會作津梁，　理道場融事道場。</div>
<div class='lg-row'>八總相門明日月，　一方寸地瑩冰霜。</div>
<div class='lg-row'>威儀濟濟臨壇[土*遣]，　模範恢恢正紀綱。</div>
<div class='lg-row'>教誡倘能遵聖訓，　紛紛花雨散天香。</div>
</div><p style="margin-left:0em;text-indent:2em">南無地藏王菩薩</p>
<p style="margin-left:0em;text-indent:2em">道場法則儀當演　<span class='note-inline'>(和)</span>《大聖地藏本願經》</p>
<p style="margin-left:0em;text-indent:2em">輕慢欺功報應彰，日中影裏怎生藏？儀文備舉分明事，佇聽猊頭為舉揚。會中側耳，師為分張。<span class='note-inline'>(儀至)</span>讚聖者德</p>
<p style="margin-left:0em;text-indent:2em"><span class='note-inline'>(舉)</span>常不輕菩薩</p>

<div class="lg regular" style="margin-left:0em;"><div class='lg-row'>地藏威神詎可量？　兩為聖女救慈堂。</div>
<div class='lg-row'>盡形素仰蓮花目，　端坐常稱自在王。</div>
<div class='lg-row'>一旦佛慈俱感應，　二生孝行愈增光。</div>
<div class='lg-row'>乃知因地勤修證，　金口當年善讚揚。</div>
</div><p style="margin-left:0em;text-indent:2em">表揚咒水儀當演　<span class='note-inline'>(和)</span>《大聖地藏本願經》</p>
<p style="margin-left:0em;text-indent:2em">仰啟靈山大覺尊，金口教演振乾坤。眉間萬億天龍鬼，大震雷音轉法輪。洪儀軌範，師為分明。<span class='note-inline'>(儀至)</span>聊伸讚歎</p>
<p style="margin-left:0em;text-indent:2em"><span class='note-inline'>(舉)</span>南無無垢淨光佛</p>

<div class="lg regular" style="margin-left:0em;"><div class='lg-row'>地藏法會啟壇場，　密咒柴油水米香。</div>
<div class='lg-row'>安息飛煙雲霧捲，　蘭膏發焰慧燈光。</div>
<div class='lg-row'>緇流濟濟皆精潔，　賢聖巍巍盡讚揚。</div>
<div class='lg-row'>法雨滿空甘露灑，　道場何處不清涼？</div>
</div><p style="margin-left:0em;text-indent:2em">欲宣地藏因緣，會集人天龍象。柴油香米，故憑秘密加持；法水齋饈，須仗真言咒讚。</p>
<p style="margin-left:0em;text-indent:2em"><span class='note-inline'>(加持大明神咒經　加持咒柴陀羅尼)</span></p>
<p style="margin-left:0em;text-indent:2em"><span class='note-inline'>(誦大悲咒　咒油陀羅尼　阿閦咒　聰明咒　咒水香米陀羅尼)</span></p>
<p style="margin-left:0em;text-indent:2em"><span class='note-inline'>(誦大明神咒經　六部神咒　諸部因緣　梵語心經　（至）聞經佛子罪消滅　念請水文隨意　各處灑淨畢)</span></p>
<p style="margin-left:0em;text-indent:2em">壇場內外悉清淨</p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">一鉢寒泉，蠲除熱惱，功勳莫可量。注想曹溪水，別來幾度春光？凝然湛寂，灌清淨醍醐甘露漿。霏法雨，楊枝灑處，遍滿壇場。</p>
<p style="margin-left:0em;text-indent:2em">普願霑濡，使含識俱蒙出苦鄉；餓殍焦面，了悟自性真常。我今法會，仗秘密伽陀咒讚揚。周沙界，無人無我，盡獲清淨。</p>
<p style="margin-left:0em;text-indent:2em">南無清淨慧菩薩　<span class='note-inline'>(稱念)</span>　南無清淨慧菩薩　<span class='note-inline'>(迴向)</span></p>
<p style="margin-left:0em;text-indent:2em">陀羅尼功德皆圓滿　<span class='note-inline'>(四聲)</span></p>
<p style="margin-left:0em;text-indent:2em">迴向無上佛菩提　<span class='note-inline'>(四聲)</span></p>
<p style="margin-left:0em;text-indent:2em">恭聞佛心無礙，伽陀開甘露之門；咒力所加，寶剎屋宅化琉璃之色。入意伏願諸佛菩薩，以慈悲力，滿一切心。鑒懇禱於周旋，回威光於頃刻。金鈴一振，薝葡之香徐來；寶號重宣，樓閣之雲大布。化此穢土，速成淨邦。器用受七寶之珍，服食等六珠之妙。一聞密語，俱發善心。業火熾者，盡獲清涼；障垢重者，俱蒙蕩滌。遷趨人天之勝果，頓超圓覺之上乘。宜乎檀信之所求，圓滿道場之勝事。又勞清眾，結增善緣，念十方三世一切諸佛、諸尊菩薩摩訶薩。</p>
<p style="margin-left:0em;text-indent:2em">摩訶般若波羅蜜</p>
<p>教誡畢</p>
</div>
<div class='div-other'><a id='mulu16' />
<p class='h3'>登壇告白　<span class='note-inline'>(佛龕)</span></p><p style="margin-left:0em;text-indent:2em">地藏海會佛菩薩　<span class='note-inline'>(四聲)</span></p>
<p style="margin-left:0em;text-indent:2em">開壇門部陀羅尼　<span class='note-inline'>(四聲)</span></p>
<p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此地藏菩薩慈悲救苦薦福利生道場本願功德經法，義理無窮，功德難量。今欲禮請控告，大眾先須三業清淨，五體端嚴，意口堅持，爾心不二。入五節在儀　<span class='note-inline'>(法不孤起（至）燒香供養)</span></p>
<p style="margin-left:0em;text-indent:2em">讚歎三寶　<span class='note-inline'>(宣疏　警策)</span></p>
<p style="margin-left:0em;text-indent:2em">禮請聖賢　<span class='note-inline'>(標聖位)</span></p>
</div>
<div class='div-other'><a id='mulu17' /><p style="margin-left:0em;text-indent:2em">上來皈依三寶已竟，今當入壇禮請。自有儀文，一一布露。上來有是誠意，控告聖賢。是聖是凡，悉知悉見；天上天下，無不莊嚴；世出世間，普皆饒益。</p>
<p style="margin-left:0em;text-indent:2em">比丘<span class='note-inline'>(某)</span>，謹與修齋<span class='note-inline'>(某)</span>，恭炷信香，稽首和南，一心仰告遍法界主清淨法身毗盧遮那佛、圓滿報身盧捨那佛、千百億化身釋迦牟尼佛、當來下生彌勒尊佛、西方教主阿彌陀佛、十方無邊世界不可說不可說一切諸佛、過去有佛、獅子奮迅具足萬行如來、覺華定自在王如來、一切智成就如來、清淨蓮花目如來、無相如來、無邊身如來、寶相如來、波頭摩勝如來、獅子吼如來、拘留孫如來、毗婆屍如來、寶勝如來、寶相如來、袈裟幢如來、大通山王如來、恒河沙佛如來、淨月佛如來、山王佛如來、智勝佛如來、淨明王佛如來、智成就佛如來、無上佛如來、妙身佛如來、滿月佛如來、月面佛如來、十方海會一切諸佛如來，惟願萬億花台離淨土，百千寶蓋覆虛空，光降道場，證盟修奉。願此信香，普同供養。</p>
<p style="margin-left:0em;text-indent:2em">謹爇信香，稽首和南，一心仰告大慈大悲文殊師利法王子菩薩摩訶薩、普賢王菩薩、觀世音菩薩、攝佞佛人得大勢至菩薩、彌勒菩薩、無邊身菩薩、虛空藏菩薩、大慈大悲冥陽救苦地藏王菩薩、化身光目女解脫菩薩摩訶莎、百千萬億無量世界所有地獄處分身地藏王菩薩、如來聖母摩耶夫人、[企-止+音]中啟問定自在王菩薩、普廣菩薩、化身無毒財首菩薩、設食供養大孝光目女人、救親離苦婆羅聖女、地藏啟問大辦長者、久證無生化度十方現身長者、堅牢地神、緣覺、聲聞、阿羅漢眾，惟願身垂瓔珞，頂戴寶冠，光降道場，主盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，一心仰請釋迦提婆因陀羅大天帝、大千界主摩醯首羅天帝、中千界主大梵天王、小千界主釋提桓因天帝、二十八天諸天上帝、三官天子、四方天王、三元三品三官大帝、五方五老天君、十一活曜真君、二十八宿星君、十二宮分尊神、流年災福星斗、合家所屬本命星君、遍天列像斗杓玄衡，惟願聖慈臨幸花壇，主盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，一心仰告四方天王，須焰摩天、兜率陀天、化樂天、他化自在天天帝，梵眾天、梵輔天、大梵天天帝，少光天、無量光天、光音天天帝，少淨天、無量淨天、遍淨天天帝，福生天、福愛天、廣果天天帝，無想天、無煩天、無熱天天帝，善見天、善現天、色究竟天、摩醯首羅天天帝，乃至非想非非想處天天帝，一切天眾、龍眾、鬼神等眾，惟願聖慈臨幸花壇，主盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，歸命禮請東嶽天齊仁聖帝、四岳四天聖帝、嶽府嘉慶一切仙眷、北陰酆都大帝、酆都六洞魔王、酆都無鞅聖眾，復有他方國土及娑婆世界海神、江神、河神、樹神、山神、地神、川澤神、苗稼神、晝神、夜神、空神、飲食神、草木神、威靈等，惟願聖慈降格花壇，主盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，一心奉請水府扶桑大帝、大川四瀆源王、九江四海龍王、溪源潭洞真宰、五湖水帝、十二溪真、蓬萊三島、浪苑仙鄉、水府界中一切部眾，惟願聖慈降格花壇，主盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，一心奉請地府秦廣都曹大王、初江龜錄大王、宋帝明曹大王、仵官元琳大王、閻羅明賢大王、變成鶴庭大王、泰山寶畦大王、平政圭元大王、都市紫炁大王、轉輪配生大王、生祿判官、趙判官、王判官、夏侯判官、崔判官，眾掌預修院、受生院、功德司官，二十四案、七十四司、六院尚書、曹僚等眾，惟願聖慈降幸花壇，證盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，一心奉請忉利天宮閻羅天子所統他方國土及娑婆世界諸大鬼王、惡目鬼王、啖血鬼王、啖精氣鬼王、啖胎卵鬼王、行病鬼王、攝毒鬼王、慈心鬼王、福利鬼王、大愛敬鬼王、無毒鬼王、多惡鬼王、大諍鬼王、白虎鬼王、血虎鬼王、赤虎鬼王、散殃鬼王、飛身鬼王、電光鬼王、狼牙鬼王、千眼鬼王、啖獸鬼王、負石鬼王、主耗鬼王、主禍鬼王、主食鬼王、主財鬼王、主畜鬼王、主禽鬼王、主獸鬼王、主魅鬼王、主產鬼王、主命鬼王、主疾鬼王、主險鬼王、三目鬼王、四目鬼王、五目鬼王、祁利失王、大祁利失王、祁利叉王、大祁利叉王、阿那吒王、大阿那吒王、牛頤獄卒、馬面夜叉、鳥嘴魚腮、黃幡豹尾、追押二魂使者、黃衣業道神君、奈河渡江使者、橋樑主執之神、陰府界中一切部眾，恭望聖慈臨幸花壇，主盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">稽首和南，一心奉請陽元宮廟祀典百神、行年太歲、至德尊神、當境城隍、土主、裡社之神、病司現化氣候神王、土府至尊、九壘高皇大帝、土司二千食祿官君、家堂香火福神、太陽司命灶君、住宅土地龍神、十二支干禁忌、當處土地、裡域都官、三界功曹使者、四直等神、主道場神、金剛龍梵、法會所請無量之神，恭望聖慈臨幸花壇，證盟修奉。願此信香，<span class='note-inline'>(和)</span>普同供養。</p>
<p style="margin-left:0em;text-indent:2em">再炷信香，一心召請當齋亡者<span class='note-inline'>(某)</span>，洎門中先近老少姻親眷屬等魂，留赴道場，領霑功德。</p>
<p style="margin-left:0em;text-indent:2em">再爇信香，一心攝召鐵圍山間，起教大士、面燃鬼王，所統領者三十六部<span class='corr'>薜</span>荔多徒，承佛神力，留赴寒林，領霑濟度。</p>
<p style="margin-left:0em;text-indent:2em">惟願慈悲常攝受　<span class='note-inline'>(入儀（至）迴向)</span></p>
<p style="margin-left:0em;text-indent:2em">道場功德儀當演</p>
<p style="margin-left:0em;text-indent:2em">大聖地藏王菩薩</p>
<p style="margin-left:0em;text-indent:2em">佛以三身圓滿，十號周全，出則大振乾坤，無等無雙；入則澄湛虛空，無言無說。現神通，攪長河為酥酪；淨方便，變大地作黃金。毛吞巨海，芥納須彌。人間天上總歸依，此界他方咸敬仰。一段洪文，請師宣揚。</p>
<p style="margin-left:0em;text-indent:2em"><span class='note-inline'>(入儀至)</span>皆共成佛道</p>
<p style="margin-left:0em;text-indent:2em"><span class='note-inline'>(加持天府（至）閻羅王眾真言)</span></p>
<p style="margin-left:0em;text-indent:2em">惟願慈悲常攝受　<span class='note-inline'>(迴向)</span></p>
</div>
<div class='div-other'><a id='mulu18' />
<p class='h3'>初時入壇　<span class='note-inline'>(佛龕)</span></p><p style="margin-left:0em;text-indent:2em">仰告海會佛菩薩　<span class='note-inline'>(四聲)</span></p>
<p style="margin-left:0em;text-indent:2em">大眾志誠心，同誦歎佛偈：</p>

<div class="lg regular" style="margin-left:0em;"><div class='lg-row'>佛面猶如淨滿月，　亦如千日放光明。</div>
<div class='lg-row'>圓光普照於大千，　喜捨慈悲皆具足。</div>
</div><p style="margin-left:0em;text-indent:2em">敘禮請儀當宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此初伸禮請，經法功德，義理難窮，可以消災度厄，可以請福延齡，可以拔罪解冤，可以生天作佛。言言見諦，句句全彰。發願云：眾生度盡，方證菩提；地獄未空，誓不成佛。聞此大願，豈不偉哉？所有儀文，法師布露。<span class='note-inline'>(入儀至)</span>普皆饒益</p>
<p style="margin-left:0em;text-indent:2em">歸依地藏王菩薩</p>
<p style="margin-left:0em;text-indent:2em">比丘<span class='note-inline'>(某)</span>，稽首和南，百拜禮請。<span class='note-inline'>(列聖位，依前禮請至儀內。警策畢。　迴向)</span></p>
</div>
<div class='div-other'><a id='mulu19' />
<p class='h3'>第一時陞座　<span class='note-inline'>(佛龕)</span></p><p style="margin-left:0em;text-indent:2em"><span class='note-inline'>(加持字母陀羅尼)</span></p>
<p style="margin-left:0em;text-indent:2em">初登寶座，會集人天。四十二字母真言，加持念誦。</p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。</p>
<p style="margin-left:0em;text-indent:2em">自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。</p>
<p style="margin-left:0em;text-indent:2em">皈依地藏王菩薩</p>
<p style="margin-left:0em;text-indent:2em">道場儀序當宣演　大聖地藏王菩薩</p>

<div class="lg regular" style="margin-left:0em;"><div class='lg-row'>黃面瞿曇大法王，　音聲寶鐸帶天香。</div>
<div class='lg-row'>欲崇善果資冥福，　四品經題仔細詳。</div>
</div><p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此法會，兩案陞猊，初陳敷誦。道場法則，豎立壇儀。望聖意以昭彰，整凡心而懈怠。此齋之設，非小補哉！種種祈福禳災，一一消冤拔苦。若存若歿宜可設，是葷是酒戒之哉。隨喜見聞，薰成種智。仁師講序，大眾樂聞。　入儀</p>

<div class="lg regular" style="margin-left:0em;"><div class='lg-row'>三覺圓明大導師，　歷經沙劫指迷津。</div>
<div class='lg-row'>眾生度盡方成佛，　地獄空時現化身。</div>
<div class='lg-row'>一顆明珠為海藏，　六環金錫振天輪。</div>
<div class='lg-row'>願垂金手提含識，　普使同為解脫人。</div>
</div><p style="margin-left:0em;text-indent:2em">南無地藏王菩薩</p>
<p style="margin-left:0em;text-indent:2em"><span class='note-inline'>(加持結跏趺座真言)</span></p>
<p style="margin-left:0em;text-indent:2em">《忉利天宮神通品》經宣演</p>
<p style="margin-left:0em;text-indent:2em">大聖地藏王菩薩</p>
<p style="margin-left:0em;text-indent:2em">婆羅門女，地藏分身。知母氏造惡之深，告覺華自在王佛，感夢遊於地獄，無毒稽首來迎。悅帝利以生天，脫幽沉而離苦。功因孝行，敢不歸依？大眾同音，誠心朗誦。</p>
<p style="margin-left:0em;text-indent:2em"><span class='note-inline'>(入第一品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>菩薩弘誓妙難窮，　十地增修道轉濃。</div>
<div class='lg-row'>長者子身求佛像，　婆羅門女獲靈通。</div>
<div class='lg-row'>覺華示相因思孝，　慈母生天賴善功。</div>
<div class='lg-row'>總是菩薩名地藏，　化身南北與西東。</div>
</div><p style="margin-left:0em;text-indent:2em">南無地藏王菩薩</p>
<p style="margin-left:0em;text-indent:2em">《分身集會品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">分身集會，所有地獄之中；誓願弘深，不處天宮之內。化諸剛強罪苦，咸令調伏其心。依教遺言，遵佛形像。冀諸大眾，朗誦真經。</p>
<p style="margin-left:0em;text-indent:2em"><span class='note-inline'>(入第二品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>如來慈念憫娑婆，　惡習剛強造業多。</div>
<div class='lg-row'>生死妄緣皆是爾，　涅槃真實豈由他？</div>
<div class='lg-row'>瞿曇設教觀仁者，　地藏分身化愛河。</div>
<div class='lg-row'>示現百千諸國土，　悉令調伏禮彌陀。</div>
</div><p style="margin-left:0em;text-indent:2em"><span class='note-inline'>(加持獻花寶座真言　（至）禮拜聖賢真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">誓願弘深，獅子奮迅，具足萬行莊嚴；眾生度盡，方成正果，說法度人天。覺華自在王佛，婆羅聖女救親，孝行因緣。大慈仁者，悲憐苦海，分身化現三千。</p>
<p style="margin-left:0em;text-indent:2em">《觀眾生業緣品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">佛母摩耶，請問眾生業報；能仁聖者，為分各獄因緣。或行不孝而不敬三寶，或行殺盜淫而恣凶萬狀。千千罪障，劫劫難逃。生前惡業有珠分，死後定沉無間獄。灰河火鑊，鐵狗銅蛇。萬種辛酸，一言靡盡。仰憑大眾，同誦真經。</p>
<p style="margin-left:0em;text-indent:2em"><span class='note-inline'>(入第三品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>聖母恭詢善惡因，　能仁一一為諮陳。</div>
<div class='lg-row'>鐵城萬里名無間，　地獄千扃各有神。</div>
<div class='lg-row'>任爾羌胡並貊狄，　何分富貴與孤貧？</div>
<div class='lg-row'>生前若不知慚愧，　難免其中受苦辛。</div>
</div><p style="margin-left:0em;text-indent:2em">《閻浮眾生業感品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">兩國相鄰，念人民而沉業海；二王同誓，隨願力以作舟航。一發無上正真心，果因成就；一願眾生皆度盡，方證菩提。光目興孝道之心，羅漢指歸依之路。女生信敬，母獲人天。一段靈文，同音念誦。</p>
<p style="margin-left:0em;text-indent:2em"><span class='note-inline'>(入第四品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>兩國相鄰各一方，　同興願力化豪強。</div>
<div class='lg-row'>思親渴仰蓮花目，　啟問先因自在王。</div>
<div class='lg-row'>光目女身行孝道，　如來金口演靈章。</div>
<div class='lg-row'>若能行此菩薩行，　萬億龍天共讚揚。</div>
</div><p style="margin-left:0em;text-indent:2em"><span class='note-inline'>(加持佛慈護真言　（至）四果阿羅漢真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">聖母摩耶悲憐六道，慇勤請問來因；慈尊開導人間善惡，地獄果報分明。二國王悲心發願，光目女孝行思親。冀諸仁者，無人無我，同音朗誦真經。</p>
<p style="margin-left:0em;text-indent:2em">南無地藏王菩薩</p>
<p style="margin-left:0em;text-indent:2em"><span class='note-inline'>(迴向　奏樂　下壇)</span></p>
</div>
<div class='div-other'><a id='mulu20' />
<p class='h3'>第二時入壇　<span class='note-inline'>(佛龕)</span></p><p style="margin-left:0em;text-indent:2em">仰告諸佛諸菩薩　<span class='note-inline'>(四聲)</span></p>
<p style="margin-left:0em;text-indent:2em">大眾志誠心，同誦歎佛偈：</p>

<div class="lg regular" style="margin-left:0em;"><div class='lg-row'>佛身晃耀等金山，　清淨殊特無倫匹。</div>
<div class='lg-row'>亦如妙高功德海，　故我稽首佛山王。</div>
</div><p style="margin-left:0em;text-indent:2em">敘禮請儀當宣演　大聖地藏王菩薩</p>
<p style="margin-left:0em;text-indent:2em">今當第二時中，入壇禮請，自有儀文。掌壇法師，一一布露。<span class='note-inline'>(入儀至)</span>聞斯五品</p>
<p style="margin-left:0em;text-indent:2em">歸依地藏王菩薩</p>
<p style="margin-left:0em;text-indent:2em">比丘<span class='note-inline'>(某)</span>等,稽首和南,百拜禮請。<span class='note-inline'>(列聖位，依前仿禮請)</span></p>
<p style="margin-left:0em;text-indent:2em">惟願慈悲常攝受　<span class='note-inline'>(入儀內　警策畢)</span></p>
<p style="margin-left:0em;text-indent:2em"><span class='note-inline'>(迴向　下壇)</span></p>
</div>
<div class='div-other'><a id='mulu21' />
<p class='h3'>第二時陞座</p><p style="margin-left:0em;text-indent:2em">加持字母陀羅尼　<span class='note-inline'>(二聲)</span></p>
<p style="margin-left:0em;text-indent:2em">重登寶座，會集人天。楞嚴字母，作法供養。</p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。</p>
<p style="margin-left:0em;text-indent:2em">自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。</p>
<p style="margin-left:0em;text-indent:2em">本末因緣儀當演　大聖地藏王菩薩</p>

<div class="lg regular" style="margin-left:0em;"><div class='lg-row'>大覺能仁法報身，　梵音初震海潮音。</div>
<div class='lg-row'>見前在會諸仁者，　端嚴重宣地藏經。</div>
</div><p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此地藏菩薩慈悲救苦薦福利生道場本願功德經法，第二時中，敷揚妙義，重轉法輪。五品真經，一乘解脫。有何奇異，未可聞乎？</p>
<p style="margin-left:0em;text-indent:2em"><span class='note-inline'>(儀至)</span>皈依正等覺</p>
<p style="margin-left:0em;text-indent:2em">頌偈</p>

<div class="lg regular" style="margin-left:0em;"><div class='lg-row'>心融悲智願難量，　歷劫弘慈救苦殃。</div>
<div class='lg-row'>不向泥洹登正覺，　永居苦海作津梁。</div>
<div class='lg-row'>風揚金錫停酸韻，　月映明珠破暗關。</div>
<div class='lg-row'>度盡眾生方成佛，　歸依惟願拯存亡。</div>
</div><p style="margin-left:0em;text-indent:2em">《地獄名號品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">地獄重重，極者八寒八熱；羅叉隊隊，森然非鬼非人。向善者姓註青篇，判生天道；造惡者名標黑籍，押入鐵圍。夜叉暗裏食人心，獄卒台邊焚火鑊。凜然偉矣，良可悲哉！本願靈章，同音朗誦。</p>
<p style="margin-left:0em;text-indent:2em"><span class='note-inline'>(誦第五品經)</span></p>

<div class="lg regular" style="margin-left:0em;"><div class='lg-row'>造業眾生不可窮，　故分地獄與天宮。</div>
<div class='lg-row'>刀山劍樹三千仞，　鐵壁銅蛇幾萬重。</div>
<div class='lg-row'>善惡兩途難隱諱，　無常二字不相容。</div>
<div class='lg-row'>仰憑地藏分身力，　金錫明珠處處同。</div>
</div><p style="margin-left:0em;text-indent:2em">《如來讚歎品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">金口重宣，讚地藏威神之力；玉毫遍照，告天龍人鬼之聞。善哉！普廣發慈悲；偉矣！如來開利益。一聞妙語，十惡冰消。貝葉琅[王*(凵@(口*了*又))]，如法誦念。</p>
<p style="margin-left:0em;text-indent:2em"><span class='note-inline'>(入第六品經)</span></p>

<div class="lg regular" style="margin-left:0em;"><div class='lg-row'>大士陰功莫可量，　如來金口為宣揚。</div>
<div class='lg-row'>生天但念慈尊號，　愈病惟稱本願章。</div>
<div class='lg-row'>或鑄金銀銅鐵像，　須焚戒定慧心香。</div>
<div class='lg-row'>見聞一一皆隨喜，　普願眾生化吉祥。</div>
</div><p style="margin-left:0em;text-indent:2em"><span class='note-inline'>(加持發菩提心真言　（至）大悲心真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">貝葉琅[王*(凵@(口*了*又))]，普賢啟問。地獄名號多端，鐵圍山內，寒冰，雪窟，牛耕，拔舌，蛆鐫。地藏王菩薩弘願，琰魔羅遍界周流。一稱名號，延齡益筭，先亡祖禰生天。<span class='note-inline'>(舉佛)</span></p>
<p style="margin-left:0em;text-indent:2em">《利益存亡品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">地藏能仁，悲念常憂於苦海；大辯長者，傾心啟問於蓮台。豁開生七之良因，遍說百千之業罪。勸修善果，廣佈福田。如是精勤，存亡利益。仰惟大眾，同運潮音。</p>
<p style="margin-left:0em;text-indent:2em"><span class='note-inline'>(入第七品經)</span></p>

<div class="lg regular" style="margin-left:0em;"><div class='lg-row'>大地眾生造業多，　是非人我動干戈。</div>
<div class='lg-row'>迴心向善歸真正，　禮拜投誠絕黨阿。</div>
<div class='lg-row'>果報三途須辯論，　存亡兩字莫差訛。</div>
<div class='lg-row'>若能言下開明了，　掀倒須彌直甚麼？</div>
</div><p style="margin-left:0em;text-indent:2em">《閻羅王眾讚歎品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">閻羅天子，統惡毒多毒之鬼；瞿曇老子，說今世後世之因。眾生業障無邊，纔出輪迴而又入。百歲榮枯有限，未遑樂極以悲來。一生如石火電光，萬事若朝霞曉露。頓然醒悟，火急修持。本願真經，朗然誦念。</p>
<p style="margin-left:0em;text-indent:2em"><span class='note-inline'>(入第八品經)</span></p>

<div class="lg regular" style="margin-left:0em;"><div class='lg-row'>閻羅天子大威雄，　判赦惟憑業鏡中。</div>
<div class='lg-row'>惡至遍身生猛火，　福來滿面扇慈風。</div>
<div class='lg-row'>雖云聖者威而猛，　其奈眾生去復逢。</div>
<div class='lg-row'>故統諸天來啟問，　云何地獄不能空？</div>
</div><p style="margin-left:0em;text-indent:2em"><span class='note-inline'>(加持生難遭想真言　（至）滅惡趣真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">大鐵圍山，閻羅天子，部領萬億神君。惡毒多毒，主命主疾，狼牙千眼飛身。啟告如來：地藏發慈悲，護念弘深。一稱名號，仰承佛力，咸來稽首能仁。<span class='note-inline'>(舉佛)</span></p>
<p style="margin-left:0em;text-indent:2em">《稱佛名號品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">過去如來名號，難見難聞；當來稱讚功勳，無邊無量。一歷耳根者，得生六欲；何況持誦者，定滅千災。繪塑莊嚴，金銀刻鑄。旦夕香花克備，更須禮拜慇勤。見生利益難量，過去津梁罔極。稱佛名號，果報如斯。諦聽端嚴，誦經如法。</p>
<p style="margin-left:0em;text-indent:2em"><span class='note-inline'>(入第九品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>能仁悲願數如麻，　百億分身現寶霞。</div>
<div class='lg-row'>拔苦口稱洪名號，　度生身掛紫袈裟。</div>
<div class='lg-row'>天垂寶網重重蓋，　地湧金蓮朵朵花。</div>
<div class='lg-row'>念彼一聲名號者，　自然獲福等恒沙。</div>
</div><p style="margin-left:0em;text-indent:2em"><span class='note-inline'>(加持發正覺真言　（至）六道離苦解脫真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">梵語伽陀，靈文貝葉，行行寶藏龍宮；端心持誦，一聲名號，自然功德無窮。百億分身示現，十方世界欽崇。慈悲主門開利益，真果法王雄。</p>
<p style="margin-left:0em;text-indent:2em">南無地藏王菩薩　<span class='note-inline'>(迴向)</span></p>
<p>地藏慈悲拔苦薦福利生道場提綱二時畢</p>
</div>
<div class='div-other'><a id='mulu22' />
<p class='h3'>第三時入壇　<span class='note-inline'>(鎖佛龕)</span></p><p style="margin-left:0em;text-indent:2em">仰告諸佛諸菩薩　<span class='note-inline'>(四聲)</span></p>
<p style="margin-left:0em;text-indent:2em">大眾志誠心，同誦歎佛偈：</p>

<div class="lg regular" style="margin-left:0em;"><div class='lg-row'>佛德無邊如大海，　無限妙寶集其中。</div>
<div class='lg-row'>智慧德水鎮常盈，　百千勝定咸充滿。</div>
</div><p style="margin-left:0em;text-indent:2em">禮請儀文當宣演　大聖地藏王菩薩</p>
<p style="margin-left:0em;text-indent:2em">比丘<span class='note-inline'>(某)</span>等，敬白清淨大眾：今此第三時中，欲伸禮請，自有儀文，法師布露。<span class='note-inline'>(儀至)</span>當生擁護</p>
<p style="margin-left:0em;text-indent:2em">歸依地藏王菩薩</p>
<p style="margin-left:0em;text-indent:2em">比丘<span class='note-inline'>(某)</span>，謹與修齋<span class='note-inline'>(某)</span>，恭炷信香，稽首和南，一心奉請，遍法界中。<span class='note-inline'>(標聖位，依前禮請)</span></p>
<p style="margin-left:0em;text-indent:2em">惟願慈悲常攝受<span class='note-inline'>(入儀內　宣疏　納疏　回壇)</span></p>
<p style="margin-left:0em;text-indent:2em">凡情上達大圓鏡　<span class='note-inline'>(四聲)</span></p>
<p style="margin-left:0em;text-indent:2em"><span class='note-inline'>(加持諸佛出定真言　（至）聖賢降真言)</span></p>
<p style="margin-left:0em;text-indent:2em">入警策大眾</p>
<p style="margin-left:0em;text-indent:2em"><span class='note-inline'>(加持獻花寶座真言　聖賢降真言　歌讚　迴向)</span></p>
</div>
<div class='div-other'><a id='mulu23' />
<p class='h3'>第三時陞座</p><p style="margin-left:0em;text-indent:2em">加持字母陀羅尼　<span class='note-inline'>(二聲)</span></p>
<p style="margin-left:0em;text-indent:2em">重登寶座，會集人天。三寶字母，加持念誦。</p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。</p>
<p style="margin-left:0em;text-indent:2em">自善財童子親參禮，曾為舉揚妙義。法界之中，罪垢多除。陀羅尼藏無邊際，濫觴爰從慈氏。信至道，人間天上，渴仰生歡喜。<span class='note-inline'>(舉佛)</span></p>
<p style="margin-left:0em;text-indent:2em">道場次序儀宣演</p>

<div class="lg regular" style="margin-left:0em;"><div class='lg-row'>稽首釋迦大慈父，　地藏海會眾聖賢。</div>
<div class='lg-row'>今當敷座了真經，　望聖慈悲密加護。</div>
</div><p style="margin-left:0em;text-indent:2em">比丘<span class='note-inline'>(某)</span>，稽首和南，敬白清淨大眾：今此地藏菩薩慈悲救苦薦福利生道場本願功德經法，第三時中，敷揚妙義，轉誦雄文。掌壇法師，一一布露。<span class='note-inline'>(儀至)</span>謹為敷揚</p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>幽冥菩薩妙難倫，　應現真容處處分。</div>
<div class='lg-row'>六道四生聞妙法，　三途十類沐慈恩。</div>
<div class='lg-row'>寶珠照徹天堂路，　金錫敲開地獄門。</div>
<div class='lg-row'>是日有情蒙接引，　蓮花台上禮慈尊。</div>
</div><p style="margin-left:0em;text-indent:2em">《較量佈施功德緣品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">業道眾生，有千生受福而一身受福；輪迴六道，或富者何如而貧者何如？地藏王啟大悲心，釋迦佛講宣奧旨。若是國王長者，應當一視同仁；如逢瘖啞貧窮，務在等與布施。如此百千萬劫，幸得七寶豐盈。心口堅持，功德無量。鐘聲振玉，經法宣演。</p>
<p style="margin-left:0em;text-indent:2em"><span class='note-inline'>(入第十品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>眾生福業有精粗，　富貴貧窮及寡孤。</div>
<div class='lg-row'>帝王大臣諸長者，　癃殘瘖啞眾傭夫。</div>
<div class='lg-row'>都緣夙積分輕重，　致使今生別有無。</div>
<div class='lg-row'>伏請現前伸較量，　分明果報不同途。</div>
</div><p style="margin-left:0em;text-indent:2em">《地神護法品》經宣演　大聖地藏王菩薩</p>
<p style="margin-left:0em;text-indent:2em">草木珍沙，大地總關於聖主；稻麻竹葦，坤維皆稟於堅牢。利濟無窮，神通莫測。所有山川土地，乃至水火風災，若稱地藏之洪名，必降神威而擁護。一音首唱，十種功圓。五體端莊，誦經如法。</p>
<p style="margin-left:0em;text-indent:2em"><span class='note-inline'>(入第十一品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>地神聖主號堅牢，　道德神通智種高。</div>
<div class='lg-row'>衛護坤維功赫赫，　歸依佛教意昭昭。</div>
<div class='lg-row'>稻麻竹葦兼金石，　火盜兵非與水漂。</div>
<div class='lg-row'>萬卉豐隆災害息，　時時常把戒香燒。</div>
</div><p style="margin-left:0em;text-indent:2em"><span class='note-inline'>(加持解冤結真言　（至）破地獄真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">富貴孤貧，盲愚瘖啞，皆因宿業精粗。能仁啟問，瞿曇聖主，分明一一詳敷。或為國王長者，或為下賤傭夫。冀諸仁者，依經較量，善惡不同途。<span class='note-inline'>(舉佛)</span></p>
<p style="margin-left:0em;text-indent:2em">《見聞利益品》經宣演　大聖地藏王菩薩</p>
<p style="margin-left:0em;text-indent:2em">佛說地藏功能，見聞利益普告，天龍讚歎，異口同音。觀音興問敬之心，我佛發慈悲之念。或當墮諸惡道，或有重病縈身，或家多凶異，而或少失雙親，或身入溝[叔/石]音督，而或風漂河海。般般毒事，種種災殃。或稱地藏洪名，或禮菩薩形像，自然諸災化散，萬事如心。一品真經，端嚴念誦。</p>
<p style="margin-left:0em;text-indent:2em"><span class='note-inline'>(入第十二品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>如來金口告觀音，　讚彼慈尊願力深。</div>
<div class='lg-row'>身值諸災遭枉橫，　或行險道涉山林。</div>
<div class='lg-row'>水災惡風並百病，　幼亡兄弟及雙親。</div>
<div class='lg-row'>災消所作皆如意，　須誦能仁本願經。</div>
</div><p style="margin-left:0em;text-indent:2em">《囑累人天品》經宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">世尊立教，無非利益眾生；地藏興慈，盡出仁人本願。顯是涅槃之理，方垂囑累之因。未來世中，常當擁護。化諸惡識，速悟正真。五體端嚴，誠心朗誦。</p>
<p style="margin-left:0em;text-indent:2em"><span class='note-inline'>(入十三品經)</span></p>
<p style="margin-left:0em;text-indent:2em">吟偈</p>

<div class="lg regular" style="margin-left:0em;"><div class='lg-row'>慈尊願力妙難量，　大地分身現寶光。</div>
<div class='lg-row'>四七果中親受囑，　三千界內總昭彰。</div>
<div class='lg-row'>天宮啟問虛空藏，　佛口惟稱地藏王。</div>
<div class='lg-row'>大闡威神恣本願，　提攜品彙駕慈航。</div>
</div><p style="margin-left:0em;text-indent:2em"><span class='note-inline'>(加持勝幡引路真言　（至）往生淨土真言)</span></p>
<p style="margin-left:0em;text-indent:2em">歌讚</p>
<p style="margin-left:0em;text-indent:2em">佛語叮嚀，重重讚歎慈尊。地藏威神，忉利天上，親蒙付囑，皆因愚昧眾生。仗我佛慈心法語，誓願度地獄皆空。明珠金錫，琰魔羅界閻羅王，稽首欽崇。</p>
<p style="margin-left:0em;text-indent:2em">南無地藏王菩薩</p>
<p style="margin-left:0em;text-indent:2em"><span class='note-inline'>(迴向　奏樂　三時畢)</span></p>
<p style="margin-left:0em;text-indent:2em"><span class='note-inline'>(次下座　儀內入壇懺悔)</span></p>
</div>
<div class='div-other'><a id='mulu24' /><p style="margin-left:0em;text-indent:2em">事法供養儀當宣演　<span class='note-inline'>(和)</span>大聖地藏王菩薩</p>
<p style="margin-left:0em;text-indent:2em">地藏海會表精虔，海篆蒼雲慧炬燃。性水蘋婆呈供養，五般奉獻法王前。事法供養，師為莊</p>
<p style="margin-left:0em;text-indent:2em">（下殘）</p>
</div></div></div>
</div><!-- end of div[@id='body'] -->
</body></html>