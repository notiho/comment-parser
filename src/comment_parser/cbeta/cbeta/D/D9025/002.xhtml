<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>淨土三部經音義集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu5' />
<p class='juan'>淨土三部經音義集卷第二</p><p class="byline">沙門　信瑞　纂</p>
<div class='div-other'><a id='mulu6' />
<p class='h1'>無量壽經卷下</p>上輩<p style="margin-left:1em"><span class='note-inline'>(經音義云。法華經云。此輩補<span class='corr'>妹</span>反。蒼頡篇輩比。廣雅等[(米/田)*去]輩亦類字躰從非[(米/田)*去]音補盤反。)</span></p>
齊戒<p style="margin-left:1em"><span class='note-inline'>(經音義云。雜阿毘曇心論云齊戒。古攵作誡同。古薤反。易云。以此齊戒。韓康伯曰。洒心曰齊。防患曰戒。字林齊戒潔也。齊亦齊也。廣雅曰。戒具也防也慎也戒也備也。字從丱持戈以戒不虞。字意也。又曰。四分律云。說戒。戒亦律之別義也。梵言三婆羅。此譯云禁戒者。亦禁義也。南山業䟽云。初名云戒云齊云閞者。眾名乃異。莫不攝淨歸心也。言八戒者即所防之境。戒則能治之業。言八齊者。齊謂齊也。齊一其心。或言清也。靜攝其慮。如世閑室亦号齊也。言閞齊者。即禁閇非逸靜定身心也。)</span></p>
塔像<p style="margin-left:1em"><span class='note-inline'>(經音義云。法華經云寶塔。他盍反。諸經論中或作藪斗波。或作塔婆。或云兜婆。或言偷婆。或言蘓偷波。或言脂帝浮都。亦言支提浮圖。皆訛略也。正言<span class='corr'>窣</span>覩波。此訳云廟。或言方墳。此義翻也。或云大聚。或云聚相。謂累石等。高以為相也。塔字諸字書所無。葛洪字苑云。塔佛堂也。<span class='corr'>他</span>合切。新華嚴経音義云。塔具云<span class='corr'>窣</span>堵波。謂置佛舎利處也。倭名曰。孫偭切韻云。齊、楚曰塔（吐盍反。內典有多宝佛塔。石塔沙塔泥塔等塔）。楊越曰龕（口含反）。一云。塔下室也。)</span></p>
懸繒<p style="margin-left:1em"><span class='note-inline'>(廣韻云。懸（音玄）說文繫也。相羕為<span class='corr'>州</span>懸字。懸（俗今通用）下疾陵反。布帛惣名也。經音義云。繒在陵反。爾雅通五色皆曰繒。三蒼雜帛曰繒也。倭名曰。漢書云。灌嬰販繒（倭名加止利）案言懸繒者。以繒造彩旙。懸<span class='corr'>于</span>佛殿也。)</span></p>
然燈<p style="margin-left:1em"><span class='note-inline'>(廣韻曰。說文曰。然燒也。俗作燃同。如延反。燈火也。都滕反。)</span></p>
往覲<p style="margin-left:1em"><span class='note-inline'>(玉篇曰。覲見也。奇斳反。周礼曰。以賔礼親邦國（親者使之相親附也）春見曰朝。<span class='corr'>夏見曰</span>宗。秋見曰覲。冬見曰遇。註曰。覲之言勤也。<span class='corr'>欲勤</span>王之事也。)</span></p>
各齊<p style="margin-left:1em"><span class='note-inline'>(廣韻云齊持也逸也付也俗作賷同相稽反新訳華嚴音義云。覲謁上。渠吝反。珠叢曰。覲就見尊老也。)</span></p>
咸然<p style="margin-left:1em"><span class='note-inline'>(廣韻曰咸皆也同也悉也。胡讒也。)</span></p>
奏天樂<p style="margin-left:1em"><span class='note-inline'>(廣韻曰。奏進也。則候反。小雅曰。奏進也為也。)</span></p>
歌嘆<p style="margin-left:1em"><span class='note-inline'>(廣韻曰。礼記<span class='corr'>云</span>。舜作五弦之琴以歌南凮。釈名曰。人聲曰<span class='corr'>歌</span>。歌者柯也。以聲吟詠。上下如草木之有柯葉。兖冀言歌。聲如柯。亦作謌同。古俄反。詩云。我歌且謠。傳曰。<span class='corr'>曲</span>合樂曰歌。<span class='corr'>從</span>歌謠。礼記云。夫歌者。直己而陳徳也。動己而天地應焉。四時和焉。星辰珵焉。万物育焉。詩序旦。情動於中而形於言。々之不足故嗟歎之。嗟歎之不足故詠歌之。詠歌之不足故。不知手舞之足之蹈之。)</span></p>
惠日<p style="margin-left:1em"><span class='note-inline'>(王簡栖頭陀寺碑文云。曜惠日於康衢。則重昏夜曉。善曰。劉<span class='corr'>虯</span>曰。菩薩<span class='corr'>明</span>淨。照均明<span class='corr'>雨</span>。故曰惠日。翰日。法華經曰。惠日大聖尊。久乃說是法、、、。)</span></p>
<span class='corr'>欣</span>笑<p style="margin-left:1em"><span class='note-inline'>(廣韻曰。欣喜也。許斤<span class='corr'>反</span>。　笑脩也喜也。亦作㗛。俗作㗛同。私妙反。)</span></p>
整服<p style="margin-left:1em"><span class='note-inline'>(廣韻曰。整正也齊也。之反郢反。服衣也。)</span></p>
梵聲<p style="margin-left:1em"><span class='note-inline'>(翻訳名義集云。波闍尼<span class='corr'>娑</span>婆啉。此云音聲。法界次第云。音者詮理之聲謂之音。佛所出聲。凢有詮辨言辞清雅。聞者無猒聽之無足。能為一切作與樂㧞苦因緣。莫若聞聲之益。即是以慈修口故有八音。一極好音。二柔輭音。三和適音。四尊惠音。五不女音。六不誤音。七深遠音。八不竭音。大論曰。菩薩音聲有恒沙等之數。佛音聲所到無有限數。經音義曰。華嚴論曰。八梵八種梵音者。案十住断結經云。一不男音。二不女音。三不強音。四不耎音。五不清音。六不濁音。七不雄音。八不雌音。)</span></p>
謙敬<p style="margin-left:1em"><span class='note-inline'>(東宮切韻曰。釈氏云。謙敬也虗也讓也。長孫訥言云。輕己敬人云謙。廣韻云。謙敬也讓也。若兼反。敬恭也[(雪-雨)/用]也。居慶反。)</span></p>
憍慢弊懈怠<p style="margin-left:1em"><span class='note-inline'>(廣韻曰。憍（舉喬）盜也。慢（謨晏反。俗作慢。玉篇慢輕侮也。不畏也）（怠也倨也易也。弊）困也惡也。懈（佑賣）倦也懶也。怠也怠（徒改）懈也。)</span></p>
所測<p style="margin-left:1em"><span class='note-inline'>(廣韻曰。測<span class='corr'>度</span>也。初力反。)</span></p>
一尋<p style="margin-left:1em"><span class='note-inline'>(廣韻曰。尋長也。又尋常。六尺云尋。倍尋曰常。徐<span class='corr'>林</span>反。新訳華嚴経音義曰。何承纂要云。八寸曰咫。三尺曰武。五尺曰黑。六尺曰步。七尺曰仞。八尺曰尋。十尺曰丈。丈六曰常。小雅曰。四尺曰仞。倍仞曰尋。倍尋曰常。)</span></p>
無礙<p style="margin-left:1em"><span class='note-inline'>(經音義云。法華經云。無礙。古文硋同。五代反。說文礙止也。又作閡。郭璞以為古文礙字。說文閡外閇也。經作㝵。考都勤反。按㝵得二二字同躰。說文㝵取也。尚書高宗夢㝵說是也。㝵非此義。)</span></p>
華蓋<p style="margin-left:1em"><span class='note-inline'>(經音義云。法華經云蓋。故爪反。古今註曰。黃帝[山/虫]尤戰於涿鹿之野。常有五色雲氣。金枝玉<span class='corr'>葉</span>止於帝上。有華井之像。故因而作華蓋焉。又案西<span class='corr'>域</span>記。暑熱人多持蓋。皆以華餝之。諸經中多言<span class='corr'>幢</span>旛華蓋是也。涿竹角反。蘤宋曰。育委反。<span class='corr'>于</span>彼反（玉曰。為[言*(共-八+包)]反）倭名服元具曰兼名華注曰。華蓋（倭名岐沰加散）黃帝征[山/虫]尤時。當帝頭上。有五色雲。因其刑所造也。)</span></p>
煜爚<p style="margin-left:1em"><span class='note-inline'>(經音義云。煜爚又作焴同。餘祝反。光明盛㒵也。下戈灼反。說文煜耀也。爚火光也。經文作煜爍。非字躰之也。)</span></p>
僉然<p style="margin-left:1em"><span class='note-inline'>(經音義云。仁王經云。僉然。七廉反。小爾雅僉同也。爾雅僉咸。胥皆也。方言自關而東五國之郊謂皆曰僉。東齊曰胥、、。)</span></p>
怱然<p style="margin-left:1em"><span class='note-inline'>(東宮切韻曰。陸法言曰。曰。<span class='corr'>忽</span>呼骨反。郭知玄云。怱事不意而至也。麻果云。倐忽俄頃也。沙門<span class='corr'>清</span>徹云。或作[這-言+勿]。案詩傳云。忽滅也左氏傳云。其亡也怱焉。杜預曰。<span class='corr'>忽</span>速㒵。)</span></p>
班宣<p style="margin-left:1em"><span class='note-inline'>(經音義云。涅槃經云班宣案古書或作頒同。補姦反。頒徧也。爾雅云。班賦也。郭璞云。謂布與也。)</span></p>
開避<p style="margin-left:1em"><span class='note-inline'>(玉<span class='corr'>篇</span>曰。開闢也。口該反。廣韻曰。開解也。避婢致反違也<span class='corr'>迴</span>也。東宮切韻曰。曹憲云。避<span class='corr'>迴</span>也。案<span class='corr'>迴</span>轉而去謂之避也。)</span></p>
[烈-列+(〡*(耜-耒+巳))]怡<p style="margin-left:1em"><span class='note-inline'>(經音義云。摩訶般若經[烈-列+(〡*(耜-耒+巳))]怡。虗之切。下與之反。說文熙怡和悅也。方言怡喜也。湘潭之間曰紛怡。或云熙怡。經文有作嬉同。虛之反。說文嬉樂也。蒼頡篇嬉戱也。嬉非今用。)</span></p>
適莫<p style="margin-left:1em"><span class='note-inline'>(經音義云。放光般若經云。適莫。都狄反。下謨各反。謂無人無相也。適猶敵也。言歒匹也。莫猶慕也。言慕欲也。按又適莫無親疎之謂也。論語子曰。君子之於天下。無適無莫也。義與比。註云。無適無莫。無所貪慕。唯義在所也。東宮切韻曰。孫伷云。適莫厚薄之辞也。)</span></p>
無竸<p style="margin-left:1em"><span class='note-inline'>(廣韻曰。竸爭也強也逐也遽也。俗作競同。渠敬反。)</span></p>
無訟<p style="margin-left:1em"><span class='note-inline'>(廣韻曰。爭罪曰獄。爭財曰訟。似用反。)</span></p>
離蓋<p style="margin-left:1em"><span class='note-inline'>(新訳華嚴音義云。蓋謂五蓋。貪蓋。恚蓋。惛沉睡眠蓋。掉舉惡作蓋。疑蓋也。)</span></p>
厭怠<p style="margin-left:1em"><span class='note-inline'>(廣韻曰。論語云。食不厭精。於艶反。下徒亥反。懈也。)</span></p>
観察<p style="margin-left:1em"><span class='note-inline'>(俱舎光記云。伊利尼此云観察也。廣韻曰。說文云。観諦観也。古玩反。察監也諦也。審也。初八反。)</span></p>
如如<p style="margin-left:1em"><span class='note-inline'>(經音義云。攝大乘論云。如歷法非一。故曰如如。)</span></p>
疑懼<p style="margin-left:1em"><span class='note-inline'>(廣韻曰。疑不定也惑也恐也嫌也。語其反。懼怖也。其遇反。王[弼-百+弓]註周易曰內懷疑懼是也。)</span></p>
覆載<p style="margin-left:1em"><span class='note-inline'>(廣韻曰。覆蓋也。敷救反。載乘也。作代反。孔安國註孝經曰。夫䨱而無外者天也。其德無不存焉。載而無棄者地也。其物莫不植焉。是以聖人法之。以䨱載万民。得其軄而莫不樂用。莊子曰。夫子曰夫道䨱載万物者也。洋<span class='corr'>洋乎</span>大哉。君子不可以不<span class='corr'>刳</span>心焉。註曰。有心累其自然。故當刳而去。)</span></p>
决断<p style="margin-left:1em"><span class='note-inline'>(廣韻曰。决流行也断也破也。俗作决同。古宂反玉篇。决判也断决断也。俗作断同。丁貫反玉篇断截也丁乱反。决也禮記月令曰断决獄訟必端平是也、、。)</span></p>
該羅<p style="margin-left:1em"><span class='note-inline'>(經音義曰。上古來反。該備也。方言云。該成之也。)</span></p>
外道<p style="margin-left:1em"><span class='note-inline'>(梵語勘文云。底（丁逸）躰（地以）迦此云外道（普賢贊大佛頂同之）翻訳名義集外道篇曰。俱舍玄義曰。學乖諦理。隨自妄情不返內。　称為外道。均聖論云。蔽理之徒。封著外教。辨正論云。九十五種騰翥（之庶）於西戎。三十六部淆乱於東國。垂裕云。凖九十六種外道經。於中一道是正即佛也。九十五皆邪。華嚴大論九十六皆邪者。以大　小故。百論云。順聲聞道者皆悉是邪文大莊嚴法門經曰。文殊師利問金色女。誰是外道。女言。於他邪說隨順忍受。是名外道。西域記云。外道服飾。紛雜異製。或衣孔雀羽毛。或飾髑髏瓔珞。或無服露形。或草[打-丁+刃]㭺躰。或㧞髮断髭。或或蓬鬢推髻。裳衣無定。赤白不恒。)</span></p>
尼<span class='corr'>拘</span>類樹<p style="margin-left:1em"><span class='note-inline'>(經音義曰。勝天王般若經曰。尼<span class='corr'>拘</span>尼陁樹亦云尼狗盧陁。此訳云無節。亦云従廣樹也。罪福應報經云。尼<span class='corr'>拘</span>陁樹。高二十<span class='corr'>里</span>。枝布方圓。䨱六十里。其樹上子數万<span class='corr'>斛</span>。)</span></p>
金翅鳥<p style="margin-left:1em"><span class='note-inline'>(梵語勘文云。伽樓茶云金翅鳥。俱舎光記曰。揭路茶此云頂癭。或名蘇鉢剌尼。此云金翅。翅殊妙也。法華文句云。迦樓羅此云金翅。翅翮金居四天下大樹上。兩翅相去三百三十六万<span class='corr'>里</span>。有人言。莊子呼為鵬。鵬行眾鳥翼之亦称氣鳳凰。私謂鳳不踐生草。噉竹實栖乳桐。金翅噉龍。如何是類。記云。四迦中云<span class='corr'>己</span>住處有宮䓁者。長阿含十八云。大海北面有大樹。名究羅腅摩羅。圍七由旬。枝葉五十由旬。樹東果有<span class='corr'>卵</span>生龍宮。又有<span class='corr'>卵</span>生金翅鳥宮。南胎。西濕。北化。各有其龍鳥之<span class='corr'>卵</span>宮。並有七<span class='corr'>重</span>行樹。眾鳥和鳴。取龍之時。翅<span class='corr'>搏</span>海水。<span class='corr'>卵</span>生<span class='corr'>搏</span>開二百由旬。胎四百。濕八百。化一千六百。胎<span class='corr'>卵</span>濕化。如是次弟<span class='corr'>噉</span>一二三四龍。如是惡道住處。欲比西方安樂世界。)</span></p>
牛王<p style="margin-left:1em"><span class='note-inline'>(翻訳名義集云。瞿摩帝此云牛。易曰。服牛乘馬。引重致遠。註云。稼穡之資。倭名曰。四聲字苑云。牛（語丘反。倭名字也）土畜也。爾雅註云。犢（音讀倭名古字之）牛子也。辨色立成云。特牛（俗語曰古度比）頭大牛也。)</span></p>
象王<p style="margin-left:1em"><span class='note-inline'>(翻訳名義集云。伽耶。或那伽。或那先。此云象。異物誌象之為獸。形躰特詭（過委）身倍數牛。目不踰豕。鼻為口役。望頭若尾。馴良<span class='corr'>承</span>教。聽言則跪（渠委）素牙玉潔。載籍所美。服重致遠文郭璞山海經註曰。象獸之最大者也。長鼻大者牙長一丈（今按。異物志云。愛情据地藏之。人象牙歲晚猶作假牙潛易之）<span class='corr'>博</span>物志曰。象名有雌雄。其一雌死。百有餘日。其雄泥土塗身。獨不飲酒食肉。或問其所以。輙流涕若有哀狀雖說文曰。象長鼻牙。南越大獸。三季一乳。耳牙四足之形。倭名曰。四聲字苑<span class='corr'>云</span>。象（祥兩反。声之重。倭名岐佐）獸名。似水牛。大耳長鼻。眼細牙長者也。爾雅曰。南方美者有梁山之犀象焉。王韶之始興記云。伊水有洲。々廣十里。有群象野牛。吴錄地理經曰。九真群多象。日南亦鐃之。)</span></p>
師子王<p style="margin-left:1em"><span class='note-inline'>(梵語勘文云。思孕（二合引）賀（引）此云師子（出<span class='corr'>千</span>光眼經大佛頂經）翻訳名義集云。僧伽彼。或[口*似]多。此云師子。大論云。如師子王。清淨種中生。深山大谷中住。方<span class='corr'>頰</span>大骨。身肉肥滿。頭大眼長。光沢明淨。眉高而廣。牙利白淨。口鼻方大厚實堅。齒蜜齊利。吐赤白舌。雙耳高上。髦<span class='corr'>髮</span>光<span class='corr'>潤</span>。上身廣大。膚肉堅著。脩脊細腰。其腹不現。長尾利爪。其足安立。以身大<span class='corr'>力</span>。従住處出。優脊嚬申。以口扣地。現大威勢。食不過時。顯晨朝相。表師子王力。又云。鄔波僧訶。或優<span class='corr'>婆</span>僧伽。梁云小師子王。又云狻猊。爾雅曰。狻猊（如虎在奸戔）猫食虎豹。註云。即師子也。出西域。倭名曰。兼名苑曰。師子一名狻猊（畯蜺二音）穆天子傳曰。狻猊日行五百里。以虎豹為粮。)</span></p>
嫉心<p style="margin-left:1em"><span class='note-inline'>(東宮切韻曰。孫<span class='corr'>伷</span>云。玉篇害賢曰嫉（秦悉）害色曰妬（知故）今按。楚辞故興心嫉妬是也。)</span></p>
厭足<p style="margin-left:1em"><span class='note-inline'>(廣雅曰。猒字亦作饜同。一<span class='corr'>鹽</span>反。飽也足滿也止也。以口止。即玉反。)</span></p>
疲倦<p style="margin-left:1em"><span class='note-inline'>(廣韻曰。疲勞也。又乏也。符羈反。倦疲猒也懈也。說文作[仁-二+(券-刀+力)]。勞也。或作[(勝-月)*力]同。渠卷反。)</span></p>
憎愛<p style="margin-left:1em"><span class='note-inline'>(廣韻曰。憎疾也。作勝反。愛憐也。古文作[既/心]。說文作[一/尢/心/ㄆ]同。鳥代反。)</span></p>
欣慼<p style="margin-left:1em"><span class='note-inline'>(廣韻曰。欣喜也。許斤反。慼憂也懼也（倉歷反）。)</span></p>
欲<span class='corr'>刺</span><p style="margin-left:1em"><span class='note-inline'>(廣韻曰。針<span class='corr'>刺</span>。爾雅<span class='corr'>刺</span>殺也。七賜反。又七亦反。俗作<span class='corr'>刺</span>。東宮切韻曰。曹憲云。<span class='corr'>刺</span>殺也。按人有罪而議殺曰<span class='corr'>刺</span>。又非也。公羊傳云。殺也。<span class='corr'>刺</span>乞力名。小<span class='corr'>於</span>大刀者。祝尚丘云。芒銳殺也（本）按<span class='corr'>刺</span>者草木芒利害物者也。今言欲<span class='corr'>刺</span>者。五欲惱眾生。譬如吞針久身心共不安。㧞者菩薩教化出苦界故也。)</span></p>
努力<p style="margin-left:1em"><span class='note-inline'>(廣韻曰。努力也。奴古反。東宮切韻云。郭知玄云。努竭力也。長孫訥云。俗呼為努力字。武玄之云。努力勤勉也。)</span></p>
橫截<p style="margin-left:1em"><span class='note-inline'>(玉篇曰。截齊也治也断也。亦作截同節反。東宮切韻曰。截以鋸断木也。)</span></p>
薄俗<p style="margin-left:1em"><span class='note-inline'>(義寂云。薄俗者。謂習俗澆薄也。吉藏云。意愚智尠云薄俗。)</span></p>
不急<p style="margin-left:1em"><span class='note-inline'>(東宮切韻曰。釈氏云。急疾速也。促盡也。今按礼記國無六季之畜曰急（本）案無畜曰急。不無一義。定知。不急言。無資貯貨畜之謂也。)</span></p>
給濟<p style="margin-left:1em"><span class='note-inline'>(東宮切韻曰。曹憲云。給相足也。按以物饒足為給。濟度也（本）案言給濟者。愚人奔當贏利相足。自度㓜世。)</span></p>
屏營<p style="margin-left:1em"><span class='note-inline'>(經音義云。中本起經云。屏營旱勞反。謂惶遽㒵。廣雅。屏勞怔忪懼㒵也。東宮切韻曰。釈氏云。屏營忪懼不安。麻果云。國屏營彷徨龍山林。孫伷云。廣雅。屏營征伀懼也惶遽。武玄之云。屏營不自專㒵。又屏凮障風具也。)</span></p>
六畜<p style="margin-left:1em"><span class='note-inline'>(玉篇曰。六嘼者。牛馬羊犬雞豕也。養之曰嘼。用之曰<span class='corr'>牲</span>。今作畜同。敕又反。又許又許六二反。翻訳名義集云。底栗車此云畜生。畜褚六反。即六畜也。禮記注云。牛馬羊犬豕雞。又許六反。)</span></p>
奴婢<p style="margin-left:1em"><span class='note-inline'>(梵語勘文云。娜娑娜枲。此云奴婢（相對集）翻訳名義集云。䭾索迦此云奴。說文云。男入罪曰奴。女入罪曰婢。風俗通云。古制無奴婢。即犯事贓（則即）者。被贓罪沒入官為奴婢。獲者逃亡獲得為奴婢。周礼秋官曰。司厲掌盜賊之任[烈-列+(咒-几+土)]貨賄。辨其物皆在數量。賈書而　<span class='corr'>揚</span>之入于司兵。其奴男子入于皐[(止/矢)*令]女子入于舂高木。鄭司農云。謂坐為賊盜而為奴。輸于罪[(止/天)*(企-止+米)]舂人槀人之官。由之観之。今之奴婢古之罪人也。倭名曰。唐韻曰。奴（倭名布祢）人之下也。乃都反。說文云。婢（倭名夜都古）女之卑称也。步弭反也。)</span></p>
錢<span class='corr'>財</span><p style="margin-left:1em"><span class='note-inline'>(梵語勘文云。俱舎光記云。鉢拏此云錢。玄應曰。鉢拏此銅錢。　經音義云。錢自連反。貨<span class='corr'>財</span>也。唐虞　夏殷皆有錢。鄭玄注周礼曰。錢泉也。其藏曰泉。其行曰布。取名於水泉其流行無所不遍也。倭名曰廣韻云。鎈（初牙反。与差同）錢異名也。漢書志曰。鏹（居<span class='corr'>兩</span>反。訓世尓豆良）錢貫也。音義云。鎔（音容。世尓。倭名太毛乃波能）錢橫也。)</span></p>
什物<p style="margin-left:1em"><span class='note-inline'>(經音義云。涅槃經云。什物時立反。三蒼什十也。什聚也雜也。亦會數之名。又謂資生之物也。今人言家產器猶云什物。物即器也。江南名什物。北土名五行。史記舜作什器於壽丘。漢書貧民賜田宅什器是也。　東宮切韻曰。什物謂供家雜物也。)</span></p>
累息<p style="margin-left:1em"><span class='note-inline'>(廣韻云。累增也。力委反。息歎也。思力反。)</span></p>
盜賊<p style="margin-left:1em"><span class='note-inline'>(梵語勘文云。照哩也制羅此云盜賊。廣韻曰。盜賊也。徒到反。賊盜也。昨則反（本）案重訓也。)</span></p>
怨家<p style="margin-left:1em"><span class='note-inline'>(梵語勘文曰。捨咄嚕此云怨寂。　廣韻曰。怨讎也。於袁反。恨也。說文恚也。於[頁*頁]反。)</span></p>
債主<p style="margin-left:1em"><span class='note-inline'>(廣韻曰。債側賣反。徵<span class='corr'>財</span>也。側革反。負<span class='corr'>財</span>也。主掌也領也典也守也君也。之廣反（本）債主借負<span class='corr'>財</span>貨。而不辨償時。致譴之者也。)</span></p>
焚漂<p style="margin-left:1em"><span class='note-inline'>(廣韻曰。<span class='corr'>焚</span>燒也。符分反。漂流也。撫招反。)</span></p>
刧奪<p style="margin-left:1em"><span class='note-inline'>(廣韻曰。刧強取也。說文曰欲去。以力䝱止曰刧。居怯反。左傳曰。一與一奪。亦作奪同。徒活反。尚書盤<span class='corr'>庚</span>曰。顛越不㳟。暫遇姦宄。註顛韻。越墜也。不㳟不奉上命。暫遇人劫奪之。為姦於外。為宄於內。是也。)</span></p>
憂毒<p style="margin-left:1em"><span class='note-inline'>(廣韻曰。憂愁也。於求反。毒痛也害也苦也憎也。徒沃反。)</span></p>
結憤<p style="margin-left:1em"><span class='note-inline'>(經音義云。華嚴經云。憤毒扶粉反。說文憤懣也。方言憤盈也。謂憤怒氣盈滿也。亦憤感也。懣亡本反。煩也。)</span></p>
縱捨<p style="margin-left:1em"><span class='note-inline'>(案廣韻曰。縱捨猶放去耳矣。)</span></p>
摧碎<p style="margin-left:1em"><span class='note-inline'>(廣韻曰。摧折也。昨廻反。碎細破也。蘇內反。)</span></p>
困乏<p style="margin-left:1em"><span class='note-inline'>(廣韻曰。困極也病甚也。苦悶反。乏匱也乏也竭也。房法反。周禮曰。[糸*即]里之委積。以恤民之艱<span class='corr'>阨</span>。註曰。少曰委。多積云。艱<span class='corr'>阨</span>猶困乏也。)</span></p>
糜㪚<p style="margin-left:1em"><span class='note-inline'>(經音義云。糜靡為反。案糜㪚也。亦碎也、、、。)</span></p>
求索<p style="margin-left:1em"><span class='note-inline'>(廣韻曰。求索。字亦作求同。巨鳩反。索求也。字亦作[宋-木+索]同。山戟反。又蘓各反（本）二字一訓。平他差別也。)</span></p>
夭命<p style="margin-left:1em"><span class='note-inline'>(經音義曰。涅般經曰。夭壽。於矯反。說文夭屈也。廣雅夭折也。字従夭象形不申也。久不盡天<span class='corr'>[禾/干]</span>。謂之大。取其義也。)</span></p>
父子<p style="margin-left:1em"><span class='note-inline'>(子字文云。父比哆補怛羅。此云父子。白虎通曰。父子者何謂也。父者矩也。以法度教子。子者孳。夕無<span class='corr'>已</span>故。孝經云。父有爭子則身不陷於不義。)</span></p>
兄<span class='corr'>弟</span><p style="margin-left:1em"><span class='note-inline'>(梵語勘文云。臡瑟[女*它]勃羅多（兄相對集）迦你也婆勃羅多此云第（千字文）迦怛麼婆羅　多第（礼言）白虎通曰。男称兄弟。女称姊妹何。男女異姓。故別其称也。何以言之。礼親為記曰。男子先生称兄。後生称弟。女子先生為姉。後生為妹。謂之兄弟何。兄者況者況也。況父法也。弟者<span class='corr'>悌</span>也。<span class='corr'>心</span>順行篤也。倭名曰。爾雅云。男先生曰兄（許榮反。又一云<span class='corr'>昆</span>。倭名古能加美。日本記云以呂称）。男子後生曰弟（持計反。倭名於止字之度）。)</span></p>
夫婦<p style="margin-left:1em"><span class='note-inline'>(梵語勘文云。建䭾[口*縳]囉婆哩野。此云夫婦。翻訳名義集云。婆帝此云夫主。大論云。一切女身無所繫属。則受惡名。女人之躰。㓜則従父母。少則従夫。老則従子。婆棃耶此云婦。說文婦與己齊者。婦服也。従女持帚洒掃也。或称　婦者尊於朝。妻榮於室。白虎道曰。夫婦者何謂也。夫者扶也。以道扶接也。婦者服也。以礼屈服。昏礼曰。夫親脫婦之纓傳曰。夫判合也。倭名曰。白虎道云。夫（乎布度。一云乎度古）猶扶也。以道扶接也。尒雅云。子妻為婦（與米又夫婦之）。)</span></p>
家室<p style="margin-left:1em"><span class='note-inline'>(經音義云。攝大乘論云。室家書逸反。又礼記云。三十曰壯在又鄭玄有室有妻也。妻称室。按室戶內房中也。論語由也昇堂。未入於室是也。家居也。毛詩曰。之于歸。冝其室家。又下云。之子于歸。冝其家室。傳云。家室猶室家也（本）按室家家室。言[(乏-之+虫)*隹]上下。其義是同矣。)</span></p>
違戾<p style="margin-left:1em"><span class='note-inline'>(廣韻曰。違背也。兩非反。戾乖也罪也。很戾也。郎計反。尚書曰。乃罔畏々咈其耇長舊有位人。孔安國云。言起洗洒。上不畏天災。下不畏賢人。違戾老之長致仕之賢。不用其教。法紂故也。)</span></p>
恚怒<p style="margin-left:1em"><span class='note-inline'>(廣韻曰。恚怒恨也。於避反。怒恚也。奴古反（本）重訓也。)</span></p>
患害<p style="margin-left:1em"><span class='note-inline'>(廣韻云。患病也禍也憂也苦也。戶慣反。害傷也殘也利害也。俗作害同。何頼反。)</span></p>
殃福<p style="margin-left:1em"><span class='note-inline'>(廣韻云。[孑*央]字亦作䄃同。於良反。禍也咎也罸也敗也。福德也祐也敗也。方六反。周易曰。積善之家必有餘慶。積不善之家必有餘殃是也。)</span></p>
宿豫嚴待<p style="margin-left:1em"><span class='note-inline'>(廣韻曰。宿索也。息逐反。豫備先也[田/十]也。羊伽反。論語曰。宿諾。注曰。宿猶豫也。)</span></p>
追行<p style="margin-left:1em"><span class='note-inline'>(案廣韻行字平他異謂平聲伍也列也。胡郎反。去聲景迹也。又事也言也。下[十/田/又]反。今依去声成經旨。東宮切韻曰。孫愐云。行善德之迹。孫伷云。周礼德行外內之称也。在心為德。施文為行。安國注孝經曰。行善則休徵報之。行惡則咎徵隨之。皆行之致。)</span></p>
窈窈<p style="margin-left:1em"><span class='note-inline'>(廣韻曰。窈窱深遠㒵也。窈鳥皎反。窱士了反。文選西都賦曰。杳窱而不見陽。注曰。廣雅曰。窈窱深也。窈與杳同。烏々反也。)</span></p>
冥冥<p style="margin-left:1em"><span class='note-inline'>(廣韻曰。冥暗也幽也。玉篇曰。冥窈也草深也。尒雅曰。冥㓜也。郭璞曰。㓜雅者冥昧也。莫[逅-口+牛]莫定二反。)</span></p>
別離<p style="margin-left:1em"><span class='note-inline'>(廣韻曰。近曰離。遠曰別。上皮列反。下吕支反。)</span></p>
各曼<p style="margin-left:1em"><span class='note-inline'>(經音義云。各曼。下莫官反。及也當也。)</span></p>
彊健<p style="margin-left:1em"><span class='note-inline'>(玉篇曰。彊堅也。說文云。彊弓有力也。亦作強同。渠章反。健自強不息也。渠健反。)</span></p>
父餘教令<p style="margin-left:1em"><span class='note-inline'>(東宮切韻曰。毛詩曰。永吾配命。箋云。命猶教令也。新華嚴經音義云。如來命。命教令也。周禮曰。万民之犯命者。注曰。犯命犯君教令也。（本）案教令者。君父之命也。)</span></p>
先人祖父<p style="margin-left:1em"><span class='note-inline'>(翻譯名義集云。闍黎哆此云祖父。文<span class='corr'>句</span>云。眾生最初生彼道名祖父。後生者亦名祖父。妙樂云。亦是後生者祖父也。東宮切韻曰。祖始也。親之始也。自父己上皆曰祖。王者始受命功德之祖。其<span class='corr'>廟</span>百世不遷。倭名曰。爾雅云。父之考為王父（九族<span class='corr'>圖</span>云。祖父倭名於保知）。孫炎曰。人之尊　祖若天王。故曰王父王母也。)</span></p>
素不為善<p style="margin-left:1em"><span class='note-inline'>(廣韻曰。列子曰。太素者質之始也。又故反。)</span></p>
吉凶<p style="margin-left:1em"><span class='note-inline'>(千字文云。矒誐里也阿矒誐里也此云吉凶。廣韻曰。利也居質反。凶禍也。許容反。周易曰。天垂象見吉凶。聖人則之。又曰。吉凶者失得之象也。韓曰。有失得故吉凶生。左傳曰。吉凶由人。杜預曰。積善餘慶。積惡餘殃。故曰　吉凶由人。尚書禹曰。惠迪吉。従逆凶。惟影響。注曰。迪道順道吉。従逆凶之報。若影之隨形。響之應声。言不虛也。)</span></p>
禍福<p style="margin-left:1em"><span class='note-inline'>(莊子曰。禍福生於得失。人災由於愛惡是也。)</span></p>
無一怪<p style="margin-left:1em"><span class='note-inline'>(廣韻曰。說文云。衣服謌謠艸木之怪。謂之祅。禽獸蟲蝗之怪。謂之蠥。經音義云。法華經云。怪之。古懷反。怪異也。驚怪也。凡奇異非常。皆曰怪也。)</span></p>
嗣立<p style="margin-left:1em"><span class='note-inline'>(廣韻曰。嗣継也。字古文作孠同。祥吏反。立住也。力入反也。)</span></p>
哭泣<p style="margin-left:1em"><span class='note-inline'>(東宮切韻云。郭知<span class='corr'>玄</span>曰。哭（宮空谷）哀亡者之声。麻果云。有聲曰哭。孫愐云。哀號。孫佃云。說文哀声。哭者人必聚。故従叩。廣韻曰。哭哀声也。無声出涕曰泣。去急反也。)</span></p>
無常<p style="margin-left:1em"><span class='note-inline'>(翻訳名義集云。薩迦耶此云無常。荀卿曰。趨舎無定。謂之無常。唐因明正理論云。本無今有。暫有還無。故名無常。淨住法云。生不可保。唯欲營生。死必定至。不知顧死。况此危命。凶變無常。俄頃之間。不覺奄死矣。)</span></p>
生死<p style="margin-left:1em"><span class='note-inline'>(翻訳名義集云。闍提闍（音社）此云生死。又云仡（語乞）那。或繕摩翻生。瑜伽云。五薀初起。名之為生。末剌諵。女咸反。此云死。勝鬘云。生者新諸<span class='corr'>根</span>生。死者故諸<span class='corr'>根</span>滅。莊子曰。人之生氣之聚也。聚則為生。散則為死。又曰。人生天地之間。若白駒之過隙。<span class='corr'>忽</span>然而已（乃不足惜之）主然勃然。莫不出焉。油然漻然。莫不入焉（出入者變化之謂耳。言天下<span class='corr'>未</span>有不變化者也）已化而生。又化而死（俱是化耳）孫卿子曰。生人始也。死人之終也。是也。)</span></p>
流轉<p style="margin-left:1em"><span class='note-inline'>(經音義云。瑜伽師地論云。流轉。梵言僧<span class='corr'>娑</span>洛。此云流轉。謂於六趣循環往來不絕也。)</span></p>
<span class='corr'>牴</span>突<p style="margin-left:1em"><span class='note-inline'>(廣韻曰。<span class='corr'>牴</span>角觸也。亦作觝同。都礼反。突陁骨反。觸也。說文曰。犬以宂中暫出也。東宮切韻云。郭知玄曰。<span class='corr'>牴</span>獸以角觸物。韓知十云。<span class='corr'>牴</span>觸。漢書作角<span class='corr'>牴</span>。戲兩相當角。勝故名角牴。牴者當也。孫愐云。突衝也欺也。經音義云。觝突。上音底。下従骨反。<span class='corr'>牴</span>突觸也矣。)</span></p>
遠慮<p style="margin-left:1em"><span class='note-inline'>(論語曰。人而無遠慮必有近憂是也。廣韻曰。遠遙也。雲阮反。慮思也。良倨反。)</span></p>
貪狼財色<p style="margin-left:1em"><span class='note-inline'>(廣韻曰。貪棎也。棎入他分也。塔含反。狼[木*戈]也。似犬銳。頭白額高前而廣後。魯當反。史記曰。猛如虎。狼如羊。貪如狼。河上公老子章句曰。下士貪狼多欲也是也。)</span></p>
迭相顧戀<p style="margin-left:1em"><span class='note-inline'>(廣韻曰。迭遞也更也。徒結反。顧<span class='corr'>迴</span>視也眷也。俗作<span class='corr'>頋</span>同。古暮反。戀慕也。力卷反。)</span></p>
不離情欲<p style="margin-left:1em"><span class='note-inline'>(白虎通曰。情性者何謂也。性者陽之施。情者隂之<span class='corr'>化</span>也。人稟隂陽氣而生。故懷五性六情。情者諍也。性者生也。此人所稟六氣以生者也。故鉤命决曰。<span class='corr'>情</span>生於隂。欲以誌念也。性生於陽。以陽氣者仁。隂氣者貪。故情有利欲。性有仁也。五常者何謂也。仁義礼智信也。六情者何謂也。喜怒哀樂愛惡也。)</span></p>
昏矇<p style="margin-left:1em"><span class='note-inline'>(廣韻曰。昏日冥也。亦作昬呼昆反。蒙字亦作矇同。莫公反。易曰。蒙者矇。謂矇覆不明也。)</span></p>
閇塞<p style="margin-left:1em"><span class='note-inline'>(廣韻曰。掩閇也。說文云。閇闔門也。<span class='corr'>博</span>計反。塞滿也空也。蘇則反。)</span></p>
便旋<p style="margin-left:1em"><span class='note-inline'>(左傳曰。少集馬還。杜預曰。還便<span class='corr'>旋</span>不能進也。)</span></p>
奈何<p style="margin-left:1em"><span class='note-inline'>(廣韻曰。[(嘹-口)-日+二]如也那也。奴帯奴箇二反（本）案奈何猶如何也。)</span></p>
緫猥<p style="margin-left:1em"><span class='note-inline'>(說文緫聚束也合也皆也眾也。又作惣同。作孔反。猥大聲。又鄙也。<span class='corr'>烏</span>賄反。東宮切韻云。曹憲云。根吠声也。麻果云。廣雅云。鄙也眾也頑也。淮南子曰。聖人従事殊躰。而合乎椳。許叔重曰。猥緫凡也。義寂述義云。緫椳者。非其事而事之謂之緫猥（矣）。)</span></p>
憒丙<p style="margin-left:1em"><span class='note-inline'>(經音義云。摩訶般若波羅密經云。憒丙公對反。下女孝反。說文憒乱也。韻集丙椳眾也。字従人。經文<span class='corr'>从</span>門。作閙俗字也。)</span></p>
悟之者寡<p style="margin-left:1em"><span class='note-inline'>(廣韻云。寡少也。古瓦反。又鰥寡。鄭氏云。六十無妻曰鰥。五十無夫曰寡矣。)</span></p>
忩忩<p style="margin-left:1em"><span class='note-inline'>(東宮切韻曰。郭知玄云。忩（倉紅）急遽㒵。孫愐云。迫也速也。孫伷云。說文多遽怱怱也。字林作怱。多[敕/力]也。)</span></p>
憀頼<p style="margin-left:1em"><span class='note-inline'>(廣韻曰。憀頼也。落蕭反。頼恃也。落蓋反（本）平他重訓。猶如真實矣。)</span></p>
忩務<p style="margin-left:1em"><span class='note-inline'>(廣韻曰。忩速也。務事也。又強也遽也趣也。亡遇反。)</span></p>
窈冥<p style="margin-left:1em"><span class='note-inline'>(廣韻云。窈深也。烏[白*失]反。冥暗也。莫經反。)</span></p>
違逆天地<p style="margin-left:1em"><span class='note-inline'>(翻訳名義集云。提和越。漢言天地。易曰。天地設位而易行乎其中矣。繫辞云。易與天地準。故能弥[給-口+內]天地之道。仰以観於天文。俯以察其地理。白虎道曰。天之為言鎮也。居高理下。為人鎮也。地者易也。言生萬物。懷任交易變化也。周易曰。天道下濟而光明。地道卑而上行。天道虧夃益謙。地道變夃而流謙。莊子曰。夫天地至神也。而有尊卑先後之序。又曰。天地者万物之父母也。河上公老子章句曰。天地至神。合為飄風暴雨。礼記孔子曰。內以治宗廟之礼足以配天地之神明（本）言天地神祗鎮以伺察世人善惡。恢恢雖踈無有所失。言違逆者。不畏神靈照了明瞰。恣作非法凶厲事耳之。)</span></p>
展轉<p style="margin-left:1em"><span class='note-inline'>(毛詩曰。展轉反側。箋云。臥而不周曰輾（本作展吕洗従車展）又極反側。傳曰。輾轉也。　文選註曰。展（五臣作輾）輾。轉志不安也。)</span></p>
虧負<p style="margin-left:1em"><span class='note-inline'>(廣韻曰。虧缺也。去為反。受<span class='corr'>貸</span>不償曰負。背㤙忘德曰負。房九反。)</span></p>
蠕動<p style="margin-left:1em"><span class='note-inline'>(經音義云。大智度論云。蠕動如兖如二反。說文蠕示動也。淮南子蜫虫蠕動是也。)</span></p>
教<span class='corr'>誡</span><p style="margin-left:1em"><span class='note-inline'>(廣韻曰。教訓也語也。元命包云。天垂文象。人行其事。謂之教。教之言傚也。古孝反。誡古祥反。言警也。)</span></p>
福祿<p style="margin-left:1em"><span class='note-inline'>(東宮切韻曰。郭知玄云。福祐也。神所降也。釈氏云。祐善也。幽靈所祐也。韓知十云。鬼神所祐也。孫愐云。福祿也。爵命也。郭知玄云。祿秩俸。釈氏云。祿官料糓也。案祿得俸賜。供已得福也。沙門清徹云。祿位也。毛詩曰。君子至止。福祿如茨。箋曰。君子至止者。謂來受爵命者。爵命曰福。賞賜曰祿。茨屋蓋也。如屋蓋喻多也。)</span></p>
教授典攬<p style="margin-left:1em"><span class='note-inline'>(憬興述文贊云。教授典攬者。教令脩道。典者常也。申常道故攬者撿之在<span class='corr'>手</span>。又取也。常道攬理故云典攬。此中意云。道法開導故云教授。以此經典要攬眾義。令其習故云典攬即智化也。)</span></p>
綱維<p style="margin-left:1em"><span class='note-inline'>(玉篇曰。綱大繩也。古郎反。維[糸*左]也繫（翼佳切）。)</span></p>
端身正行<p style="margin-left:1em"><span class='note-inline'>(廣韻曰。端正也直也。多官反。論語曰。子曰。荀正其身矣。於従政乎何有。不能正其身。如正人何。孔氏註尚書曰當正身以師是也。)</span></p>
忠信<p style="margin-left:1em"><span class='note-inline'>(廣韻曰。忠無私也。陟弓反。信<span class='corr'>誠</span>也。又忠信也。息晉反。孔安國註孝經曰。忠者下之高行也。韓詩外傳曰。有大忠有次忠有下忠。以道䨱君而化之大忠也。以徳言之輔之次忠也。以是<span class='corr'>諫</span>非而死之下忠也。周公於成王可謂大忠。管仲於桓公可謂次忠。子<span class='corr'>胥</span>於夫差可謂下忠矣。左傳云。信國之寶也。民之所庇也。論語曰。子以四教。文行忠信。注曰。此四者有形質。可挙以教也。又曰子曰。言忠信。行篤<span class='corr'>敬</span>。雖蠻貊之邦行矣。礼記曰。忠信礼之本也。又曰。儒有不寶金玉。而忠信為寶。又曰。忠信重祿。所以進士也（諸文如斯見者得意）。)</span></p>
過咎<p style="margin-left:1em"><span class='note-inline'>(廣韻曰。咎愆也惡也。災也。以人。各者相違也。其九反。)</span></p>
奉行<p style="margin-left:1em"><span class='note-inline'>(孔安國住尚書曰受王之威命明徳奉行之是也。)</span></p>
倫匹<p style="margin-left:1em"><span class='note-inline'>(經音義云法華經曰倫匹力均反廣雅同䓁此軰倫匹也又倫類也匹配也。)</span></p>
尅賊<p style="margin-left:1em"><span class='note-inline'>(廣韻曰尅殺也若得反賊盜也作則反孔安國注尚書曰賊殺也。)</span></p>
殘害<p style="margin-left:1em"><span class='note-inline'>(玉篇曰殘惡也。或作期同作安反。害傷也何頼反孔氏注尚書曰。教民無得。相殘傷相<span class='corr'>虐</span>殺。是也。)</span></p>
殺戮<p style="margin-left:1em"><span class='note-inline'>(廣韻曰。殺命。說文殺戮也。俗作煞同。所八反。戮刑戮。說文戮殺也。爾雅病。亦作戮同。力作反。周禮曰。掌戮下士二人注曰。戮猶辱。既斬殺　之。又辱之。尚書秦誓曰。<span class='corr'>商</span>王作威。殺毒痛四海。是也。)</span></p>
遞相<p style="margin-left:1em"><span class='note-inline'>(廣韻曰。遞更代也。徒礼特計二反。亦作递。音同。東宮切韻曰。孫伷云。爾雅遞迭也。說文更易也。今按楚詞四時递來而卒歲。莊子递臥递起。並是也。)</span></p>
吞噬<p style="margin-left:1em"><span class='note-inline'>(經音義云。吞噬土痕反。又音天。下時制反。噬[(乞-乙+匕)*力]齒也。又食也。)</span></p>
殃罸<p style="margin-left:1em"><span class='note-inline'>(廣韻曰。殃福也咎也罸也敗也。亦袂同。於良反。罸罪也。房越反。東宮切韻曰。曹憲云。罸刑罪人也。郭知玄曰。罸徵罪也。鄭玄註周礼曰。罸謂犍擊之。)</span></p>
神明<p style="margin-left:1em"><span class='note-inline'>(千字文云。禰縳多阿路脚此云神明。玉篇曰。神者市人反。易曰。隂陽不測之謂神。王弼曰。神者變化之極。大<span class='corr'>戴</span>礼曰。陽之精氣曰神。隂之精氣曰靈矣。韓康伯註周易曰。神寂然不動。感而遂通者也。王肅曰。神者測隂非隂。測陽非陽。亦一隂一陽之義也。謝逸曰。夫神者何者耶。妙万物而為言者也。莊子曰。神何由降。何由出。注神明由於事感。而<span class='corr'>後</span>降出耳。神者妙物之名。明者智周為。　左氏傳曰。神聦明正直而壹者也。依人而行。杜預云。唯徳是與也。禮記曰。子言之昔三代明王。皆事天地之神明。鄭玄曰。神明謂群神也（本）案又人倫精魂曰神明。謂神是身君照了為義。載在群籍辨士披稽。)</span></p>
記識<p style="margin-left:1em"><span class='note-inline'>(韻略曰。識軄吏反。記也。廣韻曰。誌職吏反。記也。識（上同音式）周禮保章氏掌天皇。以志星辰日月之變動。以観天下之遷。辨其吉凶。注云。志古文識。識々記也。孔安國注尚書曰。當行射候礼。以明善惡之教。笞撻不是者。使記識其過。是也。)</span></p>
不赦<p style="margin-left:1em"><span class='note-inline'>(廣韻曰。赦宥也。始舎反。宥音千[來*ㄆ]反。寬也。孔安國注尚書曰。放鯀至死不赦。是也。)</span></p>
乞匃<p style="margin-left:1em"><span class='note-inline'>(經音義云。涅槃經云。乞匃古頼反。蒼頡篇。乞行。謂匃字躰従人従亡。言人亡財物行求乞。倭名云。齊有貧<span class='corr'>者</span>。常乞於城市。乞兒曰。天下之辱莫過於是（楊氏漢語抄云乞索兒。倭名保加比比止。今案。乞索兒即乞兒也。倭名加多井）。)</span></p>
孤獨<p style="margin-left:1em"><span class='note-inline'>(玉篇曰。孤特也。少無父也。獨也。古<span class='corr'>午</span>反。廣韻曰。獨單也。說文曰。犬相得而闘。故羊為群。犬為獨矣。従各切。經音義云。無父曰孤。無子曰獨。無兄第曰單也。東宮切韻曰。長孫訥言云。孤特也。麻果云。[(煢-(冗-几))-十+米]也。禮云。父亡称孤子。無母称哀子。孫愐云。　案礼少而無父母曰孤。郭知玄云。獨老而無子也。)</span></p>
聾盲<p style="margin-left:1em"><span class='note-inline'>(左傳曰。不聽五聲之和曰聾。杜預曰。聾暗也。廣韻曰。釈名云。聾籠也。如在朦籠之內不可察也。盧紅反。玉篇作䏊音同。下武廣反。目無童子也。倭名曰。聲字苑云。聾（音籠。倭名券々之比）耳不聽聲也。盲廣韻曰。（音亡倭名米之比）目無眸子也。)</span></p>
瘖[瘭-示+心]<p style="margin-left:1em"><span class='note-inline'>(經音義云。法華經云。瘖瘂一金反。乙下切。瘖不能言。埤蒼瘂亦瘖也。倭名曰。說文云。瘖瘂（音嶋二音。倭名於市之）不能言也。)</span></p>
愚痴<p style="margin-left:1em"><span class='note-inline'>(東宮切韻曰。韓知十云。愚不慧。孫愐云。痴也。憃也。又昧而無知也。嚚也頑也。孫伷云。說文以心愚。愚猴属。獸之愚者。今按論語上智下愚。是也。祝尚丘云。癡病也。孫伷云。愚騃也。心無所識。今淮南子不免於狂癡。是也。)</span></p>
弊惡<p style="margin-left:1em"><span class='note-inline'>(廣韻云。弊困也惡也。俗作[敞/大]同。毗祭反。)</span></p>
尩狂<p style="margin-left:1em"><span class='note-inline'>(廣韻云。兀曲脛。俗作尤。說文作尪弱。烏光反。狂病也。韓子曰。心不能審得失之地。則謂之狂。巨王反。音義云。㒬字今作元同。烏皇反。㒬弱也。道俗文云。短小曰尫。羸也。)</span></p>
不逮之屬<p style="margin-left:1em"><span class='note-inline'>(義寂述義云。不逮者。猶觸事在人後也。法位䟽云。言不逮之屬者。逮之言及。身既多病觸徒無所及之。)</span></p>
牢獄<p style="margin-left:1em"><span class='note-inline'>(廣韻曰。牢養牛馬圈也。亦堅也。同也。字亦作窂同。魯<span class='corr'>刀</span>反。獄以㹜。从言。二犬所以守也。皐陶所造　玉篇曰。三王始有獄。殷曰羑里。周曰囹<span class='corr'>圄</span>。又謂之牢。又謂之圜土也。經音義云。華嚴經云。囹圄。力丁反。下魚吕反。獄名也。周礼三王始有獄。廣雅夏曰夏臺。殷曰羑里。周曰囹圄。皆獄之別名也。杜預注左傳曰。聖人作<span class='corr'>刑</span>獄以象類之。是也。)</span></p>
極刑<p style="margin-left:1em"><span class='note-inline'>(廣韻曰。刑法也。礼曰。刑者侀也。侀者成也。一成而不可變。故君子盡心焉。說文剄也。戶經反。鄭氏注周禮曰。刑正人之法也。孝經說曰。刑者侀也。過出罪施也（本）今按極刑者五刑之中大辟死刑也。)</span></p>
轉貿<p style="margin-left:1em"><span class='note-inline'>(經音義云。貿莫候反。三蒼貿換易也。謂交易物為貿也。)</span></p>
魂神精識<p style="margin-left:1em"><span class='note-inline'>(東宮切韻曰。郭知玄曰。魂（戶毘反）運也。人之陽氣遊也。釈氏云靈也。薛峋曰。人生始化曰魄。既生魄陽曰魂。王仁煦云。魂神氣。孫伷云。淮南子天氣為魂。地氣為<span class='corr'>魄</span>。左傳心精爽是謂魂魄也。今按周易精氣為物。遊魂為變。劉瓛曰。精識無為曰魂。白虎通云。魂猶沄々不休也。魄動於外。至於情也。廣韻曰。白虎通云。魂者沄也猶沄沄行不休也。魄者迫也。猶迫迫然著於人也。河上公老子章句曰。天食人以五氣。従鼻入日藏於心。五氣清㣲。為精神聦明音聲五性。其鬼曰䰟。䰟者雄也。地食人。以五味。従口入藏於胃。五味濁溽。為形骸肉血脉六情。其鬼曰魄。魄者雄也。又曰。人載魂魄之上。得以生。當愛養之。喜怒亡䰟。卒驚傷魄。䰟在肝。魄在肺。羙酒甘肴[(序-予+林)/肉]人肝肺。故魂靜。志道不亂。魄安修徳延[禾/干]也。　五行大義曰。孔曰。人生有氣魄。氣者神之盛也。人生必有死。死有皈土。謂之鬼。魂氣皈于天。此謂神。又曰。天氣為魂。地氣為魄。礼郊特性曰。凢祭慎諸此魂氣歸于地。故祭求諸陰陽之義。故氣之清者曰神。即陽魂也。氣濁者曰鬼。即陰魄也。又曰。魂魄人之本。既配府藏。甲乙曰。魂属精。魄属神也。　東宮切韻曰。郭知玄云。精靈也。韓知十云。精神又明也。孫伷云。韻略云。精人之靈爽也。郭知玄云。識人之靈神也（本）掎摭墳<span class='corr'>典</span>。厥文如是者研覈不勞混淆。)</span></p>
卒暴<p style="margin-left:1em"><span class='note-inline'>(廣韻曰。卒急也。子沒反。暴也。猝也。薄報反。猝音卒。疾也。)</span></p>
焚燒<p style="margin-left:1em"><span class='note-inline'>(經音義云。法華經云。焚燒古文炃燌。二形。同扶雲反。焚亦燒也。字从火。燒焚林意也。)</span></p>
都無義理<p style="margin-left:1em"><span class='note-inline'>(廣韻曰。義仁也。<span class='corr'>理</span>義<span class='corr'>理</span>也。上宜寄反。下良士反。　禮記曰。忠信礼之本也。義<span class='corr'>理</span>礼文也。無本不立。無文不行。鄭玄曰必外內具（有無臧否尤可思擇）。)</span></p>
不順法度<p style="margin-left:1em"><span class='note-inline'>(案廣韻従故反。法度。従各反。度量也。孝經曰。制節謹度。滿而不溢。孔安國曰。有制有節。謹其法度。是守足之道也（不之言反之）。)</span></p>
奢婬<p style="margin-left:1em"><span class='note-inline'>(玉篇曰。奢多也張也。亦作奓同。式邪反。婬喜也。余針反。說攵婬私逸也。)</span></p>
憍縦<p style="margin-left:1em"><span class='note-inline'>(廣韻曰。憍恣也（本）亦作驕。舉喬反。縦子容反。橫也。又子用反。放縦也。論語君子恭而不驕。小人而不恭。註曰。君子自縦恭。似驕小人[之/而]拘忌。而實自驕矜。是也。)</span></p>
欺惑<p style="margin-left:1em"><span class='note-inline'>(廣韻曰。欺詐也。去其反。惑迷也。孔安國註尚書曰。君臣以道相正。故下民無有相欺誑幻惑（今反之）。)</span></p>
侫謟<p style="margin-left:1em"><span class='note-inline'>(經音義云。侫奴定反。謟媚也。字以仁。論語惡夫侫者。此則従女之義也。左傳云。寡人不侫。不能事父兄即以仁之義。謟字亦作讇同。丑冉反。莊子不擇是非。而言謂之諛。希其意。導其言。謂之謟。周書面従曰諛。三蒼侫言曰謟。是也。孔安國註論語曰。侫人口辞揵給數為民所憎矣。)</span></p>
不忠<p style="margin-left:1em"><span class='note-inline'>(廣韻曰。忠無私也。敬也直也厚也陟弓反。（本）案忠者敬事直行。忘私奉事君。不忠反之其義應知矣。)</span></p>
巧言諛媚<p style="margin-left:1em"><span class='note-inline'>(廣韻曰。巧好也能也善也。若絞反。又巧偽也。若教反。玉篇曰。諛謟也。與朱反。媚嫵也。明秘反。嫵音也甫反。女也。　東宮切韻曰。釈氏云。諛面従媚於人。麻果云。諛謟也。蒼頡篇。諛謟曲也。尚書僕臣諛厥后自聖。孔氏曰。謟諛也。莊子曰。不擇是非而言之為諛。尚書穆王命伯同曰。慎簡乃僚。亡㠯巧言令色便僻仄媚。其惟吉士。孔曰。當謹慎簡選汝僚属侍臣。無得巧言無實。令色無質。便僻足恭側媚謟諛之人。其惟皆吉良正士之也。)</span></p>
嫉賢<p style="margin-left:1em"><span class='note-inline'>(千字文云。跛捺囉此云賢。　廣韻曰。賢善也能也大也。胡田反。周禮曰。考其徳行道藝。而興賢者。鄭氏云。賢者有德行者也。能者有道藝者也。[邱-丘+酋]司農云。興賢者。謂若今時挙孝廉也。)</span></p>
冤枉<p style="margin-left:1em"><span class='note-inline'>(廣韻曰。冤屈也枉也曲也。於[袁-口]反。枉邪曲也[糸*干]徃反。孔氏註尚書曰。當教民無得相虐殺相殘。復至於敬養寡弱。至於存恤妾婦。和合其效。用大道以容。無令見冤枉也。)</span></p>
主上<p style="margin-left:1em"><span class='note-inline'>(梵語勘攵云。波底（雙對）此云主（主従之主也）東宮切韻曰。郭知玄云。主領。又賔主之主。釈氏云。主長。又守當。薛峋云。主家長也。祝尚丘云。主君上也。執也。掌也。典也。軄守也。晏子春秋曰。一心可以事百主。百心不可事一主。孔安國註尚書曰。民心於上無有常主。惟愛己者則歸之是也。)</span></p>
臣下<p style="margin-left:1em"><span class='note-inline'>(千字文云。麼底哩此云臣。　廣韻曰。臣伏也。男子賤称也。春秋說題曰。正氣為臣。孝經說曰。臣者堅也。植鄰反。　孔安國曰。臣下者。則君之所用也。　孔子曰。任於公曰臣。任於家曰僕也。倭名曰。文字集略云。臣（音辰日本記私記云夜都加礼）在下之称也。唐韻曰僕（蒲木反。倭名同上）。)</span></p>
形勢<p style="margin-left:1em"><span class='note-inline'>(廣韻曰。形容也。戶經反。勢形勢。舒制反。周禮考工記曰。射遠者用勢。射深者用直。[邱-丘+酋]司農曰。勢謂形勢也。)</span></p>
妄猿忠良<p style="margin-left:1em"><span class='note-inline'>(夫忠忘私之称。良賢佞之称謂也。寔是君之寶。國之用也。不可賞之。左傳曰。信讒慝棄忠良。尚書曰。焚炙忠良。刳剔孕婦（非紂惡也）。)</span></p>
不當天心<p style="margin-left:1em"><span class='note-inline'>(梵語勘文云。梵云。提婆。又云泥縛。義釈云。蘇[口*束*頁]天也。千字文云。<span class='corr'>娑</span>縳縳誐此云天。[邱-丘+酋]玄註周禮曰。天者群神之精。日月星辰其著位也。尚書舜典。正月上日。受終于文祖。在璿璣玉衡以齊七政。肆類上帝禋于六宗。望于山川遍于群神。孔安國曰。舜察天文。考七政。而當天心。故行其事（本）案天心者上帝太一神。並日月星辰心也。虞舜生畎畎。[(乏-之+虫)*隹]仄陋德無倫匹。孝行塞六合神祇冥扶之。令名遍于世。堯納以讓位。故行天下事。不當者反之。思可勉矣。)</span></p>
<span class='corr'>鄉</span>黨<p style="margin-left:1em"><span class='note-inline'>(上許良反。下多朗反。[邱-丘+酋]玄註論語曰。五家為隣。五隣為<span class='corr'>里</span>。万二二千五百家為鄉。五百家為黨也。)</span></p>
市<span class='corr'>里</span><p style="margin-left:1em"><span class='note-inline'>(廣韻曰。說文云。市買所之也。周禮曰。司市掌市之治教政刑量度禁令。大市日庂而市。百族為至朝市朝時而市。商賈為主。夕市夕時而市。販夫<span class='corr'>販</span>婦為主。古史考曰。神<span class='corr'>農</span>作世本曰。祝融作市。時止反。　東宮切韻曰。郭知玄云。<span class='corr'>里</span>人所居。釈氏云。二十五家為里。韻略云。三百六十步為一里。糓梁傳三百步為一里。說文云。里居也従由従土。一曰土聲也。臣鍇曰。尚書曰。百姓里居六矣也。)</span></p>
野人<p style="margin-left:1em"><span class='note-inline'>(廣韻曰。野字古文作壄同。<span class='corr'>羊</span>者反。田野又郊外也。論語云。先進於禮樂野人也。後進於禮樂君子也。禮記玉藻曰。凢樽必尚玄酒。唯君面樽。唯饗野人皆酒。[邱-丘+酋]玄曰。飲賤者。不備礼也。（本）今按野人賤者之称謂而<span class='corr'>已</span>也。)</span></p>
慳惜<p style="margin-left:1em"><span class='note-inline'>(玉篇曰。慳悋也。口閑反（悋力刃反。鄙也。俗作恡。本亦吝）惜吝貧也。私積反（本）案二字訓同。平他異之。)</span></p>
恃悟<p style="margin-left:1em"><span class='note-inline'>(經音義云。華嚴經云。恃悟（古）。文作師同。時止反。下胡古反。恃頼也。爾雅怙恃也。韓詩無父何怙。怙頼也。無母何恃。恃負也。)</span></p>
希望<p style="margin-left:1em"><span class='note-inline'>(經音義云。摩訶般若波羅密經云希望。說文作睎同。虛衣反。睎望也。海岱之間謂睎。廣雅睎視也。無方反。說文出望在外。望其還也。字従己。望者。聲若無放反。說文月滿與日相望也。字従臣。但此二字音躰人多不辨故兩釈。)</span></p>
天神<p style="margin-left:1em"><span class='note-inline'>(玉篇曰。說文曰。天神引出万物者也。[邱-丘+酋]玄註禮記曰。天之神日為尊也。周禮曰。舞雲門以禮天神。[邱-丘+酋]玄曰。謂天神。謂五帝及日月星辰也。又云天神則主北辰。地祗則主崑崙人神則主后稷。文選西都賦曰。上帝宴饗。注曰。漢書<span class='corr'>云</span>。天神貴者太一。其佐曰五帝。河圖曰。蒼帝神名靈威仰。赤帝神名赤熛怒。黃帝神名含樞<span class='corr'>紐</span>。白帝神名白招拒。黑帝神名叶光紀。倭名曰。周易云。天神曰神（食鄰反。倭名賀美曰本記私記云天神和名安安萬豆夜之吕）矣。地神曰祇（巨支反日本紀私記云久夜之吕）。)</span></p>
尅識<p style="margin-left:1em"><span class='note-inline'>(廣韻曰。尅必也。應法師云。尅必當也。口<span class='corr'>勒</span>反。韻略曰。識職吏反。記也（本）案尅識猶必記也。)</span></p>
名籍<p style="margin-left:1em"><span class='note-inline'>(玉篇曰。籍書也。說文曰。籍簿書也。左傳曰。非礼也勿籍也。杜預曰。籍書也。)</span></p>
寄生<p style="margin-left:1em"><span class='note-inline'>(廣韻曰。寄附也。說文託也。居義反。李善註文選曰。老萊子曰。人生於天地之間寄也。寄同歸也。)</span></p>
尫劣<p style="margin-left:1em"><span class='note-inline'>(玉篇曰。尫僂也。短小也。烏光反。僂音力主反。尫也。僂傴疾也。廣韻云。傴尫也。荀卿子曰。周公傴背是也。劣弱也。鄙也。少也。亦作[怡-台+孚]同。力輟反也。)</span></p>
愚夫<p style="margin-left:1em"><span class='note-inline'>(梵語勘文云。<span class='corr'>樞</span>要云。梵云婆羅。此云愚夫。東宮切韻云。長孫訥言云。夫扶也。見白虎通。案夫者男子称也。以道自扶也。武玄云。夫男子<span class='corr'>通</span>称丈。一丈為量。謂之丈夫。謂婦人為夫人。夫人者夫之言扶。扶成夫之德。薛荀云。周禮以八寸為尺。十尺為丈。人長一丈。故云丈夫。曲禮云。自称曰老夫。[邱-丘+酋]玄曰。老夫老人称也（本）案愚夫者愚人也。尚書曰。予視天下愚夫愚婦是也。)</span></p>
[婬-壬+(工/山)]佚<p style="margin-left:1em"><span class='note-inline'>(梵語勘文云。[婬-壬+(工/山)]梵云梅土曩礼言經音義曰。涅槃經曰。[婬-壬+(工/山)]佚今作妷。又作劮同。與一反。廣雅。佚樂也。又蒼頡篇。佚蕩也。妷亦[婬-壬+(工/山)]也。東宮切韻云。陸法言曰。[婬-壬+(工/山)]蕩。釈氏云。私逸男子不以礼交。韓知十云。邪僻之行。薛峋私<span class='corr'>通</span>也。謂姦私也。麻果云。左傳貪為[婬-壬+(工/山)]也。祝尚丘云。放也。孫愐云。貪也。色也。戲也。曹憲云。佚逃也。釈氏云。古作[矢*力]。妷樂（郎名）也。縦<span class='corr'>情</span>也。麻果云。廣雅。浮也。戲也。書註云。佚預也。國語淫佚樂也。孔安國注尚書曰。紂大惟従[婬-壬+(工/山)]佚于非常是也。)</span></p>
眄睞<p style="margin-left:1em"><span class='note-inline'>(經音義云。說文云。眄邪視也。蒼頡篇。旁視言。眄自閞而西秦晉之間。謂視為眄也。眠見反。玉篇曰。睞目童子不正也。又傍視也。力代反。)</span></p>
邪熊外逸<p style="margin-left:1em"><span class='note-inline'>(經音義云。邪。詩云民之多僻。箋云。僻邪也。<span class='corr'>案</span>僻者謂為事邪枉不中理之也。熊字古文作㑷。謂㑷度人情㒵也。廣韻曰。逸過也。縦也。奔也。說文云。逸失也。以辵从免。免謾也。善跳也。夷質反。)</span></p>
費損<p style="margin-left:1em"><span class='note-inline'>(玉篇云費耗也。孚味反。耗音虎告散也。)</span></p>
興師相伐<p style="margin-left:1em"><span class='note-inline'>(廣韻曰。師將也。所律所類二反。將又帥也。又自矜曰伐。房越反。白虎通曰。國有三軍何。所以戒非常。伐無道尊宗廟。重社稷。安不忘危也。何以言有三軍也。論語曰。子行三軍。則誰與。詩云。周王千邁六師及之。三軍者何法。法天地人也。以五人為<span class='corr'>倍</span>。為兩。四兩為卒。為旅。五旅為師。師五千五百人為一軍。六師一万五千人也。)</span></p>
攻刧<p style="margin-left:1em"><span class='note-inline'>(廣韻曰。攻擊也。古紅反。下居怯反。強取。說文曰。人欲者。以力脅止曰劫。東宮切韻云。孫愐云。刧奪也。又掠人物也。字統作刧。<span class='corr'>从</span>力孔安國註尚書曰。攻刧曰寇。殺人曰賊是也。)</span></p>
強奪<p style="margin-left:1em"><span class='note-inline'>(東宮切韻曰。強巨良反。不弱也。暴也。又渠仰反。弓有力也。勧也。死不遷情也。孫愐云。壯盛也。郭知玄云。奪<span class='corr'>手</span>持物失落也。釈氏云。奪強取他物。長孫納言。說文奪失也。従奪寸。奞音思進反。)</span></p>
盜竊<p style="margin-left:1em"><span class='note-inline'>(東宮切韻曰。陸法言。盜竊也。曹憲云。利他物也。案利他人物而竊之曰盜。今按春秋傳。賤者竊諸盜是也。郭知玄云。竊盜也。釈氏云。竊私盜也。孫<span class='corr'>愐</span>云。盜目中出也。上徒到反。下千結反。莊子曰。君子不為盜。賢人為竊。吾若取之何哉。郭象云。盜竊者。私取之謂也。今賢人君子之致爵祿。非私取也。受之而<span class='corr'>已</span>耳。)</span></p>
迫協<p style="margin-left:1em"><span class='note-inline'>(經音義云。大方便報恩經云。迫協。迫補格反。急也。下虗業反。謂威力相恐懼也。)</span></p>
王法禁令<p style="margin-left:1em"><span class='note-inline'>(千字文云。囉惹此云王。廣韻曰。禁制也。謹也。止恐脫也字乎。居䕃反。下力政反。善也。命也。律也。法也。孔安國註孝經曰。賞罸明而不可欺。法禁行而不可犯（文）。漢書文帝曰。朕下不能理育甚大大字群生。上巨累三光之明。其徳甚大矣。令至其悉思朕之過失。師古令謂此詔書也。)</span></p>
著於人鬼<p style="margin-left:1em"><span class='note-inline'>(翻譯名義集云。主世論云。鬼道名閃多。[邱-丘+酋]玄曰。聖人精氣謂之神。賢人之精氣謂之鬼。尸子曰。天神曰靈。地神曰祗。人神曰鬼。鬼者歸也。故古人以死人為歸人。婆沙云。鬼者畏也。謂虗怯多畏又威也。能令他畏其威也。史記。舜曰。嗟有能典朕三禮。馬融云。三礼天神地祗人鬼之禮也。尚書註曰。春<span class='corr'>官卿</span>宗廟卿長主國礼。治天地神祇人鬼之事。及國之吉凶軍賔嘉五礼。以和上下尊卑之列之（已上人鬼是一之文）莊子曰。為不善乎顯明之中者。人得而誅之。為不善乎幽闇之中者。鬼得而誅之。明乎鬼者。然後能獨行。郭象曰。幽顯無愧於心。則獨行而不懼矣（人鬼各別之文。寂法師述義記引此文釈經旨也矣）。)</span></p>
綺語<p style="margin-left:1em"><span class='note-inline'>(經音義云。增一阿含云。綺語墟蟣反。不正也。經文作[言*(可-一+立)]。非體也。)</span></p>
讒賊<p style="margin-left:1em"><span class='note-inline'>(玉篇曰。讒侫也。廣韻曰。讒謂也。<span class='corr'>士</span>咸反。東宮切韻曰。郭知玄云。讒邪言害正。孫愐云。妄言。謂姧臣也。曹憲云。敗賊也。案賊殘敗仁義。麻果云。害物曰賊。釈氏云。竊也。殘害也。祝尚丘云。賊殺人不忌也。韓詩賊仁者謂之賊。賊義者謂之殘。莊子斥交離親。謂之賊也。)</span></p>
朋友<p style="margin-left:1em"><span class='note-inline'>(千字文云。慱乞灑弭<span class='corr'>怛</span>囉。此云<span class='corr'>朋</span>友。白虎通云。<span class='corr'>朋</span>友者何謂也。<span class='corr'>朋</span>黨也。友者有也。禮記曰。同門曰朋。同志曰友。朋友之[〦/火]近。則謗其言。遠則不相訕。一人有善。其心好之。一人有惡。其心痛之。倭名曰。論語云。同門曰<span class='corr'>朋</span>（步萌反）尚書註云。同志曰友（云久反。上声之重。倭名度毛友知）文場秀句云知音得意。)</span></p>
無信<p style="margin-left:1em"><span class='note-inline'>(廣韻曰。信驗也。極也。用也。重也。誠也。又忠信也。息晉反。論語曰。人而無信。不知其可也。孔子言人而無信。其餘終無可也。)</span></p>
自大<p style="margin-left:1em"><span class='note-inline'>(老子曰。不自矜故長。章句曰。聖人不自貴大。故能長久不危也（今反之。去可慎）。)</span></p>
侵易<p style="margin-left:1em"><span class='note-inline'>(東宮切韻曰。釈氏云。侵（千金）豝也。武玄之云。欺也。經音義云。易字亦作㑥今作易同。以豉反。說文。㑥亦輕也。蒼頡篇。㑥慢也。)</span></p>
日月<p style="margin-left:1em"><span class='note-inline'>(廣韻云。說文云。日實也。大陽精不[戲-豆+隹]。以日一象人形。質又。劉向供範傳云。日者照明之大。表光景之大紀群陽之精。眾貴象也。尸子曰。日五色至陽之精。象君德也。春秋內事曰。日者陽徳母也。廣雅曰。日靈耀。一朱明。一名東君。一名大明。一名陽鳥矣。五行大義云。日一南。万物死。日一北。万物生。理論云。夏則陽盛而陰<span class='corr'>衰</span>。故<span class='corr'>晝</span>長而夜短。冬則隂盛而陽<span class='corr'>衰</span>。故<span class='corr'>晝</span>短而夜長。行陽道長出入卯酉之北。行陰道短出入卯酉之南。春秋陰陽等故行中道。<span class='corr'>晝</span>夜䓁也。淮南子曰。日中踆鳥。註踆趾也。謂三足鳥也。倭名曰。造天地經云。佛令寶應菩薩造日。歷天記曰。日中有三足烏亦色（今案。文選謂之陽夜多賀鳥。日本紀私記云良者）翻譯名義集云。蘇利耶。或修利。此云日神日者。說文云實也。大陽之精。起世經云。日天宮殿。縦橫正等五十一由旬。上下亦尒也。)</span></p>
月<p style="margin-left:1em"><span class='note-inline'>(廣韻曰。范子計然云。月者<span class='corr'>釈</span>也。<span class='corr'>釈</span>者紀度而成數也。王子季拾遺錄曰。水精為月。魚厥反。抱朴子曰。月之精生水。是以月盛而濤潮也。大漢書李尋上書曰。月者眾隂之長。后妃大<span class='corr'>臣</span>諸<span class='corr'>侯</span>之象也。春秋感精符云。月者隂之精。地之理。　皇甫䛑季歷云月者群隂之宗。五行通義云。月中有<span class='corr'>兔</span>與蟾蜍何。月隂也。蟾蜍陽也。而與<span class='corr'>兔</span>並明隂係於陽也。倭名曰造天地經云。佛令吉祥菩薩造月。劉熙釈名云。弦（此間言由美波里有上弦下弦）月半之異名也。其形一旁曲直。若張弓施弦也同処又曰望（此間云望月。毛知豆岐）月大十六日。小十五日。日在東。月在西。遙相望也。翻譯名義集云。蘇摩此云月神。釈名云。月缺也。滿則缺也淮南子云。月者大隂之精。起世經云。月宮殿縦廣正䓁四十九由旬。問何故月輪初後時缺。[前-刖+合]如涅槃經云。月性常圎。實無增<span class='corr'>減</span>。因湏弥山故盈虧。又俱舎曰。近日自影䨱。故見月輪缺。施設足論曰。以月宮殿行日輪。光所侵照餘邊。発影自䨱月輪。於尒時見不円滿。然一日月普照四洲者。長阿含云。閻浮提日中。弗婆提日沒。瞿耶尼日出。[林/(宋-木+(既-旡+寸))]單越夜半。經文次苐四方徧說。此二名出大孔雀咒王經矣。)</span></p>
偃寋<p style="margin-left:1em"><span class='note-inline'>(經音義曰。摩訶般若波羅蜜經曰。偃寋居免反。左傳偃蹇驕傲也。廣雅偃蹇夭矯也。謂自高大㒵也。釈名曰。偃蹇也偃息而臥不執事也。蹇跛蹇也。病不能作事。今託病似此而不宜執事後也。矯音凡小反。)</span></p>
小善扶接<p style="margin-left:1em"><span class='note-inline'>(廣韻曰。扶持也。佐也。助也。防無反。下即業反。持也。合也。會也。)</span></p>
營護<p style="margin-left:1em"><span class='note-inline'>(東宮切韻云。營余傾反。軍<span class='corr'>兵</span>所居處。又云。衛也（本）案營護衛護也。)</span></p>
迫促<p style="margin-left:1em"><span class='note-inline'>(玉篇曰。逼迫也。付也。急也。亦作皈同。音伯。促速也。迫也。音足。)</span></p>
精神痛苦<p style="margin-left:1em"><span class='note-inline'>(東宮切韻云。陸法言云。精子盈反。郭知玄云。精靈也。又奇妙。韓知十云。精神又明也。薛峋云。人之魂神精。其理幽靜也。麻果云。精細好也。亦人之精爽也。孫伷云。韻略云。精人之靈爽也。[邱-丘+酋]氏注禮記曰。聖人氣。謂之神。堅知之精氣。謂之鬼也。五行大義曰。漢書五行志曰。人命終而形藏。精神散越。聖人為之宗[庴-日+田]。以収魄氣。春秋祭祀。以修孝道。尸子曰。鬼歸也。古者謂死人為鬼人。淮南子曰。精神天之有也。骸骨地之有也。精氣入其門。而骸骨反其根。詩箋曰。濟濟眾士。皆執行文王之徳。文王之精神已在天矣。尚書注曰。殷多先智王之精神在天。老子注曰。能如嬰兒。內無思慮。外無政事。則精神不去也。又曰。甚愛色者。費精神。甚愛財者。遇禍患。禮記註曰。精神謂精氣也（<span class='corr'>諸</span>文如此。不俟別釈）。)</span></p>
天道<p style="margin-left:1em"><span class='note-inline'>(新華嚴音義云。天道日月星辰隂陽變化。之謂天道。易曰。乾道變易是也。尚書說命云。明王奉若天道。建邦設都。孔曰。有日月北斗五星二十八宿。皆有尊卑相正之法。言明王奉若此通以立國設都也。老子云。天之道。其猶張弓乎。高者抑之。下者挙之。有餘者損之不足者補之。天之道損有餘。而神不足。人之道則不然（人之道與天道反也）損不足以奉有餘（世俗之人。損<span class='corr'>貧</span>以奉富。奪弱以益強也）又云。天道無親。常與善人（天道無有親踈。唯與善人）。)</span></p>
蹉跌<p style="margin-left:1em"><span class='note-inline'>(經音義云。蹉（千何）跌（徒結）不正也。又蹉跌失步也。)</span></p>
徙倚<p style="margin-left:1em"><span class='note-inline'>(東宮切韻曰。麻果云。徙（斯氏）倚（於綺）猶徘徊也。祝尚丘云。徙倚少迴步也。文選洛神賦曰。徙倚彷徨之是也。)</span></p>
懈憜<p style="margin-left:1em"><span class='note-inline'>(玉篇曰。上古賣反。倦怠也。下徒果反。怠也。尚書曰。元首叢脞繂無大略也。君如此。則<span class='corr'>臣</span>懈憜。万事隨発其功不成矣。)</span></p>
教誨<p style="margin-left:1em"><span class='note-inline'>(玉篇曰。教誨不倦曰長。杜預曰。教誨長人之道也。)</span></p>
怒譍<p style="margin-left:1em"><span class='note-inline'>(廣韻曰。怒恚也。乃故反。譍以言對也。亦作噟同。於證反。)</span></p>
無節<p style="margin-left:1em"><span class='note-inline'>(廣韻曰。節操也。制也。止也。說文曰。竹[糸*勿]也。子結反。東宮切韻曰釈氏云。節筠也。木節也。又列牧軍將執之驗也。祝尚丘云。節符信也。沙門清徹云。節敘也。量也。省也。国語云。國大節。賈<span class='corr'>逵</span>云。節制也。又達節萌生。賈<span class='corr'>逵</span>云。節猶度也。禮記曰。君子無節於內者。観物弗之察矣。[邱-丘+酋]玄注禮記曰。節法度也（本）案言無節者。無法度之称矣。)</span></p>
負恩<p style="margin-left:1em"><span class='note-inline'>(廣韻曰。負擔也。又受貸不償曰負。背恩忘徳曰負。房九反。)</span></p>
報償<p style="margin-left:1em"><span class='note-inline'>(廣韻曰。償負報也。還也。復也。市羊反。)</span></p>
辜較<p style="margin-left:1em"><span class='note-inline'>(經音義云。平等覚經云。辜較。上古胡反。下又作㰌同音角。辜固也。較專也。專略其利也。言官家大固取酒利也。)</span></p>
縦奪<p style="margin-left:1em"><span class='note-inline'>(廣韻曰。縦放縦又縦橫也。說文緩也。一曰舎也。即容子用二反。東宮切韻曰釈氏云。奪強取他物。說文奪失也。)</span></p>
串數<p style="margin-left:1em"><span class='note-inline'>(經音義云。串字古文作[火*貫]遦二形又作慣同。古患反。爾雅串習也。舎人曰。串心之習也。數頻。所角反。)</span></p>
唐得<p style="margin-left:1em"><span class='note-inline'>(經音義云。增一阿含云。唐徒也。徒空也。徒郎反。)</span></p>
振給<p style="margin-left:1em"><span class='note-inline'>(經音義云。增一阿含振給。古文作[序-予+(艮-日+口)]挋二形同。諸胤切。說文振挙也。小尒雅云。振救也。亦振發也。又經文作賑。諸忍切。尓雅云賑富也。註云謂隱賑富有。賑兩通也。東宮切韻。郭知玄云。賑給也。釈氏云。賑以財濟貧乏也。孫愐云。賑給富也。又救也。)</span></p>
酖酒<p style="margin-left:1em"><span class='note-inline'>(經音義云。酖酒又作媅妉躭三形同。徒含反。說文媅樂也。亦嗜也。廣韻曰。酒醴。戰國䇿曰。帝女儀狄作而進禹。亦云。杜康作。元命包曰。酒乳也。子酉反。翻譯名義云。摩偷又云窣唎。翻酒。大論酒有三種。一者穀酒。二者果酒。蒲萄阿利咤樹果。如是䓁種種名為果酒。三者藥酒。種種藥草。合和米麯甘蔗汁中。能變成酒。漢書。酒者天之美福。所以頥養天下享祀祈福。扶變養疾。大莊嚴論云。佛說身口意三業之惡行。唯酒為根本。復<span class='corr'>墮</span>惡行中。東宮切韻曰。郭知玄曰。酒百藥之長。所以宴飲行礼。武玄之云。案戰國䇿云。帝女儀狄。造酒獻於禹。禹曰。後必以酒亡國。遂鞭而去之。薛峋云。酒造也。案造為吉凶之酒。亡國遂鞭而去之。薛峋云酒造也。案造為吉凶之事。麻果云說文就也。言就人性之善惡。郊持牲。云酒醴之美玄酒明水之尚貴五味之本也。倭名曰。食療。經云。酒倭名佐人。五糓之華味之至也。能益人亦能<span class='corr'>損</span>人。名醫別錄曰。酒味苦甘辛大熱有毒。主行藥熱殺百邪惡毒氣。)</span></p>
嗜味<p style="margin-left:1em"><span class='note-inline'>(廣韻曰。嗜慾也。古文作呩同。食利反。說文曰。美甘也。以羊从[玉-王+大]。在六畜主給膳也。美與善同意。又作媺同。無鄙反。)</span></p>
飲食無度<p style="margin-left:1em"><span class='note-inline'>(孔安國注孝經曰。度者其礼法也。左傳曰。子皮族。飲酒無無度也是也。)</span></p>
肆心<p style="margin-left:1em"><span class='note-inline'>(廣韻曰。肆陳也。恣也。極也。放也。息利反。孔安國注尚書曰。紂大為民主。肆行無道事。無可念。言無可聽是也。)</span></p>
蕩逸<p style="margin-left:1em"><span class='note-inline'>(孔安國注論語曰。蕩（徒朗）無所適守也。薛綜注文選曰。蕩動也。說文逸失也。以足从<span class='corr'>兔</span><span class='corr'>兔</span>謾也。善跳也。夷質反。)</span></p>
魯扈<p style="margin-left:1em"><span class='note-inline'>(經音義云。魯扈。上郎古反。下胡古反。謂魯扈自大也。亦縦橫行也。漢書音義曰。扈䟦也。謂自縦恣也。經中言憍慢。或作<span class='corr'>貢</span>高是也。義寂述義云。魯者魯鈍。謂無所識知也。扈。謂縦恣自大也。)</span></p>
抑制<p style="margin-left:1em"><span class='note-inline'>(廣韻曰。抑按也。於力反。下征制也。禁也。断也。止也。禮学記曰。強而弗抑。[邱-丘+酋]氏云。抑猶推也。)</span></p>
無義<p style="margin-left:1em"><span class='note-inline'>(大論云。阿陀秦言義。廣韻曰。仁義。釈名曰。義冝也。裁制事物。使合冝也。禮經解曰。除云天地之害。謂之義。同表記云。仁者天下之表也。義者天下之制也。漢書曰。仁不畏遠。義不辞難。師古曰。遠近如一。是為仁。不憚艱難。是為義也。論語曰。上好義。則<span class='corr'>民</span>莫不服。又子曰。世治則以義衛身。世亂則以<span class='corr'>身</span>衛義。尸子曰。十万軍無將軍。必大亂。夫義万事之將也。國之所以立者義也。人之所以生者亦義也。孔安國注孝經云。不義而富貴。於我如浮雲無潤澤。故君子不従。尚書立政曰。三宅無義民。孔曰。三居無義民。大罪宥之四[商/(衣-〦)]。次九州之外。次中国之外。列子曰。桀紂唯重利而輕道。是以亡。人而無義唯食而已。是雞<span class='corr'>狗</span>也矣。顏氏曰。義者不盜之禁也。)</span></p>
無禮<p style="margin-left:1em"><span class='note-inline'>(千字文云。伱底此云禮。廣韻曰。礼履也。所以事神致福也。釈名禮體也。其事體也。古文作礼同。盧啟反。左傳曰。礼上下之紀。天地之經緯也。民所以生也。是以先王尚之。故人能自曲直。以赴礼者。謂之成人。大不亦冝乎。孟子曰。惻隱之心。仁之端。辞讓之心。礼之端也。孝經曰。安上治民。莫善於礼。孔曰。礼最其善孝苐之實用也。國無礼。則上下乱而貴賤<span class='corr'>爭</span>。<span class='corr'>賢</span>者失所。不肖者蒙幸。是故明王之治。崇䓁礼。以顯之。設爵級以休之。班祿賜以勧之。所以政成也。礼記曰。凢礼之大躰。躰天地。法四時。則隂陽順人情。故謂之礼。言本有法則而生也。又曰礼也。猶躰也（若人自休）躰不備謂之不成人。論語曰。上好礼。則民莫敢不敬。曲礼曰。今人而無禮。雖能言不亦禽獸之心乎。又曰。人有礼則安。無礼則危。故曰。不可不学也。夫礼者。自卑而尊人。雖負販者。必有尊也。而况於富貴乎。孝經曰。礼者敬而已矣。顏氏曰。礼者不邪之禁。)</span></p>
顧難<p style="margin-left:1em"><span class='note-inline'>(廣韻曰。顧迴視。俗作顧同。古布反。難字那于反。艱也。奴案反患也。又憚也。論語曰。過則勿憚改也。[邱-丘+酋]玄曰。憚難也。)</span></p>
職當<p style="margin-left:1em"><span class='note-inline'>(廣韻曰。職主也。常也。博雅云。業也。俗作軄同。之翼反。當主也。都郎反（同韋重訓）。)</span></p>
諫曉<p style="margin-left:1em"><span class='note-inline'>(廣韻曰。諫諍。直言以悟之。古晏反。下馨皛反。慧也。知也。明也。周礼曰。保氏掌諫王惡。[邱-丘+酋]曰。諫者以礼儀正之也。孝經諫爭章曰。昔者天子有爭臣七人。注七人謂三公及謂前疑後<span class='corr'>丞</span>左輔右弼也。凢此七宦。人主諫正天子之非也矣。)</span></p>
六親<p style="margin-left:1em"><span class='note-inline'>(梵語勘文云。囉他（礼言）此云雜經音義云。華嚴經云。六親。漢書以事六親。應劭曰。六親者。父母兄<span class='corr'>弟</span>妻子也。蒼頡篇。親愛也。釈名云。親襯也。言相隱襯也。顯<span class='corr'>揚</span>大戒論曰。六親者。謂身上三代。謂父母祖父母曾父母。身下三代。謂男女孫男女玄孫。男女玄孫男女是六親也。)</span></p>
眷属<p style="margin-left:1em"><span class='note-inline'>(梵語勘文云。跛里嚩羅。此云眷（胎藏梵号法華隨求同之）廣韻曰。眷顧也。亦作勝同。居倦反。属者付也。足也。會也。官眾也。儕䓁也。類也。俗作属同。之欲反。東宮切韻曰。麻果云。眷親也。王仁煦云。反顧戀愛也。属親。下従玄上至高祖。大玄經九属。一為玄孫。二為曾孫。三為孫。四為子。五為身。六為父。七為祖。八為曾祖。九為高祖（本）按眷属者。施㤙惠。使終性命之親類也。宗密曰。眷属者一切姻戚。通於表裏。)</span></p>
更生<p style="margin-left:1em"><span class='note-inline'>(廣韻云。更代也。償也。改<span class='corr'>也</span>。古行反。又古孟反。易也。)</span></p>
真人<p style="margin-left:1em"><span class='note-inline'>(孝子述義曰。文子引老子曰。所謂真人性合乎道者也。有而若無。實而若虛。明白大素。無為而復。樸躰本抱神。以游天地之根。不視而見。不為而成。感而應。迫而動。其動無形。其靜無躰。出入無間。役使鬼神。莊子曰。古之真人。不知悅生。不知惡死。其不訴。其入不[跳-兆+臣]。翛然而來而<span class='corr'>已</span>矣。不忘其所始。不求其所終。是之謂真人。經音義云。維摩經云。真人此即阿羅漢也。或言阿羅訶。經中或言應真。或作應儀。亦云無著果。皆是一也。)</span></p>
蒙昧<p style="margin-left:1em"><span class='note-inline'>(經音義曰。摩訶般若波羅蜜經云蒙昧。字躰作[日*家]同。莫公反。易云。蒙昧。㓜老謂不我求是也。王弼注周易曰。夫明莫若聖。昧莫蒙矣。)</span></p>
不仁<p style="margin-left:1em"><span class='note-inline'>(廣韻曰。仁賢也。莊子曰。愛人利物。謂之仁。釈名曰。仁忍也。好生惡殺。善含忍也。如鄰反。孟子曰。天子不仁。不保四海。諸侯不仁。不保社稷。卿大夫不仁不保宗廟士庶不仁。不保四躰。今惡死亡而樂不仁。是猶惡醉而強酒也。又曰。仁則榮。不仁則辱。今惡辱而居不仁。是猶惡濕居下。孔安國注孝經曰。不耻不仁。不[褁-木]不義。為大乱之本。不可不絕是也（仁義審苐三卷可見之）。)</span></p>
不順<p style="margin-left:1em"><span class='note-inline'>(玉篇曰。順従也。食閏反。左傳曰。慈和徧服曰順。孝經士人章曰。以弟事長則順。孔曰。弟者善事父兄之謂也。順生於弟。同諫章曰。敢問。子従父之命。可謂孝乎。孔曰。夫親愛礼順。非違命之謂也（本）今案。順従父兄君命之謂也。不順反之。思而可知。)</span></p>
僥倖<p style="margin-left:1em"><span class='note-inline'>(經音義云。明度無極經曰。僥倖又作憿徼二形同。古堯反。下音幸。俗謂幸為僥倖。非其所當而得之。小尓雅非分而得謂之幸。冀望得也。遇也遇幸得也。楚辞願僥倖以待時。謂䂓求親遇也。礼記孔子曰。小人行險以僥倖是。東宮切韻曰。顧野王案。憿幸猶冀求也。)</span></p>
長生<p style="margin-left:1em"><span class='note-inline'>(千字文曰。伱伽惹多。此云長生。廣韻曰。長久也。遠也。常也。永也。直良反。又知久反。大也。生長也。易曰。天地大徳曰生。所唐反。神異經曰。玉桃服之。長生不死。臨死服之。其尸畢天地不<span class='corr'>朽</span>。河圖曰。玄洲在北海中。去南岸十万里。上有芝生。玄潤潤水。如蜜。服之長生。十洲記曰。祖洲東海中地方五百里上不死草生瓊田中草似菰苗。人已死。以草䨱之皆活。列子曰。渤海之東有大海。其中有山。一曰代輿。二曰貟嶠。三曰方壷。四曰瀛洲。五曰蓬萊。其臺観有金玉珠玗樹皆叢生。實皆有滋味。食之不死。人皆仙聖。一旦夕飛翔來徃也（本）蓋是對凡質之短促。述偓佺之極長。淨土長生異之。可勤以生。)</span></p>
大命<p style="margin-left:1em"><span class='note-inline'>(經音義云。壽命壽。取一期之名。命取人之生分。但異名耳。東宮切韻曰。釈氏云。命性也。武玄之云。稟天而生。皆曰性命。薛峋曰。命有生之類所稟以生。麻果云。命者窮達之分。生者有形之秀。孫伷云。凡生於天地之間皆曰命。沙門清徹云。命天常也。陸士衡<span class='corr'>弔</span>魏文帝文曰。當建安之三八。實大命之所艱。注曰。大命謂天命也。尚書曰。天監厥德用集大命。)</span></p>
不豫<p style="margin-left:1em"><span class='note-inline'>(廣韻曰。豫備先也。早也。半泇反。)</span></p>
窈窕<p style="margin-left:1em"><span class='note-inline'>(玉篇曰。窈窕幽間也。上於鳥反。下徒鳥反。東宮切韻曰。陸法言云。窈窕美㒵。郭知玄曰。窈窕深遠㒵。又窈窕幽間。又善心曰窈。薛峋云美也。按幽靜心則美善也。)</span></p>
浩浩<p style="margin-left:1em"><span class='note-inline'>(東宮切韻曰。釈氏云。水浩浩（胡老）大流也。[邱-丘+酋]玄云。浩猶饒也。尚書堯典曰。浩々滔天。孔安國曰。浩浩盛大。如漫天是也。)</span></p>
茫茫<p style="margin-left:1em"><span class='note-inline'>(經音義云。茫茫莫荒反。遠㒵也。茫然謂目不了也。陸士衡漢高祖㓛臣頌曰。芒芒（五臣作茫々）宇宙。上墋下黷。波脫四海。塵飛五岳。九服徘徊。三靈改卜。翰云。茫茫廣遠㒵。)</span></p>
燋然<p style="margin-left:1em"><span class='note-inline'>(廣韻曰。燋傷火。說文云。所以然持火也。即消反。然語助又如也。是也。說文。燒也。俗作燃。如延反矣。)</span></p>
省錄<p style="margin-left:1em"><span class='note-inline'>(廣韻曰。省察也。息井反。錄事。職官要錄曰。總錄眾事也。力玉反。義寂述義曰。無所省錄者。謂於惡事無所省察。於善法無所攝錄。)</span></p>
天道施張<p style="margin-left:1em"><span class='note-inline'>(玉篇曰。弛弓解也。尸紙反。張施弓弦也。陟良反。老子曰。天之道。其猶張弓乎。高者抑之。下者挙之。又曰道常無名。章句云。道能隂能陽能弛能張能亡。故無常名也。)</span></p>
糺舉<p style="margin-left:1em"><span class='note-inline'>(經音義曰。糾居黝切。糺正也。糺察也。異㒵也。亦攝也。舉也。)</span></p>
綱紀<p style="margin-left:1em"><span class='note-inline'>(玉篇曰。綱大繩也。古郎反。糺緒絲別名也。又十二季曰紀。居擬反。白<span class='corr'>虎</span>通。三綱六紀篇曰。三綱者何謂也。謂君臣父子夫婦也。六紀者。謂諸父兄<span class='corr'>弟</span>族人諸舅師長朋友也。故君為臣綱。夫為妻婦利為綱。又云。敬諸父兄。六紀道行。諸舅有義。族人有序。<span class='corr'>昆弟</span>有親。師長有尊。朋友有舊。何謂綱紀。綱者張也。紀者理也。大者為綱。小者為紀所以強理上下。整齊人道也。人皆懷五常之性。有親愛之心。是以綱紀為化。若羅<span class='corr'>網</span>之有綱紀而万目張也。詩曰。亹亹我王綱紀四方。君臣父子夫婦六人也。史記云。禹為人敏。給克勤其德不違。其仁可親。其言可信。聲為律。身為度。称以出。亹亹穆穆。為綱為紀是也。)</span></p>
煢煢<p style="margin-left:1em"><span class='note-inline'>(經音義曰。華嚴經曰。孤煢古文惸儝二形同。渠營反。無父曰孤。無子曰獨。無兄苐曰煢。煢單也。煢煢無所依也。)</span></p>
忪忪<p style="margin-left:1em"><span class='note-inline'>(廣韻曰。忪心動㒵。職容反。玉篇曰。忪心動不定。驚也、、遑遽。麻果曰。忪忪懼㒵。)</span></p>
率化<p style="margin-left:1em"><span class='note-inline'>(經音義曰。四分律曰。相率。所律反。謂將領行也。儀礼勗率以敬。[邱-丘+酋]玄曰。率導引之也。東宮切韻曰。化教化也。按教成於上。俗易於下曰化。孔安國孝經注曰。上率下以正下。下順上而不違。故德教成而政令行是也。)</span></p>
敕令<p style="margin-left:1em"><span class='note-inline'>(東宮切韻曰。敕整也。又君之教令也。武玄之曰。勅勅<span class='corr'>誡</span>也。正也。孫伷云。勅君父之命也。令命也。法也。)</span></p>
博愛<p style="margin-left:1em"><span class='note-inline'>(廣韻曰。慱廣也。愛憐也。上市各反。下烏代反。孝經曰。先之以傳愛。而民莫遺其<span class='corr'>親</span>。孔曰。<span class='corr'>博</span>愛汎愛眾也。先垂<span class='corr'>博</span>愛之教。以示親親也。故民化之。而無有遺忘其親者也。)</span></p>
欺紿<p style="margin-left:1em"><span class='note-inline'>(廣韻曰。欺詐也。玉篇曰。欺忘也。去其反。紿疑也。欺也。徒愷反。漢書音義師古曰。紿[言*往]也。)</span></p>
寧息<p style="margin-left:1em"><span class='note-inline'>(廣韻曰。寧安也。奴丁反。息止也。相即反。)</span></p>
誨喻<p style="margin-left:1em"><span class='note-inline'>(玉篇曰。誨教示也。喻曉。上呼繢反。下俞句。)</span></p>
遊履<p style="margin-left:1em"><span class='note-inline'>(廣韻曰。游浮也亦作遊。古攵作逕同。以周反。履踐也。幸也。力几反。)</span></p>
國邑<p style="margin-left:1em"><span class='note-inline'>(廣韻曰。邑縣邑。周礼曰。四井（八家一井）為邑。於汲反。經音義曰。周礼曰。四井為邑。[邱-丘+酋]玄曰。方二里也。廣雅五里為邑。十邑為鄉。說文曰。邑國也。従口。先王之制。尊卑有大小。徐鍇曰。有宗廟先君之主曰都。無曰邑曰築。築曰城。口其城郭也。應執反。)</span></p>
丘聚<p style="margin-left:1em"><span class='note-inline'>(廣韻曰。丘聚也。空也。大也。又丘陵。尒雅。非人為之丘。郭璞曰。地自然生。說文作北同。去鳩反。經音義曰。法華經曰。聚落。廣雅。聚落居也。按聚眾也。謂人所聚居也。漢書無燔聚落是也。後漢<span class='corr'>書</span>曰。王鳳陳牧西擊長聚。注曰（廣雅曰）。聚居也。自喻反。前書音義曰。小於鄉。曰聚也。)</span></p>
風雨以時<p style="margin-left:1em"><span class='note-inline'>(廣韻曰。風教也。[俟-矢+大]也。告也。聲也。河圖曰。風者天地之使。元命包曰。隂陽怒而為風。方戎反。元命包曰。隂陽和為雨。大<span class='corr'>戴</span>禮曰。天地之氣和則雨。說文水以雲下也。王矩反。尚書舜典曰。納于大麓。列風雷雨不迷。孔曰。隂陽和。風雨時。各以其節。不有迷錯愆休。明舜之德合於天。西京<span class='corr'>雜</span>記曰。<span class='corr'>董</span>仲舒云。太平之時。風不搖條。雨不破塊。)</span></p>
灾[尸@萬]<p style="margin-left:1em"><span class='note-inline'>(廣韻曰。天火曰烖。亦作灾。古文災籀文作災同。祖戈反。厲惡。力制反。玉篇云。厲[虎-儿+巳]也。左傳曰。厲惡鬼也。)</span></p>
兵戈<p style="margin-left:1em"><span class='note-inline'>(廣韻曰。兵戎也。周礼有司兵。掌五兵五盾。世本曰。蚩尤以金作兵器。說文曰。戈平頭㦸（長六尺六寸）也古禾反。東宮切韻曰。祝兵軍器金反者曰兵。孫愐云。世本蚩尤制兵。諸侯曰。兵者不祥器。不獲已而用之。孫伷云。方言吴<span class='corr'>揚</span>之間。謂㦸為戈。老子曰。夫佳兵者。不祥之器。物或惡之。章句曰。祥善也。兵者驚精神。濁和氣。不善人之器也。不當修飾也。兵動則有所害。故萬物無有不惡之也。杜氏注左傳曰。兵動則<span class='corr'>[禾/干]</span>荒也。倭名曰。<span class='corr'>揚</span>雄方言云。㦸（九劇反倭名保古）或謂之于。或謂之戈矣。)</span></p>
禮讓<p style="margin-left:1em"><span class='note-inline'>(廣韻曰。讓退讓。人樣反。東宮切韻曰。郭知玄云。讓推賢之言也。長孫訥言云。孫心也。說文相貴讓也。王仁煦云。推善於人。孫愐云。推不受也。沙門清徹云。仁也。孝經曰。先之以敬讓。而民弗爭。孔曰。上為<span class='corr'>敬</span>。則下不慢。上好讓。則下不爭。上之化下。猶風之靡草。論語曰。夫子何哂由也。子曰。為國以礼。其言不讓。是故哂之。包氏曰為國以礼。々貴讓子路言不讓故咲也。又子曰。能以礼讓為國乎。何有（何有者言不難）不能以礼讓。為國乎。如礼何（如何礼者言不能用礼）。)</span></p>
謟偽<p style="margin-left:1em"><span class='note-inline'>(廣韻曰。謟諛。丑琰反。偽儗也。欺也。危睡反。)</span></p>
彌滿<p style="margin-left:1em"><span class='note-inline'>(孫興公天台賦曰。結根弥於華岱。善曰。劉瓛周易義曰。弥廣。又漢書音義曰。弥滿也。)</span></p>
滉瀁<p style="margin-left:1em"><span class='note-inline'>(廣韻曰。洸瀁水㒵。上胡廣反。下餘亮反矣。經音義云。七佛神咒經云。潢瀁上胡廣反。下養音。潢瀁猶浩蕩也。經文作洸。音光非也。東宮切韻曰。薛峋云。洸瀁水涯際。麻果云。洸瀁水滿。又滉瀁水㒵。孫伷云。滉瀁大波㒵。)</span></p>
浩<span class='corr'>汗</span><p style="margin-left:1em"><span class='note-inline'>(廣韻曰。浩汗大水㒵。上胡老反。下胡安反。木玄虚海賦曰。㶀[泳-永+(葛-(└@人)+匕)]浩汗。㦸曰。㶀[泳-永+(葛-(└@人)+匕)]浩汗。廣大皃。)</span></p>
疑惑<p style="margin-left:1em"><span class='note-inline'>(東宮切韻曰。郭知玄云。疑心不了也。孫愐曰。猜也。又猶<span class='corr'>豫</span>不决之皃。釈氏云。惑迷亂也。孫伷云。疑也。論語曰。四十而不惑。孔安國曰。不疑惑也。)</span></p>
宮室<p style="margin-left:1em"><span class='note-inline'>(廣韻曰。白虎通曰。黃帝作宮室。以避寒暑。宮之言中世本曰。禹作宮。緊戎反。室房也。易曰。上古宂居野處。後聖人以宮室。釈名曰。室實也。人物實滿其中。周書曰。黃帝作宮室。吕氏春秋曰。高元作。物栗反。爾雅曰。宮謂之室。室謂之宮。郭璞曰。皆所以通古今之異語。明同實而兩名。)</span></p>
張設<p style="margin-left:1em"><span class='note-inline'>(玉篇曰。張（陟良）施弓絃也（尸熱）置也。陳也。)</span></p>
牀帳<p style="margin-left:1em"><span class='note-inline'>(玉篇曰。床身所安也。俗作牀同。仕良反。倭名曰。遊仙窟云。六尺象牙床（楊氏漢語鈔云。牙床久礼度古）風俗通曰。靈帝好胡服。京師皆作胡床。（此間倭名阿久良）釈名曰。帳（猪亮反。此間音長。今案帳属有九。所出未詳）張也。張施於牀上也。小<span class='corr'>帳</span>曰斗（俗云斗帳。曰屏風帳）形如䨱斗也。)</span></p>
供給<p style="margin-left:1em"><span class='note-inline'>(廣韻曰。供奉也。具也。設也。給也。進也。九容居用二反。給供給。居立反。遊仙窟曰。供給。說曰。太天未津利毛乃矣。)</span></p>
床蓐<p style="margin-left:1em"><span class='note-inline'>(東宮切韻曰。曹憲云。蓐厚也。案謂所臥蓐也。今亦作褥。武玄之。云衣也。草也。沙門清徹云。蓐蓆也。倭名曰野王云。菌（音目倭名之止祢）又以虎豿皮為之。廣韻曰。褥（而蜀反。蓐同。俗音邇久。今案毛席名也。俗以猯皮䓁為之）氈槈也。野王曰。氈（諸延反。倭名賀毛）毛席。撚毛為席也。)</span></p>
刑罰<p style="margin-left:1em"><span class='note-inline'>(廣韻曰。刑法也。礼曰。刑者侀也。侀者成也。一成而不可變。故君子盡心焉。戶靈反。罰罪也。房越反。　經音義曰。說文罪之小者曰罪。廣雅罪折伏也。　論語曰。齊以刑。民免而無耻。馬融曰。齊整以刑罰也。周礼曰。以刑罰禁虣。而去盜。[邱-丘+酋]玄曰。刑々罰憲狥朴也。　白虎通曰。設刑罰者。明有所懼也。孔安國註尚書曰。刑罰所以懲過。非殺人。欲<span class='corr'>使</span>惡人極於病苦莫敢犯。)</span></p>
佛語弥勒其有得聞歓喜踊躍乃至一念當知此人為得大利即是具足無上㓛德<p style="margin-left:1em"><span class='note-inline'>(經音義曰。阿毗達磨順正理論云。梅怛麗藥此云慈。即舊云慈氏者也。慈有二因緣。一值慈佛発心。二初得慈心三昧。囙以名焉。言弥勒。或云梅低黎。並訛也。又云。瑜伽師地論云。波羅延謂西域邑落名也。阿氏多弥勒<span class='corr'>字</span>也。或作阿嗜多。此云無勝。謂無人能勝也。舊言阿逸多。<span class='corr'>訛</span>也。　翻訳名義集云。彌勒。西域記曰。梅咀麗耶。唐云慈氏。即姓也。舊曰弥勒。<span class='corr'>訛</span>也。什曰。姓也。阿逸多<span class='corr'>字</span>也。南天竺波羅門子。淨名䟽云。有言従姓立名。今謂非姓。恐是名也。何者彌勒此翻慈氏。過去有王。名曇摩流攴。慈育国人自爾至今。常名慈氏。姓阿逸多。此云無能勝。有言阿逸多是名。既不親見正攵。未可足執。観下生經云。時修梵摩。即與子立字。名曰弥勒（已上）諸經要集彌勒緣云。弥勒來時經曰。佛言弥勒佛<span class='corr'>未</span>出時。閻浮剎內地山樹草木皆集[書-曰+皿]。於今閻浮利地。周帀六十万里。弥勒出時閻浮剎地。東西長四十万里。南北廣三十二万里。地生五果。四海之內無山陵嵠谷。地平如砥。樹木長大。人少三毒。民多聚落。城名汜羅那夷。有一婆羅門。名須凡。當為弥勒作父。母名摩訶越題。弥勒當為作子。相好具足。身長十六丈。生隨成地。目徹観万里內。頭中日光照四千里。弥勒得道為佛時。於龍華樹下坐。高三十里。亦四十里。用四月八日明星出時得道（大成佛經華枝如龍頭。故名龍華樹。亦有別傳云。故子従龍宮出。故名龍華樹也）西域記云。婆羅痆斯（女默反）國初轉法輪鹿野伽藍不遠。有窣堵波。是梅咀麗耶（唐<span class='corr'>言</span>慈即姓也。舊云弥勒。訛畧也）菩薩受成佛記處。昔者如來在王舎城鷲峯山。告苾芻。當來之世。此瞻部洲。土地平正。生人壽八万歲。有波羅門子慈氏者。身真金色。光明照朗。當捨[序-予+(豕-(必-心))]成正覚。廣為眾生三會說法。其濟度者。皆遺法。植福眾生也。智度論云。人壽八万四千歲。身長八十尺。弥勒佛身長百六十尺。佛面二十四尺。円光十里。是時眾生聞弥勒出世。無量人従佛出家。佛在大眾中初說法時。九十九億人得阿羅漢道。六<span class='corr'>通</span>具足。第二會。九十六億人得阿羅漢道。第三會。九十三億人得阿羅漢道。自是以後度無數人（本）蓋聞弥勒菩薩者。現在為補處。受記莂於鹿苑之邊。當來為導<span class='corr'>師</span>。宣妙法於龍華之下。釈伽遺法第子。詎誠不尊崇。<span class='corr'>矧</span>於遇為得大利之教。聽無上㓛徳之法者哉。故華之覧者。無謂其贅也。)</span></p>
特留<p style="margin-left:1em"><span class='note-inline'>(廣韻曰。特獨也。留住也。說文作留。上[彳*(土/之)]得反。下力求反。)</span></p>
芬芬<p style="margin-left:1em"><span class='note-inline'>(廣韻曰。芬芬府攵反。　詩箋曰。苾苾芬芬然香是也。)</span></p>
</div>
<p class='juan'>淨土三部經音義集卷第二</p>
</div><!-- end of div[@id='body'] -->
</body></html>