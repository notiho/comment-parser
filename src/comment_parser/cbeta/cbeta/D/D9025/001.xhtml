<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>淨土三部經音義集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' /><p><span class='corr'>淨</span>土三部經音義四卷。日本沙門信瑞纂自序題。嘉禎三年當宋理宗端平三年也。卷一卷二為無量壽[(共-八+隹)*見]經。卷三為観無量壽經。卷四為阿弥陀經。其引廣韻則陸法主孫愐分著。引玉萹亦時見野玉案語。是其所見古本与今異。又所引東宮切韻中載郭知立薛峋麻果韓知十祝尚邱武立云王仁煦䓁之說。皆唐以前小學書之散逸者。其見扵新舊唐志者不過数家。餘多見其國現在書目。雖卷帙無多。固當与立。應慧琳眾經音義再珎也。</p>
<p>光緒癸未春三月宜都楊守敬記于東京使舘。</p>
<p>是書引東宮切韻旁注云。是書之作菅丞相之父也。菅名道。其為彼國名臣。當　中國唐之中葉。惜其言不傳也。此書彼國蔵書家亦不知之<span class='note-inline'>(余從書轉等此本　守敬再記)</span>。</p>

<p class='juan'><a id='mulu2' />淨土三部經音義集卷<span class='corr'>第</span>一<span class='note-inline'>(并序)</span></p><p class="byline">沙門　信瑞　纂</p></div>
<div class='div-other'><a id='mulu3' /><p>原夫吾大師堪忍世尊久證遮那之妙身。本無出沒。遙究法性之真理。永絕言音。然而哀生　之流轉。託影幻化門。顧物之長迷。和光方便道。是以悲周四生。智覃万物。或震圎音於三千兮。驚重昬之睡。或耀普眼於九界兮。拂永夜之蒙。其数十二分。其門八万四。㩲實殊塗。大小異帰。當挩皆潤法雨。有緣[尺/皿]煦惠風。而鷲嶺[車*(桑-木)]影。鶴林庇光。捃貝葉。以写三藏。䟽貫華。以益一切。蓋聞。如來說法。必藉攵字。若無攵字。實相焉襢。其攵字者。月氏梵　天所制。原始垂則。四十七言一十八章。滂流諸国。枝沠漸廣。<span class='corr'>但</span>雖自古以還無異書。因地隨人。點[尺/田/一]㣲不同矣。漢家靈龜負書。以出於玄滬之水。神鳥帯攵。以飛於丹山之雲。攵字之起。自然奇哉。矧至庖犠成八卦。蒼頡創六爻。政罷結繩。教興書契。自尒已來。三綱五常之世䂓。七覺八正之奥典。莫不記鳳尾施人庸。而[(上/夫)*(人/未)]古品異。正俗作區。內外憲牒。覿詁訓識宏致焉。大小經論。瞻音義弁雅趣<span class='note-inline'>(矣)</span>。粤淨土三部經者。末法良導。濁世指南也。五逆不難。白毫輝於穪名之牀。十惡惟易。金䑓現乎念仏之牗。[(采-木+王)*糸]是自瞻智<span class='corr'>博</span>[這-言+(大/(羊-一))]之書案。迄愚戇短慮之圭窬。握經之<span class='corr'>者</span>。偏握此経。愛法之<span class='corr'>者</span>。專愛此法。然而人咸謔談義理。俗殫癈拋攵字。魚魯致乖。豕亥斯惑。諸老俊彥。弗箴於積謬。童蒙孱嚚逾病重疑。音謬㓛淺。語（誤）義失。義失理乖。理乖寡益。自非略其差舛集其正義。彰德大範難<span class='note-inline'>(矣)</span>。<span class='corr'>旱</span>嗟踳駮夥邪莫之䏻正。㣲言既絕。大㫖亦乖。是故余寓〃涉[木/亍]。欲罷不耐。遂披眾經音義。抽相應之註<span class='corr'>釋</span>。目諸典篇章。取潤色之本攵。注緝為四卷。名曰淨土三部經音義集。蓋[這-言+木]不作。是則尼父之格言也。困而略纂。豈非鄙生之懇志乎。抑反音拠廣韻。為弁四聲。字義稽群籍。為識数訓。不顧身敷淺。恣傳聖[揃-刖+旲]。定知。校雔之攵。僣丁佌[仁-二+(冰-水+虎)]。總會之說。可否慁糅。冀見者添削之。形洪範之至賾焉。時也嘉楨<span class='corr'>第</span>二之[厂@(林/曰)]。[(第-(竺-二))/木]兆涒灘之暮。春王正月序云尓。</p>
</div>
<div class='div-other'><a id='mulu4' />
<p class='h1'>無量壽經卷上</p>佛<p style="margin-left:1em"><span class='note-inline'>(廣韻曰。佛符弗切。牟子曰。漢明帝夢。神人身有日光。飛在殿前。以問群臣。傅毅對曰。天笁有佛。將其神也。学記曰。其施之也悖。其求之也佛（仏戾）毛詩曰。佛時仔肩。示我顯德行。傅曰。仏大也。箋曰。佛輔也。說攵曰。佛見不諟也。从人弗声。徐鍇曰。諟諦。分勿反。東宮切韻曰。曹憲云。佛忽也。言怳忽無常也。見牟子。案。仏道沖玅。難以指永。故言怳忽。郭知玄云。胡言仏陀。漢言覚者。獨悟無上正真之道。薛峋云。又芳味反。仿佛相似。麻果云。佛一號如來。如來。無所従來。又無（所）去來。祝尚丘云。佛無上<span class='corr'>法</span>王。孫愐云。釋家也。又佛覚也。自覚覚他人。名之曰佛。沙門清徹云。佛像也。又皮迨反。弘明集云。問曰。何以正云佛。仏為何謂耶。牟子曰。仏號<span class='corr'>諡</span>。猶名三皇五帝聖也。仏乃道徳之元祖。神明之宗緒。仏言覚也。怳忽変化。分身㪚躰。或存或亡。能小能大。能圓能方。能老　　能少。能隠能彰。蹈火不燒。履刅不傷。在汙不辱。在禍無殃。欲行則飛。㘴則<span class='corr'>揚</span>光。故号為仏也。仏地論曰。仏者具一切智一切種智。[文*隹]煩惱障．所知障。於一切法一切種相自開覚。亦能開覚一切有情。如睡夢覚。如蓮花開。故名為佛（本）今案。梵云buddhā。漢云覚者知者。若依翻訳義。覚佐土利讀。知志留讀。此乃於道塲樹下。覚知世間出世間惣相別相之義翻也。佛者梵語。不可訓之。若用訓者。雖不丁仏陁義。可訓戾大輔<span class='corr'>等</span>歟。而今保土介訓。未知所従。<span class='corr'>但</span>有浮說。不足信用。乞後学者詳審之矣。)</span></p>
說<p style="margin-left:1em"><span class='note-inline'>(梵語勘攵云。婆師多此翻說。廣韻曰。說告也。<span class='corr'>釈</span>名曰。說述也。<span class='corr'>宣</span>述人意也。失爇反。又悅稅二音。東宮切韻曰。郭知玄云。說談述也。以言誘他也。釈氏曰。言敘也。麻果曰。造也釈也。孫愐云。誥也。又論也。)</span></p>
無量壽<p style="margin-left:1em"><span class='note-inline'>(新訳花嚴経音義云。正云<span class='corr'>阿</span>弭陁婆耶。此云無量壽。)</span></p>
經<p style="margin-left:1em"><span class='note-inline'>(東宮切韻曰。郭知玄云。經（古灵）典也。又経緯之経也。釈氏云。羽絲以機織。薛峋云。經法也。聖王之書。可為常法。又攵籍之教曰經。又仏留教語也。漢明帝夜夢金人丈余。會群臣言議而說。傅毅曰。西国在胡神生。其名曰佛。不過数日西国献仏。白馬䭾経至是也。翻訳名義集云修多罗。或修單蘭。或修妬路。西域記名素怚覽。<span class='corr'>舊</span>曰修多罗訛也。或言。無翻。含五義故。摭華云。義味無尽故喻涌泉。能生玅善故号出生。揩定邪正故譬繩墨。能示正理故名顕示。貫穿諸法故曰結髮。含此五義故。不可翻（出雜心論）或言。有翻。玅玄明有五訳。一翻經二翻論。□□□三翻法本。四翻線。五翻善語教。天台定云。今且拠一名以為正翻。亦不使二家有怨。何者従古及今。訳梵為漢。皆題為經。若餘翻是正。不改作線契。若傳訳僉然。則經正明矣。以此方周孔之教。名為五經。故以經字翻修多罗。然其眾典雖單題經。諸論所指皆曰契經。所謂契理契機契經也。摭華云。契理則合於二諦。契機則符彼三根。經者訓常訓法。玅玄云。天魔外道不能改壞。名為教常。真正不雜無能踰過。名為行常。湛然不動决無異趣。名為理常。又訓法者。法可䡄。行可䡄。理可䡄。仏地論云。經者貫攝為義。貫穿所應。知義攝持所化眾生。慈㤙云。為常為法是攝是貫。常則道䡄百王。法乃德模万葉。攝乃集斯玅義。貫乃御彼庸生。庶令同出苦津終㷌覚岸。)</span></p>
王舎城<p style="margin-left:1em"><span class='note-inline'>(法花攵句云。王舎城者。天笁称罗閱祇伽罗。罗閱祇此云王舎。伽羅此云城。国名摩伽陁。此云不害。無刑殺法也。亦云摩竭提。此云天天羅〃者王名也。以王名国。此王即駮足之父（駮足王緣廣在本書）。<span class='corr'>智</span>度<span class='corr'>論</span>云。問曰。如舎婆提迦毘羅波罗捺大城。皆有諸王舎。何以故名此城為王舎。[前-刖+合]曰。有人曰。摩伽陁國王有子。一頭兩面四臂。時人以為不詳。王即裂其身首。弃之曠野。罗剎女鬼。名闍罗。還合其身而乳養之。後大成人。力能并兼諸国王。有天下取諸国王万八千人。置此五山中。以大力勢治閻浮提。閻浮提人。囙名此山為王舎城。（雖有数尺恐繁不載）。)</span></p>
耆闍崛山<p style="margin-left:1em"><span class='note-inline'>(經音義云。法花經云。耆闍崛山。或言伊沙崛山。或言揭梨駄罗鳩胝山。皆訛也。正姞栗陀罗矩吒山。此訳云鷲臺。又云鷲峯。言此山既栖鷲鳥。又類高臺也。旧訳云鷲頭。或云灵鷲者。一義也。又言灵者仙灵也。案梵本。無灵義。依別記云。此鳥有灵。知人死活。人欲死時則群翔彼家。待其送林則飛下而食。以此能力懸知故号灵鷲也。姞音渠乙反。<span class='corr'>智</span>度論云。耆闍崛山者。耆闍名鷲。崛名頭。仍云鷲頭山。問曰。何以名鷲頭山。[前-刖+合]曰。是山頂似鷲。王舎城人。見其形似鷲故。共傳言鷲頭山。復次王舍城南尸陀林中多死人。諸鷲鳥常來噉之。還在山頭。時人遂名鷲頭山。是山於五山中最高大。多好林水。聖人住処。又云。耆闍崛山。是過去未來現在諸佛住処。仏語富楼那。若使三千大千世界刧燒若更生。我常在此山中住。一切眾生以結使纏縛不作見佛之㓛德。以是故不見我。)</span></p>
一切<p style="margin-left:1em"><span class='note-inline'>(新訳花嚴經音義云。說攵曰。一切普也。普即遍具之義。故切字冝従十。說攵云。十謂数具也。有従七者俗也。東宮切韻曰。孫伷云。漢書一切眾也。)</span></p>
已達<p style="margin-left:1em"><span class='note-inline'>(東宮切韻曰。郭知玄云。逹通也。釈氏云。道路也。考工記云。匠人逹川谷。逹猶至也。孔安国注論語曰。逹謂通於物理也。)</span></p>
尊者<p style="margin-left:1em"><span class='note-inline'>(廣韻曰。尊相昆反。重也貴也敬也。君父之称也。典礼曰。長者。[邱-丘+酋]玄曰。尊者也（本）今案。尊者貴重之称也。礼記曰。父在不敢杖（矣）。尊者在故是也。)</span></p>
菩薩<p style="margin-left:1em"><span class='note-inline'>(廣韻曰。菩（薄胡）普也。薩割済也。能普[泳-永+(文/月)]眾生。東宮切韻曰。曹憲云。菩提得道人也。案。菩提外國語也。隋言大道心。郭知玄云。菩薩法者也。麻果云。內典有菩提胡語也。漢言善心眾生。孫愐云。梵云菩提。漢言正道也。四<span class='corr'>教</span>義云。菩薩<span class='corr'>摩</span>訶薩。是天笁語。若具依彼言。應云菩提（[薩-產+(辛/工)]埵）摩訶薩埵。但諸師翻訳不同。今不具述。而智度論翻云。菩提名仏道。薩埵名成眾生。摩訶言大。此人用諸仏大道成眾生也。又有師翻云。菩提名道。薩埵名心。<span class='corr'>摩</span>訶名大。是為大道心。而諸經多云菩薩訶薩者。竹師以天笁語煩兩<span class='corr'>句</span>八字標名故。除三字留五字。合為一<span class='corr'>句</span>名菩薩摩訶薩也。<span class='corr'>但</span>三乗菩提通名為道。而獨受大名者。以其緣四諦。記慈悲四弘誓願。上求仏<span class='corr'>果</span>下化眾生。此心廣大故別受摩訶之苾也。)</span></p>
正士<p style="margin-left:1em"><span class='note-inline'>(玉篇云。正不邪也。是也。之盛反。㕝通古今弁然不然。謂之士。㕝几反。老子曰。古之善為士者（謂得道之君也）㣲玅玄通（玄天也。言其志節㣲玅与天通也）尚書曰。囚奴正士。孔安国曰。正士箕子。惟正諫紂惡士也（本）今案。正士者。以淳善讜言苦諫人姦厲者也。普超經云。正士者。輕忽身命。不擇眾生。志純淑。法悄化凶偽。)</span></p>
光英<p style="margin-left:1em"><span class='note-inline'>(廣韻曰。英華也。栄而不實曰英。又英俊。於驚反。)</span></p>
皆遵<p style="margin-left:1em"><span class='note-inline'>(廣韻曰。遵循也率也行也習也。古攵作[這-言+(瞿-隹+寸)]同。蔣倫反。)</span></p>
兜率天<p style="margin-left:1em"><span class='note-inline'>(新訳花厶經音義云。珊兜率陀。此曰喜<span class='corr'>樂</span>。依俱舎。中有三義得此名。一喜㕝。二聚集。三遊<span class='corr'>樂</span>。<span class='corr'>舊</span>翻為喜足。或云知足。非正翻也。)</span></p>
震動<p style="margin-left:1em"><span class='note-inline'>(經音義云。涅槃経云。震動。之刃切。公羊傳曰。地震者。何地動也。周易震動也。経攵有従手作振發也。掉也掉亦動也。二形通用也。)</span></p>
筭計<p style="margin-left:1em"><span class='note-inline'>(廣韻曰。筭計也数也。蘇貫反。世本曰。<span class='corr'>黃</span>帝時。隷首作数。說攵曰。筭長六寸。計暦数者也。又有九章術。漢許<span class='corr'>商</span>。杜忠。吴陳熾。魏王粲。并善之是也。下古詣反籌計也。說攵計會也筭也。東<span class='corr'>宮</span>切韻曰。蓸憲云。筭竹為之。長六寸。以計数。薛峋云。賦名。孫伷云。說攵云長六寸。計歷数者。従竹弄。言常弄乃不誤。又作[玉-王+竿]。釈氏云。計筭也。麻<span class='corr'>果</span>云。國語計成而後行。又范子有計然之術。孫愐云。籌䇿也。合也。)</span></p>
攵藝<p style="margin-left:1em"><span class='note-inline'>(東宮切韻曰。陸法言云。攵武分反。曹憲云。攵德之總名也。又章也。案有彩章曰攵。郭知玄云。攵章。<span class='corr'>釈</span>氏云。錯畫。武玄之云。字有韻謂之攵。攵無韻謂之筆。薛峋云。虛辤飾過皆曰攵。麻果云。說攵才智也。又蒼頡初作[尺/田/一]。蓋依類象。故謂之攵。其形聲相益。即謂之字。字者華乱著於竹帛。謂之書。書者如也。今案。左氏傳經緯天地曰攵。杜<span class='corr'>預</span>曰。經緯相錯故織成攵也。論語小人之過如攵。孔安曰。攵鉓也。祝尚丘云。藝[魚-(烈-列)+大]察反。伎䏻在身也。孫愐云。伎也。才䏻曰藝。礼記藝才也。今案孔安国註論語。顧野王案藝猶材也。曰藝。謂多才能也。)</span></p>
射御<p style="margin-left:1em"><span class='note-inline'>(廣云。射。弓射也。神夜反。又作䠶同。周礼五射。鄭司農云。五射白矢。參連。剡注。襄尺。井儀也。論語曰。射不主皮。馬融曰。射有五善。一曰。和志躰和也。二<span class='corr'>曰</span>。和容有容儀。三曰。主皮䏻中質。四曰。和頌合雅頌。五曰。興与舞同。天子有三候。以熊虎豹皮為之。言射者不<span class='corr'>但</span>以中皮為善。亦兼取和容也。周礼六藝中四曰。五馭。鄭司農云。五藝御鳴和鸞。<span class='corr'>逐</span>水曲。過袁舞交衢。逐禽左也。毛詩傳曰。御治㕝官也。箋曰。御者貳<span class='corr'>王</span>治㕝也。經音義云。廣雅云。御進也侍也。蔡邕獨断曰。凢衣服加於身。飲食入於口。皆御。釈名曰。御語也。尊者將有所欲。先語之也。亦言其職卑。尊者勤御。如御牛馬然也。)</span></p>
愽綜<p style="margin-left:1em"><span class='note-inline'>(廣韻曰。愽大也通也。補各反。經音義云。綜子送反。綜習也。三蒼綜理經也。又子宋反。總也。)</span></p>
道術<p style="margin-left:1em"><span class='note-inline'>(經音義曰。術法也。亦道也。字林邑中道曰術。道術者通也。人言達觧者。無所不通也。)</span></p>
貫<span class='note-inline'>(古玩)</span>練<span class='note-inline'>(即向)</span><p style="margin-left:1em"><span class='note-inline'>(璟興述攵[(天*天)/貝]云。貫者通也。練者委也。世俗異教亦皆通委故云貫練。)</span></p>
羣籍<p style="margin-left:1em"><span class='note-inline'>(鄭氏註礼記曰。群眾也。孔安国注尚書曰。群諸也。東宮切韻曰。陸法言云。籍秦昔反。郭知玄云。簿籍書也。<span class='corr'>釈</span>氏云。戶書也。武玄之云。古者無紙。以竹殺青。為簿及写書。麻<span class='corr'>果</span>云。六籍六經。周礼小行人掌邦賔客之礼礼籍〃名位高卑之書。祝尚丘云。通籍二尺竹牒也。又凢書於簡<span class='corr'>札</span>。皆曰籍。應劭曰。籍者為二尺竹牒。記其季紀名字物色。懸之門也。倭名曰。攵字集略云。籍（音席。倭名不美太）民戶之書。古以版。今黃紙。野王案。凡書於簡札。皆謂之籍也。)</span></p>
講武<p style="margin-left:1em"><span class='note-inline'>(廣韻曰。講告也謀也論也。古項反下攵甫反。止戈為武。又迹也。曲礼曰。堂上接武是也。漢書云。選豪俊講攵学。師古曰。講謂和習之。東宮切韻曰。国語一時講武。賈逵曰。講習也。)</span></p>
白馬<p style="margin-left:1em"><span class='note-inline'>(千字攵云。阿濕縛此云馬。起世經馬名婆罗訶。此訳言長<span class='corr'>毛</span>。說攵曰。馬怒也武也。象馬頭髦尾四足之形。徐鍇按劉熙<span class='corr'>釈</span>名。馬武也。韋昭曰。以其徤行。莫者反。春秋考異郵曰。隂合於八八合陽八九七十二。二為地。地主月。月精為馬。月数十二故。馬十二月而生。王者駕馬故。字从王為馬。倭名曰。四聲字苑云。馬（倭名無万）南方火畜也。尔雅註云。牝馬一名騲馬（上音草倭名未万）牡馬一名駇馬（上音攵。倭名乎万）王仁煦曰。駒（音俱。倭名古万）馬子也。法顯傳曰。従藍莫国沙弥伽<span class='corr'>藍</span>東行三由延。太子遣車匿及白馬還處亦立塔。)</span></p>
寶冠<p style="margin-left:1em"><span class='note-inline'>(梵語勘攵云。梵云罗怚那（隨<span class='corr'>求</span>唐本）此云寶冠。東宮切韻曰。<span class='corr'>釈</span>氏曰。礼男子二十冠而字。成人之道也。加元服。始着冠。武玄之云。加冕於首。王仁煦云。冠首飾也。孫愐云冠。束髮也。漢書照常記曰。帝加元服。如淳曰。元服謂初冠加上服也。師古曰。如氏以為衣服之服。此說非也。元首也。冠者首之所著也故曰元服。是知謂冠為元服。礼冠義曰。冠者礼之始。嘉㕝之之重者也（本）今案。寶冠者眾宝餝故□云爾耳。倭名曰。兼名苑註云。冠（音官。倭名賀布利毛乃）黃帝造也。)</span></p>
瓔珞<p style="margin-left:1em"><span class='note-inline'>(翻訳名義集云。吉由罗。或枳由逻。此云瓔珞。東宮切韻曰。麻<span class='corr'>果</span>曰。瓔珞穿雜珠玉。以飾於身頸。孫伷云。韻略瓔珞胡人穿雜宝餝身也。)</span></p>
鬀除<p style="margin-left:1em"><span class='note-inline'>(廣韻曰。說攵云。鬀[髟/則]髮也。大人曰。髡。小児曰鬀。尽及身毛曰[髟/則]。又作剃同。<span class='corr'>他計</span>反。下直[魚-(烈-列)+大]反。去也。)</span></p>
鬚髮<p style="margin-left:1em"><span class='note-inline'>(廣韻曰。說攵云。靣<span class='corr'>毛</span>也。俗作鬚同。相俞反。髮頭毛也。說攵根也。又作[馗-九+犮]。古攵作䫂同。方伐反。)</span></p>
勤苦<p style="margin-left:1em"><span class='note-inline'>(廣<span class='corr'>韻</span>曰。勤勞也巨仃反。苦[鹿/(人*人)]也勤也意也。康杜切。老子曰。上士聞道勤而行之。河上公章句云。上士聞道自勤苦竭力是也。)</span></p>
沐浴<p style="margin-left:1em"><span class='note-inline'>(廣韻曰。說攵曰。沐濯髮也。浴洒身也（本）案沐浴者洗身首謂也。是以礼記云。身有瘍則浴。首有創則沐是也。)</span></p>
得攀<p style="margin-left:1em"><span class='note-inline'>(廣韻曰。攀普斑反。引也。亦作板。東宮切韻曰。曹憲云。攀竦手也。案竦手謂引物也。孫愐云。悗也牽也。孫伷云。字統或作[林*休]。)</span></p>
靈禽<p style="margin-left:1em"><span class='note-inline'>(廣韻曰。灵神也善也巫也寵也福也。即下反。巨金反。二足羽者曰禽。東宮切韻曰。郭知玄云。禽鳥也。一曰。鳥獸未孕者。釈氏云。鳥之大者。孫愐云。䏻飛曰禽。能走曰獸。□□□□□□□□□□□□孫伷云。尓雅二足而羽謂之禽。四足而毛謂之獸。走者飛者總曰獸。何以明之。春秋傳曰。鴝鵒來巢非中國之禽。又杜<span class='corr'>預</span>云。禽獲也。白虎通曰。禽者鳥獸之總名也。倭名曰。尓雅注云。二足而羽謂之禽（音琴。倭名与鳥同）一說。飛曰鳥。走曰獸。總謂之禽（<span class='corr'>訓</span>與獸同）)</span>。</p>
翼從<p style="margin-left:1em"><span class='note-inline'>(新訳花厶經音義曰。翼従。孔安国注書曰。翼<span class='corr'>輔</span>也。毛詩傳曰。翼敬也。)</span></p>
吉<span class='note-inline'>(居質反。利也)</span>祥<span class='note-inline'>(似羊反。<span class='corr'>吉</span>也善也)</span>感<span class='note-inline'>(古禫反。應動也)</span>徵<p style="margin-left:1em"><span class='note-inline'>(陟陵反。明也證也。)</span><span class='note-inline'>(已上義。諸師<span class='corr'>釈</span>恐繁不載。学者往而尋之。)</span></p>
佛樹<p style="margin-left:1em"><span class='note-inline'>(止觀引淨名經曰。始㘴仏樹力降魔得甘露滅覚道成。輔行云。仏樹者。亦曰元吉樹亦曰道場樹菩提樹<span class='corr'>等</span>従此得道<span class='corr'>等</span>故。西域記曰。金剛座菩提樹者。畢鉢罗之樹也。昔仏在世。高数百尺。屡經殘伐。猶高四五丈。仏㘴其下成<span class='corr'>等</span>正覚。因而謂之菩提樹焉。莖幹黃白。枝葉青翠。冬夏不凋。光鮮無変。每至如來涅槃之日。葉皆凋落。<span class='corr'>頃</span>之復故。是日也。諸國君王異方俗。数千万眾不<span class='corr'>召</span>而集。香水香乳溉以洗。於是奏音樂列香花。竸修供養。)</span></p>
跏趺而座<p style="margin-left:1em"><span class='note-inline'>(經音義云。法花經云。加趺古遐切。尒雅加重也。今取其義。則交足㘴也。除災橫經毗婆沙<span class='corr'>亦</span>云結交趺㘴是也。経攵作跏。攵字所無。案俗典。江南謂開膝㘴為跘跨。山東謂之甲趺跘。跘音<span class='corr'>平</span>患切。跨音口[瓜-、]切。智度<span class='corr'>論</span>云。問曰。多有坐法。仏何以故唯用結跏趺㘴。[前-刖+合]云。諸㘴法中。結跏趺坐。最安穩不疲極。此是坐禪人坐法。<span class='corr'>攝</span>持手足。心亦不散。又<span class='corr'>於</span>一切四種身儀中。最安穩。魔王見之。其心憂怖。眾人見之皆大歡喜。)</span></p>
奮<p style="margin-left:1em"><span class='note-inline'>(廣韻曰。奮<span class='corr'>揚</span>也。鳥張羽毛奮奞也。方問反。玉篇曰。奮翬也振也。)</span></p>
魔<p style="margin-left:1em"><span class='note-inline'>(經音義云。維<span class='corr'>摩詰</span>所說<span class='corr'>經</span>云。魔怨。梵云魔羅。此云殺者是。其位処弟六天主也。論中釈。断惠命故名為魔。又常行放逸而自害身故名魔。言波旬者訛也。正言波卑夜。是其名也。此云惡者。常惡意成就惡法成就惡惠故名波旬。經中作魔波旬者。存二者也。又云。攝大乗論云。天魔。梵云魔罗。此訳云障。能為修道作障身也。是位処弟六天主也。名曰波旬。此云惡愛。即<span class='corr'>釈</span>迦出世魔王名也。諸仏出世魔各不同也。如迦葉仏時魔名頭師。此云惡瞋<span class='corr'>等</span>也。新訳花厶[峚-大+(企-止)]音義云。天魔波旬。具云提婆魔罗播裨。言提婆者此云天也。魔罗障㝵也。播裨罪惡也。謂此類報生天宮。性好<span class='corr'>勸</span>人造惡退善。令不得出[文*隹]故也。翻訳名義集云。魔罗。大論云。秦言能奪命。死魔實能奪命。餘者能作奪命囙緣。亦能奪智惠命。是故名殺者。又翻為障。能為修道作障㝵故。或言惡者。多欲故。垂裕云。能殺害出世善根。弟六天上別有魔罗所居天。他化天攝。<span class='corr'>輔</span>行云。古訳[言*圣]<span class='corr'>論</span>。魔字従石。自梁武來。謂魔能惱人。字冝従鬼。)</span></p>
率宜属<p style="margin-left:1em"><span class='note-inline'>(經音義云。四分律云。相率所律切。謂將領行也。儀礼勗率以敬。鄭玄曰。率導引之也。東宮切韻曰。祝尚丘云。官位也。従[阜-十]（丁<span class='corr'>迴</span>）[阜-十]猶眾也。麻<span class='corr'>果</span>曰。属眾人也。祝尚丘云。類也齊<span class='corr'>等</span>也。廣雅曰。官眾也。尚書周官曰。六卿分軄率其属。孔曰。六卿各率其属官也夫士也。周礼曰。以八法治官府。一曰。官属。鄭司農曰。官属謂六官其属各六十。若尒時博士。大史。大宰。大祝。大藥。属大常也。)</span></p>
祈勸<p style="margin-left:1em"><span class='note-inline'>(廣韻曰。祈求也報也告也。渠希反。下去願反。奬勸也勉也助也教也。)</span></p>
轉法輪<p style="margin-left:1em"><span class='note-inline'>(翻訳名義集云。斫訖羅。此土翻輪。淨名云。三轉法輪於大千。其輪本來常清淨。言三輪。一曰示轉。二曰勸轉。三曰證轉。所云法者。䡄持名法。䡄謂䡄則。令物生解。持謂任持不捨自躰。輔行云。輪具二義。一運轉義。二摧碾義。攵<span class='corr'>句</span>云轉仏心中化他法。度入他心。名轉法輪。輔行云。以四諦輪轉度。与他摧破結惑。如王輪宝能壞能安。法輪亦尓。壞煩惱怨安住諦理。)</span></p>
佛吼<span class='note-inline'>(廣韻曰。吼。牛鳴也。)</span>吽<span class='note-inline'>(上同)</span>呴<span class='note-inline'>(亦同)</span><p style="margin-left:1em"><span class='note-inline'>(同呼[仁-二+乎]后反。翻訳名義集云。新訳花厶經云。譬如大師子吼。小師子聞悉皆勇健。一切禽獸遠避竄伏。仏獅子吼。諸菩薩<span class='corr'>等</span>。若聞讚歎菩提心聲。長養法身。妄見眾生慙伏退散。)</span></p>
扣法皷<p style="margin-left:1em"><span class='note-inline'>(玉篇曰。扣擊也。枯後切。)</span></p>
慴怖<p style="margin-left:1em"><span class='note-inline'>(玉篇曰。上之涉反。懼也。下普故反。惶也。)</span></p>
摑裂<p style="margin-left:1em"><span class='note-inline'>(經音義云花厶[峚-大+(企-止)]云。爴裂冝作攫九縛居碧二切。說攵攫爪持也。<span class='corr'>淮</span>南子曰。獸窮則攫是也。)</span></p>
欲壍<p style="margin-left:1em"><span class='note-inline'>(倭名曰。四聲字苑云。（壍七膽反。倭名保利岐）遶城長水坑也。淨影義記云。愛欲之心深而難越。故說為壍。)</span></p>
開闡<p style="margin-left:1em"><span class='note-inline'>(經音義云。法花經云。開闡昌善反。廣雅云。發闡開也。闡明之也。)</span></p>
分衛<p style="margin-left:1em"><span class='note-inline'>(經音義云。菩薩瓔珞經云。分衛此言訛也。正言儐茶波多。儐茶此云團波多此云隨。言食墮在躰中也。或言賔茶夜。此云團。〃者食團。謂行乞食也。)</span></p>
<span class='corr'>豐</span>饍<p style="margin-left:1em"><span class='note-inline'>(經音義曰。涅槃經云。甘露膳。上扇反。說文膳具食也。廣雅膳肉也。周礼膳之言善也。今時美物亦曰珍膳也。字躰从肉善声。經攵有从食作膳傳写誤也。)</span></p>
貯功徳<p style="margin-left:1em"><span class='note-inline'>(玉篇曰。貯盛也積也。又作諸同。知吕反。)</span></p>
福田<p style="margin-left:1em"><span class='note-inline'>(翻訳名義集云僧名良福田者。報恩經云。眾僧者出三界之福田。謂比丘具有戒躰。戒為万善之根。是故世人帰信供養種福。如沃壤之田能生嘉苗。故号良福田。)</span></p>
授菩薩記<p style="margin-left:1em"><span class='note-inline'>(經音義云。仏本行集經云。記別。〃碑列切。分別也。經攵从草作莂非也。[前-刖+(〡*日)]經多言即[馬*圭]。顯<span class='corr'>揚</span>論云。記別者。謂諸經中記諸弟子命終之後生處差別。及諸經中顯了義說。是為記別。)</span></p>
極濟<p style="margin-left:1em"><span class='note-inline'>(玉篇曰。[打-丁+舛]（音[卄/(亟-又+ㄑ)]。上聲。救助也）撜[打-丁+亟]（并同上）氶（声類云。[打-丁+(夕*(十/下))]字也）尓雅曰。濟（子計）渡也濟成也濟益。郭璞曰。所以廣異訓。各隨㕝為義。王弼注周易曰。恢弘<span class='corr'>博</span>施。無物不與。[打-丁+亟]濟　微滯是也。)</span></p>
修行<p style="margin-left:1em"><span class='note-inline'>(經音義云。法花圣云。修行。下孟切。施之名行。即造修。)</span></p>
貫<span class='note-inline'>(古玩)</span>綜<span class='note-inline'>(子宋)</span>縷<span class='note-inline'>(力主)</span>練<span class='note-inline'>(即甸)</span><p style="margin-left:1em"><span class='note-inline'>(義寂述義云。貫通也。綜括也。諸法雖眾。緣起無差。通括此理。故云貫綜也。縷者委也。練者精也。世出世<span class='corr'>等</span>諸法參差委精此義故云縷練。)</span></p>
慢恣<p style="margin-left:1em"><span class='note-inline'>(廣韻曰。慢怠也倨也易也。俗作慢同。謨晏反。下資四反。縦也。)</span></p>
愍傷<p style="margin-left:1em"><span class='note-inline'>(廣韻曰。愍<span class='corr'>悲</span>也憐也。密殞反。傷損也瘡也。言瘡痛也。式羊反。又式亮反。未成人也。又害也。經曰。)</span></p>
經典<p style="margin-left:1em"><span class='note-inline'>(東宮切韻曰。<span class='corr'>郭</span>知玄曰。經典也。薛峋云。經法也。聖王之書可為常法。郭知玄云。典常也。陳常道也。<span class='corr'>釈</span>氏云。典經也（本）案二字同法重訓猶清淨乎。他異而已。)</span></p>
要妙<p style="margin-left:1em"><span class='note-inline'>(老子曰。要玅。河上公章句云。謂㣲妙要道也。)</span></p>
導御<p style="margin-left:1em"><span class='note-inline'>(東宮切韻曰。導徒到反。引也。曹憲云。通也。案引物使通之。薛峋云。凢所開引皆謂導也。孔安國注書曰。御治也。謂治理之法也。鄭玄注礼云。御勸勵也。謂<span class='corr'>勸</span>化也。)</span></p>
曉了<p style="margin-left:1em"><span class='note-inline'>(廣韻曰。曉[目*署]也明也惠也知也。馨皛反。明了。)</span></p>
纏縛<p style="margin-left:1em"><span class='note-inline'>(壞裂（廣韻曰。壞自破也。古文作壞同。胡怪反。下良嶭反。破）廣韻曰。纏繞也。俗作纏同。直連反。符钁反。繫也。)</span></p>
三昧<p style="margin-left:1em"><span class='note-inline'>(經音義曰。<span class='corr'>摩</span>訶般若波<span class='corr'>罗</span>密經曰。三昧莫蓋切或言三<span class='corr'>摩</span>提。或言三摩帝。皆訛也。正言三摩地。此訳云<span class='corr'>等</span>持。<span class='corr'>等</span>持。<span class='corr'>等</span>者正也。正持心也。持謂持諸功德也。或云正定。謂住緣一境。[文*隹]諸邪乱也。)</span></p>
總持<p style="margin-left:1em"><span class='note-inline'>(翻訳名義集云。陀罗尼。大論秦言能持。集種種善法。能持令不散不失。譬如好器盛水。水不漏散。惡不善根心生。能遮令不生。若欲作惡罪時。持令不作。是名陁罗尼。肇翻㹅持。謂持善（不失）。持惡不生。又翻遮持。)</span></p>
一念之頃<p style="margin-left:1em"><span class='note-inline'>(經音義曰。頃猶須<span class='corr'>臾</span>之間。亦不久也丘穎切。)</span></p>
辨才<p style="margin-left:1em"><span class='note-inline'>(翻訳名義集云。鉢底婆此云弁才。弁說也。展轉無滯故。辨別也。分明訳了故。輔行明弁有四種。謂義．法．詞．樂說也。)</span></p>
庶類<p style="margin-left:1em"><span class='note-inline'>(玉篇曰。庶眾也。<span class='corr'>商</span>署反。說攵云。類種也。力遂反。)</span></p>
<span class='corr'>荷</span>負<p style="margin-left:1em"><span class='note-inline'>(案廣韻。作<span class='corr'>荷</span>．何二形同。胡可反。負也。又胡歌反英蕖也。負房九反。擔也荷也。又受貸不償曰負。背恩忘德曰負也。經音義云。法華經云。何負古攵作荷。說攵胡歌反。何擔也。諸書胡可反。何任也。今皆作荷也。)</span></p>
重擔<p style="margin-left:1em"><span class='note-inline'>(廣韻曰。<span class='corr'>釈</span>名曰。擔任也。任力所勝也。都<span class='corr'>甘</span>反。)</span></p>
杜三趣<p style="margin-left:1em"><span class='note-inline'>(玉篇云。杜塞也。徒古反又甘棠子似梨也。又杜中藥名也。漢書曰。杜門不出。杜塞也。)</span></p>
黎庶<p style="margin-left:1em"><span class='note-inline'>(廣韻曰。棃眾也。良奚反。庶又眾也。<span class='corr'>商</span>署反。經音義云。僧義律云。黎庶力奚切尒雅黎庶丞多師旅眾也。李周翰註攵選曰。黎庶眾民也。)</span></p>
自<span class='corr'>己</span><p style="margin-left:1em"><span class='note-inline'>(新訳拕厶経音義云。彼<span class='corr'>己</span>。〃居理反。彼他也<span class='corr'>己</span>自也。案廣韻。有<span class='corr'>己</span>（音喜。身<span class='corr'>己</span>。又戊<span class='corr'>己</span>歲名也）<span class='corr'>已</span>（音以。止也。甚也訖也）<span class='corr'>巳</span>（音似嗣也。又辰<span class='corr'>巳</span>時名也）<span class='corr'>等</span>分毫字。分別莫混乱焉。)</span></p>
大士<p style="margin-left:1em"><span class='note-inline'>(經音義云。明庶無極經云。開士謂以法開導之士也。法花、㐬云。大士者。大論穪菩薩為大士。亦曰開士。士謂士夫。凢又之通称。以大開簡別。故曰大<span class='corr'>等</span>。如世云仁士志士<span class='corr'>等</span>。亦以仁<span class='corr'>等</span>簡之。今人中発大心者名大。開是發之異名。引物不同故諸相各異。)</span></p>
悅豫<p style="margin-left:1em"><span class='note-inline'>(經音義云。対法論云。悅豫翼庶切尒雅悅豫喜<span class='corr'>樂</span>也。豫亦安也。)</span></p>
姿色<p style="margin-left:1em"><span class='note-inline'>(東宮切韻曰。曹憲云。姿（子思切）態也。案姿美態也。郭知玄曰。儀容。<span class='corr'>釈</span>氏云。莊也。)</span></p>
光顏<p style="margin-left:1em"><span class='note-inline'>(東宮切韻曰。陸法言云。顏五姦反。韓知十云。眉目間也。王仁煦云。面前。孫愐云。顏額也。容色也。今案国語。史記曰漢天威不違顏。賈逵云。顏顇也　高祖隆凖而龍顏。注顏額顙也。)</span></p>
巍[└@一]<p style="margin-left:1em"><span class='note-inline'>(論語曰。巍〃乎。唯天為大。唯堯則之。註曰。巍〃者高大之称也。養堯能法天而行化之也。)</span></p>
承佛<p style="margin-left:1em"><span class='note-inline'>(廣韻曰。承奉也受也。署陵反。)</span></p>
聖旨<p style="margin-left:1em"><span class='note-inline'>(經音義云。維<span class='corr'>摩</span>經云。聖旨。字體作恉。說攵恉諸視切意也。廣雅志也。)</span></p>
即従座起<p style="margin-left:1em"><span class='note-inline'>(孝經曰。子曰參先王有至德（孝德也）要道巨䇾天下。正用咊[月*坴]。上下亡怨。女知之乎。曾子避席曰。參弗敏。何足巨知之乎。孔曰。凡弟子請業及問。皆作[文*隹]席。夫避席[前-刖+合]對。弟子執恭。曲礼曰。請業則起。請益則起。鄭云。尊師重道也。起若今摳衣前（請）也。益謂受說不了。欲師更明說之也。義寂述義云。即従㘴起者。避席以表虔恭。)</span></p>
偏<span class='corr'>袒</span><p style="margin-left:1em"><span class='note-inline'>(新訳花厶圣音義云。袒唐亶反。露也。字双衣。又音宅莧切非此所須也（已）上。玉篇曰。祖裼也。脫衣見躰也。字又作襢同。大亶除鴈二反。私案玉篇云。袒大亶切。脫衣也。肉袒也。或作壈。又除鴈切。縫解也。)</span></p>
長跪<p style="margin-left:1em"><span class='note-inline'>(經音義云。智度<span class='corr'>論</span>曰。長跪其<span class='corr'>跪</span>反。声類跪跽也。<span class='corr'>釈</span>名曰。跪危也。兩膝隱地。躰危[阿-可+兒]也。[阿-可+兒]音五結反（<span class='corr'>已</span>上音義）寄帰傳曰。言長跪者。謂是隻膝踞地。竪兩足以支身。旧云胡跪者非也。五天皆尒。何獨噵胡也。)</span></p>
威容<p style="margin-left:1em"><span class='note-inline'>(東宮切韻曰。曹憲云。威畏也。案威物所畏。孫愐云。左傳有威可畏。謂之威。有儀而可象。謂之儀。王仁煦云。容形儀。左傳物有其容。杜預曰。容皃也。)</span></p>
瞻覩<p style="margin-left:1em"><span class='note-inline'>(廣韻曰。上職廉反。下當古反。訓同見也。平佗異耳。)</span></p>
矝哀<p style="margin-left:1em"><span class='note-inline'>(音義云。矝哀。上居陵反。矝哀憐恤也。)</span></p>
群萠<p style="margin-left:1em"><span class='note-inline'>(經音義云花厶経云羣萠古攵垊同麥耕切萠茅也廣雅萠始也案萠冥昧貌也言眾庶無知也漢書氓氓群棃是也新訳花嚴經音義曰（群萠莫耕反漢書集註曰。萠謂）草木初生也。毛詩傳曰。群眾也。言童蒙凡夫。猶彼眾小草也。)</span></p>
靈瑞華<p style="margin-left:1em"><span class='note-inline'>(經音義云。大菩薩藏經云。<span class='corr'>烏</span>曇跋羅花[前-刖+(〡*日)]云優曇波罗花。或作優曇婆罗花。此葉似梨。菓大如<span class='corr'>拳</span>。其味<span class='corr'>甘</span>。無花而結子。亦有花而難值。故經中以喻希有者也。新訳花厶経音義云。優曇此云希有也。、、、、、此花多時乃一開也。法花攵<span class='corr'>句</span>曰。優曇花者。此云靈瑞。三千<span class='corr'>年</span>一現。現則金輪王出。慈㤙玄[(天*天)/貝]云。梵云鄔曇鉢罗。此云瑞應。金輪王出。大海<span class='corr'>减</span>少。金輪路現。其花乃生。應金輪之㑢世世名瑞應花。)</span></p>
遏絕<p style="margin-left:1em"><span class='note-inline'>(經音義云。放光般若經云。遏（絕）。於曷反。尒雅遏止也。今以逆相止為遏。蒼頡篇。遏庶也。)</span></p>
逮得<p style="margin-left:1em"><span class='note-inline'>(經音義云。法花曰。逮得。徒載切。尓雅云。逮及也。方言自関之東西。謂及曰逮。経攵多作逮。說攵力足切。謹逮也。亦人性也。逮非經旨。)</span></p>
誓不<p style="margin-left:1em"><span class='note-inline'>(廣韻曰。誓約束。謂以言折眾也。時制反。經音義云<span class='corr'>釈</span>名曰。誓制也。以制之也。已上<span class='corr'>釈</span>名三蒼<span class='corr'>欱</span>血誓。)</span></p>
施主<p style="margin-left:1em"><span class='note-inline'>(寄帰傳云。梵云陀那鉢底。訳為施主。陁那是施。鉢底是主。而云檀越者。本非正訳。略去那字。取上陁音。轉名為檀。更加越字。意道。由行檀捨。自可越渡貧窮。妙<span class='corr'>釈</span>雖尓。終乖正本。<span class='corr'>舊</span>云達儭者訛也。)</span></p>
功祚<p style="margin-left:1em"><span class='note-inline'>(東宮切韻曰。曹憲云。功成也。案有功続則㕝成也。韓知十云。功德也。廣韻曰。祚福也祿也位也。作誤反。)</span></p>
戢重輝<p style="margin-left:1em"><span class='note-inline'>(廣韻云。戢歛也止也。<span class='corr'>但</span>立反。)</span></p>
三界雄<p style="margin-left:1em"><span class='note-inline'>(玉篇曰。雌鳥母也。雄有弓反。老子曰。雄以喻尊。雌以喻卑（本）案三界雄者。三界之獨尊也。)</span></p>
感動<p style="margin-left:1em"><span class='note-inline'>(東宮切韻曰。陸法云。感古禫反。曹憲云。案㕝有㑥（人心。謂之感。郭知玄曰。動心。武玄之云。以德動物）。薛峋云。應動。又痛㑥也。王煦云。動靈。麻<span class='corr'>果</span>云。至誠感神。孫愐云。愧也懼也。又<span class='corr'>荷</span>也靈也。又感天動地也。)</span></p>
一飡<p style="margin-left:1em"><span class='note-inline'>(廣韻曰。餐說攵吞飡。（上同）俗作飡同。七安反。)</span></p>
唯然<p style="margin-left:1em"><span class='note-inline'>(經音義曰。金剛般若經云唯然。戈誰于比二反。說攵唯諾也。謂譍之敬辝也曲礼云。唯而起。鄭玄注云。唯恭於諾也。論語曰。參乎吾道。一以貫之。曾子曰。唯性云。直曉不問。故荅曰唯也。慈㤙玄贊云。唯音弋誰戈水二反。敬諾之詞。然音如延反。順従穪。)</span></p>
願樂<p style="margin-left:1em"><span class='note-inline'>(案廣韻<span class='corr'>樂</span>字有三音。謂五教反。好也。盧各反。喜也。五角反音。<span class='corr'>樂</span>也。依音異訓。金非別躰。應知。)</span></p>
乃徃<p style="margin-left:1em"><span class='note-inline'>(新訳花嚴経音義云。乃徃。說文曰。乃語辞也。廣雅曰。乃徃也。重言訓義。猶清淨也。)</span></p>
無央数<p style="margin-left:1em"><span class='note-inline'>(経音義云。法花圣云。無央於良反。梵云阿僧祇。此云無央数。央尽也。経攵作鞅。於兩反。說攵頸<span class='corr'>靼</span>也。<span class='corr'>靼</span>非此義。<span class='corr'>靼</span>音之列反。)</span></p>
錠光<p style="margin-left:1em"><span class='note-inline'>(經音義云（華嚴經云）。錠光。大徑切。又音殿。案聲類。無足曰鐙。有足曰錠。即然炡仏也。諸經中作提洹[立*易]佛。足梵音。翻訳名義集云。提洹竭。或云提和竭羅。此云燃<span class='corr'>燈</span>。大論云。太子生時。一切身辺光如燃燈故〃云燃<span class='corr'>燈</span>。以至成仏亦名燃燈。鐙字。說攵従金。徐鉉云。錠中置燭。故謂之炡。声類云。有足曰錠。無足曰燈。、、、、、、、、、、、、、、、、、瑞應經翻為錠光。摭花云。錠音定。<span class='corr'>燈</span>属也。古來翻訳廻攵不同。、、、、或云燃<span class='corr'>燈</span>。或云錠光。語異義同。故須従金。<span class='corr'>釈</span>尊修行。名儒童。時二僧祇滿。遇燃<span class='corr'>燈</span>仏。得受記別。)</span></p>
沙門<p style="margin-left:1em"><span class='note-inline'>(經音義云。法花圣云。沙門。[前-刖+(〡*日)]云桑門（或云喪門。皆訛畧也。正言室摩那拏）。或言舎囉摩拏。此云㓛勞。言修道有多勞也。又云勤勞。言至誠也。義亦名息。以得法故。蹔寧息也。<span class='corr'>舊</span>訳息心。或言靜志是也。)</span></p>
法蔵<p style="margin-left:1em"><span class='note-inline'>(翻訳名義集云。曇摩迦。此翻法藏比丘。乃無量壽仏行因時名。)</span></p>
勇哲<p style="margin-left:1em"><span class='note-inline'>(陀罗尼經云。勇喆。音義云。古攵袁字書作喆今作哲。同知列反。尓雅智也。尚書知入則哲。方言齊宋之間。謂智為哲。哲明了也。)</span></p>
稽首<p style="margin-left:1em"><span class='note-inline'>(經音義云。維<span class='corr'>摩</span>經曰。稽首古攵[旨*首]同。若礼切。蒼頡篇云。稽首（頓首也。周礼大祝弁九拜。一曰稽首）。鄭玄曰。稽首至地。謂頭至地也。首頭也。尚書曰。禹拜稽首是也。又正法花作稽顙。謂頟至地也。与稽首同。左傳注曰。稽首首至地也。㕝天子之礼也。)</span></p>
右遶三帀<p style="margin-left:1em"><span class='note-inline'>(廣韻曰。帀偏也。亦从辵作迊同。子荅反。寄帰傳曰。言旋右者。言旋右者梵云鉢喇特崎[奴/牛]。鉢喇字緣。乃有多義。此中意趣。事表旋行。特崎[奴/牛]即是其右。總明尊使之目故。時人名右手為特奇[奴/牛]手意。是従其右边為尊為使。方合旋繞之儀矣或特欹[奴/牛]目其旋義與此不同如前<span class='corr'>已</span>述西国五天皆名東方為前方南為右方亦不可依斯以論左右論經應云旋右三帀若云佛边行道者非也経云右繞三帀者正順其儀或云繞百千帀不云右者畧也然右繞左繞稍難詳定為向右午边為右繞為向左午边為左繞乎曾見東复有学士曰右午向円之名之為右繞左午向內円之名為左繞理可向其左边而轉右繞之事方成斯乃出自訇臆非關正理遂令迷俗莫辨司方大德鴻英亦雷同取感以理<span class='corr'>商</span>度如仲折中<span class='corr'>但</span>可依其梵本並須杜塞人情向右边為右繞向左边為左繞斯為聖制。勿致疑惑（已上）。梵云鉢喇特[山*寄]拏鉢喇字緣乃有多義此中意趣㕝表旅行特[山*寄]拏即是其右㹅明尊使之目故時人名右手為特[山*寄]拏意是従其名边為尊為使方合旋繞之儀矣乃至向右边為右遶為左遶斯為聖制勿致疑惑。)</span></p>
以頌<p style="margin-left:1em"><span class='note-inline'>(經音義云攝大乗<span class='corr'>論</span>云伽陁此方當頌。或云攝。言諸聖人所作。莫問重頌字之多少。四句為頌者。皆名伽陁。或云室盧迦。謂三十二字<span class='corr'>等</span>也。案西国数經之法。皆以三十二字為一伽陁。或云伽陀。訛也。<span class='corr'>舊</span>云偈者。亦伽陁之訛也。慈㤙傳云。<span class='corr'>舊</span>曰偈。梵文畧也。或曰揭他。梵音訛也。今従正音冝云伽陁。伽陁者唐言頌。頌有三十二言也。鄭氏注礼記曰。頌謂將順其美也。周礼曰。教六時。六曰頌。註云。頌之言誦也。容也。誦今之德廣以美也。鄭司農云。古而自有風雅頌名矣。文選序曰。頌者。所以遊揚德業褒讚成功。註謂<span class='corr'>揚</span>其德業。讚其成功也。)</span></p>
炎明<p style="margin-left:1em"><span class='note-inline'>(廣韻曰。炎熱也。說攵曰。火光上也。于廉反。)</span></p>
隱蔽<p style="margin-left:1em"><span class='note-inline'>(廣韻曰。隱藏也。下必衭反。掩也。)</span></p>
無倫<p style="margin-left:1em"><span class='note-inline'>(廣韻曰。倫<span class='corr'>等</span>也比也道也理也。力迍反。)</span></p>
無侶<p style="margin-left:1em"><span class='note-inline'>(廣韻曰。侶伴侶。力挙反。)</span></p>
[尺/皿]奧<p style="margin-left:1em"><span class='note-inline'>(廣韻曰。奧深也。內也藏也。鳥到反。東宮切韻曰。釈氏云。奧室也宂也藏也。尓雅云。西南隅謂之奧。麻果云。說攵室也。深邃難測。老子道者万物之奧也。)</span></p>
涯底<p style="margin-left:1em"><span class='note-inline'>(經音義曰。正法花經云。崖底。丁礼反。底猶下也。經攵作[山*去]。音直移及。山石也。又作[口/一/山]。子結反。說攵陬隅而高山之節也。)</span></p>
㓛勳<p style="margin-left:1em"><span class='note-inline'>(廣韻曰。功續也。說攵曰。以勞定国曰㓛。古紅反。下許云反。<span class='corr'>功</span>勳也。周礼曰。王㓛曰勳（輔成王業若周公者也）國㓛曰㓛（保全國家若伊尹者也）孔安國註尚書曰。勳㓛也。王仁煦曰。㓛勳力也。)</span></p>
布施<p style="margin-left:1em"><span class='note-inline'>(經音義云。須頼經云。布施。補故反。分布也。惠施也。翻訳名義集云。檀那。法界次弟云。秦言布施。若內有信心。外有福田。有財物。三㕝和合心生捨法能破慳貪。足為檀那。安然悉曇藏云。彼云陁那。此云布施。猶檀那也。)</span></p>
快樂<p style="margin-left:1em"><span class='note-inline'>(經音義云。新歲圣云。快<span class='corr'>樂</span>。苦懷切。字林快喜也。經攵作噲。字林噲咽也。蒼頡篇此亦快字也。)</span></p>
幸佛<p style="margin-left:1em"><span class='note-inline'>(經音義云。幸幸遇也亦冀望也。璟興述攵[(天*天)/貝]云。幸者願也。)</span></p>
真證<p style="margin-left:1em"><span class='note-inline'>(廣韻曰。證驗也。又徵證也。諸應反。)</span></p>
力精所欲<p style="margin-left:1em"><span class='note-inline'>(毛詩曰。古訓是式威儀是力。箋云。力猶懃。東宮切韻曰。郭知玄云力徤也。薛峋云。務也。孫愐云。精專意也。)</span></p>
假令<p style="margin-left:1em"><span class='note-inline'>(毛詩曰。借曰未知。亦既抱子。傳云。借假也。箋云。假令人云王尚幼少未有所知。亦<span class='corr'>已</span>抱子長大（矣）。不㓜少也。)</span></p>
苦毒<p style="margin-left:1em"><span class='note-inline'>(廣韻曰。苦患也。下徒沃反。痛也害也苦也憎也。又害人之草。往〃而<span class='corr'>主</span>字亦作毒。)</span></p>
高明<p style="margin-left:1em"><span class='note-inline'>(廣韻曰。高上也崇也遠也敬也。古勞反。明光也照也通也発也。武兵反。杜預註左傳曰。高明猶亢爽是也。)</span></p>
升量<p style="margin-left:1em"><span class='note-inline'>(倭名陸詞切韻曰。升（音昇倭名麻湏）十合器名也。鄭氏注月令曰。大尺曰度。斗斛曰量薛峋曰量以黑分多少。)</span></p>
剋果<p style="margin-left:1em"><span class='note-inline'>(廣韻曰。剋必也。苦得反。果定也。又剋也。古火反。經音義云。剋口勒反。言必當也（本）言必定不虚也。)</span></p>
地獄<p style="margin-left:1em"><span class='note-inline'>(經音義曰。法花圣云。地獄梵語泥黎耶。或言泥囉夜。或云那落迦。此云不可樂。亦云非行。謂非法行處也。或在山間。或大海辺。非止地下。言地獄者。一義翻也。又云。攝大乘論云。那落迦亦言那罗柯。亦云泥囉夜。[前-刖+(〡*日)]言泥犁邪。斯梵言楚夏耳。此訳有四義。一不可<span class='corr'>樂</span>。二不可救済。三闇冥。四地獄。経中言地獄者。一義也。所以仍置本名。或言非行。謂非法行処也。)</span></p>
餓鬼<p style="margin-left:1em"><span class='note-inline'>(婆娑論曰。問。何故彼趣名閇戾多。[前-刖+合]。施設論說。如今鬼世界王名琰魔。如是刧初時有鬼世界王。名粃多。是故徃彼生彼諸有情。皆名閇戾多界中所有義。従是皆立此名。由增長（增上）慳貪身語意惡行。徃彼生彼。令彼生相續。故名鬼趣。俱舎頌䟽云。言鬼者。謂餘生中喜盜他物。又復他所祀祖宗。又多希求以自存済。又多怯劣。身心輕躁。　故名為鬼。)</span></p>
畜生<p style="margin-left:1em"><span class='note-inline'>(翻訳名義集曰云。底栗車。此云畜生。畜褚六反。即六畜也。礼記注云。牛馬羊犬豕鷄。<span class='corr'>輔</span>行云。攝趣不尽。以五道中皆遍有故。又翻畜（詳六）生。婆<span class='corr'>娑</span>云。畜謂畜養。謂彼橫生<span class='corr'>稟</span>性愚癡。不能自立。為他畜養。故名畜生。)</span></p>
好醜<p style="margin-left:1em"><span class='note-inline'>(廣韻曰。好愛。呼老反。醜類也。昌九反。釈名曰。醜臭也。如臭穢也。)</span></p>
脩短<p style="margin-left:1em"><span class='note-inline'>(廣韻曰。脩長也。息流反。短促也。不長也。亦作[打-丁+豆]同。都管反。)</span></p>
咨嗟<p style="margin-left:1em"><span class='note-inline'>(新訳花厶経音義云。咨嗟。咨音諮。孔安国註書云。咨嗟也。玉篇云。咨嗟嗟歎也。鄭箋詩曰。咨嗟歎。界之倮者也。)</span></p>
誹謗<p style="margin-left:1em"><span class='note-inline'>(經音義云。法花圣云。誹謗。字林方味反。誹謗也。謗毀也。廣雅。謗惡也。國語。左史謗之。賈達曰。対人道其惡曰謗也。)</span></p>
係念<p style="margin-left:1em"><span class='note-inline'>(経音義云。摩訶般若波罗密圣云。繫念古攵繫継二形。今係同古帝反。說攵係結束也。亦運綴不絕也。)</span></p>
植諸<p style="margin-left:1em"><span class='note-inline'>(廣韻曰。種植也。立志也。職值二音。経音義云。植謂根生之屬也。)</span></p>
果遂<p style="margin-left:1em"><span class='note-inline'>(廣韻曰。果剋也定也。遂達也進也成也。安也止也徃也從志。徐醉反。)</span></p>
常偏<p style="margin-left:1em"><span class='note-inline'>(東宮切韻曰。<span class='corr'>釈</span>氏云。倫匹配也。比類也。麻果云。礼云。擬乂必於其倫。倫類也。祝尚丘云。倫輩也。文選雜躰詩曰。遠想出宏域。高步超常倫。向曰宏大倫輩也。)</span></p>
金剛那羅延身<p style="margin-left:1em"><span class='note-inline'>(経音義云。<span class='corr'>等</span>集眾德三昧經云。那罗延身。晉言鈎鎖力士也。新訳花厶經音義云。那罗延此云堅固。翻訳名義集云。維<span class='corr'>摩</span>經云。那罗延菩薩。涅槃経㐬疏。翻為金剛。)</span></p>
穪量<p style="margin-left:1em"><span class='note-inline'>(廣韻曰。称知輕重。俗作秤同。処陵昌証二反。量合斗斛。力讓反。論語曰。謹權量審法度。注權称量斗斛也。鄭氏注月令曰。丈尺曰度。斗斛曰量。三十斤曰鈞。称上曰衡。百二十斤曰石。穪銓曰㩲。倭名曰。知長短謂之度。知輕重謂之称。知多少謂之量。并見筭経。)</span></p>
諷誦<p style="margin-left:1em"><span class='note-inline'>(經音義云。法花圣云。諷誦不鳳切。諷謂詠讀也。謂背攵也。周礼曰。教国子興道諷誦。鄭玄曰。倍攵曰諷。以声節之曰誦也。)</span></p>
宮殿<p style="margin-left:1em"><span class='note-inline'>(廣韻曰。白虎通曰。黃帝作宮室。以避寒暑。宮之言中也。世本曰。禹作宮。風俗通曰。殿堂象東井形。刻為<span class='corr'>荷</span>菱。〃〃水物。所以厭火也。尓雅曰。宮謂之室。謂之宮。註曰。皆所以通（古）今之異語明同實而兩名東宮切韻曰。長孫訥言云。宮室。武玄之云。謹案。古者宮室一也。自漢以後。君所居曰宮。臣所舎曰室也。本禹作宮室。呂氏春秋高元作宮。顧野王案。宮者人君所居之所也。又尊極也。舘名之曰宮。所以廣敬。又陵[冗-几+豕]上曰玄宮。郭知玄曰。殿王者[寢-爿+(攸-ㄆ)]室。又作壂。孫愐云。殿宮<span class='corr'>室</span>也。孫伷云。蒼頡篇殿大堂也。)</span></p>
楼<span class='corr'>觀</span><p style="margin-left:1em"><span class='note-inline'>(廣韻曰。字亦作娄。重屋也。釈名曰。<span class='corr'>觀</span>視也。於上<span class='corr'>觀</span>望也。說攵諦<span class='corr'>觀</span>也。東宮切韻曰。陸法言曰。楼落侫反。郭知玄云。楼櫓城上屋。麻果云楼。通重屋。尓雅云。四方而高云臺。狹而脩曲曰楼（孫愐曰。樓）閣也。顓頊所造重屋也。又<span class='corr'>觀</span>者樓<span class='corr'>觀</span>也。曹憲云。易卦<span class='corr'>觀</span>名義取於廣<span class='corr'>觀</span>也。又闕也。案闕象魏也。<span class='corr'>釈</span>氏曰。<span class='corr'>觀</span>城門雙闕也。於上<span class='corr'>觀</span>望也。韓知十云。<span class='corr'>觀</span>示也。麻果云。尓雅<span class='corr'>觀</span>謂之闕。今案左傳。宮室不<span class='corr'>觀</span>。杜預曰。<span class='corr'>觀</span>臺榭也（今案。曹憲闕缺也。又宮門雙<span class='corr'>觀</span>也武玄之曰宮門楼屋為闕。若臣至此思所闕㕝以対也。杜預曰。闕象魏也）倭名曰。考声字苑云。今謂臺上。搆屋為楼（音婁。<span class='corr'>辨</span>色立成云。太賀度能）。釈名曰視<span class='corr'>觀</span>也（音貫。嵯峨有栖霞<span class='corr'>觀</span>）。於上<span class='corr'>觀</span>望也。)</span></p>
柔耎<p style="margin-left:1em"><span class='note-inline'>(経音義云。法荅経云。柔耎兖切。廣雅柔䎡弱也。通俗攵物柔曰䎡。又作䎡。<span class='corr'>漢</span>書軟不勝任者作[車*(而/火)]二形通用。經攵多作濡。人干反。水名也、、、、、、、、、非經義。又云。花厶經云。䎡中而兖切梵言沒栗度。此云䎡。物柔曰䎡。三蒼䎡柔弱也。)</span></p>
猒惡<p style="margin-left:1em"><span class='note-inline'>(経音義云。攝大乘論云。猒惡於熖反。猒足也㤥也。下於路反。廣雅惡憎也懀也。懀音一外反。)</span></p>
梵行<p style="margin-left:1em"><span class='note-inline'>(經音義云。四分律云。梵行。梵言梵摩。此云清淨。或曰淨潔。正云寂靜。葛洪字苑云。梵潔也。音扶[泳-永+之]切。新訳花厶経音義云。梵行之道。梵摩具云跋濫摩。此云清淨也。又葛洪字苑云。梵淨行也。)</span></p>
裁縫擣染浣濯<p style="margin-left:1em"><span class='note-inline'>(廣韻曰。裁（昨代反）制也。縫（符容反又音俸）紩也。說攵云。擣（丁道反）手推也。一曰築也。玉篇云。染（如瑣反。色也。廣韻曰。浣（胡管反）濯也。字亦作澣。濯直角反）。澣濯也。直教反。浣衣也。)</span></p>
闕陋<p style="margin-left:1em"><span class='note-inline'>(東宮切韻曰。曹憲云。闕缺也。王仁煦云。陋盧[仁-二+(亡/天)]反。鄙耻也。孫愐云。猥。又踈惡也。清徹云。醜猥也。或作㔷[宋-木+委]。新訳花厶圣音義云。醜陋。玉篇云。陋猥也。謂容貌猥惡也。論語子曰。奢則不遜。儉則固。注云。固陋也。)</span></p>
解脫三昧<p style="margin-left:1em"><span class='note-inline'>(翻訳名義集續補云。解脫。肇曰。縱任無礙。塵累不能拘。解脫也。什曰。亦名三昧。亦名神足。或令脩知改度。或巨<span class='corr'>細</span>相容。変化隨意。於法自在解脫無<span class='corr'>礙</span>。故名解脫。又曰。心得自在。為不能所縳故曰解脫。)</span></p>
逮得<p style="margin-left:1em"><span class='note-inline'>(経音義云。法花圣云。逮得。徒載反。尓雅云。逮及也。方言自関之東西。謂及曰逮。攵多作逮。力足反。謹逮也。亦人姓也。非経音。)</span></p>
誓不<p style="margin-left:1em"><span class='note-inline'>(廣韻曰。誓約束。謂以言折眾也。時制反。經音義云<span class='corr'>釈</span>名曰。誓制也。以拘制也。三蒼歃血誓。)</span></p>
施主<p style="margin-left:1em"><span class='note-inline'>(寄帰傳云。梵云陀那鉢底。訳為施主。陁那是施。鉢底是主。而檀越者。本非正訳。略去那字。取上陁字。轉名為檀。更加越字。意噵。由行檀捨。自可越渡貧窮。妙<span class='corr'>釈</span>雖然乖正本。[前-刖+(〡*日)]曰達儭者訛也。)</span></p>
㓛祚<p style="margin-left:1em"><span class='note-inline'>(東宮切韻曰。曹憲云。㓛成也。案有㓛續則㕝成就也。韓知十云。㓛徳也。廣韻曰。祚福也祿也位也。作誤反。)</span></p>
戢重輝<p style="margin-left:1em"><span class='note-inline'>(廣韻曰。戢歛也止也。阻立也反。)</span></p>
三界雄<p style="margin-left:1em"><span class='note-inline'>(玉篇曰。雌雄。雌鳥母（也）。雄有弓切。老子曰。雄以喻尊。雌以喻卑（本）案三界雄者。三界獨尊。)</span></p>
感動<p style="margin-left:1em"><span class='note-inline'>(東宮切韻曰。陸法言曰。感古禫反。曹憲云。案㕝有傷人心。謂之感。郭知玄云。動心。武玄之云。以徳動物。薛峋云。應動。又痛傷也。王仁煦云。動靈。麻<span class='corr'>果</span>云。至<span class='corr'>誠</span>感神。孫愐云。愧也懼也。又<span class='corr'>荷</span>也灵也。又感天動地也。)</span></p>
誠諦<p style="margin-left:1em"><span class='note-inline'>(新訳花厶經音義云。誠諦。河上公注老子曰。誠實也。方言云諦審也。謂所出言教真實審定也。)</span></p>
龍神<p style="margin-left:1em"><span class='note-inline'>(翻訳名義集云。那伽。秦云龍。說文曰。龍鱗蟲之長。能幽能明。能小能大。能長能短。春分而登天。秋分而入地順也。廣雅曰。有鱗曰蛟龍。有翼曰應龍。有角曰虬龍。無角曰螭。未<span class='corr'>升</span>天曰蟠龍。別行䟽云。龍（有四種。一守天宮殿。持令不落。人間屋上作龍）像之尓。二興雲致雨益人間者也。三者地龍。决江開瀆。四伏藏。守轉輪王大福人藏也。龍有四生。俱舎云。夘生金翅鳥能食四生龍。罵意經云。<span class='corr'>墮</span>龍中有四因緣。一多布施。二瞋恚。三輕㑥（以豉）人。四自貢高。花嚴経云。龍王降雨。不従身出。不従心出。無有積集。而非不見。但以龍王心念力故。霈然洪霔。周徧天下。如是境界不可思議。白虎通曰鱗蟲三百六十。而龍為之長。攵字集略云。龍四足五采甚有神靈者也。)</span></p>
八部<p style="margin-left:1em"><span class='note-inline'>(翻訳名義集八部篇云。八部者。一天（私云。法花㐬云。天者天然。自然勝<span class='corr'>樂</span>勝身故。日月星宿梵釈四王<span class='corr'>等</span>。各隨<span class='corr'>住</span>次居之）。二龍（<span class='corr'>如</span>前）。三夜<span class='corr'>叉</span>（又云閱叉云<span class='corr'>藥</span>叉一也。此云勇健。云暴惡。亦云能噉）。謂食噉人也。四乾闥婆（此云食香。不噉酒肉。以香自資故。或云嗅香。淩空之樂神也。在須弥山南金剛窟。或居香山矣）。五阿脩罗（或云阿素罗。阿此云無。素玅也。羅戲也。言此類形似天。而無天之妙戲也。又云不酒云障蔽）。六迦楼罗（此云金翅鳥也）。七緊那罗（歌神也。頭作馬頭。亦云。是人非人也）。八摩喉罗伽（此云大腹行。即大蟒神也）。厚夫仏垂化也。道済百灵法傳世也。慈育万有。出則釈天前引。入乃梵王後隨。左輔大將。由滅惡則以成功。右弼（房密）金剛用生善而為徳。三乗賢至既肅尓以帰投。八部鬼神故森然而翊衛。)</span></p>
恢廓<p style="margin-left:1em"><span class='note-inline'>(廣韻曰。恢大也。苦廻反。廓空也大也虛也。若郭反。釈名曰。郭廓也。廓落在城外也。世本曰。鯀作郭（禹父名）。)</span></p>
兆載<p style="margin-left:1em"><span class='note-inline'>(新訳花厶経音義曰経阿僧祇品云。一百洛叉為一俱胝。洛叉此云万。俱胝此云億也。案此方黃帝筭法。惣有二十三数。謂一二三四五六七八九十百千万億兆京姟柿壤<span class='corr'>溝</span>澗正載。従万已去有三<span class='corr'>等</span>数法。其下者十十変之。中者百百変之。上者倍倍変之。今此阿僧祗品用中上数法。故云一百洛叉為一俱胝。俱胝當此億也。那由他京也。餘皆依次准配可知之。義寂述義云。兆即當於六十数中第七頞底洛叉。載即當於<span class='corr'>第</span>十二那由他。法花経云。成仏<span class='corr'>已</span>來無量無邊百千万億那由他阿僧祇刧。偈云。自我得仏來。所経諸劫数。無量百千万。億載阿僧祗。故知載當那[度-廿+由]他也。)</span></p>
虗偽<p style="margin-left:1em"><span class='note-inline'>(廣韻曰。虚空也。朽居反。偽假也。欺也詐也。危睡反。郭知玄云。偽不真也。)</span></p>
謟曲<p style="margin-left:1em"><span class='note-inline'>(玉篇曰謟侫也。曲柱也。不直也。籕文作[凹-?]。同。丘玉反。翻訳名義集曰。奢陀此云謟曲。罔冐他。故矯設異義（曲順時人。經音義）云。法華經云。謟曲。說文調或作謟同。丑冉反。侫也。莊周曰。希其意道其言謂之謟也。)</span></p>
無倦<p style="margin-left:1em"><span class='note-inline'>(廣韻曰。倦疲也猒也解也。說攵作<span class='corr'>券</span>。勞也。或作[(勝-月)*力]同。渠卷反。)</span></p>
發應<p style="margin-left:1em"><span class='note-inline'>(廣韻曰。發起也舒也明也挙也。<span class='corr'>揚</span>也。方伐反。經音義云。應如響應聲也。亦瑞應也。武玄之云。應㕝意相當也麻<span class='corr'>果</span>云相感應也郭知玄云應自遠而至也。)</span></p>
長者<p style="margin-left:1em"><span class='note-inline'>(梵語勘文云。㘈叨賀鉢底（礼言）此云長者。経音義云。維摩経云。長者。案天笁國俗。多以<span class='corr'>商</span>賈為業。遊方履險不憚難辛。弥積[禾/干]必獲珎異。上者奉王。餘皆入<span class='corr'>己</span>財。盈一億。徳行又高。便称長者。為王輔佐。彼土数法。万〃為一億也。新訳花厶経音義云。長者。風俗通云。春秋之末。鄭有賢人（著書一篇。号鄭長者。謂年長德艾㕝長於人）。从之為長者故也。)</span></p>
居士<p style="margin-left:1em"><span class='note-inline'>(翻訳名義集云。迦罗越。大品經中居士足也。普門䟽。以多積<span class='corr'>財</span>貨居業<span class='corr'>豐</span>盈。謂之居士。鄭康成云道藝処士。発真鈔曰。居士者。外国居<span class='corr'>財</span>一億。称下居士。乃至百億　名上居士。)</span></p>
豪姓<p style="margin-left:1em"><span class='note-inline'>(経音義云。豪古攵作[(敖-士+(素-糸))/力]同。胡高反。說攵[敖/力]徤准南子曰。智出百<span class='corr'>人</span>。謂之豪。千<span class='corr'>人</span>謂之傑也。說攵云。姓人所生也。古之神。聖人母。感天而生子。故称天子。因生以為姓。従女生声。除鍇曰。據典氏妻附寶感大電繞斗星。而生黃帝。顓頊母感瑤光貫月。而生顓頊也。息令反。経音義云。法花経云。<span class='corr'>釈</span>氏経中或作姓瞿曇氏案氏。姓別也。姓者所以繫流百世使不別也。灵感而生。氏者所以別子孫所出也。或因官爵故。世本云。言姓即在上。言氏即在下矣。)</span></p>
剎利<p style="margin-left:1em"><span class='note-inline'>(翻訳名義集云。剎帝利。肇曰。王種也。秦言<span class='corr'>田王</span>刧初人貪地味。轉食自然粳米。後人情漸偽各有封殖。遂立有徳。処平分田。此王者始也。故相承為名。為其尊貴。自在強暴。快意不能忍和也。什曰。梵音中含二義。一言忍辱。二言能嗔。言此人有大力勢。能大嗔恚。忍受苦痛。剛強難伏。因以為姓。)</span></p>
國君<p style="margin-left:1em"><span class='note-inline'>(千字攵云。国梵言尾灑也。君梵言娑嚩弭。東宮切韻曰。郭知玄云。国（古或）城也。<span class='corr'>釈</span>氏云。都也。韓知十云。封邑。古者諸候称国。大夫曰家。麻果云。說攵邦也。又小曰邦。大曰国。古攵作[鐵-金]。左傳。天子建國。杜預曰。諸候也。周礼曰。国君夫人世子過市。鄭玄曰。謂諸<span class='corr'>侯</span>及夫人世子過其国。市（本）案国君者諸<span class='corr'>侯</span>也鄭玄云。諸<span class='corr'>侯</span>。謂三及王子弟封於畿內者也礼記月令師三公九鄉諸候大夫躬耕帝籍天子三推三公五推卿諸候九推。)</span></p>
轉輪聖帝<p style="margin-left:1em"><span class='note-inline'>(経音義云十住断結経云。遮迦越罗。此訳云轉輪聖王正言斫迦罗伐剌底此云。轉輪王順此方語翻訳名義集云斫迦罗代辢底曷羅闍或遮迦越罗此云轉輪王俱舎云従此沼人壽無量歲。乃至八万歲。有轉輪王生。减八万時。有情富樂壽量損减。眾惡漸盛。非大人器。故無輪王。由輪旋轉。應導威伏一切名轉輪王施設足說有四種金銀銅鐵<span class='corr'>輪</span>應別。如其次弟勝。上中下。逆次能王領一二三四洲（云云）。契經云令[條-木+人]十善業道。故輪王死定得生天。慈㤙云。金輪望風順化。銀輪遣使方降。銅輪震威乃服。鐵輪奮戈始定。)</span></p>
梵王<p style="margin-left:1em"><span class='note-inline'>(經音義曰。法花圣曰。梵天梵言梵摩。此云寂靜。或曰潔。葛洪字苑。音凢泛反。梵潔也。取其義（矣）。新訳瑜伽論云。世主天。此云梵天之異名也。道行般若経云。波那和提天。新道行経自在天也。亦即梵天也。溫室洗浴眾僧經云。梵摩三鉢天。即梵天王也。翻訳名義集云。大梵經音義。梵迦夷。此言淨身。初禪梵天。淨名䟽云。梵是西音。此云[文*隹]欲。或云淨行。法花㐬曰。除下地繫。上升色界。故名[文*隹]欲。亦称高淨。淨名㐬云。梵王是娑婆世界主。住初禪中間。即中間禪也。在初禪二禪兩楹之中。毗曇二禪已上無言語法。故不立王法。瓔珞禪禪皆有梵王。今謂。<span class='corr'>但</span>加修四無量心。報勝為王。無[梳-木+糸]御也。初禪有覚<span class='corr'>觀</span>言語。則有主領。故作世王主。次<span class='corr'>第</span>禪門云。仏於仁王経。說十八梵亦應有民主之異。又云。四禪中有大靜王。而仏於三藏中。但說初禪有大梵天王者。以初禪內有覚<span class='corr'>觀</span>心。則有語言法。主領下地眾生為便。証真云。刧初成時。梵王（先）生獨住一刧。未有梵侶。後起念云。願諸有情來生此處。作是念已。梵子即生。外道不測便執梵王是常。梵子無常。)</span></p>
容色<p style="margin-left:1em"><span class='note-inline'>(廣韻曰。容容儀。育封反。色顏色。所力反。礼記曰。色容顛顛。色厲肅。此謂人面顏色也。)</span></p>
端政<p style="margin-left:1em"><span class='note-inline'>(廣韻曰。端正也直也<span class='corr'>等</span>也。多官反。<span class='corr'>釈</span>名曰。政正也。之盛反（本）案二字訓同。蓋平他異。)</span></p>
諸蓋<p style="margin-left:1em"><span class='note-inline'>(廣韻曰。蓋覆也掩也。通俗攵曰。張帛也。又発語端也。說攵曰。蓋苫也。俗作蓋同。古太反。倭名伽監具曰。涅槃経云。幢幡宝蓋（倭名岐沼散。又有白蓋。高㘴上具也。）)</span></p>
幢幡<p style="margin-left:1em"><span class='note-inline'>(廣韻曰。<span class='corr'>幢</span>（倭名波太保古）釈名曰。幢幢也。其皃幢幢然也。宅江反。幡[方*全][方*兆]惣名也。附表反。倭名曰。涅槃経云。諸香木上懸五色旙（倭名波太。又見征戰具）。)</span></p>
金<p style="margin-left:1em"><span class='note-inline'>(翻譯名義集云。蘇伐羅。或云修跋拏。此云金。大論云。金出山石沙銅中。許真云。金有五色。黃金為長。久埋不変。百陶不輕。真諦訳金四義。一色無変。二躰無染。三轉作無礙。四令<span class='corr'>人</span>富。以譬法身常淨我樂四德耳。倭名曰。尓雅云。黃金曰[湯/金]（徒黨反。倭名古加祢）其美者曰鏐（力焦）即紫磨金也。說攵云。銑（蘓典反。倭名古加祢）金最有光沢也。韓子曰。荊南麗水中生金。東宮切韻曰。麗（盧計）水在益<span class='corr'>州</span>。金生於此水。土人濤之得金。如栗。尚書禹貢曰。<span class='corr'>淮</span>海惟楊<span class='corr'>州</span>。厥貢金三品。注云。金銀銅也（案。荊州亦有金三品。与此楊<span class='corr'>州</span>同也）名鑿別錄曰。金味辛。平有毒。鎮精神。堅骨髄。利五藏。除邪毒。)</span></p>
銀<p style="margin-left:1em"><span class='note-inline'>(翻訳名義集云。阿路也。或惹多。此云銀。大論。銀出燒石中。廣韻曰。周礼荊州其利銀。尓雅曰。白金謂之銀。鐘山宝有銀燭。謂有精光<span class='corr'>如</span>燭。銀重八兩為一流。語巾反。倭名曰。尓雅云。白金謂之銀（冝祢反）其美者曰鐐（力洞力予二反。倭名之路加[社-土+尒]）名醫別錄曰。銀味辛。平有毒。安五藏。定心神。久服輕身長<span class='corr'>[禾/干]</span>。)</span></p>
瑠璃<p style="margin-left:1em"><span class='note-inline'>(新訳花厶圣音義云。瑠璃梵言。具云吠瑠璃耶。此名不遠山。謂西域有山。去波罗奈城不遠。此宝出故名之。經音義云。攝大乗論云。琉璃吠琉璃也。亦云毗瑠璃。又云鞞頭梨。従山為名。謂遠山宝。遠山即須弥山也。此宝青色。一切宝皆不可壞。亦非煙熖能鎔鑄。唯鬼神有通力。能破之為物。或云。是金翅鳥夘糓。此宝鬼神破之。以賣与人也。東宮切韻曰。郭知玄曰。琉璃宝石。薛峋云。大済珠。漢書曰。罽賔国有瑠璃。青色如玉。)</span></p>
珊瑚<p style="margin-left:1em"><span class='note-inline'>(新訳花厶圣音義云。梵本正云鉢罗摩福罗。宝樹之名也。其樹身榦枝條葉皆紅色。又案說攵云。珊瑚色赤生之於海。或生山中也。外国傳云。<span class='corr'>大</span>秦国西南漲海中可八百里。到珊瑚洲之底有磐石。珊瑚生其上。人以鑯䋄取之。東宮切韻曰。珊瑚貝属出海。薛峋云。或生山。麻果曰。郭璞曰。珊瑚樹者有枝無葉。碧鷄栖其上也。沙門清徹曰珊瑚生海中磐石上。欲取之。作鑯䋄沈水底。珊瑚即貫而生。一歲高二三尺。如小樹。因絞䋄出白色軟似菌。一<span class='corr'>[禾/干]</span>黃。三[禾/干]赤。可採之。名醫別錄曰。珊瑚味甘。平無毒。主宿血去目中翳。)</span></p>
琥珀<p style="margin-left:1em"><span class='note-inline'>(經音義云。法花圣云。虎魄匹白反。廣雅魄珠名。漢書罽賔国有虎魄。案<span class='corr'>博</span>物志云。松脂入地千[禾/干]化為茯苓。茯苓千[禾/干]化為虎魄。一名江珠。廣志云。虎魄生地中。其上及旁不生草。深八九尺。大如斛。削去上皮。中成虎魄有汁。初如桃膠。凝堅乃成。其方人用以為蜜也。東宮切韻曰。曹憲云。琥珀礼神玉也。釈氏云。發兵苻瑞玉也。又銅為之。武玄之云。發兵符為虎攵。取其威也。名醫別錄曰。琥珀主安五藏。定魂魄。消瘀血通中五淋。)</span></p>
車璩<p style="margin-left:1em"><span class='note-inline'>(新訳花厶經音義云。車璩梵音。正云牟娑罗揭婆。言牟娑罗者。此云勝也。[前-刖+(〡*日)]名為車璩者未詳。倭名曰。廣雅云。車璩（陸詞并従石作硨[石*((王*巨)/木)]也。俗音謝古）石之次玉也。集韻曰。車璩生西国。是玉石之類也。寒無毒。安神解諸毒藥。)</span></p>
馬腦<p style="margin-left:1em"><span class='note-inline'>(經音義云。涅槃經云。馬腦梵云摩婆罗伽[(匕/乂/木)*余]。或云目婆邏伽罗娑。此訳云馬腦。案此宝或色如馬腦。因以為名。<span class='corr'>但</span>諸字書旁皆従石作碼碯二字。謂石之次玉者是也。新訳花厶経音義曰。馬腦。按馬腦梵音謂之阿溼嚩揭波。言阿溼嚩（者。此云馬也。嚩音符可反。波者腦也藏也。若言阿溼摩揭波）。此云石藏。按此宝出白石中故。應名石藏宝。古來以馬聲濫石藏声腦故。謬云馬腦也。王子[禾/干]拾遺記曰。丹丘之野多鬼。血化為円石。則馬腦也。不可研削彫琢。乃可鑄以為器也。名醫別錄曰。馬腦味辛。寒無毒。主辟惡。熨目赤爛紅色。)</span></p>
曠蕩<p style="margin-left:1em"><span class='note-inline'>(廣韻曰。曠空明也遠也大也久也。苦謗反。下徒朗反。大也。論語泰伯章曰。蕩蕩乎民無能名焉。苞氏云。蕩蕩廣遠称也美堯徳化也。)</span></p>
雜廁<p style="margin-left:1em"><span class='note-inline'>(廣韻曰。雜帀也集也穿也說攵云五綵相合也廁圊也釈名云廁雜也言人雜廁其上也又間次也初吏反（本）案二字重訓也。)</span></p>
入間<p style="margin-left:1em"><span class='note-inline'>(經音義云間居莧反。隔也。尒雅間代也。謂間錯代。間乱也。又古閑反。隙也近也。又中間。非経旨。)</span></p>
光赫<p style="margin-left:1em"><span class='note-inline'>(東宮切韻曰。薛峋云。赫（呼格）赤光皃。祝尚丘云。明也顯発也。毛詩赫赫顯盛皃。尓雅者赫赫迅也。)</span></p>
焜耀<p style="margin-left:1em"><span class='note-inline'>(廣韻曰。焜火光。說攵云。焜煌也。胡本反。)</span></p>
奇麗<p style="margin-left:1em"><span class='note-inline'>(廣韻曰。奇異也。古攵作奇同。居冝反。玉篇曰。麗華綺也。左太沖吴都賦云。翫其奇麗。注曰。翫其奇異美麗之㕝是也。)</span></p>
眾寶中精<p style="margin-left:1em"><span class='note-inline'>(東宮切韻曰。郭知玄云。精灵也。又奇妙。韓知十云。神又明也。薛峋云。粺（薄賣）也。粺米之精細者。又凡物之善曰精。麻果云。細好也。王仁<span class='corr'>煦</span>云。純粹。孫愐云。專意也又光也周易云。精理之微妙。)</span></p>
調適<p style="margin-left:1em"><span class='note-inline'>(廣韻曰。調（徒聊）和（順也<span class='corr'>諧</span>也不堅不柔也）適（都曆）従（就也隨也）又之石反。徃也（本）言極<span class='corr'>樂</span>者無四時序。無四時序故。無寒暑煩。無寒暑煩故。無身心惱。無身心惱故。人天安<span class='corr'>樂</span>。人天安<span class='corr'>樂</span>故。進退諧意。行住隨思。故曰調適。奈穢国何。)</span></p>
四天王<p style="margin-left:1em"><span class='note-inline'>(法花攵<span class='corr'>句</span>云。四大天王者。帝<span class='corr'>釈</span>外臣。如武將也。居四宝山。高半須弥。廣二十四万里。東提頭頼吒。此云持国。亦云安民。居黃金山。領二鬼。犍闥婆富單那。南毗留勒叉。此云增長。亦云免[文*隹]。居瑠璃山。領二鬼薜荔多。鳩槃茶。西毗留<span class='corr'>博</span><span class='corr'>叉</span>。此云非好報。亦云惡眼。亦云雜語。居白銀山。領二鬼。毒竜毗舎闍。北毗沙門。此云種種聞。亦云多聞。居水精山。領二鬼罗剎夜叉。各領二鬼。不令惱人。故名護也。)</span></p>
忉利天<p style="margin-left:1em"><span class='note-inline'>(新訳花厶圣音義云。忉利梵言。正云怚唎耶怚唎奢。言怛唎耶者三也。怛唎奢者十三也。謂須弥山頂。四方各有八天城。當中有一天城。帝釈所居。㹅数有三十三処。故従處立名也。翻釈名義集云。忉利。應法師云。此應訛略也。正言多羅夜登陵舎。此訳云三十三天。俱舎頌曰。高頂八万。三十三天居。四角有四峯。金剛手所住。中宮名善現。周万踰繕那。高一半金城。中有殊勝殿。周千踰繕那。)</span></p>
炎天<p style="margin-left:1em"><span class='note-inline'>(翻訳名義集云。須（夜）摩。此云善時分。又翻妙善。新云須燄摩。此云時分。時時唱快<span class='corr'>樂</span>故。或云。受五欲境知時分故。)</span></p>
色究竟天<p style="margin-left:1em"><span class='note-inline'>(新訳花厶経音義曰。阿迦尼吒天。具云阿迦尼瑟吒。言阿迦者色。尼瑟吒究竟也。言其色界十八天中。此最終極也。又云。阿無也。尼瑟吒小也。謂色界十八天中。最下一天唯小無大。餘十六天上下互望。亦大亦小。此之一天唯大無<span class='corr'>等</span>。故以名之也。)</span></p>
歎譽<p style="margin-left:1em"><span class='note-inline'>(玉篇云。歎吟也。又歎美也。他旦反。譽穪也。聲美也。余怒反。毛詩（傳）曰。譽謂之美<span class='corr'>揚</span>也。郭知玄云。譽称讚人之美。孔安国註尚書曰。當使臣下各響就有官。明為有㓛。厚大成寬裕之徳。汝長有歎譽之辞於後世是也。)</span></p>
<span class='corr'>禪</span>思<p style="margin-left:1em"><span class='note-inline'>(廣韻曰。禪靜也。市連反。又時戰反。讓也。)</span></p>
阿僧祗那由他刧<p style="margin-left:1em"><span class='note-inline'>(經音義曰。法花経曰。無央。梵言阿僧祗。此云無央数。新訳花厶経音義云。那由他或曰那庾多。當此方一億名也。智度論曰問曰。幾時名阿僧祗。[前-刖+合]曰。天人中能知筭数者。極数不能知。是名一阿僧祗。如一一名二。二二名四。二〃名九。十十名百。十百名千。千千名万。十万名億。千万億名那由他。千万那由他名頻婆。十万頻婆名迦他。過迦他名阿僧祗。)</span></p>
治取<p style="margin-left:1em"><span class='note-inline'>(玉篇曰。沾益也。知廉反。)</span></p>
比於<p style="margin-left:1em"><span class='note-inline'>(玉篇曰。比必以反。類也方也校也并也。又脾至反。近也親也吉也阿黨也脩也代也。又步之毗吉必至三反（本）今依必以反成經義矣。)</span></p>
巧曆<p style="margin-left:1em"><span class='note-inline'>(東宮切韻曰。巧藝。麻果云。詩云。巧言如流言之善也。一曰。巧言<span class='corr'>辯佞</span>之言。<span class='corr'>辨</span>惠也。莊子曰。巧歷不能得。而况凢乎。)</span></p>
水精<p style="margin-left:1em"><span class='note-inline'>(無垢称経云。迦[這-言+鹿]未尼。音義云。[前-刖+(〡*日)]言迦<span class='corr'>柘柘</span>。之夜反。此云水精。倭名曰。兼名苑云水玉。一名月珠（倭名美豆止留太万）水精也。名醫別錄曰。水精慰目除熱淚。或曰火燧珠。向日取得火。)</span></p>
枝條<p style="margin-left:1em"><span class='note-inline'>(倭名曰。玉篇云。枝柯（支哥二音　衣太）木之別也。纂要云大枝曰榦（音翰。倭名加良）<span class='corr'>細</span>枝曰條（訓與枝同）廣韻云。[菱-土+(鬯-匕)]（音㹅倭名之毛止）木<span class='corr'>細</span>枝也。)</span></p>
行行<p style="margin-left:1em"><span class='note-inline'>(廣韻曰。行列也。戶庚反。又下更反。㕝也言也（本）今云宝樹行列故。冝用戶庚反。)</span></p>
相準<p style="margin-left:1em"><span class='note-inline'>(廣韻曰。準均也平也度也。俗作准同。之尹反。)</span></p>
光耀<p style="margin-left:1em"><span class='note-inline'>(經音義云。賢刧経光耀。古攵作曜同。餘照反。廣雅曜照明也。)</span></p>
清風<p style="margin-left:1em"><span class='note-inline'>(廣韻曰釈名云。清青也。去濁遠穢。色如青也。又靜也澄也潔也。風教也佚也告也聲也。河圖曰。風者天地之使。元<span class='corr'>論</span>包云。隂陽怒而為風。古攵作<span class='corr'>觀</span>同。方戎反。潘安仁夏侯常侍<span class='corr'>誄</span>曰。忠節允著清風載興。注云。善曰。胡廣書曰。建鴻業流清風。済曰。清風謂內外俱有美化也。)</span></p>
出五音聲<p style="margin-left:1em"><span class='note-inline'>(案五音者宮．<span class='corr'>商</span>．角．徵．羽也（<span class='corr'>涉</span>里反。五音配夏<span class='corr'>反</span>。竹凌反）說攵曰。音聲也。生於心。有節於外。謂之音。宮<span class='corr'>商</span>角徵羽聲也。絲竹金石匏土革木音也。礼樂記曰。凢音之起。由人心生也。人心之動物使之然也。感於物而動故形於聲。注云。宮<span class='corr'>商</span>角徵羽雜比曰音。單者曰聲。又曰。宮為君。<span class='corr'>商</span>為臣。角為民。徵為㕝。羽為物。五者不乱則無怗懘之音矣。注曰。五者君臣民㕝物也。凢聲濁者尊。清者卑。怗懘<span class='corr'>憋</span>敗不和皃也。同月令曰。春其音角（謂<span class='corr'>樂</span>噐之声也。三分羽益一以生角。角数六十四。屬木者。以其清濁中。民之象也。春氣和則角声調。<span class='corr'>樂</span>記曰。角乱則憂。其民怨。凢声尊卑取象五行。数多者濁。数少者声清。太不過宮。細不過羽也）。夏其音徵（三分宮。去一以生徵。徵数五十四。属火者。以其徵清。㕝之象也。夏氣和則徵聲調。<span class='corr'>樂</span>記曰。徵乱則哀。其㕝勤）。中央土（火休而盛徳在土也）。其音宮（聲始於宮。宮数八十一。属土者。以其最濁。君之象也。季夏之氣和則宮聲調。<span class='corr'>樂</span>記曰。宮乱則<span class='corr'>荒</span>。其君驕也）。秋其音<span class='corr'>商</span>三分徵。益一以生<span class='corr'>商</span>。〃数七十二。属金者（以其濁次宮。臣之象也。秋氣和則<span class='corr'>商</span>聲調。<span class='corr'>樂</span>記曰。<span class='corr'>商</span>乱則陂。其宮壞也）。冬其音羽（三分<span class='corr'>商</span>。去一生羽。羽数四十八。属水者。以其最清。物之象也。冬氣和則羽聲調。<span class='corr'>樂</span>記曰。羽乱則危。其<span class='corr'>財遺</span>也）。左傳曰。天有六氣。降生五味。発為五色。徵為五聲。杜預曰。白声<span class='corr'>商</span>。青音角。黑声羽。赤声徵。黃聲宮也。晉書<span class='corr'>樂</span>志曰。宮中也。中和之道。無徃而不理。<span class='corr'>商</span>強也。謂金性之堅強。角觸也。象諸陽氣。觸動而生。徵止。言物盛則止。羽舒也。陽氣將復。万物孳（育）而舒生。尒雅曰。宮謂之重。<span class='corr'>商</span>謂之敏。角謂之經。徵謂之迭。羽（謂之[打-丁+(夕*ㄗ)]）注曰。皆五音別名。其義未詳。)</span></p>
相和<p style="margin-left:1em"><span class='note-inline'>(經音義云。摩訶般若波罗密経云。相和胡臥反。相譍也。詩曰。唱予和。周易鳴鶴在渚。其子和之。老子曰。音聲相和。注曰。上唱下必和是也。)</span></p>
月光摩尼持海輪寶<p style="margin-left:1em"><span class='note-inline'>(未詳。)</span></p>
羅覆<p style="margin-left:1em"><span class='note-inline'>(廣韻曰。覆蓋也。敷救反。又扶富反伏兵。芳福反反覆也。例本也案罗覆猶列蓋矣。)</span></p>
帝王<p style="margin-left:1em"><span class='note-inline'>(千字攵云。乞剎怛哩也。此云帝。囉惹此云王。廣韻曰。說攵曰。帝諦也。王天下之号也。尓雅君也。都計反。王大也君也。字林云。王若天地<span class='corr'>人</span>。一貫三為王。天下所法也。雨方反。又干放反覇王。又盛也。說攵曰。董仲<span class='corr'>舒</span>曰。古（之）造攵字者。三[尺/田/一]而連其中。謂之王。三者天地人也。而參通之王者也。孔子曰。一貫三為王。翻訳名義集帝王篇云。帝王論云。夫帝王者。必立德立㓛。可大可久。經之以仁義。緯之以文武。深根<span class='corr'>固蔕</span>貽厥子孫。一言一行以為䡄範。垂之万代為不可易。所以<span class='corr'>城</span>中四大王居其<span class='corr'>上</span>。帝力可以鎮万邦。王威可以伏兆庶。故金口之遺嘱。鶴林之顧命。<span class='corr'>慮</span>四眾以㣲弱。恐三宝而<span class='corr'>衰墜</span>。託国之威風。藉王之勢力。故委寄於帝王。伏勅以流通也。白虎通曰。德合天地穪帝。仁義合者称王。別優劣也。礼<span class='corr'>諡</span>法曰。德象天地穪帝。仁義所生称王。帝者天号。王者五行之称也。皇何謂也。亦号也。皇君也美也大也。天之惣。美大称也。時質故㹅之也。号之為皇者。煌煌人莫<span class='corr'>違</span>也。煩一夫擾一士。以勞天下。不為皇。不擾匹夫匹婦。故為皇。故黃金弃於山。珠玉捐於渕。巖居宂處衣皮毛。飲泉液吮露英。虗無寥郭与天地。通灵也。号言為帝者何。帝者諦也。象可承也。王者徃也。天下所帰徃。鉤命決曰。三皇步。五帝趨。三王馳。五霸驚。或称天子。或称帝王。何以為言。接上称天子。明以爵㕝天也。接下称帝。王者得号天下至尊。言称以号令臣下也。)</span></p>
妓樂<p style="margin-left:1em"><span class='note-inline'>(新訳花厶経音義云。妓<span class='corr'>樂</span>。渠倚反。切韻称妓。女<span class='corr'>樂</span>也。埤蒼曰。妓美女也。因以美<span class='corr'>女</span>為樂。謂之妓<span class='corr'>樂</span>樂也。經本有従<span class='corr'>手</span>边作支者。此<span class='corr'>乃技</span>藝字也。或有従立人作者。音章傷反。害也。非經意也。南山業䟽云。妓通男女。即秦<span class='corr'>樂</span>者。金石八音之所奏也。)</span></p>
哀亮<p style="margin-left:1em"><span class='note-inline'>(經音義云。哀亮。下力向反。清朗也。)</span></p>
精舎<p style="margin-left:1em"><span class='note-inline'>(新訳花厶経音義云。藝攵類聚云。精舎者。非以舎之精妙名為精舎。由其精練行者之所居。謂之精舎也。)</span></p>
真珠<p style="margin-left:1em"><span class='note-inline'>(翻訳名義云智<span class='corr'>論</span>云真珠出魚腹中虵腦中。漢書云。珠蚌中隂精。隨月盈虗。発撣記曰。漢書云。珠蚌中隂。精隨月盈虗也。今南海交阯合浦所產。圖経曰。廉州辺海中有<span class='corr'>州</span>嶌。〃上有大池。謂之珠池。入池採老蚌。割取珠。倭名。白虎通云。海出明珠（日本紀私記。真珠倭名之良太<span class='corr'>萬</span>）名醫別錄曰。真珠寒無毒。鎮心主聾。點目中主膚翳障膜。)</span></p>
明月<p style="margin-left:1em"><span class='note-inline'>(司馬長卿上林賦曰。明月珠子的皪曆江靡。善曰。明月珠蚌子珠。為蚌所<span class='corr'>懷</span>也。本今案真珠明月同實躰而兩名。共為蚌所懷故。蓋通古今之異語。又有一種明月珠。謂裴氏廣州記曰。鯨鯢目明月珠。潘岳西征賦注曰。鯨魚死其目化為明月珠（云云）。)</span></p>
交露<p style="margin-left:1em"><span class='note-inline'>(經音義云。法花經。露幔莫半反。說攵幔幕也。在傍曰帷。在上曰幕。幕覆也。露覆露也。案諸経中。珠交露蓋。珠交露車。同其㕝也（璟興述文云。交露者幔也。字林云。幔幕[ㄗ*玄]々似垂露故）。)</span></p>
浴池<p style="margin-left:1em"><span class='note-inline'>(經音義云花厶經云。池沼。說攵沼池也。梵云賀罗䭾。㹅言池水也。倭名曰。玉篇云。池（除知反。倭名以介）蓄水也。)</span></p>
縦廣<p style="margin-left:1em"><span class='note-inline'>(新訳花厶經音義云。縦廣紫容反。孟康注史記曰。南北為縦。東西為橫。橫廣也。縦字正躰以木。有从糸符作者。皆俗通用。)</span></p>
湛然<p style="margin-left:1em"><span class='note-inline'>(唯<span class='corr'>識</span><span class='corr'>論</span>云。湛然。音義云。上宅減反。澄寂也。)</span></p>
甘露<p style="margin-left:1em"><span class='note-inline'>(廣韻曰。說攵作甘美。古三反。露潤沢也。五経通義曰。和氣津凝為露。蔡邕月令曰。露者隂之液也。洛故反。瑞應圖曰。甘露者美露也。神靈之精。仁瑞之沢。其凝如脂。其甘如飴。一名膏露。一名天酒。宋書曰。攵帝元嘉年中。甘露降狀如細雪。東方朔神異経曰。西北海外有人。長二千里。兩脚中間相去千里。但日飲天酒五斗。張花云。天酒甘露也。山海経曰。諸沃之野。搖山之民。甘露是飲。不壽者八百<span class='corr'>歲</span>。論衡曰。甘露味如蜜。王者<span class='corr'>太</span>平之應。晉中興書曰。王者敬養耆老。則甘露降松栢。尊賢容眾。則竹葦受之。甘露者仁天也。其凝如脂。其美如飴。拾遺記曰。<span class='corr'>崑</span>崙甘露。其味如飴。人君聖徳則下。)</span></p>
栴檀樹<p style="margin-left:1em"><span class='note-inline'>(經音義云。対法論云。栴單那。徒旦反。或作栴檀那。此外國香木也。有赤白紫<span class='corr'>等</span>諸種（私案順。倭名赤謂之牛頭栴檀。黑者謂之紫檀。白者謂白檀）。新訳花厶經音義曰。鳥洛迦。栴檀香。鳥洛迦香。西<span class='corr'>域</span>蛇名。其蛇常患毒熱。拠此香以身遶之。毒熱便息。故因名之。或云。此蛇最毒。螫人必死。唯以栴檀香能治。故以為名耳。又云。栴檀此云与<span class='corr'>藥</span>。謂白檀能治熱病。赤檀能去風腫。皆是除疾。身安之藥故。名与<span class='corr'>藥</span>也。翻訳名義集云。牛頭栴檀。或云。此方無故不翻。或云。義翻与藥。能除病故。慈恩傳云。樹類白楊。其質凉<span class='corr'>冷</span>蛇多附之。花嚴云。摩罗耶山出栴檀香。名曰牛頭。若以塗身。設入火坑火不能燒。正法念經云。此洲有山。名曰高山。高山之峯有牛頭栴檀。若諸天与脩罗戰時。為刀所傷。以牛頭栴檀塗之即愈。以此山峯狀如牛頭。於此峯中生栴檀樹故名牛頭。大論云。除摩梨山無出栴檀。<span class='corr'>白檀</span>治熱病。赤檀去風腫。摩梨山此云[文*隹]垢。在南天竺（私案。苑法師云。摩羅耶山。旲云广梨伽羅耶。其山在南天笁境。<span class='corr'>摩</span>利伽罗耶国南界。因国以立山名。其山中多出白栴檀木也。西域記云。秣罗<span class='corr'>矩</span>吒国南濵海有<span class='corr'>秣剌</span>耶山。其中則有白檀香樹㫋檀你婆樹）。聖德太子傳云。推古天皇三[禾/干]（乙卯）三月。土左南海。夜有大光。亦有聲如雷。經三十箇日（矣）。夏四月著海路南岸。人不知沈水。以交薪燒於竈。太子遣使令献。其大一圍（長八尺）其香異薰。太子<span class='corr'>觀</span>而大悅。奏曰。是為沈木香者也。此木名栴檀香。香木生南天竺国南海岸夏月諸蛇相繞此木。<span class='corr'>冷</span>故也。人以<span class='corr'>矢</span>射。冬月蛇蟄。即折而採之（今案。蛇繞矢射木義。西域記同之）。其實鷄舌。其華丁子。其脂薰陸。沈水久者為沈水香。不久名淺香。而今陛下興隆釈教。肇造仏像故。釈梵感徳。漂送此木。即有勅命百済土刻造檀像作<span class='corr'>觀</span>音菩薩。高数<span class='corr'>尺</span>（安吉野比蘓寺時時放光明）。)</span></p>
優鉢羅華<p style="margin-left:1em"><span class='note-inline'>(經音義云。放光般若經云。優鉢釗指遙反。又作漚鉢罗。此訳云黛華。又云。大菩薩藏經云嗢鉢。[前-刖+(〡*日)]優鉢罗。此云黛華也。新訳花厶経音義曰。優鉢罗華。具云尼罗<span class='corr'>烏</span>鉢罗。尼罗者此云青。烏鉢罗花号也。其葉狹長。近下小円。向上漸失。仏眼似之。經多為喻。其華似藕。栯有<span class='corr'>刺</span>也。)</span></p>
鉢曇摩華<p style="margin-left:1em"><span class='note-inline'>(經音義云。大菩薩藏経云。鉢特徒得反。[前-刖+(〡*日)]言波頭摩。又作波頭暮。此云赤蓮花也。新訳花厶音義云。波頭摩花。正云鉢特摩忔。此曰赤蓮花也。其華莖有<span class='corr'>刺</span>也。)</span></p>
拘物頭華<p style="margin-left:1em"><span class='note-inline'>(経音義云。放光般若経云。句攵罗。又作拘物陀又拘牟頭。或作拘物頭。此訳云拘者地。物陀者喜。名地<span class='corr'>喜</span>花。新訳花厶経音義曰。拘物頭花。莖有<span class='corr'>刺</span>。色赤白。以其花葉稍短。未開敷時。狀郁蹵然故亦或名小白花也。)</span></p>
分陀利華<p style="margin-left:1em"><span class='note-inline'>(経音義云。分陁利。又作芬。此訳云白蓮花也。)</span></p>
光茂<p style="margin-left:1em"><span class='note-inline'>(廣韻曰。光明也。古黃反。茂卉木盛也。古作懋。莫候反（本）言。眾花交色明耀蕃蕪矣。)</span></p>
弥覆<p style="margin-left:1em"><span class='note-inline'>(新訳花厶経音義云。弥覆芳富反。漢書音義曰。弥滿也。言遍滿覆隂也。)</span></p>
還復<p style="margin-left:1em"><span class='note-inline'>(廣韻曰。還反也復也退也。戶閞反。一音旋。復返也徃（來）也。扶富反。又音服。尓雅曰。還復返也。還音旋。)</span></p>
冷<span class='corr'>暖</span><p style="margin-left:1em"><span class='note-inline'>(玉篇曰。冷寒也。力頂力丁二反。䐘溫也。亦作腝同。奴卵反。)</span></p>
蕩除<p style="margin-left:1em"><span class='note-inline'>(左傳曰。余心蕩。杜預曰。蕩動散也。鄭玄註礼記曰。蕩猶動也。)</span></p>
映徹<p style="margin-left:1em"><span class='note-inline'>(廣韻曰。映亦作朠同。於驚反。明也。)</span></p>
㣲灡<p style="margin-left:1em"><span class='note-inline'>(玉篇曰。瀾潘亦作瀾同。力安反。経音義云。洛安反。尓雅大波為瀾。小波為淪。)</span></p>
安詳<p style="margin-left:1em"><span class='note-inline'>(廣韻曰。安（<span class='corr'>烏</span>寒）除也。詳（以羊）審也（本）案詳者行靜而正也。)</span></p>
洞達<p style="margin-left:1em"><span class='note-inline'>(経音義云。洞徒貢反。說攵洞疾流也。亦深邃之皃。河上公老子注曰。道德洞達無不覆済是也。)</span></p>
虗無之身<p style="margin-left:1em"><span class='note-inline'>(李目翰攵選注曰。虗無空也。河上公老子章句曰。虗無制有形。賈公彥（述義）曰。君平云虗無者。道徳之身。道德者虗無之神。又曰。夫道德者。孕氣<span class='corr'>含</span>精。至一應群変。而常寂生万物。而無心不為也。而無心不為也而無不為不化也。而無不化。若幽谷之應聲。不限宮<span class='corr'>商</span>之殊。如明鑒之待物也。豈隔妍[山/虫]之異（<span class='corr'>已</span>上）今案仏為化震旦。先差遣（三聖）。據仏生昭王甲寅<span class='corr'>[禾/干]</span>。老子生定王乙夘[木/亍]。相去曆一十八帝。越四百二十二有二<span class='corr'>[禾/干]</span>。若自仏滅至老子生。亦已三百四十四<span class='corr'>[禾/干]</span>。又<span class='corr'>昭</span>王甲寅仏生。靈王庚戌孔子生。二聖相去百七十七<span class='corr'>季</span>。而李孔二聖所立配當法門。聖祖二篇者<span class='corr'>真</span>諦。素王五常者俗諦。宗鏡序曰。正君臣親父子厚人倫。儒吾之師也。所謂孔子持万類於實有。存五常於淳心。豈非森罗万像宛轉而現形。恒沙眾庶必然而蒙化之理乎。宗鏡序曰。寂号寥号。視聴無得。自㣲妙舛虗無以止。乗風馭景。君得之。則善達不援。人得之則延貺無窮。道儒之師也。上云道者孕氣含精。至一應群変。而常寂生万物而無心。不為也而無不為。不化也而無不化。若幽谷之應聲。如明鍳之侍物。即是与法身理（者）。冥冥無形。立〃[文*隹]語。而可應必應。万像皆法身用。可為必為。必為一切。是真如所作之義同。况無為自然言源起於老子矣。然則道宗虗無。釈教真如。語異義同。智者無疑。極<span class='corr'>樂</span>報土人天化生而尽備微妙之相。弥陁報佛所化清淨而無不法性之身。得無為妙相。故云自然。[文*隹]有漏廉質。故云虗無。而康僧鎧秘深旨。少挙虗無之名。導和尚搜實理。專[利-禾+(朔-月)]報<span class='corr'>土</span>之義。隱顯方參差。二聖密意耳。)</span></p>
貧窮<p style="margin-left:1em"><span class='note-inline'>(玉篇云。乏<span class='corr'>財</span>言貧。皮旻反。窮極也。渠躬反。毛詩曰。寠且貧。傳曰。寠無礼也。貧者困於財也。)</span></p>
形<span class='note-inline'>(戶經)</span>皃<span class='note-inline'>(黃[((?*(必-心))/(?*(必-心)))*ㄆ])</span>容<span class='note-inline'>(餘封)</span>狀<span class='note-inline'>(鋤亮)</span><p style="margin-left:1em"><span class='note-inline'>(案四字訓皆同。蓋所以通古今之異語矣。)</span></p>
底極<p style="margin-left:1em"><span class='note-inline'>(廣韻曰。底下也。都礼反。極至也終也窮也。渠力反（本）案底極者。卑賤窮無下称也。)</span></p>
廝下<p style="margin-left:1em"><span class='note-inline'>(経音義曰。涅槃経云。廝下又作㒋同。思移反。廣雅廝謂命使也。字書廝役也。謂賤役也。漢書廝輿之卒。張晏曰。廝微也。韋照曰。折薪曰廝。吹烹曰食。)</span></p>
飢寒<p style="margin-left:1em"><span class='note-inline'>(廣韻曰。飢餓也。居処反。後漢書曰。救民飢饉。師古曰。糓不熟飢。蔬不熟為饉。蔬菜也。)</span></p>
困苦<p style="margin-left:1em"><span class='note-inline'>(東宮切韻曰。釈氏曰。困（苦悶）故盧也疲也貧也。王仁煦云。苦於㕝也。孫愐云。惓也。病篤也。孫伷云。韻畧極也。蒼頡篇困苦也。沙門清徹云。困病之甚也。苦也。又困也。康杜反。)</span></p>
人理<p style="margin-left:1em"><span class='note-inline'>(玉篇曰。人象臂脛之形。而真反。翻訳名義集云。摩冤舎喃。女亟反。大論此云人。法苑曰。人忍也。礼記曰。人者天地之心。五行之端。周書云。惟人万物之靈。孔安国云。天地所生。惟人為貴。今謂。若無善因奚感美報言善因者。謂五戒也。一不殺戒。二不盜戒。三不邪<span class='corr'>婬</span>戒。四不妄語戒。五不飲酒戒也。孝経曰。天地之性。人為貴。人之行莫大於孝。孔安国云。性生。凢生天地之間。含氣之類。人最其貴者也。礼記曰。人者其天地之徳。隂陽之交。鬼神之會。五行之秀也（言人兼此氣性）又曰。人者天地之心。五行之端也。食味別聲被色而生者也。故聖人作則。必以天地為本。以隂陽為端。以四時為柄以日星為紀。東宮切韻曰麻果曰家語曰裸蟲三百六十人為之長五行大義曰。東夷之人。其形<span class='corr'>細</span>長。脩眉長目。衣冠亦尚<span class='corr'>狹</span>長。東海勾麗之人。冠高<span class='corr'>狹</span>加以鳥羽。象於木枝。長目主肝。肝木也。故（細而）長。皆象木也。南蠻之人。短小輕叡。高口少髮。衣服亦尚短輕。高口<span class='corr'>經</span>人之中至心。心火也。炎上故高。炎上故少髮也。西戎之人。深目高鼻。衣而無冠者。鼻主脚。脚金也。高目肝也。肝為木。金之所削故深。金主裁断。故髮断無冠。北狄之人。高顴被髮。衣長者。顴主腎。腎水也。故高顴。被髮者。象水流漫也。衣長亦象水行也。中夏之人。容皃平整者也。象土和平也。其衣冠<span class='corr'>束</span>服脩五色者象土。包含四行也。孔子曰東僻之人曰夷。精以澆。南僻之人曰蠻。信以<span class='corr'>朴</span>。西僻之人曰戎。頑以剛。北僻之人曰狄。服以戾。中国人安居和味。經音義云。月明菩薩経云。親理力紀反。礼記天理滅（矣）。鄭玄曰。理猶性也。又云。樂者通倫理。注云。倫類也。理分也。)</span></p>
富有<p style="margin-left:1em"><span class='note-inline'>(廣韻曰。富方副反。<span class='corr'>豐</span>於<span class='corr'>財</span>也。下云久反。果也取也質也又也。論語子謂衛公子荊富有曰苟美是也。)</span></p>
不肯<p style="margin-left:1em"><span class='note-inline'>(廣韻曰。肯可。說文作肎同。<span class='corr'>苦</span>等反。)</span></p>
愚鄙<p style="margin-left:1em"><span class='note-inline'>(廣韻曰。愚憃（愚也）說攵曰。愚贛也。鄙陋也。又辺鄙也。方美反。)</span></p>
慈惠<p style="margin-left:1em"><span class='note-inline'>(東宮切韻曰。曹憲曰。慈（疾之）（慈。愛也。案慈愛）下之情。郭知玄曰。慈善於子。孫愐云。心所念曰慈。顧野王案慈者上所以愛下。孝下所以㕝上。礼記云父慈子孝是也。玉篇云。惠愛也仁也慈也恩也。又作惠同。玄桂反。經音義曰。惠胡桂反。周礼施其惠。鄭玄曰。賙衣食曰惠。孟子曰。分人以<span class='corr'>財</span>。謂之惠是也。)</span></p>
仁愛<p style="margin-left:1em"><span class='note-inline'>(東宮切韻曰。郭（知）玄曰。仁不惡於人。釈名曰。恩也。愛人以及物曰仁。好生惡殺曰仁。仁忍也。善惡含忍也。曹憲云。愛閑皃。郭知玄云。悅也。<span class='corr'>釈</span>名云。賞玩也。麻果云。憐念。孫愐云。惠也嘉<span class='corr'>也</span>。廣雅仁也。祝尚丘云。親<span class='corr'>也</span>。)</span></p>
亨茲<p style="margin-left:1em"><span class='note-inline'>(經音義云。亨虗常反。當也。亦受也。)</span></p>
積善<p style="margin-left:1em"><span class='note-inline'>(廣韻曰。積聚也。資昔反。善良也大也佳也。說攵作[羊/(言*言)]。吉也。又作善同。常演反。周易曰。積善之家。必有餘慶。積不善之家。必有餘殃。是也。)</span></p>
適生<p style="margin-left:1em"><span class='note-inline'>(經音義云。<span class='corr'>摩</span>訶般若波罗蜜経云。適生。三蒼古攵啇這二形同。之尺反。廣雅祗適也。謂適近也始也。)</span></p>
珍饌<p style="margin-left:1em"><span class='note-inline'>(經音義云。花厶経云。珍饌。又作餕同。仕眷反。說攵備具飲食也。論語曰。先生饌。馬融云。饌飲食也。)</span></p>
服御<p style="margin-left:1em"><span class='note-inline'>(經音義云。大論云。服御扶福反。說攵服用也。尓雅服整也。郭璞曰服御令齊整也。御古攵馭同。魚據反。廣雅御進也待也。蔡邕獨断曰。凢衣服加於身。飲食入於口。妃妾接於寢。皆曰御。御之所親愛則曰幸。<span class='corr'>釈</span>名曰。御語也。尊者將有所欲。先語之也。亦言。其軄卑下。尊者所<span class='corr'>勤</span>御。如御牛馬然也。)</span></p>
宿福<p style="margin-left:1em"><span class='note-inline'>(廣韻曰。宿素也。孔子曰。大素者。質之始也。又故也。息<span class='corr'>逐</span>反。)</span></p>
金縷<p style="margin-left:1em"><span class='note-inline'>(魏略曰。大秦国有金縷。繡雜色之綾。西域記曰。迦毘羅衛国尼拘盧陀僧伽藍不遠有窣堵婆。是如來<span class='corr'>於</span>大樹下。東面㘴。受姨母金縷袈裟（案縷力主反。線也。金縷此方無故聞名未覩狀。識者<span class='corr'>詳</span>審之）。)</span></p>
晃曜<p style="margin-left:1em"><span class='note-inline'>(玉篇云。晃光也。亦作<span class='corr'>晃</span>同。乎廣反。経音義曰。光[(天*天)/貝]般若經曰。晃煜。說攵晃明也。煜燿也。埤蒼晃煜光燿熾盛皃也。)</span></p>
嚴麗<p style="margin-left:1em"><span class='note-inline'>(新訳花厶經音義曰。嚴麗。王逸楚辭注曰。嚴莊也。麗美好也。尓雅曰。麗著也。)</span></p>
溫雅<p style="margin-left:1em"><span class='note-inline'>(廣韻曰。溫和也善也良也。<span class='corr'>烏</span>渾反。雅正也嫻也。五下反（如訓應知）璟興述攵曰。溫雅者。得中之狀。)</span></p>
光澤<p style="margin-left:1em"><span class='note-inline'>(曰。澤潤也。亦陂澤。瑒伯反。)</span></p>
馨香<p style="margin-left:1em"><span class='note-inline'>(廣韻曰呼刑反。杜預注左傳曰。馨香之遠聞也。尚書曰。至治馨香感于神明。黍稷非馨。明德惟馨。詩箋曰。苾苾芬芬有馨香是也。)</span></p>
芬烈<p style="margin-left:1em"><span class='note-inline'>(經音義曰。涅槃経云。芬馥。敷雲反。方言芬和也。郭璞曰。芳香和調也。司馬長卿上林賦曰。吐芳揚烈。善曰。烈酷烈。香氣盛也。)</span></p>
足履<p style="margin-left:1em"><span class='note-inline'>(廣韻曰。履力<span class='corr'>几</span>反。踐也。又踏類也。)</span></p>
陷下<p style="margin-left:1em"><span class='note-inline'>(玉篇陷墜入地。沒也<span class='corr'>墮</span>也隤也或壞也墜也下也作<span class='corr'>錎</span>同于監乎監反。)</span></p>
青白玄黃朱紫<p style="margin-left:1em"><span class='note-inline'>(翻訳名義集曰。尼罗此云青色。東方甲乙歲星属木。氷伽羅梁言蒼色。叔[文*隹]此云白色（西方庚辛太白属金。訖里<span class='corr'>瑟</span>拏此云黑色）。北方壬癸辰星属水。犍陀羅或刧賔那。此云黃色。中央戊<span class='corr'>己</span>鎮星属土。阿盧那此云赤色。南方丙丁熒惑属火。盧醯咀迦。西域記云。唐云赤色。罗差或名勒叉。此云紫色。杜預注左傳曰。辛色白。酸色<span class='corr'>青</span>。醎色黑。苦色赤。甘色黃。)</span></p>
煒爗<p style="margin-left:1em"><span class='note-inline'>(經音義云。大方<span class='corr'>等</span>大集経曰煒燁。于匪反。下為獵反。說攵。煒盛明皃也。方言燁盛也。經攵作瑋瞱非躰也。)</span></p>
煥爛<p style="margin-left:1em"><span class='note-inline'>(廣韻曰。煥火光也。火貫反。爛火熟也。又明也。說攵作爛同。郎肝反。經音義云。煥爛光明美皃。)</span></p>
</div>
<p class='juan'>淨土三部經音義集卷第一</p>
</div><!-- end of div[@id='body'] -->
</body></html>