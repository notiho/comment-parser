<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>特賜興禪大燈國師參詳語要</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />
<p class='h1'>筑州太宰府萬[禾/干]崇福禪寺語錄</p><p class="byline">侍者　宗貞　編</p><p>山門門頭實地个个踏著因甚諸人随我入得喝一喝。</p>
<p>佛殿前佛後佛隱顕非一<span class='note-inline'>(咄)</span>不因新長老證明知佗一對无孔銕。</p>
<p>土地堂護法先湏識得主人公阿誰是主人公扣齒三下云東西南北一䓁家風。</p>
<p>祖師堂者一隊老漢惜乎坐在者裏提起坐具云若不行此令誰敢得扶起。</p>
<p>方丈橫主丈云関中主能解与本分草料鳥觜薄舌莫胡乱供欵去䓁主丈。</p>
<p>拈帖溫潤之文格調之氣直饒衲被蒙頭奚以讓為之義。</p>
<p>山門䟽成言扵語成語扵言如何若何官不容針。</p>
<p>法座諸人喚作高廣座子山僧喚作者个座子何故一步云只為到与麼地。</p>
<p>師陞座拈香云此一瓣香爇向炉中恭為祝延今上皇帝聖躬萬歲萬歲萬萬歲陛下恭願龍[口/(百-日+回)]永固玉葉弥芳。</p>
<p>次拈香云此一<span class='corr'>瓣香</span>爇向炉中奉為征夷大將軍增崇祿筭伏願高賛域中之徳長提塞外之令。</p>
<p>又拈香云此一瓣香爇向炉中奉為大檀主筑州大空門洎都督司馬增崇祿筭伏願扇威風扵千歲輝佛日扵万世。</p>
<p>拈香云此香爇向炉中供養前住巨福名山建長禪寺先師　敕<span class='corr'>諡</span>圎通大應國師南浦和尚大禪師用酧法乳之恩。</p>
<p>師<span class='corr'>斂</span>衣就座云明鏡當臺明珠歷掌要兮妍醜者直下来相見有麼有麼時有僧問綠樹隂濃夏日長樓臺倒影入池塘師云時節難逢僧云和尚辞帝里　皇帝留之更向甚処通一路来師云銕船水上浮僧云寰中天子敕聻師云誰不羕恩僧云与麼則杲日麗天清風匝地師云大方无外僧云記得保壽開堂三聖推出一僧意㫖如何師云白雲深処金龍躍僧云壽便打又作麼生師云碧波心裏玉兔驚僧云若忽有人推出一僧如何祗對師云風光可愛僧云者个且置今日還有禁足安居底道理麼師云大家在者裏僧云十五日結制則不問即今一時結去看師云處處綠楊堪繫馬僧云恩大難酧師云能有幾人僧礼拜。</p>
<p>師乃云世尊拈花迦葉微笑君子愛財取之有道正法眼蔵從此流通遞代傳持受虚接響激揚鏗鏘坐断古今珠回玉轉八靣玲瓏迄于其大機圎應大道无方一寳一主擒縦擡搦収放明暗電轉星飛窮則変変則通青扵藍寒扵水聽教挺拔威音那畔蕭然空劫<span class='corr'>已</span>前况亦清風明月多雅興白雲流水寬詩緣四海九州雷動風行漁歌樵唱共賀太平正當与麼時人人禁足護生人人剋期取證　皇恩佛恩一時報了底事又作麼生擊拂子云版[口/(百-日+回)]遠奏堯天闊万物呈祥樂　聖情。</p>
<p>復㪯三聖道我逢人即出出則不為人興化道我逢人則不出出即便為人師云二大老可謂漆隱処黑朱隱処赤若是山僧底天平地平卓主丈下座。</p>
<p>當晚小參僧問三月安居九旬禁足則不問遠離花洛親到岳峰一句如何師云八角磨盤空裏走僧云和尚住此山以何安眾師云山色夕陽時泉声中夜後僧云与麼則大眾飽徳去也師云无限清風來未休僧云徳山小參不荅話有問話者三十棒意㫖如何師云去得来不得僧云趙州小參要荅話有問話者置將一問来又作麼生師云来得去不得僧云今夜小參要荅話不要荅話耶師云出頭天外看誰是我般人僧云三大老用處莫止一般麼師云教你休也不肯休僧云若如此則一即三三即一師云吽吽僧云學人今夜小出大遇便礼拜師云撒手那邊去乃云今夜要与大眾有个識靣之話各各切冝起倒分明陵王溪畔此君亭邊諸人知有未得做主崇福區宇件件數目山僧做主未辨大毫既一其居為甚受用不同還會麼所以道欲識佛性義當觀時節因緣明朝頼是結制安居之辰个个成熟慧身坐底立底築著磕著自然不得孤負者个便卓主丈一下。</p>
<p>復㪯雲門因有官問佛法如水中月是也无門云清波无透路師拈云以荅見問問最可以問見荅荅未奇且道誵訛在甚処具眼禪流請辨緇素看。</p>
<p>次日上堂我个一眾与尋常不同跳出金剛圈吞透栗棘蓬激電神機雲飛飈到既而如此今朝因甚要行不行要住不住還會麼擊拂子云塌薩阿竭二千[禾/干]。</p>
<p>五月且上堂僧問声前薦得未是作家喝下羕當猶是鈍漢為什麼如此師云石壓笋斜出岸懸花倒生進云猶是學人疑處師云鳳林吒之進云記得僧問投子如何是十身調御投子下禪床立意旨如何師云頂上无骨進云又問凢聖相去多少投子亦下禪床立意在那裏師云頷下有鬚進云若有人問如何是十身調御如何祗對師云眼中童子靣前人進云上来一一指示分明為人底一句又作麼生師云三十[禾/干]後自悔去亦不定。</p>
<p>乃云崇福有三訣若參得第一訣許你拄杖頭上挑日月若參得第二訣不妨拂子頭上打筋斗若參得第三訣我且問你山前麦熟也未。</p>
<p>端午謝檀家補寺齋上堂僧問今朝五月端午不用書符咒土請師現量法門一句直下至論師云一峰雲片片雙磵水潺潺進云家无白澤之圖又作麼生師云將謂要問話漢進云善財撞著文殊底時節且置天澤三轉語還許學人咨參也无師云鑽之是仰之是進云<span class='corr'>己</span>眼未明底因甚將虚空作布袴著師云脛无毛股无肉進云劃地為牢底因甚透者个不過師云脚下荊棘深數丈進云入海筭沙底因甚針鋒頭上翹足師云覺築著你鼻孔麼進云恁麼則金殿譚禪大恱　皇情岳峰聲道奔走衲子也未為分外在師喝云非阿你境界進云錦上鋪花又一重師云咦。</p>
<p>乃云端午天中節諸方尽呪土書壁以消妖怪認採藥模樣落草以作伎倆爭如我者裏有不忘靈山付嘱之人忽展妙術之手拔貧做富一眾个个石人之機銕漢之用風吹不入水洒不著諸人要見此人麼卓主丈云切忌當靣諱却。</p>
<p>和泉和尚至上堂僧問長松嶺頭風[颱-台+弗][颱-台+弗]飛瀑岸前水潺潺現成公案大難大難如何履踐師云好向大難處履踐進云恁麼則薰風自南来殿閣生微凉師云認馿鞍橋作阿爺下頷進云和尚有三訣一一許咨參也无師云何妨問將来進云若參得第一訣許你拄杖頭上挑日月意旨作麼生師云虚空迸裂進云若參得第二訣不妨拂子頭上打筋斗又如何師云山岳起舞進云若參得第三訣我且問你山前麦熟也未意在那裏師云眼睛鳥律律進云者个三訣必竟明得什麼邊事師云金香炉下銕崑崙。</p>
<p>乃㪯興化見同參來喝底公案師云古人只要就價高處欠䔍其管賞之義崇福今日得和泉和尚灮訪事事自然函蓋相應何故擊拂子云覔火和煙得擔泉帶月皈。</p>
<p>退院上堂衲子從来无定迹天涯海角任情遊一毫頭上辤華洛三皷聲中出九州。</p>
<p>崇福語錄終</p>
</div>
<div class='div-other'><a id='mulu2' />
<p class='h1'>拈古</p>
<div class='div-orig'><p>㪯臨濟上堂云一人在孤峯頂上无出身之路一人在十字街頭亦无向背那个在前那个在後不作維摩詰不作傅大士珍重。</p>
</div>
<div class='div-commentary'><p style="margin-left:1em">師云將謂龍頭蛇尾<span class='corr'>元</span>来只是蛇尾龍頭雖然如是深領指示。</p>
</div>
<div class='div-orig'><p>㪯欽山同嵓頭雪峰到徳山乃問天皇也恁麼道龍潭也恁麼道未審徳山作麼生道徳山云汝試㪯天皇龍潭底看欽山擬議徳山便打欽山㷌延壽堂云是則是打我太煞嵓頭云你与麼佗後莫道見徳山。</p>
</div>
<div class='div-commentary'><p style="margin-left:1em">師云可惜許。</p>
</div>
<div class='div-orig'><p>㪯雲門上堂云遇人即鼻孔遼天。</p>
</div>
<div class='div-commentary'><p style="margin-left:1em">師云堪笑言老漢赤脚上刀山抜毛入火聚其爭柰解笑底也少㪯僧問雲門如何是透法身句門云北斗裏蔵身。</p>
<p style="margin-left:1em">師云眾生若非法身即非眾生法身若非眾生亦非法身透之一字因誰致淂直饒是北斗裏蔵身可謂修羅三目佀伊字。</p>
</div>
<div class='div-orig'><p>㪯雪竇示眾云譬若二龍爭珠有爪牙者不淂或有衲僧問既是有爪牙者為什麼不淂請大眾為雪竇下一轉語。</p>
</div>
<div class='div-commentary'><p style="margin-left:1em">師云其貧不學儉富不學奢此是俗漢之陋韻却可謂知言也且問諸人二龍爪牙孰与雪竇爪牙佗既爭珠不淂之這老爭个什麼而不淂請各下一點語。</p>
</div>
<div class='div-orig'><p>㪯趙州問投子大死底人却活時如何投子云不許夜行投明湏到。</p>
</div>
<div class='div-commentary'><p style="margin-left:1em">師云趙州移步不移身投子移身不移步雖然羕虚接響爭柰它後㪯淂者少。</p>
</div>
<div class='div-orig'><p>㪯臨濟令侍者傳語徳山侍云徳山要打人濟云汝<span class='corr'>但</span>去待伊拈棒接住与一送管取不打你侍依所教果然不打㷌㪯似臨濟濟云我従来疑著者漢。</p>
</div>
<div class='div-commentary'><p style="margin-left:1em">師云盖是作者動止神鬼難測一人向海枯終見底処坐断千聖之頂[寧*頁]一人向人死不知心処瞎却衲子之眼睛咦可貴可賤。</p>
</div>
<div class='div-orig'><p>㪯雪竇一日問僧你浴未僧云某甲此生不浴竇云你不浴圖个什麼僧云今日被和尚勘破竇云賊不打貧兒家。</p>
</div>
<div class='div-commentary'><p style="margin-left:1em">師拈云雪竇老漢才兼文武出將入相今日遭拈出一口鈆刀子高豎降旗諸人要識雪竇麼一種是聲无限意有堪聽有不堪聽。</p>
</div>
<div class='div-orig'><p>㪯風穴因僧問如何是清涼山中主穴云一句不遑无著問迄今猶作野盤僧。</p>
</div>
<div class='div-commentary'><p style="margin-left:1em">師云古人恁麼荅褒清涼主貶清涼主若是道褒因什麼有不遑无著問之句若也道貶它有个什麼過道不褒不貶風穴何必有恁麼語話无端觸著獅子哮吼。</p>
</div>
<div class='div-orig'><p>㪯臺山路上有一婆子接待凢有僧問臺山路甚麼去婆云驀直去僧才去婆云好个師僧又与麼去如是既久游僧傳到趙州州聞淂云待我去勘破佗遂去問臺山路婆随例云驀直去州才行婆又云好个師僧又与麼去州回云我勘破婆子了也。</p>
</div>
<div class='div-commentary'><p style="margin-left:1em">師云尽謂日下挑孤灯殊不知失錢遭罪。</p>
</div>
<div class='div-orig'><p>㪯臨濟上堂云有一人論劫在途中不離家舎有一人離家舎不在途中那个合受人天供養便下座。</p>
</div>
<div class='div-commentary'><p style="margin-left:1em">師云這老漢威容嚴肅衲子到者无不失其㪯措大家寑默俛仰過日不見道眾人之唯唯不如一士之諤諤若是人天供養要擇取一人。</p>
</div><p>拈古竟</p>
</div>
<div class='div-other'><a id='mulu3' />
<p class='h1'>頌古</p>
<div class='div-orig'><p style="margin-left:3em">淨居扵䆫牖中义手。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>玉囦鑑月不期秋夜靜方知波浪別従此相逢路似迷崔嵬檀特硬如銕</div>
</p></div>
<div class='div-orig'><p style="margin-left:3em">尒時迦葉告諸比丘佛<span class='corr'>已</span>茶毗金剛舎利非我䓁事我䓁宜當結集正法无令断絕。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>列三析半信何通回首白雲眼力空鷄足峰前未帰去多羅葉上動悲風</div>
</p></div>
<div class='div-orig'><p style="margin-left:3em">行思禪師問希遷云汝什麼処来云曹谿来思乃㪯拂子云曹谿還有這个麼云非<span class='corr'>但</span>曹谿西天亦无思云子莫曾到西天否云若到即有也思云未在更道云和尚也湏道取一半莫全靠㪯人思云不辤向汝道恐<span class='corr'>已</span>後无人羕當。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>明暗雙雙絕對<span class='corr'>揚</span>愁人未說断愁腸金毛獅子解踞地冤苦蒼天又一場</div>
</p></div>
<div class='div-orig'><p style="margin-left:3em">僧問大随劫火洞然大千俱壞未審這个壞不壞随云壞僧云与麼則随佗去也随云随佗去。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>劫火随佗喚不回遠離西蜀去還来大千揔䓁者僧眼古佛光中笑口開</div>
</p></div>
<div class='div-orig'><p style="margin-left:3em">百丈懷海一日謂眾云佛法不是小事老僧昔被馬大師一喝直淂三日耳聾眼暗黃<span class='corr'>蘗</span>聞㪯吐舌丈云子<span class='corr'>已</span>後莫羕嗣馬祖<span class='corr'>蘗</span>云不然今日因師㪯淂見馬祖大機大用然且不識馬祖若嗣馬祖䘮我兒孫丈云如是如是。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>一喝耳聾天地黑當機吐舌生荊棘羕虚接響意難論兩兩三三好動著</div>
</p></div>
<div class='div-orig'><p style="margin-left:3em">保福長慶遊山次福以手指云只這裏便是妙峰頂慶云是即是可惜許雪竇著語云今日共這漢遊山圖什麼復云百千年後不道无只是少後㪯佀鏡清<span class='corr'>清</span>云若不是孫公便見髑髏徧野。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>妙峰孤頂難人到只看白雲飛又帰松檜蒼〃歷幾歲莫教巖畔鳥聲稀</div>
</p></div>
<div class='div-orig'><p style="margin-left:3em">僧問巴陵如何是提婆宗巴陵云銀椀裏盛雪。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>提婆宗難分節誰道銀椀裏盛雪大地山河一䓁風人間天上蕭洒絕</div>
</p></div>
<div class='div-orig'><p style="margin-left:3em">盤山垂語云三界无法何処求心。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>千峰雨霽露光冷月落松根蘿屋前擬冩䓁閑此時意一溪雲鎖水潺〃</div>
</p></div>
<div class='div-orig'><p style="margin-left:3em">巖頭問僧什麼処来僧云西京来頭云黃巢過後還收淂劒麼僧云收淂頭引頸近前云㘞僧云師頭落也頭呵呵大笑僧後到雪峰峰問什麼処来僧云巖頭来峰云有何言句僧㪯前話雪峯打三十趂出。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>黃巢過後劒難收提去提来傷手憂不是山藤三十下梵天餘血五湖流</div>
</p></div>
<div class='div-orig'><p style="margin-left:3em">雲門垂語云古佛与露柱相交是第幾機自代云南山起雲北山下雨。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>古佛光中第幾機南山雲外少人知千溪日晚樵歌路帰去来兮来去帰</div>
</p></div>
<div class='div-orig'><p style="margin-left:3em">仰山問三聖汝名什麼聖云慧寂山云慧寂是我聖云我名慧然仰山呵呵大笑　師著語云什麼処去也。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>煦日影中雪霽春梅腮栁靣闘芳新詩緣風興无限意獨許苦吟野外人</div>
</p></div>
<div class='div-orig'><p style="margin-left:3em">雲門垂語云乹坤之內宇宙之間中有一寳祕在形山拈燈籠向佛殿裏將三門来燈籠上。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>宇宙乹坤同一寳燈籠佛殿形山中青松雪霽岩勢晚寒月風清溪畔空</div>
</p></div>
<div class='div-orig'><p style="margin-left:3em">禾山垂語云習斈謂之聞絕斈謂之隣過此二者是為真過僧出問如何是真過山云解打皷問如何是真諦山云解打皷問即心即佛即不問如何是非心非佛山云解打皷問向上人来如何接山云解打皷。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>天上星地下木覿機那肯涉離微明〃歷世无別物猛烈身心更不疑</div>
</p></div>
<div class='div-orig'><p style="margin-left:3em">仰山問僧近離甚処僧云廬山仰山云曾遊五老峰麼僧云不曾遊仰山云闍梨不曾遊山雲門云此語皆為慈悲之故有落草之談。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>看〃落草不遊山的信何通千里関敲唱當鋒見禪恱一圎空裏二三三</div>
</p></div>
<div class='div-orig'><p style="margin-left:3em">外道問佛不問有言不問无言世尊良久外道讚歎云世尊大慈大悲<span class='corr'>開</span>我迷雲令我淂入外道去後阿難問佛云外道有何所證而言淂入佛云如世良馬見鞭影而行。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>不問有言異道事銕山當靣勢崔嵬孤峰雲散千溪月鞭影追風直下来</div>
</p></div>
<div class='div-orig'><p style="margin-left:3em">魯祖山寳雲禪師因僧問如何是言不言雲云汝口在什麼処僧云无口雲云將什麼喫飯僧无對洞山代云佗不飢喫什麼飯。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>超然一句錯流布強弄爪牙未作家簫後路頭端的別誰知高処有風波</div>
</p></div>
<div class='div-orig'><p style="margin-left:3em">溈山因仰山問如何是西来意溈云大好燈籠仰云莫只這个便是麼溈云這个是什麼仰云大好燈籠溈云果然不識。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>機意交馳何処去陣雲千里鎻重関大家問著不相識堪笑古風匝地寒</div>
</p></div>
<div class='div-orig'><p style="margin-left:3em">江州龍雲臺禪師因僧問如何是祖師西来意臺云老僧昨夜欄裏失却牛。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>昨夜欄裏失却牛不風流処也風流枯禪无限喚淂作祖意西来特地酧</div>
</p></div>
<div class='div-orig'><p style="margin-left:3em">南泉一日東西兩堂爭猫兒南泉見遂提起云道淂即不斬眾无對南泉斬却猫兒為兩叚南泉復㪯前話問趙州<span class='corr'>州</span>便脫草鞋扵頭上戴出泉云子若在恰救<span class='corr'>得</span>猫兒。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>兩堂爭処南泉断王老放時趙老收頭上草鞋多少重白雲流水共悠〃</div>
</p></div>
<div class='div-orig'><p style="margin-left:3em">僧伽難提知眾生慢乃曰世尊在日世界平正无有丘陵江河溝洫水悉甘美草木滋茂國土<span class='corr'>豐</span>盈无八苦行十善自双樹示滅八百餘[禾/干]世界丘墟樹木枯悴人无至信正念輕微不信真如唯愛神力言訖以右手漸展入地至金剛輪際取甘露水以琉璃噐持至會所大眾見之即時欽慕悔過作礼　師著語云拈淂也未。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>日暮雲晴空眼界清風况是草離離松根石上与誰說月到中峰猶未帰</div>
</p></div>
<div class='div-orig'><p style="margin-left:3em">迦耶舎多尊者領徒到一舎舎主鳩摩羅多問云是何徒眾尊者云是佛弟子羅多聞佛号心神悚然即時閉戶尊者良久自扣其門羅多云此舎无人尊者云荅无者誰羅多聞語知是異人遽開関延接。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>踏断春風千萬峰蒼苔青薜鎻靈蹤落花啼鳥夕陽裏雲合雲開晚寺鐘</div>
</p></div>
<div class='div-orig'><p style="margin-left:3em">梵摩淨德云弟子衰老不能事師願捨次子以令出家。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>退<span class='corr'>己</span>進人无可比百千年後有誰知室羅城畔金水上古佛放光動地時</div>
</p></div>
<div class='div-orig'><p style="margin-left:3em">不如蜜多聞偈再啟祖云法衣宜可[估-口+(田/寸)]授祖云此衣為難故假以證明汝身无難何假其衣蜜多聞語作礼而退。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>月高松頂孤灮冷風弄殘雲秌意寬四海㳙㳙百川落琉璃殿上夜遊闌</div>
</p></div>
<div class='div-orig'><p style="margin-left:3em">玄沙示眾云諸方老宿尽道接物利生忽遇三種病人作麼生接患盲者拈槌竪拂它又不見患聾者語言三昧它又不聞患瘂者教伊說又說不得且作麼生接若接此人不得佛法无靈驗僧請益雲門門云汝礼拜著僧礼拜起門以拄杖挃僧退後門云汝不是患盲復喚近前來僧近前門云汝不是患聾乃云還會麼僧云不會門云汝不是患瘂僧扵此有省。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>盲聾瘖瘂誰能接退後近前指下明多向珍候沉動處不知三種一毛病</div>
</p></div>
<div class='div-orig'><p style="margin-left:3em">翠岩夏末示眾云一夏<span class='corr'>已</span>來与兄弟東說西話看翠岩眉毛在麼保福云作賊人心虚長慶云生也雲門云関。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>偷眼才開先下手眉毛生也月方<span class='corr'>明</span>雲門関子万重鎻直至而今絕夜行</div>
</p></div>
<div class='div-orig'><p style="margin-left:3em">鹽官一日喚侍者云与我將犀牛扇子來侍者云扇子破了也官云扇子既破還我犀牛兒來侍者无對投子云不辝將出恐頭角不全雪竇拈云我要不全底頭角石霜云若還和尚即无也雪竇拈云犀牛兒猶在資福畫一圎相扵中書一牛字雪竇拈云適來為什麼不將出保福云和尚[禾/干]尊別請人好雪竇拈云可惜勞而无功。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>犀牛扇子清風起坐断清風出氣難破了當年重用去和烟搭在玉欄干</div>
</p></div>
<div class='div-orig'><p style="margin-left:3em">雪峰住庵時有兩僧來礼拜峰見来以手托庵門放身出云是什麼僧亦云是什麼峰低頭帰庵僧後到岩頭頭問什麼處来僧云嶺南来頭云曾到雪峯麼僧云曾到頭云有何言句僧㪯前話頭云佗道什麼僧云佗无語低頭帰庵頭云噫我當初悔不向佗道末後句若向伊道末後句天下人不柰雪老何僧至夏末再㪯前話請益頭云何不早問僧云未敢容易頭云雪峯雖与我同條生不与我同條死要識末後句只這是。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>同條生處不同死拈却明頭収暗頭[彳*(前-刖+(之-、))]此放身帰庵去至今簾外鬼神愁</div>
</p></div>
<div class='div-orig'><p style="margin-left:3em">溈山五峯雲岩同侍立百丈百丈問溈山併卻咽喉唇吻作麼生道溈山云却請和尚道丈云我不辝向汝道恐<span class='corr'>已</span>後䘮我兒孫復問五峰峰云和尚也湏併却丈云无人處斫額望汝又問雲岩岩云和尚有也未丈云䘮我兒孫。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>東街栁色和烟翠西巷桃花相映紅幾度春風晚鐘裏遊人著意到寥空</div>
</p></div>
<div class='div-orig'><p style="margin-left:3em">南泉叅百丈涅槃和尚丈問従上諸聖還有不為人說底法麼泉云有丈云作麼生是不為人說底法泉云不是心不是佛不是物丈云說了也泉云某甲只与麼和尚作麼生丈云我又不是大善知識爭知有說不說泉云某甲不會丈云我太煞為你說了也。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>從上為人事不容老胡知寒雲抱幽石霜月照清池</div>
</p></div>
<div class='div-orig'><p style="margin-left:3em">大随問僧什麼處去僧云礼普賢去随㪯拂子云文殊普賢揔在這裏僧作圎相拋向背後乃展兩手随云侍者取一帖茶与這僧。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>遠聞近見一賔主半暗半明孰与揚若是个中全用去普賢特地逐亡羊</div>
</p></div>
<div class='div-orig'><p style="margin-left:3em">三角緫印云若論此事眨上眉毛早已蹉過也麻谷便問眨上眉毛即不問如何是此事角云蹉過也谷乃掀禪床角打之谷无語。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>地獄天堂阿剌剌機関直下沒應把姦生多変卻難得雙放雙収過新羅</div>
</p></div>
<div class='div-orig'><p style="margin-left:3em">維摩詰問文殊師利何等是菩薩入不二法門文殊師利云如我意者扵一切法无言无說无示无識離諸問荅是為入不二法門代維摩打出　扵是文殊師利問維摩詰我等各自說已仁者當說何等是菩薩入不二法門維摩默然　代文殊乃喝。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>不二法門何再說二千三万一齊来當[禾/干]妙吉親用去扶淂病翁使口開</div>
</p></div>
<div class='div-orig'><p style="margin-left:3em">僧問趙州初生孩子還具六識也无州云急水上打毬子僧復問投子急水上打毬子意旨如何子云念念不停流。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>六識問来難識破趙州老大只麼酧可憐同道實頭漢道道念念不停流</div>
</p></div>
<div class='div-orig'><p style="margin-left:3em">京兆米和尚因有老宿問月中断井索時人喚作蛇未審七師見佛喚作什麼米云若有佛見即同眾生宿云千年桃核　師別米和尚驀口一拳。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>断井索子月中為蛇衝氣吐毒跳沫馳波生兮佛兮齊難話多劫潛微帰滅磨不滅磨紫金光聚照山河</div>
</p></div>
<div class='div-orig'><p style="margin-left:3em">雲門云古人道人人尽有光明在看時不見暗昬昬作麼生是光明代云厨庫三門又云好事不如无。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>九天雲淨眾星微風興何餘一句詩今夜与君无事去時人喚作那斯祁</div>
</p><p style="text-indent:0em" class="lg-abnormal"><div class='lg-row'>三門厨庫是光明見不見時難辨別好事元来不如无烏鷄半夜啄生銕</div>
</p></div>
<div class='div-orig'><p style="margin-left:3em">馬大師不安院主問和尚近日尊位如何大師云日靣佛月靣佛。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>日靣佛月靣佛三三兩兩太无端二十年来苦辛客照絕精微見大難</div>
</p></div>
<div class='div-orig'><p style="margin-left:3em">僧問雲門如何是超佛越祖之談門云胡餅。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>覿靣胡餅難下口摩斯吒徒入瀾中者回休吐黑雲霧寥廓天邊无白虹</div>
</p></div>
<div class='div-orig'><p style="margin-left:3em">百丈惟政禪師一日謂眾云汝為我開田我為汝說大義僧眾開田竟請和尚說大義百丈便展開兩手。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>閃電激怒雷馳眼裏耳裏个覿機昨夜三山三跳後北辰鬼谷作擬議作擬議七佛祖師曾未知</div>
</p></div>
<div class='div-orig'><p style="margin-left:3em">平田普岸禪師因有僧到叅平田打一拄杖其僧近前把住拄杖平田云老僧適来造次僧卻打平田一拄杖平田云作家作家僧礼拜平田把住云是闍梨造次僧大笑平田云這个師僧今日大敗也。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>一向一背不易親互換韜略鼓旗別干將劒未斬甲鍪夏服箭何穿七札鬼哭神悲崖崩石裂還顛蹶師僧今日大敗缺</div>
</p></div>
<div class='div-orig'><p style="margin-left:3em">大慈山寰中禪師住庵時南泉至問如何是庵中主寰云蒼天〃〃泉云蒼天且置如何是庵中主寰云會即便會莫忉〃南泉拂袖而出。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>庵中主見還難句裏蔵身太无端偷眼暫時休也未夜深誰共過関山</div>
</p></div>
<div class='div-orig'><p style="margin-left:3em">僧問藥山平田淺草麈鹿成群如何射淂麈中麈山云看箭僧放身便倒山云侍者拖出這死漢僧便走山云弄泥團漢有什麼限雪竇拈云三步雖活五步湏死。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>麈中麈走淂三步五步未堪趂虎兒趂虎兒獵人徒莫覔坤維</div>
</p></div>
<div class='div-orig'><p style="margin-left:3em">慧忠國師与紫璘供奉論議既升座供奉云請師立義某甲破忠云立義竟供奉云是什麼義忠云果然不見非公境界便下座。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>祖風逈振機輪轉斈海瀾忙自沒頭大鵬一㪯九万里籬邊燕雀空啾〃</div>
</p></div>
<div class='div-orig'><p style="margin-left:3em">僧問洞山如何是佛山云麻三斤。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>木落岩崗鋒骨泠月斜禪石曉難開寒雲伴来閑不徹飛瀑從佗起忽雷</div>
</p></div>
<div class='div-orig'><p style="margin-left:3em">六祖云不思善不思惡正當恁麼時還明上座本来靣目来。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>五步欵行三步疾莫教正眼頂門開悠〃不見庾嶺路腳後腳前帰去来</div>
</p></div>
<div class='div-orig'><p style="margin-left:3em">霍山和尚聞祕魔岩和尚凢有僧到礼拜以木叉〃著霍山一日遂往訪之才見不礼拜直入祕魔懷裏祕魔拊霍山背三下霍山起拍手云此老一千里地賺我来便回。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>當機提覿靣疾取次用来若為宗个个一千應走卻草鞋跟断起清風</div>
</p></div>
<div class='div-orig'><p style="margin-left:3em">梁武帝問逹磨大師如何是聖諦第一義磨云廓然无聖帝云對朕者誰磨云不識。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>廓然不識有幾人古路橫行鎖嶺烟從此少林深雪裏断臂刀下別踈親</div>
</p></div>
<div class='div-orig'><p style="margin-left:3em">風穴垂語云若立一塵家國興盛野老嚬蹙若不立一塵家國䘮亡野老謳歌雪竇拈柱杖云還有同生同死底衲僧麼。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>嚬蹙謳歌在一塵同生同死慿何人紅霞碧靄籠高低芳草野花一樣春</div>
</p></div>
<div class='div-orig'><p style="margin-left:3em">南嶽懷讓遣一僧到馬祖處去云但問作麼生伊道底言語記將来僧去一如懷讓旨回謂懷讓云馬祖云自従胡乱後三十年不曾闕鹽醬讓然之。</p>
</div>
<div class='div-commentary'><p style="text-indent:0em" class="lg-abnormal"><div class='lg-row'>朝三千暮八百个个放過一著生銕如和土壤大冶可解拈却</div>
</p><p>頌古竟</p>
</div></div>
<div class='div-other'><a id='mulu4' /><a id='mulu5' />
<p class='juan'>特賜興禪大燈國師參詳語要一</p>
<div class='div-other'><a id='mulu6' />
<p class='h2'>雪竇語錄中事</p>
<div class='div-orig'><p>雪竇開堂日扵法座前顧謂大眾。</p>
</div>
<div class='div-commentary'><p style="margin-left:1em"><span class='note-inline'>(勸君盡此一盃酒西出陽関無故人)</span>。</p>
</div>
<div class='div-orig'><p>云若論本分相見不必高陞寳座。</p>
</div>
<div class='div-commentary'><p style="margin-left:1em"><span class='note-inline'>(但惟但惟)</span>。</p>
</div>
<div class='div-orig'><p>乃以手指一劃。</p>
</div>
<div class='div-commentary'><p style="margin-left:1em"><span class='note-inline'>(不犯之令)</span>。</p>
</div>
<div class='div-orig'><p>云諸人隨山僧手看無量諸佛國土一時現前各各子細觀瞻。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>其或涯際未知不免拖泥帶水。</p>
</div>
<div class='div-commentary'><p style="margin-left:1em"><span class='note-inline'>(阿誰)</span>。</p>
</div>
<div class='div-orig'><p>即便陞座。</p>
</div>
<div class='div-commentary'><p style="margin-left:1em"><span class='note-inline'>(突出難辨)</span>。</p>
</div>
<div class='div-orig'><p>僧正宣䟽了維那白槌云法筵龍象眾當觀第一義時有僧出來。</p>
</div>
<div class='div-commentary'><p style="margin-left:1em"><span class='note-inline'>(時節難逢)</span>。</p>
</div>
<div class='div-orig'><p>竇乃約住云如來正法眼蔵委在今日放行則瓦礫生光把定則真金失色。</p>
</div>
<div class='div-commentary'><p style="margin-left:1em"><span class='note-inline'>(一向一背)</span>。</p>
</div>
<div class='div-orig'><p>權柄在手殺活臨時。</p>
</div>
<div class='div-commentary'><p style="margin-left:1em"><span class='note-inline'>(衲僧家自須知時　命如懸絲)</span>。</p>
</div>
<div class='div-orig'><p>其有作者相共證據。</p>
</div>
<div class='div-commentary'><p style="margin-left:1em"><span class='note-inline'>(只有人在)</span>。</p>
</div>
<div class='div-orig'><p>僧乃問遠離翠峰祖席<span class='corr'>已</span>届雪竇道場未審是一是二。</p>
</div>
<div class='div-commentary'><p style="margin-left:1em"><span class='note-inline'>(塞断盡大地人耳根)</span>。</p>
</div>
<div class='div-orig'><p>竇云馬無千里謾追風。</p>
</div>
<div class='div-commentary'><p style="margin-left:1em"><span class='note-inline'>(風行草偃)</span>。</p>
</div>
<div class='div-orig'><p>僧云与麼則雲散家家月也。</p>
</div>
<div class='div-commentary'><p style="margin-left:1em"><span class='note-inline'>(雪竇豈爭你底)</span>。</p>
</div>
<div class='div-orig'><p>問德山臨際棒喝<span class='corr'>已</span>彰和尚如何接人竇云放過一著。</p>
</div>
<div class='div-commentary'><p style="margin-left:1em"><span class='note-inline'>(佛祖吞氣)</span>。</p>
</div>
<div class='div-orig'><p>僧擬議師便喝。</p>
</div>
<div class='div-commentary'><p style="margin-left:1em"><span class='note-inline'>(邪法難扶)</span>。</p>
</div>
<div class='div-orig'><p>僧云未審祇与麼別有在竇云射虎不真徒勞沒羽。</p>
</div>
<div class='div-commentary'><p style="margin-left:1em"><span class='note-inline'>(前箭猶輕後箭深)</span>。</p>
</div>
<div class='div-orig'><p>問布髮掩泥因底事全身半偈為誰施。</p>
</div>
<div class='div-commentary'><p style="margin-left:1em"><span class='note-inline'>(蓋是天下衲僧大難事)</span>。</p>
</div>
<div class='div-orig'><p>竇云天上天下唯我獨尊。</p>
</div>
<div class='div-commentary'><p style="margin-left:1em"><span class='note-inline'>(此老也是只解恁麼去也)</span>。</p>
</div>
<div class='div-orig'><p>僧云若然者立雪豈能傳妙旨三拜伸後始為親。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>竇云莫乱統。</p>
</div>
<div class='div-commentary'><p style="margin-left:1em"><span class='note-inline'>(老婆心切)</span>。</p>
</div>
<div class='div-orig'><p>問梵王請佛蓋為群生學士請師當為何事竇云相識滿天下。</p>
</div>
<div class='div-commentary'><p style="margin-left:1em"><span class='note-inline'>(上是天下是地那裏得个消息來)</span>。</p>
</div>
<div class='div-orig'><p>進云與麼則大眾霑恩也竇云你分上作麼生。</p>
</div>
<div class='div-commentary'><p style="margin-left:1em"><span class='note-inline'>(一賽兩彩)</span>。</p>
</div>
<div class='div-orig'><p>進云學士證明。</p>
</div>
<div class='div-commentary'><p style="margin-left:1em"><span class='note-inline'>(若不是此明眼宗師)</span>。</p>
</div>
<div class='div-orig'><p>竇云未在。</p>
</div>
<div class='div-commentary'><p style="margin-left:1em"><span class='note-inline'>(人情若好喫水也肥)</span>。</p>
</div>
<div class='div-orig'><p>有俗士問十方同聚會箇箇學無為此是選佛處心空及第皈如何及第去竇云徒遭點額。</p>
</div>
<div class='div-commentary'><p style="margin-left:1em"><span class='note-inline'>(劈腹剜心)</span>。</p>
</div>
<div class='div-orig'><p>進云如此則辜負平生也。</p>
</div>
<div class='div-commentary'><p style="margin-left:1em"><span class='note-inline'>(俗氣俗氣)</span>。</p>
</div>
<div class='div-orig'><p>竇云教休不肯休。</p>
</div>
<div class='div-commentary'><p style="margin-left:1em"><span class='note-inline'>(象席打令)</span>。</p>
</div>
<div class='div-orig'><p>問一焚龍[門@(亞*斤)]萬象咸臻未審是何境界竇云金殿草漫漫。</p>
</div>
<div class='div-commentary'><p style="margin-left:1em"><span class='note-inline'>(古皇堂堂)</span>。</p>
</div>
<div class='div-orig'><p>進云向上更有事也無竇云白雲千里萬里。</p>
</div>
<div class='div-commentary'><p style="margin-left:1em"><span class='note-inline'>(重疊関山路)</span>。</p>
</div>
<div class='div-orig'><p>問吹大法螺擊大法鼓朝宰臨筵如何即是竇云清風來未休。</p>
</div>
<div class='div-commentary'><p style="margin-left:1em"><span class='note-inline'>(天平地平)</span>。</p>
</div>
<div class='div-orig'><p>進云與麼則得遇於師也竇云一言<span class='corr'>已</span>出駟馬難追。</p>
</div>
<div class='div-commentary'><p style="margin-left:1em"><span class='note-inline'>(隱而弥露)</span>。</p>
</div>
<div class='div-orig'><p>僧礼拜竇云放過一著。</p>
</div>
<div class='div-commentary'><p style="margin-left:1em"><span class='note-inline'>(首正尾正)</span>。</p>
</div>
<div class='div-orig'><p>竇又普觀大眾一廻乃云人天普集合發明个什麼事焉可[一/ㄠ]分賔主馳騁問荅便當宗乗去。</p>
</div>
<div class='div-commentary'><p style="margin-left:1em"><span class='note-inline'>(銕壁銕壁)</span>。</p>
</div>
<div class='div-orig'><p>廣大門風威德自在輝騰今古把定乾坤。</p>
</div>
<div class='div-commentary'><p style="margin-left:1em"><span class='note-inline'>(雲飛電轟)</span>。</p>
</div>
<div class='div-orig'><p>千聖秖言自知牙齒。</p>
</div>
<div class='div-commentary'><p style="margin-left:1em"><span class='note-inline'>(咬磕也未)</span>。</p>
</div>
<div class='div-orig'><p>五乗莫能建立。</p>
</div>
<div class='div-commentary'><p style="margin-left:1em"><span class='note-inline'>(是什麼)</span>。</p>
</div>
<div class='div-orig'><p>所以聲前悟旨猶迷顧鍳之端言下知宗尚昧情識之表。</p>
</div>
<div class='div-commentary'><p style="margin-left:1em"><span class='note-inline'>(因甚和尚到與麼地)</span>。</p>
</div>
<div class='div-orig'><p>諸人要知真實相。</p>
</div>
<div class='div-commentary'><p style="margin-left:1em"><span class='note-inline'>(驀口便打)</span>。</p>
</div>
<div class='div-orig'><p>為<span class='corr'>但</span>以上無攀仰下絕<span class='corr'>己</span>躬。</p>
</div>
<div class='div-commentary'><p style="margin-left:1em"><span class='note-inline'>(無孔銕鎚)</span>。</p>
</div>
<div class='div-orig'><p>自然常光見前。</p>
</div>
<div class='div-commentary'><p style="margin-left:1em"><span class='note-inline'>(清風明月)</span>。</p>
</div>
<div class='div-orig'><p>个个壁立千仞。</p>
</div>
<div class='div-commentary'><p style="margin-left:1em"><span class='note-inline'>(頂上無骨頷下有鬚)</span>。</p>
</div>
<div class='div-orig'><p>還辨明得也無。</p>
</div>
<div class='div-commentary'><p style="margin-left:1em"><span class='note-inline'>(有什麼饆饠䭔子快下將來)</span>。</p>
</div>
<div class='div-orig'><p>未辨辨取未明明取。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>既辨明得能截生死流同踞祖佛位。</p>
</div>
<div class='div-commentary'><p style="margin-left:1em"><span class='note-inline'>(盡大地那裏只恁麼會)</span>。</p>
</div>
<div class='div-orig'><p>妙圓超悟正在此時。</p>
</div>
<div class='div-commentary'><p style="margin-left:1em"><span class='note-inline'>(天高地低)</span>。</p>
</div>
<div class='div-orig'><p>堪報不報之恩以助無為之化。</p>
</div>
<div class='div-commentary'><p style="margin-left:1em"><span class='note-inline'>(拈了也)</span>。</p>
</div>
<div class='div-orig'><p>竇在翠峯受䟽日洞庭檀越與明州專使相爭紜紜不已。</p>
</div>
<div class='div-commentary'><p style="margin-left:1em"><span class='note-inline'>(雲飛霧起)</span>。</p>
</div>
<div class='div-orig'><p>竇乃陞座普告大眾不須作閙事在。</p>
</div>
<div class='div-commentary'><p style="margin-left:1em"><span class='note-inline'>(馿事未去馬事到來)</span>。</p>
</div>
<div class='div-orig'><p>況僧家也無固無必。</p>
</div>
<div class='div-commentary'><p style="margin-left:1em"><span class='note-inline'>(謾人不少)</span>。</p>
</div>
<div class='div-orig'><p>住則孤鶴冷翹松頂去則片雲忽過人間。</p>
</div>
<div class='div-commentary'><p style="margin-left:1em"><span class='note-inline'>(脚跟未點地)</span>。</p>
</div>
<div class='div-orig'><p>應非彼此殊源動靜乖趣。</p>
</div>
<div class='div-commentary'><p style="margin-left:1em"><span class='note-inline'>(南地竹北地木)</span>。</p>
</div>
<div class='div-orig'><p>今與諸人評議念三二[禾/干]洞庭晦迹羕四遠信心恩顧捿眾方諧舊轍蔵教復乃新皈。</p>
</div>
<div class='div-commentary'><p style="margin-left:1em"><span class='note-inline'>(苦哉佛陀耶)</span>。</p>
</div>
<div class='div-orig'><p>豈可知感頓忘遽致前邁誠為不可而又四明太守星馳介使緇重俄臨既<span class='corr'>已</span>跋涉數州迢遞千里。</p>
</div>
<div class='div-commentary'><p style="margin-left:1em"><span class='note-inline'>(脚頭脚底)</span>。</p>
</div>
<div class='div-orig'><p>投誠苦逼一至於斯。</p>
</div>
<div class='div-commentary'><p style="margin-left:1em"><span class='note-inline'>(靣南見北斗)</span>。</p>
</div>
<div class='div-orig'><p>進退審詳不能自决。</p>
</div>
<div class='div-commentary'><p style="margin-left:1em"><span class='note-inline'>(舉意知有)</span>。</p>
</div>
<div class='div-orig'><p>敢問大眾住翠峯好往雪竇。</p>
</div>
<div class='div-commentary'><p style="margin-left:1em"><span class='note-inline'>(好意在深潭)</span>。</p>
</div>
<div class='div-orig'><p>于時眾僧高聲云往雪竇好。</p>
</div>
<div class='div-commentary'><p style="margin-left:1em"><span class='note-inline'>(莫孤[力/貝]人)</span>。</p>
</div>
<div class='div-orig'><p>竇乃顧謂洞庭諸檀越云不用為訝冝各知時且佛法委自王臣兼住持亦以緣断在彼在此本无間然希披䟽文以塞來命便下座。</p>
</div>
<div class='div-commentary'><p style="margin-left:1em"><span class='note-inline'>(一二三四五六)</span>。</p>
</div>
<div class='div-orig'><p>竇至晚小叅僧問四明侯伯遠降公文未涉程途請師速道竇云劄。</p>
</div>
<div class='div-commentary'><p style="margin-left:1em"><span class='note-inline'>(清風匝地)</span>。</p>
</div>
<div class='div-orig'><p>進云鄞江一枝今日獨秀竇云不許夜行。</p>
</div>
<div class='div-commentary'><p style="margin-left:1em"><span class='note-inline'>(一彩兩賽)</span>。</p>
</div>
<div class='div-orig'><p>竇乃云諸仁者未有長行而不住未有長住而不行。</p>
</div>
<div class='div-commentary'><p style="margin-left:1em"><span class='note-inline'>(日出月沒)</span>。</p>
</div>
<div class='div-orig'><p>古之今之各有攸往。</p>
</div>
<div class='div-commentary'><p style="margin-left:1em"><span class='note-inline'>(四海九州)</span>。</p>
</div>
<div class='div-orig'><p>且如茲院僻處一隅若非念報佛恩無以四來居此。</p>
</div>
<div class='div-commentary'><p style="margin-left:1em"><span class='note-inline'>(衲僧分上事)</span>。</p>
</div>
<div class='div-orig'><p>恐山僧進發之後法席空虚今命素公開士接續住持幸兾眾慈同心勸請。</p>
</div>
<div class='div-commentary'><p style="margin-left:1em"><span class='note-inline'>(非<span class='corr'>但</span>)</span>。</p>
</div>
<div class='div-orig'><p>竇辤翠峯上堂僧問羕學士有言輟翠峯之祖席登雪竇之道場如何是不動尊竇云下坡不走快便難逢。</p>
</div>
<div class='div-commentary'><p style="margin-left:1em"><span class='note-inline'>(知時知莭)</span>。</p>
</div>
<div class='div-orig'><p>進云與麼則動若行雲止猶谷神竇云你須緊悄草鞋。</p>
</div>
<div class='div-commentary'><p style="margin-left:1em"><span class='note-inline'>(好得便冝)</span>。</p>
</div>
<div class='div-orig'><p>竇乃云山僧斯者抑徇彼請難可稽留束裝告行<span class='corr'>但</span>多攀感。</p>
</div>
<div class='div-commentary'><p style="margin-left:1em"><span class='note-inline'>(至今人不禁)</span>。</p>
</div>
<div class='div-orig'><p>況住持久煩勤舊備認嵗寒。</p>
</div>
<div class='div-commentary'><p style="margin-left:1em"><span class='note-inline'>(有什麼閑事)</span>。</p>
</div>
<div class='div-orig'><p>希各務道專孜以副誠祝。</p>
</div>
<div class='div-commentary'><p style="margin-left:1em"><span class='note-inline'>(靣無慙色)</span>。</p>
</div>
<div class='div-orig'><p>其有叅隨諸高士動逾千里俯近百僧。</p>
</div>
<div class='div-commentary'><p style="margin-left:1em"><span class='note-inline'>(飯袋子)</span>。</p>
</div>
<div class='div-orig'><p>忽齋粥踈遺舩車隘窄。</p>
</div>
<div class='div-commentary'><p style="margin-left:1em"><span class='note-inline'>(在什麼處)</span>。</p>
</div>
<div class='div-orig'><p>兾相回互禪恱自貽則佛国徧遊亦不為遠。</p>
</div>
<div class='div-commentary'><p style="margin-left:1em"><span class='note-inline'>(脚頭脚底)</span>。</p>
</div>
<div class='div-orig'><p>何以諸禪德去來不以象故無器而不形動靜不以心故無感而不應。</p>
</div>
<div class='div-commentary'><p style="margin-left:1em"><span class='note-inline'>(半夜放烏雞)</span>。</p>
</div>
<div class='div-orig'><p>然則心生於有心象出於有象。</p>
</div>
<div class='div-commentary'><p style="margin-left:1em"><span class='note-inline'>(什麼時休)</span>。</p>
</div>
<div class='div-orig'><p>象非我出故金石流而不燋形非我生故日用而不動。</p>
</div>
<div class='div-commentary'><p style="margin-left:1em"><span class='note-inline'>(逼塞虚空)</span>。</p>
</div>
<div class='div-orig'><p>紜紜自彼於我何為請諸人高挂征帆不勝珍重。</p>
</div>
<div class='div-commentary'><p style="margin-left:1em"><span class='note-inline'>(嗄　又云恰是)</span>。</p>
</div>
<div class='div-orig'><p>雪竇到萬壽眾請上堂僧問七事随身便請相見。</p>
</div>
<div class='div-commentary'><p style="margin-left:1em"><span class='note-inline'>(雙瞳自冷)</span>。</p>
</div>
<div class='div-orig'><p>竇云打退鼓。</p>
</div>
<div class='div-commentary'><p style="margin-left:1em"><span class='note-inline'>(箭不虚發)</span>。</p>
</div>
<div class='div-orig'><p>進云方始交鋒<span class='corr'>已</span>見大敗。</p>
</div>
<div class='div-commentary'><p style="margin-left:1em"><span class='note-inline'>(臨危不變)</span>。</p>
</div>
<div class='div-orig'><p>竇云噓。</p>
</div>
<div class='div-commentary'><p style="margin-left:1em"><span class='note-inline'>(天下禪和到者裏瓦解冰消)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(擬議底也少)</span>。</p>
</div>
<div class='div-orig'><p>竇便喝者般漢有什麼死急。</p>
</div>
<div class='div-commentary'><p style="margin-left:1em"><span class='note-inline'>(四海浪平百川潮落)</span>。</p>
</div>
<div class='div-orig'><p>問翠峯一箭<span class='corr'>已</span>射雪竇雪竇一箭當射何人。</p>
</div>
<div class='div-commentary'><p style="margin-left:1em"><span class='note-inline'>(誰能辨的)</span>。</p>
</div>
<div class='div-orig'><p>竇云不為鼷鼠發機。</p>
</div>
<div class='div-commentary'><p style="margin-left:1em"><span class='note-inline'>(一箭中紅心)</span>。</p>
</div>
<div class='div-orig'><p>進云非<span class='corr'>但</span>聞名今日親見。</p>
</div>
<div class='div-commentary'><p style="margin-left:1em"><span class='note-inline'>(千个萬个一个半个)</span>。</p>
</div>
<div class='div-orig'><p>竇云添得一場愁。</p>
</div>
<div class='div-commentary'><p style="margin-left:1em"><span class='note-inline'>(作家宗師天然有在)</span>。</p>
</div>
<div class='div-orig'><p>僧礼拜。</p>
</div>
<div class='div-commentary'><p style="margin-left:1em"><span class='note-inline'>(最是滴油箭)</span>。</p>
</div>
<div class='div-orig'><p>竇云若是便休。</p>
</div>
<div class='div-commentary'><p style="margin-left:1em"><span class='note-inline'>(踞虎頭収虎尾)</span>。</p>
</div>
<div class='div-orig'><p>乃云萬壽門下一一作家蓋是強將之兵也。</p>
</div>
<div class='div-commentary'><p style="margin-left:1em"><span class='note-inline'>(力㘞希咄咄咄)</span>。</p>
</div>
<div class='div-orig'><p>然雖如是保福有言擊石火閃電光搆得搆不得未免喪身失命。</p>
</div>
<div class='div-commentary'><p style="margin-left:1em"><span class='note-inline'>(千峯㔟向岳邊止萬[泳-永+(瓜-、)]聲到海上消)</span>。</p>
</div>
<div class='div-orig'><p>若教據令而行盡蘇臺一境人个个三頭六臂到翠峯手裏也須瓦解冰消。</p>
</div>
<div class='div-commentary'><p style="margin-left:1em"><span class='note-inline'>(不施紅粉也風流)</span>。</p>
</div>
<div class='div-orig'><p>如今放過一著分付萬壽和尚。</p>
</div>
<div class='div-commentary'><p style="margin-left:1em"><span class='note-inline'>(三十[禾/干]後作麼生說)</span>。</p>
</div>
<div class='div-orig'><p>竇到秀州百萬道者備茶筵請陞堂僧問赴請雪竇先至嘉禾向上宗乗請師㪯<span class='corr'>唱</span>竇云鳥啼處處皆相似。</p>
</div>
<div class='div-commentary'><p style="margin-left:1em"><span class='note-inline'>(釋迦弥勒無分)</span>。</p>
</div>
<div class='div-orig'><p>進云與麼則得聞於未聞也竇云不是苦心人不知。</p>
</div>
<div class='div-commentary'><p style="margin-left:1em"><span class='note-inline'>(東西南北一䓁家風)</span>。</p>
</div>
<div class='div-orig'><p>僧擬進語竇便喝。</p>
</div>
<div class='div-commentary'><p style="margin-left:1em"><span class='note-inline'>(萬里一條銕)</span>。</p>
</div>
<div class='div-orig'><p>僧礼拜竇云別有問話者出來。</p>
</div>
<div class='div-commentary'><p style="margin-left:1em"><span class='note-inline'>(大地絕纖埃)</span>。</p>
</div>
<div class='div-orig'><p>問如何是教外別傳一句竇云三生六十劫。</p>
</div>
<div class='div-commentary'><p style="margin-left:1em"><span class='note-inline'>(雲合霧起)</span>。</p>
</div>
<div class='div-orig'><p>進云學人未會竇云碧眼胡僧笑點頭。</p>
</div>
<div class='div-commentary'><p style="margin-left:1em"><span class='note-inline'>(天下有幾人去得)</span>。</p>
</div>
<div class='div-orig'><p>乃云山僧此者羕鄞江太守之命俾赴雪竇住持再至嘉禾弥增嘉幸。</p>
</div>
<div class='div-commentary'><p style="margin-left:1em"><span class='note-inline'>(脚板闊多少)</span>。</p>
</div>
<div class='div-orig'><p>仍羕百萬道者曲賜周勤仰荷之懷无以忘也。</p>
</div>
<div class='div-commentary'><p style="margin-left:1em"><span class='note-inline'>(情㪯來看)</span>。</p>
</div>
<div class='div-orig'><p>兼勞廣命碩德抑令㪯唱宗乗。</p>
</div>
<div class='div-commentary'><p style="margin-left:1em"><span class='note-inline'>(頼遭昨日聽取)</span>。</p>
</div>
<div class='div-orig'><p>況逹士相逢非存目擊。</p>
</div>
<div class='div-commentary'><p style="margin-left:1em"><span class='note-inline'>(七九六十三)</span>。</p>
</div>
<div class='div-orig'><p>若云言中有響句裏呈機猶曲為中下之流。</p>
</div>
<div class='div-commentary'><p style="margin-left:1em"><span class='note-inline'>(東西南北亦與麼去)</span>。</p>
</div>
<div class='div-orig'><p>向本分衲僧遠之遠矣。</p>
</div>
<div class='div-commentary'><p style="margin-left:1em"><span class='note-inline'>(摸著腦後)</span>。</p>
</div>
<div class='div-orig'><p>秖如適來僧問教外別傳一句對云三生六十劫諸人還知落處也無。</p>
</div>
<div class='div-commentary'><p style="margin-left:1em"><span class='note-inline'>(靣皮厚三寸)</span>。</p>
</div>
<div class='div-orig'><p>且鷺池鷲嶺海甸庵園三百法會之中甚處有者个消息。</p>
</div>
<div class='div-commentary'><p style="margin-left:1em"><span class='note-inline'>(去得來不得)</span>。</p>
</div>
<div class='div-orig'><p>所以道三世諸佛不能自宣。</p>
</div>
<div class='div-commentary'><p style="margin-left:1em"><span class='note-inline'>(從者裏知你)</span>。</p>
</div>
<div class='div-orig'><p>一代時教詮注不及。</p>
</div>
<div class='div-commentary'><p style="margin-left:1em"><span class='note-inline'>(阿呵呵)</span>。</p>
</div>
<div class='div-orig'><p>除非知有莫能知之久立眾慈伏惟珍重。</p>
</div>
<div class='div-commentary'><p style="margin-left:1em"><span class='note-inline'>(也得也得)</span>。</p>
</div>
<div class='div-orig'><p>竇到靈隱眾請陞座僧問遠別翠峯丈室將届雪竇道場如何是不動尊。</p>
</div>
<div class='div-commentary'><p style="margin-left:1em"><span class='note-inline'>(何不問得不動尊)</span>。</p>
</div>
<div class='div-orig'><p>竇云看風使帆。</p>
</div>
<div class='div-commentary'><p style="margin-left:1em"><span class='note-inline'>(塞却耳根)</span>。</p>
</div>
<div class='div-orig'><p>進云恁麼則觀方知彼去去者不至方。</p>
</div>
<div class='div-commentary'><p style="margin-left:1em"><span class='note-inline'>(認馿鞍橋作阿耶下頷)</span>。</p>
</div>
<div class='div-orig'><p>竇云龍頭蛇尾。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>問如何是祖師西來意竇云點。</p>
</div>
<div class='div-commentary'><p style="margin-left:1em"><span class='note-inline'>(劈不開)</span>。</p>
</div>
<div class='div-orig'><p>進云猶有者个在。</p>
</div>
<div class='div-commentary'><p style="margin-left:1em"><span class='note-inline'>(互[夕*即]童子)</span>。</p>
</div>
<div class='div-orig'><p>竇云三十[禾/干]後。</p>
</div>
<div class='div-commentary'><p style="margin-left:1em"><span class='note-inline'>(與其進不與退)</span>。</p>
</div>
<div class='div-orig'><p>進云與麼則翠峯今日瓦解冰消。</p>
</div>
<div class='div-commentary'><p style="margin-left:1em"><span class='note-inline'>(傍觀何多)</span>。</p>
</div>
<div class='div-orig'><p>竇云有些子。</p>
</div>
<div class='div-commentary'><p style="margin-left:1em"><span class='note-inline'>(不悮為雪竇)</span>。</p>
</div>
<div class='div-orig'><p>乃云莫是與上座相爭。</p>
</div>
<div class='div-commentary'><p style="margin-left:1em"><span class='note-inline'>(兩鏃蒺䔧)</span>。</p>
</div>
<div class='div-orig'><p>然則論戰也个个力在箭鋒相拄。</p>
</div>
<div class='div-commentary'><p style="margin-left:1em"><span class='note-inline'>(豈止而<span class='corr'>已</span>)</span>。</p>
</div>
<div class='div-orig'><p>又須是个特逹漢始得。</p>
</div>
<div class='div-commentary'><p style="margin-left:1em"><span class='note-inline'>(令我憶臨濟)</span>。</p>
</div>
<div class='div-orig'><p>若意根尚滯直須向前決擇。</p>
</div>
<div class='div-commentary'><p style="margin-left:1em"><span class='note-inline'>(車不橫推)</span>。</p>
</div>
<div class='div-orig'><p>所以長沙和尚道百尺竿頭坐底人雖然得入未為真百尺竿頭須進步十方世界是全身。</p>
</div>
<div class='div-commentary'><p style="margin-left:1em"><span class='note-inline'>(靣前背後皈去來)</span>。</p>
</div>
<div class='div-orig'><p>僧㪯問南泉百尺竿頭如何進步泉云更進一步。</p>
</div>
<div class='div-commentary'><p style="margin-left:1em"><span class='note-inline'>(烏飛兔走)</span>。</p>
</div>
<div class='div-orig'><p>僧復問瓦官官云百尺竿頭用進作什麼。</p>
</div>
<div class='div-commentary'><p style="margin-left:1em"><span class='note-inline'>(一二三四五)</span>。</p>
</div>
<div class='div-orig'><p>僧不肯。</p>
</div>
<div class='div-commentary'><p style="margin-left:1em"><span class='note-inline'>(却是少也)</span>。</p>
</div>
<div class='div-orig'><p>官便打。</p>
</div>
<div class='div-commentary'><p style="margin-left:1em"><span class='note-inline'>(正令方行)</span>。</p>
</div>
<div class='div-orig'><p>竇云大眾古人機變出在一時。</p>
</div>
<div class='div-commentary'><p style="margin-left:1em"><span class='note-inline'>(萬里一條銕)</span>。</p>
</div>
<div class='div-orig'><p>其間別有商量亦未言著。</p>
</div>
<div class='div-commentary'><p style="margin-left:1em"><span class='note-inline'>(个个恁麼知)</span>。</p>
</div>
<div class='div-orig'><p>且如雪竇今日再入靈隱也似百尺竿頭依南泉之言得進一步喜與大眾相見則十方世界一時周帀。</p>
</div>
<div class='div-commentary'><p style="margin-left:1em"><span class='note-inline'>(步步清風起)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(佛眼難覰)</span>。</p>
</div>
<div class='div-orig'><p>竇到越州羕天寺眾請陞座僧問學人不問西來意蔵身北斗意如何。</p>
</div>
<div class='div-commentary'><p style="margin-left:1em"><span class='note-inline'>(何必望天衢)</span>。</p>
</div>
<div class='div-orig'><p>竇云拈頭作尾漢。</p>
</div>
<div class='div-commentary'><p style="margin-left:1em"><span class='note-inline'>(拶破銕靣觜)</span>。</p>
</div>
<div class='div-orig'><p>進云請師答話。</p>
</div>
<div class='div-commentary'><p style="margin-left:1em"><span class='note-inline'>(一口無兩舌)</span>。</p>
</div>
<div class='div-orig'><p>竇云西天令嚴。</p>
</div>
<div class='div-commentary'><p style="margin-left:1em"><span class='note-inline'>(天上人間知幾幾)</span>。</p>
</div>
<div class='div-orig'><p>問有問有答賔主歷然無問無答時如何竇云古路草漫漫。</p>
</div>
<div class='div-commentary'><p style="margin-left:1em"><span class='note-inline'>(把断要津不通凡聖)</span>。</p>
</div>
<div class='div-orig'><p>進云若不上來焉知與麼。</p>
</div>
<div class='div-commentary'><p style="margin-left:1em"><span class='note-inline'>(口上著)</span>。</p>
</div>
<div class='div-orig'><p>竇云利劒不斬死漢。</p>
</div>
<div class='div-commentary'><p style="margin-left:1em"><span class='note-inline'>(也是放身捨命處)</span>。</p>
</div>
<div class='div-orig'><p>乃云作者相見一<span class='corr'>拶</span>一捺撩起便行若佇思停機卒摸[打-丁+索]不著若言問在答處答在問宗个个依草附木。</p>
</div>
<div class='div-commentary'><p style="margin-left:1em"><span class='note-inline'>(野火燒不盡)</span>。</p>
</div>
<div class='div-orig'><p>問不在答處答不在問宗罕見頂上有眼。</p>
</div>
<div class='div-commentary'><p style="margin-left:1em"><span class='note-inline'>(春風吹又生)</span>。</p>
</div>
<div class='div-orig'><p>諸人還薦得也無薦得薦不得並是新雪竇之過且莫鈍致羕天和尚。</p>
</div>
<div class='div-commentary'><p style="margin-left:1em"><span class='note-inline'>(半是河南半是河北)</span>。</p>
</div>
<div class='div-orig'><p>越州檀越備茶筵請雪竇陞座僧問檀越殷勤伸三請乞師方便指迷津竇云不許夜行投明湏到。</p>
</div>
<div class='div-commentary'><p style="margin-left:1em"><span class='note-inline'>(夜行莫蹋白不水便是石)</span>。</p>
</div>
<div class='div-orig'><p>進云非<span class='corr'>但</span>學人四眾有頼竇云百千[禾/干]後。</p>
</div>
<div class='div-commentary'><p style="margin-left:1em"><span class='note-inline'>(千[禾/干]田八百主)</span>。</p>
</div>
<div class='div-orig'><p>問如何是祖師西來意竇云迢迢十萬餘。</p>
</div>
<div class='div-commentary'><p style="margin-left:1em"><span class='note-inline'>(鳥飛不渡)</span>。</p>
</div>
<div class='div-orig'><p>僧礼拜竇云拄杖不在。</p>
</div>
<div class='div-commentary'><p style="margin-left:1em"><span class='note-inline'>(西天令嚴)</span>。</p>
</div>
<div class='div-orig'><p>乃云諸檀信山僧暫以經過邂逅相遇何沐恃隆異待抑俾敷<span class='corr'>揚</span>。</p>
</div>
<div class='div-commentary'><p style="margin-left:1em"><span class='note-inline'>(依樣畫猫兒)</span>。</p>
</div>
<div class='div-orig'><p>且如羕天和尚寅暮流慈諸人況足異聞<span class='corr'>已</span>絕希兾何必更煩雪竇重為發宣。</p>
</div>
<div class='div-commentary'><p style="margin-left:1em"><span class='note-inline'>(落人之綣繢)</span>。</p>
</div>
<div class='div-orig'><p>直饒三世聖人六代開士利生間出故不敢錯誤諸人[糸*系]毫。</p>
</div>
<div class='div-commentary'><p style="margin-left:1em"><span class='note-inline'>(滿靣慚惶)</span>。</p>
</div>
<div class='div-orig'><p>然雖與麼放過即不可。</p>
</div>
<div class='div-commentary'><p style="margin-left:1em"><span class='note-inline'>(此囬難究取)</span>。</p>
</div>
<div class='div-orig'><p>良久云不解作客勞煩主人。</p>
</div>
<div class='div-commentary'><p style="margin-left:1em"><span class='note-inline'>(彈指三下)</span>。</p>
</div>
<div class='div-orig'><p>竇皈寺上堂有僧問如何是雪竇正主竇云何不問雪竇山中人。</p>
</div>
<div class='div-commentary'><p style="margin-left:1em"><span class='note-inline'>(頭長三尺知是誰相逢無語獨足立)</span>。</p>
</div>
<div class='div-orig'><p>進云與麼則把定乾坤去也竇云出門唯恐不先到當路有誰長待來。</p>
</div>
<div class='div-commentary'><p style="margin-left:1em"><span class='note-inline'>(九九八十一)</span>。</p>
</div>
<div class='div-orig'><p>問如何是古佛家風竇云青天白日。</p>
</div>
<div class='div-commentary'><p style="margin-left:1em"><span class='note-inline'>(描不就)</span>。</p>
</div>
<div class='div-orig'><p>進云還許學人領會也無竇云不是劒客請莫相過。</p>
</div>
<div class='div-commentary'><p style="margin-left:1em"><span class='note-inline'>(畫不成)</span>。</p>
</div>
<div class='div-orig'><p>問如何是第一句竇云袖裏金槌。</p>
</div>
<div class='div-commentary'><p style="margin-left:1em"><span class='note-inline'>(錯)</span>。</p>
</div>
<div class='div-orig'><p>僧便喝竇云朝三千暮八百一。</p>
</div>
<div class='div-commentary'><p style="margin-left:1em"><span class='note-inline'>(鎚兩當)</span>。</p>
</div>
<div class='div-orig'><p>問如何是雪竇境竇云天無四壁。</p>
</div>
<div class='div-commentary'><p style="margin-left:1em"><span class='note-inline'>(月白風清)</span>。</p>
</div>
<div class='div-orig'><p>進云如何是境中人竇云月在中峯。</p>
</div>
<div class='div-commentary'><p style="margin-left:1em"><span class='note-inline'>(傍觀有分)</span>。</p>
</div>
<div class='div-orig'><p>進云與麼則從苗辨地因語識人竇云是。</p>
</div>
<div class='div-commentary'><p style="margin-left:1em"><span class='note-inline'>(水長舩高)</span>。</p>
</div>
<div class='div-orig'><p>僧礼拜竇云酌海持蠡一場困苦。</p>
</div>
<div class='div-commentary'><p style="margin-left:1em"><span class='note-inline'>(殺人刀活人劒)</span>。</p>
</div>
<div class='div-orig'><p>乃云甚生摽格還知也無。</p>
</div>
<div class='div-commentary'><p style="margin-left:1em"><span class='note-inline'>(謾諸人即得)</span>。</p>
</div>
<div class='div-orig'><p>諸禪德祖佛不能宣[估-口+(田/寸)]天地不能覆載二乗聞之膽裂十地到此魂驚。</p>
</div>
<div class='div-commentary'><p style="margin-left:1em"><span class='note-inline'>(須弥山)</span>。</p>
</div>
<div class='div-orig'><p>其或達士切磋頗逢決戰一<span class='corr'>拶</span>一捺略露風規。</p>
</div>
<div class='div-commentary'><p style="margin-left:1em"><span class='note-inline'>(崑崙嚼生銕)</span>。</p>
</div>
<div class='div-orig'><p>句滯則岳立磨空源迷則雲橫布野。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>所以先聖道一言纔㪯千車同轍該括微塵猶是化門之說。</p>
</div>
<div class='div-commentary'><p style="margin-left:1em"><span class='note-inline'>(因風吹火)</span>。</p>
</div>
<div class='div-orig'><p>你衲僧合作麼生覬自知時便下座。</p>
</div>
<div class='div-commentary'><p style="margin-left:1em"><span class='note-inline'>(築著磕著)</span>。</p>
</div>
<div class='div-orig'><p>上堂僧問羕師有言三更過銕問意旨如何竇云忠言不避截舌。</p>
</div>
<div class='div-commentary'><p style="margin-left:1em"><span class='note-inline'>(塞断人口)</span>。</p>
</div>
<div class='div-orig'><p>僧礼拜竇云臨筌方覺取魚難。</p>
</div>
<div class='div-commentary'><p style="margin-left:1em"><span class='note-inline'>(重疊関山路)</span>。</p>
</div>
<div class='div-orig'><p>問千山萬水穿雲去撥草瞻風事若何竇云蹋破草鞋。</p>
</div>
<div class='div-commentary'><p style="margin-left:1em"><span class='note-inline'>(事從叮嚀生)</span>。</p>
</div>
<div class='div-orig'><p>進云為什麼如此竇云人無遠慮必有近憂。</p>
</div>
<div class='div-commentary'><p style="margin-left:1em"><span class='note-inline'>(恭而無礼)</span>。</p>
</div>
<div class='div-orig'><p>問如何是向去底人竇云伊蘭樹下坐。</p>
</div>
<div class='div-commentary'><p style="margin-left:1em"><span class='note-inline'>(塞殺舜若多神鼻孔裏)</span>。</p>
</div>
<div class='div-orig'><p>進云却來時如何竇云白日遶須弥。</p>
</div>
<div class='div-commentary'><p style="margin-left:1em"><span class='note-inline'>(<span class='corr'>刺</span>破眼睛)</span>。</p>
</div>
<div class='div-orig'><p>進云天上天下唯我獨尊。</p>
</div>
<div class='div-commentary'><p style="margin-left:1em"><span class='note-inline'>(疑著你底)</span>。</p>
</div>
<div class='div-orig'><p>竇云二頭三手漢。</p>
</div>
<div class='div-commentary'><p style="margin-left:1em"><span class='note-inline'>(有誰吐舌去)</span>。</p>
</div>
<div class='div-orig'><p>問羕師有言釋迦老子出氣不得甚處誵訛。</p>
</div>
<div class='div-commentary'><p style="margin-left:1em"><span class='note-inline'>(須是問得始得)</span>。</p>
</div>
<div class='div-orig'><p>竇云君子千里同風。</p>
</div>
<div class='div-commentary'><p style="margin-left:1em"><span class='note-inline'>(須是荅得始得)</span>。</p>
</div>
<div class='div-orig'><p>進云與麼則殃及子孫也。</p>
</div>
<div class='div-commentary'><p style="margin-left:1em"><span class='note-inline'>(非<span class='corr'>但</span>你也)</span>。</p>
</div>
<div class='div-orig'><p>竇云素非鴨類。</p>
</div>
<div class='div-commentary'><p style="margin-left:1em"><span class='note-inline'>(何必)</span>。</p>
</div>
<div class='div-orig'><p>乃云諸禪德直饒文殊辯說認螢火為太陽居士杜詞指魚目同明月。</p>
</div>
<div class='div-commentary'><p style="margin-left:1em"><span class='note-inline'>(南山北北山南)</span>。</p>
</div>
<div class='div-orig'><p>所以雪竇尋常道威音王<span class='corr'>已</span>前無師自悟是第二句還我第一句來。</p>
</div>
<div class='div-commentary'><p style="margin-left:1em"><span class='note-inline'>(咄)</span>。</p>
</div>
<div class='div-orig'><p>若未能把定要津不免奔馳南北。</p>
</div>
<div class='div-commentary'><p style="margin-left:1em"><span class='note-inline'>(誰)</span>。</p>
</div>
<div class='div-orig'><p>上堂因僧送拄杖上雪竇竇拈起成頌云清峻孤根別有靈。</p>
</div>
<div class='div-commentary'><p style="margin-left:1em"><span class='note-inline'>(突出難辨)</span>。</p>
</div>
<div class='div-orig'><p>勢含山水自分明。</p>
</div>
<div class='div-commentary'><p style="margin-left:1em"><span class='note-inline'>(無限碧雲猶未囬)</span>。</p>
</div>
<div class='div-orig'><p>提來勝得<span class='corr'>豐</span>城劒。</p>
</div>
<div class='div-commentary'><p style="margin-left:1em"><span class='note-inline'>(誰敢近傍)</span>。</p>
</div>
<div class='div-orig'><p>報盡人間兩不平。</p>
</div>
<div class='div-commentary'><p style="margin-left:1em"><span class='note-inline'>(也何妨)</span>。</p>
</div>
<div class='div-orig'><p>復云大凡以平報不平是義烈常凖。</p>
</div>
<div class='div-commentary'><p style="margin-left:1em"><span class='note-inline'>(斬頭覔活)</span>。</p>
</div>
<div class='div-orig'><p>以不平報不平為格外清規。</p>
</div>
<div class='div-commentary'><p style="margin-left:1em"><span class='note-inline'>(三頭六臂)</span>。</p>
</div>
<div class='div-orig'><p>亦猶以智遣惑頗逢下士。</p>
</div>
<div class='div-commentary'><p style="margin-left:1em"><span class='note-inline'>(擔枷過狀)</span>。</p>
</div>
<div class='div-orig'><p>以智遣智罕遇作家。</p>
</div>
<div class='div-commentary'><p style="margin-left:1em"><span class='note-inline'>(好个消息)</span>。</p>
</div>
<div class='div-orig'><p>要會兩不平麼。</p>
</div>
<div class='div-commentary'><p style="margin-left:1em"><span class='note-inline'>(人無遠慮必有近憂)</span>。</p>
</div>
<div class='div-orig'><p>諸人也沒量罪過雪竇也沒量罪過。</p>
</div>
<div class='div-commentary'><p style="margin-left:1em"><span class='note-inline'>(點)</span>。</p>
</div>
<div class='div-orig'><p>雪竇過自能檢責你者漆桶不打更待幾時以拄杖一時趂下。</p>
</div>
<div class='div-commentary'><p style="margin-left:1em"><span class='note-inline'>(有意氣時添意氣不風流處也風流　打云个山鬼窟裏活計)</span>。</p>
</div>
<div class='div-orig'><p>冬至上堂僧問皷聲纔罷海眾齊臻新節一句請師垂示竇云三日前五日後。</p>
</div>
<div class='div-commentary'><p style="margin-left:1em"><span class='note-inline'>(什麼處去)</span>。</p>
</div>
<div class='div-orig'><p>進云與麼則聞於未聞竇云索短不搆深泉。</p>
</div>
<div class='div-commentary'><p style="margin-left:1em"><span class='note-inline'>(幾人蹉過去也)</span>。</p>
</div>
<div class='div-orig'><p>問文殊仗劒其意如何竇云八十老僧閑灌頂。</p>
</div>
<div class='div-commentary'><p style="margin-left:1em"><span class='note-inline'>(頂上無骨頷下有鬚)</span>。</p>
</div>
<div class='div-orig'><p>進云學人不會竇云四溟無浪月輪孤。</p>
</div>
<div class='div-commentary'><p style="margin-left:1em"><span class='note-inline'>(月落不離天水流元皈海)</span>。</p>
</div>
<div class='div-orig'><p>僧良久竇喝云甚處去也。</p>
</div>
<div class='div-commentary'><p style="margin-left:1em"><span class='note-inline'>(逐狗逼墻)</span>。</p>
</div>
<div class='div-orig'><p>僧礼拜竇云放過一著。</p>
</div>
<div class='div-commentary'><p style="margin-left:1em"><span class='note-inline'>(射虎不真徒勞沒羽)</span>。</p>
</div>
<div class='div-orig'><p>乃云相逢不拈出㪯意便知有。</p>
</div>
<div class='div-commentary'><p style="margin-left:1em"><span class='note-inline'>(風行草偃)</span>。</p>
</div>
<div class='div-orig'><p>早是不唧[口*留]漢。</p>
</div>
<div class='div-commentary'><p style="margin-left:1em"><span class='note-inline'>(雪竇也須解與麼說話)</span>。</p>
</div>
<div class='div-orig'><p>更乱踏步向前實謂苦屈。</p>
</div>
<div class='div-commentary'><p style="margin-left:1em"><span class='note-inline'>(把手拽不入)</span>。</p>
</div>
<div class='div-orig'><p>諸禪德看他先覺未離兜率<span class='corr'>已</span>降閻浮未出母胎度人<span class='corr'>已</span>訖。</p>
</div>
<div class='div-commentary'><p style="margin-left:1em"><span class='note-inline'>(南山燒炭北山紅)</span>。</p>
</div>
<div class='div-orig'><p>若言周行七步目顧四方天地之間唯我獨尊尚有人不放伊過。</p>
</div>
<div class='div-commentary'><p style="margin-left:1em"><span class='note-inline'>(報恩有分)</span>。</p>
</div>
<div class='div-orig'><p>如今巧說異端不肯荷負真可哀愍。</p>
</div>
<div class='div-commentary'><p style="margin-left:1em"><span class='note-inline'>(兩頭三面)</span>。</p>
</div>
<div class='div-orig'><p>所以道天魔外道是辜恩德漢。</p>
</div>
<div class='div-commentary'><p style="margin-left:1em"><span class='note-inline'>(涅槃後有)</span>。</p>
</div>
<div class='div-orig'><p>聲聞二乗是自欺誑人。</p>
</div>
<div class='div-commentary'><p style="margin-left:1em"><span class='note-inline'>(三生六十劫)</span>。</p>
</div>
<div class='div-orig'><p>你見如此不平之事便合憤悱驅將去喝將去隨例道我不知不會。</p>
</div>
<div class='div-commentary'><p style="margin-left:1em"><span class='note-inline'>(也不惡)</span>。</p>
</div>
<div class='div-orig'><p>者般底苦海裏有什麼出頭時。</p>
</div>
<div class='div-commentary'><p style="margin-left:1em"><span class='note-inline'>(也是快活時節)</span>。</p>
</div>
<div class='div-orig'><p>上堂云形興未質名起未名。</p>
</div>
<div class='div-commentary'><p style="margin-left:1em"><span class='note-inline'>(月白風清)</span>。</p>
</div>
<div class='div-orig'><p>形名既兆游氣乱清。</p>
</div>
<div class='div-commentary'><p style="margin-left:1em"><span class='note-inline'>(風清月白)</span>。</p>
</div>
<div class='div-orig'><p>竇拈起拄杖云大眾拄杖子是形名雙㪯還有過也無有即水裏月。</p>
</div>
<div class='div-commentary'><p style="margin-left:1em"><span class='note-inline'>(魚行水濁)</span>。</p>
</div>
<div class='div-orig'><p>無即形名兆。</p>
</div>
<div class='div-commentary'><p style="margin-left:1em"><span class='note-inline'>(鳥飛毛落)</span>。</p>
</div>
<div class='div-orig'><p>若也究得實謂恩大難酧。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>上堂云未出母胎見成公案。</p>
</div>
<div class='div-commentary'><p style="margin-left:1em"><span class='note-inline'>(松直棘曲)</span>。</p>
</div>
<div class='div-orig'><p>周行七步過犯弥天。</p>
</div>
<div class='div-commentary'><p style="margin-left:1em"><span class='note-inline'>(萬里一條銕)</span>。</p>
</div>
<div class='div-orig'><p>更入鹿野苑中枝蔓上復生枝蔓。</p>
</div>
<div class='div-commentary'><p style="margin-left:1em"><span class='note-inline'>(清風來未休)</span>。</p>
</div>
<div class='div-orig'><p>乃拈起拄杖云吽吽便下座。</p>
</div>
<div class='div-commentary'><p style="margin-left:1em"><span class='note-inline'>(打云是什麼)</span>。</p>
</div>
<div class='div-orig'><p>上堂僧問如何是佛法大意竇云祥雲五色。</p>
</div>
<div class='div-commentary'><p style="margin-left:1em"><span class='note-inline'>(天盖不得地載不得)</span>。</p>
</div>
<div class='div-orig'><p>進云學人不會竇云頭上漫漫。</p>
</div>
<div class='div-commentary'><p style="margin-left:1em"><span class='note-inline'>(虚空容不得日月照不得)</span>。</p>
</div>
<div class='div-orig'><p>問如何是觸目菩提竇云風動塵起鳥飛落毛。</p>
</div>
<div class='div-commentary'><p style="margin-left:1em"><span class='note-inline'>(銀山銕壁　付與甚人)</span>。</p>
</div>
<div class='div-orig'><p>進云乞師再垂方便竇云洎被打破蔡州。</p>
</div>
<div class='div-commentary'><p style="margin-left:1em"><span class='note-inline'>(臨危推人　打著也未)</span>。</p>
</div>
<div class='div-orig'><p>問如何是教外別傳一句竇云好問。</p>
</div>
<div class='div-commentary'><p style="margin-left:1em"><span class='note-inline'>(劄)</span>。</p>
</div>
<div class='div-orig'><p>進云還許學人領會也無竇云有頭無尾漢。</p>
</div>
<div class='div-commentary'><p style="margin-left:1em"><span class='note-inline'>(斬釘截銕　普州人送賊)</span>。</p>
</div>
<div class='div-orig'><p>乃云諸仁者夫宗師唱道譬若滄溟上客獨泛蘭舟月渚烟波隨情放曠。</p>
</div>
<div class='div-commentary'><p style="margin-left:1em"><span class='note-inline'>(無孔銕鎚)</span>。</p>
</div>
<div class='div-orig'><p>欲拋香餌須待長鯨。</p>
</div>
<div class='div-commentary'><p style="margin-left:1em"><span class='note-inline'>(若是長鯨豈貪香餌　道道)</span>。</p>
</div>
<div class='div-orig'><p>縱有纖鱗應無希冀。</p>
</div>
<div class='div-commentary'><p style="margin-left:1em"><span class='note-inline'>(三十棒教誰喫　一句合頭語萬劫繫馿橛)</span>。</p>
</div>
<div class='div-orig'><p>上堂云一徑直。</p>
</div>
<div class='div-commentary'><p style="margin-left:1em"><span class='note-inline'>(錯)</span>。</p>
</div>
<div class='div-orig'><p>二周遮。</p>
</div>
<div class='div-commentary'><p style="margin-left:1em"><span class='note-inline'>(得)</span>。</p>
</div>
<div class='div-orig'><p>衲子辨得。</p>
</div>
<div class='div-commentary'><p style="margin-left:1em"><span class='note-inline'>(俱)</span>。</p>
</div>
<div class='div-orig'><p>眼裏生花。</p>
</div>
<div class='div-commentary'><p style="margin-left:1em"><span class='note-inline'>(千)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(靈龜曳尾)</span>。</p>
</div>
<div class='div-orig'><p>上堂僧問達磨西來單傳心印諸方為什麼各說異端竇云誰。</p>
</div>
<div class='div-commentary'><p style="margin-left:1em"><span class='note-inline'>(一筆勾下)</span>。</p>
</div>
<div class='div-orig'><p>進云爭柰即今何竇云西天令嚴。</p>
</div>
<div class='div-commentary'><p style="margin-left:1em"><span class='note-inline'>(殺人不眨眼)</span>。</p>
</div>
<div class='div-orig'><p>進云與麼則入水見長人。</p>
</div>
<div class='div-commentary'><p style="margin-left:1em"><span class='note-inline'>(大眾見者僧)</span>。</p>
</div>
<div class='div-orig'><p>竇云韓信臨朝底。</p>
</div>
<div class='div-commentary'><p style="margin-left:1em"><span class='note-inline'>(逢人且說三分話未可全拋一片心)</span>。</p>
</div>
<div class='div-orig'><p>問三通皷罷群賢集請師拋下御前題。</p>
</div>
<div class='div-commentary'><p style="margin-left:1em"><span class='note-inline'>(且道个僧問得問不得)</span>。</p>
</div>
<div class='div-orig'><p>竇云長因送人處憶得別家時。</p>
</div>
<div class='div-commentary'><p style="margin-left:1em"><span class='note-inline'>(此老道答得三十<span class='corr'>棒</span>若不答得也三十<span class='corr'>棒</span>且作麼生定當得)</span>。</p>
</div>
<div class='div-orig'><p>進云與麼則退身三步竇云依舊漁翁把釣竿。</p>
</div>
<div class='div-commentary'><p style="margin-left:1em"><span class='note-inline'>(徐行蹋断流水聲縱觀冩出飛禽迹)</span>。</p>
</div>
<div class='div-orig'><p>問不除妄想不求真底是什麼人竇云一宿覺。</p>
</div>
<div class='div-commentary'><p style="margin-left:1em"><span class='note-inline'>(諸人須辜負永嘉禪師)</span>。</p>
</div>
<div class='div-orig'><p>進云與麼則天上天下唯我獨尊。</p>
</div>
<div class='div-commentary'><p style="margin-left:1em"><span class='note-inline'>(什麼處去也)</span>。</p>
</div>
<div class='div-orig'><p>竇云一撥便轉。</p>
</div>
<div class='div-commentary'><p style="margin-left:1em"><span class='note-inline'>(也不可容易)</span>。</p>
</div>
<div class='div-orig'><p>乃云大凡出眾切磋也須是本分禪客。</p>
</div>
<div class='div-commentary'><p style="margin-left:1em"><span class='note-inline'>(一切難致得)</span>。</p>
</div>
<div class='div-orig'><p>若未具啐啄同時眼卒摸[打-丁+索]不著。</p>
</div>
<div class='div-commentary'><p style="margin-left:1em"><span class='note-inline'>(衲僧家到此也須用得始得)</span>。</p>
</div>
<div class='div-orig'><p>上堂眾方集定竇云不用低頭思量難得便下座。</p>
</div>
<div class='div-commentary'><p style="margin-left:1em"><span class='note-inline'>(拈云花須連夜開莫待曉風吹)</span>。</p>
</div>
<div class='div-orig'><p>上堂云直鈎釣鯤鯨曲鈎釣龜鼈。</p>
</div>
<div class='div-commentary'><p style="margin-left:1em"><span class='note-inline'>(収將來)</span>。</p>
</div>
<div class='div-orig'><p>曲鈎若在鯤鯨理應未可直鈎若在龜鼈情亦不甘。</p>
</div>
<div class='div-commentary'><p style="margin-left:1em"><span class='note-inline'>(直饒化鵬去不干我事直饒戴蓬萊不干你事畢竟如何乃打)</span>。</p>
</div>
<div class='div-orig'><p>如今拋鈎也[力/貝]命者上鈎來。</p>
</div>
<div class='div-commentary'><p style="margin-left:1em"><span class='note-inline'>(莫辜[力/貝]三權好)</span>。</p>
</div>
<div class='div-orig'><p>良久。</p>
</div>
<div class='div-commentary'><p style="margin-left:1em"><span class='note-inline'>(倚天長劒逼人寒)</span>。</p>
</div>
<div class='div-orig'><p>云勞而無功便下座。</p>
</div>
<div class='div-commentary'><p style="margin-left:1em"><span class='note-inline'>(知時知節)</span>。</p>
</div>
<div class='div-orig'><p>上堂眾集定竇起立云雪竇得與麼長諸人得與麼短若人道得齊肩句許伊把定乾坤便下座。</p>
</div>
<div class='div-commentary'><p style="margin-left:1em"><span class='note-inline'>(依稀似曲絻堪聽又被風吹別調中)</span>。</p>
</div>
<div class='div-orig'><p>上堂云久雨不晴衲僧向甚處曬㫰皮草便下座。</p>
</div>
<div class='div-commentary'><p style="margin-left:1em"><span class='note-inline'>(眼裏耳裏)</span>。</p>
</div>
<div class='div-orig'><p>上堂云布袋裏盛錐子不出頭是好手。</p>
</div>
<div class='div-commentary'><p style="margin-left:1em"><span class='note-inline'>(明眼漢也須犯手)</span>。</p>
</div>
<div class='div-orig'><p>復云大眾雪竇錐頭出也莫有傍不肯底禪客出來。</p>
</div>
<div class='div-commentary'><p style="margin-left:1em"><span class='note-inline'>(山僧退身三步)</span>。</p>
</div>
<div class='div-orig'><p>良久云諸人既乃縮頭且聽諸方撿責。</p>
</div>
<div class='div-commentary'><p style="margin-left:1em"><span class='note-inline'>(天下有多少負笈去)</span>。</p>
</div></div>
<div class='div-other'><a id='mulu7' />
<p class='h2'>舉古</p>
<div class='div-orig'><p>㪯僧問趙州道人相見時如何。</p>
</div>
<div class='div-commentary'><p style="margin-left:1em"><span class='note-inline'>(後靣不容)</span>。</p>
</div>
<div class='div-orig'><p>州云呈漆器。</p>
</div>
<div class='div-commentary'><p style="margin-left:1em"><span class='note-inline'>(似受屈相似)</span>。</p>
</div>
<div class='div-orig'><p>竇云諸禪德還有識趙州底麼出來相共商量。</p>
</div>
<div class='div-commentary'><p style="margin-left:1em"><span class='note-inline'>(點則不到)</span>。</p>
</div>
<div class='div-orig'><p>若未能辨明大好從頭㪯與伱點破。</p>
</div>
<div class='div-commentary'><p style="margin-left:1em"><span class='note-inline'>(當[禾/干]大有僧不肯又作麼生)</span>。</p>
</div>
<div class='div-orig'><p>四九三十六。</p>
</div>
<div class='div-commentary'><p style="margin-left:1em"><span class='note-inline'>(二無兩般)</span>。</p>
</div>
<div class='div-orig'><p>収。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>㪯林際示眾云有一無位真人常在汝等靣門出入。</p>
</div>
<div class='div-commentary'><p style="margin-left:1em"><span class='note-inline'>(用出入作麼)</span>。</p>
</div>
<div class='div-orig'><p>初心未證據者看看。</p>
</div>
<div class='div-commentary'><p style="margin-left:1em"><span class='note-inline'>(用看作麼)</span>。</p>
</div>
<div class='div-orig'><p>時有僧問如何是無位真人際下禪床擒住。</p>
</div>
<div class='div-commentary'><p style="margin-left:1em"><span class='note-inline'>(劈腹剜心者)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(不可辜[力/貝]也)</span>。</p>
</div>
<div class='div-orig'><p>際托開云無位真人是什麼乾屎橛。</p>
</div>
<div class='div-commentary'><p style="margin-left:1em"><span class='note-inline'>(臭氣臭氣雖然如是宇宙空來更有誰)</span>。</p>
</div>
<div class='div-orig'><p>雪峯聞云林際大似个白拈賊。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>竇云夫善竊者神鬼莫知既被雪峯覷破林際不是好手。</p>
</div>
<div class='div-commentary'><p style="margin-left:1em"><span class='note-inline'>(因風放火)</span>。</p>
</div>
<div class='div-orig'><p>復召大眾雪竇今日換你諸人眼睛<span class='corr'>了</span>也你若不信各皈寮舎自摸[打-丁+索]看。</p>
</div>
<div class='div-commentary'><p style="margin-left:1em"><span class='note-inline'>(関鏁重重卒難開)</span>。</p>
</div>
<div class='div-orig'><p>㪯僧侍立保福次福云伱得與麼麁心。</p>
</div>
<div class='div-commentary'><p style="margin-left:1em"><span class='note-inline'>(開)</span>。</p>
</div>
<div class='div-orig'><p>僧云甚處麁心。</p>
</div>
<div class='div-commentary'><p style="margin-left:1em"><span class='note-inline'>(也不惡)</span>。</p>
</div>
<div class='div-orig'><p>福拈一塊土與僧你拋向門外著。</p>
</div>
<div class='div-commentary'><p style="margin-left:1em"><span class='note-inline'>(可惜許　直如絃曲如釣)</span>。</p>
</div>
<div class='div-orig'><p>僧拋了却來云甚處是其甲麁心。</p>
</div>
<div class='div-commentary'><p style="margin-left:1em"><span class='note-inline'>(不少)</span>。</p>
</div>
<div class='div-orig'><p>福云我見你築著礚著所以道你麁心。</p>
</div>
<div class='div-commentary'><p style="margin-left:1em"><span class='note-inline'>(北斗黑)</span>。</p>
</div>
<div class='div-orig'><p>竇云然則者僧被保福熱瞞爭柰真不掩偽曲不蔵直。</p>
</div>
<div class='div-commentary'><p style="margin-left:1em"><span class='note-inline'>(打云時人窠窟)</span>。</p>
</div>
<div class='div-orig'><p>雪竇將今視古於理不甘。</p>
</div>
<div class='div-commentary'><p style="margin-left:1em"><span class='note-inline'>(能幾个與麼來)</span>。</p>
</div>
<div class='div-orig'><p>是你者一隊漢忽僧堂裏來寮舎內出築著礚著亦乃不知。</p>
</div>
<div class='div-commentary'><p style="margin-left:1em"><span class='note-inline'>(最是麁心)</span>。</p>
</div>
<div class='div-orig'><p>近來麁心轉盛我若放過便見諸方檢責。</p>
</div>
<div class='div-commentary'><p style="margin-left:1em"><span class='note-inline'>(如麻似粟)</span>。</p>
</div>
<div class='div-orig'><p>竇驀拈拄杖下座。</p>
</div>
<div class='div-commentary'><p style="margin-left:1em"><span class='note-inline'>(保福來也)</span>。</p>
</div>
<div class='div-orig'><p>大眾一時走散。</p>
</div>
<div class='div-commentary'><p style="margin-left:1em"><span class='note-inline'>(麁心麁心)</span>。</p>
</div>
<div class='div-orig'><p>㪯雪峯敲觀和尚門。</p>
</div>
<div class='div-commentary'><p style="margin-left:1em"><span class='note-inline'>(響在後面)</span>。</p>
</div>
<div class='div-orig'><p>觀云誰。</p>
</div>
<div class='div-commentary'><p style="margin-left:1em"><span class='note-inline'>(二事一時)</span>。</p>
</div>
<div class='div-orig'><p>峯云鳳凰兒。</p>
</div>
<div class='div-commentary'><p style="margin-left:1em"><span class='note-inline'>(展冲天之翹)</span>。</p>
</div>
<div class='div-orig'><p>觀云作什麼。</p>
</div>
<div class='div-commentary'><p style="margin-left:1em"><span class='note-inline'>(出頭天外看)</span>。</p>
</div>
<div class='div-orig'><p>峯云鵮老觀。</p>
</div>
<div class='div-commentary'><p style="margin-left:1em"><span class='note-inline'>(要知滋味)</span>。</p>
</div>
<div class='div-orig'><p>觀便開門。</p>
</div>
<div class='div-commentary'><p style="margin-left:1em"><span class='note-inline'>(銕槌擊不開)</span>。</p>
</div>
<div class='div-orig'><p>雪峯方入。</p>
</div>
<div class='div-commentary'><p style="margin-left:1em"><span class='note-inline'>(移身不移步)</span>。</p>
</div>
<div class='div-orig'><p>觀把住云道道。</p>
</div>
<div class='div-commentary'><p style="margin-left:1em"><span class='note-inline'>(接羅六合)</span>。</p>
</div>
<div class='div-orig'><p>峯擬議。</p>
</div>
<div class='div-commentary'><p style="margin-left:1em"><span class='note-inline'>(何不劈靣打)</span>。</p>
</div>
<div class='div-orig'><p>被觀推出。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>峯住後示眾云我當時若入得老觀門你者一隊噇酒糟漢向甚處摸[打-丁+索]。</p>
</div>
<div class='div-commentary'><p style="margin-left:1em"><span class='note-inline'>(也要拔本)</span>。</p>
</div>
<div class='div-orig'><p>有老宿云雪峯徒有此語當時入不得如今也入不得。</p>
</div>
<div class='div-commentary'><p style="margin-left:1em"><span class='note-inline'>(矮子看戱)</span>。</p>
</div>
<div class='div-orig'><p>竇云者辜恩[力/貝]德漢有什麼交涉。</p>
</div>
<div class='div-commentary'><p style="margin-left:1em"><span class='note-inline'>(此破口漢)</span>。</p>
</div>
<div class='div-orig'><p>當時入不得豈是教你入今既摸[打-丁+索]不著累他雪峯。</p>
</div>
<div class='div-commentary'><p style="margin-left:1em"><span class='note-inline'>(俗人沽酒三㚈)</span>。</p>
</div>
<div class='div-orig'><p>俱在老觀門下。</p>
</div>
<div class='div-commentary'><p style="margin-left:1em"><span class='note-inline'>(後代兒孫也須蹋破草鞋)</span>。</p>
</div>
<div class='div-orig'><p>㪯林際侍立德山山云今日困。</p>
</div>
<div class='div-commentary'><p style="margin-left:1em"><span class='note-inline'>(不同少少)</span>。</p>
</div>
<div class='div-orig'><p>際云者老漢寐語作什麼。</p>
</div>
<div class='div-commentary'><p style="margin-left:1em"><span class='note-inline'>(只似平生著衣)</span>。</p>
</div>
<div class='div-orig'><p>山便打。</p>
</div>
<div class='div-commentary'><p style="margin-left:1em"><span class='note-inline'>(盡十方世界何人不得知个痛痒)</span>。</p>
</div>
<div class='div-orig'><p>際掀倒繩床。</p>
</div>
<div class='div-commentary'><p style="margin-left:1em"><span class='note-inline'>(盡大地坐者立者俱喪身失命)</span>。</p>
</div>
<div class='div-orig'><p>山便休。</p>
</div>
<div class='div-commentary'><p style="margin-left:1em"><span class='note-inline'>([恭-共+夾]隱處黑)</span>。</p>
</div>
<div class='div-orig'><p>竇云二貟作者具啐啄同時眼有啐啄同時用。</p>
</div>
<div class='div-commentary'><p style="margin-left:1em"><span class='note-inline'>(千[禾/干]田八百主)</span>。</p>
</div>
<div class='div-orig'><p>雪竇擬向猛虎口中奪鹿饑鷹爪下分兔。</p>
</div>
<div class='div-commentary'><p style="margin-left:1em"><span class='note-inline'>(千雙万隻)</span>。</p>
</div>
<div class='div-orig'><p>敢謂林際德山二俱瞎漢有人辨得天下橫行。</p>
</div>
<div class='div-commentary'><p style="margin-left:1em"><span class='note-inline'>(未免以蝦為目)</span>。</p>
</div>
<div class='div-orig'><p>㪯乾峯和尚云㪯一不得㪯二放過一著落在第二。</p>
</div>
<div class='div-commentary'><p style="margin-left:1em"><span class='note-inline'>(黃連未是苦)</span>。</p>
</div>
<div class='div-orig'><p>雲門出眾云昨日有人從天台來却往南岳去。</p>
</div>
<div class='div-commentary'><p style="margin-left:1em"><span class='note-inline'>(甘草未是甘)</span>。</p>
</div>
<div class='div-orig'><p>峯下座云大眾來曰不要普請。</p>
</div>
<div class='div-commentary'><p style="margin-left:1em"><span class='note-inline'>(万沠聲到海上消)</span>。</p>
</div>
<div class='div-orig'><p>竇云看他作者吐露个消息宛尒不同。</p>
</div>
<div class='div-commentary'><p style="margin-left:1em"><span class='note-inline'>(更有誰知)</span>。</p>
</div>
<div class='div-orig'><p>若是瞌睡漢遞相鈍致。</p>
</div>
<div class='div-commentary'><p style="margin-left:1em"><span class='note-inline'>(粘手粘脚有什麼了期)</span>。</p>
</div>
<div class='div-orig'><p>乃拈起拄杖云放過一著便下座。</p>
</div>
<div class='div-commentary'><p style="margin-left:1em"><span class='note-inline'>(自尿擇濕處)</span>。</p>
</div>
<div class='div-orig'><p>㪯玄沙云吾有正法眼蔵付囑摩訶大迦葉猶如話月曹谿竪拂猶如指月。</p>
</div>
<div class='div-commentary'><p style="margin-left:1em"><span class='note-inline'>(月明照見夜行人)</span>。</p>
</div>
<div class='div-orig'><p>皷山云月[吃-乙+小]玄沙云者阿師就我覔月。</p>
</div>
<div class='div-commentary'><p style="margin-left:1em"><span class='note-inline'>(官馬相蹋)</span>。</p>
</div>
<div class='div-orig'><p>皷山不肯却皈眾云道我就他覔月。</p>
</div>
<div class='div-commentary'><p style="margin-left:1em"><span class='note-inline'>(知言哉)</span>。</p>
</div>
<div class='div-orig'><p>竇云玄沙皷山如排百萬軍大陣秪拋瓦子相擊。</p>
</div>
<div class='div-commentary'><p style="margin-left:1em"><span class='note-inline'>(忽然去得底亦作麼生)</span>。</p>
</div>
<div class='div-orig'><p>或有衲僧辨得當知正法眼蔵付囑有在。</p>
</div>
<div class='div-commentary'><p style="margin-left:1em"><span class='note-inline'>(若是衲僧須知雪竇有在)</span>。</p>
</div>
<div class='div-orig'><p>㪯長慶云淨潔打疊了也却近前就我覔。</p>
</div>
<div class='div-commentary'><p style="margin-left:1em"><span class='note-inline'>(還知慚愧麼)</span>。</p>
</div>
<div class='div-orig'><p>我劈脊與你一棒。</p>
</div>
<div class='div-commentary'><p style="margin-left:1em"><span class='note-inline'>(不受佛祖之謾底在什麼處)</span>。</p>
</div>
<div class='div-orig'><p>有一棒到你你須生慚愧無一棒到你你又向什麼處會。</p>
</div>
<div class='div-commentary'><p style="margin-left:1em"><span class='note-inline'>(阿誰是長慶門下客)</span>。</p>
</div>
<div class='div-orig'><p>竇云雪竇即不然淨潔打疊了也直須近前。</p>
</div>
<div class='div-commentary'><p style="margin-left:1em"><span class='note-inline'>(守株待兔)</span>。</p>
</div>
<div class='div-orig'><p>我劈脊與你一棒。</p>
</div>
<div class='div-commentary'><p style="margin-left:1em"><span class='note-inline'>(且道是賞是罸)</span>。</p>
</div>
<div class='div-orig'><p>有一棒到你你即受屈。</p>
</div>
<div class='div-commentary'><p style="margin-left:1em"><span class='note-inline'>(朝打三千暮打八百)</span>。</p>
</div>
<div class='div-orig'><p>無一棒到你與你平出<span class='corr'>但</span>與麼會。</p>
</div>
<div class='div-commentary'><p style="margin-left:1em"><span class='note-inline'>(雪竇也須會取一半)</span>。</p>
</div></div>
<div class='div-other'><a id='mulu8' />
<p class='h2'>勘辨</p>
<div class='div-orig'><p>一日侍者報有三人新到從瑞巖來。</p>
</div>
<div class='div-commentary'><p style="margin-left:1em"><span class='note-inline'>(好心好心)</span>。</p>
</div>
<div class='div-orig'><p>竇云教伊大展坐具礼拜著。</p>
</div>
<div class='div-commentary'><p style="margin-left:1em"><span class='note-inline'>(不得好報)</span>。</p>
</div>
<div class='div-orig'><p>其僧方入門竇驀拈起拄杖。</p>
</div>
<div class='div-commentary'><p style="margin-left:1em"><span class='note-inline'>(啞子喫苦苽)</span>。</p>
</div>
<div class='div-orig'><p>僧云某甲特來礼拜和尚。</p>
</div>
<div class='div-commentary'><p style="margin-left:1em"><span class='note-inline'>(阿你去也來)</span>。</p>
</div>
<div class='div-orig'><p>竇云吽吽那个是叅頭。</p>
</div>
<div class='div-commentary'><p style="margin-left:1em"><span class='note-inline'>(有人孤[力/貝]雪竇是好手)</span>。</p>
</div>
<div class='div-orig'><p>一僧近前問訊。</p>
</div>
<div class='div-commentary'><p style="margin-left:1em"><span class='note-inline'>(似个甚麼)</span>。</p>
</div>
<div class='div-orig'><p>竇云你為什麼失却本道公驗。</p>
</div>
<div class='div-commentary'><p style="margin-left:1em"><span class='note-inline'>(若似个老漢不如似旃陀羅)</span>。</p>
</div>
<div class='div-orig'><p>僧云深領和尚慈悲。</p>
</div>
<div class='div-commentary'><p style="margin-left:1em"><span class='note-inline'>(領倒者老漢)</span>。</p>
</div>
<div class='div-orig'><p>竇云過者邊立。</p>
</div>
<div class='div-commentary'><p style="margin-left:1em"><span class='note-inline'>(頼有一著在)</span>。</p>
</div>
<div class='div-orig'><p>復問第二人求朋須勝<span class='corr'>己</span>似我不如無竇以拄杖指參頭云你為什麼隨者漆桶。</p>
</div>
<div class='div-commentary'><p style="margin-left:1em"><span class='note-inline'>(相逢盡道休官去)</span>。</p>
</div>
<div class='div-orig'><p>僧云某甲新戒。</p>
</div>
<div class='div-commentary'><p style="margin-left:1em"><span class='note-inline'>(大小大雪竇被者僧勘破)</span>。</p>
</div>
<div class='div-orig'><p>竇亦約云過者邊立。</p>
</div>
<div class='div-commentary'><p style="margin-left:1em"><span class='note-inline'>(此恩難酧)</span>。</p>
</div>
<div class='div-orig'><p>又問第三人適來兩个敗闕了也你堪作个什麼。</p>
</div>
<div class='div-commentary'><p style="margin-left:1em"><span class='note-inline'>(好个老漢向人恁麼道)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(也未知你手臂在)</span>。</p>
</div>
<div class='div-orig'><p>竇便喝云過者邊。</p>
</div>
<div class='div-commentary'><p style="margin-left:1em"><span class='note-inline'>(北斗南星位不殊)</span>。</p>
</div>
<div class='div-orig'><p>乃云據令一時埋却且念遠來叅堂去。</p>
</div>
<div class='div-commentary'><p style="margin-left:1em"><span class='note-inline'>(見者聞者權者實者且向个葛藤裏去)</span>。</p>
</div>
<div class='div-orig'><p>問新到尋師訪道翫水遊山。</p>
</div>
<div class='div-commentary'><p style="margin-left:1em"><span class='note-inline'>(古來榜[木*羡])</span>。</p>
</div>
<div class='div-orig'><p>僧云謝和尚顧問。</p>
</div>
<div class='div-commentary'><p style="margin-left:1em"><span class='note-inline'>(諸方榜[木*羡])</span>。</p>
</div>
<div class='div-orig'><p>竇便喝鼻孔裏祗對我。</p>
</div>
<div class='div-commentary'><p style="margin-left:1em"><span class='note-inline'>(爭敢靠倒)</span>。</p>
</div>
<div class='div-orig'><p>僧無對。</p>
</div>
<div class='div-commentary'><p style="margin-left:1em"><span class='note-inline'>(爭敢鈍致)</span>。</p>
</div>
<div class='div-orig'><p>竇云苦殺人。</p>
</div>
<div class='div-commentary'><p style="margin-left:1em"><span class='note-inline'>(非<span class='corr'>但</span>)</span>。</p>
</div>
<div class='div-orig'><p>來來曾到雪竇麼。</p>
</div>
<div class='div-commentary'><p style="margin-left:1em"><span class='note-inline'>(殺人須見血)</span>。</p>
</div>
<div class='div-orig'><p>僧云不曾到。</p>
</div>
<div class='div-commentary'><p style="margin-left:1em"><span class='note-inline'>(幾人喚作半前)</span>。</p>
</div>
<div class='div-orig'><p>竇打一棒云他後不得諱却。</p>
</div>
<div class='div-commentary'><p style="margin-left:1em"><span class='note-inline'>(千聖齊立家風)</span>。</p>
</div>
<div class='div-orig'><p>一日二人新到竇云座主衲僧。</p>
</div>
<div class='div-commentary'><p style="margin-left:1em"><span class='note-inline'>(黃連未是苦)</span>。</p>
</div>
<div class='div-orig'><p>僧云請和尚鍳。</p>
</div>
<div class='div-commentary'><p style="margin-left:1em"><span class='note-inline'>(相識滿天下)</span>。</p>
</div>
<div class='div-orig'><p>竇云一不成二不是。</p>
</div>
<div class='div-commentary'><p style="margin-left:1em"><span class='note-inline'>(三段不同)</span>。</p>
</div>
<div class='div-orig'><p>僧云不勞如此。</p>
</div>
<div class='div-commentary'><p style="margin-left:1em"><span class='note-inline'>(遊山翫水底也少)</span>。</p>
</div>
<div class='div-orig'><p>竇云我且放過朝到西天暮皈東土作麼生。</p>
</div>
<div class='div-commentary'><p style="margin-left:1em"><span class='note-inline'>(它時有人也傍觀)</span>。</p>
</div>
<div class='div-orig'><p>僧無對。</p>
</div>
<div class='div-commentary'><p style="margin-left:1em"><span class='note-inline'>(而今有人喝將去)</span>。</p>
</div>
<div class='div-orig'><p>竇云杜衲僧叅堂去。</p>
</div>
<div class='div-commentary'><p style="margin-left:1em"><span class='note-inline'>(將謂雪竇法令嚴)</span>。</p>
</div>
<div class='div-orig'><p>問新到近離甚處。</p>
</div>
<div class='div-commentary'><p style="margin-left:1em"><span class='note-inline'>(只冝拄杖子)</span>。</p>
</div>
<div class='div-orig'><p>僧云和尚道什麼。</p>
</div>
<div class='div-commentary'><p style="margin-left:1em"><span class='note-inline'>(幾人點頭去)</span>。</p>
</div>
<div class='div-orig'><p>竇云我問你近離甚處。</p>
</div>
<div class='div-commentary'><p style="margin-left:1em"><span class='note-inline'>(還我三頭六臂來)</span>。</p>
</div>
<div class='div-orig'><p>僧退身立。</p>
</div>
<div class='div-commentary'><p style="margin-left:1em"><span class='note-inline'>(頂門上脚跟下去得來不得)</span>。</p>
</div>
<div class='div-orig'><p>竇云克由尀耐不言來處將拄杖來。</p>
</div>
<div class='div-commentary'><p style="margin-left:1em"><span class='note-inline'>(不知誰是个中人)</span>。</p>
</div>
<div class='div-orig'><p>僧云某甲近離奉川。</p>
</div>
<div class='div-commentary'><p style="margin-left:1em"><span class='note-inline'>(者僧實是近離奉川)</span>。</p>
</div>
<div class='div-orig'><p>竇云打野榸漢何不早與麼道。</p>
</div>
<div class='div-commentary'><p style="margin-left:1em"><span class='note-inline'>(一筆勾下)</span>。</p>
</div>
<div class='div-orig'><p>復問第二人你也一處來僧云某甲近離大梅。</p>
</div>
<div class='div-commentary'><p style="margin-left:1em"><span class='note-inline'>(可謂贏得一籌)</span>。</p>
</div>
<div class='div-orig'><p>竇云兩叚不同好與三十棒且放過。</p>
</div>
<div class='div-commentary'><p style="margin-left:1em"><span class='note-inline'>(性命不存)</span>。</p>
</div>
<div class='div-orig'><p>一日宗首座到方擬人事。</p>
</div>
<div class='div-commentary'><p style="margin-left:1em"><span class='note-inline'>(它日有人㪯)</span>。</p>
</div>
<div class='div-orig'><p>竇約住云既知信之韜略便須拱手皈降。</p>
</div>
<div class='div-commentary'><p style="margin-left:1em"><span class='note-inline'>(知我罪我)</span>。</p>
</div>
<div class='div-orig'><p>宗云今日敗闕。</p>
</div>
<div class='div-commentary'><p style="margin-left:1em"><span class='note-inline'>(說向愁人愁殺人)</span>。</p>
</div>
<div class='div-orig'><p>竇云劒甲未施賊身<span class='corr'>已</span>露。</p>
</div>
<div class='div-commentary'><p style="margin-left:1em"><span class='note-inline'>(囯有憲章三千條罪)</span>。</p>
</div>
<div class='div-orig'><p>宗云氣急殺人。</p>
</div>
<div class='div-commentary'><p style="margin-left:1em"><span class='note-inline'>(倒地者從地起)</span>。</p>
</div>
<div class='div-orig'><p>竇云敗將不斬。</p>
</div>
<div class='div-commentary'><p style="margin-left:1em"><span class='note-inline'>(七星光燦爛)</span>。</p>
</div>
<div class='div-orig'><p>宗云是。</p>
</div>
<div class='div-commentary'><p style="margin-left:1em"><span class='note-inline'>(莫作雪竇門下客)</span>。</p>
</div>
<div class='div-orig'><p>竇云礼拜著。</p>
</div>
<div class='div-commentary'><p style="margin-left:1em"><span class='note-inline'>(順水之浪也難得)</span>。</p>
</div>
<div class='div-orig'><p>宗云三十[禾/干]後有人㪯在。</p>
</div>
<div class='div-commentary'><p style="margin-left:1em"><span class='note-inline'>(是則是爭柰孤負時節)</span>。</p>
</div>
<div class='div-orig'><p>竇云<span class='corr'>已</span>放你過。</p>
</div>
<div class='div-commentary'><p style="margin-left:1em"><span class='note-inline'>(得而不戮能幾人)</span>。</p>
</div>
<div class='div-orig'><p>問聦道者久叅事作麼生。</p>
</div>
<div class='div-commentary'><p style="margin-left:1em"><span class='note-inline'>(莫借目於離朱)</span>。</p>
</div>
<div class='div-orig'><p>道者云青天白日。</p>
</div>
<div class='div-commentary'><p style="margin-left:1em"><span class='note-inline'>(休假耳於伶倫)</span>。</p>
</div>
<div class='div-orig'><p>竇云乱走作什麼。</p>
</div>
<div class='div-commentary'><p style="margin-left:1em"><span class='note-inline'>(用盡神通作麼者)</span>。</p>
</div>
<div class='div-orig'><p>便喝。</p>
</div>
<div class='div-commentary'><p style="margin-left:1em"><span class='note-inline'>(似則似只恐喝下事未圎)</span>。</p>
</div>
<div class='div-orig'><p>竇云喫棒。</p>
</div>
<div class='div-commentary'><p style="margin-left:1em"><span class='note-inline'>(如電如霆)</span>。</p>
</div>
<div class='div-orig'><p>者擬㪯手。</p>
</div>
<div class='div-commentary'><p style="margin-left:1em"><span class='note-inline'>(迅雷不及掩耳)</span>。</p>
</div>
<div class='div-orig'><p>竇打一坐具云你看者瞎漢乱與。</p>
</div>
<div class='div-commentary'><p style="margin-left:1em"><span class='note-inline'>(劒輪飛處日月沉輝寳杖敵時乾坤失色)</span>。</p>
</div>
<div class='div-orig'><p>一日五人新到竇云你總不消行脚。</p>
</div>
<div class='div-commentary'><p style="margin-left:1em"><span class='note-inline'>(古人云何魔魅教你行脚是同是別)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(冬行春令亦作麼生)</span>。</p>
</div>
<div class='div-orig'><p>竇云一狀領過。</p>
</div>
<div class='div-commentary'><p style="margin-left:1em"><span class='note-inline'>(據欵結案)</span>。</p>
</div>
<div class='div-orig'><p>有良周上座到。</p>
</div>
<div class='div-commentary'><p style="margin-left:1em"><span class='note-inline'>(與麼阿師)</span>。</p>
</div>
<div class='div-orig'><p>竇作瞌睡勢。</p>
</div>
<div class='div-commentary'><p style="margin-left:1em"><span class='note-inline'>(如何若何到者裏瓦解冰消)</span>。</p>
</div>
<div class='div-orig'><p>僧云新到相看。</p>
</div>
<div class='div-commentary'><p style="margin-left:1em"><span class='note-inline'>(如履薄冰)</span>。</p>
</div>
<div class='div-orig'><p>竇不應。</p>
</div>
<div class='div-commentary'><p style="margin-left:1em"><span class='note-inline'>(獨非阿你)</span>。</p>
</div>
<div class='div-orig'><p>僧又云新到相看。</p>
</div>
<div class='div-commentary'><p style="margin-left:1em"><span class='note-inline'>(爭似比來乎)</span>。</p>
</div>
<div class='div-orig'><p>竇高聲云阿誰。</p>
</div>
<div class='div-commentary'><p style="margin-left:1em"><span class='note-inline'>(先人不如後人)</span>。</p>
</div>
<div class='div-orig'><p>僧云新到。</p>
</div>
<div class='div-commentary'><p style="margin-left:1em"><span class='note-inline'>(莫謂新到)</span>。</p>
</div>
<div class='div-orig'><p>竇云<span class='corr'>已</span>知叅堂去。</p>
</div>
<div class='div-commentary'><p style="margin-left:1em"><span class='note-inline'>(觀大海者難為水)</span>。</p>
</div>
<div class='div-orig'><p>僧云某甲是大龍受業。</p>
</div>
<div class='div-commentary'><p style="margin-left:1em"><span class='note-inline'>(且問諸人此僧衲衣下事作麼生)</span>。</p>
</div>
<div class='div-orig'><p>竇喝云漆桶誰識你。</p>
</div>
<div class='div-commentary'><p style="margin-left:1em"><span class='note-inline'>(謝勞煩者老)</span>。</p>
</div>
<div class='div-orig'><p>僧便近前人事。</p>
</div>
<div class='div-commentary'><p style="margin-left:1em"><span class='note-inline'>(遊聖人門難為言)</span>。</p>
</div>
<div class='div-orig'><p>竇云好好礼拜著。</p>
</div>
<div class='div-commentary'><p style="margin-left:1em"><span class='note-inline'>(無反囬之勢)</span>。</p>
</div>
<div class='div-orig'><p>相看了竇云還識宗首座麼。</p>
</div>
<div class='div-commentary'><p style="margin-left:1em"><span class='note-inline'>(緫由尀耐)</span>。</p>
</div>
<div class='div-orig'><p>僧云是師兄。</p>
</div>
<div class='div-commentary'><p style="margin-left:1em"><span class='note-inline'>(也好須知時)</span>。</p>
</div>
<div class='div-orig'><p>竇云你為什麼鈍致他。</p>
</div>
<div class='div-commentary'><p style="margin-left:1em"><span class='note-inline'>(有路可上高人先行)</span>。</p>
</div>
<div class='div-orig'><p>僧云和尚休得也。</p>
</div>
<div class='div-commentary'><p style="margin-left:1em"><span class='note-inline'>(更買草鞋行脚)</span>。</p>
</div>
<div class='div-orig'><p>竇云踏破草鞋漢不能打得你且坐喫茶。</p>
</div>
<div class='div-commentary'><p style="margin-left:1em"><span class='note-inline'>(首正尾正)</span>。</p>
</div>
<div class='div-orig'><p>問僧近離甚處。</p>
</div>
<div class='div-commentary'><p style="margin-left:1em"><span class='note-inline'>(不可不知來處)</span>。</p>
</div>
<div class='div-orig'><p>僧云天台。</p>
</div>
<div class='div-commentary'><p style="margin-left:1em"><span class='note-inline'>(月在石橋更無月)</span>。</p>
</div>
<div class='div-orig'><p>竇云還見智者麼。</p>
</div>
<div class='div-commentary'><p style="margin-left:1em"><span class='note-inline'>(不知誰是月邊人)</span>。</p>
</div>
<div class='div-orig'><p>僧云見。</p>
</div>
<div class='div-commentary'><p style="margin-left:1em"><span class='note-inline'>(特地一場之愁)</span>。</p>
</div>
<div class='div-orig'><p>竇云為什麼在我脚底。</p>
</div>
<div class='div-commentary'><p style="margin-left:1em"><span class='note-inline'>(殺人不眨眼)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(在什麼處)</span>。</p>
</div>
<div class='div-orig'><p>竇云脫空妄語。</p>
</div>
<div class='div-commentary'><p style="margin-left:1em"><span class='note-inline'>(百千[禾/干]後不道無)</span>。</p>
</div>
<div class='div-orig'><p>問僧近離甚處。</p>
</div>
<div class='div-commentary'><p style="margin-left:1em"><span class='note-inline'>(雪竇也不得知得)</span>。</p>
</div>
<div class='div-orig'><p>僧云溫州。</p>
</div>
<div class='div-commentary'><p style="margin-left:1em"><span class='note-inline'>(草鞋和露重)</span>。</p>
</div>
<div class='div-orig'><p>竇云還識永嘉大師麼。</p>
</div>
<div class='div-commentary'><p style="margin-left:1em"><span class='note-inline'>(个老認一宿覺一宿覺認个老)</span>。</p>
</div>
<div class='div-orig'><p>僧云是鄉人。</p>
</div>
<div class='div-commentary'><p style="margin-left:1em"><span class='note-inline'>(憶得送人時)</span>。</p>
</div>
<div class='div-orig'><p>竇云與你隔海。</p>
</div>
<div class='div-commentary'><p style="margin-left:1em"><span class='note-inline'>(豈止千里万里)</span>。</p>
</div>
<div class='div-orig'><p>僧云酌然。</p>
</div>
<div class='div-commentary'><p style="margin-left:1em"><span class='note-inline'>(你衲僧家到者裏作麼生酧對)</span>。</p>
</div>
<div class='div-orig'><p>竇云面赤不如語直。</p>
</div>
<div class='div-commentary'><p style="margin-left:1em"><span class='note-inline'>(好个老漢領將去)</span>。</p>
</div>
<div class='div-orig'><p>僧無對。</p>
</div>
<div class='div-commentary'><p style="margin-left:1em"><span class='note-inline'>(諸方多是向者僧看)</span>。</p>
</div>
<div class='div-orig'><p>竇云噓。</p>
</div>
<div class='div-commentary'><p style="margin-left:1em"><span class='note-inline'>(和尚頼是大人)</span>。</p>
</div>
<div class='div-orig'><p>竇在大龍為知客李殿院到山茶話次問竇知客是長老鄉人。</p>
</div>
<div class='div-commentary'><p style="margin-left:1em"><span class='note-inline'>(不妨入境問風)</span>。</p>
</div>
<div class='div-orig'><p>竇云不敢。</p>
</div>
<div class='div-commentary'><p style="margin-left:1em"><span class='note-inline'>(不誤為知客)</span>。</p>
</div>
<div class='div-orig'><p>院云且在者裏不得乱走。</p>
</div>
<div class='div-commentary'><p style="margin-left:1em"><span class='note-inline'>(官家榜[打-丁+羡])</span>。</p>
</div>
<div class='div-orig'><p>竇云本為行脚。</p>
</div>
<div class='div-commentary'><p style="margin-left:1em"><span class='note-inline'>(似飄風洒雪)</span>。</p>
</div>
<div class='div-orig'><p>院云行脚為甚事。</p>
</div>
<div class='div-commentary'><p style="margin-left:1em"><span class='note-inline'>(疑著阿你)</span>。</p>
</div>
<div class='div-orig'><p>竇云看乱走底。</p>
</div>
<div class='div-commentary'><p style="margin-left:1em"><span class='note-inline'>(道即道只道得半邊)</span>。</p>
</div>
<div class='div-orig'><p>院微笑。</p>
</div>
<div class='div-commentary'><p style="margin-left:1em"><span class='note-inline'>(知音知後更誰知)</span>。</p>
</div>
<div class='div-orig'><p>竇在池州景德為首座時太守曾學士入院相訪茶菓次學士拈个[束/束]棗子拋在地上召竇首座。</p>
</div>
<div class='div-commentary'><p style="margin-left:1em"><span class='note-inline'>(万物無如出處好)</span>。</p>
</div>
<div class='div-orig'><p>竇應喏。</p>
</div>
<div class='div-commentary'><p style="margin-left:1em"><span class='note-inline'>(象蓆打令)</span>。</p>
</div>
<div class='div-orig'><p>士云古人道不離當處常湛然在那裏。</p>
</div>
<div class='div-commentary'><p style="margin-left:1em"><span class='note-inline'>(慣御前題)</span>。</p>
</div>
<div class='div-orig'><p>竇指景德長老云秖者老子也不知落處。</p>
</div>
<div class='div-commentary'><p style="margin-left:1em"><span class='note-inline'>(在幾人舌頭上)</span>。</p>
</div>
<div class='div-orig'><p>士云首座知也不得無過。</p>
</div>
<div class='div-commentary'><p style="margin-left:1em"><span class='note-inline'>(个措太且守信底)</span>。</p>
</div>
<div class='div-orig'><p>竇云明眼人難瞞。</p>
</div>
<div class='div-commentary'><p style="margin-left:1em"><span class='note-inline'>(彼此落便冝)</span>。</p>
</div>
<div class='div-orig'><p>竇到太湖有余巡檢請竇并志依上座齋臨起檢問卑官今日命二衲僧齋得何果報。</p>
</div>
<div class='div-commentary'><p style="margin-left:1em"><span class='note-inline'>(必須得其報)</span>。</p>
</div>
<div class='div-orig'><p>竇云圖他一粒米失却半年糧。</p>
</div>
<div class='div-commentary'><p style="margin-left:1em"><span class='note-inline'>(酌然)</span>。</p>
</div>
<div class='div-orig'><p>依云臨行方覺主人寬。</p>
</div>
<div class='div-commentary'><p style="margin-left:1em"><span class='note-inline'>(唱歌須是帝鄉人)</span>。</p>
</div>
<div class='div-orig'><p>竇召舎人舎人擡頭。</p>
</div>
<div class='div-commentary'><p style="margin-left:1em"><span class='note-inline'>(也須遭人點檢)</span>。</p>
</div>
<div class='div-orig'><p>竇指依云垜根衲子齋他有甚益。</p>
</div>
<div class='div-commentary'><p style="margin-left:1em"><span class='note-inline'>(一槌兩當)</span>。</p>
</div>
<div class='div-orig'><p>巡檢大笑。</p>
</div>
<div class='div-commentary'><p style="margin-left:1em"><span class='note-inline'>(且道是笑得笑不得)</span>。</p>
</div>
<div class='div-orig'><p>竇便起去。</p>
</div>
<div class='div-commentary'><p style="margin-left:1em"><span class='note-inline'>(石火難及電光罔通)</span>。</p>
</div>
<div class='div-orig'><p>竇赴雪竇經過杭州徐轉運問竇雪竇名山多有具眼底衲僧忽相靠來長老作麼生支遣他。</p>
</div>
<div class='div-commentary'><p style="margin-left:1em"><span class='note-inline'>(最是可愛)</span>。</p>
</div>
<div class='div-orig'><p>竇高聲召客司司近前竇云運使問个什麼。</p>
</div>
<div class='div-commentary'><p style="margin-left:1em"><span class='note-inline'>(何必勞筋力)</span>。</p>
</div>
<div class='div-orig'><p>使云推過來。</p>
</div>
<div class='div-commentary'><p style="margin-left:1em"><span class='note-inline'>(一場笑具)</span>。</p>
</div>
<div class='div-orig'><p>竇云推過又爭得。</p>
</div>
<div class='div-commentary'><p style="margin-left:1em"><span class='note-inline'>(作家眼目)</span>。</p>
</div>
<div class='div-orig'><p>使無語。</p>
</div>
<div class='div-commentary'><p style="margin-left:1em"><span class='note-inline'>(前頭何在)</span>。</p>
</div>
<div class='div-orig'><p>竇云彼此沒便冝。</p>
</div>
<div class='div-commentary'><p style="margin-left:1em"><span class='note-inline'>(倒岳傾湫也未為竒特)</span>。</p>
</div>
<div class='div-orig'><p>使又問長老幾日渡錢塘江。</p>
</div>
<div class='div-commentary'><p style="margin-left:1em"><span class='note-inline'>(淺深人不知)</span>。</p>
</div>
<div class='div-orig'><p>竇云山僧未敢前去。</p>
</div>
<div class='div-commentary'><p style="margin-left:1em"><span class='note-inline'>(後語也作麼生)</span>。</p>
</div>
<div class='div-orig'><p>使云作个什麼。</p>
</div>
<div class='div-commentary'><p style="margin-left:1em"><span class='note-inline'>(猛獸何肯床下顧)</span>。</p>
</div>
<div class='div-orig'><p>竇云徐轉運把断要津。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>使云今日被長老揉我一上。</p>
</div>
<div class='div-commentary'><p style="margin-left:1em"><span class='note-inline'>(因甚只麼去)</span>。</p>
</div>
<div class='div-orig'><p>竇便辤退。</p>
</div>
<div class='div-commentary'><p style="margin-left:1em"><span class='note-inline'>(世情偏向有錢家)</span>。</p>
</div>
<div class='div-orig'><p>竇在南岳福嚴為蔵主李殿院同雅長老入蔵院竇出接殿院云蔵主那。</p>
</div>
<div class='div-commentary'><p style="margin-left:1em"><span class='note-inline'>(答在問處)</span>。</p>
</div>
<div class='div-orig'><p>竇云不敢。</p>
</div>
<div class='div-commentary'><p style="margin-left:1em"><span class='note-inline'>(何必)</span>。</p>
</div>
<div class='div-orig'><p>院云蔵中說著下官麼。</p>
</div>
<div class='div-commentary'><p style="margin-left:1em"><span class='note-inline'>(付嘱有在)</span>。</p>
</div>
<div class='div-orig'><p>竇云目前可驗。</p>
</div>
<div class='div-commentary'><p style="margin-left:1em"><span class='note-inline'>(出來与你相見)</span>。</p>
</div>
<div class='div-orig'><p>院云驗底事作麼生。</p>
</div>
<div class='div-commentary'><p style="margin-left:1em"><span class='note-inline'>(相別相逢竟何事)</span>。</p>
</div>
<div class='div-orig'><p>竇云不消一劄。</p>
</div>
<div class='div-commentary'><p style="margin-left:1em"><span class='note-inline'>(一聲江上起春雷)</span>。</p>
</div>
<div class='div-orig'><p>院無語。</p>
</div>
<div class='div-commentary'><p style="margin-left:1em"><span class='note-inline'>(時節難逢)</span>。</p>
</div>
<div class='div-orig'><p>竇云且請殿院皈寮喫茶。</p>
</div>
<div class='div-commentary'><p style="margin-left:1em"><span class='note-inline'>(自從金革聲消後惟聽堯民擊壤歌)</span>。</p>
</div>
<div class='div-orig'><p>坐次山嵐忽起雅云殿院遊山恰阻烟霧。</p>
</div>
<div class='div-commentary'><p style="margin-left:1em"><span class='note-inline'>(時不再來焉)</span>。</p>
</div>
<div class='div-orig'><p>院云靈峯聖跡為什麼却有者个。</p>
</div>
<div class='div-commentary'><p style="margin-left:1em"><span class='note-inline'>(可問過)</span>。</p>
</div>
<div class='div-orig'><p>竇云下方無。</p>
</div>
<div class='div-commentary'><p style="margin-left:1em"><span class='note-inline'>(窮無不已)</span>。</p>
</div>
<div class='div-orig'><p>院擬道。</p>
</div>
<div class='div-commentary'><p style="margin-left:1em"><span class='note-inline'>(過也)</span>。</p>
</div>
<div class='div-orig'><p>雅云蔵主壯觀福嚴。</p>
</div>
<div class='div-commentary'><p style="margin-left:1em"><span class='note-inline'>(一等家風)</span>。</p>
</div>
<div class='div-orig'><p>竇云和尚且莫開眼。</p>
</div>
<div class='div-commentary'><p style="margin-left:1em"><span class='note-inline'>(爭之有餘)</span>。</p>
</div>
<div class='div-orig'><p>院云作家作家。</p>
</div>
<div class='div-commentary'><p style="margin-left:1em"><span class='note-inline'>(亦是同人會)</span>。</p>
</div>
<div class='div-orig'><p>竇云殿院尊重。</p>
</div>
<div class='div-commentary'><p style="margin-left:1em"><span class='note-inline'>(實知言哉)</span>。</p>
</div>
<div class='div-orig'><p>時有道士秀才到院又問三教中那教最尊。</p>
</div>
<div class='div-commentary'><p style="margin-left:1em"><span class='note-inline'>(洎放過)</span>。</p>
</div>
<div class='div-orig'><p>竇乃起側身而立。</p>
</div>
<div class='div-commentary'><p style="margin-left:1em"><span class='note-inline'>(佛祖近傍無路)</span>。</p>
</div>
<div class='div-orig'><p>院云有口何不道。</p>
</div>
<div class='div-commentary'><p style="margin-left:1em"><span class='note-inline'>(你是安祿山)</span>。</p>
</div>
<div class='div-orig'><p>竇云對夫子難言院云休休便起。</p>
</div>
<div class='div-commentary'><p style="margin-left:1em"><span class='note-inline'>(可憐可憐)</span>。</p>
</div>
<div class='div-orig'><p>竇云適來造次。</p>
</div>
<div class='div-commentary'><p style="margin-left:1em"><span class='note-inline'>(此語故是過量)</span>。</p>
</div>
<div class='div-orig'><p>竇在舒州海會時因看胥通判問山中多少眾。</p>
</div>
<div class='div-commentary'><p style="margin-left:1em"><span class='note-inline'>(俗氣也有此事)</span>。</p>
</div>
<div class='div-orig'><p>竇云一百來僧。</p>
</div>
<div class='div-commentary'><p style="margin-left:1em"><span class='note-inline'>(俊鶻趂不及)</span>。</p>
</div>
<div class='div-orig'><p>胥云既是海會為甚秖有百僧。</p>
</div>
<div class='div-commentary'><p style="margin-left:1em"><span class='note-inline'>(好拶好拶)</span>。</p>
</div>
<div class='div-orig'><p>竇云人貧智短。</p>
</div>
<div class='div-commentary'><p style="margin-left:1em"><span class='note-inline'>(用得个一著)</span>。</p>
</div>
<div class='div-orig'><p>胥云更道。</p>
</div>
<div class='div-commentary'><p style="margin-left:1em"><span class='note-inline'>(人無遠慮必有近憂)</span>。</p>
</div>
<div class='div-orig'><p>竇云他後有人㪯在。</p>
</div>
<div class='div-commentary'><p style="margin-left:1em"><span class='note-inline'>(慎終須如始)</span>。</p>
</div>
<div class='div-orig'><p>又問山中長老每日說个什麼。</p>
</div>
<div class='div-commentary'><p style="margin-left:1em"><span class='note-inline'>(三千里外見誵訛)</span>。</p>
</div>
<div class='div-orig'><p>竇云路逢劒客。</p>
</div>
<div class='div-commentary'><p style="margin-left:1em"><span class='note-inline'>(便呈劒)</span>。</p>
</div>
<div class='div-orig'><p>胥云吽。</p>
</div>
<div class='div-commentary'><p style="margin-left:1em"><span class='note-inline'>(雪消山骨露)</span>。</p>
</div>
<div class='div-orig'><p>竇便辤退。</p>
</div>
<div class='div-commentary'><p style="margin-left:1em"><span class='note-inline'>(雲出洞中明)</span>。</p>
</div>
<div class='div-orig'><p>竇在明州看曾學士坐次士問曾與清長老商量趙州勘破婆子話端的有勘破處麼。</p>
</div>
<div class='div-commentary'><p style="margin-left:1em"><span class='note-inline'>(學士幾時學得个虚頭禪)</span>。</p>
</div>
<div class='div-orig'><p>竇云清長老道个什麼。</p>
</div>
<div class='div-commentary'><p style="margin-left:1em"><span class='note-inline'>(蠅見血)</span>。</p>
</div>
<div class='div-orig'><p>士云又與麼去也。</p>
</div>
<div class='div-commentary'><p style="margin-left:1em"><span class='note-inline'>(兩賽一彩)</span>。</p>
</div>
<div class='div-orig'><p>竇云清長老且放過一著。</p>
</div>
<div class='div-commentary'><p style="margin-left:1em"><span class='note-inline'>(一彩兩賽)</span>。</p>
</div>
<div class='div-orig'><p>學士還知天下衲僧出者婆子綣䙡不得麼。</p>
</div>
<div class='div-commentary'><p style="margin-left:1em"><span class='note-inline'>(自領出去)</span>。</p>
</div>
<div class='div-orig'><p>士云者裏別有个道處趙州若不勘破婆子一生受屈。</p>
</div>
<div class='div-commentary'><p style="margin-left:1em"><span class='note-inline'>(扶佑天下也未)</span>。</p>
</div>
<div class='div-orig'><p>竇云勘破了也。</p>
</div>
<div class='div-commentary'><p style="margin-left:1em"><span class='note-inline'>(築著磕著)</span>。</p>
</div>
<div class='div-orig'><p>竇與僧眾入城緣化。</p>
</div>
<div class='div-commentary'><p style="margin-left:1em"><span class='note-inline'>(未免傍觀之哂)</span>。</p>
</div>
<div class='div-orig'><p>學士先有公文止絕僧道投<span class='corr'>刺</span>。</p>
</div>
<div class='div-commentary'><p style="margin-left:1em"><span class='note-inline'>(真个金毛獅子)</span>。</p>
</div>
<div class='div-orig'><p>竇亦同例。</p>
</div>
<div class='div-commentary'><p style="margin-left:1em"><span class='note-inline'>(敗缺不少)</span>。</p>
</div>
<div class='div-orig'><p>乃有頌寄士云碧落烟凝雪乍晴。</p>
</div>
<div class='div-commentary'><p style="margin-left:1em"><span class='note-inline'>(見成公案得人憎)</span>。</p>
</div>
<div class='div-orig'><p>住山情緒寄重城。</p>
</div>
<div class='div-commentary'><p style="margin-left:1em"><span class='note-inline'>(千里風光)</span>。</p>
</div>
<div class='div-orig'><p>使君道在未相見。</p>
</div>
<div class='div-commentary'><p style="margin-left:1em"><span class='note-inline'>(亦何妨也)</span>。</p>
</div>
<div class='div-orig'><p>空戀甘棠影裏行。</p>
</div>
<div class='div-commentary'><p style="margin-left:1em"><span class='note-inline'>(更皈去來)</span>。</p>
</div>
<div class='div-orig'><p>學士回答云勞勞世務逐浮沈。</p>
</div>
<div class='div-commentary'><p style="margin-left:1em"><span class='note-inline'>(一氣不分)</span>。</p>
</div>
<div class='div-orig'><p>一性澄明亘古今。</p>
</div>
<div class='div-commentary'><p style="margin-left:1em"><span class='note-inline'>(穿過靣門了也)</span>。</p>
</div>
<div class='div-orig'><p>目擊道存無阻隔。</p>
</div>
<div class='div-commentary'><p style="margin-left:1em"><span class='note-inline'>(能去得好)</span>。</p>
</div>
<div class='div-orig'><p>何須見靣始知心。</p>
</div>
<div class='div-commentary'><p style="margin-left:1em"><span class='note-inline'>(還我个消息來)</span>。</p>
</div>
<div class='div-orig'><p>復令人請竇相見了。</p>
</div>
<div class='div-commentary'><p style="margin-left:1em"><span class='note-inline'>(狸奴白牯且退後退後)</span>。</p>
</div>
<div class='div-orig'><p>士云道存無阻因甚入來不得。</p>
</div>
<div class='div-commentary'><p style="margin-left:1em"><span class='note-inline'>(重言不相容)</span>。</p>
</div>
<div class='div-orig'><p>竇云他後見別處長老學士不請㪯向伊。</p>
</div>
<div class='div-commentary'><p style="margin-left:1em"><span class='note-inline'>(大地黑漫漫)</span>。</p>
</div>
<div class='div-orig'><p>士云㪯著又何妨。</p>
</div>
<div class='div-commentary'><p style="margin-left:1em"><span class='note-inline'>(富不學奢)</span>。</p>
</div>
<div class='div-orig'><p>竇云山僧罪過。</p>
</div>
<div class='div-commentary'><p style="margin-left:1em"><span class='note-inline'>(知過必改能幾人)</span>。</p>
</div>
<div class='div-orig'><p>士云好好。</p>
</div>
<div class='div-commentary'><p style="margin-left:1em"><span class='note-inline'>(不得打著)</span>。</p>
</div>
<div class='div-orig'><p>竇云喏喏。</p>
</div>
<div class='div-commentary'><p style="margin-left:1em"><span class='note-inline'>(不對夫子也作麼生)</span>。</p>
</div>
<div class='div-orig'><p>學士解印後竇送到越州住數日。</p>
</div>
<div class='div-commentary'><p style="margin-left:1em"><span class='note-inline'>(不惜眉毛)</span>。</p>
</div>
<div class='div-orig'><p>乃辤。</p>
</div>
<div class='div-commentary'><p style="margin-left:1em"><span class='note-inline'>(須撫掌)</span>。</p>
</div>
<div class='div-orig'><p>士堅留。</p>
</div>
<div class='div-commentary'><p style="margin-left:1em"><span class='note-inline'>(緩緩地)</span>。</p>
</div>
<div class='div-orig'><p>竇云皈山住持不忘學士此日。</p>
</div>
<div class='div-commentary'><p style="margin-left:1em"><span class='note-inline'>(區區地作麼)</span>。</p>
</div>
<div class='div-orig'><p>士云衲僧家愛把不定。</p>
</div>
<div class='div-commentary'><p style="margin-left:1em"><span class='note-inline'>(屋裏事不許㪯)</span>。</p>
</div>
<div class='div-orig'><p>竇云爭得到者裏。</p>
</div>
<div class='div-commentary'><p style="margin-left:1em"><span class='note-inline'>(穿雲透石不辤勞)</span>。</p>
</div>
<div class='div-orig'><p>士無語。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>竇云已沐學士放辞。</p>
</div>
<div class='div-commentary'><p style="margin-left:1em"><span class='note-inline'>(好語不出口惡語傳千里)</span>。</p>
</div>
<div class='div-orig'><p>士云容出城相送。</p>
</div>
<div class='div-commentary'><p style="margin-left:1em"><span class='note-inline'>(相見無事是什麼)</span>。</p>
</div>
<div class='div-orig'><p>竇便退。</p>
</div>
<div class='div-commentary'><p style="margin-left:1em"><span class='note-inline'>(諸人莫瞌睡)</span>。</p>
</div>
<div class='div-orig'><p>士至客亭排果子茶湯了。</p>
</div>
<div class='div-commentary'><p style="margin-left:1em"><span class='note-inline'>(舌拄上齶)</span>。</p>
</div>
<div class='div-orig'><p>竇問學士自此一別甚處再得相見。</p>
</div>
<div class='div-commentary'><p style="margin-left:1em"><span class='note-inline'>(途路稍遠)</span>。</p>
</div>
<div class='div-orig'><p>士云長老何以對面忘却。</p>
</div>
<div class='div-commentary'><p style="margin-left:1em"><span class='note-inline'>(分明記取)</span>。</p>
</div>
<div class='div-orig'><p>竇云微僧心亦足矣。</p>
</div>
<div class='div-commentary'><p style="margin-left:1em"><span class='note-inline'>(草鞋重多少)</span>。</p>
</div>
<div class='div-orig'><p>時廣慧和尚復問竇自此一別甚處與學士再得相見。</p>
</div>
<div class='div-commentary'><p style="margin-left:1em"><span class='note-inline'>(鶴飛千尺雪)</span>。</p>
</div>
<div class='div-orig'><p>竇云直是千里萬里。</p>
</div>
<div class='div-commentary'><p style="margin-left:1em"><span class='note-inline'>(龍起一潭水)</span>。</p>
</div>
<div class='div-orig'><p>於是取別。</p>
</div>
<div class='div-commentary'><p style="margin-left:1em"><span class='note-inline'>(八角磨盤空裏走)</span>。</p>
</div>
<div class='div-orig'><p>士云善為道路。</p>
</div>
<div class='div-commentary'><p style="margin-left:1em"><span class='note-inline'>(窮則變)</span>。</p>
</div>
<div class='div-orig'><p>竇云喏喏。</p>
</div>
<div class='div-commentary'><p style="margin-left:1em"><span class='note-inline'>(變則通)</span>。</p>
</div></div>
<div class='div-other'><a id='mulu9' />
<p class='h2'>後錄</p>
<div class='div-orig'><p>上堂日日日東上日日日西沒。</p>
</div>
<div class='div-commentary'><p style="margin-left:1em"><span class='note-inline'>(上崢嶸無天下崢嶸無地)</span>。</p>
</div>
<div class='div-orig'><p>循環三百六十幾个解知窠窟。</p>
</div>
<div class='div-commentary'><p style="margin-left:1em"><span class='note-inline'>(却見謾却盡大地人)</span>。</p>
</div>
<div class='div-orig'><p>放開精精冥冥。</p>
</div>
<div class='div-commentary'><p style="margin-left:1em"><span class='note-inline'>(打云野狐精魅)</span>。</p>
</div>
<div class='div-orig'><p>把定恍恍惚惚。</p>
</div>
<div class='div-commentary'><p style="margin-left:1em"><span class='note-inline'>(賣弄不少)</span>。</p>
</div>
<div class='div-orig'><p>君不見毗耶離城彼上人一室寥寥是何物。</p>
</div>
<div class='div-commentary'><p style="margin-left:1em"><span class='note-inline'>(從且至暮)</span>。</p>
</div>
<div class='div-orig'><p>竇召大眾云高著眼。</p>
</div>
<div class='div-commentary'><p style="margin-left:1em"><span class='note-inline'>(突出難辨)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(遇貴則賤)</span>。</p>
</div>
<div class='div-orig'><p>上堂云黃金為地白銀為壁。</p>
</div>
<div class='div-commentary'><p style="margin-left:1em"><span class='note-inline'>(是什麼境界)</span>。</p>
</div>
<div class='div-orig'><p>釋迦老子不合向者裏屙。</p>
</div>
<div class='div-commentary'><p style="margin-left:1em"><span class='note-inline'>(誰是釋迦者)</span>。</p>
</div>
<div class='div-orig'><p>竇以拄杖撥一下云看看落尒諸人頭上。</p>
</div>
<div class='div-commentary'><p style="margin-left:1em"><span class='note-inline'>(九九八十一)</span>。</p>
</div>
<div class='div-orig'><p>上堂云三千劒客今何在。</p>
</div>
<div class='div-commentary'><p style="margin-left:1em"><span class='note-inline'>(収)</span>。</p>
</div>
<div class='div-orig'><p>獨許莊周致太平便下座。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>一日云大眾者一片田地分付來多時也。</p>
</div>
<div class='div-commentary'><p style="margin-left:1em"><span class='note-inline'>(閑葛藤)</span>。</p>
</div>
<div class='div-orig'><p>尒諸人四至界畔猶未識在。</p>
</div>
<div class='div-commentary'><p style="margin-left:1em"><span class='note-inline'>(莫動著動著三十棒)</span>。</p>
</div>
<div class='div-orig'><p>若要中心一樹子我也不惜。</p>
</div>
<div class='div-commentary'><p style="margin-left:1em"><span class='note-inline'>(可惜眉毛)</span>。</p>
</div>
<div class='div-orig'><p>良久云放憨作麼便下座。</p>
</div>
<div class='div-commentary'><p style="margin-left:1em"><span class='note-inline'>(舌頭曳地)</span>。</p>
</div>
<div class='div-orig'><p>因雪示眾云頭上皚皚脚下皚皚。</p>
</div>
<div class='div-commentary'><p style="margin-left:1em"><span class='note-inline'>(寒毛卓竪)</span>。</p>
</div>
<div class='div-orig'><p>金色尊者獨上高臺。</p>
</div>
<div class='div-commentary'><p style="margin-left:1em"><span class='note-inline'>(笑未休)</span>。</p>
</div>
<div class='div-orig'><p>開眼造罪合眼受灾。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>如何如何天網恢恢。</p>
</div>
<div class='div-commentary'><p style="margin-left:1em"><span class='note-inline'>(頭上脚下)</span>。</p>
</div>
<div class='div-orig'><p>上堂眾方集定。</p>
</div>
<div class='div-commentary'><p style="margin-left:1em"><span class='note-inline'>(既落第二)</span>。</p>
</div>
<div class='div-orig'><p>竇云勘破了也。</p>
</div>
<div class='div-commentary'><p style="margin-left:1em"><span class='note-inline'>(吽)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>上堂拈起拄杖。</p>
</div>
<div class='div-commentary'><p style="margin-left:1em"><span class='note-inline'>(日月易流)</span>。</p>
</div>
<div class='div-orig'><p>云物中眼眼中物。</p>
</div>
<div class='div-commentary'><p style="margin-left:1em"><span class='note-inline'>(一二三四五六)</span>。</p>
</div>
<div class='div-orig'><p>十方如來同此超出。</p>
</div>
<div class='div-commentary'><p style="margin-left:1em"><span class='note-inline'>(更道來看)</span>。</p>
</div>
<div class='div-orig'><p>還會麼。</p>
</div>
<div class='div-commentary'><p style="margin-left:1em"><span class='note-inline'>(不堪共語)</span>。</p>
</div>
<div class='div-orig'><p>瞎漢皈堂。</p>
</div>
<div class='div-commentary'><p style="margin-left:1em"><span class='note-inline'>(兔馬有角牛羊無角)</span>。</p>
</div>
<div class='div-orig'><p>上堂云龍泉與刀斧同銕利鈍懸殊。</p>
</div>
<div class='div-commentary'><p style="margin-left:1em"><span class='note-inline'>(花須連夜開)</span>。</p>
</div>
<div class='div-orig'><p>駑駘與驥馬同途遟速有異。</p>
</div>
<div class='div-commentary'><p style="margin-left:1em"><span class='note-inline'>(莫侍春風吹)</span>。</p>
</div>
<div class='div-orig'><p>酌然酌然。</p>
</div>
<div class='div-commentary'><p style="margin-left:1em"><span class='note-inline'>(且緩緩)</span>。</p>
</div>
<div class='div-orig'><p>一出一入半合半開。</p>
</div>
<div class='div-commentary'><p style="margin-left:1em"><span class='note-inline'>(金鍮難分)</span>。</p>
</div>
<div class='div-orig'><p>平展之流試辨緇素。</p>
</div>
<div class='div-commentary'><p style="margin-left:1em"><span class='note-inline'>(也何難辨)</span>。</p>
</div>
<div class='div-orig'><p>上堂云直得動地雨花何如皈堂向火便下座。</p>
</div>
<div class='div-commentary'><p style="margin-left:1em"><span class='note-inline'>(還我話頭來)</span>。</p>
</div>
<div class='div-orig'><p>竇一日晚叅於僧堂前立云不打皷上去不得把却門入來不得速道速道。</p>
</div>
<div class='div-commentary'><p style="margin-left:1em"><span class='note-inline'>(當風者誰)</span>。</p>
</div>
<div class='div-orig'><p>大眾眼目定動。</p>
</div>
<div class='div-commentary'><p style="margin-left:1em"><span class='note-inline'>(不得相欺)</span>。</p>
</div>
<div class='div-orig'><p>竇以拄杖一時打趂。</p>
</div>
<div class='div-commentary'><p style="margin-left:1em"><span class='note-inline'>(去去來來)</span>。</p>
</div>
<div class='div-orig'><p>上堂云田地穩密底祖佛不敢近為什麼擡脚不起。</p>
</div>
<div class='div-commentary'><p style="margin-left:1em"><span class='note-inline'>(要灸猪左膊　重)</span>。</p>
</div>
<div class='div-orig'><p>又云神通遊戱底神鬼不能測為什麼下脚不得。</p>
</div>
<div class='div-commentary'><p style="margin-left:1em"><span class='note-inline'>(要脚跟紅[糸*系]線　輕)</span>。</p>
</div>
<div class='div-orig'><p>直饒十字縱橫朝打三千暮打八百。</p>
</div>
<div class='div-commentary'><p style="margin-left:1em"><span class='note-inline'>(要不欠一棒)</span>。</p>
</div>
<div class='div-orig'><p>上堂㪯雲門大師云禪河隨浪靜山河大地不是浪。</p>
</div>
<div class='div-commentary'><p style="margin-left:1em"><span class='note-inline'>(渴馿逐陽熖)</span>。</p>
</div>
<div class='div-orig'><p>竇拈起拄杖云看看一處起千處百處沒觜。</p>
</div>
<div class='div-commentary'><p style="margin-left:1em"><span class='note-inline'>(頭上漫漫脚下漫漫)</span>。</p>
</div>
<div class='div-orig'><p>一處息千處百處不識。</p>
</div>
<div class='div-commentary'><p style="margin-left:1em"><span class='note-inline'>(半夜放烏雞)</span>。</p>
</div>
<div class='div-orig'><p>還會麼皈堂。</p>
</div>
<div class='div-commentary'><p style="margin-left:1em"><span class='note-inline'>(堆山積岳)</span>。</p>
</div>
<div class='div-orig'><p>上堂云見一則瞎汝眼。</p>
</div>
<div class='div-commentary'><p style="margin-left:1em"><span class='note-inline'>(了又不顧)</span>。</p>
</div>
<div class='div-orig'><p>知一則翳汝眼。</p>
</div>
<div class='div-commentary'><p style="margin-left:1em"><span class='note-inline'>(莫擡眸)</span>。</p>
</div>
<div class='div-orig'><p>翳生則天上人間瞎却則三頭六臂。</p>
</div>
<div class='div-commentary'><p style="margin-left:1em"><span class='note-inline'>(與你景從)</span>。</p>
</div>
<div class='div-orig'><p>或若辨得許尒十字縱橫。</p>
</div>
<div class='div-commentary'><p style="margin-left:1em"><span class='note-inline'>(背靣自全)</span>。</p>
</div>
<div class='div-orig'><p>上堂云以字不成八字不是。</p>
</div>
<div class='div-commentary'><p style="margin-left:1em"><span class='note-inline'>(<span class='corr'>刺</span>破眼睛)</span>。</p>
</div>
<div class='div-orig'><p>優曇花正開。</p>
</div>
<div class='div-commentary'><p style="margin-left:1em"><span class='note-inline'>(撑天拄地)</span>。</p>
</div>
<div class='div-orig'><p>齅著無香氣。</p>
</div>
<div class='div-commentary'><p style="margin-left:1em"><span class='note-inline'>(穿却鼻孔)</span>。</p>
</div>
<div class='div-orig'><p>翻笑釣魚船上客不愛南山愛鼈鼻。</p>
</div>
<div class='div-commentary'><p style="margin-left:1em"><span class='note-inline'>(三段不同)</span>。</p>
</div>
<div class='div-orig'><p>僧問萬里無雲伸一問青天喫棒意如何竇云軍隨印轉。</p>
</div>
<div class='div-commentary'><p style="margin-left:1em"><span class='note-inline'>(打皷擊金)</span>。</p>
</div>
<div class='div-orig'><p>僧云恁麼則在和尚手裏。</p>
</div>
<div class='div-commentary'><p style="margin-left:1em"><span class='note-inline'>(多少力盡)</span>。</p>
</div>
<div class='div-orig'><p>竇云利劒不斬死漢。</p>
</div>
<div class='div-commentary'><p style="margin-left:1em"><span class='note-inline'>(囯無二主)</span>。</p>
</div>
<div class='div-orig'><p>上堂云春山疊乱青春水漾虚碧。</p>
</div>
<div class='div-commentary'><p style="margin-left:1em"><span class='note-inline'>(和氣靄然)</span>。</p>
</div>
<div class='div-orig'><p>寥寥天地間獨立望何極便下座。</p>
</div>
<div class='div-commentary'><p style="margin-left:1em"><span class='note-inline'>(富而不奢)</span>。</p>
</div>
<div class='div-orig'><p>却顧謂侍者云適來有人看方丈麼。</p>
</div>
<div class='div-commentary'><p style="margin-left:1em"><span class='note-inline'>(依稀似曲纔堪聽)</span>。</p>
</div>
<div class='div-orig'><p>云有。</p>
</div>
<div class='div-commentary'><p style="margin-left:1em"><span class='note-inline'>(傍觀作麼生)</span>。</p>
</div>
<div class='div-orig'><p>竇云作賊人心虚。</p>
</div>
<div class='div-commentary'><p style="margin-left:1em"><span class='note-inline'>(神鬼難窺)</span>。</p>
</div>
<div class='div-orig'><p>上堂云大無外小無內。</p>
</div>
<div class='div-commentary'><p style="margin-left:1em"><span class='note-inline'>(南地竹北地木)</span>。</p>
</div>
<div class='div-orig'><p>半合半開成團成塊。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>老胡既隔絕衲子多違背。</p>
</div>
<div class='div-commentary'><p style="margin-left:1em"><span class='note-inline'>(銕丸無縫鏬)</span>。</p>
</div>
<div class='div-orig'><p>從他千百萬古長漫漫填溝塞壑。</p>
</div>
<div class='div-commentary'><p style="margin-left:1em"><span class='note-inline'>(半夜吞墨汁)</span>。</p>
</div>
<div class='div-orig'><p>沒人會。</p>
</div>
<div class='div-commentary'><p style="margin-left:1em"><span class='note-inline'>(道來看)</span>。</p>
</div>
<div class='div-orig'><p>以拄杖卓地一下。</p>
</div>
<div class='div-commentary'><p style="margin-left:1em"><span class='note-inline'>(雪竇在甚處)</span>。</p>
</div>
<div class='div-orig'><p>云皈堂。</p>
</div>
<div class='div-commentary'><p style="margin-left:1em"><span class='note-inline'>(來也)</span>。</p>
</div>
<div class='div-orig'><p>一日上堂眾方集以拄杖橫案膝上云恁麼會得瞎却天下人眼。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>復拋下拄杖云救取一半便下座。</p>
</div>
<div class='div-commentary'><p style="margin-left:1em"><span class='note-inline'>(手臂不向外)</span>。</p>
</div>
<div class='div-orig'><p>上堂云十方無壁落四面亦無門淨躶躶赤洒洒沒可把。</p>
</div>
<div class='div-commentary'><p style="margin-left:1em"><span class='note-inline'>(那裏曾恁麼來)</span>。</p>
</div>
<div class='div-orig'><p>灌溪老出頭不得且致。</p>
</div>
<div class='div-commentary'><p style="margin-left:1em"><span class='note-inline'>(是褒它貶它試定當看)</span>。</p>
</div>
<div class='div-orig'><p>我騎牛入尒鼻孔裏。</p>
</div>
<div class='div-commentary'><p style="margin-left:1em"><span class='note-inline'>(古路倒走)</span>。</p>
</div>
<div class='div-orig'><p>一般漢聞人恁麼道若風過樹頭有什麼共語處。</p>
</div>
<div class='div-commentary'><p style="margin-left:1em"><span class='note-inline'>(為甚我不得到此)</span>。</p>
</div>
<div class='div-orig'><p>上堂云一不定二不可上下四維春風包裹。</p>
</div>
<div class='div-commentary'><p style="margin-left:1em"><span class='note-inline'>(提不起)</span>。</p>
</div>
<div class='div-orig'><p>桃花杏花闘開栁條桒條憋破。</p>
</div>
<div class='div-commentary'><p style="margin-left:1em"><span class='note-inline'>(與釋迦老子雪屈)</span>。</p>
</div>
<div class='div-orig'><p>可憐昔日靈雲剛道迷逢達磨。</p>
</div>
<div class='div-commentary'><p style="margin-left:1em"><span class='note-inline'>(少室峯前事)</span>。</p>
</div>
<div class='div-orig'><p>竇拈起拄杖云。</p>
</div>
<div class='div-commentary'><p style="margin-left:1em"><span class='note-inline'>(咄)</span>。</p>
</div>
<div class='div-orig'><p>靈雲鼻孔穿了也。</p>
</div>
<div class='div-commentary'><p style="margin-left:1em"><span class='note-inline'>(還識痛痒麼)</span>。</p>
</div>
<div class='div-orig'><p>上堂云垂[糸*系]千尺意在深潭。</p>
</div>
<div class='div-commentary'><p style="margin-left:1em"><span class='note-inline'>(莫月穿潭底麼)</span>。</p>
</div>
<div class='div-orig'><p>離鈎三寸釣得一个是好手。</p>
</div>
<div class='div-commentary'><p style="margin-left:1em"><span class='note-inline'>(定是蝦䗫也)</span>。</p>
</div>
<div class='div-orig'><p>良久云。</p>
</div>
<div class='div-commentary'><p style="margin-left:1em"><span class='note-inline'>(勘破了也)</span>。</p>
</div>
<div class='div-orig'><p>[力/貝]命者上鈎來。</p>
</div>
<div class='div-commentary'><p style="margin-left:1em"><span class='note-inline'>(莫辜[力/貝]㠯望麼)</span>。</p>
</div>
<div class='div-orig'><p>一目小㕘示眾云須菩提巖中宴坐。</p>
</div>
<div class='div-commentary'><p style="margin-left:1em"><span class='note-inline'>(與个野狐同參)</span>。</p>
</div>
<div class='div-orig'><p>諸天雨花讚歎。</p>
</div>
<div class='div-commentary'><p style="margin-left:1em"><span class='note-inline'>(果然見弄倒个妖恠)</span>。</p>
</div>
<div class='div-orig'><p>尊者云空中雨花讚歎復是何人。</p>
</div>
<div class='div-commentary'><p style="margin-left:1em"><span class='note-inline'>(若是衲僧到者裏合作麼生)</span>。</p>
</div>
<div class='div-orig'><p>云我是梵天。</p>
</div>
<div class='div-commentary'><p style="margin-left:1em"><span class='note-inline'>(尊者若不<span class='corr'>采</span>你亦向甚處去)</span>。</p>
</div>
<div class='div-orig'><p>尊者云汝云何讚歎天云我重尊者善說般若波羅蜜多義。</p>
</div>
<div class='div-commentary'><p style="margin-left:1em"><span class='note-inline'>(出<span class='corr'>豐</span>[禾/干]儉生不孝)</span>。</p>
</div>
<div class='div-orig'><p>尊者云我於般若未曾說一字汝云何讚歎天云尊者無說我乃無聞無說無聞是真說般若波羅蜜多又復動地雨花。</p>
</div>
<div class='div-commentary'><p style="margin-left:1em"><span class='note-inline'>(臨崖看虎眼特地一場愁)</span>。</p>
</div>
<div class='div-orig'><p>竇云避喧求靜處世未有其方。</p>
</div>
<div class='div-commentary'><p style="margin-left:1em"><span class='note-inline'>(頼有雪竇在)</span>。</p>
</div>
<div class='div-orig'><p>他在巖中宴坐也被者一隊漢塗糊伊。</p>
</div>
<div class='div-commentary'><p style="margin-left:1em"><span class='note-inline'>(正當恁麼時如何)</span>。</p>
</div>
<div class='div-orig'><p>更有者老把不住問云空中<span class='corr'>雨</span>花讚歎復是何人早見敗闕了也。</p>
</div>
<div class='div-commentary'><p style="margin-left:1em"><span class='note-inline'>(莫曲彔木上麼)</span>。</p>
</div>
<div class='div-orig'><p>我重尊者善說般若波羅蜜多惡水驀頭潑。</p>
</div>
<div class='div-commentary'><p style="margin-left:1em"><span class='note-inline'>(句裏明人)</span>。</p>
</div>
<div class='div-orig'><p>我於般若未曾說一字草裏走。</p>
</div>
<div class='div-commentary'><p style="margin-left:1em"><span class='note-inline'>(者囬須皈去)</span>。</p>
</div>
<div class='div-orig'><p>尊者無說我乃無聞識甚麼好惡。</p>
</div>
<div class='div-commentary'><p style="margin-left:1em"><span class='note-inline'>(十个有五雙㪯得去)</span>。</p>
</div>
<div class='div-orig'><p>總似者般底何處有今日。</p>
</div>
<div class='div-commentary'><p style="margin-left:1em"><span class='note-inline'>(大眾也須打退鼓)</span>。</p>
</div>
<div class='div-orig'><p>竇復召大眾。</p>
</div>
<div class='div-commentary'><p style="margin-left:1em"><span class='note-inline'>(念久立好)</span>。</p>
</div>
<div class='div-orig'><p>雪竇幸是無事人尒來者裏覔个甚麼。</p>
</div>
<div class='div-commentary'><p style="margin-left:1em"><span class='note-inline'>(何早不落草)</span>。</p>
</div>
<div class='div-orig'><p>以拄杖一時趂下。</p>
</div>
<div class='div-commentary'><p style="margin-left:1em"><span class='note-inline'>(逢著明眼人合喫三十棒)</span>。</p>
</div>
<div class='div-orig'><p>上堂㪯僧問趙州至道無難唯嫌揀擇是時人窠裡否。</p>
</div>
<div class='div-commentary'><p style="margin-left:1em"><span class='note-inline'>(你頼是無事人)</span>。</p>
</div>
<div class='div-orig'><p>州云曾有人問我直得五年分踈不下。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>竇云識語不能轉死却了也好與二十棒。</p>
</div>
<div class='div-commentary'><p style="margin-left:1em"><span class='note-inline'>(大匠用水者)</span>。</p>
</div>
<div class='div-orig'><p>棒須有分付處尒若辨不出且放此話大行。</p>
</div>
<div class='div-commentary'><p style="margin-left:1em"><span class='note-inline'>(攸願出頭)</span>。</p>
</div>
<div class='div-orig'><p>示眾云春力不到處枯樹亦生花。</p>
</div>
<div class='div-commentary'><p style="margin-left:1em"><span class='note-inline'>(君見麼)</span>。</p>
</div>
<div class='div-orig'><p>九秊人不識。</p>
</div>
<div class='div-commentary'><p style="margin-left:1em"><span class='note-inline'>(祖師䘮了也)</span>。</p>
</div>
<div class='div-orig'><p>幾度過流沙。</p>
</div>
<div class='div-commentary'><p style="margin-left:1em"><span class='note-inline'>(還我話頭來)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(長安雖樂難久居)</span>。</p>
</div>
<div class='div-orig'><p>有時云馬祖陞堂百丈捲蓆。</p>
</div>
<div class='div-commentary'><p style="margin-left:1em"><span class='note-inline'>(金不博金水不洗水)</span>。</p>
</div>
<div class='div-orig'><p>正令不從拗曲為直。</p>
</div>
<div class='div-commentary'><p style="margin-left:1em"><span class='note-inline'>(半合半開)</span>。</p>
</div>
<div class='div-orig'><p>上堂云似地擎山不知山之孤峻如石含玉不知玉之無瑕。</p>
</div>
<div class='div-commentary'><p style="margin-left:1em"><span class='note-inline'>(如麻似粟)</span>。</p>
</div>
<div class='div-orig'><p>晝行三千夜行八百是我尋常用底。</p>
</div>
<div class='div-commentary'><p style="margin-left:1em"><span class='note-inline'>(九九八十一)</span>。</p>
</div>
<div class='div-orig'><p>拈放一邊尒諸人向甚處見盤山速道速道。</p>
</div>
<div class='div-commentary'><p style="margin-left:1em"><span class='note-inline'>(雲飛霧卷)</span>。</p>
</div>
<div class='div-orig'><p>上堂㪯僧問趙州二龍爭珠誰是得者。</p>
</div>
<div class='div-commentary'><p style="margin-left:1em"><span class='note-inline'>(爪牙何備)</span>。</p>
</div>
<div class='div-orig'><p>州云老僧只管看。</p>
</div>
<div class='div-commentary'><p style="margin-left:1em"><span class='note-inline'>(不可不爭去)</span>。</p>
</div>
<div class='div-orig'><p>竇云看即不無爭即不得。</p>
</div>
<div class='div-commentary'><p style="margin-left:1em"><span class='note-inline'>(又逐流鶯過短墻)</span>。</p>
</div>
<div class='div-orig'><p>且道扶者僧扶趙州。</p>
</div>
<div class='div-commentary'><p style="margin-left:1em"><span class='note-inline'>(纔堪聽)</span>。</p>
</div>
<div class='div-orig'><p>上堂云不是金色頭陁有理也無雪處便下座。</p>
</div>
<div class='div-commentary'><p style="margin-left:1em"><span class='note-inline'>(倒退三千也未)</span>。</p>
</div>
<div class='div-orig'><p>一日示眾云城東老母與佛同時而生一世共處。</p>
</div>
<div class='div-commentary'><p style="margin-left:1em"><span class='note-inline'>(在甚處)</span>。</p>
</div>
<div class='div-orig'><p>而不欲見佛。</p>
</div>
<div class='div-commentary'><p style="margin-left:1em"><span class='note-inline'>(徹頭徹尾)</span>。</p>
</div>
<div class='div-orig'><p>每見佛來即便廻避。</p>
</div>
<div class='div-commentary'><p style="margin-left:1em"><span class='note-inline'>(有眼也無)</span>。</p>
</div>
<div class='div-orig'><p>周廻上下皆避不及。</p>
</div>
<div class='div-commentary'><p style="margin-left:1em"><span class='note-inline'>(一掌云你何不向此廻避)</span>。</p>
</div>
<div class='div-orig'><p>乃以手掩靣十指掌中悉皆見佛。</p>
</div>
<div class='div-commentary'><p style="margin-left:1em"><span class='note-inline'>(先行不到末後為初)</span>。</p>
</div>
<div class='div-orig'><p>諸上座他雖是个老婆宛有丈夫之作。</p>
</div>
<div class='div-commentary'><p style="margin-left:1em"><span class='note-inline'>(且道是第幾機)</span>。</p>
</div>
<div class='div-orig'><p>既知廻避稍難不免吞聲飲氣。</p>
</div>
<div class='div-commentary'><p style="margin-left:1em"><span class='note-inline'>(何必)</span>。</p>
</div>
<div class='div-orig'><p>如今不欲見佛即許尒切忌以手掩靣。</p>
</div>
<div class='div-commentary'><p style="margin-left:1em"><span class='note-inline'>(文彩已彰)</span>。</p>
</div>
<div class='div-orig'><p>何以明眼底覷著將謂雪竇門下教尒學老婆禪。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>㪯黃蘗入堂於南泉位中坐。</p>
</div>
<div class='div-commentary'><p style="margin-left:1em"><span class='note-inline'>(至今起不得)</span>。</p>
</div>
<div class='div-orig'><p>泉問長老甚秆中行道。</p>
</div>
<div class='div-commentary'><p style="margin-left:1em"><span class='note-inline'>(有舌頭也無)</span>。</p>
</div>
<div class='div-orig'><p>蘗云威音王已前。</p>
</div>
<div class='div-commentary'><p style="margin-left:1em"><span class='note-inline'>(且放你過)</span>。</p>
</div>
<div class='div-orig'><p>泉云猶是王老師兒孫下去。</p>
</div>
<div class='div-commentary'><p style="margin-left:1em"><span class='note-inline'>(長安雖樂難久居)</span>。</p>
</div>
<div class='div-orig'><p>蘗便起去。</p>
</div>
<div class='div-commentary'><p style="margin-left:1em"><span class='note-inline'>(至今來不得)</span>。</p>
</div>
<div class='div-orig'><p>竇云可惜王老師只見錐頭利。</p>
</div>
<div class='div-commentary'><p style="margin-left:1em"><span class='note-inline'>(是言也有分)</span>。</p>
</div>
<div class='div-orig'><p>我當時若作南泉待伊道威音王<span class='corr'>已</span>前即便於第二位坐令黃蘗一生起不得。</p>
</div>
<div class='div-commentary'><p style="margin-left:1em"><span class='note-inline'>(也得一路)</span>。</p>
</div>
<div class='div-orig'><p>雖然如此也須救取南泉。</p>
</div>
<div class='div-commentary'><p style="margin-left:1em"><span class='note-inline'>(雪竇因甚到與麼地)</span>。</p>
</div>
<div class='div-orig'><p>㪯藥山久不上堂。</p>
</div>
<div class='div-commentary'><p style="margin-left:1em"><span class='note-inline'>(正令<span class='corr'>已</span>行)</span>。</p>
</div>
<div class='div-orig'><p>知事白云大眾久思和尚示誨。</p>
</div>
<div class='div-commentary'><p style="margin-left:1em"><span class='note-inline'>(你道藥山須到說也無)</span>。</p>
</div>
<div class='div-orig'><p>山云教槌鍾著。</p>
</div>
<div class='div-commentary'><p style="margin-left:1em"><span class='note-inline'>(幾人人更側耳)</span>。</p>
</div>
<div class='div-orig'><p>大眾方集。</p>
</div>
<div class='div-commentary'><p style="margin-left:1em"><span class='note-inline'>(也是伶俐漢)</span>。</p>
</div>
<div class='div-orig'><p>山便掩却門。</p>
</div>
<div class='div-commentary'><p style="margin-left:1em"><span class='note-inline'>(逹磨九[禾/干]覷不破)</span>。</p>
</div>
<div class='div-orig'><p>知事咨白既許為大眾上堂為什麼一言不施。</p>
</div>
<div class='div-commentary'><p style="margin-left:1em"><span class='note-inline'>(好一拶)</span>。</p>
</div>
<div class='div-orig'><p>山云經有經師論有論師爭恠得老僧。</p>
</div>
<div class='div-commentary'><p style="margin-left:1em"><span class='note-inline'>(瓦解氷消)</span>。</p>
</div>
<div class='div-orig'><p>竇云可惜藥山老漢平地上喫撲盡大地人扶不起。</p>
</div>
<div class='div-commentary'><p style="margin-left:1em"><span class='note-inline'>(人無遠慮必有近憂)</span>。</p>
</div>
<div class='div-orig'><p>㪯石鞏曾為獵人趂一鹿從馬大師庵前過。</p>
</div>
<div class='div-commentary'><p style="margin-left:1em"><span class='note-inline'>(佛手遮不得)</span>。</p>
</div>
<div class='div-orig'><p>問云還見我鹿麼。</p>
</div>
<div class='div-commentary'><p style="margin-left:1em"><span class='note-inline'>(釘觜銕舌)</span>。</p>
</div>
<div class='div-orig'><p>大師云尒是甚人。</p>
</div>
<div class='div-commentary'><p style="margin-left:1em"><span class='note-inline'>(在石鞏脚底)</span>。</p>
</div>
<div class='div-orig'><p>鞏云我是獵人。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>馬云尒還解射也無。</p>
</div>
<div class='div-commentary'><p style="margin-left:1em"><span class='note-inline'>(恩大難酧)</span>。</p>
</div>
<div class='div-orig'><p>云解射。</p>
</div>
<div class='div-commentary'><p style="margin-left:1em"><span class='note-inline'>(可痛可喜)</span>。</p>
</div>
<div class='div-orig'><p>馬云一箭射幾个。</p>
</div>
<div class='div-commentary'><p style="margin-left:1em"><span class='note-inline'>(中也)</span>。</p>
</div>
<div class='div-orig'><p>云一箭射一个。</p>
</div>
<div class='div-commentary'><p style="margin-left:1em"><span class='note-inline'>(好箭放不得所在)</span>。</p>
</div>
<div class='div-orig'><p>馬云尒不解射。</p>
</div>
<div class='div-commentary'><p style="margin-left:1em"><span class='note-inline'>(至今中的者少)</span>。</p>
</div>
<div class='div-orig'><p>鞏云和尚莫解射否。</p>
</div>
<div class='div-commentary'><p style="margin-left:1em"><span class='note-inline'>(看他向上人自然有此作)</span>。</p>
</div>
<div class='div-orig'><p>馬云我解射。</p>
</div>
<div class='div-commentary'><p style="margin-left:1em"><span class='note-inline'>(李廣何在)</span>。</p>
</div>
<div class='div-orig'><p>鞏云和尚一箭射幾个。</p>
</div>
<div class='div-commentary'><p style="margin-left:1em"><span class='note-inline'>(鈍致殺人)</span>。</p>
</div>
<div class='div-orig'><p>馬云我一箭射一羣。</p>
</div>
<div class='div-commentary'><p style="margin-left:1em"><span class='note-inline'>(敗缺不少)</span>。</p>
</div>
<div class='div-orig'><p>鞏云彼此生命何用射他。</p>
</div>
<div class='div-commentary'><p style="margin-left:1em"><span class='note-inline'>(築著磕著)</span>。</p>
</div>
<div class='div-orig'><p>馬云尒既如是何不自射。</p>
</div>
<div class='div-commentary'><p style="margin-left:1em"><span class='note-inline'>(此語是射一鹿射一群且定當看)</span>。</p>
</div>
<div class='div-orig'><p>鞏云若教某甲自射直是無下手處。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>馬云者漢無明煩惱頓歇。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>鞏於是以刀断其髮在庵給侍。</p>
</div>
<div class='div-commentary'><p style="margin-left:1em"><span class='note-inline'>(且道報恩是酧冤)</span>。</p>
</div>
<div class='div-orig'><p>竇云馬大師一箭射一羣信彩射得有甚用處不如他石鞏一箭射一个却是好手。</p>
</div>
<div class='div-commentary'><p style="margin-left:1em"><span class='note-inline'>(看个箭後路)</span>。</p>
</div>
<div class='div-orig'><p>雪竇今日効古人之作擬放一箭。</p>
</div>
<div class='div-commentary'><p style="margin-left:1em"><span class='note-inline'>(紅心誰辨)</span>。</p>
</div>
<div class='div-orig'><p>高聲喝云看箭。</p>
</div>
<div class='div-commentary'><p style="margin-left:1em"><span class='note-inline'>(鏃鏃　又云的)</span>。</p>
</div>
<div class='div-orig'><p>復云中也便下座。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>㪯同光帝命諸禪師坐次云朕収得中原之寳只是無人酬價。</p>
</div>
<div class='div-commentary'><p style="margin-left:1em"><span class='note-inline'>(德兮不孤)</span>。</p>
</div>
<div class='div-orig'><p>興化云如何是陛下中原之寳。</p>
</div>
<div class='div-commentary'><p style="margin-left:1em"><span class='note-inline'>(囯清才子貴)</span>。</p>
</div>
<div class='div-orig'><p>帝以兩手展幞頭脚。</p>
</div>
<div class='div-commentary'><p style="margin-left:1em"><span class='note-inline'>(大有人著眼去)</span>。</p>
</div>
<div class='div-orig'><p>化云君王之寳誰敢酬價。</p>
</div>
<div class='div-commentary'><p style="margin-left:1em"><span class='note-inline'>(簾前坐得)</span>。</p>
</div>
<div class='div-orig'><p>竇云至尊所得只可傍觀。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>若非興化作家往往高價酬却。</p>
</div>
<div class='div-commentary'><p style="margin-left:1em"><span class='note-inline'>(南番大舶主本此土商人)</span>。</p>
</div>
<div class='div-orig'><p>一日上堂良久云大施門開無擁塞。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>忽然有个衲子出來雪竇倒退八百。</p>
</div>
<div class='div-commentary'><p style="margin-left:1em"><span class='note-inline'>(也無擁塞)</span>。</p>
</div>
<div class='div-orig'><p>何以臨危不悚人便下座。</p>
</div>
<div class='div-commentary'><p style="margin-left:1em"><span class='note-inline'>(與麼與麼)</span>。</p>
</div>
<div class='div-orig'><p>㪯保壽問胡釘鉸云莫便是胡釘鉸。</p>
</div>
<div class='div-commentary'><p style="margin-left:1em"><span class='note-inline'>(無人思此問)</span>。</p>
</div>
<div class='div-orig'><p>鉸云不敢。</p>
</div>
<div class='div-commentary'><p style="margin-left:1em"><span class='note-inline'>(豈敢)</span>。</p>
</div>
<div class='div-orig'><p>壽云還釘得虚空麼。</p>
</div>
<div class='div-commentary'><p style="margin-left:1em"><span class='note-inline'>(莫共語)</span>。</p>
</div>
<div class='div-orig'><p>云請和尚打破將來。</p>
</div>
<div class='div-commentary'><p style="margin-left:1em"><span class='note-inline'>(可惜許你不打破)</span>。</p>
</div>
<div class='div-orig'><p>壽便打。</p>
</div>
<div class='div-commentary'><p style="margin-left:1em"><span class='note-inline'>(一搥兩當)</span>。</p>
</div>
<div class='div-orig'><p>鉸云莫錯打某甲。</p>
</div>
<div class='div-commentary'><p style="margin-left:1em"><span class='note-inline'>(至今喫得者少)</span>。</p>
</div>
<div class='div-orig'><p>壽云向後遇多口阿師與尒點破去在。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>後至趙州㪯前話問云不知某甲過在甚處。</p>
</div>
<div class='div-commentary'><p style="margin-left:1em"><span class='note-inline'>(何不打出去)</span>。</p>
</div>
<div class='div-orig'><p>州云只者一縫尚不柰何。</p>
</div>
<div class='div-commentary'><p style="margin-left:1em"><span class='note-inline'>(將謂趙州老)</span>。</p>
</div>
<div class='div-orig'><p>胡釘鉸於此有省。</p>
</div>
<div class='div-commentary'><p style="margin-left:1em"><span class='note-inline'>(鈍置多少人)</span>。</p>
</div>
<div class='div-orig'><p>竇云雪竇要打者三个漢第一趙州不合瞎却胡釘鉸眼。</p>
</div>
<div class='div-commentary'><p style="margin-left:1em"><span class='note-inline'>(著甚來由)</span>。</p>
</div>
<div class='div-orig'><p>第二保壽不能塞断趙州口。</p>
</div>
<div class='div-commentary'><p style="margin-left:1em"><span class='note-inline'>(一家父子)</span>。</p>
</div>
<div class='div-orig'><p>第三胡釘鉸放過保壽。</p>
</div>
<div class='div-commentary'><p style="margin-left:1em"><span class='note-inline'>(許見此語)</span>。</p>
</div>
<div class='div-orig'><p>竇驀拈起拄杖云更有一个。</p>
</div>
<div class='div-commentary'><p style="margin-left:1em"><span class='note-inline'>(大眾何不下手)</span>。</p>
</div>
<div class='div-orig'><p>大眾一時走退。</p>
</div>
<div class='div-commentary'><p style="margin-left:1em"><span class='note-inline'>(好與麼去)</span>。</p>
</div>
<div class='div-orig'><p>竇擊繩床一下便起去。</p>
</div>
<div class='div-commentary'><p style="margin-left:1em"><span class='note-inline'>(飄風不終朝)</span>。</p>
</div>
<div class='div-orig'><p>上堂云善財別後誰相訪樓閣門開竟日閑便下座。</p>
</div>
<div class='div-commentary'><p style="margin-left:1em"><span class='note-inline'>(作麼作麼)</span>。</p>
</div>
<div class='div-orig'><p>㪯肅宗帝問國師百[禾/干]後所須何物。</p>
</div>
<div class='div-commentary'><p style="margin-left:1em"><span class='note-inline'>(入个三昧)</span>。</p>
</div>
<div class='div-orig'><p>國師云與老僧作个無縫塔子。</p>
</div>
<div class='div-commentary'><p style="margin-left:1em"><span class='note-inline'>(撑天拄地)</span>。</p>
</div>
<div class='div-orig'><p>帝曰請師塔樣。</p>
</div>
<div class='div-commentary'><p style="margin-left:1em"><span class='note-inline'>(多少人眼目定動)</span>。</p>
</div>
<div class='div-orig'><p>國師良久云會麼。</p>
</div>
<div class='div-commentary'><p style="margin-left:1em"><span class='note-inline'>(有人仰望不及)</span>。</p>
</div>
<div class='div-orig'><p>帝云不會。</p>
</div>
<div class='div-commentary'><p style="margin-left:1em"><span class='note-inline'>(孰若武帝)</span>。</p>
</div>
<div class='div-orig'><p>國師遷化後帝詔躭源問此意如何。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>源云湘之南潭之北。</p>
</div>
<div class='div-commentary'><p style="margin-left:1em"><span class='note-inline'>(瞎却眼睛)</span>。</p>
</div>
<div class='div-orig'><p>中有黃金充一國。</p>
</div>
<div class='div-commentary'><p style="margin-left:1em"><span class='note-inline'>(明皎皎黑漫漫)</span>。</p>
</div>
<div class='div-orig'><p>無影樹下合同船。</p>
</div>
<div class='div-commentary'><p style="margin-left:1em"><span class='note-inline'>(万里一條銕)</span>。</p>
</div>
<div class='div-orig'><p>瑠璃殿上無知識。</p>
</div>
<div class='div-commentary'><p style="margin-left:1em"><span class='note-inline'>(飢者飽足)</span>。</p>
</div>
<div class='div-orig'><p>竇云肅宗不會且致躭源還會麼。</p>
</div>
<div class='div-commentary'><p style="margin-left:1em"><span class='note-inline'>(雪竇只開得一隻眼)</span>。</p>
</div>
<div class='div-orig'><p>只消个請師塔樣盡西天此土諸位祖師遭者一拶不免將南作北。</p>
</div>
<div class='div-commentary'><p style="margin-left:1em"><span class='note-inline'>(且道是褒是貶)</span>。</p>
</div>
<div class='div-orig'><p>有傍不肯底出來我要問尒那个是無縫塔。</p>
</div>
<div class='div-commentary'><p style="margin-left:1em"><span class='note-inline'>(大底任它肌骨好不塗紅粉也風流)</span>。</p>
</div>
<div class='div-orig'><p>㪯雲門與長慶在雪峯日因舉石鞏見僧便云看箭三平到遂擘開胷鞏云三十[禾/干]一張弓兩下箭只射得半个聖人雲門問長慶作麼生道免得石鞏喚作半个聖人。</p>
</div>
<div class='div-commentary'><p style="margin-left:1em"><span class='note-inline'>(幾乎在背後立)</span>。</p>
</div>
<div class='div-orig'><p>慶云若不還價爭辨真偽。</p>
</div>
<div class='div-commentary'><p style="margin-left:1em"><span class='note-inline'>(遠問近答)</span>。</p>
</div>
<div class='div-orig'><p>雲門云入水始知有長人。</p>
</div>
<div class='div-commentary'><p style="margin-left:1em"><span class='note-inline'>(近問遠答)</span>。</p>
</div>
<div class='div-orig'><p>竇云石鞏要先拗折不難。</p>
</div>
<div class='div-commentary'><p style="margin-left:1em"><span class='note-inline'>(朝打三千暮打八百)</span>。</p>
</div>
<div class='div-orig'><p>爭柰三平中的了也。</p>
</div>
<div class='div-commentary'><p style="margin-left:1em"><span class='note-inline'>(一死更不再活)</span>。</p>
</div>
<div class='div-orig'><p>然則老宿要活三平且未免張弓架箭。</p>
</div>
<div class='div-commentary'><p style="margin-left:1em"><span class='note-inline'>(不為鼷鼠發機)</span>。</p>
</div>
<div class='div-orig'><p>上堂云一花開天下春。</p>
</div>
<div class='div-commentary'><p style="margin-left:1em"><span class='note-inline'>(天下衲僧跳不出)</span>。</p>
</div>
<div class='div-orig'><p>古佛為什麼不著便。</p>
</div>
<div class='div-commentary'><p style="margin-left:1em"><span class='note-inline'>(幾被用去此人)</span>。</p>
</div>
<div class='div-orig'><p>尒若透得救取天下老宿。</p>
</div>
<div class='div-commentary'><p style="margin-left:1em"><span class='note-inline'>(一不做二不依)</span>。</p>
</div>
<div class='div-orig'><p>忽若有个衲僧出來云和尚且自救也許伊是金毛師子。</p>
</div>
<div class='div-commentary'><p style="margin-left:1em"><span class='note-inline'>(恐是也是)</span>。</p>
</div>
<div class='div-orig'><p>㪯舎利弗問須菩提夢中說六波羅蜜與覺時同別。</p>
</div>
<div class='div-commentary'><p style="margin-left:1em"><span class='note-inline'>(不似帝釋天花乱墜)</span>。</p>
</div>
<div class='div-orig'><p>須菩提云此義幽深吾不能說此會有彌勒大士汝往彼問。</p>
</div>
<div class='div-commentary'><p style="margin-left:1em"><span class='note-inline'>(却問舎利弗)</span>。</p>
</div>
<div class='div-orig'><p>竇云當時若不放過随後與一劄誰名彌勒誰是彌勒者。</p>
</div>
<div class='div-commentary'><p style="margin-left:1em"><span class='note-inline'>(不免放出)</span>。</p>
</div>
<div class='div-orig'><p>便見冰消瓦解。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>㪯傅大士云要知佛去處。</p>
</div>
<div class='div-commentary'><p style="margin-left:1em"><span class='note-inline'>(咬著去)</span>。</p>
</div>
<div class='div-orig'><p>竇云三生六十劫。</p>
</div>
<div class='div-commentary'><p style="margin-left:1em"><span class='note-inline'>(錯)</span>。</p>
</div>
<div class='div-orig'><p>末後一句天下衲僧跳不出。</p>
</div>
<div class='div-commentary'><p style="margin-left:1em"><span class='note-inline'>(在什麼處)</span>。</p>
</div>
<div class='div-orig'><p>直饒口挂壁上漢別有一竅勘過了打。</p>
</div>
<div class='div-commentary'><p style="margin-left:1em"><span class='note-inline'>(和身打不著)</span>。</p>
</div>
<div class='div-orig'><p>㪯紫湖和尚山門立一牌牌上有字云紫湖有狗上取人頭中取人腰下取人脚擬議則喪身失命。</p>
</div>
<div class='div-commentary'><p style="margin-left:1em"><span class='note-inline'>(劈腹剜心)</span>。</p>
</div>
<div class='div-orig'><p>時見新到便喝看狗。</p>
</div>
<div class='div-commentary'><p style="margin-left:1em"><span class='note-inline'>(囓枯骨作麼)</span>。</p>
</div>
<div class='div-orig'><p>僧纔廻首。</p>
</div>
<div class='div-commentary'><p style="margin-left:1em"><span class='note-inline'>(蒼天蒼天)</span>。</p>
</div>
<div class='div-orig'><p>湖便皈方丈。</p>
</div>
<div class='div-commentary'><p style="margin-left:1em"><span class='note-inline'>(皈去甚麼處)</span>。</p>
</div>
<div class='div-orig'><p>竇云眾中總道者僧著一口著即著了也爭柰者僧在。</p>
</div>
<div class='div-commentary'><p style="margin-left:1em"><span class='note-inline'>(磨琢它爪牙)</span>。</p>
</div>
<div class='div-orig'><p>敢問諸人紫湖狗著者便死因甚麼者僧猶在。</p>
</div>
<div class='div-commentary'><p style="margin-left:1em"><span class='note-inline'>(借路經過)</span>。</p>
</div>
<div class='div-orig'><p>若無知方眼救得者僧。</p>
</div>
<div class='div-commentary'><p style="margin-left:1em"><span class='note-inline'>(鈍致煞人)</span>。</p>
</div>
<div class='div-orig'><p>設使紫湖出世咬煞百千萬个有甚益。</p>
</div>
<div class='div-commentary'><p style="margin-left:1em"><span class='note-inline'>([(厂@((既-旡)-日+口))*頁]視左右云誰)</span>。</p>
</div>
<div class='div-orig'><p>我當時若見先斫下牌然後入院。</p>
</div>
<div class='div-commentary'><p style="margin-left:1em"><span class='note-inline'>(直饒與麼䘮身失命底)</span>。</p>
</div>
<div class='div-orig'><p>待者老漢喝云看狗與伊放出个焦尾大蟲。</p>
</div>
<div class='div-commentary'><p style="margin-left:1em"><span class='note-inline'>(威風匝地寒)</span>。</p>
</div>
<div class='div-orig'><p>如今諸人要見麼日勢稍晚皈堂。</p>
</div>
<div class='div-commentary'><p style="margin-left:1em"><span class='note-inline'>(誰敢近傍)</span>。</p>
</div>
<div class='div-orig'><p>上堂云國無定乱之劒四海晏清也。</p>
</div>
<div class='div-commentary'><p style="margin-left:1em"><span class='note-inline'>(野老擊壤)</span>。</p>
</div>
<div class='div-orig'><p>不是分外。</p>
</div>
<div class='div-commentary'><p style="margin-left:1em"><span class='note-inline'>(道甚麼)</span>。</p>
</div>
<div class='div-orig'><p>還有梯山入貢底麼。</p>
</div>
<div class='div-commentary'><p style="margin-left:1em"><span class='note-inline'>(不無有始只少有終)</span>。</p>
</div>
<div class='div-orig'><p>因中山主為竇煎茶。</p>
</div>
<div class='div-commentary'><p style="margin-left:1em"><span class='note-inline'>(塞断咽喉)</span>。</p>
</div>
<div class='div-orig'><p>竇問僧尒随例喫茶將何報答。</p>
</div>
<div class='div-commentary'><p style="margin-left:1em"><span class='note-inline'>(要普同供養)</span>。</p>
</div>
<div class='div-orig'><p>僧云因風吹火。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>竇不肯自代云難為和尚。</p>
</div>
<div class='div-commentary'><p style="margin-left:1em"><span class='note-inline'>(古路㪯動搖)</span>。</p>
</div>
<div class='div-orig'><p>復云還會麼。</p>
</div>
<div class='div-commentary'><p style="margin-left:1em"><span class='note-inline'>(力盡神疲)</span>。</p>
</div>
<div class='div-orig'><p>僧云不會。</p>
</div>
<div class='div-commentary'><p style="margin-left:1em"><span class='note-inline'>(報㤙有分)</span>。</p>
</div>
<div class='div-orig'><p>竇云尒也湏煎一會茶始得。</p>
</div>
<div class='div-commentary'><p style="margin-left:1em"><span class='note-inline'>(重疊関山路)</span>。</p>
</div>
<div class='div-orig'><p>㪯長慶示眾云撞著道伴交肩過一生叅學事畢。</p>
</div>
<div class='div-commentary'><p style="margin-left:1em"><span class='note-inline'>(一進一退)</span>。</p>
</div>
<div class='div-orig'><p>竇云是即是針不劄風不入有甚麼用處。</p>
</div>
<div class='div-commentary'><p style="margin-left:1em"><span class='note-inline'>(無孔銕槌重下撅)</span>。</p>
</div>
<div class='div-orig'><p>上堂云摩竭掩室計校未成毗耶杜辤伎倆俱盡。</p>
</div>
<div class='div-commentary'><p style="margin-left:1em"><span class='note-inline'>(可笑一對無孔銕)</span>。</p>
</div>
<div class='div-orig'><p>還有人點檢得者兩个老漢出頭不得處麼。</p>
</div>
<div class='div-commentary'><p style="margin-left:1em"><span class='note-inline'>(將常住物作自己用)</span>。</p>
</div>
<div class='div-orig'><p>直饒覷透更有个漢礙著以拄杖擊繩床一下便下座。</p>
</div>
<div class='div-commentary'><p style="margin-left:1em"><span class='note-inline'>(相逢盡道休官去林下何曾見一人)</span>。</p>
</div>
<div class='div-orig'><p>有時云槌擊妙喜世界百雜碎底人為甚麼處處解持鉢。</p>
</div>
<div class='div-commentary'><p style="margin-left:1em"><span class='note-inline'>(富而不憍　代云東壁挂葫蘆　又云不在)</span>。</p>
</div>
<div class='div-orig'><p>又云知時頻到香積國底人為甚麼拄杖頭上失却眼。</p>
</div>
<div class='div-commentary'><p style="margin-left:1em"><span class='note-inline'>(瞳人舞三臺　代云楞嚴會上　又云兩頭子)</span>。</p>
</div>
<div class='div-orig'><p>一日云義出豊[禾/干]儉生不孝於佛法中作麼生辨損益便下座。</p>
</div>
<div class='div-commentary'><p style="margin-left:1em"><span class='note-inline'>(有損有益　代云何似者裏　又云著著)</span>。</p>
</div>
<div class='div-orig'><p>上堂云一塵一佛國一葉一釋迦德山何以卓牌於閙市。</p>
</div>
<div class='div-commentary'><p style="margin-left:1em"><span class='note-inline'>(也須喫却始得　代云相似剎竿　又云人面生)</span>。</p>
</div>
<div class='div-orig'><p>又云入林不動草入水不動波投子因甚麼脚下五色索透関底試辨看。</p>
</div>
<div class='div-commentary'><p style="margin-left:1em"><span class='note-inline'>(以罪加之　代云一家有事百家忙　又云跳)</span>。</p>
</div>
<div class='div-orig'><p>示眾云十方無壁落四靣亦無門古人向甚處見客或若道得接手句許尒天上天下。</p>
</div>
<div class='div-commentary'><p style="margin-left:1em"><span class='note-inline'>(芍藥花開菩薩靣椶櫚葉散夜叉頭　代作女人拜出去)</span>。</p>
</div>
<div class='div-orig'><p>上堂云世事悠悠不如山丘臥藤蘿下塊石枕頭。</p>
</div>
<div class='div-commentary'><p style="margin-left:1em"><span class='note-inline'>(堕在無事甲裏)</span>。</p>
</div>
<div class='div-orig'><p>者般底有甚用處喚起了打。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>有時云一切不是句瞎却時人眼還有出得底麼。</p>
</div>
<div class='div-commentary'><p style="margin-left:1em"><span class='note-inline'>(降尊就卑　代云如如)</span>。</p>
</div>
<div class='div-orig'><p>上堂云一切法皆是佛法瞞瞞頇頇非為正觀。</p>
</div>
<div class='div-commentary'><p style="margin-left:1em"><span class='note-inline'>(三生六十劫)</span>。</p>
</div>
<div class='div-orig'><p>一切法即非一切法莾莾鹵鹵還同天皷。</p>
</div>
<div class='div-commentary'><p style="margin-left:1em"><span class='note-inline'>(三十三人)</span>。</p>
</div>
<div class='div-orig'><p>賞个名安个是立个非向甚處見釋迦老子還會麼。</p>
</div>
<div class='div-commentary'><p style="margin-left:1em"><span class='note-inline'>(須菩提巖中宴坐)</span>。</p>
</div>
<div class='div-orig'><p>以拄杖卓地一下云各請皈堂。</p>
</div>
<div class='div-commentary'><p style="margin-left:1em"><span class='note-inline'>(囓笋兔子)</span>。</p>
</div>
<div class='div-orig'><p>示眾云父子親其居尊卑異其位。</p>
</div>
<div class='div-commentary'><p style="margin-left:1em"><span class='note-inline'>(金鍮誰分)</span>。</p>
</div>
<div class='div-orig'><p>於衲僧分上是放開是捏聚。</p>
</div>
<div class='div-commentary'><p style="margin-left:1em"><span class='note-inline'>(分開也好)</span>。</p>
</div>
<div class='div-orig'><p>或若辨得分半院與尒。</p>
</div>
<div class='div-commentary'><p style="margin-left:1em"><span class='note-inline'>(三十棒教誰喫)</span>。</p>
</div>
<div class='div-orig'><p>一日云寳山到也湏開眼勿使茫茫空手廻便下座。</p>
</div>
<div class='div-commentary'><p style="margin-left:1em"><span class='note-inline'>(更請㪯一遍)</span>。</p>
</div>
<div class='div-orig'><p>上堂機輪轉處作者猶迷。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>千眼頓開與君相見。</p>
</div>
<div class='div-commentary'><p style="margin-left:1em"><span class='note-inline'>(眼睛突出)</span>。</p>
</div>
<div class='div-orig'><p>竇問新到闍梨甚處人。</p>
</div>
<div class='div-commentary'><p style="margin-left:1em"><span class='note-inline'>(問訊不出手)</span>。</p>
</div>
<div class='div-orig'><p>僧提起坐具。</p>
</div>
<div class='div-commentary'><p style="margin-left:1em"><span class='note-inline'>(放過一著落在第二)</span>。</p>
</div>
<div class='div-orig'><p>竇云蝦跳不出斗。</p>
</div>
<div class='div-commentary'><p style="margin-left:1em"><span class='note-inline'>(無底笊籬)</span>。</p>
</div>
<div class='div-orig'><p>僧云㪍跳。</p>
</div>
<div class='div-commentary'><p style="margin-left:1em"><span class='note-inline'>(雪竇門下不可)</span>。</p>
</div>
<div class='div-orig'><p>竇便打。</p>
</div>
<div class='div-commentary'><p style="margin-left:1em"><span class='note-inline'>(有權有實)</span>。</p>
</div>
<div class='div-orig'><p>僧云更㪍跳。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>竇又打。</p>
</div>
<div class='div-commentary'><p style="margin-left:1em"><span class='note-inline'>(作家作家)</span>。</p>
</div>
<div class='div-orig'><p>僧便走。</p>
</div>
<div class='div-commentary'><p style="margin-left:1em"><span class='note-inline'>(能幾个)</span>。</p>
</div>
<div class='div-orig'><p>竇喚廻。</p>
</div>
<div class='div-commentary'><p style="margin-left:1em"><span class='note-inline'>(何不随後與三十棒)</span>。</p>
</div>
<div class='div-orig'><p>僧便礼拜云觸忤和尚。</p>
</div>
<div class='div-commentary'><p style="margin-left:1em"><span class='note-inline'>(若是諸方又作麼生)</span>。</p>
</div>
<div class='div-orig'><p>竇云我要者話行尒又走作什麼。</p>
</div>
<div class='div-commentary'><p style="margin-left:1em"><span class='note-inline'>(千个万个脫不得)</span>。</p>
</div>
<div class='div-orig'><p>僧云已遍天下了也。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>竇復打五下。</p>
</div>
<div class='div-commentary'><p style="margin-left:1em"><span class='note-inline'>(正眼豁開)</span>。</p>
</div>
<div class='div-orig'><p>僧云有諸方在。</p>
</div>
<div class='div-commentary'><p style="margin-left:1em"><span class='note-inline'>(且待它時)</span>。</p>
</div>
<div class='div-orig'><p>竇云尒只管喫棒。</p>
</div>
<div class='div-commentary'><p style="margin-left:1em"><span class='note-inline'>(無些子縫罅也)</span>。</p>
</div>
<div class='div-orig'><p>竇喚第二人近前來甚處人云鼎州人。</p>
</div>
<div class='div-commentary'><p style="margin-left:1em"><span class='note-inline'>(它日自悔)</span>。</p>
</div>
<div class='div-orig'><p>竇云敗也。</p>
</div>
<div class='div-commentary'><p style="margin-left:1em"><span class='note-inline'>(多少人蹉過)</span>。</p>
</div>
<div class='div-orig'><p>僧云青天白日。</p>
</div>
<div class='div-commentary'><p style="margin-left:1em"><span class='note-inline'>(為蛇畫足)</span>。</p>
</div>
<div class='div-orig'><p>竇云兩重公案。</p>
</div>
<div class='div-commentary'><p style="margin-left:1em"><span class='note-inline'>(諸人且道是權是實)</span>。</p>
</div>
<div class='div-orig'><p>僧云恰是。</p>
</div>
<div class='div-commentary'><p style="margin-left:1em"><span class='note-inline'>(且緩緩)</span>。</p>
</div>
<div class='div-orig'><p>竇以拄杖指云尒擬㪍跳。</p>
</div>
<div class='div-commentary'><p style="margin-left:1em"><span class='note-inline'>(為慈落草)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(却是你分上事)</span>。</p>
</div>
<div class='div-orig'><p>竇亦打五下。</p>
</div>
<div class='div-commentary'><p style="margin-left:1em"><span class='note-inline'>(此棒也須雪竇自喫)</span>。</p>
</div>
<div class='div-orig'><p>叅頭云者僧喫棒與某甲不同。</p>
</div>
<div class='div-commentary'><p style="margin-left:1em"><span class='note-inline'>(要抜本去)</span>。</p>
</div>
<div class='div-orig'><p>竇一時喚近前。</p>
</div>
<div class='div-commentary'><p style="margin-left:1em"><span class='note-inline'>(臨行不妨掉臂)</span>。</p>
</div>
<div class='div-orig'><p>其僧珎重便走。</p>
</div>
<div class='div-commentary'><p style="margin-left:1em"><span class='note-inline'>(亦同百步)</span>。</p>
</div>
<div class='div-orig'><p>竇随後與一拄杖。</p>
</div>
<div class='div-commentary'><p style="margin-left:1em"><span class='note-inline'>(諸方榜樣)</span>。</p>
</div>
<div class='div-orig'><p>上堂云孟常之門劒客何在。</p>
</div>
<div class='div-commentary'><p style="margin-left:1em"><span class='note-inline'>(不可待疾突)</span>。</p>
</div>
<div class='div-orig'><p>良久。</p>
</div>
<div class='div-commentary'><p style="margin-left:1em"><span class='note-inline'>(也是非天子劍)</span>。</p>
</div>
<div class='div-orig'><p>云點即不到便下座。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>上堂云泡幻同無礙。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>拈起拄杖云泡幻何處得來。</p>
</div>
<div class='div-commentary'><p style="margin-left:1em"><span class='note-inline'>(粼[乞-乙+、]皴[乞-乙+、])</span>。</p>
</div>
<div class='div-orig'><p>又擊一下云西天四七聖東土二三祖鼻孔眼睛總穿在者裏。</p>
</div>
<div class='div-commentary'><p style="margin-left:1em"><span class='note-inline'>(傍提不要)</span>。</p>
</div>
<div class='div-orig'><p>瞌睡漢皈堂。</p>
</div>
<div class='div-commentary'><p style="margin-left:1em"><span class='note-inline'>(馿擇濕處尿)</span>。</p>
</div>
<div class='div-orig'><p>上堂云目前無法意在目前。</p>
</div>
<div class='div-commentary'><p style="margin-left:1em"><span class='note-inline'>(烏飛兔走)</span>。</p>
</div>
<div class='div-orig'><p>不是目前法非耳目之所到。</p>
</div>
<div class='div-commentary'><p style="margin-left:1em"><span class='note-inline'>(皷鳴鐘響)</span>。</p>
</div>
<div class='div-orig'><p>竇拈起拄杖云夾山老子甚處去也。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>何不出來百草頭與大眾相見。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>又卓地一下云在者裏。</p>
</div>
<div class='div-commentary'><p style="margin-left:1em"><span class='note-inline'>(鈍致煞人)</span>。</p>
</div>
<div class='div-orig'><p>復云咄者野狐精縮頭去便下座。</p>
</div>
<div class='div-commentary'><p style="margin-left:1em"><span class='note-inline'>(者一隊漢有甚麼了期)</span>。</p>
</div>
<div class='div-orig'><p>僧問牛頭未見四祖時如何竇云恰漝麼。</p>
</div>
<div class='div-commentary'><p style="margin-left:1em"><span class='note-inline'>(阿呵呵)</span>。</p>
</div>
<div class='div-orig'><p>僧云見後如何竇云三生六十劫。</p>
</div>
<div class='div-commentary'><p style="margin-left:1em"><span class='note-inline'>(退後退後)</span>。</p>
</div>
<div class='div-orig'><p>僧礼拜竇長吁一聲。</p>
</div>
<div class='div-commentary'><p style="margin-left:1em"><span class='note-inline'>(一槌兩當)</span>。</p>
</div>
<div class='div-orig'><p>上堂云一舉不載說作麼生舉。</p>
</div>
<div class='div-commentary'><p style="margin-left:1em"><span class='note-inline'>(了)</span>。</p>
</div>
<div class='div-orig'><p>舉得作麼生會。</p>
</div>
<div class='div-commentary'><p style="margin-left:1em"><span class='note-inline'>(千)</span>。</p>
</div>
<div class='div-orig'><p>上堂云久雨不晴今日晴。</p>
</div>
<div class='div-commentary'><p style="margin-left:1em"><span class='note-inline'>(明煞眼裏)</span>。</p>
</div>
<div class='div-orig'><p>衲僧曬了也未。</p>
</div>
<div class='div-commentary'><p style="margin-left:1em"><span class='note-inline'>(不免)</span>。</p>
</div>
<div class='div-orig'><p>良久自云曬了也。</p>
</div>
<div class='div-commentary'><p style="margin-left:1em"><span class='note-inline'>(收)</span>。</p>
</div>
<div class='div-orig'><p>竇云収。</p>
</div>
<div class='div-commentary'><p style="margin-left:1em"><span class='note-inline'>(點)</span>。</p>
</div>
<div class='div-orig'><p>復拈起拄杖。</p>
</div>
<div class='div-commentary'><p style="margin-left:1em"><span class='note-inline'>(著)</span>。</p>
</div>
<div class='div-orig'><p>大眾定動。</p>
</div>
<div class='div-commentary'><p style="margin-left:1em"><span class='note-inline'>(無孔銕槌堪作甚麼用)</span>。</p>
</div>
<div class='div-orig'><p>竇云無一个刢利。</p>
</div>
<div class='div-commentary'><p style="margin-left:1em"><span class='note-inline'>(打著迦葉門前)</span>。</p>
</div>
<div class='div-orig'><p>便下座打趂。</p>
</div>
<div class='div-commentary'><p style="margin-left:1em"><span class='note-inline'>(清風随步)</span>。</p>
</div>
<div class='div-orig'><p>示眾云譬若二龍爭珠有爪牙者不得或有衲僧問既是有爪牙者為作麼不得請大眾為雪竇下一轉語。</p>
</div>
<div class='div-commentary'><p style="margin-left:1em"><span class='note-inline'>(七穿八穴　又云分開好　代云俱　又云也知和尚用這用)</span>。</p>
</div>
<div class='div-orig'><p>上堂僧問羕和尚有言道士倒騎牛意旨如何。</p>
</div>
<div class='div-commentary'><p style="margin-left:1em"><span class='note-inline'>(獸心人靣)</span>。</p>
</div>
<div class='div-orig'><p>竇云泥人眼赤。</p>
</div>
<div class='div-commentary'><p style="margin-left:1em"><span class='note-inline'>(斬釘截銕)</span>。</p>
</div>
<div class='div-orig'><p>僧云不會。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>竇云有甚麼了期便下座。</p>
</div>
<div class='div-commentary'><p style="margin-left:1em"><span class='note-inline'>(石火難及電光罔通)</span>。</p>
</div>
<div class='div-orig'><p>上堂云天得一以清。</p>
</div>
<div class='div-commentary'><p style="margin-left:1em"><span class='note-inline'>(北斗南辰)</span>。</p>
</div>
<div class='div-orig'><p>地得一以寧。</p>
</div>
<div class='div-commentary'><p style="margin-left:1em"><span class='note-inline'>(山高海闊)</span>。</p>
</div>
<div class='div-orig'><p>衲僧得一無風浪起。</p>
</div>
<div class='div-commentary'><p style="margin-left:1em"><span class='note-inline'>(七尺拄杖三尺竹篦)</span>。</p>
</div>
<div class='div-orig'><p>尒若辨得禍不入慎家之門。</p>
</div>
<div class='div-commentary'><p style="margin-left:1em"><span class='note-inline'>(天台東北角)</span>。</p>
</div>
<div class='div-orig'><p>㪯僧問鏡清學人啐請師。</p>
</div>
<div class='div-commentary'><p style="margin-left:1em"><span class='note-inline'>(啄磨琢靣觜)</span>。</p>
</div>
<div class='div-orig'><p>清云還得活也無。</p>
</div>
<div class='div-commentary'><p style="margin-left:1em"><span class='note-inline'>(堕在綣繢中)</span>。</p>
</div>
<div class='div-orig'><p>學云若不活遭人恠笑。</p>
</div>
<div class='div-commentary'><p style="margin-left:1em"><span class='note-inline'>(又逐流鶯過短墻)</span>。</p>
</div>
<div class='div-orig'><p>清云也是草裏漢。</p>
</div>
<div class='div-commentary'><p style="margin-left:1em"><span class='note-inline'>(放過一著落在第二)</span>。</p>
</div>
<div class='div-orig'><p>竇云衲僧有此奇特事。</p>
</div>
<div class='div-commentary'><p style="margin-left:1em"><span class='note-inline'>(喝云道什麼)</span>。</p>
</div>
<div class='div-orig'><p>若一人半个互相平展。</p>
</div>
<div class='div-commentary'><p style="margin-left:1em"><span class='note-inline'>(抱泥帶水)</span>。</p>
</div>
<div class='div-orig'><p>古聖也不虚出來一迴。</p>
</div>
<div class='div-commentary'><p style="margin-left:1em"><span class='note-inline'>(相牽入火坑)</span>。</p>
</div>
<div class='div-orig'><p>問羕和尚有言金剛鑄銕<span class='corr'>券</span>意旨如何。</p>
</div>
<div class='div-commentary'><p style="margin-left:1em"><span class='note-inline'>(問得好)</span>。</p>
</div>
<div class='div-orig'><p>竇云三頭六臂。</p>
</div>
<div class='div-commentary'><p style="margin-left:1em"><span class='note-inline'>(驚怖諸人)</span>。</p>
</div>
<div class='div-orig'><p>云學人不會。</p>
</div>
<div class='div-commentary'><p style="margin-left:1em"><span class='note-inline'>(抓著痒處)</span>。</p>
</div>
<div class='div-orig'><p>竇云擡上擡下。</p>
</div>
<div class='div-commentary'><p style="margin-left:1em"><span class='note-inline'>(手忙脚乱)</span>。</p>
</div>
<div class='div-orig'><p>竇拈起拄杖。</p>
</div>
<div class='div-commentary'><p style="margin-left:1em"><span class='note-inline'>(突出靣前)</span>。</p>
</div>
<div class='div-orig'><p>云人天交接兩得相見。</p>
</div>
<div class='div-commentary'><p style="margin-left:1em"><span class='note-inline'>(有釈迦老子麼)</span>。</p>
</div>
<div class='div-orig'><p>太茫茫何擾擾。</p>
</div>
<div class='div-commentary'><p style="margin-left:1em"><span class='note-inline'>(誰)</span>。</p>
</div>
<div class='div-orig'><p>穿來且放一邊。</p>
</div>
<div class='div-commentary'><p style="margin-left:1em"><span class='note-inline'>(拈來看)</span>。</p>
</div>
<div class='div-orig'><p>三十三二十八敲落又在一處。</p>
</div>
<div class='div-commentary'><p style="margin-left:1em"><span class='note-inline'>(收)</span>。</p>
</div>
<div class='div-orig'><p>復云退後退後。</p>
</div>
<div class='div-commentary'><p style="margin-left:1em"><span class='note-inline'>(脚頭脚尾)</span>。</p>
</div>
<div class='div-orig'><p>便起去。</p>
</div>
<div class='div-commentary'><p style="margin-left:1em"><span class='note-inline'>(諸人與麼去)</span>。</p>
</div>
<div class='div-orig'><p>問羕古有言九九八十一意旨如何。</p>
</div>
<div class='div-commentary'><p style="margin-left:1em"><span class='note-inline'>(道著)</span>。</p>
</div>
<div class='div-orig'><p>竇云金剛合掌。</p>
</div>
<div class='div-commentary'><p style="margin-left:1em"><span class='note-inline'>(風吹不入)</span>。</p>
</div>
<div class='div-orig'><p>進云學人不會。</p>
</div>
<div class='div-commentary'><p style="margin-left:1em"><span class='note-inline'>(雪竇無分)</span>。</p>
</div>
<div class='div-orig'><p>竇云皈依佛法僧。</p>
</div>
<div class='div-commentary'><p style="margin-left:1em"><span class='note-inline'>(臭骨自脫)</span>。</p>
</div>
<div class='div-orig'><p>上堂云應緣而化物方便呼為智。</p>
</div>
<div class='div-commentary'><p style="margin-left:1em"><span class='note-inline'>(南來北往)</span>。</p>
</div>
<div class='div-orig'><p>拈起拄杖喚作什麼。</p>
</div>
<div class='div-commentary'><p style="margin-left:1em"><span class='note-inline'>(諸人與麼去)</span>。</p>
</div>
<div class='div-orig'><p>尒若道不得也許具一隻眼。</p>
</div>
<div class='div-commentary'><p style="margin-left:1em"><span class='note-inline'>(只除雪竇一个)</span>。</p>
</div>
<div class='div-orig'><p>上堂㪯雪峯示眾云盡乾坤是个解脫門。</p>
</div>
<div class='div-commentary'><p style="margin-left:1em"><span class='note-inline'>(莫辜負諸聖眼)</span>。</p>
</div>
<div class='div-orig'><p>把手拽不肯入。</p>
</div>
<div class='div-commentary'><p style="margin-left:1em"><span class='note-inline'>(柰何盡乾坤)</span>。</p>
</div>
<div class='div-orig'><p>一僧云和尚恠某甲不得。</p>
</div>
<div class='div-commentary'><p style="margin-left:1em"><span class='note-inline'>(道得半邊)</span>。</p>
</div>
<div class='div-orig'><p>一僧云用入作什麼。</p>
</div>
<div class='div-commentary'><p style="margin-left:1em"><span class='note-inline'>(拈得口了也)</span>。</p>
</div>
<div class='div-orig'><p>竇云三个中有一人受救在。</p>
</div>
<div class='div-commentary'><p style="margin-left:1em"><span class='note-inline'>(以蝦為目)</span>。</p>
</div>
<div class='div-orig'><p>忽若總不辨明平地上有甚數。</p>
</div>
<div class='div-commentary'><p style="margin-left:1em"><span class='note-inline'>(兩鏃蒺梨)</span>。</p>
</div>
<div class='div-orig'><p>便下座著也。</p>
</div></div>
<p class='juan'>特賜興禪大燈國師參詳語要一</p></div>
</div><!-- end of div[@id='body'] -->
</body></html>