<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>特賜興禪大燈國師參詳語要</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu10' /><a id='mulu11' />
<p class='juan'>特賜興禪大燈國師參詳語要二</p>
<div class='div-other'><a id='mulu12' />
<p class='h2'>雪竇語錄中事</p>
<div class='div-orig'><p>一日云此大講堂洞開。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>東方日輪昇天則有明曜。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>中夜黑月雲霧晦暝則復昏暗。</p>
</div>
<div class='div-commentary'><p style="margin-left:1em"><span class='note-inline'>(時節難逢)</span>。</p>
</div>
<div class='div-orig'><p>戶牖之隙則復見通。</p>
</div>
<div class='div-commentary'><p style="margin-left:1em"><span class='note-inline'>(大無大)</span>。</p>
</div>
<div class='div-orig'><p>墻宇之間則復觀壅。</p>
</div>
<div class='div-commentary'><p style="margin-left:1em"><span class='note-inline'>(小無小)</span>。</p>
</div>
<div class='div-orig'><p>分別之處則復見緣。</p>
</div>
<div class='div-commentary'><p style="margin-left:1em"><span class='note-inline'>(一二三四五)</span>。</p>
</div>
<div class='div-orig'><p>頑虚之中遍是空性。</p>
</div>
<div class='div-commentary'><p style="margin-left:1em"><span class='note-inline'>(鳥飛魚沉)</span>。</p>
</div>
<div class='div-orig'><p>鬱㶿之象則紆昏塵。</p>
</div>
<div class='div-commentary'><p style="margin-left:1em"><span class='note-inline'>(也何好)</span>。</p>
</div>
<div class='div-orig'><p>澄霽<span class='corr'>斂</span>氛又觀清淨。</p>
</div>
<div class='div-commentary'><p style="margin-left:1em"><span class='note-inline'>(咄)</span>。</p>
</div>
<div class='div-orig'><p>慚愧釋迦老子。</p>
</div>
<div class='div-commentary'><p style="margin-left:1em"><span class='note-inline'>(報恩有分)</span>。</p>
</div>
<div class='div-orig'><p>說甚還與不還。</p>
</div>
<div class='div-commentary'><p style="margin-left:1em"><span class='note-inline'>(五帝三皇是何物)</span>。</p>
</div>
<div class='div-orig'><p>文殊堂裏万菩薩到處覔不得。</p>
</div>
<div class='div-commentary'><p style="margin-left:1em"><span class='note-inline'>(作麼作麼)</span>。</p>
</div>
<div class='div-orig'><p>元來揔在者裏。</p>
</div>
<div class='div-commentary'><p style="margin-left:1em"><span class='note-inline'>(不解自愧)</span>。</p>
</div>
<div class='div-orig'><p>刢利漢一見便請拗折拄杖。</p>
</div>
<div class='div-commentary'><p style="margin-left:1em"><span class='note-inline'>(便与一掌)</span>。</p>
</div>
<div class='div-orig'><p>上堂㪯鏡清問僧近離甚處。</p>
</div>
<div class='div-commentary'><p style="margin-left:1em"><span class='note-inline'>(問即問)</span>。</p>
</div>
<div class='div-orig'><p>云石橋。</p>
</div>
<div class='div-commentary'><p style="margin-left:1em"><span class='note-inline'>(是實石橋)</span>。</p>
</div>
<div class='div-orig'><p>清云本分事作麼生。</p>
</div>
<div class='div-commentary'><p style="margin-left:1em"><span class='note-inline'>(被者僧勘破)</span>。</p>
</div>
<div class='div-orig'><p>云某甲近離石橋。</p>
</div>
<div class='div-commentary'><p style="margin-left:1em"><span class='note-inline'>(何時解合耴狗口)</span>。</p>
</div>
<div class='div-orig'><p>清云我不管尒石橋本分事作麼生。</p>
</div>
<div class='div-commentary'><p style="margin-left:1em"><span class='note-inline'>(柰爭之不足)</span>。</p>
</div>
<div class='div-orig'><p>何云和尚何不領話。</p>
</div>
<div class='div-commentary'><p style="margin-left:1em"><span class='note-inline'>(預知个乱走底)</span>。</p>
</div>
<div class='div-orig'><p>清便打。</p>
</div>
<div class='div-commentary'><p style="margin-left:1em"><span class='note-inline'>(尽三千界一齊分碎)</span>。</p>
</div>
<div class='div-orig'><p>僧云某甲話在。</p>
</div>
<div class='div-commentary'><p style="margin-left:1em"><span class='note-inline'>(古墳草青)</span>。</p>
</div>
<div class='div-orig'><p>清云尒<span class='corr'>但</span>喫棒我要話行。</p>
</div>
<div class='div-commentary'><p style="margin-left:1em"><span class='note-inline'>(將謂鏡清)</span>。</p>
</div>
<div class='div-orig'><p>竇云然則倚勢欺人柰緣事不孤起。</p>
</div>
<div class='div-commentary'><p style="margin-left:1em"><span class='note-inline'>(有權有實)</span>。</p>
</div>
<div class='div-orig'><p>者僧若能慎初護末棒則須是鏡清自喫。</p>
</div>
<div class='div-commentary'><p style="margin-left:1em"><span class='note-inline'>(雪竇好与二十棒)</span>。</p>
</div>
<div class='div-orig'><p>㪯雲門大師示眾云尒若不相當。</p>
</div>
<div class='div-commentary'><p style="margin-left:1em"><span class='note-inline'>(苦屈人也)</span>。</p>
</div>
<div class='div-orig'><p>且覔个入頭處。</p>
</div>
<div class='div-commentary'><p style="margin-left:1em"><span class='note-inline'>(教人入荒草裏去)</span>。</p>
</div>
<div class='div-orig'><p>微塵諸佛在尒舌頭上三蔵聖教在尒脚跟底。</p>
</div>
<div class='div-commentary'><p style="margin-left:1em"><span class='note-inline'>(誰)</span>。</p>
</div>
<div class='div-orig'><p>不如悟去好。</p>
</div>
<div class='div-commentary'><p style="margin-left:1em"><span class='note-inline'>(三頭六臂)</span>。</p>
</div>
<div class='div-orig'><p>還有人悟得麼出來對眾道看。</p>
</div>
<div class='div-commentary'><p style="margin-left:1em"><span class='note-inline'>(諸人不可向此動著)</span>。</p>
</div>
<div class='div-orig'><p>竇拈云然則養子之緣。</p>
</div>
<div class='div-commentary'><p style="margin-left:1em"><span class='note-inline'>(只与)</span>。</p>
</div>
<div class='div-orig'><p>麼爭柰壓良為賤快慶平生其間忽有不甘底出掀倒繩床豈不是大丈夫漢。</p>
</div>
<div class='div-commentary'><p style="margin-left:1em"><span class='note-inline'>(也不放過)</span>。</p>
</div>
<div class='div-orig'><p>然雖如此且問據个甚麼。</p>
</div>
<div class='div-commentary'><p style="margin-left:1em"><span class='note-inline'>(也是　又云也難容也)</span>。</p>
</div>
<div class='div-orig'><p>竇驀拈起拄杖。</p>
</div>
<div class='div-commentary'><p style="margin-left:1em"><span class='note-inline'>(走向那裏去)</span>。</p>
</div>
<div class='div-orig'><p>云洎合停囚長智。</p>
</div>
<div class='div-commentary'><p style="margin-left:1em"><span class='note-inline'>(相續來也無)</span>。</p>
</div>
<div class='div-orig'><p>擊繩床一下便下座。</p>
</div>
<div class='div-commentary'><p style="margin-left:1em"><span class='note-inline'>(更有上座在)</span>。</p>
</div>
<div class='div-orig'><p>上堂云窮諸玄辨若一毫致於太虚。</p>
</div>
<div class='div-commentary'><p style="margin-left:1em"><span class='note-inline'>(銀山銕壁)</span>。</p>
</div>
<div class='div-orig'><p>竭世樞機似一滴投於巨壑。</p>
</div>
<div class='div-commentary'><p style="margin-left:1em"><span class='note-inline'>(銕壁銀山)</span>。</p>
</div>
<div class='div-orig'><p>不如歇去好。</p>
</div>
<div class='div-commentary'><p style="margin-left:1em"><span class='note-inline'>(銕壁銕壁)</span>。</p>
</div>
<div class='div-orig'><p>還會麼。</p>
</div>
<div class='div-commentary'><p style="margin-left:1em"><span class='note-inline'>(辜負碧眼胡僧)</span>。</p>
</div>
<div class='div-orig'><p>客亭不遠。</p>
</div>
<div class='div-commentary'><p style="margin-left:1em"><span class='note-inline'>(不審不審)</span>。</p>
</div>
<div class='div-orig'><p>上堂云青蘿夤緣直上寒松之頂。</p>
</div>
<div class='div-commentary'><p style="margin-left:1em"><span class='note-inline'>(傍觀有誰)</span>。</p>
</div>
<div class='div-orig'><p>白雲淡泞出沒太虚之中。</p>
</div>
<div class='div-commentary'><p style="margin-left:1em"><span class='note-inline'>(逹磨不來東土二祖不行西天)</span>。</p>
</div>
<div class='div-orig'><p>竇拈起拄杖。</p>
</div>
<div class='div-commentary'><p style="margin-left:1em"><span class='note-inline'>(它家自有通<span class='corr'>霄</span>路)</span>。</p>
</div>
<div class='div-orig'><p>云國師眼睛在者裏。</p>
</div>
<div class='div-commentary'><p style="margin-left:1em"><span class='note-inline'>(瞳子舞三臺)</span>。</p>
</div>
<div class='div-orig'><p>瞌睡漢七穿八宂甚處得來。</p>
</div>
<div class='div-commentary'><p style="margin-left:1em"><span class='note-inline'>(蝦䗫窟裏出頭來)</span>。</p>
</div>
<div class='div-orig'><p>一日㪯乾峯示眾云舉一不得舉二。</p>
</div>
<div class='div-commentary'><p style="margin-left:1em"><span class='note-inline'>(吾王庫內無如此刀)</span>。</p>
</div>
<div class='div-orig'><p>放過一著落在第二。</p>
</div>
<div class='div-commentary'><p style="margin-left:1em"><span class='note-inline'>(幾回山下路)</span>。</p>
</div>
<div class='div-orig'><p>雲門大師出眾云昨日有人從天台來却往南岳去。</p>
</div>
<div class='div-commentary'><p style="margin-left:1em"><span class='note-inline'>(貪程疾矣)</span>。</p>
</div>
<div class='div-orig'><p>峯云來日不要普請。</p>
</div>
<div class='div-commentary'><p style="margin-left:1em"><span class='note-inline'>(大眾拋下手裏金槌)</span>。</p>
</div>
<div class='div-orig'><p>竇云諸禪德雲門老漢只解一手擡不能一手搦。</p>
</div>
<div class='div-commentary'><p style="margin-left:1em"><span class='note-inline'>(德行難齊)</span>。</p>
</div>
<div class='div-orig'><p>還有共相著力底麼試露爪牙看。</p>
</div>
<div class='div-commentary'><p style="margin-left:1em"><span class='note-inline'>(相別相逢竟何事一声江上起春雷)</span>。</p>
</div>
<div class='div-orig'><p>上堂云不得春風花不開花開又被風吹落。</p>
</div>
<div class='div-commentary'><p style="margin-left:1em"><span class='note-inline'>(榜樣有兮)</span>。</p>
</div>
<div class='div-orig'><p>尒若明得褒貶句。</p>
</div>
<div class='div-commentary'><p style="margin-left:1em"><span class='note-inline'>(莫以常住物作自<span class='corr'>己</span>用)</span>。</p>
</div>
<div class='div-orig'><p>未必善因而招惡果皈堂。</p>
</div>
<div class='div-commentary'><p style="margin-left:1em"><span class='note-inline'>(著了也)</span>。</p>
</div>
<div class='div-orig'><p>一日云古人道其為也形。</p>
</div>
<div class='div-commentary'><p style="margin-left:1em"><span class='note-inline'>(夜半正明)</span>。</p>
</div>
<div class='div-orig'><p>其寂也冥。</p>
</div>
<div class='div-commentary'><p style="margin-left:1em"><span class='note-inline'>(天曉不露)</span>。</p>
</div>
<div class='div-orig'><p>轉變天地自在縱橫。</p>
</div>
<div class='div-commentary'><p style="margin-left:1em"><span class='note-inline'>(晨朝粥齋時飯)</span>。</p>
</div>
<div class='div-orig'><p>河沙而用混沌而榮。</p>
</div>
<div class='div-commentary'><p style="margin-left:1em"><span class='note-inline'>(喝云且休說夢)</span>。</p>
</div>
<div class='div-orig'><p>誰聞不喜誰聞不驚。</p>
</div>
<div class='div-commentary'><p style="margin-left:1em"><span class='note-inline'>(還有分麼)</span>。</p>
</div>
<div class='div-orig'><p>如何以無價之寳隱在隂入之坑。</p>
</div>
<div class='div-commentary'><p style="margin-left:1em"><span class='note-inline'>(粘手粘脚脫不得)</span>。</p>
</div>
<div class='div-orig'><p>竇以拄杖擊一下。</p>
</div>
<div class='div-commentary'><p style="margin-left:1em"><span class='note-inline'>(眼裏添橛)</span>。</p>
</div>
<div class='div-orig'><p>云打破了也。</p>
</div>
<div class='div-commentary'><p style="margin-left:1em"><span class='note-inline'>(肈公知麼也無)</span>。</p>
</div>
<div class='div-orig'><p>寳在甚處。</p>
</div>
<div class='div-commentary'><p style="margin-left:1em"><span class='note-inline'>(幾乎打破了也)</span>。</p>
</div>
<div class='div-orig'><p>有時云不[彳*巳]之令大眾必合依行。</p>
</div>
<div class='div-commentary'><p style="margin-left:1em"><span class='note-inline'>(今日某甲困)</span>。</p>
</div>
<div class='div-orig'><p>上堂云万法本閑。</p>
</div>
<div class='div-commentary'><p style="margin-left:1em"><span class='note-inline'>(還我話頭來)</span>。</p>
</div>
<div class='div-orig'><p>而人自閙。</p>
</div>
<div class='div-commentary'><p style="margin-left:1em"><span class='note-inline'>(好言不出口)</span>。</p>
</div>
<div class='div-orig'><p>國師走入露柱裏去也。</p>
</div>
<div class='div-commentary'><p style="margin-left:1em"><span class='note-inline'>(千[禾/干]田八百主)</span>。</p>
</div>
<div class='div-orig'><p>見麼見麼。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>良久。</p>
</div>
<div class='div-commentary'><p style="margin-left:1em"><span class='note-inline'>(長安雖樂難久居)</span>。</p>
</div>
<div class='div-orig'><p>云出頭便死皈堂。</p>
</div>
<div class='div-commentary'><p style="margin-left:1em"><span class='note-inline'>(釋迦弥勒退後三千)</span>。</p>
</div>
<div class='div-orig'><p>示眾云廻而更相涉。</p>
</div>
<div class='div-commentary'><p style="margin-left:1em"><span class='note-inline'>(七花八裂)</span>。</p>
</div>
<div class='div-orig'><p>拈起拄杖。</p>
</div>
<div class='div-commentary'><p style="margin-left:1em"><span class='note-inline'>(舌頭曳地)</span>。</p>
</div>
<div class='div-orig'><p>云頭上是天脚下是地。</p>
</div>
<div class='div-commentary'><p style="margin-left:1em"><span class='note-inline'>(吾不如你)</span>。</p>
</div>
<div class='div-orig'><p>眼前綠水背靠青山。</p>
</div>
<div class='div-commentary'><p style="margin-left:1em"><span class='note-inline'>(耳根眼頭従何得來)</span>。</p>
</div>
<div class='div-orig'><p>衲僧道我會也忽若騎驢入尒鼻孔裏。</p>
</div>
<div class='div-commentary'><p style="margin-left:1em"><span class='note-inline'>(爭柰有諸方在)</span>。</p>
</div>
<div class='div-orig'><p>牽牛入尒眼睛中。</p>
</div>
<div class='div-commentary'><p style="margin-left:1em"><span class='note-inline'>(也是泥裏洗土塊)</span>。</p>
</div>
<div class='div-orig'><p>又作麼生商量。</p>
</div>
<div class='div-commentary'><p style="margin-left:1em"><span class='note-inline'>(請与某甲乞命去)</span>。</p>
</div>
<div class='div-orig'><p>上堂云欲得現前莫存順逆。</p>
</div>
<div class='div-commentary'><p style="margin-left:1em"><span class='note-inline'>(蒼天蒼天)</span>。</p>
</div>
<div class='div-orig'><p>者裏參見祖師了。</p>
</div>
<div class='div-commentary'><p style="margin-left:1em"><span class='note-inline'>(失却目前機)</span>。</p>
</div>
<div class='div-orig'><p>更買草鞋行脚。</p>
</div>
<div class='div-commentary'><p style="margin-left:1em"><span class='note-inline'>(好个伴子)</span>。</p>
</div>
<div class='div-orig'><p>三千里外也被雪竇穿却鼻孔。</p>
</div>
<div class='div-commentary'><p style="margin-left:1em"><span class='note-inline'>(雖然如是三十棒教誰喫)</span>。</p>
</div>
<div class='div-orig'><p>一日㪯馬祖上堂眾方集。</p>
</div>
<div class='div-commentary'><p style="margin-left:1em"><span class='note-inline'>(瞎漢堪作个甚麼)</span>。</p>
</div>
<div class='div-orig'><p>百丈出捲席。</p>
</div>
<div class='div-commentary'><p style="margin-left:1em"><span class='note-inline'>(金不博金水不洗水)</span>。</p>
</div>
<div class='div-orig'><p>祖便下座。</p>
</div>
<div class='div-commentary'><p style="margin-left:1em"><span class='note-inline'>(有甚麼馬祖)</span>。</p>
</div>
<div class='div-orig'><p>諸方皆謂奇特漝麼舉還當麼。</p>
</div>
<div class='div-commentary'><p style="margin-left:1em"><span class='note-inline'>(今日不得已)</span>。</p>
</div>
<div class='div-orig'><p>若當譬若水母以蝦為目。</p>
</div>
<div class='div-commentary'><p style="margin-left:1em"><span class='note-inline'>(吽吽拈將來)</span>。</p>
</div>
<div class='div-orig'><p>若不當又空讚歎[口/(百-日+回)]个作麼。</p>
</div>
<div class='div-commentary'><p style="margin-left:1em"><span class='note-inline'>(半合半開)</span>。</p>
</div>
<div class='div-orig'><p>眾中一般漢乱踏向前問古人意旨如何。</p>
</div>
<div class='div-commentary'><p style="margin-left:1em"><span class='note-inline'>(賔主落草)</span>。</p>
</div>
<div class='div-orig'><p>更有老底不識好惡對云將謂仙陀客。</p>
</div>
<div class='div-commentary'><p style="margin-left:1em"><span class='note-inline'>(打云作麼作麼)</span>。</p>
</div>
<div class='div-orig'><p>又云來日更到座前。</p>
</div>
<div class='div-commentary'><p style="margin-left:1em"><span class='note-inline'>(不合忩忩擾擾)</span>。</p>
</div>
<div class='div-orig'><p>苦哉苦哉如此自稱宗匠欲開人天眼目驢[禾/干]去。</p>
</div>
<div class='div-commentary'><p style="margin-left:1em"><span class='note-inline'>(一坑埋却)</span>。</p>
</div>
<div class='div-orig'><p>諸上座雪竇當時若見伊出來捲席劈胷與一踏。</p>
</div>
<div class='div-commentary'><p style="margin-left:1em"><span class='note-inline'>(同道者少)</span>。</p>
</div>
<div class='div-orig'><p>令坐者倒者俱起不得。</p>
</div>
<div class='div-commentary'><p style="margin-left:1em"><span class='note-inline'>(豈止而<span class='corr'>已</span>)</span>。</p>
</div>
<div class='div-orig'><p>且要後人別有生涯去免見互相鈍置豈不个个英靈底漢。</p>
</div>
<div class='div-commentary'><p style="margin-left:1em"><span class='note-inline'>(蒼蠅放夘)</span>。</p>
</div>
<div class='div-orig'><p>還會也無皈堂。</p>
</div>
<div class='div-commentary'><p style="margin-left:1em"><span class='note-inline'>(不濟一事)</span>。</p>
</div>
<div class='div-orig'><p>上堂云虚空為皷。</p>
</div>
<div class='div-commentary'><p style="margin-left:1em"><span class='note-inline'>(聞者即喪)</span>。</p>
</div>
<div class='div-orig'><p>湏弥為槌。</p>
</div>
<div class='div-commentary'><p style="margin-left:1em"><span class='note-inline'>(無手者好打)</span>。</p>
</div>
<div class='div-orig'><p>打者甚多。</p>
</div>
<div class='div-commentary'><p style="margin-left:1em"><span class='note-inline'>(某甲要瞌睡)</span>。</p>
</div>
<div class='div-orig'><p>聽者極少。</p>
</div>
<div class='div-commentary'><p style="margin-left:1em"><span class='note-inline'>(<span class='corr'>但</span>雪竇一个)</span>。</p>
</div>
<div class='div-orig'><p>且問誰是解打者莫謗鹽官好。</p>
</div>
<div class='div-commentary'><p style="margin-left:1em"><span class='note-inline'>(深領指示)</span>。</p>
</div>
<div class='div-orig'><p>只如南泉道王老師不打者破皷咦法眼云王老師不打過兩个既不柰何一个更是懡㦬。</p>
</div>
<div class='div-commentary'><p style="margin-left:1em"><span class='note-inline'>(人無遠慮必有近憂)</span>。</p>
</div>
<div class='div-orig'><p>上堂云還有閙市裏出頭底麼。</p>
</div>
<div class='div-commentary'><p style="margin-left:1em"><span class='note-inline'>(眼界闊多少)</span>。</p>
</div>
<div class='div-orig'><p>良久。</p>
</div>
<div class='div-commentary'><p style="margin-left:1em"><span class='note-inline'>(抓著某甲痒處)</span>。</p>
</div>
<div class='div-orig'><p>云不如䇿<span class='corr'>杖</span>皈山去長嘯一聲烟霧深便下座。</p>
</div>
<div class='div-commentary'><p style="margin-left:1em"><span class='note-inline'>(莫作異類見解)</span>。</p>
</div>
<div class='div-orig'><p>㪯僧問趙州學人乍入叢林乞師指示。</p>
</div>
<div class='div-commentary'><p style="margin-left:1em"><span class='note-inline'>(更不可悟去)</span>。</p>
</div>
<div class='div-orig'><p>州云喫粥了也未。</p>
</div>
<div class='div-commentary'><p style="margin-left:1em"><span class='note-inline'>(接得半邊)</span>。</p>
</div>
<div class='div-orig'><p>云喫粥了也。</p>
</div>
<div class='div-commentary'><p style="margin-left:1em"><span class='note-inline'>(三生六十劫)</span>。</p>
</div>
<div class='div-orig'><p>州云洗鉢盂去。</p>
</div>
<div class='div-commentary'><p style="margin-left:1em"><span class='note-inline'>(水洒不著)</span>。</p>
</div>
<div class='div-orig'><p>雲門大師云且道有指示無指示。</p>
</div>
<div class='div-commentary'><p style="margin-left:1em"><span class='note-inline'>(為慈悲之故有落草之談)</span>。</p>
</div>
<div class='div-orig'><p>若云有向佗道什麼。</p>
</div>
<div class='div-commentary'><p style="margin-left:1em"><span class='note-inline'>(爭柰轉多)</span>。</p>
</div>
<div class='div-orig'><p>若道無何得悟去。</p>
</div>
<div class='div-commentary'><p style="margin-left:1em"><span class='note-inline'>(莫塗糊个僧好)</span>。</p>
</div>
<div class='div-orig'><p>竇拈云我不似雲門為蛇畫足。</p>
</div>
<div class='div-commentary'><p style="margin-left:1em"><span class='note-inline'>(个一隊不知好惡漢)</span>。</p>
</div>
<div class='div-orig'><p>直言向尒道。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>問者如蟲蝕木。</p>
</div>
<div class='div-commentary'><p style="margin-left:1em"><span class='note-inline'>(朝三千)</span>。</p>
</div>
<div class='div-orig'><p>答者偶尒成文。</p>
</div>
<div class='div-commentary'><p style="margin-left:1em"><span class='note-inline'>(暮八百)</span>。</p>
</div>
<div class='div-orig'><p>然雖恁麼瞎却衲僧眼。</p>
</div>
<div class='div-commentary'><p style="margin-left:1em"><span class='note-inline'>(八兩半斤)</span>。</p>
</div>
<div class='div-orig'><p>作麼生免得此過。</p>
</div>
<div class='div-commentary'><p style="margin-left:1em"><span class='note-inline'>(何必)</span>。</p>
</div>
<div class='div-orig'><p>諸仁者要會麼。</p>
</div>
<div class='div-commentary'><p style="margin-left:1em"><span class='note-inline'>(謝勞神力)</span>。</p>
</div>
<div class='div-orig'><p>還尒趙州喫粥未拈却。</p>
</div>
<div class='div-commentary'><p style="margin-left:1em"><span class='note-inline'>(一口啜去)</span>。</p>
</div>
<div class='div-orig'><p>者僧喫粥了。</p>
</div>
<div class='div-commentary'><p style="margin-left:1em"><span class='note-inline'>(堕在鉢裏)</span>。</p>
</div>
<div class='div-orig'><p>雪竇与尒拄杖了皈堂。</p>
</div>
<div class='div-commentary'><p style="margin-left:1em"><span class='note-inline'>(不作痛痒)</span>。</p>
</div>
<div class='div-orig'><p>㪯雲門大師云盡十方世界乹坤大地天下老和尚。</p>
</div>
<div class='div-commentary'><p style="margin-left:1em"><span class='note-inline'>(不消一捏)</span>。</p>
</div>
<div class='div-orig'><p>以拄杖一劃。</p>
</div>
<div class='div-commentary'><p style="margin-left:1em"><span class='note-inline'>(費力不少)</span>。</p>
</div>
<div class='div-orig'><p>云百雜碎。</p>
</div>
<div class='div-commentary'><p style="margin-left:1em"><span class='note-inline'>(見麼見麼)</span>。</p>
</div>
<div class='div-orig'><p>竇云者老漢是即是。</p>
</div>
<div class='div-commentary'><p style="margin-left:1em"><span class='note-inline'>(報恩有分)</span>。</p>
</div>
<div class='div-orig'><p>要且未有出身之路。</p>
</div>
<div class='div-commentary'><p style="margin-left:1em"><span class='note-inline'>(要扶起去)</span>。</p>
</div>
<div class='div-orig'><p>如今拄杖在雪竇手裏。</p>
</div>
<div class='div-commentary'><p style="margin-left:1em"><span class='note-inline'>(堪甚麼)</span>。</p>
</div>
<div class='div-orig'><p>復橫按。</p>
</div>
<div class='div-commentary'><p style="margin-left:1em"><span class='note-inline'>(叱)</span>。</p>
</div>
<div class='div-orig'><p>云東西南北甚處得來。</p>
</div>
<div class='div-commentary'><p style="margin-left:1em"><span class='note-inline'>(猶不是衲僧行履處)</span>。</p>
</div>
<div class='div-orig'><p>㪯僧問投子如何是十身調御。</p>
</div>
<div class='div-commentary'><p style="margin-left:1em"><span class='note-inline'>(在多少臺上)</span>。</p>
</div>
<div class='div-orig'><p>投子下繩床立。</p>
</div>
<div class='div-commentary'><p style="margin-left:1em"><span class='note-inline'>(一二三)</span>。</p>
</div>
<div class='div-orig'><p>又問凢聖相去多少。</p>
</div>
<div class='div-commentary'><p style="margin-left:1em"><span class='note-inline'>(莫下个注却)</span>。</p>
</div>
<div class='div-orig'><p>投子下繩床立。</p>
</div>
<div class='div-commentary'><p style="margin-left:1em"><span class='note-inline'>(四五六)</span>。</p>
</div>
<div class='div-orig'><p>竇云此公案諸人無不委知。</p>
</div>
<div class='div-commentary'><p style="margin-left:1em"><span class='note-inline'>(某甲從來不會)</span>。</p>
</div>
<div class='div-orig'><p>若漝麼㪯天下衲僧盡為念話杜家。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>雪竇莫有長處也無。</p>
</div>
<div class='div-commentary'><p style="margin-left:1em"><span class='note-inline'>(若有个漢作麼生)</span>。</p>
</div>
<div class='div-orig'><p>試為大眾㪯看。</p>
</div>
<div class='div-commentary'><p style="margin-left:1em"><span class='note-inline'>(个个觀世音)</span>。</p>
</div>
<div class='div-orig'><p>凢聖相去多少投子下繩床立。</p>
</div>
<div class='div-commentary'><p style="margin-left:1em"><span class='note-inline'>(一囬拈出一囬新)</span>。</p>
</div>
<div class='div-orig'><p>如何是十身調御投子下繩床立。</p>
</div>
<div class='div-commentary'><p style="margin-left:1em"><span class='note-inline'>(雪竇㪯了也)</span>。</p>
</div>
<div class='div-orig'><p>且道与前來㪯底同別。</p>
</div>
<div class='div-commentary'><p style="margin-left:1em"><span class='note-inline'>(一任諸方道得)</span>。</p>
</div>
<div class='div-orig'><p>若道一般許上座具一隻眼。</p>
</div>
<div class='div-commentary'><p style="margin-left:1em"><span class='note-inline'>(眼眸重斤)</span>。</p>
</div>
<div class='div-orig'><p>若云別有竒特也許上座具一隻眼。</p>
</div>
<div class='div-commentary'><p style="margin-left:1em"><span class='note-inline'>(臨崖看虎眼)</span>。</p>
</div>
<div class='div-orig'><p>復更開一線道。</p>
</div>
<div class='div-commentary'><p style="margin-left:1em"><span class='note-inline'>(苦瓠連根苦)</span>。</p>
</div>
<div class='div-orig'><p>凢聖相去多少請上座下一轉語。</p>
</div>
<div class='div-commentary'><p style="margin-left:1em"><span class='note-inline'>(休別道得)</span>。</p>
</div>
<div class='div-orig'><p>如何是十身調御答一轉話。</p>
</div>
<div class='div-commentary'><p style="margin-left:1em"><span class='note-inline'>(退倒三千)</span>。</p>
</div>
<div class='div-orig'><p>非<span class='corr'>但</span>參見投子亦乃知雪竇長處。</p>
</div>
<div class='div-commentary'><p style="margin-left:1em"><span class='note-inline'>(知我罪我)</span>。</p>
</div>
<div class='div-orig'><p>或若揔道下繩床立。</p>
</div>
<div class='div-commentary'><p style="margin-left:1em"><span class='note-inline'>(驀口便打)</span>。</p>
</div>
<div class='div-orig'><p>惜耴眉毛。</p>
</div>
<div class='div-commentary'><p style="margin-left:1em"><span class='note-inline'>(収)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(也与三十棒)</span>。</p>
</div>
<div class='div-orig'><p>㪯洞山聦和尚每見新到便問溈山水牯牛上座作麼生會。</p>
</div>
<div class='div-commentary'><p style="margin-left:1em"><span class='note-inline'>(遇賤則貴遇貴則賤)</span>。</p>
</div>
<div class='div-orig'><p>前後皆不相契。</p>
</div>
<div class='div-commentary'><p style="margin-left:1em"><span class='note-inline'>(幾乎放過)</span>。</p>
</div>
<div class='div-orig'><p>竇到亦乃垂問。</p>
</div>
<div class='div-commentary'><p style="margin-left:1em"><span class='note-inline'>(撞著个無慙愧漢)</span>。</p>
</div>
<div class='div-orig'><p>竇云後人標牓。</p>
</div>
<div class='div-commentary'><p style="margin-left:1em"><span class='note-inline'>(兩口一舌)</span>。</p>
</div>
<div class='div-orig'><p>洞山擬道。</p>
</div>
<div class='div-commentary'><p style="margin-left:1em"><span class='note-inline'>(待海變桑田)</span>。</p>
</div>
<div class='div-orig'><p>竇以坐具拂一下便行。</p>
</div>
<div class='div-commentary'><p style="margin-left:1em"><span class='note-inline'>(不免脚下帶紅絲線)</span>。</p>
</div>
<div class='div-orig'><p>洞山云且來上座。</p>
</div>
<div class='div-commentary'><p style="margin-left:1em"><span class='note-inline'>(令我憶德嶠)</span>。</p>
</div>
<div class='div-orig'><p>竇云未參堂。</p>
</div>
<div class='div-commentary'><p style="margin-left:1em"><span class='note-inline'>(雖然如是未出洞山綣繢在　拈云<span class='corr'>但</span>惟<span class='corr'>但</span>倠)</span>。</p>
</div>
<div class='div-orig'><p>㪯雲門大師云三乗十二分教。</p>
</div>
<div class='div-commentary'><p style="margin-left:1em"><span class='note-inline'>(看著即眼瞎)</span>。</p>
</div>
<div class='div-orig'><p>逹磨西來。</p>
</div>
<div class='div-commentary'><p style="margin-left:1em"><span class='note-inline'>(相逢即心死)</span>。</p>
</div>
<div class='div-orig'><p>放過即不可。</p>
</div>
<div class='div-commentary'><p style="margin-left:1em"><span class='note-inline'>(勾賊破家)</span>。</p>
</div>
<div class='div-orig'><p>若不放過不消一喝。</p>
</div>
<div class='div-commentary'><p style="margin-left:1em"><span class='note-inline'>(豈敢)</span>。</p>
</div>
<div class='div-orig'><p>竇随㪯了便喝。</p>
</div>
<div class='div-commentary'><p style="margin-left:1em"><span class='note-inline'>(爭柰後語)</span>。</p>
</div>
<div class='div-orig'><p>復云大眾好喝落在甚處。</p>
</div>
<div class='div-commentary'><p style="margin-left:1em"><span class='note-inline'>(長處覔短)</span>。</p>
</div>
<div class='div-orig'><p>若要鼻孔遼天。</p>
</div>
<div class='div-commentary'><p style="margin-left:1em"><span class='note-inline'>(且皈去來)</span>。</p>
</div>
<div class='div-orig'><p>辨取者一喝。</p>
</div>
<div class='div-commentary'><p style="margin-left:1em"><span class='note-inline'>(還曾喝得麼)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(敗也)</span>。</p>
</div>
<div class='div-orig'><p>竇因事示眾云杜耳目於胎殻。</p>
</div>
<div class='div-commentary'><p style="margin-left:1em"><span class='note-inline'>(夢見也未)</span>。</p>
</div>
<div class='div-orig'><p>掩玄象於霄外。</p>
</div>
<div class='div-commentary'><p style="margin-left:1em"><span class='note-inline'>(三千里外)</span>。</p>
</div>
<div class='div-orig'><p>而責宮商之異。</p>
</div>
<div class='div-commentary'><p style="margin-left:1em"><span class='note-inline'>(堪悲堪痛)</span>。</p>
</div>
<div class='div-orig'><p>辨玄素之殊底是甚麼人。</p>
</div>
<div class='div-commentary'><p style="margin-left:1em"><span class='note-inline'>(和你脫不得)</span>。</p>
</div>
<div class='div-orig'><p>還知落處麼。</p>
</div>
<div class='div-commentary'><p style="margin-left:1em"><span class='note-inline'>(果然果然)</span>。</p>
</div>
<div class='div-orig'><p>那一个者一个。</p>
</div>
<div class='div-commentary'><p style="margin-left:1em"><span class='note-inline'>(自作自受)</span>。</p>
</div>
<div class='div-orig'><p>兼本三人。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>放過一著。</p>
</div>
<div class='div-commentary'><p style="margin-left:1em"><span class='note-inline'>(蹉過者多)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>上堂云三十[禾/干]來尋劒客。</p>
</div>
<div class='div-commentary'><p style="margin-left:1em"><span class='note-inline'>(剔起眉毛)</span>。</p>
</div>
<div class='div-orig'><p>有麼有麼。</p>
</div>
<div class='div-commentary'><p style="margin-left:1em"><span class='note-inline'>(好你用去)</span>。</p>
</div>
<div class='div-orig'><p>幾囬葉落又抽枝。</p>
</div>
<div class='div-commentary'><p style="margin-left:1em"><span class='note-inline'>(不孤負佛祖)</span>。</p>
</div>
<div class='div-orig'><p>衲僧眼光失却了也。</p>
</div>
<div class='div-commentary'><p style="margin-left:1em"><span class='note-inline'>(甚麼處去)</span>。</p>
</div>
<div class='div-orig'><p>自從一見桃花後。</p>
</div>
<div class='div-commentary'><p style="margin-left:1em"><span class='note-inline'>(惑乱天下)</span>。</p>
</div>
<div class='div-orig'><p>填溝塞壑。</p>
</div>
<div class='div-commentary'><p style="margin-left:1em"><span class='note-inline'>(更有牽伴)</span>。</p>
</div>
<div class='div-orig'><p>直至如今更不疑。</p>
</div>
<div class='div-commentary'><p style="margin-left:1em"><span class='note-inline'>(打云更知痛痒始得)</span>。</p>
</div>
<div class='div-orig'><p>敗軍之將。</p>
</div>
<div class='div-commentary'><p style="margin-left:1em"><span class='note-inline'>(處處捨命)</span>。</p>
</div>
<div class='div-orig'><p>以拄杖卓地一下。</p>
</div>
<div class='div-commentary'><p style="margin-left:1em"><span class='note-inline'>(住住有傍人在)</span>。</p>
</div>
<div class='div-orig'><p>云看。</p>
</div>
<div class='div-commentary'><p style="margin-left:1em"><span class='note-inline'>(頼有个語)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(頂上無骨頷下有鬚)</span>。</p>
</div>
<div class='div-orig'><p>㪯皈宗問僧甚處去。</p>
</div>
<div class='div-commentary'><p style="margin-left:1em"><span class='note-inline'>(臨行叮嚀)</span>。</p>
</div>
<div class='div-orig'><p>云諸方學五味禪去。</p>
</div>
<div class='div-commentary'><p style="margin-left:1em"><span class='note-inline'>(甞得个味)</span>。</p>
</div>
<div class='div-orig'><p>宗云我者裏有一味禪為甚不學。</p>
</div>
<div class='div-commentary'><p style="margin-left:1em"><span class='note-inline'>(知它去處分明)</span>。</p>
</div>
<div class='div-orig'><p>僧云如何是一味禪。</p>
</div>
<div class='div-commentary'><p style="margin-left:1em"><span class='note-inline'>(不顧喪身失命)</span>。</p>
</div>
<div class='div-orig'><p>宗便打。</p>
</div>
<div class='div-commentary'><p style="margin-left:1em"><span class='note-inline'>(一棒作一棒用也無)</span>。</p>
</div>
<div class='div-orig'><p>僧云莫打某甲會也。</p>
</div>
<div class='div-commentary'><p style="margin-left:1em"><span class='note-inline'>(快便難逢)</span>。</p>
</div>
<div class='div-orig'><p>宗云尒作麼生會。</p>
</div>
<div class='div-commentary'><p style="margin-left:1em"><span class='note-inline'>(至此知皈宗)</span>。</p>
</div>
<div class='div-orig'><p>僧擬開口。</p>
</div>
<div class='div-commentary'><p style="margin-left:1em"><span class='note-inline'>(不誤喫棒)</span>。</p>
</div>
<div class='div-orig'><p>宗又打。</p>
</div>
<div class='div-commentary'><p style="margin-left:1em"><span class='note-inline'>(此棒皈宗也須喫却)</span>。</p>
</div>
<div class='div-orig'><p>黃檗聞㪯云馬大師出八十四貟善知識。</p>
</div>
<div class='div-commentary'><p style="margin-left:1em"><span class='note-inline'>(此老只解与麼道)</span>。</p>
</div>
<div class='div-orig'><p>問著个个屙轆轆地。</p>
</div>
<div class='div-commentary'><p style="margin-left:1em"><span class='note-inline'>(恐是在人背後)</span>。</p>
</div>
<div class='div-orig'><p>只有皈宗老較些子。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>竇云以彊欺弱有甚麼難。</p>
</div>
<div class='div-commentary'><p style="margin-left:1em"><span class='note-inline'>(也有喫棒)</span>。</p>
</div>
<div class='div-orig'><p>我者裏有一味禪為甚麼不學<span class='corr'>但</span>向道収。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>待伊拈起。</p>
</div>
<div class='div-commentary'><p style="margin-left:1em"><span class='note-inline'>(有三十棒在)</span>。</p>
</div>
<div class='div-orig'><p>有般無眼漢只管喫。</p>
</div>
<div class='div-commentary'><p style="margin-left:1em"><span class='note-inline'>(半開半合)</span>。</p>
</div>
<div class='div-orig'><p>吽吽。</p>
</div>
<div class='div-commentary'><p style="margin-left:1em"><span class='note-inline'>(滿口道著)</span>。</p>
</div>
<div class='div-orig'><p>雪竇門下誰敢。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(了了)</span>。</p>
</div>
<div class='div-orig'><p>上堂云胡蜂不戀舊時窠。</p>
</div>
<div class='div-commentary'><p style="margin-left:1em"><span class='note-inline'>(其它無別)</span>。</p>
</div>
<div class='div-orig'><p>猛將不在家中死。</p>
</div>
<div class='div-commentary'><p style="margin-left:1em"><span class='note-inline'>(劒在甑人手)</span>。</p>
</div>
<div class='div-orig'><p>若是个漢聊聞㪯著剔起眉毛便行。</p>
</div>
<div class='div-commentary'><p style="margin-left:1em"><span class='note-inline'>(若逢著某甲又作麼生)</span>。</p>
</div>
<div class='div-orig'><p>一日六人新到竇問云還有作家禪客麼。</p>
</div>
<div class='div-commentary'><p style="margin-left:1em"><span class='note-inline'>(者僧未參堂)</span>。</p>
</div>
<div class='div-orig'><p>參頭云和尚道什麼。</p>
</div>
<div class='div-commentary'><p style="margin-left:1em"><span class='note-inline'>(眼目定動)</span>。</p>
</div>
<div class='div-orig'><p>竇云點即不到。</p>
</div>
<div class='div-commentary'><p style="margin-left:1em"><span class='note-inline'>(不勞再勘)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(好个禪客)</span>。</p>
</div>
<div class='div-orig'><p>竇便喝。</p>
</div>
<div class='div-commentary'><p style="margin-left:1em"><span class='note-inline'>(當断不断却招其乱)</span>。</p>
</div>
<div class='div-orig'><p>僧無語竇云龍頭蛇尾。</p>
</div>
<div class='div-commentary'><p style="margin-left:1em"><span class='note-inline'>(重言不可吃)</span>。</p>
</div>
<div class='div-orig'><p>復問第二个僧指參頭云和尚問何不祗對。</p>
</div>
<div class='div-commentary'><p style="margin-left:1em"><span class='note-inline'>(走向甚麼處去)</span>。</p>
</div>
<div class='div-orig'><p>竇與一掌僧無語。</p>
</div>
<div class='div-commentary'><p style="margin-left:1em"><span class='note-inline'>(機輪轉處作者猶迷)</span>。</p>
</div>
<div class='div-orig'><p>竇復指云第三其僧茫然竇云一狀領過。</p>
</div>
<div class='div-commentary'><p style="margin-left:1em"><span class='note-inline'>(平出)</span>。</p>
</div>
<div class='div-orig'><p>上堂僧問如何是時節因緣竇云瞌睡漢。</p>
</div>
<div class='div-commentary'><p style="margin-left:1em"><span class='note-inline'>(鳥飛不度)</span>。</p>
</div>
<div class='div-orig'><p>僧便喝。</p>
</div>
<div class='div-commentary'><p style="margin-left:1em"><span class='note-inline'>(三十[禾/干]後也少)</span>。</p>
</div>
<div class='div-orig'><p>竇云詐惺惺。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>復云譬若世界壞時。</p>
</div>
<div class='div-commentary'><p style="margin-left:1em"><span class='note-inline'>(寐語也未)</span>。</p>
</div>
<div class='div-orig'><p>大水競作。</p>
</div>
<div class='div-commentary'><p style="margin-left:1em"><span class='note-inline'>(誰是好看)</span>。</p>
</div>
<div class='div-orig'><p>其間無量眾生或沒或未沒。</p>
</div>
<div class='div-commentary'><p style="margin-left:1em"><span class='note-inline'>(東岸近西岸遠)</span>。</p>
</div>
<div class='div-orig'><p>互相悲號仰望蒼蒼皆云相救。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>當尒之時四禪天人一見高聲便喝。</p>
</div>
<div class='div-commentary'><p style="margin-left:1em"><span class='note-inline'>(天然有在)</span>。</p>
</div>
<div class='div-orig'><p>咄哉眾生我預曾報你。</p>
</div>
<div class='div-commentary'><p style="margin-left:1em"><span class='note-inline'>(依稀佀曲纔堪聽)</span>。</p>
</div>
<div class='div-orig'><p>令頻頻上來。</p>
</div>
<div class='div-commentary'><p style="margin-left:1em"><span class='note-inline'>(莫孤負一條銕)</span>。</p>
</div>
<div class='div-orig'><p>你都不聽。</p>
</div>
<div class='div-commentary'><p style="margin-left:1em"><span class='note-inline'>(与雪竇同參)</span>。</p>
</div>
<div class='div-orig'><p>如今有甚救處。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>乃拍手一下。</p>
</div>
<div class='div-commentary'><p style="margin-left:1em"><span class='note-inline'>(吽)</span>。</p>
</div>
<div class='div-orig'><p>云皈堂。</p>
</div>
<div class='div-commentary'><p style="margin-left:1em"><span class='note-inline'>(將謂眾生苦更有苦眾生)</span>。</p>
</div>
<div class='div-orig'><p>上堂云乹坤之內宇宙之間。</p>
</div>
<div class='div-commentary'><p style="margin-left:1em"><span class='note-inline'>(銕壁銕壁)</span>。</p>
</div>
<div class='div-orig'><p>中有一寳。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>挂在壁上。</p>
</div>
<div class='div-commentary'><p style="margin-left:1em"><span class='note-inline'>(出)</span>。</p>
</div>
<div class='div-orig'><p>入。</p>
</div>
<div class='div-commentary'><p style="margin-left:1em"><span class='note-inline'>(面門覺麼)</span>。</p>
</div>
<div class='div-orig'><p>逹磨九[禾/干]不敢正眼覷著。</p>
</div>
<div class='div-commentary'><p style="margin-left:1em"><span class='note-inline'>(只為滿眼也)</span>。</p>
</div>
<div class='div-orig'><p>如今衲僧要見劈脊打。</p>
</div>
<div class='div-commentary'><p style="margin-left:1em"><span class='note-inline'>(照天照地)</span>。</p>
</div>
<div class='div-orig'><p>上堂僧問如何是佛竇云頭髼鬆耳卓朔。</p>
</div>
<div class='div-commentary'><p style="margin-left:1em"><span class='note-inline'>(口廣脚短)</span>。</p>
</div>
<div class='div-orig'><p>僧云不會。</p>
</div>
<div class='div-commentary'><p style="margin-left:1em"><span class='note-inline'>(吞却雪竇)</span>。</p>
</div>
<div class='div-orig'><p>竇云堪笑堪悲。</p>
</div>
<div class='div-commentary'><p style="margin-left:1em"><span class='note-inline'>(半合半開)</span>。</p>
</div>
<div class='div-orig'><p>復云不著便也不柰何。</p>
</div>
<div class='div-commentary'><p style="margin-left:1em"><span class='note-inline'>(元來只与麼)</span>。</p>
</div>
<div class='div-orig'><p>尒從江南江北來笠子下為什麼拶破洛浦遍參底。</p>
</div>
<div class='div-commentary'><p style="margin-left:1em"><span class='note-inline'>(兩鏃蒺䔧)</span>。</p>
</div>
<div class='div-orig'><p>上堂云乹坤把定即不無尒作麼生是手擎日月底句。</p>
</div>
<div class='div-commentary'><p style="margin-left:1em"><span class='note-inline'>(莫開摩瞌眼　代云兩兩　又云有未參堂人　又云雲門大師來也)</span>。</p>
</div>
<div class='div-orig'><p>又云周遊四天下道我知有須弥頂上著得幾人。</p>
</div>
<div class='div-commentary'><p style="margin-left:1em"><span class='note-inline'>(休行高高山頂　代云唯有和尚一个　又云某甲相喚去　又云俱)</span>。</p>
</div>
<div class='div-orig'><p>復云㪯步<span class='corr'>已</span>經諸佛剎是尒草鞋[跍-十+水]破多少。</p>
</div>
<div class='div-commentary'><p style="margin-left:1em"><span class='note-inline'>(不可借路經過代云若与麼可惜許　又云与老師還草鞋錢　又云一雙兩雙)</span>。</p>
</div>
<div class='div-orig'><p>上堂云長觜鳥芳樹不棲喃喃獨語。</p>
</div>
<div class='div-commentary'><p style="margin-left:1em"><span class='note-inline'>(無耳底聽得)</span>。</p>
</div>
<div class='div-orig'><p>摩斯吒滄溟不入戰戰却廻。</p>
</div>
<div class='div-commentary'><p style="margin-left:1em"><span class='note-inline'>(無眼底見得)</span>。</p>
</div>
<div class='div-orig'><p>三十秊後悟去。</p>
</div>
<div class='div-commentary'><p style="margin-left:1em"><span class='note-inline'>(如猿捉影)</span>。</p>
</div>
<div class='div-orig'><p>提起手云吽吽。</p>
</div>
<div class='div-commentary'><p style="margin-left:1em"><span class='note-inline'>(一囬抓不得兩囬抓得)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(咄)</span>。</p>
</div>
<div class='div-orig'><p>上堂㪯在眾日僧問如何是佛竇云四眾圍遶。</p>
</div>
<div class='div-commentary'><p style="margin-left:1em"><span class='note-inline'>(頂天履地)</span>。</p>
</div>
<div class='div-orig'><p>如何是湼槃竇云雙林樹下。</p>
</div>
<div class='div-commentary'><p style="margin-left:1em"><span class='note-inline'>(日炙風吹)</span>。</p>
</div>
<div class='div-orig'><p>復云便是釘觜銕舌漢也卒話會不及皈堂。</p>
</div>
<div class='div-commentary'><p style="margin-left:1em"><span class='note-inline'>(三叚不同収皈上科)</span>。</p>
</div>
<div class='div-orig'><p>有時竪起拄杖。</p>
</div>
<div class='div-commentary'><p style="margin-left:1em"><span class='note-inline'>(劈不開)</span>。</p>
</div>
<div class='div-orig'><p>云洪機在掌排巨靈擘太華之峰。</p>
</div>
<div class='div-commentary'><p style="margin-left:1em"><span class='note-inline'>(未免勘破个漢)</span>。</p>
</div>
<div class='div-orig'><p>復橫案云明鏡當臺絕演若逐東西之逕。</p>
</div>
<div class='div-commentary'><p style="margin-left:1em"><span class='note-inline'>(且向階下合掌)</span>。</p>
</div>
<div class='div-orig'><p>又以拄杖一劃。</p>
</div>
<div class='div-commentary'><p style="margin-left:1em"><span class='note-inline'>(重言不可吃)</span>。</p>
</div>
<div class='div-orig'><p>云比擬張麟兔亦不遇便下座。</p>
</div>
<div class='div-commentary'><p style="margin-left:1em"><span class='note-inline'>(者邊有人立　我不如你)</span>。</p>
</div>
<div class='div-orig'><p>上堂云不與一法作對便是無諍三昧。</p>
</div>
<div class='div-commentary'><p style="margin-left:1em"><span class='note-inline'>(我不要無孔銕槌)</span>。</p>
</div>
<div class='div-orig'><p>或是个漢聞我㪯著悉能坐断有甚麼近處。</p>
</div>
<div class='div-commentary'><p style="margin-left:1em"><span class='note-inline'>(顧視左右云阿誰)</span>。</p>
</div>
<div class='div-orig'><p>雖然如此向後莫辜負人好便下座。</p>
</div>
<div class='div-commentary'><p style="margin-left:1em"><span class='note-inline'>(喏喏)</span>。</p>
</div>
<div class='div-orig'><p>上堂㪯古人道明眼漢沒窠臼。</p>
</div>
<div class='div-commentary'><p style="margin-left:1em"><span class='note-inline'>(有人恁麼會)</span>。</p>
</div>
<div class='div-orig'><p>我且問尒各從德山林際下來。</p>
</div>
<div class='div-commentary'><p style="margin-left:1em"><span class='note-inline'>(如麻似粟)</span>。</p>
</div>
<div class='div-orig'><p>棒喝向尒不能施。</p>
</div>
<div class='div-commentary'><p style="margin-left:1em"><span class='note-inline'>(大好退倒)</span>。</p>
</div>
<div class='div-orig'><p>語言向尒使不著。</p>
</div>
<div class='div-commentary'><p style="margin-left:1em"><span class='note-inline'>(一時快活)</span>。</p>
</div>
<div class='div-orig'><p>我既如此。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>汝合必然。</p>
</div>
<div class='div-commentary'><p style="margin-left:1em"><span class='note-inline'>(相識滿天下)</span>。</p>
</div>
<div class='div-orig'><p>又作麼生露得个消息。</p>
</div>
<div class='div-commentary'><p style="margin-left:1em"><span class='note-inline'>(左右難侍人)</span>。</p>
</div>
<div class='div-orig'><p>令雪竇知尒是个風不入底漢去便下座。</p>
</div>
<div class='div-commentary'><p style="margin-left:1em"><span class='note-inline'>(且解眠去好)</span>。</p>
</div>
<div class='div-orig'><p>一日三僧辤竇把住云天無門地無戶乱走衲僧擬往何處。</p>
</div>
<div class='div-commentary'><p style="margin-left:1em"><span class='note-inline'>(問去處也未)</span>。</p>
</div>
<div class='div-orig'><p>僧皆無對。</p>
</div>
<div class='div-commentary'><p style="margin-left:1em"><span class='note-inline'>(三人證龜作鼈)</span>。</p>
</div>
<div class='div-orig'><p>竇劈靣唾云枉喫我多少粥飯。</p>
</div>
<div class='div-commentary'><p style="margin-left:1em"><span class='note-inline'>(為物傷慈)</span>。</p>
</div>
<div class='div-orig'><p>便推出。</p>
</div>
<div class='div-commentary'><p style="margin-left:1em"><span class='note-inline'>(長安雖樂難久居)</span>。</p>
</div>
<div class='div-orig'><p>示眾云摩竭正令譬若披沙揀金。</p>
</div>
<div class='div-commentary'><p style="margin-left:1em"><span class='note-inline'>(何時了也)</span>。</p>
</div>
<div class='div-orig'><p>毗耶杜辤頗類守株待兔。</p>
</div>
<div class='div-commentary'><p style="margin-left:1em"><span class='note-inline'>(天堂未就地獄先成)</span>。</p>
</div>
<div class='div-orig'><p>設使頓開千眼。</p>
</div>
<div class='div-commentary'><p style="margin-left:1em"><span class='note-inline'>(笑殺露柱)</span>。</p>
</div>
<div class='div-orig'><p>未辨機関。</p>
</div>
<div class='div-commentary'><p style="margin-left:1em"><span class='note-inline'>(賺殺人)</span>。</p>
</div>
<div class='div-orig'><p>點著不來。</p>
</div>
<div class='div-commentary'><p style="margin-left:1em"><span class='note-inline'>(那裏去也)</span>。</p>
</div>
<div class='div-orig'><p>白雲万里。</p>
</div>
<div class='div-commentary'><p style="margin-left:1em"><span class='note-inline'>(誰是个中人)</span>。</p>
</div>
<div class='div-orig'><p>㪯永嘉云六般神用空不空。</p>
</div>
<div class='div-commentary'><p style="margin-left:1em"><span class='note-inline'>(一二三四五六)</span>。</p>
</div>
<div class='div-orig'><p>一顆圎光色非色。</p>
</div>
<div class='div-commentary'><p style="margin-left:1em"><span class='note-inline'>(六五四三二一)</span>。</p>
</div>
<div class='div-orig'><p>雲門大師拈起拄杖。</p>
</div>
<div class='div-commentary'><p style="margin-left:1em"><span class='note-inline'>(還提得麼)</span>。</p>
</div>
<div class='div-orig'><p>云是色非色。</p>
</div>
<div class='div-commentary'><p style="margin-left:1em"><span class='note-inline'>(<span class='corr'>刺</span>破眼睛)</span>。</p>
</div>
<div class='div-orig'><p>竇云雪竇即不然。</p>
</div>
<div class='div-commentary'><p style="margin-left:1em"><span class='note-inline'>(大好有人)</span>。</p>
</div>
<div class='div-orig'><p>圎光一顆儱侗真如。</p>
</div>
<div class='div-commentary'><p style="margin-left:1em"><span class='note-inline'>(与永嘉同參)</span>。</p>
</div>
<div class='div-orig'><p>神用六般和泥合水。</p>
</div>
<div class='div-commentary'><p style="margin-left:1em"><span class='note-inline'>(三千里外)</span>。</p>
</div>
<div class='div-orig'><p>塻窑人設齋且致水中拈月致將一問來。</p>
</div>
<div class='div-commentary'><p style="margin-left:1em"><span class='note-inline'>(也是不妨皈來)</span>。</p>
</div>
<div class='div-orig'><p>有時云袖頭打領腋下剜襟。</p>
</div>
<div class='div-commentary'><p style="margin-left:1em"><span class='note-inline'>(豈止文殊七佛師)</span>。</p>
</div>
<div class='div-orig'><p>諸方一任翦裁。</p>
</div>
<div class='div-commentary'><p style="margin-left:1em"><span class='note-inline'>(因誰置得)</span>。</p>
</div>
<div class='div-orig'><p>南山起雲北山下雨衲子作麼生話會。</p>
</div>
<div class='div-commentary'><p style="margin-left:1em"><span class='note-inline'>(且道是放是収)</span>。</p>
</div>
<div class='div-orig'><p>一日上堂大眾纔集。</p>
</div>
<div class='div-commentary'><p style="margin-left:1em"><span class='note-inline'>(切忌別說)</span>。</p>
</div>
<div class='div-orig'><p>竇云一任諸方貶剝。</p>
</div>
<div class='div-commentary'><p style="margin-left:1em"><span class='note-inline'>(有誰聞得)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(洎乎相見)</span>。</p>
</div>
<div class='div-orig'><p>㪯僧問乾峰十方薄伽梵一路湼槃門路頭在什麼處峰云在者裏。</p>
</div>
<div class='div-commentary'><p style="margin-left:1em"><span class='note-inline'>(著口上)</span>。</p>
</div>
<div class='div-orig'><p>竇代僧便喝。</p>
</div>
<div class='div-commentary'><p style="margin-left:1em"><span class='note-inline'>(蝦跳不出斗　有一拶)</span>。</p>
</div>
<div class='div-orig'><p>復有僧問長慶慶云問取堂中第二座。</p>
</div>
<div class='div-commentary'><p style="margin-left:1em"><span class='note-inline'>(將謂杷得住)</span>。</p>
</div>
<div class='div-orig'><p>竇代僧云錯。</p>
</div>
<div class='div-commentary'><p style="margin-left:1em"><span class='note-inline'>(都羕它恩力)</span>。</p>
</div>
<div class='div-orig'><p>復有僧問雪竇竇云堕坑落壍。</p>
</div>
<div class='div-commentary'><p style="margin-left:1em"><span class='note-inline'>(多少敗缺)</span>。</p>
</div>
<div class='div-orig'><p>自代云作賊人心虚。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>上堂云糞掃堆上現丈六金身遇賤則貴。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>赤肉團上壁立千仞遇明則暗。</p>
</div>
<div class='div-commentary'><p style="margin-left:1em"><span class='note-inline'>(道著)</span>。</p>
</div>
<div class='div-orig'><p>鼻孔遼天底衲僧試辨雪竇為人眼也。</p>
</div>
<div class='div-commentary'><p style="margin-left:1em"><span class='note-inline'>(与麼去)</span>。</p>
</div>
<div class='div-orig'><p>示眾云一法不通万緣方透。</p>
</div>
<div class='div-commentary'><p style="margin-left:1em"><span class='note-inline'>(用無孔銕槌作什麼)</span>。</p>
</div>
<div class='div-orig'><p>會與不會成群作隊。</p>
</div>
<div class='div-commentary'><p style="margin-left:1em"><span class='note-inline'>(拈來与我看)</span>。</p>
</div>
<div class='div-orig'><p>築著磕著一時拈却。</p>
</div>
<div class='div-commentary'><p style="margin-left:1em"><span class='note-inline'>(従且至暮)</span>。</p>
</div>
<div class='div-orig'><p>管取乾坤獨露。</p>
</div>
<div class='div-commentary'><p style="margin-left:1em"><span class='note-inline'>(従來羕誰恩力)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>上堂云禪河随浪靜。</p>
</div>
<div class='div-commentary'><p style="margin-left:1em"><span class='note-inline'>(不用澄淨)</span>。</p>
</div>
<div class='div-orig'><p>定水逐波清。</p>
</div>
<div class='div-commentary'><p style="margin-left:1em"><span class='note-inline'>(灘下底)</span>。</p>
</div>
<div class='div-orig'><p>若拄杖子是浪衲僧便七縦八橫。</p>
</div>
<div class='div-commentary'><p style="margin-left:1em"><span class='note-inline'>(一二三四五六七)</span>。</p>
</div>
<div class='div-orig'><p>忽乾坤大地是浪便見扶籬摸壁。</p>
</div>
<div class='div-commentary'><p style="margin-left:1em"><span class='note-inline'>(東西南北上下四維)</span>。</p>
</div>
<div class='div-orig'><p>且道放行好把定好。</p>
</div>
<div class='div-commentary'><p style="margin-left:1em"><span class='note-inline'>(海<span class='corr'>母</span>以蝦為目)</span>。</p>
</div>
<div class='div-orig'><p>一日云春雷<span class='corr'>已</span>發陽鳥未啼俱迷身句即不問尒透出一字作麼生道。</p>
</div>
<div class='div-commentary'><p style="margin-left:1em"><span class='note-inline'>(三十[禾/干]養得底事代云非)</span>。</p>
</div>
<div class='div-orig'><p>上堂云巢知風宂知雨刢利衲僧未可相許。</p>
</div>
<div class='div-commentary'><p style="margin-left:1em"><span class='note-inline'>(不審)</span>。</p>
</div>
<div class='div-orig'><p>若問如何苦哉佛陀參。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>㪯馬大師云一切語言是提婆宗以者个為主。</p>
</div>
<div class='div-commentary'><p style="margin-left:1em"><span class='note-inline'>(銕丸無縫罅)</span>。</p>
</div>
<div class='div-orig'><p>雲門大師云好語只是無人問我。</p>
</div>
<div class='div-commentary'><p style="margin-left:1em"><span class='note-inline'>(鐃鈎搭索)</span>。</p>
</div>
<div class='div-orig'><p>僧便問如何是提婆宗門云西天九十六種尒是㝡下種。</p>
</div>
<div class='div-commentary'><p style="margin-left:1em"><span class='note-inline'>(當有跨門閫)</span>。</p>
</div>
<div class='div-orig'><p>竇云赤幡被者僧奪了也便下座。</p>
</div>
<div class='div-commentary'><p style="margin-left:1em"><span class='note-inline'>(話作兩橛)</span>。</p>
</div>
<div class='div-orig'><p>一日云山河無隔礙光明處處透。</p>
</div>
<div class='div-commentary'><p style="margin-left:1em"><span class='note-inline'>(南山燒炭北山紅)</span>。</p>
</div>
<div class='div-orig'><p>傅大士騎驢入尒鼻孔裏。</p>
</div>
<div class='div-commentary'><p style="margin-left:1em"><span class='note-inline'>(一二三四五)</span>。</p>
</div>
<div class='div-orig'><p>見尒諸人不惺惺却皈雙林寺去也便下座。</p>
</div>
<div class='div-commentary'><p style="margin-left:1em"><span class='note-inline'>(諸人看末後句)</span>。</p>
</div>
<div class='div-orig'><p>㪯僧問翠微自到和尚法席每沐上堂不蒙一法示誨意在於何。</p>
</div>
<div class='div-commentary'><p style="margin-left:1em"><span class='note-inline'>(要喫棒)</span>。</p>
</div>
<div class='div-orig'><p>微云嫌个什麼。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>僧復問洞山山云爭恠得老僧。</p>
</div>
<div class='div-commentary'><p style="margin-left:1em"><span class='note-inline'>(落在第二)</span>。</p>
</div>
<div class='div-orig'><p>後有僧問法眼眼云祖師來也。</p>
</div>
<div class='div-commentary'><p style="margin-left:1em"><span class='note-inline'>(似則似是未是)</span>。</p>
</div>
<div class='div-orig'><p>竇云兩个老漢被者僧穿却。</p>
</div>
<div class='div-commentary'><p style="margin-left:1em"><span class='note-inline'>(有權有實)</span>。</p>
</div>
<div class='div-orig'><p>唯有法眼與他同參。</p>
</div>
<div class='div-commentary'><p style="margin-left:1em"><span class='note-inline'>(錯)</span>。</p>
</div>
<div class='div-orig'><p>若是雪竇門下喫棒了趕出。</p>
</div>
<div class='div-commentary'><p style="margin-left:1em"><span class='note-inline'>(猶較些子)</span>。</p>
</div>
<div class='div-orig'><p>上堂云種種幻化皆生如來圎覺。</p>
</div>
<div class='div-commentary'><p style="margin-left:1em"><span class='note-inline'>(釋迦老子眼睛突出)</span>。</p>
</div>
<div class='div-orig'><p>竇云住住三世諸佛是幻六代祖師是幻天下老和尚是幻。</p>
</div>
<div class='div-commentary'><p style="margin-left:1em"><span class='note-inline'>(布袋盛錐)</span>。</p>
</div>
<div class='div-orig'><p>復拈起拄杖。</p>
</div>
<div class='div-commentary'><p style="margin-left:1em"><span class='note-inline'>(幻不幻)</span>。</p>
</div>
<div class='div-orig'><p>云拄杖子是幻那个是圎覺。</p>
</div>
<div class='div-commentary'><p style="margin-left:1em"><span class='note-inline'>(還我話頭來)</span>。</p>
</div>
<div class='div-orig'><p>良久以拄杖擊繩床一下。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>云幻出。</p>
</div>
<div class='div-commentary'><p style="margin-left:1em"><span class='note-inline'>(幻幻)</span>。</p>
</div>
<div class='div-orig'><p>大眾擬議。</p>
</div>
<div class='div-commentary'><p style="margin-left:1em"><span class='note-inline'>(作麼作麼)</span>。</p>
</div>
<div class='div-orig'><p>竇云者一隊漆桶揔無孔竅以拄杖一時趂下。</p>
</div>
<div class='div-commentary'><p style="margin-left:1em"><span class='note-inline'>(能有幾人)</span>。</p>
</div>
<div class='div-orig'><p>㪯夾山問僧甚處來。</p>
</div>
<div class='div-commentary'><p style="margin-left:1em"><span class='note-inline'>(問著也無要)</span>。</p>
</div>
<div class='div-orig'><p>云湖南來。</p>
</div>
<div class='div-commentary'><p style="margin-left:1em"><span class='note-inline'>([跍-十+水]破草鞋)</span>。</p>
</div>
<div class='div-orig'><p>山云曾到石霜麼。</p>
</div>
<div class='div-commentary'><p style="margin-left:1em"><span class='note-inline'>(豈是欠少)</span>。</p>
</div>
<div class='div-orig'><p>云要路經過爭得不到。</p>
</div>
<div class='div-commentary'><p style="margin-left:1em"><span class='note-inline'>([跍-十+水]著爛如泥)</span>。</p>
</div>
<div class='div-orig'><p>山云羕聞石霜有毬子話是否。</p>
</div>
<div class='div-commentary'><p style="margin-left:1em"><span class='note-inline'>(輥草裏作麼)</span>。</p>
</div>
<div class='div-orig'><p>云和尚也須急著眼。</p>
</div>
<div class='div-commentary'><p style="margin-left:1em"><span class='note-inline'>(半前半後)</span>。</p>
</div>
<div class='div-orig'><p>山云作麼生是毬子。</p>
</div>
<div class='div-commentary'><p style="margin-left:1em"><span class='note-inline'>(弄得堪作什麼)</span>。</p>
</div>
<div class='div-orig'><p>云趒不出。</p>
</div>
<div class='div-commentary'><p style="margin-left:1em"><span class='note-inline'>(且無縫罅)</span>。</p>
</div>
<div class='div-orig'><p>云作麼生是毬杖也。</p>
</div>
<div class='div-commentary'><p style="margin-left:1em"><span class='note-inline'>(休靠倒)</span>。</p>
</div>
<div class='div-orig'><p>云勿手足。</p>
</div>
<div class='div-commentary'><p style="margin-left:1em"><span class='note-inline'>(只解拄門不解拄戶)</span>。</p>
</div>
<div class='div-orig'><p>山云老僧未曾與闍梨相識出去。</p>
</div>
<div class='div-commentary'><p style="margin-left:1em"><span class='note-inline'>(某甲只管見夾山)</span>。</p>
</div>
<div class='div-orig'><p>竇云雪竇親見者僧從石霜來。</p>
</div>
<div class='div-commentary'><p style="margin-left:1em"><span class='note-inline'>(半開半合)</span>。</p>
</div>
<div class='div-orig'><p>夾山因甚麼道不相識。</p>
</div>
<div class='div-commentary'><p style="margin-left:1em"><span class='note-inline'>(看)</span>。</p>
</div>
<div class='div-orig'><p>㪯趙州問僧甚處來。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>云雪峰來。</p>
</div>
<div class='div-commentary'><p style="margin-left:1em"><span class='note-inline'>(与趙州同參)</span>。</p>
</div>
<div class='div-orig'><p>州云雪峰近日有何言句示徒。</p>
</div>
<div class='div-commentary'><p style="margin-left:1em"><span class='note-inline'>(道得看)</span>。</p>
</div>
<div class='div-orig'><p>僧云雪峰道盡大地是沙門一隻眼尒諸人向什麼處屙。</p>
</div>
<div class='div-commentary'><p style="margin-left:1em"><span class='note-inline'>(後來也恁麼)</span>。</p>
</div>
<div class='div-orig'><p>州云尒若過嶺我附个鍬子去。</p>
</div>
<div class='div-commentary'><p style="margin-left:1em"><span class='note-inline'>(問頭不相謾)</span>。</p>
</div>
<div class='div-orig'><p>竇云者僧既不從雪峰來可惜趙州鍬子。</p>
</div>
<div class='div-commentary'><p style="margin-left:1em"><span class='note-inline'>(傾尽此時意雖然如是還我話頭來)</span>。</p>
</div>
<div class='div-orig'><p>㪯僧問石霜三千里外遠聞石霜有个不顧。</p>
</div>
<div class='div-commentary'><p style="margin-left:1em"><span class='note-inline'>(堪笑堪笑)</span>。</p>
</div>
<div class='div-orig'><p>霜云是。</p>
</div>
<div class='div-commentary'><p style="margin-left:1em"><span class='note-inline'>(堪笑)</span>。</p>
</div>
<div class='div-orig'><p>僧云只如萬像歷然是顧不顧。</p>
</div>
<div class='div-commentary'><p style="margin-left:1em"><span class='note-inline'>(可笑可笑)</span>。</p>
</div>
<div class='div-orig'><p>霜云我道不驚眾。</p>
</div>
<div class='div-commentary'><p style="margin-left:1em"><span class='note-inline'>(可笑可笑)</span>。</p>
</div>
<div class='div-orig'><p>僧云不驚眾是不与万像合如何是不顧。</p>
</div>
<div class='div-commentary'><p style="margin-left:1em"><span class='note-inline'>(可悲可悲)</span>。</p>
</div>
<div class='div-orig'><p>霜云遍界不曾蔵。</p>
</div>
<div class='div-commentary'><p style="margin-left:1em"><span class='note-inline'>(可痛可痛)</span>。</p>
</div>
<div class='div-orig'><p>竇拈云誰是不顧者。</p>
</div>
<div class='div-commentary'><p style="margin-left:1em"><span class='note-inline'>(勘破了也)</span>。</p>
</div>
<div class='div-orig'><p>示眾云世界與麼廣闊為甚麼向雪竇手裏乞命。</p>
</div>
<div class='div-commentary'><p style="margin-left:1em"><span class='note-inline'>(眾眼難謾　代云皈去來也)</span>。</p>
</div>
<div class='div-orig'><p>上堂云乾坤側日月星辰一時黑。</p>
</div>
<div class='div-commentary'><p style="margin-left:1em"><span class='note-inline'>(鳥飛不度)</span>。</p>
</div>
<div class='div-orig'><p>東西不辨南北不分底衲僧向甚處見雪竇。</p>
</div>
<div class='div-commentary'><p style="margin-left:1em"><span class='note-inline'>(瞎又云咦　代云堆堆地)</span>。</p>
</div>
<div class='div-orig'><p>上堂僧問雪覆蘆花時如何竇云點。</p>
</div>
<div class='div-commentary'><p style="margin-left:1em"><span class='note-inline'>(眼裏打橛)</span>。</p>
</div>
<div class='div-orig'><p>僧云恁麼則為祥為瑞。</p>
</div>
<div class='div-commentary'><p style="margin-left:1em"><span class='note-inline'>(自傷<span class='corr'>己</span>命)</span>。</p>
</div>
<div class='div-orig'><p>竇云兩重公案。</p>
</div>
<div class='div-commentary'><p style="margin-left:1em"><span class='note-inline'>(相逢不出手)</span>。</p>
</div>
<div class='div-orig'><p>復成一頌雪覆蘆花欲暮天。</p>
</div>
<div class='div-commentary'><p style="margin-left:1em"><span class='note-inline'>(迦那提婆來也)</span>。</p>
</div>
<div class='div-orig'><p>謝家人不在魚船。</p>
</div>
<div class='div-commentary'><p style="margin-left:1em"><span class='note-inline'>(不知何處是鄉関)</span>。</p>
</div>
<div class='div-orig'><p>白牛放却無尋處。</p>
</div>
<div class='div-commentary'><p style="margin-left:1em"><span class='note-inline'>(突出難辨)</span>。</p>
</div>
<div class='div-orig'><p>空把山童贈銕鞭。</p>
</div>
<div class='div-commentary'><p style="margin-left:1em"><span class='note-inline'>(望空啟告　又云有同道在)</span>。</p>
</div>
<div class='div-orig'><p>洞庭語錄竇云宗乗一唱。</p>
</div>
<div class='div-commentary'><p style="margin-left:1em"><span class='note-inline'>(獨露大方)</span>。</p>
</div>
<div class='div-orig'><p>三蔵絕詮。</p>
</div>
<div class='div-commentary'><p style="margin-left:1em"><span class='note-inline'>(風行草偃)</span>。</p>
</div>
<div class='div-orig'><p>祖令當行。</p>
</div>
<div class='div-commentary'><p style="margin-left:1em"><span class='note-inline'>(縮頭去也)</span>。</p>
</div>
<div class='div-orig'><p>十方坐断。</p>
</div>
<div class='div-commentary'><p style="margin-left:1em"><span class='note-inline'>(天不高地不厚)</span>。</p>
</div>
<div class='div-orig'><p>其有逹士。</p>
</div>
<div class='div-commentary'><p style="margin-left:1em"><span class='note-inline'>(也在甚麼處)</span>。</p>
</div>
<div class='div-orig'><p>不避死生。</p>
</div>
<div class='div-commentary'><p style="margin-left:1em"><span class='note-inline'>(水不借路)</span>。</p>
</div>
<div class='div-orig'><p>眨上眉毛。</p>
</div>
<div class='div-commentary'><p style="margin-left:1em"><span class='note-inline'>(也太嶮)</span>。</p>
</div>
<div class='div-orig'><p>出眾相見。</p>
</div>
<div class='div-commentary'><p style="margin-left:1em"><span class='note-inline'>(打不著)</span>。</p>
</div>
<div class='div-orig'><p>問人天普集。</p>
</div>
<div class='div-commentary'><p style="margin-left:1em"><span class='note-inline'>(如麻似粟)</span>。</p>
</div>
<div class='div-orig'><p>佇聽雷音。</p>
</div>
<div class='div-commentary'><p style="margin-left:1em"><span class='note-inline'>(聾却耳根)</span>。</p>
</div>
<div class='div-orig'><p>學人上來乞師垂示。</p>
</div>
<div class='div-commentary'><p style="margin-left:1em"><span class='note-inline'>(被你領取)</span>。</p>
</div>
<div class='div-orig'><p>竇云十万八千不是遠。</p>
</div>
<div class='div-commentary'><p style="margin-left:1em"><span class='note-inline'>(近哉乎)</span>。</p>
</div>
<div class='div-orig'><p>僧云與麼則大眾霑恩也。</p>
</div>
<div class='div-commentary'><p style="margin-left:1em"><span class='note-inline'>(築著你鼻孔)</span>。</p>
</div>
<div class='div-orig'><p>竇云後五日看。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>問師唱誰家曲宗風嗣阿誰。</p>
</div>
<div class='div-commentary'><p style="margin-left:1em"><span class='note-inline'>(自屎不覺臭)</span>。</p>
</div>
<div class='div-orig'><p>竇云分明記取。</p>
</div>
<div class='div-commentary'><p style="margin-left:1em"><span class='note-inline'>(須到如此)</span>。</p>
</div>
<div class='div-orig'><p>進云與麼則昔日智門今朝和尚。</p>
</div>
<div class='div-commentary'><p style="margin-left:1em"><span class='note-inline'>(伏惟)</span>。</p>
</div>
<div class='div-orig'><p>竇云有甚麼交涉。</p>
</div>
<div class='div-commentary'><p style="margin-left:1em"><span class='note-inline'>(疋上不足疋下有餘)</span>。</p>
</div>
<div class='div-orig'><p>問如何是諸佛本源。</p>
</div>
<div class='div-commentary'><p style="margin-left:1em"><span class='note-inline'>(作麼作麼)</span>。</p>
</div>
<div class='div-orig'><p>竇云千峰寒色。</p>
</div>
<div class='div-commentary'><p style="margin-left:1em"><span class='note-inline'>(眼見如盲口說如啞)</span>。</p>
</div>
<div class='div-orig'><p>僧云向上更有事也無。</p>
</div>
<div class='div-commentary'><p style="margin-left:1em"><span class='note-inline'>(你須問耴)</span>。</p>
</div>
<div class='div-orig'><p>竇云雨滳巖花。</p>
</div>
<div class='div-commentary'><p style="margin-left:1em"><span class='note-inline'>(難湊泊也)</span>。</p>
</div>
<div class='div-orig'><p>問如何是和尚為人一句竇云量才補職。</p>
</div>
<div class='div-commentary'><p style="margin-left:1em"><span class='note-inline'>(佛祖絕境界)</span>。</p>
</div>
<div class='div-orig'><p>僧云謝師方便。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>竇云自領出去。</p>
</div>
<div class='div-commentary'><p style="margin-left:1em"><span class='note-inline'>(恩大難酧)</span>。</p>
</div>
<div class='div-orig'><p>竇乃云一問一答。</p>
</div>
<div class='div-commentary'><p style="margin-left:1em"><span class='note-inline'>(還會麼)</span>。</p>
</div>
<div class='div-orig'><p>揔未有事在。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>直饒乾坤大地草木叢林盡為衲僧異口同聲各置百千問難也不消長老彈指一下。</p>
</div>
<div class='div-commentary'><p style="margin-left:1em"><span class='note-inline'>(金剛鑄銕券)</span>。</p>
</div>
<div class='div-orig'><p>並乃高低普應前後無差。</p>
</div>
<div class='div-commentary'><p style="margin-left:1em"><span class='note-inline'>(一二三三二一)</span>。</p>
</div>
<div class='div-orig'><p>曠祖佛之妙靈廓天人之幽迹。</p>
</div>
<div class='div-commentary'><p style="margin-left:1em"><span class='note-inline'>(恁麼恁麼不恁麼不恁麼)</span>。</p>
</div>
<div class='div-orig'><p>如是則何假覺城東際五眾咸居古佛廟前此時參畢。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>竇在杭州靈隱授䟽了眾請陞座時有僧問寳座先登於此日請師一句震雷音。</p>
</div>
<div class='div-commentary'><p style="margin-left:1em"><span class='note-inline'>(點銕化為金玉易)</span>。</p>
</div>
<div class='div-orig'><p>竇云徒勞側耳。</p>
</div>
<div class='div-commentary'><p style="margin-left:1em"><span class='note-inline'>(勸人除却是非難)</span>。</p>
</div>
<div class='div-orig'><p>僧云恁麼則一音普遍於沙界大眾無不盡咸聞。</p>
</div>
<div class='div-commentary'><p style="margin-left:1em"><span class='note-inline'>(是柱不見拄)</span>。</p>
</div>
<div class='div-orig'><p>竇云忽有人問尒作麼生㪯。</p>
</div>
<div class='div-commentary'><p style="margin-left:1em"><span class='note-inline'>(無人見庫)</span>。</p>
</div>
<div class='div-orig'><p>僧云三十[禾/干]後敢為流芳。</p>
</div>
<div class='div-commentary'><p style="margin-left:1em"><span class='note-inline'>(不欠礼拜又作麼生)</span>。</p>
</div>
<div class='div-orig'><p>竇云賺了也。</p>
</div>
<div class='div-commentary'><p style="margin-left:1em"><span class='note-inline'>(後人標榜)</span>。</p>
</div>
<div class='div-orig'><p>乃云天下絕勝之覺場靈隱導師之廣座。</p>
</div>
<div class='div-commentary'><p style="margin-left:1em"><span class='note-inline'>(一步易兩步難)</span>。</p>
</div>
<div class='div-orig'><p>暫借卑僧陞陟。</p>
</div>
<div class='div-commentary'><p style="margin-left:1em"><span class='note-inline'>(還我話頭來)</span>。</p>
</div>
<div class='div-orig'><p>實愧非材。</p>
</div>
<div class='div-commentary'><p style="margin-left:1em"><span class='note-inline'>(爭之不足)</span>。</p>
</div>
<div class='div-orig'><p>豈敢於五百貟衲子前。</p>
</div>
<div class='div-commentary'><p style="margin-left:1em"><span class='note-inline'>(一坑埋却)</span>。</p>
</div>
<div class='div-orig'><p>提唱佛祖抑揚古今。</p>
</div>
<div class='div-commentary'><p style="margin-left:1em"><span class='note-inline'>(何不從此去)</span>。</p>
</div>
<div class='div-orig'><p>衒耀見知恥他先作。</p>
</div>
<div class='div-commentary'><p style="margin-left:1em"><span class='note-inline'>(雪竇靣前事)</span>。</p>
</div>
<div class='div-orig'><p>假饒說得天雨四花地分六震。</p>
</div>
<div class='div-commentary'><p style="margin-left:1em"><span class='note-inline'>(諸人安身立命處)</span>。</p>
</div>
<div class='div-orig'><p>於曹溪路上一點使用不著。</p>
</div>
<div class='div-commentary'><p style="margin-left:1em"><span class='note-inline'>(顛言倒語)</span>。</p>
</div>
<div class='div-orig'><p>何以行脚高士。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>有把定世界函蓋乾坤底眼。</p>
</div>
<div class='div-commentary'><p style="margin-left:1em"><span class='note-inline'>(快便難逢)</span>。</p>
</div>
<div class='div-orig'><p>誰敢錯悮[糸*系]毫。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>其知有者必共相悉。</p>
</div>
<div class='div-commentary'><p style="margin-left:1em"><span class='note-inline'>(假饒与麼去得只半途)</span>。</p>
</div>
<div class='div-orig'><p>竇在靈隱諸院尊宿茶筵日眾請陞座僧問禪侶盡臨於座側未審師還說也無。</p>
</div>
<div class='div-commentary'><p style="margin-left:1em"><span class='note-inline'>(多少人要与麼底)</span>。</p>
</div>
<div class='div-orig'><p>竇云寰中天子塞外將軍。</p>
</div>
<div class='div-commentary'><p style="margin-left:1em"><span class='note-inline'>(上崢嶸無天)</span>。</p>
</div>
<div class='div-orig'><p>僧云恁麼則一震雷音滿大唐也。</p>
</div>
<div class='div-commentary'><p style="margin-left:1em"><span class='note-inline'>(還有耳也無)</span>。</p>
</div>
<div class='div-orig'><p>竇云看取令行。</p>
</div>
<div class='div-commentary'><p style="margin-left:1em"><span class='note-inline'>(瓦解冰消去也)</span>。</p>
</div>
<div class='div-orig'><p>乃云上士相見一言半句如擊石出火。</p>
</div>
<div class='div-commentary'><p style="margin-left:1em"><span class='note-inline'>(未免傍觀之哂)</span>。</p>
</div>
<div class='div-orig'><p>瞥尒便過應非即言定旨滯句迷源。</p>
</div>
<div class='div-commentary'><p style="margin-left:1em"><span class='note-inline'>(有也有也)</span>。</p>
</div>
<div class='div-orig'><p>從上宗乗合作麼生議論。</p>
</div>
<div class='div-commentary'><p style="margin-left:1em"><span class='note-inline'>(為物傷慈)</span>。</p>
</div>
<div class='div-orig'><p>直得三世諸佛不能自宣六代祖師全提不起一大蔵教詮注不及。</p>
</div>
<div class='div-commentary'><p style="margin-left:1em"><span class='note-inline'>(大家在者裏)</span>。</p>
</div>
<div class='div-orig'><p>所以棒頭取證喝下羕當意句交馳竝同流浪其有知方作者相共證明。</p>
</div>
<div class='div-commentary'><p style="margin-left:1em"><span class='note-inline'>(去去与誰同)</span>。</p>
</div>
<div class='div-orig'><p>上堂問向上一路千聖不傳和尚從何而得。</p>
</div>
<div class='div-commentary'><p style="margin-left:1em"><span class='note-inline'>(問殺个老漢)</span>。</p>
</div>
<div class='div-orig'><p>竇云將謂是衲僧。</p>
</div>
<div class='div-commentary'><p style="margin-left:1em"><span class='note-inline'>(莫認影好)</span>。</p>
</div>
<div class='div-orig'><p>僧云恁麼則大眾霑恩學人礼謝也。</p>
</div>
<div class='div-commentary'><p style="margin-left:1em"><span class='note-inline'>(領殺个老漢)</span>。</p>
</div>
<div class='div-orig'><p>竇云龍頭蛇尾。</p>
</div>
<div class='div-commentary'><p style="margin-left:1em"><span class='note-inline'>(也有幾个)</span>。</p>
</div>
<div class='div-orig'><p>問選佛場開還許學人選也無。</p>
</div>
<div class='div-commentary'><p style="margin-left:1em"><span class='note-inline'>(未免老婆禪)</span>。</p>
</div>
<div class='div-orig'><p>竇云切忌點額。</p>
</div>
<div class='div-commentary'><p style="margin-left:1em"><span class='note-inline'>(一句兩句)</span>。</p>
</div>
<div class='div-orig'><p>僧云恁麼則心空及第皈也。</p>
</div>
<div class='div-commentary'><p style="margin-left:1em"><span class='note-inline'>(有人點頭)</span>。</p>
</div>
<div class='div-orig'><p>竇云堦下漢。</p>
</div>
<div class='div-commentary'><p style="margin-left:1em"><span class='note-inline'>(道道)</span>。</p>
</div>
<div class='div-orig'><p>竇乃云如天普蓋。</p>
</div>
<div class='div-commentary'><p style="margin-left:1em"><span class='note-inline'>(絕毫絕釐)</span>。</p>
</div>
<div class='div-orig'><p>佀地普擎。</p>
</div>
<div class='div-commentary'><p style="margin-left:1em"><span class='note-inline'>(鳥飛不度)</span>。</p>
</div>
<div class='div-orig'><p>有如是自在。</p>
</div>
<div class='div-commentary'><p style="margin-left:1em"><span class='note-inline'>(重如毫輕如山)</span>。</p>
</div>
<div class='div-orig'><p>具如是威德。</p>
</div>
<div class='div-commentary'><p style="margin-left:1em"><span class='note-inline'>(三世諸佛悉是兒孫)</span>。</p>
</div>
<div class='div-orig'><p>誰不羕恩。</p>
</div>
<div class='div-commentary'><p style="margin-left:1em"><span class='note-inline'>(眼見耳聞)</span>。</p>
</div>
<div class='div-orig'><p>誰不景慕。</p>
</div>
<div class='div-commentary'><p style="margin-left:1em"><span class='note-inline'>(放下一著)</span>。</p>
</div>
<div class='div-orig'><p>過去諸聖於無量劫勤苦受盡。</p>
</div>
<div class='div-commentary'><p style="margin-left:1em"><span class='note-inline'>(只冝拄杖子)</span>。</p>
</div>
<div class='div-orig'><p>所得祕要法門。</p>
</div>
<div class='div-commentary'><p style="margin-left:1em"><span class='note-inline'>(低声低声)</span>。</p>
</div>
<div class='div-orig'><p>今將普示大眾。</p>
</div>
<div class='div-commentary'><p style="margin-left:1em"><span class='note-inline'>(苦哉佛陀耶)</span>。</p>
</div>
<div class='div-orig'><p>不用纖毫心力。</p>
</div>
<div class='div-commentary'><p style="margin-left:1em"><span class='note-inline'>(傍觀之哂)</span>。</p>
</div>
<div class='div-orig'><p>各請一時驗取。</p>
</div>
<div class='div-commentary'><p style="margin-left:1em"><span class='note-inline'>(不用皮袋裏)</span>。</p>
</div>
<div class='div-orig'><p>於此薦得。</p>
</div>
<div class='div-commentary'><p style="margin-left:1em"><span class='note-inline'>(毛凢道不辜負你)</span>。</p>
</div>
<div class='div-orig'><p>便能永出四流高步三界。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>其或不知。</p>
</div>
<div class='div-commentary'><p style="margin-left:1em"><span class='note-inline'>(它日難點削)</span>。</p>
</div>
<div class='div-orig'><p>剛是諸人諱却。</p>
</div>
<div class='div-commentary'><p style="margin-left:1em"><span class='note-inline'>(便喝)</span>。</p>
</div>
<div class='div-orig'><p>竇初到院陞座僧問杖錫<span class='corr'>已</span>居於此日請師一句定乾坤。</p>
</div>
<div class='div-commentary'><p style="margin-left:1em"><span class='note-inline'>(時節難逢　豈有今日事)</span>。</p>
</div>
<div class='div-orig'><p>竇云百雜碎。</p>
</div>
<div class='div-commentary'><p style="margin-left:1em"><span class='note-inline'>(一二三四五六七)</span>。</p>
</div>
<div class='div-orig'><p>進云恁麼則海宴河清去也。</p>
</div>
<div class='div-commentary'><p style="margin-left:1em"><span class='note-inline'>(爭柰口頭)</span>。</p>
</div>
<div class='div-orig'><p>竇云非公境界。</p>
</div>
<div class='div-commentary'><p style="margin-left:1em"><span class='note-inline'>(見之不耴思之千里)</span>。</p>
</div>
<div class='div-orig'><p>問如何是佛法大意。</p>
</div>
<div class='div-commentary'><p style="margin-left:1em"><span class='note-inline'>(多少人恁麼會)</span>。</p>
</div>
<div class='div-orig'><p>竇云龍吟霧起虎嘯風生。</p>
</div>
<div class='div-commentary'><p style="margin-left:1em"><span class='note-inline'>(誰敢近傍)</span>。</p>
</div>
<div class='div-orig'><p>問如何是祖師西來意。</p>
</div>
<div class='div-commentary'><p style="margin-left:1em"><span class='note-inline'>(好幾个)</span>。</p>
</div>
<div class='div-orig'><p>竇云山高海闊。</p>
</div>
<div class='div-commentary'><p style="margin-left:1em"><span class='note-inline'>(道將一句)</span>。</p>
</div>
<div class='div-orig'><p>僧云學人不會。</p>
</div>
<div class='div-commentary'><p style="margin-left:1em"><span class='note-inline'>(無人㪯著)</span>。</p>
</div>
<div class='div-orig'><p>竇云緊帩草鞋。</p>
</div>
<div class='div-commentary'><p style="margin-left:1em"><span class='note-inline'>(爭頭底在甚麼處)</span>。</p>
</div>
<div class='div-orig'><p>乃云未來翠峰。</p>
</div>
<div class='div-commentary'><p style="margin-left:1em"><span class='note-inline'>(宊殺天下人)</span>。</p>
</div>
<div class='div-orig'><p>多人疑著。</p>
</div>
<div class='div-commentary'><p style="margin-left:1em"><span class='note-inline'>(有眼有耳)</span>。</p>
</div>
<div class='div-orig'><p>及乎親到一境蕭然。</p>
</div>
<div class='div-commentary'><p style="margin-left:1em"><span class='note-inline'>(也須打破)</span>。</p>
</div>
<div class='div-orig'><p>非同善才入樓閣之門暫時<span class='corr'>斂</span>念。</p>
</div>
<div class='div-commentary'><p style="margin-left:1em"><span class='note-inline'>(蝦䗫窟裏出頭來)</span>。</p>
</div>
<div class='div-orig'><p>莫比維摩掌中世界別有清規。</p>
</div>
<div class='div-commentary'><p style="margin-left:1em"><span class='note-inline'>(鵝王擇乳素非鴨類)</span>。</p>
</div>
<div class='div-orig'><p>冀諸人飽足觀光。</p>
</div>
<div class='div-commentary'><p style="margin-left:1em"><span class='note-inline'>(作麼生道得作麼生㪯)</span>。</p>
</div>
<div class='div-orig'><p>以資忻慰。</p>
</div>
<div class='div-commentary'><p style="margin-left:1em"><span class='note-inline'>(普同供養)</span>。</p>
</div>
<div class='div-orig'><p>上堂僧問和尚未見智門時如何。</p>
</div>
<div class='div-commentary'><p style="margin-left:1em"><span class='note-inline'>(須拾得口喫飯)</span>。</p>
</div>
<div class='div-orig'><p>竇云你鼻孔在我手裏。</p>
</div>
<div class='div-commentary'><p style="margin-left:1em"><span class='note-inline'>(錯　又云見之不耴)</span>。</p>
</div>
<div class='div-orig'><p>學云見後如何。</p>
</div>
<div class='div-commentary'><p style="margin-left:1em"><span class='note-inline'>(須問過好手)</span>。</p>
</div>
<div class='div-orig'><p>竇云穿過髑髏。</p>
</div>
<div class='div-commentary'><p style="margin-left:1em"><span class='note-inline'>(錯　又云什麼處去也)</span>。</p>
</div>
<div class='div-orig'><p>有僧礼拜起云請師答話。</p>
</div>
<div class='div-commentary'><p style="margin-left:1em"><span class='note-inline'>(幾个目瞳)</span>。</p>
</div>
<div class='div-orig'><p>竇便棒。</p>
</div>
<div class='div-commentary'><p style="margin-left:1em"><span class='note-inline'>(掣電之機)</span>。</p>
</div>
<div class='div-orig'><p>僧云豈無方便。</p>
</div>
<div class='div-commentary'><p style="margin-left:1em"><span class='note-inline'>(攸久難得人)</span>。</p>
</div>
<div class='div-orig'><p>竇云罪不重科。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>復有一僧出來礼拜起云請師不答話。</p>
</div>
<div class='div-commentary'><p style="margin-left:1em"><span class='note-inline'>(脚下豈點地)</span>。</p>
</div>
<div class='div-orig'><p>竇云兩重公案。</p>
</div>
<div class='div-commentary'><p style="margin-left:1em"><span class='note-inline'>(人従陳州來不得許州信)</span>。</p>
</div>
<div class='div-orig'><p>僧云謝師答話。</p>
</div>
<div class='div-commentary'><p style="margin-left:1em"><span class='note-inline'>(不[(厂@((既-旡)-日+口))*頁]喪身)</span>。</p>
</div>
<div class='div-orig'><p>竇亦棒。</p>
</div>
<div class='div-commentary'><p style="margin-left:1em"><span class='note-inline'>(崖崩石裂)</span>。</p>
</div>
<div class='div-orig'><p>乃云釋迦已滅彌勒未生。</p>
</div>
<div class='div-commentary'><p style="margin-left:1em"><span class='note-inline'>(逹磨來也)</span>。</p>
</div>
<div class='div-orig'><p>正當今日佛法委在翠峰。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>放開捏聚揔由者裏。</p>
</div>
<div class='div-commentary'><p style="margin-left:1em"><span class='note-inline'>(將謂者漢)</span>。</p>
</div>
<div class='div-orig'><p>放開也七縱八橫。</p>
</div>
<div class='div-commentary'><p style="margin-left:1em"><span class='note-inline'>(畫虎作狸)</span>。</p>
</div>
<div class='div-orig'><p>是處填溝塞壑。</p>
</div>
<div class='div-commentary'><p style="margin-left:1em"><span class='note-inline'>(一手擡一手搦)</span>。</p>
</div>
<div class='div-orig'><p>捏聚也天下老和尚盡在拄杖頭。</p>
</div>
<div class='div-commentary'><p style="margin-left:1em"><span class='note-inline'>(古路無人到)</span>。</p>
</div>
<div class='div-orig'><p>不消一劄。</p>
</div>
<div class='div-commentary'><p style="margin-left:1em"><span class='note-inline'>(笑倒天下人　又云自領出去)</span>。</p>
</div>
<div class='div-orig'><p>上堂僧問如何是緣生義。</p>
</div>
<div class='div-commentary'><p style="margin-left:1em"><span class='note-inline'>(途中善為)</span>。</p>
</div>
<div class='div-orig'><p>竇云金剛鑄銕券。</p>
</div>
<div class='div-commentary'><p style="margin-left:1em"><span class='note-inline'>(大冶磨礱兮不下)</span>。</p>
</div>
<div class='div-orig'><p>僧云學人不會。</p>
</div>
<div class='div-commentary'><p style="margin-left:1em"><span class='note-inline'>(暗裏打著)</span>。</p>
</div>
<div class='div-orig'><p>竇云閙市裏牌。</p>
</div>
<div class='div-commentary'><p style="margin-left:1em"><span class='note-inline'>(兩重公案)</span>。</p>
</div>
<div class='div-orig'><p>僧云恁麼則行到水窮處坐看雲起時。</p>
</div>
<div class='div-commentary'><p style="margin-left:1em"><span class='note-inline'>(相見渾無事不來還憶君)</span>。</p>
</div>
<div class='div-orig'><p>竇云列下。</p>
</div>
<div class='div-commentary'><p style="margin-left:1em"><span class='note-inline'>(好与麼去也)</span>。</p>
</div>
<div class='div-orig'><p>問如何是維摩一默。</p>
</div>
<div class='div-commentary'><p style="margin-left:1em"><span class='note-inline'>(古今与麼會)</span>。</p>
</div>
<div class='div-orig'><p>竇云寒山訪拾得。</p>
</div>
<div class='div-commentary'><p style="margin-left:1em"><span class='note-inline'>(那裏得个消息來)</span>。</p>
</div>
<div class='div-orig'><p>僧云恁麼則入不二之門也。</p>
</div>
<div class='div-commentary'><p style="margin-left:1em"><span class='note-inline'>(蹉過了也)</span>。</p>
</div>
<div class='div-orig'><p>竇云噓。</p>
</div>
<div class='div-commentary'><p style="margin-left:1em"><span class='note-inline'>(合耴作家眼目好)</span>。</p>
</div>
<div class='div-orig'><p>復成頌云維摩大士去何從。</p>
</div>
<div class='div-commentary'><p style="margin-left:1em"><span class='note-inline'>(莫随它脚跟轉)</span>。</p>
</div>
<div class='div-orig'><p>千古令人望莫窮。</p>
</div>
<div class='div-commentary'><p style="margin-left:1em"><span class='note-inline'>(以<span class='corr'>己</span>方人作麼)</span>。</p>
</div>
<div class='div-orig'><p>不二法門休更問。</p>
</div>
<div class='div-commentary'><p style="margin-left:1em"><span class='note-inline'>(相牽入火坑)</span>。</p>
</div>
<div class='div-orig'><p>夜來明月上高峰。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>上堂僧問如何是實學底事。</p>
</div>
<div class='div-commentary'><p style="margin-left:1em"><span class='note-inline'>(直饒与麼去三十棒)</span>。</p>
</div>
<div class='div-orig'><p>竇云針劄不入。</p>
</div>
<div class='div-commentary'><p style="margin-left:1em"><span class='note-inline'>(費力不少)</span>。</p>
</div>
<div class='div-orig'><p>僧云乞師方便。</p>
</div>
<div class='div-commentary'><p style="margin-left:1em"><span class='note-inline'>(你也恁麼)</span>。</p>
</div>
<div class='div-orig'><p>竇云水到渠成。</p>
</div>
<div class='div-commentary'><p style="margin-left:1em"><span class='note-inline'>(一个兩个)</span>。</p>
</div>
<div class='div-orig'><p>問如何是教外別傳一句。</p>
</div>
<div class='div-commentary'><p style="margin-left:1em"><span class='note-inline'>(雪竇未到)</span>。</p>
</div>
<div class='div-orig'><p>竇云看看臘月盡。</p>
</div>
<div class='div-commentary'><p style="margin-left:1em"><span class='note-inline'>(輸却林下人)</span>。</p>
</div>
<div class='div-orig'><p>僧云恁麼則流芳去也。</p>
</div>
<div class='div-commentary'><p style="margin-left:1em"><span class='note-inline'>(三人中必有我師)</span>。</p>
</div>
<div class='div-orig'><p>竇云瘂子喫[瓜-、]。</p>
</div>
<div class='div-commentary'><p style="margin-left:1em"><span class='note-inline'>(雪竇門下)</span>。</p>
</div>
<div class='div-orig'><p>問言迹之興異途之所由生不犯鋒鋩請師道。</p>
</div>
<div class='div-commentary'><p style="margin-left:1em"><span class='note-inline'>(未敢容易)</span>。</p>
</div>
<div class='div-orig'><p>竇云誰家無白月清風。</p>
</div>
<div class='div-commentary'><p style="margin-left:1em"><span class='note-inline'>(三十[禾/干]後我也不恠)</span>。</p>
</div>
<div class='div-orig'><p>僧云還當也無。</p>
</div>
<div class='div-commentary'><p style="margin-left:1em"><span class='note-inline'>(向後換手打去)</span>。</p>
</div>
<div class='div-orig'><p>竇云土上加泥漢。</p>
</div>
<div class='div-commentary'><p style="margin-left:1em"><span class='note-inline'>(黃連未是苦)</span>。</p>
</div>
<div class='div-orig'><p>問如何是學人自<span class='corr'>己</span>。</p>
</div>
<div class='div-commentary'><p style="margin-left:1em"><span class='note-inline'>(不知你是誰家子)</span>。</p>
</div>
<div class='div-orig'><p>竇云乗槎斫額。</p>
</div>
<div class='div-commentary'><p style="margin-left:1em"><span class='note-inline'>(甚麼處去也)</span>。</p>
</div>
<div class='div-orig'><p>僧云莫只者便是。</p>
</div>
<div class='div-commentary'><p style="margin-left:1em"><span class='note-inline'>(適來道甚麼)</span>。</p>
</div>
<div class='div-orig'><p>竇云浪死虚生。</p>
</div>
<div class='div-commentary'><p style="margin-left:1em"><span class='note-inline'>(千佛叉手立)</span>。</p>
</div>
<div class='div-orig'><p>竇乃云劒輪飛處日月沉輝。</p>
</div>
<div class='div-commentary'><p style="margin-left:1em"><span class='note-inline'>(大有人落太冶之手)</span>。</p>
</div>
<div class='div-orig'><p>寳杖敲時乹坤失色。</p>
</div>
<div class='div-commentary'><p style="margin-left:1em"><span class='note-inline'>(能事不容)</span>。</p>
</div>
<div class='div-orig'><p>眾魔從茲瞻裂。</p>
</div>
<div class='div-commentary'><p style="margin-left:1em"><span class='note-inline'>(宇宙風清)</span>。</p>
</div>
<div class='div-orig'><p>千聖由是眼開。</p>
</div>
<div class='div-commentary'><p style="margin-left:1em"><span class='note-inline'>(以字不成八字不是)</span>。</p>
</div>
<div class='div-orig'><p>其如二聽不圎。</p>
</div>
<div class='div-commentary'><p style="margin-left:1em"><span class='note-inline'>(迷逢逹磨)</span>。</p>
</div>
<div class='div-orig'><p>震迅雷而莫覺。</p>
</div>
<div class='div-commentary'><p style="margin-left:1em"><span class='note-inline'>(釋迦弥勒無分)</span>。</p>
</div>
<div class='div-orig'><p>孤根將敗。</p>
</div>
<div class='div-commentary'><p style="margin-left:1em"><span class='note-inline'>(万里一條銕)</span>。</p>
</div>
<div class='div-orig'><p>霈春雨以非滋。</p>
</div>
<div class='div-commentary'><p style="margin-left:1em"><span class='note-inline'>(打不著)</span>。</p>
</div>
<div class='div-orig'><p>致使凢聖岐分悟迷[泳-永+(瓜-、)]列。</p>
</div>
<div class='div-commentary'><p style="margin-left:1em"><span class='note-inline'>(一二三四五六七)</span>。</p>
</div>
<div class='div-orig'><p>奔馳七趣。</p>
</div>
<div class='div-commentary'><p style="margin-left:1em"><span class='note-inline'>(一出)</span>。</p>
</div>
<div class='div-orig'><p>一入汩沒四流。</p>
</div>
<div class='div-commentary'><p style="margin-left:1em"><span class='note-inline'>(半合半開)</span>。</p>
</div>
<div class='div-orig'><p>重業相纏。</p>
</div>
<div class='div-commentary'><p style="margin-left:1em"><span class='note-inline'>(堆山積岳)</span>。</p>
</div>
<div class='div-orig'><p>無有休日。</p>
</div>
<div class='div-commentary'><p style="margin-left:1em"><span class='note-inline'>(日居月諸)</span>。</p>
</div>
<div class='div-orig'><p>尒諸禪德。</p>
</div>
<div class='div-commentary'><p style="margin-left:1em"><span class='note-inline'>(眉橫鼻直)</span>。</p>
</div>
<div class='div-orig'><p>覬善參詳。</p>
</div>
<div class='div-commentary'><p style="margin-left:1em"><span class='note-inline'>(崑崙嚼生銕)</span>。</p>
</div>
<div class='div-orig'><p>如人上山。</p>
</div>
<div class='div-commentary'><p style="margin-left:1em"><span class='note-inline'>(脚頭脚底)</span>。</p>
</div>
<div class='div-orig'><p>各自努力。</p>
</div>
<div class='div-commentary'><p style="margin-left:1em"><span class='note-inline'>(無孔銕槌)</span>。</p>
</div>
<div class='div-orig'><p>上堂僧問昭昭於心目之間而相不可覩晃晃在色塵之內而理不可分既於心目之間為甚麼不覩其相。</p>
</div>
<div class='div-commentary'><p style="margin-left:1em"><span class='note-inline'>(憶得送人時)</span>。</p>
</div>
<div class='div-orig'><p>竇云花須連夜發莫待曉風吹。</p>
</div>
<div class='div-commentary'><p style="margin-left:1em"><span class='note-inline'>(壁立万仞)</span>。</p>
</div>
<div class='div-orig'><p>僧云恁麼則雲散家家月。</p>
</div>
<div class='div-commentary'><p style="margin-left:1em"><span class='note-inline'>(說向阿誰)</span>。</p>
</div>
<div class='div-orig'><p>竇云毗婆尸佛早留心。</p>
</div>
<div class='div-commentary'><p style="margin-left:1em"><span class='note-inline'>(針頭削銕)</span>。</p>
</div>
<div class='div-orig'><p>僧方礼拜。</p>
</div>
<div class='div-commentary'><p style="margin-left:1em"><span class='note-inline'>(碧潭空界月)</span>。</p>
</div>
<div class='div-orig'><p>竇以拄杖打一下云不得放過。</p>
</div>
<div class='div-commentary'><p style="margin-left:1em"><span class='note-inline'>(費力不少)</span>。</p>
</div>
<div class='div-orig'><p>問四十九[禾/干]說不盡底請師說。</p>
</div>
<div class='div-commentary'><p style="margin-left:1em"><span class='note-inline'>(人謂針觜銕舌)</span>。</p>
</div>
<div class='div-orig'><p>竇云爭之不足。</p>
</div>
<div class='div-commentary'><p style="margin-left:1em"><span class='note-inline'>(兩鏃蒺䔧)</span>。</p>
</div>
<div class='div-orig'><p>僧云謝師答話。</p>
</div>
<div class='div-commentary'><p style="margin-left:1em"><span class='note-inline'>(疋下有餘)</span>。</p>
</div>
<div class='div-orig'><p>竇云銕棒自看。</p>
</div>
<div class='div-commentary'><p style="margin-left:1em"><span class='note-inline'>(痛處下針錐)</span>。</p>
</div>
<div class='div-orig'><p>問如何是把定乾坤眼。</p>
</div>
<div class='div-commentary'><p style="margin-left:1em"><span class='note-inline'>(莫自欺)</span>。</p>
</div>
<div class='div-orig'><p>竇云拈却鼻孔。</p>
</div>
<div class='div-commentary'><p style="margin-left:1em"><span class='note-inline'>(合耴作家眼目)</span>。</p>
</div>
<div class='div-orig'><p>僧云學人不會。</p>
</div>
<div class='div-commentary'><p style="margin-left:1em"><span class='note-inline'>(銕作心肝也断腸)</span>。</p>
</div>
<div class='div-orig'><p>竇云一喜一悲。</p>
</div>
<div class='div-commentary'><p style="margin-left:1em"><span class='note-inline'>(皈去來也)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(屈殺个老漢)</span>。</p>
</div>
<div class='div-orig'><p>竇云苦。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>問猿抱子皈青嶂後鳥啣花落碧巖前古人意旨如何。</p>
</div>
<div class='div-commentary'><p style="margin-left:1em"><span class='note-inline'>(阿誰如你)</span>。</p>
</div>
<div class='div-orig'><p>竇云夾山猶在。</p>
</div>
<div class='div-commentary'><p style="margin-left:1em"><span class='note-inline'>(久後難論)</span>。</p>
</div>
<div class='div-orig'><p>僧云和尚如何。</p>
</div>
<div class='div-commentary'><p style="margin-left:1em"><span class='note-inline'>(德兮不孤)</span>。</p>
</div>
<div class='div-orig'><p>竇云依稀似曲纔堪聽又被風吹別調中。</p>
</div>
<div class='div-commentary'><p style="margin-left:1em"><span class='note-inline'>(雪上加霜)</span>。</p>
</div>
<div class='div-orig'><p>僧問如何是翠峰境。</p>
</div>
<div class='div-commentary'><p style="margin-left:1em"><span class='note-inline'>(到諸方㪯)</span>。</p>
</div>
<div class='div-orig'><p>竇云春至桃花亦滿溪。</p>
</div>
<div class='div-commentary'><p style="margin-left:1em"><span class='note-inline'>(錯)</span>。</p>
</div>
<div class='div-orig'><p>僧礼拜。</p>
</div>
<div class='div-commentary'><p style="margin-left:1em"><span class='note-inline'>(去得好)</span>。</p>
</div>
<div class='div-orig'><p>竇云山僧今日敗缺。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>有人點檢得出許佗頂門上一隻眼便下座。</p>
</div>
<div class='div-commentary'><p style="margin-left:1em"><span class='note-inline'>(不悮道愛韶陽新定機)</span>。</p>
</div>
<div class='div-orig'><p>上堂僧問古人借問田中事插鍬叉手意如何。</p>
</div>
<div class='div-commentary'><p style="margin-left:1em"><span class='note-inline'>(你問得一半)</span>。</p>
</div>
<div class='div-orig'><p>竇云人従陳州來不得許州信。</p>
</div>
<div class='div-commentary'><p style="margin-left:1em"><span class='note-inline'>(一三三二兩兩)</span>。</p>
</div>
<div class='div-orig'><p>問古人道有讀書人報來意旨如何。</p>
</div>
<div class='div-commentary'><p style="margin-left:1em"><span class='note-inline'>(吃嘹舌頭)</span>。</p>
</div>
<div class='div-orig'><p>竇云且在門外立。</p>
</div>
<div class='div-commentary'><p style="margin-left:1em"><span class='note-inline'>(同道方知)</span>。</p>
</div>
<div class='div-orig'><p>學云請師相見。</p>
</div>
<div class='div-commentary'><p style="margin-left:1em"><span class='note-inline'>(若何若何)</span>。</p>
</div>
<div class='div-orig'><p>竇云任是顏囬亦不通。</p>
</div>
<div class='div-commentary'><p style="margin-left:1em"><span class='note-inline'>(壁立万仞)</span>。</p>
</div>
<div class='div-orig'><p>乃云立賔立主剜肉作瘡。</p>
</div>
<div class='div-commentary'><p style="margin-left:1em"><span class='note-inline'>(為法忘身)</span>。</p>
</div>
<div class='div-orig'><p>㪯古㪯今拋沙撒土。</p>
</div>
<div class='div-commentary'><p style="margin-left:1em"><span class='note-inline'>(平出)</span>。</p>
</div>
<div class='div-orig'><p>直下無事。</p>
</div>
<div class='div-commentary'><p style="margin-left:1em"><span class='note-inline'>(佛祖無分)</span>。</p>
</div>
<div class='div-orig'><p>正是無孔銕槌。</p>
</div>
<div class='div-commentary'><p style="margin-left:1em"><span class='note-inline'>(謝證明也)</span>。</p>
</div>
<div class='div-orig'><p>別有機関。</p>
</div>
<div class='div-commentary'><p style="margin-left:1em"><span class='note-inline'>(把手共行合)</span>。</p>
</div>
<div class='div-orig'><p>入無間地獄。</p>
</div>
<div class='div-commentary'><p style="margin-left:1em"><span class='note-inline'>(覔此人也少)</span>。</p>
</div>
<div class='div-orig'><p>明眼衲子應須自看。</p>
</div>
<div class='div-commentary'><p style="margin-left:1em"><span class='note-inline'>(幾人蹉過去也)</span>。</p>
</div>
<div class='div-orig'><p>上堂僧問古人一喝不作一喝用是否。</p>
</div>
<div class='div-commentary'><p style="margin-left:1em"><span class='note-inline'>(學言語漢)</span>。</p>
</div>
<div class='div-orig'><p>竇云是。</p>
</div>
<div class='div-commentary'><p style="margin-left:1em"><span class='note-inline'>(失)</span>。</p>
</div>
<div class='div-orig'><p>僧便喝。</p>
</div>
<div class='div-commentary'><p style="margin-left:1em"><span class='note-inline'>(若与麼去)</span>。</p>
</div>
<div class='div-orig'><p>竇便棒。</p>
</div>
<div class='div-commentary'><p style="margin-left:1em"><span class='note-inline'>(得)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(道道)</span>。</p>
</div>
<div class='div-orig'><p>竇云謔我。</p>
</div>
<div class='div-commentary'><p style="margin-left:1em"><span class='note-inline'>(<span class='corr'>但</span>惟<span class='corr'>但</span>倠)</span>。</p>
</div>
<div class='div-orig'><p>問古人道有佛法處不得住無佛法處急走過意旨如何。</p>
</div>
<div class='div-commentary'><p style="margin-left:1em"><span class='note-inline'>(趙州猶在)</span>。</p>
</div>
<div class='div-orig'><p>竇云氣急殺人。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(走過走過)</span>。</p>
</div>
<div class='div-orig'><p>竇云甚麼處去也。</p>
</div>
<div class='div-commentary'><p style="margin-left:1em"><span class='note-inline'>(拘留孫佛)</span>。</p>
</div>
<div class='div-orig'><p>問只在目前為什麼再三不覩。</p>
</div>
<div class='div-commentary'><p style="margin-left:1em"><span class='note-inline'>(也此色多)</span>。</p>
</div>
<div class='div-orig'><p>竇云截耳臥街。</p>
</div>
<div class='div-commentary'><p style="margin-left:1em"><span class='note-inline'>(逐而不去)</span>。</p>
</div>
<div class='div-orig'><p>僧云恰是。</p>
</div>
<div class='div-commentary'><p style="margin-left:1em"><span class='note-inline'>(莫勞心力)</span>。</p>
</div>
<div class='div-orig'><p>竇云令我攢眉。</p>
</div>
<div class='div-commentary'><p style="margin-left:1em"><span class='note-inline'>(何止一兩句)</span>。</p>
</div>
<div class='div-orig'><p>問黑豆未生芽時如何。</p>
</div>
<div class='div-commentary'><p style="margin-left:1em"><span class='note-inline'>(相逢者少)</span>。</p>
</div>
<div class='div-orig'><p>竇云餧驢餧馬。</p>
</div>
<div class='div-commentary'><p style="margin-left:1em"><span class='note-inline'>(咬定牙関)</span>。</p>
</div>
<div class='div-orig'><p>僧云生後如何竇云透水透沙。</p>
</div>
<div class='div-commentary'><p style="margin-left:1em"><span class='note-inline'>(乃佛乃祖)</span>。</p>
</div>
<div class='div-orig'><p>僧礼拜。</p>
</div>
<div class='div-commentary'><p style="margin-left:1em"><span class='note-inline'>(慙愧不少)</span>。</p>
</div>
<div class='div-orig'><p>竇云一似不齋來。</p>
</div>
<div class='div-commentary'><p style="margin-left:1em"><span class='note-inline'>(安處即難難處即安)</span>。</p>
</div>
<div class='div-orig'><p>問功巧諸[仁-二+(敲-高)]藝盡現行此事如何是此事。</p>
</div>
<div class='div-commentary'><p style="margin-left:1em"><span class='note-inline'>(七九六十三)</span>。</p>
</div>
<div class='div-orig'><p>竇云諸方牓樣。</p>
</div>
<div class='div-commentary'><p style="margin-left:1em"><span class='note-inline'>(雪竇不多)</span>。</p>
</div>
<div class='div-orig'><p>僧云莫便是學人會處也無。</p>
</div>
<div class='div-commentary'><p style="margin-left:1em"><span class='note-inline'>(洎乎相似)</span>。</p>
</div>
<div class='div-orig'><p>竇云有頭無尾漢。</p>
</div>
<div class='div-commentary'><p style="margin-left:1em"><span class='note-inline'>(橋流水不流)</span>。</p>
</div>
<div class='div-orig'><p>竇乃云過去諸如來斯門已成就。</p>
</div>
<div class='div-commentary'><p style="margin-left:1em"><span class='note-inline'>(水到渠成)</span>。</p>
</div>
<div class='div-orig'><p>放過一著。</p>
</div>
<div class='div-commentary'><p style="margin-left:1em"><span class='note-inline'>(扶起得麼)</span>。</p>
</div>
<div class='div-orig'><p>現在諸菩薩令各入圎明兩重公案。</p>
</div>
<div class='div-commentary'><p style="margin-left:1em"><span class='note-inline'>(一任阿你了也)</span>。</p>
</div>
<div class='div-orig'><p>未來修學人揔被翠峰穿却鼻孔。</p>
</div>
<div class='div-commentary'><p style="margin-left:1em"><span class='note-inline'>(能有幾个)</span>。</p>
</div>
<div class='div-orig'><p>上堂云智者聊聞猛提取。</p>
</div>
<div class='div-commentary'><p style="margin-left:1em"><span class='note-inline'>(作麼作麼)</span>。</p>
</div>
<div class='div-orig'><p>莫待須㬰失却頭。</p>
</div>
<div class='div-commentary'><p style="margin-left:1em"><span class='note-inline'>(与誰道著)</span>。</p>
</div>
<div class='div-orig'><p>上堂僧問如何是脫珍御服挂弊垢衣。</p>
</div>
<div class='div-commentary'><p style="margin-left:1em"><span class='note-inline'>(遇貴則賤遇賤則貴)</span>。</p>
</div>
<div class='div-orig'><p>竇云垂手不垂手。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>僧云乞師再垂方便。</p>
</div>
<div class='div-commentary'><p style="margin-left:1em"><span class='note-inline'>(千聞不如一見)</span>。</p>
</div>
<div class='div-orig'><p>竇云左眼挑䈥右眼抉肉。</p>
</div>
<div class='div-commentary'><p style="margin-left:1em"><span class='note-inline'>(兩兩三三)</span>。</p>
</div>
<div class='div-orig'><p>問龍門爭進㪯那个是登科。</p>
</div>
<div class='div-commentary'><p style="margin-left:1em"><span class='note-inline'>(恁麼題耴好)</span>。</p>
</div>
<div class='div-orig'><p>竇云重遭點額。</p>
</div>
<div class='div-commentary'><p style="margin-left:1em"><span class='note-inline'>(蒼天蒼天)</span>。</p>
</div>
<div class='div-orig'><p>進云學人不會。</p>
</div>
<div class='div-commentary'><p style="margin-left:1em"><span class='note-inline'>(地獄門前)</span>。</p>
</div>
<div class='div-orig'><p>竇云退水蔵鱗。</p>
</div>
<div class='div-commentary'><p style="margin-left:1em"><span class='note-inline'>(不曝腮是好手)</span>。</p>
</div>
<div class='div-orig'><p>問獨步円霄時如何。</p>
</div>
<div class='div-commentary'><p style="margin-left:1em"><span class='note-inline'>(過也)</span>。</p>
</div>
<div class='div-orig'><p>竇云脚下踏索。</p>
</div>
<div class='div-commentary'><p style="margin-left:1em"><span class='note-inline'>(得得得)</span>。</p>
</div>
<div class='div-orig'><p>進云天下橫行去也。</p>
</div>
<div class='div-commentary'><p style="margin-left:1em"><span class='note-inline'>(且看脚下)</span>。</p>
</div>
<div class='div-orig'><p>竇云徐六擔板。</p>
</div>
<div class='div-commentary'><p style="margin-left:1em"><span class='note-inline'>(有人點頭)</span>。</p>
</div>
<div class='div-orig'><p>問學人乍入叢林諸事不會未審和尚還拯濟也無。</p>
</div>
<div class='div-commentary'><p style="margin-left:1em"><span class='note-inline'>(不可道是可也)</span>。</p>
</div>
<div class='div-orig'><p>竇云蘓州紙貴。</p>
</div>
<div class='div-commentary'><p style="margin-left:1em"><span class='note-inline'>(誰更酧價)</span>。</p>
</div>
<div class='div-orig'><p>進云和尚豈無方便。</p>
</div>
<div class='div-commentary'><p style="margin-left:1em"><span class='note-inline'>(諸人作麼生會)</span>。</p>
</div>
<div class='div-orig'><p>竇云腦後拔榍。</p>
</div>
<div class='div-commentary'><p style="margin-left:1em"><span class='note-inline'>(三十[禾/干]後)</span>。</p>
</div>
<div class='div-orig'><p>竇云爐鞴之所固無鈍銕。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>良醫之門誰是病夫。</p>
</div>
<div class='div-commentary'><p style="margin-left:1em"><span class='note-inline'>(叱)</span>。</p>
</div>
<div class='div-orig'><p>向後鼻孔遼天莫孤負人好。</p>
</div>
<div class='div-commentary'><p style="margin-left:1em"><span class='note-inline'>(覔火和烟得)</span>。</p>
</div>
<div class='div-orig'><p>上堂云欲得不招無間業莫謗如來正法輪便下座。</p>
</div>
<div class='div-commentary'><p style="margin-left:1em"><span class='note-inline'>(壁立万仞)</span>。</p>
</div>
<div class='div-orig'><p>上堂纔有僧出礼拜。</p>
</div>
<div class='div-commentary'><p style="margin-left:1em"><span class='note-inline'>(磕著了也)</span>。</p>
</div>
<div class='div-orig'><p>竇云大眾一時記耴者僧話頭失却了也便下座。</p>
</div>
<div class='div-commentary'><p style="margin-left:1em"><span class='note-inline'>(咄)</span>。</p>
</div>
<div class='div-orig'><p>上堂大眾雲集。</p>
</div>
<div class='div-commentary'><p style="margin-left:1em"><span class='note-inline'>(三千八百)</span>。</p>
</div>
<div class='div-orig'><p>以拄杖拋下。</p>
</div>
<div class='div-commentary'><p style="margin-left:1em"><span class='note-inline'>(無孔銕槌)</span>。</p>
</div>
<div class='div-orig'><p>云棒頭有眼明如日要識真金火裏看。</p>
</div>
<div class='div-commentary'><p style="margin-left:1em"><span class='note-inline'>(壓良作賤)</span>。</p>
</div>
<div class='div-orig'><p>上堂云從天降下從地湧出。</p>
</div>
<div class='div-commentary'><p style="margin-left:1em"><span class='note-inline'>(拶破靣門)</span>。</p>
</div>
<div class='div-orig'><p>南北東西一棚俊鶻。</p>
</div>
<div class='div-commentary'><p style="margin-left:1em"><span class='note-inline'>(蹉過也不知)</span>。</p>
</div>
<div class='div-orig'><p>顧杼停機。</p>
</div>
<div class='div-commentary'><p style="margin-left:1em"><span class='note-inline'>(是个什麼)</span>。</p>
</div>
<div class='div-orig'><p>苦屈苦屈。</p>
</div>
<div class='div-commentary'><p style="margin-left:1em"><span class='note-inline'>(一䓁収得)</span>。</p>
</div>
<div class='div-orig'><p>上堂云古人道譬如[木*鄭]劒揮空莫論及之不及。</p>
</div>
<div class='div-commentary'><p style="margin-left:1em"><span class='note-inline'>(空裏釘橛)</span>。</p>
</div>
<div class='div-orig'><p>斯乃空輪絕跡劒刃非虧。</p>
</div>
<div class='div-commentary'><p style="margin-left:1em"><span class='note-inline'>(區區地也)</span>。</p>
</div>
<div class='div-orig'><p>好諸禪德若能如是心心無知。</p>
</div>
<div class='div-commentary'><p style="margin-left:1em"><span class='note-inline'>(裂破)</span>。</p>
</div>
<div class='div-orig'><p>即是踞妙峰孤頂。</p>
</div>
<div class='div-commentary'><p style="margin-left:1em"><span class='note-inline'>(突出難辨)</span>。</p>
</div>
<div class='div-orig'><p>非<span class='corr'>但</span>善才七日不逢。</p>
</div>
<div class='div-commentary'><p style="margin-left:1em"><span class='note-inline'>(阿誰)</span>。</p>
</div>
<div class='div-orig'><p>設使文殊百劫親來也摸索不著。</p>
</div>
<div class='div-commentary'><p style="margin-left:1em"><span class='note-inline'>(雲在嶺頭閑不徹水流澗下太杜生)</span>。</p>
</div>
<div class='div-orig'><p>上堂有僧出礼拜了方伸問。</p>
</div>
<div class='div-commentary'><p style="margin-left:1em"><span class='note-inline'>(退倒三千)</span>。</p>
</div>
<div class='div-orig'><p>竇云啼得血流無用處便下座。</p>
</div>
<div class='div-commentary'><p style="margin-left:1em"><span class='note-inline'>(畫虎成狸)</span>。</p>
</div>
<div class='div-orig'><p>上堂云蔵鋒劒客便請施呈。</p>
</div>
<div class='div-commentary'><p style="margin-left:1em"><span class='note-inline'>(三權猶在)</span>。</p>
</div>
<div class='div-orig'><p>有僧方出來。</p>
</div>
<div class='div-commentary'><p style="margin-left:1em"><span class='note-inline'>(何不自來)</span>。</p>
</div>
<div class='div-orig'><p>竇云什麼處去也。</p>
</div>
<div class='div-commentary'><p style="margin-left:1em"><span class='note-inline'>(思之千里)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(時乎時不再來)</span>。</p>
</div>
<div class='div-orig'><p>上堂云語漸也返常合道。</p>
</div>
<div class='div-commentary'><p style="margin-left:1em"><span class='note-inline'>(有幾人)</span>。</p>
</div>
<div class='div-orig'><p>且任諸人點頭。</p>
</div>
<div class='div-commentary'><p style="margin-left:1em"><span class='note-inline'>(耳朵聻)</span>。</p>
</div>
<div class='div-orig'><p>論頓也不留朕跡。</p>
</div>
<div class='div-commentary'><p style="margin-left:1em"><span class='note-inline'>(作麼作麼)</span>。</p>
</div>
<div class='div-orig'><p>衲僧又奚為開口。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>竇以拄杖一劃。</p>
</div>
<div class='div-commentary'><p style="margin-left:1em"><span class='note-inline'>(吽吽)</span>。</p>
</div>
<div class='div-orig'><p>云上無衝天之計。</p>
</div>
<div class='div-commentary'><p style="margin-left:1em"><span class='note-inline'>(幾時休)</span>。</p>
</div>
<div class='div-orig'><p>下無入地之謀。</p>
</div>
<div class='div-commentary'><p style="margin-left:1em"><span class='note-inline'>(一進一退)</span>。</p>
</div>
<div class='div-orig'><p>蔡州千个万个。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>打破只在須㬰。</p>
</div>
<div class='div-commentary'><p style="margin-left:1em"><span class='note-inline'>(苦哉佛陀耶)</span>。</p>
</div>
<div class='div-orig'><p>上堂僧問寂寂忘言誰是得者。</p>
</div>
<div class='div-commentary'><p style="margin-left:1em"><span class='note-inline'>(口上著)</span>。</p>
</div>
<div class='div-orig'><p>竇云卸帽穿雲去。</p>
</div>
<div class='div-commentary'><p style="margin-left:1em"><span class='note-inline'>(天覆不得)</span>。</p>
</div>
<div class='div-orig'><p>僧云如何領會。</p>
</div>
<div class='div-commentary'><p style="margin-left:1em"><span class='note-inline'>(抓著雪竇痒處)</span>。</p>
</div>
<div class='div-orig'><p>竇云披莎帶雨歸僧云三十[禾/干]後此話大行。</p>
</div>
<div class='div-commentary'><p style="margin-left:1em"><span class='note-inline'>(孤負个老漢)</span>。</p>
</div>
<div class='div-orig'><p>竇云一場酸澁。</p>
</div>
<div class='div-commentary'><p style="margin-left:1em"><span class='note-inline'>(兩)</span>。</p>
</div>
<div class='div-orig'><p>問坐断毗盧底人和尚還接否。</p>
</div>
<div class='div-commentary'><p style="margin-left:1em"><span class='note-inline'>(交)</span>。</p>
</div>
<div class='div-orig'><p>竇云慇懃送別瀟湘岸。</p>
</div>
<div class='div-commentary'><p style="margin-left:1em"><span class='note-inline'>(錯)</span>。</p>
</div>
<div class='div-orig'><p>僧云恁麼則學人罪過也。</p>
</div>
<div class='div-commentary'><p style="margin-left:1em"><span class='note-inline'>(自領出去)</span>。</p>
</div>
<div class='div-orig'><p>竇云天寬地窄太愁人。</p>
</div>
<div class='div-commentary'><p style="margin-left:1em"><span class='note-inline'>(逈絕烟塵)</span>。</p>
</div>
<div class='div-orig'><p>僧礼拜。</p>
</div>
<div class='div-commentary'><p style="margin-left:1em"><span class='note-inline'>(棺木裏瞠眼)</span>。</p>
</div>
<div class='div-orig'><p>竇云苦屈之詞不妨難吐。</p>
</div>
<div class='div-commentary'><p style="margin-left:1em"><span class='note-inline'>(不免勞心力)</span>。</p>
</div>
<div class='div-orig'><p>問生死到來如何回避。</p>
</div>
<div class='div-commentary'><p style="margin-left:1em"><span class='note-inline'>(時節難逢)</span>。</p>
</div>
<div class='div-orig'><p>竇云定花板上。</p>
</div>
<div class='div-commentary'><p style="margin-left:1em"><span class='note-inline'>(明如杲日)</span>。</p>
</div>
<div class='div-orig'><p>僧云莫便是他安身處也無。</p>
</div>
<div class='div-commentary'><p style="margin-left:1em"><span class='note-inline'>(朝打暮打)</span>。</p>
</div>
<div class='div-orig'><p>竇云符到奉行。</p>
</div>
<div class='div-commentary'><p style="margin-left:1em"><span class='note-inline'>(大難大難)</span>。</p>
</div>
<div class='div-orig'><p>竇乃云逹士相逢各各箭鋒相拄。</p>
</div>
<div class='div-commentary'><p style="margin-left:1em"><span class='note-inline'>(敗也敗也)</span>。</p>
</div>
<div class='div-orig'><p>若也聲和響順形直影端。</p>
</div>
<div class='div-commentary'><p style="margin-left:1em"><span class='note-inline'>(何有閑工夫)</span>。</p>
</div>
<div class='div-orig'><p>交互不來並同死漢。</p>
</div>
<div class='div-commentary'><p style="margin-left:1em"><span class='note-inline'>(將謂雪竇是个人)</span>。</p>
</div>
<div class='div-orig'><p>上堂僧問逹磨未來時如何竇云猿啼古木。</p>
</div>
<div class='div-commentary'><p style="margin-left:1em"><span class='note-inline'>(一二三)</span>。</p>
</div>
<div class='div-orig'><p>僧云來後如何竇云鶴唳青霄。</p>
</div>
<div class='div-commentary'><p style="margin-left:1em"><span class='note-inline'>(三二一)</span>。</p>
</div>
<div class='div-orig'><p>僧云即今事作麼生竇云一不成二不是。</p>
</div>
<div class='div-commentary'><p style="margin-left:1em"><span class='note-inline'>(問呵呵)</span>。</p>
</div>
<div class='div-orig'><p>問古人道北斗裏蔵身意旨如何竇云千聞不如一見。</p>
</div>
<div class='div-commentary'><p style="margin-left:1em"><span class='note-inline'>(眼裏曈人)</span>。</p>
</div>
<div class='div-orig'><p>學云此話大行大言也少竇云老鼠銜銕。</p>
</div>
<div class='div-commentary'><p style="margin-left:1em"><span class='note-inline'>(兩重公案)</span>。</p>
</div>
<div class='div-orig'><p>問古人道皎皎地絕一[糸*系]頭只如山河大地又且如何。</p>
</div>
<div class='div-commentary'><p style="margin-left:1em"><span class='note-inline'>(全舌去好)</span>。</p>
</div>
<div class='div-orig'><p>竇云靣赤不如語直。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>僧云學人未會。</p>
</div>
<div class='div-commentary'><p style="margin-left:1em"><span class='note-inline'>(分明重記耴)</span>。</p>
</div>
<div class='div-orig'><p>竇云遍問諸方。</p>
</div>
<div class='div-commentary'><p style="margin-left:1em"><span class='note-inline'>(靜處娑婆訶)</span>。</p>
</div>
<div class='div-orig'><p>乃云映眼時若千日。</p>
</div>
<div class='div-commentary'><p style="margin-left:1em"><span class='note-inline'>(瞎)</span>。</p>
</div>
<div class='div-orig'><p>万像不能逃影質。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>凢夫只是未曾觀。</p>
</div>
<div class='div-commentary'><p style="margin-left:1em"><span class='note-inline'>(此老自知羞好)</span>。</p>
</div>
<div class='div-orig'><p>何得自輕而退屈。</p>
</div>
<div class='div-commentary'><p style="margin-left:1em"><span class='note-inline'>(苦屈苦屈)</span>。</p>
</div>
<div class='div-orig'><p>竇拈起拄杖云把定世界不漏[糸*系]髮還觀得也無。</p>
</div>
<div class='div-commentary'><p style="margin-left:1em"><span class='note-inline'>(傍若無人)</span>。</p>
</div>
<div class='div-orig'><p>所以雲門大師道直得乾坤大地無纖毫過患分只是轉句。</p>
</div>
<div class='div-commentary'><p style="margin-left:1em"><span class='note-inline'>(退後三千)</span>。</p>
</div>
<div class='div-orig'><p>不見一色猶為半提。</p>
</div>
<div class='div-commentary'><p style="margin-left:1em"><span class='note-inline'>(遠行近皈)</span>。</p>
</div>
<div class='div-orig'><p>直得如此更須知有全提時節。</p>
</div>
<div class='div-commentary'><p style="margin-left:1em"><span class='note-inline'>(打疊也未)</span>。</p>
</div>
<div class='div-orig'><p>諸上座翠峰若也全提盡大地人並須結舌。</p>
</div>
<div class='div-commentary'><p style="margin-left:1em"><span class='note-inline'>(分開未在者个)</span>。</p>
</div>
<div class='div-orig'><p>放一線道轉見不堪。</p>
</div>
<div class='div-commentary'><p style="margin-left:1em"><span class='note-inline'>(孤危未在作家)</span>。</p>
</div>
<div class='div-orig'><p>以拄杖一時趂下。</p>
</div>
<div class='div-commentary'><p style="margin-left:1em"><span class='note-inline'>(停[囗@ㄨ]長智)</span>。</p>
</div>
<div class='div-orig'><p>上堂僧問如何是翠峰境。</p>
</div>
<div class='div-commentary'><p style="margin-left:1em"><span class='note-inline'>(以者个為主)</span>。</p>
</div>
<div class='div-orig'><p>竇云有眼底見。</p>
</div>
<div class='div-commentary'><p style="margin-left:1em"><span class='note-inline'>(何不問个漢)</span>。</p>
</div>
<div class='div-orig'><p>學云如何是境中人。</p>
</div>
<div class='div-commentary'><p style="margin-left:1em"><span class='note-inline'>(依舊智短)</span>。</p>
</div>
<div class='div-orig'><p>竇云貪觀白浪失却手橈。</p>
</div>
<div class='div-commentary'><p style="margin-left:1em"><span class='note-inline'>(莫放過好)</span>。</p>
</div>
<div class='div-orig'><p>問如何是和尚家風。</p>
</div>
<div class='div-commentary'><p style="margin-left:1em"><span class='note-inline'>(㪯得莫鑑)</span>。</p>
</div>
<div class='div-orig'><p>竇云客來須看。</p>
</div>
<div class='div-commentary'><p style="margin-left:1em"><span class='note-inline'>(土曠人稀)</span>。</p>
</div>
<div class='div-orig'><p>進云恁麼則學人得見也。</p>
</div>
<div class='div-commentary'><p style="margin-left:1em"><span class='note-inline'>(多少點頭也無)</span>。</p>
</div>
<div class='div-orig'><p>竇云三十[禾/干]後。</p>
</div>
<div class='div-commentary'><p style="margin-left:1em"><span class='note-inline'>(百千[禾/干]後不道無)</span>。</p>
</div>
<div class='div-orig'><p>問如何是第一義。</p>
</div>
<div class='div-commentary'><p style="margin-left:1em"><span class='note-inline'>(俱)</span>。</p>
</div>
<div class='div-orig'><p>竇云道士倒騎牛。</p>
</div>
<div class='div-commentary'><p style="margin-left:1em"><span class='note-inline'>(黑如漆)</span>。</p>
</div>
<div class='div-orig'><p>學云乞師再垂方便。</p>
</div>
<div class='div-commentary'><p style="margin-left:1em"><span class='note-inline'>(得)</span>。</p>
</div>
<div class='div-orig'><p>竇云無孔銕槌。</p>
</div>
<div class='div-commentary'><p style="margin-left:1em"><span class='note-inline'>(明如日)</span>。</p>
</div>
<div class='div-orig'><p>問道遠乎哉。</p>
</div>
<div class='div-commentary'><p style="margin-left:1em"><span class='note-inline'>(言出扵<span class='corr'>己</span>)</span>。</p>
</div>
<div class='div-orig'><p>竇云青山夾乱流。</p>
</div>
<div class='div-commentary'><p style="margin-left:1em"><span class='note-inline'>(相別相逢)</span>。</p>
</div>
<div class='div-orig'><p>學云恁麼則得聞於未聞去也。</p>
</div>
<div class='div-commentary'><p style="margin-left:1em"><span class='note-inline'>(不可止扵人)</span>。</p>
</div>
<div class='div-orig'><p>竇云千里万里。</p>
</div>
<div class='div-commentary'><p style="margin-left:1em"><span class='note-inline'>(皈去來)</span>。</p>
</div>
<div class='div-orig'><p>問如何是吹毛劒。</p>
</div>
<div class='div-commentary'><p style="margin-left:1em"><span class='note-inline'>(斬也)</span>。</p>
</div>
<div class='div-orig'><p>竇云苦。</p>
</div>
<div class='div-commentary'><p style="margin-left:1em"><span class='note-inline'>(祖師喪了也)</span>。</p>
</div>
<div class='div-orig'><p>進云還許學人用也無。</p>
</div>
<div class='div-commentary'><p style="margin-left:1em"><span class='note-inline'>(不惜性命)</span>。</p>
</div>
<div class='div-orig'><p>竇云噓。</p>
</div>
<div class='div-commentary'><p style="margin-left:1em"><span class='note-inline'>(了)</span>。</p>
</div>
<div class='div-orig'><p>竇乃云大眾前共相酧唱也須是个漢始得。</p>
</div>
<div class='div-commentary'><p style="margin-left:1em"><span class='note-inline'>(何不早㪯)</span>。</p>
</div>
<div class='div-orig'><p>若未有奔流度刃底眼不勞拈出。</p>
</div>
<div class='div-commentary'><p style="margin-left:1em"><span class='note-inline'>(鼻孔裏底)</span>。</p>
</div>
<div class='div-orig'><p>所以道如大火聚近著則燎却靣門。</p>
</div>
<div class='div-commentary'><p style="margin-left:1em"><span class='note-inline'>(背地點頭去)</span>。</p>
</div>
<div class='div-orig'><p>亦如按太阿寳劒衝前則喪身失命。</p>
</div>
<div class='div-commentary'><p style="margin-left:1em"><span class='note-inline'>(不肯孤負從上)</span>。</p>
</div>
<div class='div-orig'><p>竇乃頌云太阿橫按祖堂寒。</p>
</div>
<div class='div-commentary'><p style="margin-left:1em"><span class='note-inline'>(突出目前)</span>。</p>
</div>
<div class='div-orig'><p>千里應須息万端。</p>
</div>
<div class='div-commentary'><p style="margin-left:1em"><span class='note-inline'>(快便難逢)</span>。</p>
</div>
<div class='div-orig'><p>莫待冷光輕閃爍。</p>
</div>
<div class='div-commentary'><p style="margin-left:1em"><span class='note-inline'>(徧界髑髏寒)</span>。</p>
</div>
<div class='div-orig'><p>復云看看。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>便下座。</p>
</div>
<div class='div-commentary'><p style="margin-left:1em"><span class='note-inline'>(崑崙嚼生銕)</span>。</p>
</div></div>
<div class='div-other'><a id='mulu13' />
<p class='h2'>拈古</p>
<div class='div-orig'><p>㪯米胡問僧近離甚處。</p>
</div>
<div class='div-commentary'><p style="margin-left:1em"><span class='note-inline'>(細處人不知)</span>。</p>
</div>
<div class='div-orig'><p>僧云藥山。</p>
</div>
<div class='div-commentary'><p style="margin-left:1em"><span class='note-inline'>(用得一丸)</span>。</p>
</div>
<div class='div-orig'><p>米云藥山老子近日如何。</p>
</div>
<div class='div-commentary'><p style="margin-left:1em"><span class='note-inline'>(箕裏觀見)</span>。</p>
</div>
<div class='div-orig'><p>僧云大似頑石一般。</p>
</div>
<div class='div-commentary'><p style="margin-left:1em"><span class='note-inline'>(曾知羅篩)</span>。</p>
</div>
<div class='div-orig'><p>米云得恁麼鄭重。</p>
</div>
<div class='div-commentary'><p style="margin-left:1em"><span class='note-inline'>(石壓笋斜出)</span>。</p>
</div>
<div class='div-orig'><p>僧云也無提撥處。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>米云非但藥山米胡亦恁麼。</p>
</div>
<div class='div-commentary'><p style="margin-left:1em"><span class='note-inline'>(喫著如苦辛)</span>。</p>
</div>
<div class='div-orig'><p>僧近前顧視而立。</p>
</div>
<div class='div-commentary'><p style="margin-left:1em"><span class='note-inline'>(令我憶德山)</span>。</p>
</div>
<div class='div-orig'><p>米云看看頑石動也。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>其僧便出。</p>
</div>
<div class='div-commentary'><p style="margin-left:1em"><span class='note-inline'>(出了也無)</span>。</p>
</div>
<div class='div-orig'><p>竇拈云米胡也縱奪可觀。</p>
</div>
<div class='div-commentary'><p style="margin-left:1em"><span class='note-inline'>(有个什麼)</span>。</p>
</div>
<div class='div-orig'><p>爭柰死而不弔。</p>
</div>
<div class='div-commentary'><p style="margin-left:1em"><span class='note-inline'>(有權有實)</span>。</p>
</div>
<div class='div-orig'><p>㪯罽賔國王仗劒詣師子尊者所乃問師得蘊空否。</p>
</div>
<div class='div-commentary'><p style="margin-left:1em"><span class='note-inline'>(實須問得)</span>。</p>
</div>
<div class='div-orig'><p>尊者云已得。</p>
</div>
<div class='div-commentary'><p style="margin-left:1em"><span class='note-inline'>(万里一條銕)</span>。</p>
</div>
<div class='div-orig'><p>王曰可施我頭。</p>
</div>
<div class='div-commentary'><p style="margin-left:1em"><span class='note-inline'>(實須道得)</span>。</p>
</div>
<div class='div-orig'><p>尊者曰身非我有豈况於頭。</p>
</div>
<div class='div-commentary'><p style="margin-left:1em"><span class='note-inline'>(風吹不入)</span>。</p>
</div>
<div class='div-orig'><p>王遂斬之。</p>
</div>
<div class='div-commentary'><p style="margin-left:1em"><span class='note-inline'>(實須斬得)</span>。</p>
</div>
<div class='div-orig'><p>白乳高丈餘。</p>
</div>
<div class='div-commentary'><p style="margin-left:1em"><span class='note-inline'>(水洒不著)</span>。</p>
</div>
<div class='div-orig'><p>王臂自落。</p>
</div>
<div class='div-commentary'><p style="margin-left:1em"><span class='note-inline'>(實須知痛痒)</span>。</p>
</div>
<div class='div-orig'><p>竇拈云作家君王天然有在。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>㪯鏡清於僧堂前自擊鍾子云玄沙道底玄沙道底。</p>
</div>
<div class='div-commentary'><p style="margin-left:1em"><span class='note-inline'>(烏龜鎻破壁)</span>。</p>
</div>
<div class='div-orig'><p>時有僧出來云玄沙道什麼。</p>
</div>
<div class='div-commentary'><p style="margin-left:1em"><span class='note-inline'>(口皮在甚處)</span>。</p>
</div>
<div class='div-orig'><p>鏡清作一圎相。</p>
</div>
<div class='div-commentary'><p style="margin-left:1em"><span class='note-inline'>(向背後問訊)</span>。</p>
</div>
<div class='div-orig'><p>僧云若不久參爭知恁麼大。</p>
</div>
<div class='div-commentary'><p style="margin-left:1em"><span class='note-inline'>(家見他也無)</span>。</p>
</div>
<div class='div-orig'><p>清云還我屮鞋錢來。</p>
</div>
<div class='div-commentary'><p style="margin-left:1em"><span class='note-inline'>(到如此始得)</span>。</p>
</div>
<div class='div-orig'><p>竇拈云洎被打破蔡州。</p>
</div>
<div class='div-commentary'><p style="margin-left:1em"><span class='note-inline'>(一槌兩當)</span>。</p>
</div>
<div class='div-orig'><p>㪯寳公云終日拈香擇火不知身是道場。</p>
</div>
<div class='div-commentary'><p style="margin-left:1em"><span class='note-inline'>(劈不開)</span>。</p>
</div>
<div class='div-orig'><p>玄沙云終日拈香擇火不知真个道場。</p>
</div>
<div class='div-commentary'><p style="margin-left:1em"><span class='note-inline'>(提不起)</span>。</p>
</div>
<div class='div-orig'><p>竇拈云一對無孔銕槌。</p>
</div>
<div class='div-commentary'><p style="margin-left:1em"><span class='note-inline'>(兩兩)</span>。</p>
</div>
<div class='div-orig'><p>㪯五通仙人問佛云佛有六通如何是那一通。</p>
</div>
<div class='div-commentary'><p style="margin-left:1em"><span class='note-inline'>(用尽多少通)</span>。</p>
</div>
<div class='div-orig'><p>佛召五通仙人。</p>
</div>
<div class='div-commentary'><p style="margin-left:1em"><span class='note-inline'>(爭柰那一通)</span>。</p>
</div>
<div class='div-orig'><p>仙人應喏。</p>
</div>
<div class='div-commentary'><p style="margin-left:1em"><span class='note-inline'>(還有五通也未)</span>。</p>
</div>
<div class='div-orig'><p>佛云那一通尒問我。</p>
</div>
<div class='div-commentary'><p style="margin-left:1em"><span class='note-inline'>(万里一條銕)</span>。</p>
</div>
<div class='div-orig'><p>竇云老胡元不知有那一通却因邪打正。</p>
</div>
<div class='div-commentary'><p style="margin-left:1em"><span class='note-inline'>(理不曲断　人云豈止而<span class='corr'>已</span>)</span>。</p>
</div>
<div class='div-orig'><p>㪯思和尚令石頭送書去讓和尚處云回日與子个鈯斧子住山去。</p>
</div>
<div class='div-commentary'><p style="margin-left:1em"><span class='note-inline'>(因風吹火)</span>。</p>
</div>
<div class='div-orig'><p>石頭纔到讓和尚處便問不慕諸聖不重<span class='corr'>己</span>靈時如何。</p>
</div>
<div class='div-commentary'><p style="margin-left:1em"><span class='note-inline'>(拔貪作富)</span>。</p>
</div>
<div class='div-orig'><p>讓云子問太高生何不向下問將來。</p>
</div>
<div class='div-commentary'><p style="margin-left:1em"><span class='note-inline'>(見得巧藝)</span>。</p>
</div>
<div class='div-orig'><p>石頭云乍可永劫沉淪不求諸聖解脫。</p>
</div>
<div class='div-commentary'><p style="margin-left:1em"><span class='note-inline'>(崖崩石裂)</span>。</p>
</div>
<div class='div-orig'><p>便歸。</p>
</div>
<div class='div-commentary'><p style="margin-left:1em"><span class='note-inline'>(脚下底)</span>。</p>
</div>
<div class='div-orig'><p>思和尚問書逹否。</p>
</div>
<div class='div-commentary'><p style="margin-left:1em"><span class='note-inline'>(不覺醜)</span>。</p>
</div>
<div class='div-orig'><p>頭云書亦不逹信亦不通。</p>
</div>
<div class='div-commentary'><p style="margin-left:1em"><span class='note-inline'>(道什麼)</span>。</p>
</div>
<div class='div-orig'><p>去日蒙和尚許鈯斧子便請。</p>
</div>
<div class='div-commentary'><p style="margin-left:1em"><span class='note-inline'>(一起一倒)</span>。</p>
</div>
<div class='div-orig'><p>思垂下一足。</p>
</div>
<div class='div-commentary'><p style="margin-left:1em"><span class='note-inline'>(是則是可惜許)</span>。</p>
</div>
<div class='div-orig'><p>頭便礼拜。</p>
</div>
<div class='div-commentary'><p style="margin-left:1em"><span class='note-inline'>(不与時人同)</span>。</p>
</div>
<div class='div-orig'><p>竇拈云石頭洎擔板過却。</p>
</div>
<div class='div-commentary'><p style="margin-left:1em"><span class='note-inline'>(有後人在)</span>。</p>
</div>
<div class='div-orig'><p>又云大小讓師不解據令。</p>
</div>
<div class='div-commentary'><p style="margin-left:1em"><span class='note-inline'>(有實有權)</span>。</p>
</div>
<div class='div-orig'><p>㪯長髭到石頭處。</p>
</div>
<div class='div-commentary'><p style="margin-left:1em"><span class='note-inline'>(後人標榜)</span>。</p>
</div>
<div class='div-orig'><p>頭問甚處來。</p>
</div>
<div class='div-commentary'><p style="margin-left:1em"><span class='note-inline'>(不可不問)</span>。</p>
</div>
<div class='div-orig'><p>髭云嶺南來。</p>
</div>
<div class='div-commentary'><p style="margin-left:1em"><span class='note-inline'>(草鞋露重)</span>。</p>
</div>
<div class='div-orig'><p>頭云大庾嶺頭一鋪功德還成就也未。</p>
</div>
<div class='div-commentary'><p style="margin-left:1em"><span class='note-inline'>(洪波浩渺白浪滔天)</span>。</p>
</div>
<div class='div-orig'><p>髭云成就久矣只欠點眼。</p>
</div>
<div class='div-commentary'><p style="margin-left:1em"><span class='note-inline'>(有心來由)</span>。</p>
</div>
<div class='div-orig'><p>石頭云莫要點眼麼。</p>
</div>
<div class='div-commentary'><p style="margin-left:1em"><span class='note-inline'>(將錯就錯)</span>。</p>
</div>
<div class='div-orig'><p>髭云便請。</p>
</div>
<div class='div-commentary'><p style="margin-left:1em"><span class='note-inline'>(果然只与麼)</span>。</p>
</div>
<div class='div-orig'><p>頭垂下一足。</p>
</div>
<div class='div-commentary'><p style="margin-left:1em"><span class='note-inline'>(通霄有路)</span>。</p>
</div>
<div class='div-orig'><p>髭便礼拜。</p>
</div>
<div class='div-commentary'><p style="margin-left:1em"><span class='note-inline'>(照天照地)</span>。</p>
</div>
<div class='div-orig'><p>頭云見什麼道理便礼拜。</p>
</div>
<div class='div-commentary'><p style="margin-left:1em"><span class='note-inline'>(若無此語)</span>。</p>
</div>
<div class='div-orig'><p>髭云如紅爐上一點雪。</p>
</div>
<div class='div-commentary'><p style="margin-left:1em"><span class='note-inline'>(乾不尽)</span>。</p>
</div>
<div class='div-orig'><p>頭便休。</p>
</div>
<div class='div-commentary'><p style="margin-left:1em"><span class='note-inline'>(有什麼饆饠䭔子)</span>。</p>
</div>
<div class='div-orig'><p>竇拈云無眼功德有什麼點處。</p>
</div>
<div class='div-commentary'><p style="margin-left:1em"><span class='note-inline'>(壁立万仞)</span>。</p>
</div>
<div class='div-orig'><p>德山和尚到龍潭問久響龍潭及乎到來潭又不見龍又不現。</p>
</div>
<div class='div-commentary'><p style="margin-left:1em"><span class='note-inline'>(有氣息在)</span>。</p>
</div>
<div class='div-orig'><p>龍潭云子親到龍潭。</p>
</div>
<div class='div-commentary'><p style="margin-left:1em"><span class='note-inline'>(敗缺不少)</span>。</p>
</div>
<div class='div-orig'><p>山休去。</p>
</div>
<div class='div-commentary'><p style="margin-left:1em"><span class='note-inline'>(看看)</span>。</p>
</div>
<div class='div-orig'><p>竇拈云將錯就錯。</p>
</div>
<div class='div-commentary'><p style="margin-left:1em"><span class='note-inline'>(同道方知)</span>。</p>
</div>
<div class='div-orig'><p>又云大小德山。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>竇一日因事舉往日有老宿一夏不為師僧說話。</p>
</div>
<div class='div-commentary'><p style="margin-left:1em"><span class='note-inline'>(尽謂正令方行)</span>。</p>
</div>
<div class='div-orig'><p>有僧自歎云我只恁麼空過一夏不望和尚說佛法得聞正因兩字也得。</p>
</div>
<div class='div-commentary'><p style="margin-left:1em"><span class='note-inline'>(可痛可悲)</span>。</p>
</div>
<div class='div-orig'><p>老宿聊聞云闍梨莫[斯/言]速若論正因一字也無恁麼道了扣齒云適來無端恁麼道。</p>
</div>
<div class='div-commentary'><p style="margin-left:1em"><span class='note-inline'>(好笑好笑)</span>。</p>
</div>
<div class='div-orig'><p>隣壁有老宿聞云好一釜羹被兩顆鼠糞污却。</p>
</div>
<div class='div-commentary'><p style="margin-left:1em"><span class='note-inline'>(是什麼)</span>。</p>
</div>
<div class='div-orig'><p>竇拈云誰家鍋釜無一兩顆。</p>
</div>
<div class='div-commentary'><p style="margin-left:1em"><span class='note-inline'>(也是也是)</span>。</p>
</div>
<div class='div-orig'><p>觀和尚見新到。</p>
</div>
<div class='div-commentary'><p style="margin-left:1em"><span class='note-inline'>(來敗也)</span>。</p>
</div>
<div class='div-orig'><p>觀作麵引次示之。</p>
</div>
<div class='div-commentary'><p style="margin-left:1em"><span class='note-inline'>(過也)</span>。</p>
</div>
<div class='div-orig'><p>其僧便去。</p>
</div>
<div class='div-commentary'><p style="margin-left:1em"><span class='note-inline'>(勘過始得)</span>。</p>
</div>
<div class='div-orig'><p>觀晚間問第一座今日新到在什麼處。</p>
</div>
<div class='div-commentary'><p style="margin-left:1em"><span class='note-inline'>(一賽兩彩)</span>。</p>
</div>
<div class='div-orig'><p>第一座云當時去也。</p>
</div>
<div class='div-commentary'><p style="margin-left:1em"><span class='note-inline'>(實頭人難得)</span>。</p>
</div>
<div class='div-orig'><p>觀云是即是只得一撅。</p>
</div>
<div class='div-commentary'><p style="margin-left:1em"><span class='note-inline'>(早知与麼)</span>。</p>
</div>
<div class='div-orig'><p>竇拈云老觀大似失錢遭罪。</p>
</div>
<div class='div-commentary'><p style="margin-left:1em"><span class='note-inline'>(截頭覔活)</span>。</p>
</div>
<div class='div-orig'><p>㪯外道問佛不問有言不問無言。</p>
</div>
<div class='div-commentary'><p style="margin-left:1em"><span class='note-inline'>(異中異也)</span>。</p>
</div>
<div class='div-orig'><p>世尊據坐。</p>
</div>
<div class='div-commentary'><p style="margin-left:1em"><span class='note-inline'>(崑崙嚼生銕)</span>。</p>
</div>
<div class='div-orig'><p>外道礼拜云世尊大慈大悲開我迷雲令我得入。</p>
</div>
<div class='div-commentary'><p style="margin-left:1em"><span class='note-inline'>(劒去久矣)</span>。</p>
</div>
<div class='div-orig'><p>外道去後阿難問佛外道有何所證而言得入。</p>
</div>
<div class='div-commentary'><p style="margin-left:1em"><span class='note-inline'>(為眾竭力)</span>。</p>
</div>
<div class='div-orig'><p>佛云如世良馬見鞭影而行。</p>
</div>
<div class='div-commentary'><p style="margin-left:1em"><span class='note-inline'>(<span class='corr'>兒</span>孫依之而行)</span>。</p>
</div>
<div class='div-orig'><p>竇拈云邪正不分過猶鞭影。</p>
</div>
<div class='div-commentary'><p style="margin-left:1em"><span class='note-inline'>(分而不分)</span>。</p>
</div>
<div class='div-orig'><p>傅大士云夜夜抱佛眠。</p>
</div>
<div class='div-commentary'><p style="margin-left:1em"><span class='note-inline'>(手臂不向外)</span>。</p>
</div>
<div class='div-orig'><p>朝朝還共起。</p>
</div>
<div class='div-commentary'><p style="margin-left:1em"><span class='note-inline'>(脚頭脚底)</span>。</p>
</div>
<div class='div-orig'><p>起坐鎮相随。</p>
</div>
<div class='div-commentary'><p style="margin-left:1em"><span class='note-inline'>(無孔銕槌)</span>。</p>
</div>
<div class='div-orig'><p>如身影相似。</p>
</div>
<div class='div-commentary'><p style="margin-left:1em"><span class='note-inline'>(頭上漫漫)</span>。</p>
</div>
<div class='div-orig'><p>要識佛去處。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>只者語聲是。</p>
</div>
<div class='div-commentary'><p style="margin-left:1em"><span class='note-inline'>(突出難辨)</span>。</p>
</div>
<div class='div-orig'><p>玄沙云大小傅大士只認得个昭昭靈靈。</p>
</div>
<div class='div-commentary'><p style="margin-left:1em"><span class='note-inline'>(半合半開)</span>。</p>
</div>
<div class='div-orig'><p>竇拈云玄沙也是打草蛇驚。</p>
</div>
<div class='div-commentary'><p style="margin-left:1em"><span class='note-inline'>(強弱俱扶)</span>。</p>
</div>
<div class='div-orig'><p>寳公令人傳語思大和尚何不下山教化眾生目視雲漢作什麼。</p>
</div>
<div class='div-commentary'><p style="margin-left:1em"><span class='note-inline'>(什麼什麼)</span>。</p>
</div>
<div class='div-orig'><p>思大云三世諸佛被我一口吞盡何處更有眾生可度。</p>
</div>
<div class='div-commentary'><p style="margin-left:1em"><span class='note-inline'>(只麼只麼)</span>。</p>
</div>
<div class='div-orig'><p>竇拈云有什麼屎臭氣。</p>
</div>
<div class='div-commentary'><p style="margin-left:1em"><span class='note-inline'>(一狀領過)</span>。</p>
</div>
<div class='div-orig'><p>趙州云至道無難唯嫌揀擇。</p>
</div>
<div class='div-commentary'><p style="margin-left:1em"><span class='note-inline'>(銕壁銕壁)</span>。</p>
</div>
<div class='div-orig'><p>纔有語言是揀擇是明白。</p>
</div>
<div class='div-commentary'><p style="margin-left:1em"><span class='note-inline'>(早知与麼)</span>。</p>
</div>
<div class='div-orig'><p>老僧不明白裏是尒作麼生護惜。</p>
</div>
<div class='div-commentary'><p style="margin-left:1em"><span class='note-inline'>(區區地也)</span>。</p>
</div>
<div class='div-orig'><p>時有僧問云既不明白裏護惜个什麼。</p>
</div>
<div class='div-commentary'><p style="margin-left:1em"><span class='note-inline'>(似知時莭)</span>。</p>
</div>
<div class='div-orig'><p>州云我亦不知。</p>
</div>
<div class='div-commentary'><p style="margin-left:1em"><span class='note-inline'>(壁立万仞)</span>。</p>
</div>
<div class='div-orig'><p>僧云和尚既不知為什麼道不在明白裏。</p>
</div>
<div class='div-commentary'><p style="margin-left:1em"><span class='note-inline'>(可惜許个好拶)</span>。</p>
</div>
<div class='div-orig'><p>州云問事即得。</p>
</div>
<div class='div-commentary'><p style="margin-left:1em"><span class='note-inline'>(坐断舌頭)</span>。</p>
</div>
<div class='div-orig'><p>竇拈云趙州倒退三千。</p>
</div>
<div class='div-commentary'><p style="margin-left:1em"><span class='note-inline'>(一箭兩垜)</span>。</p>
</div>
<div class='div-orig'><p>南泉示眾云三十[禾/干]來牧一頭水牯牛欲擬東邊放不免侵佗國王水草。</p>
</div>
<div class='div-commentary'><p style="margin-left:1em"><span class='note-inline'>(鼻孔[吃-乙+小])</span>。</p>
</div>
<div class='div-orig'><p>欲擬西邊放不免侵佗國王水草。</p>
</div>
<div class='div-commentary'><p style="margin-left:1em"><span class='note-inline'>(兩重公案)</span>。</p>
</div>
<div class='div-orig'><p>不如随分納些子免被官主勞撓。</p>
</div>
<div class='div-commentary'><p style="margin-left:1em"><span class='note-inline'>(頭角崢嶸)</span>。</p>
</div>
<div class='div-orig'><p>長慶云尒道南泉前頭為人後頭為人。</p>
</div>
<div class='div-commentary'><p style="margin-left:1em"><span class='note-inline'>(随婁搜漢)</span>。</p>
</div>
<div class='div-orig'><p>雲門云且道牛內納牛外納。</p>
</div>
<div class='div-commentary'><p style="margin-left:1em"><span class='note-inline'>(為物傷慈)</span>。</p>
</div>
<div class='div-orig'><p>直饒道得納處分明我更問尒牛在甚處。</p>
</div>
<div class='div-commentary'><p style="margin-left:1em"><span class='note-inline'>(諸人只与麼去)</span>。</p>
</div>
<div class='div-orig'><p>竇拈云一時穿却。</p>
</div>
<div class='div-commentary'><p style="margin-left:1em"><span class='note-inline'>(牛頭牛尾)</span>。</p>
</div>
<div class='div-orig'><p>鄧隱峰在襄州破威儀堂只著襯衣於砧槌邊㪯槌云道得即不打。</p>
</div>
<div class='div-commentary'><p style="margin-left:1em"><span class='note-inline'>(眼眸重三斤)</span>。</p>
</div>
<div class='div-orig'><p>于時大眾默然。</p>
</div>
<div class='div-commentary'><p style="margin-left:1em"><span class='note-inline'>(休得也未)</span>。</p>
</div>
<div class='div-orig'><p>隱峰便打一下。</p>
</div>
<div class='div-commentary'><p style="margin-left:1em"><span class='note-inline'>(寡不歒眾)</span>。</p>
</div>
<div class='div-orig'><p>竇拈云果然果然。</p>
</div>
<div class='div-commentary'><p style="margin-left:1em"><span class='note-inline'>(誰能辨別)</span>。</p>
</div>
<div class='div-orig'><p>僧問玄沙大耳三蔵第三度為什麼不見國師。</p>
</div>
<div class='div-commentary'><p style="margin-left:1em"><span class='note-inline'>(你問也未)</span>。</p>
</div>
<div class='div-orig'><p>玄沙云尒道前來兩度還見麼。</p>
</div>
<div class='div-commentary'><p style="margin-left:1em"><span class='note-inline'>(莫恠与麼便去)</span>。</p>
</div>
<div class='div-orig'><p>竇拈云敗也敗也。</p>
</div>
<div class='div-commentary'><p style="margin-left:1em"><span class='note-inline'>(吽吽)</span>。</p>
</div></div>
<div class='div-other'><a id='mulu14' />
<p class='h2'>室中㪯古</p>
<div class='div-orig'><p>㪯睦州問僧近離甚處。</p>
</div>
<div class='div-commentary'><p style="margin-left:1em"><span class='note-inline'>(彼此誰辨)</span>。</p>
</div>
<div class='div-orig'><p>僧云河北。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>州云河北有个趙州和尚曾到麼。</p>
</div>
<div class='div-commentary'><p style="margin-left:1em"><span class='note-inline'>(事生叮嚀)</span>。</p>
</div>
<div class='div-orig'><p>僧云某甲近離彼中。</p>
</div>
<div class='div-commentary'><p style="margin-left:1em"><span class='note-inline'>(虚頭虚頭)</span>。</p>
</div>
<div class='div-orig'><p>州云趙州有何言教示徒。</p>
</div>
<div class='div-commentary'><p style="margin-left:1em"><span class='note-inline'>(舌頭長多少)</span>。</p>
</div>
<div class='div-orig'><p>僧云每見新到便問曾到此間來麼。</p>
</div>
<div class='div-commentary'><p style="margin-left:1em"><span class='note-inline'>(与趙老同參)</span>。</p>
</div>
<div class='div-orig'><p>云曾到趙州云喫茶去。</p>
</div>
<div class='div-commentary'><p style="margin-left:1em"><span class='note-inline'>(狗銜赦書)</span>。</p>
</div>
<div class='div-orig'><p>忽云不曾到趙州亦云喫茶去。</p>
</div>
<div class='div-commentary'><p style="margin-left:1em"><span class='note-inline'>(逹磨無齒)</span>。</p>
</div>
<div class='div-orig'><p>睦州云慚愧。</p>
</div>
<div class='div-commentary'><p style="margin-left:1em"><span class='note-inline'>(慣得其便)</span>。</p>
</div>
<div class='div-orig'><p>却問僧趙州意作麼生。</p>
</div>
<div class='div-commentary'><p style="margin-left:1em"><span class='note-inline'>(來由在之)</span>。</p>
</div>
<div class='div-orig'><p>僧云只是一期方便。</p>
</div>
<div class='div-commentary'><p style="margin-left:1em"><span class='note-inline'>(噫)</span>。</p>
</div>
<div class='div-orig'><p>睦云苦哉趙州被尒將一杓屎潑了也便打。</p>
</div>
<div class='div-commentary'><p style="margin-left:1em"><span class='note-inline'>(依令而行)</span>。</p>
</div>
<div class='div-orig'><p>睦州却問沙彌尒作麼生沙彌便礼拜。</p>
</div>
<div class='div-commentary'><p style="margin-left:1em"><span class='note-inline'>(扶得者僧也無)</span>。</p>
</div>
<div class='div-orig'><p>睦州亦打。</p>
</div>
<div class='div-commentary'><p style="margin-left:1em"><span class='note-inline'>(露柱喫始得)</span>。</p>
</div>
<div class='div-orig'><p>其僧往沙彌處問適來和尚打尒作什麼。</p>
</div>
<div class='div-commentary'><p style="margin-left:1em"><span class='note-inline'>(勘破睦州)</span>。</p>
</div>
<div class='div-orig'><p>沙弥云若不是我和尚不打某甲。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>竇云者僧克由尀耐將一杓屎潑他二貟古佛。</p>
</div>
<div class='div-commentary'><p style="margin-left:1em"><span class='note-inline'>(平出)</span>。</p>
</div>
<div class='div-orig'><p>諸上座若能辨得非唯趙睦二州雪屈。</p>
</div>
<div class='div-commentary'><p style="margin-left:1em"><span class='note-inline'>(什麼處去也)</span>。</p>
</div>
<div class='div-orig'><p>亦乃翠峰与天下老宿无過。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>若道不得到處潑人卒未了在。</p>
</div>
<div class='div-commentary'><p style="margin-left:1em"><span class='note-inline'>(富不學奢)</span>。</p>
</div>
<div class='div-orig'><p>㪯僧問長慶如何是正法眼慶云有願不撒沙。</p>
</div>
<div class='div-commentary'><p style="margin-left:1em"><span class='note-inline'>(杲日麗天)</span>。</p>
</div>
<div class='div-orig'><p>保福云不可更撒也。</p>
</div>
<div class='div-commentary'><p style="margin-left:1em"><span class='note-inline'>(什麼處去也)</span>。</p>
</div>
<div class='div-orig'><p>竇云夫宗師决定以本分相見不敢撒沙。</p>
</div>
<div class='div-commentary'><p style="margin-left:1em"><span class='note-inline'>(誰分上事)</span>。</p>
</div>
<div class='div-orig'><p>且那个是諸人正眼。</p>
</div>
<div class='div-commentary'><p style="margin-left:1em"><span class='note-inline'>(何必)</span>。</p>
</div>
<div class='div-orig'><p>不受人瞞底漢出來對眾道看共相知委。</p>
</div>
<div class='div-commentary'><p style="margin-left:1em"><span class='note-inline'>(却請)</span>。</p>
</div>
<div class='div-orig'><p>若道不得翠峰一一与尒點過。</p>
</div>
<div class='div-commentary'><p style="margin-left:1em"><span class='note-inline'>(放光動地也未)</span>。</p>
</div>
<div class='div-orig'><p>開眼也著合眼也著。</p>
</div>
<div class='div-commentary'><p style="margin-left:1em"><span class='note-inline'>(我見灯明佛本光瑞如此)</span>。</p>
</div>
<div class='div-orig'><p>㪯黃檗有六人新到五人作礼其中一人提起坐具作一圎相。</p>
</div>
<div class='div-commentary'><p style="margin-left:1em"><span class='note-inline'>(跳不出)</span>。</p>
</div>
<div class='div-orig'><p>檗云我聞有一獵犬甚惡。</p>
</div>
<div class='div-commentary'><p style="margin-left:1em"><span class='note-inline'>(不辤咬猪㣘去)</span>。</p>
</div>
<div class='div-orig'><p>僧云尋羚羊聲來。</p>
</div>
<div class='div-commentary'><p style="margin-left:1em"><span class='note-inline'>(弄響漢)</span>。</p>
</div>
<div class='div-orig'><p>檗云羚羊無聲到汝尋。</p>
</div>
<div class='div-commentary'><p style="margin-left:1em"><span class='note-inline'>(小慈妨大慈)</span>。</p>
</div>
<div class='div-orig'><p>僧云尋羚羊跡來。</p>
</div>
<div class='div-commentary'><p style="margin-left:1em"><span class='note-inline'>(自領出去)</span>。</p>
</div>
<div class='div-orig'><p>檗云羚羊無跡到汝尋。</p>
</div>
<div class='div-commentary'><p style="margin-left:1em"><span class='note-inline'>(此老不易)</span>。</p>
</div>
<div class='div-orig'><p>僧云尋羚羊蹤來。</p>
</div>
<div class='div-commentary'><p style="margin-left:1em"><span class='note-inline'>(合耴狗口)</span>。</p>
</div>
<div class='div-orig'><p>檗云羚羊無蹤到汝尋。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>僧云恁麼則死羚羊也。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>檗便休。</p>
</div>
<div class='div-commentary'><p style="margin-left:1em"><span class='note-inline'>(是則是可惜許)</span>。</p>
</div>
<div class='div-orig'><p>到來日上堂云獵犬在甚處。</p>
</div>
<div class='div-commentary'><p style="margin-left:1em"><span class='note-inline'>(至今得个勞煩)</span>。</p>
</div>
<div class='div-orig'><p>僧便出來。</p>
</div>
<div class='div-commentary'><p style="margin-left:1em"><span class='note-inline'>(个鈍漢)</span>。</p>
</div>
<div class='div-orig'><p>檗云昨日公案未了老僧休去你作麼生。</p>
</div>
<div class='div-commentary'><p style="margin-left:1em"><span class='note-inline'>(當断不断却招其乱)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(作家也無)</span>。</p>
</div>
<div class='div-orig'><p>檗云將謂是本分衲子元來是義學沙門以拄杖打出。</p>
</div>
<div class='div-commentary'><p style="margin-left:1em"><span class='note-inline'>(賊過後張弓)</span>。</p>
</div>
<div class='div-orig'><p>竇云只如聲響蹤跡既無獵犬向甚處尋逐。</p>
</div>
<div class='div-commentary'><p style="margin-left:1em"><span class='note-inline'>(幸自縦遠)</span>。</p>
</div>
<div class='div-orig'><p>莫是絕聲響蹤跡見黃檗麼。</p>
</div>
<div class='div-commentary'><p style="margin-left:1em"><span class='note-inline'>(馿屎比馬糞)</span>。</p>
</div>
<div class='div-orig'><p>諸禪德要明䧟虎之機也須是本分衲子。</p>
</div>
<div class='div-commentary'><p style="margin-left:1em"><span class='note-inline'>(暫時不在)</span>。</p>
</div>
<div class='div-orig'><p>㪯外道問佛不問有言不問無言。</p>
</div>
<div class='div-commentary'><p style="margin-left:1em"><span class='note-inline'>(誰謂外道)</span>。</p>
</div>
<div class='div-orig'><p>世尊良久。</p>
</div>
<div class='div-commentary'><p style="margin-left:1em"><span class='note-inline'>(風吹不入)</span>。</p>
</div>
<div class='div-orig'><p>外道云世尊大慈大悲開我迷雲令我得入。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>竇云諸禪德迷雲既開决定見佛。</p>
</div>
<div class='div-commentary'><p style="margin-left:1em"><span class='note-inline'>(在甚麼處)</span>。</p>
</div>
<div class='div-orig'><p>還許他同參也無。</p>
</div>
<div class='div-commentary'><p style="margin-left:1em"><span class='note-inline'>(因誰致得)</span>。</p>
</div>
<div class='div-orig'><p>若共相委知則天下宗師並為外道伴侶。</p>
</div>
<div class='div-commentary'><p style="margin-left:1em"><span class='note-inline'>(百千[禾/干]後不道無)</span>。</p>
</div>
<div class='div-orig'><p>如各非印證則東土衲僧不如西天外道。</p>
</div>
<div class='div-commentary'><p style="margin-left:1em"><span class='note-inline'>(心不負人靣無慙色)</span>。</p>
</div>
<div class='div-orig'><p>㪯龍牙和尚問翠微如何是祖師西來意。</p>
</div>
<div class='div-commentary'><p style="margin-left:1em"><span class='note-inline'>(脚跟下聻)</span>。</p>
</div>
<div class='div-orig'><p>翠微云与我過禪板來。</p>
</div>
<div class='div-commentary'><p style="margin-left:1em"><span class='note-inline'>(若不与龍牙)</span>。</p>
</div>
<div class='div-orig'><p>牙耴禪板与翠微。</p>
</div>
<div class='div-commentary'><p style="margin-left:1em"><span class='note-inline'>(令後人与麼去)</span>。</p>
</div>
<div class='div-orig'><p>接得便打。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>牙云打即任打要且無祖師意。</p>
</div>
<div class='div-commentary'><p style="margin-left:1em"><span class='note-inline'>(去去)</span>。</p>
</div>
<div class='div-orig'><p>後又問臨際如何是祖師西來意。</p>
</div>
<div class='div-commentary'><p style="margin-left:1em"><span class='note-inline'>(不悮為龍牙)</span>。</p>
</div>
<div class='div-orig'><p>際云与我過蒲團來。</p>
</div>
<div class='div-commentary'><p style="margin-left:1em"><span class='note-inline'>(踈而不漏)</span>。</p>
</div>
<div class='div-orig'><p>牙耴蒲團与臨際。</p>
</div>
<div class='div-commentary'><p style="margin-left:1em"><span class='note-inline'>(不入虎宂爭見虎兕)</span>。</p>
</div>
<div class='div-orig'><p>接得便打。</p>
</div>
<div class='div-commentary'><p style="margin-left:1em"><span class='note-inline'>(果然)</span>。</p>
</div>
<div class='div-orig'><p>牙云打即任打要且無祖師意。</p>
</div>
<div class='div-commentary'><p style="margin-left:1em"><span class='note-inline'>(大有人不見)</span>。</p>
</div>
<div class='div-orig'><p>竇云臨際翠微只解放不解収。</p>
</div>
<div class='div-commentary'><p style="margin-left:1em"><span class='note-inline'>(扶強不扶弱)</span>。</p>
</div>
<div class='div-orig'><p>我當時若作龍牙待伊索蒲團禪板拈得劈胷便擲。</p>
</div>
<div class='div-commentary'><p style="margin-left:1em"><span class='note-inline'>(扶弱不扶強)</span>。</p>
</div>
<div class='div-orig'><p>㪯[椑-(白-日)]樹問定山不落數量請師道。</p>
</div>
<div class='div-commentary'><p style="margin-left:1em"><span class='note-inline'>(多少人与麼會)</span>。</p>
</div>
<div class='div-orig'><p>山提起數珠云是落不落。</p>
</div>
<div class='div-commentary'><p style="margin-left:1em"><span class='note-inline'>(月中断井索)</span>。</p>
</div>
<div class='div-orig'><p>樹云圎珠三竅人人有請師圎前話。</p>
</div>
<div class='div-commentary'><p style="margin-left:1em"><span class='note-inline'>(快便難逢)</span>。</p>
</div>
<div class='div-orig'><p>山便打。</p>
</div>
<div class='div-commentary'><p style="margin-left:1em"><span class='note-inline'>(令不浪行)</span>。</p>
</div>
<div class='div-orig'><p>樹便去。</p>
</div>
<div class='div-commentary'><p style="margin-left:1em"><span class='note-inline'>(雲生足下)</span>。</p>
</div>
<div class='div-orig'><p>山云三十[禾/干]後搥胷大哭去在。</p>
</div>
<div class='div-commentary'><p style="margin-left:1em"><span class='note-inline'>(未後太殷勤)</span>。</p>
</div>
<div class='div-orig'><p>樹果後開堂示眾道三十[禾/干]前被定山老子瞞我一上不同小小。</p>
</div>
<div class='div-commentary'><p style="margin-left:1em"><span class='note-inline'>(好語不出口)</span>。</p>
</div>
<div class='div-orig'><p>竇云定山用即用爭柰險。</p>
</div>
<div class='div-commentary'><p style="margin-left:1em"><span class='note-inline'>(一家有事)</span>。</p>
</div>
<div class='div-orig'><p>[椑-(白-日)]樹知即知要旦未曾具擇法眼。</p>
</div>
<div class='div-commentary'><p style="margin-left:1em"><span class='note-inline'>(也百家忙)</span>。</p>
</div>
<div class='div-orig'><p>試請辨看。</p>
</div>
<div class='div-commentary'><p style="margin-left:1em"><span class='note-inline'>(只与麼去雪竇也湏失利)</span>。</p>
</div>
<div class='div-orig'><p>㪯雪峰問投子一槌便成時如何。</p>
</div>
<div class='div-commentary'><p style="margin-left:1em"><span class='note-inline'>(問則問得)</span>。</p>
</div>
<div class='div-orig'><p>投子云不是性[怤-寸+喿]漢。</p>
</div>
<div class='div-commentary'><p style="margin-left:1em"><span class='note-inline'>(答即答得)</span>。</p>
</div>
<div class='div-orig'><p>峰云不假一槌時如何。</p>
</div>
<div class='div-commentary'><p style="margin-left:1em"><span class='note-inline'>(自救不了)</span>。</p>
</div>
<div class='div-orig'><p>投子云者漆桶。</p>
</div>
<div class='div-commentary'><p style="margin-left:1em"><span class='note-inline'>(裂破)</span>。</p>
</div>
<div class='div-orig'><p>竇云然則一期折挫雪峰。</p>
</div>
<div class='div-commentary'><p style="margin-left:1em"><span class='note-inline'>(早是遟回)</span>。</p>
</div>
<div class='div-orig'><p>且投子是作家爐鞴。</p>
</div>
<div class='div-commentary'><p style="margin-left:1em"><span class='note-inline'>(閉門造車)</span>。</p>
</div>
<div class='div-orig'><p>我當時若作雪峰待投子道不是性[怤-寸+喿]漢只向伊道鉗槌在我手裏。</p>
</div>
<div class='div-commentary'><p style="margin-left:1em"><span class='note-inline'>(失却一雙眼)</span>。</p>
</div>
<div class='div-orig'><p>諸上座合与投子著得个什麼語。</p>
</div>
<div class='div-commentary'><p style="margin-left:1em"><span class='note-inline'>(太無厭生)</span>。</p>
</div>
<div class='div-orig'><p>若能道得便乃性[怤-寸+喿]平生光揚宗眼。</p>
</div>
<div class='div-commentary'><p style="margin-left:1em"><span class='note-inline'>(暗裏見人)</span>。</p>
</div>
<div class='div-orig'><p>若也顢頇頂上一搥莫言不道。</p>
</div>
<div class='div-commentary'><p style="margin-left:1em"><span class='note-inline'>(頼有个一著在)</span>。</p>
</div>
<div class='div-orig'><p>㪯趙州問僧曾看法花經麼。</p>
</div>
<div class='div-commentary'><p style="margin-left:1em"><span class='note-inline'>(垜根底)</span>。</p>
</div>
<div class='div-orig'><p>僧云看來。</p>
</div>
<div class='div-commentary'><p style="margin-left:1em"><span class='note-inline'>(為甚失却瞳人)</span>。</p>
</div>
<div class='div-orig'><p>州云衲衣在空閑假名阿練若誑惑世間人尒作麼生會。</p>
</div>
<div class='div-commentary'><p style="margin-left:1em"><span class='note-inline'>(道著)</span>。</p>
</div>
<div class='div-orig'><p>其僧擬礼拜。</p>
</div>
<div class='div-commentary'><p style="margin-left:1em"><span class='note-inline'>(大好礼拜)</span>。</p>
</div>
<div class='div-orig'><p>州云尒披衲衣來麼。</p>
</div>
<div class='div-commentary'><p style="margin-left:1em"><span class='note-inline'>(一去不再來)</span>。</p>
</div>
<div class='div-orig'><p>僧云披來。</p>
</div>
<div class='div-commentary'><p style="margin-left:1em"><span class='note-inline'>(難得難得)</span>。</p>
</div>
<div class='div-orig'><p>州云莫惑我。</p>
</div>
<div class='div-commentary'><p style="margin-left:1em"><span class='note-inline'>(德兮不孤)</span>。</p>
</div>
<div class='div-orig'><p>僧云如何得不惑去。</p>
</div>
<div class='div-commentary'><p style="margin-left:1em"><span class='note-inline'>(快然自得)</span>。</p>
</div>
<div class='div-orig'><p>州云莫耴我語。</p>
</div>
<div class='div-commentary'><p style="margin-left:1em"><span class='note-inline'>(即便請道)</span>。</p>
</div>
<div class='div-orig'><p>竇云大小趙州龍頭蛇尾。</p>
</div>
<div class='div-commentary'><p style="margin-left:1em"><span class='note-inline'>(随處作主)</span>。</p>
</div>
<div class='div-orig'><p>諸人若能辨得便乃識破趙州。</p>
</div>
<div class='div-commentary'><p style="margin-left:1em"><span class='note-inline'>(噓噓)</span>。</p>
</div>
<div class='div-orig'><p>如或不明个个高擁衲衣莫惑翠峰好。</p>
</div>
<div class='div-commentary'><p style="margin-left:1em"><span class='note-inline'>(除非眼裏無筋底)</span>。</p>
</div>
<div class='div-orig'><p>㪯長髭問僧甚處來。</p>
</div>
<div class='div-commentary'><p style="margin-left:1em"><span class='note-inline'>(抱贓呌屈)</span>。</p>
</div>
<div class='div-orig'><p>僧云九華控石庵。</p>
</div>
<div class='div-commentary'><p style="margin-left:1em"><span class='note-inline'>(不同)</span>。</p>
</div>
<div class='div-orig'><p>髭云庵主是什麼人。</p>
</div>
<div class='div-commentary'><p style="margin-left:1em"><span class='note-inline'>(知得主也未)</span>。</p>
</div>
<div class='div-orig'><p>僧云馬祖下尊宿。</p>
</div>
<div class='div-commentary'><p style="margin-left:1em"><span class='note-inline'>(如虚)</span>。</p>
</div>
<div class='div-orig'><p>髭云名什麼。</p>
</div>
<div class='div-commentary'><p style="margin-left:1em"><span class='note-inline'>(与麼也走去)</span>。</p>
</div>
<div class='div-orig'><p>僧云不委佗法號。</p>
</div>
<div class='div-commentary'><p style="margin-left:1em"><span class='note-inline'>(可惜与麼)</span>。</p>
</div>
<div class='div-orig'><p>髭云佗不委尒不委。</p>
</div>
<div class='div-commentary'><p style="margin-left:1em"><span class='note-inline'>(不委莫㪯)</span>。</p>
</div>
<div class='div-orig'><p>僧云尊宿眼在甚處。</p>
</div>
<div class='div-commentary'><p style="margin-left:1em"><span class='note-inline'>(堪任也未)</span>。</p>
</div>
<div class='div-orig'><p>髭云若是庵主親來今日也須喫棒。</p>
</div>
<div class='div-commentary'><p style="margin-left:1em"><span class='note-inline'>(分明打著)</span>。</p>
</div>
<div class='div-orig'><p>僧云頼遇和尚放過某甲。</p>
</div>
<div class='div-commentary'><p style="margin-left:1em"><span class='note-inline'>(家私難揚)</span>。</p>
</div>
<div class='div-orig'><p>髭云百[禾/干]後討个師僧也難得。</p>
</div>
<div class='div-commentary'><p style="margin-left:1em"><span class='note-inline'>(長安雖不是久居)</span>。</p>
</div>
<div class='div-orig'><p>竇云是則二俱作家要且只解収虎尾不能據虎頭。</p>
</div>
<div class='div-commentary'><p style="margin-left:1em"><span class='note-inline'>(從苗辨地)</span>。</p>
</div>
<div class='div-orig'><p>若便德山令行並須瓦解。</p>
</div>
<div class='div-commentary'><p style="margin-left:1em"><span class='note-inline'>(因語識人)</span>。</p>
</div>
<div class='div-orig'><p>㪯保福示眾云此事如擊石火閃電光。</p>
</div>
<div class='div-commentary'><p style="margin-left:1em"><span class='note-inline'>(轉過那邊)</span>。</p>
</div>
<div class='div-orig'><p>搆得搆不得未免喪身失命。</p>
</div>
<div class='div-commentary'><p style="margin-left:1em"><span class='note-inline'>(好衲僧行履)</span>。</p>
</div>
<div class='div-orig'><p>僧便問未審搆得底人還免喪身失命也無福云適來且致闍梨還搆得麼。</p>
</div>
<div class='div-commentary'><p style="margin-left:1em"><span class='note-inline'>(同途不同轍)</span>。</p>
</div>
<div class='div-orig'><p>僧云若搆不得未免大眾笑。</p>
</div>
<div class='div-commentary'><p style="margin-left:1em"><span class='note-inline'>(更答得一點好)</span>。</p>
</div>
<div class='div-orig'><p>福云作家作家。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>僧云是什麼心行。</p>
</div>
<div class='div-commentary'><p style="margin-left:1em"><span class='note-inline'>(餓㣘囓枯骨)</span>。</p>
</div>
<div class='div-orig'><p>福云一杓屎欄靣潑不知臰。</p>
</div>
<div class='div-commentary'><p style="margin-left:1em"><span class='note-inline'>(有人點頭去)</span>。</p>
</div>
<div class='div-orig'><p>竇云諸上座保福有生擒虎兕底爪牙。</p>
</div>
<div class='div-commentary'><p style="margin-left:1em"><span class='note-inline'>(點)</span>。</p>
</div>
<div class='div-orig'><p>者僧也不易相敵。</p>
</div>
<div class='div-commentary'><p style="margin-left:1em"><span class='note-inline'>(從容難語)</span>。</p>
</div>
<div class='div-orig'><p>雖然如此要且放過保福一著。</p>
</div>
<div class='div-commentary'><p style="margin-left:1em"><span class='note-inline'>(以皃耴人)</span>。</p>
</div>
<div class='div-orig'><p>只如翠峰与大眾還許諸方檢責也無。</p>
</div>
<div class='div-commentary'><p style="margin-left:1em"><span class='note-inline'>(大海從魚躍)</span>。</p>
</div>
<div class='div-orig'><p>若免不得平地上死人無數。</p>
</div>
<div class='div-commentary'><p style="margin-left:1em"><span class='note-inline'>(只恐諸人孤負)</span>。</p>
</div>
<div class='div-orig'><p>其中有得活底麼。</p>
</div>
<div class='div-commentary'><p style="margin-left:1em"><span class='note-inline'>(要落草去)</span>。</p>
</div>
<div class='div-orig'><p>竇拈起拄杖云來也來也。</p>
</div>
<div class='div-commentary'><p style="margin-left:1em"><span class='note-inline'>(將謂此人)</span>。</p>
</div>
<div class='div-orig'><p>㪯皈宗鋤草次見一條蛇以鋤斬之。</p>
</div>
<div class='div-commentary'><p style="margin-left:1em"><span class='note-inline'>(兩鏃蒺䔧)</span>。</p>
</div>
<div class='div-orig'><p>僧見便問久響皈宗元來是个麁行沙門。</p>
</div>
<div class='div-commentary'><p style="margin-left:1em"><span class='note-inline'>(豈止与麼去)</span>。</p>
</div>
<div class='div-orig'><p>宗云尒麁我麁。</p>
</div>
<div class='div-commentary'><p style="margin-left:1em"><span class='note-inline'>(是則是)</span>。</p>
</div>
<div class='div-orig'><p>後雪峯問德山古人斬蛇意旨如何。</p>
</div>
<div class='div-commentary'><p style="margin-left:1em"><span class='note-inline'>(斬也)</span>。</p>
</div>
<div class='div-orig'><p>山便打。</p>
</div>
<div class='div-commentary'><p style="margin-left:1em"><span class='note-inline'>(㘞)</span>。</p>
</div>
<div class='div-orig'><p>峰便走。</p>
</div>
<div class='div-commentary'><p style="margin-left:1em"><span class='note-inline'>(脚頭聻)</span>。</p>
</div>
<div class='div-orig'><p>山召云布衲。</p>
</div>
<div class='div-commentary'><p style="margin-left:1em"><span class='note-inline'>(被吹別調中)</span>。</p>
</div>
<div class='div-orig'><p>峰囬首。</p>
</div>
<div class='div-commentary'><p style="margin-left:1em"><span class='note-inline'>(也知得心肝)</span>。</p>
</div>
<div class='div-orig'><p>山云他後悟去方知老漢徹底老婆心。</p>
</div>
<div class='div-commentary'><p style="margin-left:1em"><span class='note-inline'>(土曠人稀)</span>。</p>
</div>
<div class='div-orig'><p>竇云皈宗只解慎初不能護末。</p>
</div>
<div class='div-commentary'><p style="margin-left:1em"><span class='note-inline'>(有權也有實)</span>。</p>
</div>
<div class='div-orig'><p>德山頗能據令且未明斬蛇。</p>
</div>
<div class='div-commentary'><p style="margin-left:1em"><span class='note-inline'>(有照也有用)</span>。</p>
</div>
<div class='div-orig'><p>竇召大眾云看翠峰今日斬三五條。</p>
</div>
<div class='div-commentary'><p style="margin-left:1em"><span class='note-inline'>(因邪打正)</span>。</p>
</div>
<div class='div-orig'><p>以拄杖一時打下。</p>
</div>
<div class='div-commentary'><p style="margin-left:1em"><span class='note-inline'>(一二三四五)</span>。</p>
</div></div>
<div class='div-other'><a id='mulu15' />
<p class='h2'>勘辨</p>
<div class='div-orig'><p>問僧甚處來。</p>
</div>
<div class='div-commentary'><p style="margin-left:1em"><span class='note-inline'>(随第幾機)</span>。</p>
</div>
<div class='div-orig'><p>僧云和尚問誰。</p>
</div>
<div class='div-commentary'><p style="margin-left:1em"><span class='note-inline'>(咦)</span>。</p>
</div>
<div class='div-orig'><p>竇云我問尒。</p>
</div>
<div class='div-commentary'><p style="margin-left:1em"><span class='note-inline'>(鶻提鳩)</span>。</p>
</div>
<div class='div-orig'><p>僧云何不領話。</p>
</div>
<div class='div-commentary'><p style="margin-left:1em"><span class='note-inline'>(情知尒底)</span>。</p>
</div>
<div class='div-orig'><p>竇云翠峰今日敗缺。</p>
</div>
<div class='div-commentary'><p style="margin-left:1em"><span class='note-inline'>(無則寬恕　滄海也須乾)</span>。</p>
</div>
<div class='div-orig'><p>寳華侍者來看雪竇竇問寳華多少眾。</p>
</div>
<div class='div-commentary'><p style="margin-left:1em"><span class='note-inline'>(且許筭人)</span>。</p>
</div>
<div class='div-orig'><p>侍者云不勞和尚如此。</p>
</div>
<div class='div-commentary'><p style="margin-left:1em"><span class='note-inline'>(一條綠水遶青山)</span>。</p>
</div>
<div class='div-orig'><p>竇云我好好問尒㪍跳作什麼。</p>
</div>
<div class='div-commentary'><p style="margin-left:1em"><span class='note-inline'>(動則影現)</span>。</p>
</div>
<div class='div-orig'><p>侍者云不得放過。</p>
</div>
<div class='div-commentary'><p style="margin-left:1em"><span class='note-inline'>(靜則冰生)</span>。</p>
</div>
<div class='div-orig'><p>竇云真師子兒。</p>
</div>
<div class='div-commentary'><p style="margin-left:1em"><span class='note-inline'>(人無遠慮必有近憂)</span>。</p>
</div>
<div class='div-orig'><p>喫茶了竇把住云適來得恁麼無礼。</p>
</div>
<div class='div-commentary'><p style="margin-left:1em"><span class='note-inline'>(相逢尽道休官去)</span>。</p>
</div>
<div class='div-orig'><p>侍者擬議。</p>
</div>
<div class='div-commentary'><p style="margin-left:1em"><span class='note-inline'>(頼是尒擬議)</span>。</p>
</div>
<div class='div-orig'><p>被竇一掌云皈去分明㪯佀寳華。</p>
</div>
<div class='div-commentary'><p style="margin-left:1em"><span class='note-inline'>(有意氣時添意氣不風流處也風流)</span>。</p>
</div>
<div class='div-orig'><p>有數人新到至竇云新到那。</p>
</div>
<div class='div-commentary'><p style="margin-left:1em"><span class='note-inline'>(故是)</span>。</p>
</div>
<div class='div-orig'><p>僧云是。</p>
</div>
<div class='div-commentary'><p style="margin-left:1em"><span class='note-inline'>(太宋亦如扶桑)</span>。</p>
</div>
<div class='div-orig'><p>竇云參堂去。</p>
</div>
<div class='div-commentary'><p style="margin-left:1em"><span class='note-inline'>(兩重公案)</span>。</p>
</div>
<div class='div-orig'><p>僧便去。</p>
</div>
<div class='div-commentary'><p style="margin-left:1em"><span class='note-inline'>(个漆桶)</span>。</p>
</div>
<div class='div-orig'><p>竇復喚來〃。</p>
</div>
<div class='div-commentary'><p style="margin-left:1em"><span class='note-inline'>(功不浪施)</span>。</p>
</div>
<div class='div-orig'><p>其僧却回。</p>
</div>
<div class='div-commentary'><p style="margin-left:1em"><span class='note-inline'>(上來下去馿[禾/干]得麼)</span>。</p>
</div>
<div class='div-orig'><p>竇云洞庭難得師僧与尒一椀茶喫。</p>
</div>
<div class='div-commentary'><p style="margin-left:1em"><span class='note-inline'>(不得中即鑑還同野舎薪)</span>。</p>
</div>
<div class='div-orig'><p>問僧甚處受業。</p>
</div>
<div class='div-commentary'><p style="margin-left:1em"><span class='note-inline'>(捋謂雪竇)</span>。</p>
</div>
<div class='div-orig'><p>僧云天章。</p>
</div>
<div class='div-commentary'><p style="margin-left:1em"><span class='note-inline'>(可惜許)</span>。</p>
</div>
<div class='div-orig'><p>竇云捋得蘭亭記來麼。</p>
</div>
<div class='div-commentary'><p style="margin-left:1em"><span class='note-inline'>(佗時有人)</span>。</p>
</div>
<div class='div-orig'><p>僧云爭敢呈似和尚。</p>
</div>
<div class='div-commentary'><p style="margin-left:1em"><span class='note-inline'>(家家閑家具)</span>。</p>
</div>
<div class='div-orig'><p>竇云草本不勞拈出。</p>
</div>
<div class='div-commentary'><p style="margin-left:1em"><span class='note-inline'>(不免随佗轉却)</span>。</p>
</div>
<div class='div-orig'><p>五人新到竇云洞庭絕頂無行路不假梯航速道看。</p>
</div>
<div class='div-commentary'><p style="margin-left:1em"><span class='note-inline'>(嶮)</span>。</p>
</div>
<div class='div-orig'><p>僧云特來礼拜和尚。</p>
</div>
<div class='div-commentary'><p style="margin-left:1em"><span class='note-inline'>(兩兩三三舊路行)</span>。</p>
</div>
<div class='div-orig'><p>竇云湛水停舟徒誇運濟。</p>
</div>
<div class='div-commentary'><p style="margin-left:1em"><span class='note-inline'>(好个誇運濟)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(老胡不如)</span>。</p>
</div>
<div class='div-orig'><p>竇云過者邊來。</p>
</div>
<div class='div-commentary'><p style="margin-left:1em"><span class='note-inline'>(鳥飛不度)</span>。</p>
</div>
<div class='div-orig'><p>其僧齊過。</p>
</div>
<div class='div-commentary'><p style="margin-left:1em"><span class='note-inline'>(勘破了也)</span>。</p>
</div>
<div class='div-orig'><p>竇云將頭不猛悮累三軍參堂去。</p>
</div>
<div class='div-commentary'><p style="margin-left:1em"><span class='note-inline'>(諸方難到)</span>。</p>
</div>
<div class='div-orig'><p>問僧名什麼。</p>
</div>
<div class='div-commentary'><p style="margin-left:1em"><span class='note-inline'>(一且何來)</span>。</p>
</div>
<div class='div-orig'><p>云義懷。</p>
</div>
<div class='div-commentary'><p style="margin-left:1em"><span class='note-inline'>(一任答去)</span>。</p>
</div>
<div class='div-orig'><p>竇云何不名懷義。</p>
</div>
<div class='div-commentary'><p style="margin-left:1em"><span class='note-inline'>(親得親用)</span>。</p>
</div>
<div class='div-orig'><p>僧云當時致得。</p>
</div>
<div class='div-commentary'><p style="margin-left:1em"><span class='note-inline'>(無柰阿你)</span>。</p>
</div>
<div class='div-orig'><p>竇云誰与你安著。</p>
</div>
<div class='div-commentary'><p style="margin-left:1em"><span class='note-inline'>(還道得也無)</span>。</p>
</div>
<div class='div-orig'><p>僧云某甲受戒來十秊也。</p>
</div>
<div class='div-commentary'><p style="margin-left:1em"><span class='note-inline'>(見得个老漢)</span>。</p>
</div>
<div class='div-orig'><p>竇云行脚費却多少草鞋。</p>
</div>
<div class='div-commentary'><p style="margin-left:1em"><span class='note-inline'>(首尾一齊動)</span>。</p>
</div>
<div class='div-orig'><p>僧云和尚莫瞞人好。</p>
</div>
<div class='div-commentary'><p style="margin-left:1em"><span class='note-inline'>(三生六十劫)</span>。</p>
</div>
<div class='div-orig'><p>竇云我也沒量罪過尒作麼生。</p>
</div>
<div class='div-commentary'><p style="margin-left:1em"><span class='note-inline'>(勞力不少)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(方知行脚師僧)</span>。</p>
</div>
<div class='div-orig'><p>竇云脫空謾語漢便打。</p>
</div>
<div class='div-commentary'><p style="margin-left:1em"><span class='note-inline'>(腦後拔箭)</span>。</p>
</div>
<div class='div-orig'><p>問新到近離甚處。</p>
</div>
<div class='div-commentary'><p style="margin-left:1em"><span class='note-inline'>(脚頭聻)</span>。</p>
</div>
<div class='div-orig'><p>僧云興教。</p>
</div>
<div class='div-commentary'><p style="margin-left:1em"><span class='note-inline'>(難掉動)</span>。</p>
</div>
<div class='div-orig'><p>竇云逹磨一宗掃土而盡。</p>
</div>
<div class='div-commentary'><p style="margin-left:1em"><span class='note-inline'>(莫愛筋力)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(時哉時哉)</span>。</p>
</div>
<div class='div-orig'><p>竇云天上天下唯我獨尊。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>復問僧闍梨名什麼。</p>
</div>
<div class='div-commentary'><p style="margin-left:1em"><span class='note-inline'>(相逢尽道休官去)</span>。</p>
</div>
<div class='div-orig'><p>僧云宗雅。</p>
</div>
<div class='div-commentary'><p style="margin-left:1em"><span class='note-inline'>(林下何曾見一人)</span>。</p>
</div>
<div class='div-orig'><p>竇云雅即不問作麼生是宗。</p>
</div>
<div class='div-commentary'><p style="margin-left:1em"><span class='note-inline'>(不知明月落誰家)</span>。</p>
</div>
<div class='div-orig'><p>僧無對。</p>
</div>
<div class='div-commentary'><p style="margin-left:1em"><span class='note-inline'>(道即道得)</span>。</p>
</div>
<div class='div-orig'><p>竇云且限三日其僧頻來下語。</p>
</div>
<div class='div-commentary'><p style="margin-left:1em"><span class='note-inline'>(在什麼處)</span>。</p>
</div>
<div class='div-orig'><p>竇皆不諾。</p>
</div>
<div class='div-commentary'><p style="margin-left:1em"><span class='note-inline'>(什麼處去也)</span>。</p>
</div>
<div class='div-orig'><p>僧却問某甲見處只恁麼和尚作麼生。</p>
</div>
<div class='div-commentary'><p style="margin-left:1em"><span class='note-inline'>(好一問)</span>。</p>
</div>
<div class='div-orig'><p>竇云尒何不問我。</p>
</div>
<div class='div-commentary'><p style="margin-left:1em"><span class='note-inline'>(若無此語難見雪竇老)</span>。</p>
</div>
<div class='div-orig'><p>僧方擬問。</p>
</div>
<div class='div-commentary'><p style="margin-left:1em"><span class='note-inline'>(佛手遮不得人心似䓁閑)</span>。</p>
</div>
<div class='div-orig'><p>被僧連打數下。</p>
</div>
<div class='div-commentary'><p style="margin-left:1em"><span class='note-inline'>(裂破裂破)</span>。</p>
</div>
<div class='div-orig'><p>問新到發足甚處。</p>
</div>
<div class='div-commentary'><p style="margin-left:1em"><span class='note-inline'>(休得始得)</span>。</p>
</div>
<div class='div-orig'><p>僧拍掌一下。</p>
</div>
<div class='div-commentary'><p style="margin-left:1em"><span class='note-inline'>(只管見)</span>。</p>
</div>
<div class='div-orig'><p>竇云兩重公案。</p>
</div>
<div class='div-commentary'><p style="margin-left:1em"><span class='note-inline'>(一隻一雙)</span>。</p>
</div>
<div class='div-orig'><p>僧云恰是。</p>
</div>
<div class='div-commentary'><p style="margin-left:1em"><span class='note-inline'>(兵随印轉)</span>。</p>
</div>
<div class='div-orig'><p>竇便喝。</p>
</div>
<div class='div-commentary'><p style="margin-left:1em"><span class='note-inline'>(賔主歷然)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(時節難逢)</span>。</p>
</div>
<div class='div-orig'><p>竇云還我一拍來。</p>
</div>
<div class='div-commentary'><p style="margin-left:1em"><span class='note-inline'>(此地無金二兩)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(先行不到末後為初)</span>。</p>
</div>
<div class='div-orig'><p>竇云瞎漢參堂去。</p>
</div>
<div class='div-commentary'><p style="margin-left:1em"><span class='note-inline'>(却是笑具底)</span>。</p>
</div>
<div class='div-orig'><p>六人新到竇問參頭夫為上將須是七事随身兩刃交鋒作麼生。</p>
</div>
<div class='div-commentary'><p style="margin-left:1em"><span class='note-inline'>(且打退皷)</span>。</p>
</div>
<div class='div-orig'><p>僧云久嚮翠峰有此一著。</p>
</div>
<div class='div-commentary'><p style="margin-left:1em"><span class='note-inline'>(也何妨)</span>。</p>
</div>
<div class='div-orig'><p>竇云一著放過還我草鞋錢來。</p>
</div>
<div class='div-commentary'><p style="margin-left:1em"><span class='note-inline'>(个个且去別時來)</span>。</p>
</div>
<div class='div-orig'><p>僧喝。</p>
</div>
<div class='div-commentary'><p style="margin-left:1em"><span class='note-inline'>(其賦有詆諆)</span>。</p>
</div>
<div class='div-orig'><p>竇便棒。</p>
</div>
<div class='div-commentary'><p style="margin-left:1em"><span class='note-inline'>(能有幾人)</span>。</p>
</div>
<div class='div-orig'><p>僧約住拄杖与竇一拍。</p>
</div>
<div class='div-commentary'><p style="margin-left:1em"><span class='note-inline'>(是則是)</span>。</p>
</div>
<div class='div-orig'><p>竇云未到翠峰与尒二十棒了也。</p>
</div>
<div class='div-commentary'><p style="margin-left:1em"><span class='note-inline'>(便打)</span>。</p>
</div>
<div class='div-orig'><p>僧無語。</p>
</div>
<div class='div-commentary'><p style="margin-left:1em"><span class='note-inline'>(臨崖看虎眼)</span>。</p>
</div>
<div class='div-orig'><p>竇云且在一邊。</p>
</div>
<div class='div-commentary'><p style="margin-left:1em"><span class='note-inline'>(堪作什麼用)</span>。</p>
</div>
<div class='div-orig'><p>却問第二副將作麼生。</p>
</div>
<div class='div-commentary'><p style="margin-left:1em"><span class='note-inline'>(又憂塞北)</span>。</p>
</div>
<div class='div-orig'><p>僧茫然。</p>
</div>
<div class='div-commentary'><p style="margin-left:1em"><span class='note-inline'>(何必)</span>。</p>
</div>
<div class='div-orig'><p>竇云一狀領過。</p>
</div>
<div class='div-commentary'><p style="margin-left:1em"><span class='note-inline'>(伏惟伏惟)</span>。</p>
</div>
<div class='div-orig'><p>喫茶了竇把住參頭云適來公案者裏即恁麼堂中作麼生㪯。</p>
</div>
<div class='div-commentary'><p style="margin-left:1em"><span class='note-inline'>(少秆曾聽稚兕歌)</span>。</p>
</div>
<div class='div-orig'><p>僧擬議。</p>
</div>
<div class='div-commentary'><p style="margin-left:1em"><span class='note-inline'>(許你眼親)</span>。</p>
</div>
<div class='div-orig'><p>竇打一坐具推出。</p>
</div>
<div class='div-commentary'><p style="margin-left:1em"><span class='note-inline'>(俱)</span>。</p>
</div></div>
<div class='div-other'><a id='mulu16' />
<p class='h2'>雪峰和尚塔銘<span class='note-inline'>(并序)</span></p>
<div class='div-orig'><p>夫從緣有者。</p>
</div>
<div class='div-commentary'><p style="margin-left:1em"><span class='note-inline'>(㪯來好也)</span>。</p>
</div>
<div class='div-orig'><p>始終而成壞。</p>
</div>
<div class='div-commentary'><p style="margin-left:1em"><span class='note-inline'>(鳥飛不度)</span>。</p>
</div>
<div class='div-orig'><p>非從緣得者。</p>
</div>
<div class='div-commentary'><p style="margin-left:1em"><span class='note-inline'>(因誰致得)</span>。</p>
</div>
<div class='div-orig'><p>歷劫而常堅。</p>
</div>
<div class='div-commentary'><p style="margin-left:1em"><span class='note-inline'>(因甚凢聖出入)</span>。</p>
</div>
<div class='div-orig'><p>堅之則在壞之則捐。</p>
</div>
<div class='div-commentary'><p style="margin-left:1em"><span class='note-inline'>(龍頭蛇尾)</span>。</p>
</div>
<div class='div-orig'><p>雖然離散未至何妨預置者哉。</p>
</div>
<div class='div-commentary'><p style="margin-left:1em"><span class='note-inline'>(堆山積岳)</span>。</p>
</div>
<div class='div-orig'><p>所以疊石結室翦木合函。</p>
</div>
<div class='div-commentary'><p style="margin-left:1em"><span class='note-inline'>(劈不開提不起)</span>。</p>
</div>
<div class='div-orig'><p>般土積石為龕。</p>
</div>
<div class='div-commentary'><p style="margin-left:1em"><span class='note-inline'>(是什麼所在)</span>。</p>
</div>
<div class='div-orig'><p>諸事<span class='corr'>已</span>備。</p>
</div>
<div class='div-commentary'><p style="margin-left:1em"><span class='note-inline'>(有麼有麼)</span>。</p>
</div>
<div class='div-orig'><p>頭南脚北橫山而臥。</p>
</div>
<div class='div-commentary'><p style="margin-left:1em"><span class='note-inline'>(道道)</span>。</p>
</div>
<div class='div-orig'><p>惟願至時同道者莫違我意。</p>
</div>
<div class='div-commentary'><p style="margin-left:1em"><span class='note-inline'>(一䓁家風)</span>。</p>
</div>
<div class='div-orig'><p>知心者不易我志。</p>
</div>
<div class='div-commentary'><p style="margin-left:1em"><span class='note-inline'>(風行草偃)</span>。</p>
</div>
<div class='div-orig'><p>深嘱載嘱。</p>
</div>
<div class='div-commentary'><p style="margin-left:1em"><span class='note-inline'>(耳朵一片皮)</span>。</p>
</div>
<div class='div-orig'><p>幸勉勵焉。</p>
</div>
<div class='div-commentary'><p style="margin-left:1em"><span class='note-inline'>(俱俱)</span>。</p>
</div>
<div class='div-orig'><p>縱饒佗日邪造顯揚。</p>
</div>
<div class='div-commentary'><p style="margin-left:1em"><span class='note-inline'>(見麼)</span>。</p>
</div>
<div class='div-orig'><p>豈如當今正眼蜜[弓*几]。</p>
</div>
<div class='div-commentary'><p style="margin-left:1em"><span class='note-inline'>(更說看)</span>。</p>
</div>
<div class='div-orig'><p>善思之審思之。</p>
</div>
<div class='div-commentary'><p style="margin-left:1em"><span class='note-inline'>(確)</span>。</p>
</div></div>
<div class='div-other'><a id='mulu17' />
<p class='h2'>雪竇傳法賜紫　　重顯　註</p>
<div class='div-orig'><p>兄弟添十字。</p>
</div>
<div class='div-commentary'><p style="margin-left:1em"><span class='note-inline'>(乎出)</span>。</p>
</div>
<div class='div-orig'><p>竇云國無二君。</p>
</div>
<div class='div-commentary'><p style="margin-left:1em"><span class='note-inline'>(得)</span>。</p>
</div>
<div class='div-orig'><p>又云知麼。</p>
</div>
<div class='div-commentary'><p style="margin-left:1em"><span class='note-inline'>(阿你)</span>。</p>
</div>
<div class='div-orig'><p>同心著一儀。</p>
</div>
<div class='div-commentary'><p style="margin-left:1em"><span class='note-inline'>(拈也)</span>。</p>
</div>
<div class='div-orig'><p>竇云風行草偃。</p>
</div>
<div class='div-commentary'><p style="margin-left:1em"><span class='note-inline'>(了)</span>。</p>
</div>
<div class='div-orig'><p>又云直與。</p>
</div>
<div class='div-commentary'><p style="margin-left:1em"><span class='note-inline'>(獨立)</span>。</p>
</div>
<div class='div-orig'><p>土主曰松山。</p>
</div>
<div class='div-commentary'><p style="margin-left:1em"><span class='note-inline'>(嶮嶮)</span>。</p>
</div>
<div class='div-orig'><p>竇云四顧匪絕。</p>
</div>
<div class='div-commentary'><p style="margin-left:1em"><span class='note-inline'>(類)</span>。</p>
</div>
<div class='div-orig'><p>又云看。</p>
</div>
<div class='div-commentary'><p style="margin-left:1em"><span class='note-inline'>(摐然)</span>。</p>
</div>
<div class='div-orig'><p>卵塔號難提。</p>
</div>
<div class='div-commentary'><p style="margin-left:1em"><span class='note-inline'>(最高)</span>。</p>
</div>
<div class='div-orig'><p>竇云獨露相倚。</p>
</div>
<div class='div-commentary'><p style="margin-left:1em"><span class='note-inline'>(塞)</span>。</p>
</div>
<div class='div-orig'><p>又云嶮。</p>
</div>
<div class='div-commentary'><p style="margin-left:1em"><span class='note-inline'>(孤危)</span>。</p>
</div>
<div class='div-orig'><p>更有胡家曲。</p>
</div>
<div class='div-commentary'><p style="margin-left:1em"><span class='note-inline'>(聾聾)</span>。</p>
</div>
<div class='div-orig'><p>竇云一西一東。</p>
</div>
<div class='div-commentary'><p style="margin-left:1em"><span class='note-inline'>(築)</span>。</p>
</div>
<div class='div-orig'><p>又云大難。</p>
</div>
<div class='div-commentary'><p style="margin-left:1em"><span class='note-inline'>(一危)</span>。</p>
</div>
<div class='div-orig'><p>汝等切湏知。</p>
</div>
<div class='div-commentary'><p style="margin-left:1em"><span class='note-inline'>(過也)</span>。</p>
</div>
<div class='div-orig'><p>竇云自南自北。</p>
</div>
<div class='div-commentary'><p style="margin-left:1em"><span class='note-inline'>(磕)</span>。</p>
</div>
<div class='div-orig'><p>又云會也。</p>
</div>
<div class='div-commentary'><p style="margin-left:1em"><span class='note-inline'>(与麼)</span>。</p>
</div>
<div class='div-orig'><p>我唱泥牛吼。</p>
</div>
<div class='div-commentary'><p style="margin-left:1em"><span class='note-inline'>(山河)</span>。</p>
</div>
<div class='div-orig'><p>竇云聞莫㪯頭。</p>
</div>
<div class='div-commentary'><p style="margin-left:1em"><span class='note-inline'>(響)</span>。</p>
</div>
<div class='div-orig'><p>又云呵呵。</p>
</div>
<div class='div-commentary'><p style="margin-left:1em"><span class='note-inline'>(片皮)</span>。</p>
</div>
<div class='div-orig'><p>汝和木馬嘶。</p>
</div>
<div class='div-commentary'><p style="margin-left:1em"><span class='note-inline'>(天地)</span>。</p>
</div>
<div class='div-orig'><p>竇云見應合眼。</p>
</div>
<div class='div-commentary'><p style="margin-left:1em"><span class='note-inline'>(普)</span>。</p>
</div>
<div class='div-orig'><p>又云撫掌。</p>
</div>
<div class='div-commentary'><p style="margin-left:1em"><span class='note-inline'>(敗也)</span>。</p>
</div>
<div class='div-orig'><p><span class='corr'>但</span>看五六月。</p>
</div>
<div class='div-commentary'><p style="margin-left:1em"><span class='note-inline'>(瞎瞎)</span>。</p>
</div>
<div class='div-orig'><p>竇云豈可徒然。</p>
</div>
<div class='div-commentary'><p style="margin-left:1em"><span class='note-inline'>(知)</span>。</p>
</div>
<div class='div-orig'><p>又云吁。</p>
</div>
<div class='div-commentary'><p style="margin-left:1em"><span class='note-inline'>(分開)</span>。</p>
</div>
<div class='div-orig'><p>冰片滿長街。</p>
</div>
<div class='div-commentary'><p style="margin-left:1em"><span class='note-inline'>(寒毛)</span>。</p>
</div>
<div class='div-orig'><p>竇云事非草草。</p>
</div>
<div class='div-commentary'><p style="margin-left:1em"><span class='note-inline'>(然)</span>。</p>
</div>
<div class='div-orig'><p>又云苦。</p>
</div>
<div class='div-commentary'><p style="margin-left:1em"><span class='note-inline'>(吽吽)</span>。</p>
</div>
<div class='div-orig'><p>薪盡火滅後。</p>
</div>
<div class='div-commentary'><p style="margin-left:1em"><span class='note-inline'>(銕壁)</span>。</p>
</div>
<div class='div-orig'><p>竇云去去誰同。</p>
</div>
<div class='div-commentary'><p style="margin-left:1em"><span class='note-inline'>(噫)</span>。</p>
</div>
<div class='div-orig'><p>又云好住。</p>
</div>
<div class='div-commentary'><p style="margin-left:1em"><span class='note-inline'>(著力)</span>。</p>
</div>
<div class='div-orig'><p>密室爛如泥。</p>
</div>
<div class='div-commentary'><p style="margin-left:1em"><span class='note-inline'>(銀山)</span>。</p>
</div>
<div class='div-orig'><p>竇云須到如此。</p>
</div>
<div class='div-commentary'><p style="margin-left:1em"><span class='note-inline'>(化)</span>。</p>
</div>
<div class='div-orig'><p>又云努力。</p>
</div>
<div class='div-commentary'><p style="margin-left:1em"><span class='note-inline'>(頂住)</span>。</p>
</div></div>
<div class='div-other'><a id='mulu18' />
<p class='h2'>受師號上堂</p>
<div class='div-orig'><p>僧問皇恩<span class='corr'>已</span>降海眾同觀斈人上來願聞㪯唱。</p>
</div>
<div class='div-commentary'><p style="margin-left:1em"><span class='note-inline'>(阿誰如你)</span>。</p>
</div>
<div class='div-orig'><p>竇云好音在耳人皆聽。</p>
</div>
<div class='div-commentary'><p style="margin-left:1em"><span class='note-inline'>(東西南北)</span>。</p>
</div>
<div class='div-orig'><p>進云聽後如何。</p>
</div>
<div class='div-commentary'><p style="margin-left:1em"><span class='note-inline'>(耳始聾也)</span>。</p>
</div>
<div class='div-orig'><p>竇云問著元来揔不知。</p>
</div>
<div class='div-commentary'><p style="margin-left:1em"><span class='note-inline'>(漏逗不少)</span>。</p>
</div>
<div class='div-orig'><p>僧云斈人到者裏實謂不知。</p>
</div>
<div class='div-commentary'><p style="margin-left:1em"><span class='note-inline'>(大言易出)</span>。</p>
</div>
<div class='div-orig'><p>竇云許尒是个草賊。</p>
</div>
<div class='div-commentary'><p style="margin-left:1em"><span class='note-inline'>(放過一著)</span>。</p>
</div>
<div class='div-orig'><p>復云禪家流還如戰將見闘勇健索不来即便擒下。</p>
</div>
<div class='div-commentary'><p style="margin-left:1em"><span class='note-inline'>(方知个老解与麼)</span>。</p>
</div>
<div class='div-orig'><p>雖一期之作爭佀借水獻花唱太平歌好。</p>
</div>
<div class='div-commentary'><p style="margin-left:1em"><span class='note-inline'>(也是)</span>。</p>
</div>
<div class='div-orig'><p>夜雨山草滋爽籟生古木。</p>
</div>
<div class='div-commentary'><p style="margin-left:1em"><span class='note-inline'>(金不博金)</span>。</p>
</div>
<div class='div-orig'><p>閑吟竺僊偈。</p>
</div>
<div class='div-commentary'><p style="margin-left:1em"><span class='note-inline'>(在什麼)</span>。</p>
</div>
<div class='div-orig'><p>勝扵嚼金玉。</p>
</div>
<div class='div-commentary'><p style="margin-left:1em"><span class='note-inline'>(來也來也)</span>。</p>
</div>
<div class='div-orig'><p>蟋蟀啼壞墻。</p>
</div>
<div class='div-commentary'><p style="margin-left:1em"><span class='note-inline'>(突在一邊)</span>。</p>
</div>
<div class='div-orig'><p>苟兔悲[尸@句]促。</p>
</div>
<div class='div-commentary'><p style="margin-left:1em"><span class='note-inline'>(什麼什麼)</span>。</p>
</div>
<div class='div-orig'><p>道人優曇花。</p>
</div>
<div class='div-commentary'><p style="margin-left:1em"><span class='note-inline'>(天覆不能)</span>。</p>
</div>
<div class='div-orig'><p>迢迢遠山綠。</p>
</div>
<div class='div-commentary'><p style="margin-left:1em"><span class='note-inline'>(鳥飛不度)</span>。</p>
</div>
<div class='div-orig'><p>是知道無不在。</p>
</div>
<div class='div-commentary'><p style="margin-left:1em"><span class='note-inline'>(却是道著)</span>。</p>
</div>
<div class='div-orig'><p>誰云間然。</p>
</div>
<div class='div-commentary'><p style="margin-left:1em"><span class='note-inline'>(只个一句而<span class='corr'>已</span>)</span>。</p>
</div>
<div class='div-orig'><p>故天有道以輕清。</p>
</div>
<div class='div-commentary'><p style="margin-left:1em"><span class='note-inline'>(雲飛雨下)</span>。</p>
</div>
<div class='div-orig'><p>地有道以肅靜。</p>
</div>
<div class='div-commentary'><p style="margin-left:1em"><span class='note-inline'>(山高海闊)</span>。</p>
</div>
<div class='div-orig'><p>谷有道以盈滿。</p>
</div>
<div class='div-commentary'><p style="margin-left:1em"><span class='note-inline'>(還應得也無)</span>。</p>
</div>
<div class='div-orig'><p>君有道以敷化故。</p>
</div>
<div class='div-commentary'><p style="margin-left:1em"><span class='note-inline'>(出來看)</span>。</p>
</div>
<div class='div-orig'><p>我今上皇帝金輪統御睿澤霶流。</p>
</div>
<div class='div-commentary'><p style="margin-left:1em"><span class='note-inline'>(道得也未)</span>。</p>
</div>
<div class='div-orig'><p>草木禽魚無遠不及。</p>
</div>
<div class='div-commentary'><p style="margin-left:1em"><span class='note-inline'>(誰過那邊)</span>。</p>
</div>
<div class='div-orig'><p>巖野抱疾之士俄羕寵光。</p>
</div>
<div class='div-commentary'><p style="margin-left:1em"><span class='note-inline'>(金香炉下銕崑崙)</span>。</p>
</div>
<div class='div-orig'><p>此生佗生無以云報。</p>
</div>
<div class='div-commentary'><p style="margin-left:1em"><span class='note-inline'>(崖崩石裂)</span>。</p>
</div>
<div class='div-orig'><p>賢守司封高扶堯舜。</p>
</div>
<div class='div-commentary'><p style="margin-left:1em"><span class='note-inline'>(月白風清)</span>。</p>
</div>
<div class='div-orig'><p>下視龔黃。</p>
</div>
<div class='div-commentary'><p style="margin-left:1em"><span class='note-inline'>(海宴河清)</span>。</p>
</div>
<div class='div-orig'><p>襲千載之雅風。</p>
</div>
<div class='div-commentary'><p style="margin-left:1em"><span class='note-inline'>(填溝塞壑)</span>。</p>
</div>
<div class='div-orig'><p>鎻萬邦之春色。</p>
</div>
<div class='div-commentary'><p style="margin-left:1em"><span class='note-inline'>(泰平無象)</span>。</p>
</div>
<div class='div-orig'><p>佇當明詔。</p>
</div>
<div class='div-commentary'><p style="margin-left:1em"><span class='note-inline'>(闔國咸知)</span>。</p>
</div>
<div class='div-orig'><p>別振休聲。</p>
</div>
<div class='div-commentary'><p style="margin-left:1em"><span class='note-inline'>(誰是知音)</span>。</p>
</div>
<div class='div-orig'><p>貳車屯田諸廳朝宰。</p>
</div>
<div class='div-commentary'><p style="margin-left:1em"><span class='note-inline'>(一親一踈)</span>。</p>
</div>
<div class='div-orig'><p>不敢飾辤褒讚。</p>
</div>
<div class='div-commentary'><p style="margin-left:1em"><span class='note-inline'>(還聽得此話麼)</span>。</p>
</div>
<div class='div-orig'><p>仲尼言云吾禱久矣。</p>
</div>
<div class='div-commentary'><p style="margin-left:1em"><span class='note-inline'>(万里一條銕)</span>。</p>
</div></div>
<p class='juan'>特賜興禪大燈國師參詳語要二</p></div>
<div class='div-other'><a id='mulu19' />
<p class='h1'>大燈国師行狀</p><p>大應国師唱臨済宗旨扵橫嶽万壽建長也幾乎四十年矣其間摳衣者不知幾何師其一也師諱妙超宗峰其號也生扵播州揖西縣紀氏子父母禱扵本州書冩山如意輪觀音母夢一僧手攜白花開扵五葉而与之有妊[乞-乙+、]而後如寐而不寤至其誕之時熟睡而不知也保母俄聞呱地一聲徃而見之未澡浴而肌體瑩㓗克歧克嶷頂骨聳立伏犀插額目光射人随面前人能轉顏目五嵗時見人發刀扵硎云何為而作也云貴圖快利云不快利虔有快利你還知麼其人罔測師呵[乞-乙+、]大笑触事以言所挫人若比親族有諫而欲使住之者拈棒便打鄉黨稱為神童矣十有一嵗而師事扵書冩山戒信律師每屏坐靜処志厭俗塵經書過目成誦一日慨然云假使究九流三蔵百家異道書爭若入不立文字直指單傳宗未剃染而發足至京城并相州參問諸尊宿〃〃雖氣吞佛祖底不敢嬰其鋒謁建長〃老問曰路逢死蛇莫打殺無底籃子盛将皈意旨如何老曰放下着者般底直下便看耴師云只如道直下便看耴如何老擬議師乃喝造万壽問佛國禪師曰佛法無多子著衣喫飯処即是纔作恁麼理會早是不是了也国云未知恁麼㕝以前与而今如何區別師云區則區別則不別国云試區別看師指露柱云喚者個作露柱則与背時逈區不喚者個作露柱則而今已別国云豈是佛法師云和尚好個時莭國云只与麼受用与老僧別師云若見有和尚某甲佗日悔去国云平生日用処直下道來看師云步[乞-乙+、]踏着毘盧頂言[乞-乙+、]勘破維摩詰次日又來問云昨日与今日請師辨別国云說什麼昨日直道今日事師云雲従龍風従虎国云雲未起風未來時如何師云天上天下唯我独尊国云雲門云我當時若見一棒打殺与狗子喫貴圖天下太平如何師曰一口吞卻了也國橫点頭曰此語不敢肯師乃喝国亦喝師又喝而出去国送出門曰我見多少学者未嘗逢如公俊底冝祝髮披衣㨂梁吾道師翌日重參佛国〃見來曰古人云大用現前不存䡄則時如何師曰和尚未問以前已現前久矣国云在甚麼処師曰夜來狂風吹折門前一枝松國云如何是狂風師搖手中扇子国休去師云狂風豈不是扇子国大笑云綐見相似卻也蹉了師扵此服膺矣自歎曰人身難得佛法難遇[乞-乙+、]賤則貴豈丈夫志遂落髮受具且夕留心扵此㕝一夕坐僧堂聞僧隔壁誦百丈語云靈光独耀逈絕根塵躰露真常不拘攵字驀然有省夜半扣門呈其見解国云既是真正見解也冝建法幢立宗旨厥後大應国師應[(栚-木+言)-天+口]自橫岳來亰師舘于韜光庵師在相冽聞其手叚辛辣趨于亰徑詣其室問云学人遠[乞-乙+、]來化下請師一接師云老來無力且坐喫茶師云恁麼用去只恐不肯国師云你是新到爭知這裏㕝師云千里同風豈不是君子国師云室中物色你試指出看師云七九六十三国師云無慚愧漢來処也不知師云謹謝老師以学人托上梵天国師云今日自領出去明日事你作麼生師云天際日上月下檻前山深水寒国師云一死不[再-土+＝]活師便休国師便問五祖演示佛眼云牛過窓櫺頭角四蹄全出尾巴因甚出不得你試下一轉語看師云曲心已露国師云如何是曲心師云拄天拄地国師大笑云与麼空至他日有悔三日後師下語曰杓卜[聽-王]虚声国師云方得相似自尓晝参暮請不敢退轉国師時臥疾經旬閉方丈戶止学者㕘問唯師見許參請国師云你是天然衲子也不是一兩生參学士国師羕　詔住京城萬壽師従之侍巾瓶国師示以翆岩眉毛在麼雲門云関之語也師下語云將錯就錯国師曰是則是你能扵関字着精彩他時別湏有生涯德治丁未国師赴于相州住建長師乃參随至彼未經十日因案上放在鎖子忽然打透関字到了圎融無際真實諦當大法現前処汗流浹背急趨方丈下語曰幾乎同路国師大愕云夜來夢見雲門入吾室你今日透関字你是雲門[再-土+＝]來也師掩耳而出翌日呈二偈云一囬透過雲関了南北東西活路通夕處朝遊沒賔主腳頭腳底起清風　透過雲関無旧路青天白日是家山機輪通変難人到金色頭陁拱手還　妙超胸懷如是若不孤負師意伏望賜一言近擬帰故都莫惜尊意以為大幸耳　国師掇茟自書其後云你既明投暗合吾不如你吾宗到你大立去只是二十年長養使人知此證明矣為妙超禪人書巨福山南浦紹明延慶戊申臘月国師示滅心䘮既畢帰亰而卜居扵洛水東衲子纔六七輩刻苦自厲至忘寒飢一夕夢有六人僧狀若羅漢居第一位僧云出世時至何不出也師云仁義盡従貪處断僧即頷而以竹針挑破腦後云為你抉出貧肉覚後頭腦尚痛焉不幾而去雲居徙居城北紫野不立佛殿唯樹法坣洗心子玄恵法<span class='corr'>師</span>偕儒者九人奏扵朝欲破禪宗禪宗若有奇特㕝吾俯豈敢諸儒徵詰諸方禪將無有當意者諸儒<span class='corr'>聞</span>師名而特來問云禪宗手叚如何師云以虛偽示真實儒云聖人有虛言否師云有云既是聖人有甚虚言師云不見孟子有之象謂已殺舜了而入宮見舜在床琴舜見象來而喜豈不是虛偽其間激<span class='corr'>揚</span>鏗鏘問荅罷儒却問師云畢竟如何决断北義去也師云舜却殺象了也諸儒皆稽䫙而執弟子礼就中洗心子入室參禪造詣不淺不勝崇信之至施第宅而作大德方丈今雲門庵是也師氣宇如王人少近傍数年罕有為檀越外護者一旦　萩原法皇聞其風而召入內　上遣中使告師而欲披道服而除一重坐席談話師[再-土+＝]三乞着袈裟而對坐一一許之　帝勑<span class='note-inline'>(云)</span>佛法不思議与王法對坐師奏云王法不思議与佛法對坐　上動龍顏一日　上勑問云不与万法為侶者是什麼人師搖手中扇子云皇風永扇一日面有勑云朕欲以大德寺為朝廷第一祈禱処去師受命而云唯[乞-乙+、]　後醍醐天皇即位如前所勑礼敬弥敦寵㤙益渥　帝召弟子僧入內　帝問云不与万法為侶者是什麼人僧起而鞠躬僧却奏云不与万法為侶者什麼人　上以手中珪劃一劃云這個聻師上法語云億刧相離而不相離尽日相對而不相對不審是什麼物請[聽-王]　綸言帝御茟書紙尾<span class='note-inline'>(云)</span>昨夜三更露柱向和尚道了也　上書投機頌賜師云二十年來辛苦人[這-言+印]春不換旧風煙着衣喫飯恁麼去大地那曾有一塵又書紙尾云弟子有個悟処以何驗朕師又書云老僧恁麼驗聻又　御茟書古人節角誵訛則語問師〃謹書紙奏對不可勝計　勑洞院都護請師入　禁掖就五莭　所俄設法座請師<span class='corr'>陞</span>座面前懸百丈禪師頂相　帝亦扵法座右側設御榻側[聽-王]月[夕*即]雲客皆在扵左右前後拈香祝　聖罷師下法座　帝亦下御榻師奏云臣僧適來許多鄙俚言說㓛皈何処　帝指百丈真云百丈禪師為證明師云此外更無有人作證明麼　帝便竪起拳頭師云与麼則南山朝北闕夜〃見明星　帝瞬目而祇揖師鞠躬而出去　皇情大恱次日賜兼金縑帛䓁兩朝特賜興禪大灯高照正灯国師号所賜庄田濃州長森播州小宅三職方并浦上総州遠山方御厨信州伴野紀州高家仍見下官府宣正中年南禪虚席　詔下請師[再-土+＝]三竟不赴建武初下　綸旨云大德禪寺冝處五山之一也師却而不受之又下　詔云冝相並南禪淨剎　萩原法皇　後醍醐天皇親　宸翰有一流相羕不許他門住涇渭殊流貽言扵竜華　御製臨之刊之見懸扵塔額左右萩原法皇自剪　御髮造小塔安扵其中被置在靈光塔左邊盖為結与大燈當[乞-乙+、]來世香火緣也筑州太宰府都督司馬少卿上帖扵師請住橫岳山崇福禪寺詣闕而以此㕝奏　帝堅留之重敷奏以師翁行道地　帝乃允之纔作百日主而告退还皈于大德垂三轉語示衣云朝結眉夕交肩我何似　露柱[書-曰+皿]日徃來我囙甚不動　若透得個兩轉語一生參学㕝了畢建武丁丑冬一夕召首座德禪開山徹翁和尚也曰我化緣已[書-曰+皿]衣法并本寺末寺住持職㕝悉付与你克令子孫接續使不断絕未幾得疾臘月二十一日夜書亨首座相従久矣悟徹既人皆知之語而授焉又示遺誡扵諸弟子云我行而後置骨扵丈室莫別造塔其有以也夫汝䓁冝委悉二十二日午時欲端坐胡床示滅而久有足疾患不克結跏趺坐首座出以比為憾語師自以兩手加左足扵右股上左膝傷折血流霑衣至今血痕尚存焉乃書辝世偈云截断佛祖吹毛常磨機輪轉処虚空咬牙擲茟而逝大鑑禪師時住南禪有人傳誦遺偈鑑聞而大驚云不意日本有明眼宗師也平生欲會面而人皆沮止之遺恨不少欲赴茶毗而緣有朝廷祈禱㕝不能也且遣僧人伺茶毗時至馳皈告之乃率大眾出山門頭諷經遣侍者二人贈瓣香<span class='note-inline'>(溫中和尚正翁和尚也)</span>瓣香至今為寺什物世壽五十六僧臈三十四門人悉遵遺誡親羕印可嗣其法者妙心関山和尚興德海岸池寺白翁野州了翁長福璧峰金剛日山貞庵主可監寺和典座各拠一方接引学者師平居与物為春無町畦也迄于夫<span class='corr'>陞</span>堂而秉拂子開室而握竹篦以機攻機如張良躡足而封韓信是賊知賊若孫子减竈而敗龐㳙阿脩羅王托動三有大城金翅鳥王擘破娑竭羅海談笑而起臨濟扵己仆叱咜而破雲門之機関到于極処穿山透石壁鼻孔血淋淋有語錄三帙一帙雪竇錄着語有自來矣按夫雲門遺誡云吾滅後置吾扵方丈中上或賜塔額祇懸扵方丈勿別營作又遺表云聯叨鳳詔累對龍庭継奉頌宣重疊慶賜師示遺誡准雲門故㕝置骨扵方丈塔賜靈光額[汱-大+木]兩朝寵光優渥嬰足疾患大應雲門[再-土+＝]誕語[糸*系]髮不爽也大應滅後十有九白嘉曆元年奉　詔開大德法堂一香供大應二十年長養記莂若合符節入滅纔九十年矣夫何門庭冷落子孫寢㣲所謂強弩之末勢不能穿魯縞者歟寔足歎息。</p>
<p>應永三十三年竜集丙午九月日德禪遠孫小比丘禪興謹狀梗槩以備大方尊宿名公銘塔之目云</p>
</div>
<div class='div-w'><a id='mulu20' /><p>開山大灯国師語錄板行值応仁世乱壞刧時燒失矣今既逮百五十餘嵗十二世之子系<span class='note-inline'>(宗玩)</span>㠯衣盂資[再-土+＝]刊三帙錄不直半文錢若遂他昭覧則人謂家醜向外<span class='corr'>揚</span>矣。</p>
<p><span class='corr'>時</span>元和七辛酉年七月日奉寄附<span class='note-inline'>(于)</span>大德雲門菴</p>
</div>
</div><!-- end of div[@id='body'] -->
</body></html>