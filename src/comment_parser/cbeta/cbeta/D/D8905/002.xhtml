<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>選擇傳弘決疑鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu9' />
<p class='juan'>選擇傳弘决疑鈔卷第二</p><p class="byline">沙門良忠述</p>
<div class='div-other'><a id='mulu10' />
<p class='h1'>第二捨雜行歸正行篇</p>
<div class='div-other'><a id='mulu11' /><p>問。捨雜行者。為其雜行。不生淨土。[前-刖+合]。傳云。正雜二行。同得往生也。雖得同生。而雜行弱正行強也。今望下機恐難生。故且捨不行也。對堪能機。非不生也。</p>
</div>
<div class='div-other'><a id='mulu12' />
<p class='h2'>觀經䟽第四云就行立信等事</p><p>文分為二。一標列。二正釋。初中先標次列。標中就行立信者。此有三義。一云。揔通正雜二行。以立往生信心。故初文云。然行有二種。此就正雜二行。而立信也。今此集云。往生行有二種。一正行。二雜行。既云往生行有二種。往生之信。何局正行。但至分別正雜助正及得失者。立信之上。探經本意。約隨自機。判其得失也。不必廣勸隨他之機。今此集云捨雜行歸正行之文。亦此意也。斯乃觀經所說。上六品行。即是雜行。十三定善。及下三品。即是正行。今順經文立二行信也。二云。今文意者。通釋五種正行立信。不釋雜行立信之相。正行下皆云一心故。亦不判失故。三云就行立信者。唯就口稱正定一行。以立决定往生信心。所謂文首標正雜者。為捨雜行取正行也。是故。正判得失。而令取捨。次正行五種。一一皆就親近等義。雖云一心。更助正業。以為其要。分別助正二業者。為傍助業選正業也。是故。今文意者。餘四正行。非本願行。故判屬助業。唯口稱一行。獨順佛願。故万行中。唯以念佛為正業也。當文之意。不出此義故引此文。以為捨雜行之證。况正雜二行。即專雜二修。而雜修文。舉十三失。不言立信。今之雜行。亦以可然。揔雖二行同立信心得往生益。而今唯就念佛勸信。餘行信相。置而不論也。今云。凡信有三重。一者正雜二行同得生。故廣信往益。二者五種正行有其得。故信親近益三者正定念佛。唯信本願决定業益。信心通三。前後無爽次然行下列二行。二正釋中三。一釋正行。二除斯下。略釋雜行。三若修下。判二行得失。初中亦三。一揔釋名正行由。二一心下。別釋五種正行。三又就下分別助正二業。初釋由中。專依往生經行々者是名正行者。上六品行。雖亦是依往生經說有踈遠等五種失。故非經正意不名專依也。五種正行。有親近等五種德故。專經正意故。名專依也。又云。上六品行。唯舉行名。未明行相。故上六品行。非依今經也。次別釋五種正行中。文中雖無一二之言。一心之下五義分明。一心專讀誦者。示讀誦行。一心之言。廣通理事定散起行安心。理一心者。心性平等無有差別。指此一理。名為一心。華嚴經云。三界唯一心。心外無別法<span class='note-inline'>(<span class='corr'>已</span>上)</span>。事一心中有定散異。定一心者。三昧相應。都息餘緣。名為一心。玄義分云。想心都息緣慮並亡矣。散一心者。雖行散善。隨分攝心。以等持分。名為一心。論註云。心心相續。無他想間雜矣。定散一心並屬起行。安心一心者。發三心<span class='corr'>已</span>。心中思定出離要道。不假餘法。名為一心。故論註下釋三信<span class='corr'>已</span>云。是故論主䢖言我一心<span class='note-inline'>(<span class='corr'>已</span>上)</span>。又下文云。汝一心正念直來。所言一心者。即三心也。又玄義云。一心信樂。求願往生。此指誠心。名為一心。故知安心。亦名一心。五種正行。皆云一心。應是安心。專讀誦等。是起行故。况譬說一心。既是安心。法說一心。亦可安心。言讀誦者。對文為讀。諳誦為誦。大經下云。聞是經法。歡喜信樂。受持讀誦。如說修行矣。問。讀誦正行。與上上行。同異如何。[前-刖+合]。有寛狡異。謂上々行。廣通諸經。讀誦正行。唯局三經也。問。若尒。上々備有正雜二行不同。何上六品偏屬雜行。[前-刖+合]。從多分故。一心專注思想觀察者。示觀察行。觀察行者。依十三觀。不能具出。問。觀念門中。唯明觀佛。不論餘觀。[前-刖+合]。十三觀中觀佛三昧為宗。故約本意。專明觀佛三昧也。雖明觀佛。還勸十三觀。故彼文云。但依觀經十三觀。安心必得不疑<span class='note-inline'>(<span class='corr'>已</span>上)</span>。若禮即一心專禮彼佛者。示禮拜行。禮拜行者。依往生論。若口稱即一心專稱彼佛者。示稱名行。稱名行者。廣出三經。及以諸部。若讃歎供養即一心專讃嘆供養者。示讃歎行。讃嘆行者。大經上云。若有眾生。聞其光明威神功德。日夜稱說。至心不断。隨意所願。得生其國。又淨土論。及龍樹論。以偈廣讃。言供養者。大經下云。懸繒燃燈。散華燒香。以此迴向。願生彼國又般舟經中。明四事供。三又就下分別助正中。一者一心等者。揔明常念之相。行住坐臥等者。別釋常念之相。謂人威儀不出行住坐臥。各於其中皆有乆近。行乆近者。咫尺往來。以之為近。千里遠行。名之曰乆。餘住坐臥。例行可知。若乆若近。不忘名號。是名念念不捨也。問。一食之間。尚有間断。如何一期念念相續。[前-刖+合]。此釋行者用心意樂我等未出三界火宅。今值本願大善名號。是多生之大慶。豈不棄眾事念名號哉。居諸如矢。迫我短壽。今生空過。出離何時。著脫之思。且暮何忘。<span class='corr'>但</span>凡夫行者。雖住此思。而野馬難繫。貪嗔雜起。隨犯隨懺之故實。豈非凡夫之修行。謂其止惡。則許念時日。謂其修善亦勸一十万。誰言初心實無間隔。只是行者用意而<span class='corr'>已</span>。是名正定之業順彼佛願故者。廣本云。稱名念佛。是彼佛本願行也。故修之者。乗彼佛願。必得往生。由願不虚故。以念佛為正定之業。本願之義至下應弁。<span class='corr'>但</span>正定者。法藏菩薩。於二百一十億諸佛誓願海中。撰定念佛往生之願。故云定也。選擇之義。亦應俟下。依斯等意故。以念佛名為正定之業者也。讀誦等行。即非本願選擇之行。故名為助。念佛亦是正中之正。禮誦等。是正中之助。助正雖異。同在彌陁。故為正也。然而非無勝劣之義<span class='note-inline'>(<span class='corr'>已</span>上)</span>。信知彼佛願中。唯明念佛。大願業力。引攝眾生。百即百生無一失故。抑昔祖師上人。時年四十三。承安五年。始歸此文。唯修念佛。此文意云。往生行業雖多。大分為二種。一者正行。二者雜行。踈阿弥陁。以為雜行。親阿彌陁佛以為正行。其義易解。然後五正行中。唯以稱名念佛一行名正定業。其由難弁。其理易迷。是故。疏主正憐迷徒。以示津云。順彼佛願故。彼佛願者。即大經說四十八願中。唯以念佛一行。而誓往生行因。爰上人得斯文。如闇得燈。如渡得舩。即捨本業。一向念佛。念佛。即是生因本願之行。餘行非本願行故也。是時。求往生之人。如雲而來。如市而集。上人訓以一行。門人併信此勸年尚。所謂大原座主。安居院。白川。先師。長樂寺。西山。竹谷等也。又後禪林寺。毗沙門堂<span class='note-inline'>(上人滅後同歸此義)</span>。蓮華谷云。諸行非本願。妙香院云。諸行非本願。十九來迎。二十果遂。此等之人。同祖師意許雖諸行非本願行。而得往生也。問今見當文。即有三重。一者雜行。二者助業。三者正業也。然讀誦等四種正行。猶成助業為功。故知若離念佛。不成往業。何况雜行。而今何通許正雜往生。[前-刖+合]。夫機緣非一。業因是多。性習不同。執法各異。是故經文。隨他之前廣說定散。隨自之日。唯明念佛。其一一行皆生淨土。經釋分明何勞苦諍。<span class='corr'>但</span>其雜行有機猶生。况四種正行。四種正行各別行時。不得助名。各各往生。即上文中皆云一心。同得正名。即其義也。而今文中分助正者。約隨自機。立正定業。不遮雜行亦得往生。故下文云。雖可迴向得生。又私詞下云。往生行雖多。大分為二。一正行。二雜行<span class='note-inline'>(<span class='corr'>已</span>上)</span>。本末盡詞。餘流何疑。即名為助業者。問。四種助業。云何能助念佛正業。[前-刖+合]。若念佛者。心念口稱。常能勇猛者。唯修念佛。不可兼助。若有行人。其性懶墮。數怠念佛。即於其時。修助勵正。所謂讀誦三經之時。經文專讃念佛功能。是故讀誦勸心。令行念佛。又觀察時心緣相好。其相光明。遍照十方世界。念佛眾生。攝取不捨。乗此觀力除懈怠心。令行念佛。又禮拜時。若禮弥陁。聸仰尊顏。始自烏瑟。終至金臺。莫非彌陁願力所成。倩想願趣。唯攝念佛。我宿何罪。今懈稱名。如斯想時被助其心。令行念佛。讃嘆供養助成之義。准上可知。二略釋雜行。三判得失者。私料簡下分明釋之。</p>
</div>
<div class='div-other'><a id='mulu13' />
<p class='h2'>私云就此文等事</p><p>文中為四。一明行相。二判得失。三引同餘師。四引禮讚。曲示得失。判行相中。先釋正行。次釋雜行。初正行中。先開為五行。次合為二業。開中亦有開合。謂合為五種開為六種。所以開者。讃歎局口業。供養通三業。通局廣略。其躰別故。所以合者。供時必讃。讃時必供。行法之常。是故合之。二判得失中。有五畨相對。如文。問。得中既闕不迴向純二義。失中亦無遠一義。何成五畨。[前-刖+合]。天必對地。陽必對隂。[乞-乙+、]豈無陽。地豈無天。物皆如此。今之五畨。例斯可知。失中既出迴向。得中翻此。寧無不迴向也。失中既出雜行。翻斯何無純行也。得中又出近弥陁之行。翻此何無遠彌陁之行也。故疏上文云。眾生起行等者。問。今言親者。對雜行。故通正助行。彼親緣者。約本願故唯局稱名。寛狡既異。何引而同。[前-刖+合]寛狡雖異。親義齋故。且引釋成也。况以四行為助業時。助業皆帶本願親近。故彼此文無相違過也。親近似一等者。如言親近知識等者。親之與近。其義相似。又親有近訓。故言似一。委論義別。又非無別訓。故言為二。謂親者。親胝志同。近者。隣近門同也故知娑婆極樂。侄路雖遙。眾生及佛。彼此三業不相離故。々名為親。眾生願見。佛應念即現。如影隨形。斯名為近。故觀經云。無量壽佛化身無數。與觀世音大勢至。常來至此行人之所<span class='note-inline'>(大師此文屬稱名益)</span>。又有經云。極樂教主弥陁尊。隨順念佛諸眾生。每日千返來住處。踊躍歡喜無譬喻。淨土所有諸菩薩。大慈大悲哀愍我。日日來至勸往生。是故頂禮諸菩薩矣。親近二緣。至下委釋。雜行有間者。問。設雖雜行。若相續者。應云無間。設雖正行。若懈怠者。應云有間。如何。[前-刖+合]。今言有閒者。非機之勤。怠只是行躰在彌陁者。繫心無間。在餘法者。緣佛有間也。正行不用迴向者。問。縱雖正行。若不用迴向。何得往生。[前-刖+合]。誰言正行。全無迴向。若修正行。極樂事故。就其行躰。即有迴向。若修雜行。是餘業故。無別迴向。得果不一也。故今文云。修雜行者。必用迴向時。成往生因。若不用時不成往業。即其義也。問。准所引文。唯稱名具不迴向德。何無助業不迴向義。[前-刖+合]。稱名正行。是正業故。願行之義。亦分明故。且約念佛。而判之也。四種正行。非無此義行因皆在弥陁淨土。而業不雜故也。問。心無歸命。口唱南無。此亦有願。而得往生也。[前-刖+合]。不可然也。意若闕者。身口焉成問執師子國第一往生。豈非無心。而得生也。[前-刖+合]。思業感果。佛教所定也。本願既云。至心信樂欲生我國。斯名南無也。故知心中歸命彌陁口唱南無。是順本願。若無歸命。何言至心。彼彌陁魚與其老翁。俱是弥陁引愚眾生也。第二<span class='corr'>已</span>下。皆知善巧。信夢見蓮。則實凡夫心行具足。何言無願。大權化現。非凡所測。無謀汲引。唯聖能應耳。純雜對者。正助二行。行躰偏極樂行。不通餘事。故名為純。雜行。非純極樂之行。廣感人天等果。故名言雜。揔而言之。修雜行者。其去行違所求所歸。故成一一失。修正行者。其去行順所求所歸。故成一一德。謂西方行人。以極樂為所求。以弥陁為所歸故。行彌陁事。相順所歸及所求故成親近等德也。若西方行人。雖以極樂為所求。以彌陁為所歸。而其去行是餘業故。相違所歸及所求故。成踈遠等失也。大乗八藏者。廣本云。安然和尚教時義中。引菩薩處胎經云。一胎化藏。二中隂藏。三摩訶衍方等藏。四戒律藏。五十住藏。六雜藏。七金剛藏。八佛藏也。四阿含者。一增一阿含。二長阿含。三中阿含。四雜阿含也。律二十捷度者。一受戒捷度。二說戒捷度。三安居捷度。四自恣捷度。五皮[葺-耳+十]捷度。六衣捷度。七藥捷度。八迦絺[邱-丘+(丹-、+一)]衣捷度。九鳩[耳*炎]弥捷度。十聸婆捷度。十一呵責捷度。十二人捷度。十三覆藏捷度。十四遮捷度。十五破僧捷度。十六滅諍捷度。十七尼捷度。十八說法捷度。十九房舎捷度。二十雜捷度。八捷度者。一業。二使。三智。四定。五根。六大。七見。八雜。又標目云。阿毗曇八捷度論。三十卷。阿毗曇者。斯云無比法。捷度斯云聚。即法聚也。此論三十卷。分為八捷度。八部法類不同故。一雜。二結。三智。四行。五四大。六二十二根。七定。八見。小乗經量部五藏者。廣本云。一修多羅藏。二毗尼藏。三阿毗曇蔵。四雜藏。五咒藏也。唐宋兩傳十科者。一譯經。二義解。三習禪。四明律。五護法。六感應。七讀誦。八遺身。九興福。十雜科也。大乗義章五聚者。一教聚。二義聚。三染聚。四淨聚。五雜聚也。外典之中其例多者<span class='note-inline'>(云云)</span>。問。今純雜者。全各別法。所例純雜。或是位別非必別法。若尒何成其例證乎。[前-刖+合]。是舉純雜詞非必正例也。三引餘師中。如是三師各立二行者。安樂集下云。依觀經及餘諸部。所修万行。<span class='corr'>但</span>能<span class='corr'>迴</span>願。莫不皆生。然念佛一門。將為要路。群疑論五云。又修諸行。往生西方。雖有聖言。經文說少。念佛得往生。其教極多矣。慧心全同感師所立。故合為一義。而加大師。言三師也。又廣本先出綽義<span class='corr'>已</span>釋云。念佛是正。万行是雜。次引感師<span class='corr'>已</span>釋云。念佛如前諸行是雜。如是三師。言異意一。各立二行。攝往生行。甚得其旨。最可歸依。餘師不然。行者思擇矣。言異者。大師正行雜行。綽公念佛萬行。感師念佛諸行也。四引禮讃中。專雜二修者。專修者。正行雜修者。雜行也。問。若言專雜二修。即是正雜二行者。疏中既立正雜言行分別得失<span class='corr'>已</span>竟。今至行儀卷偏就正行中。委判專雜也。謂正行中。無三心等。具十三失。嫌云雜修。有三心等。具十三德。讃云專修。更不可言雜行即雜修。正行即專修。故往生要集下云。問。若凡下輩。亦得往生。云何近代。於彼國土求者。千萬得者無一二。[前-刖+合]。綽和尚云。信心不深。若存若亡故。信心不一。不决定故信心不相續。餘念間故。斯三不相應者。不能往生。若具三心不往生者。無有是處。導和尚云。若能如上。念念相續。畢命為期者。十即十生。百即百生。若欲捨專修雜業者百時希得一二。千時希得五三矣。廣本中引此文竟云。又綽禪師三信三不。亦是專雜二修之義。[前-刖+合]中二文。為成一意。師資儡同無差而<span class='corr'>已</span><span class='note-inline'>(<span class='corr'>已</span>上)</span>既以彼師三信三不。同二修義。而彼文者就于正行。論信不信。明知專雜。亦正行中所建立也。[前-刖+合]。看禮讃文。正行即專修。雜行即雜修也。即文云若欲捨專修雜業者。所言欲者。行者樂欲。所謂樂欲捨專修雜也。如若所解。有何行者。樂欲捨心行具足專修。行心行不具雜修。故知若欲捨專修雜業者。別解行者。欲捨正行修雜行也。上文云不雜餘禮。又云不以餘業來間。指此等行。云雜業也加之觀念門云。餘雜業行者。䟽四云。不同雜散之業。全與今同。又云。百時希得一二等。若以心行不具足者。名雜修者。設雖少分。何許往生。故祖師觀經釋云。脩雜行往生者。百中一二。千中三五<span class='note-inline'>(<span class='corr'>已</span>上)</span>。今文云。解行不同。專雜有異。是則依所解別。論專雜異。更所不言。於一行中。依心行具不具差別。有專雜異。又云。二行得失如前已弁。計知專雜。只是行之得失。而不関機之善惡也。准斯等解釋。二修即二行。是以擇映小經䟽云。善導和尚。立有專雜二修。雜修者。謂散漫修諸善業。迴向荘嚴也。專修者。謂身須專禮阿弥陁佛。不禮餘佛。口須專稱阿弥陁佛。不稱餘號。不誦餘經咒。意須專想阿彌陁佛。不修餘觀。若專修者。十即十生。百即百生。若雜修者。百中或得一兩人生。千中或得三五人生矣。此師依今家判專雜二修。即正雜二行也。何致謬解。枝本相違。加之今集中。亦引二修。同於二行。何居愚誚賢乎。<span class='corr'>但</span>至廣本引要集者。彼要集意并舉師資各別解釋。會通得生淨土者少。謂㨿道綽。三不信。故徃生者小。若㨿善導修雜行。故往生者小。三信正行得往生義。亦可准知。非兩師說同。故引合也。而廣本中令儡同者。三信與專修心行雖異。定生惟同三不與雜修。亦心行雖異。不生是等。故令儡同非言其躰一矣。所以知者。要集問意。問近代欣求行者生不生。故[前-刖+合]亦順問。而[前-刖+合]生不生之義非弁專雜二修。與三信三不之同異也。留心思之。問。猶以不明。若言二修即二行者。上足感師。引今二修。合胎經執心窄固。與執心不牢固。明此師意。偏屬機失。[前-刖+合]。不然正行。易行而無失。故至心易成。合執心窂固。雜行難行。而多失。故至心難成。合執心不窂固。是則為嫌雜勸正誣判得失也。揔而言之。雜行之中。有其二種。一至心行。謂生報土。希得一二類是也。二不至心。亦有二類。一生懈慢二留生死斯二類。俱不[戶@由]極樂。以此義故判万不一生。是述本文千中無一之意。略不至心言者讓本文也。若消希得一二之文者。亦可言生極樂。故一論始終。盛申諸行往生之義。具如下引。若能如上等者。慧心云。言如上者。指上三心五念四修。祖師云。念念相續畢命為期者。別指無閒長時二修也。問如上言內。備有四修。何故重舉二修。[前-刖+合]。再言者。志之鄭重也謂六時救頭燃十念待畢命。要中之要是故別標而<span class='corr'>已</span>。如彼敬禮如是如理師文如是之言雖廣指佛三德益物勝故。別標恩德言如理師。此例非一。無外雜緣等者翻下失者。得亦十三。而舉其四。且出勝耳。第一無外雜緣等者。正行之外。是名為外雜。謂雜行。外即雜故。名為外雜。所言四緣者。行教人處之緣。言行緣者。雜行名緣。失正念緣。故言。教緣者。勸雜行教。言人緣者。修雜行人言處緣者。修雜行處前一雜行即緣。後三雜行之緣。今正行中。無有失正念四緣。故云無外雜緣得正念故也。或雜緣者。造像起塔供佛檀施等諸事善。本波之緣也。故樂天云。作福畏本波<span class='note-inline'>(<span class='corr'>已</span>上)</span>。即其義也。問。若有行人正雜並修者。為得為失。[前-刖+合]。斯猶屬失闕於無間無餘兩修猶有乱動之失故也。有人為往生。正唱弥陁如來名號。兼誦决定往生真言。是人雨夜獨行。自高橋落中巖絕入良乆蘇生云。我落時思之最後。欲修往生行。心中思念可誦真言。可唱佛名。心有猶預。二行未决。中石而死平生時若專一行。豈不行之耶。今度若最後徒歸黃泉<span class='note-inline'>(云云)</span>。寔有現證哉。第二與佛本願相應者。無量壽經四十八願中。唯明專念名號得生。故行念佛。即是相應彼佛本願也。第三不違教故者。釋迦一代多讃念佛。故行念佛。亦復不違釋迦佛教也第四隨順佛語者弥陁經中。六方諸佛。各出舌相。證誠念佛往生不虚。故行念佛。即是隨順諸佛實語也。若欲捨專修雜業者等者。雜修之失。即有十三。前之四失。翻得可知。第五係念不相續者。若修正行行弥陁故。係念淨境念念相續。今修雜行。行餘法故。其念不係極樂境界。故云係念不相續也第六憶想間断者。若修正行。行彌陁故留想淨境。憶想不断。今修雜行。行餘法故。其想間断。不想極樂。故云憶想間断也。問。五六何異。[前-刖+合]。言係念者。專制餘緣。住心淨境。言憶想者。一住境已。念念起行。相續不忘。取淨境相。此乃於一行中。初名係念。後名憶想。如經說言。汝當係念諦觀彼國。又云。係念一處想於西方。又係念者。欣求之心。言憶想者。起行之心。第七迴願不慇重者。若修正行。行躰自親彌陁事故。心行專一。迴向發願亦慇重也。今修雜行。〃躰自踈。非極樂故業果參差。迴向發願。亦不真實也。例如隨願往生經云。十方淨土。實無差別。令諸眾生。專心有在矣。第八煩惱來閒者。若修正行。貪嗔諸見。不來閒断今修雜行。煩惱來間也。問。貪嗔等起不起不必依行正雜。若有善心者。設雖行餘業。煩惱可微薄。若無道心者。亦雖行念佛。惑豈不來間乎。[前-刖+合]。會有二義一云。依觀佛經六譬之意。念佛不為煩惱所染。是故二人雖同起惑。染與不染豈無得失。二云。今言貪瞋者。煩惱濁也。言諸見者。是見濁也。故俱舎云。惱濁損在家善見濁損出家善<span class='note-inline'>(<span class='corr'>已</span>上)</span>。在家善者。造像冩經。供佛檀施等也。而末世俗人。貪著財寳。不行斯等事善。出家善者。四諦十六行相觀法等也。而惡世比丘。邪智惡見盛起觀心不當正理。今驗諸雜行。不出事理二善。將住理觀。諸見竸起。欲修事善貪瞋由生至念佛者。不須財寳。貪瞋故不起。不用觀法。諸見故無發起。故樂天云。予年七十二。不復事吟哦。看經費眼力。作福畏奔波。何以度心眼。一聲阿弥陁。行也阿弥陁。坐也阿弥陁。縱饒忙似鑽火不廢阿彌陁。<span class='corr'>日</span>暮而途遠。吾生<span class='corr'>已</span>蹉[跳-兆+色]普勸法界眾同念阿弥陁。逹人冷可笑。多却阿彌陁。逹人作恁麼。不逹又如何。旦暮清淨心。<span class='corr'>但</span>念阿彌陁矣。第九無有慚愧者。修雜行時。煩惱雖起。行中起惑。微細難弁。不知其過。無懺悔心。此乃鈎鏁上失。有此失也。又若修正行。常修慚愧。故安樂集云。一念既尒。况修常念。即是恒懺悔人。般舟讃云。念念稱名常懺悔。今修雜行。即不如是。又惡取空者。無懺悔心故。此過起自緣理之心。故且屬行失也。先師云。十五失者。容有說也。非謂一切雜行。必具十三失也<span class='note-inline'>(云云)</span>。第十不相續念報佛恩者。若修正行。時機相應利益遍故。正順佛意。名真報㤙故。經說云。自信教人信。難中轉更難。大悲傳普化。真成報佛恩矣。教益異他。報恩有在。譬如文王代。好文之子令喜父心也。今修雜行。非教益普。故不名真報佛恩也。第十一心生輕慢名利相應者。若修正行。信知自身罪惡凡夫偏慿佛。故不生輕慢。遠離名利。今修雜行。或念身有戒定慧學。或起貴<span class='corr'>己</span>等佛見。故若生慢舉。若起名利。問。正行者何都無名利。[前-刖+合]。正行行人起名利者。即是機失。不関行失。第十二人我自覆等者。若修正行。知自機故。不生貴高。親近善知識。今修雜行。念有三學。心懷高慢。故不求知識也。第十三樂近雜緣等者。若修正行。離雜行緣。故不障正行。今修雜行。樂近雜緣。故妨㝵正行。今正行者離俗務。故不障往生行。若雜行者。樂近世緣。故障往生行也。何以故餘比月等者。上<span class='corr'>已</span>釋專雜得失訖。為出現證更作此問。謂今師在世。求淨土者中。見近聞遠。解行非一。若讀華嚴者。即行法界。若解涅槃者。即行佛性。諸餘解行。亦復如是。若解淨教者。即修正行。依此異故。二修有殊。而於其中。專修皆生。雜修難生。依斯現證。判其得失也。修雜不至心者千中無一者。問。上文既於雜修許於一二三五往生。今云無一。非相違乎。荅。如此與奪釋義法也。所謂上文。廣舉堪不堪機。故與云三五。斯文。即約多分機。故奪云無一。斯乃餘行不堪者多。故為使人不行餘法作奪釋也。既云不至心。如何成相違。問。不至心之者。正行亦不生。何以斯義。偏屬雜失。荅。餘行難成。故信心亦難起。是故不至心。即成行失也。念佛易行。故信心亦易起。故行念佛時。多分至心也。不遮亦有念佛者中。少分不具至心。只是約多分機耳。問。上六品。明諸行往生。何故強嫌雜行。荅上六品。約隨他之機。今此文。約隨自之機。故不相違。問。有云。群疑論云。雜修之者。為執心不窂固人。故生懈慢國也矣。爰知雜行之者。唯生懈慢。不生報土。然諸經說生極樂者。以生懈慢名生極樂也同一處故。此義如何。[前-刖+合]。雜行之機有其二類。一謂至心。即生報土。如觀經上六品是也。說具三心故。三輩皆有至心文故。異譯經中說中輩云。至誠中信故<span class='note-inline'>(此經三軰不說念佛)</span>。二不至心。謂生懈慢。群疑論六云。又菩薩處胎經說。眾生作西方業。多分不得生於西方。生於懈慢國中者。此非是專修西方之業。至心發願之人。以行業不專。發願不至故不當本願。故不來迎。佛若來迎。即是西方淨土業成豈容佛迎而生。懈慢國也<span class='note-inline'>(<span class='corr'>已</span>上)</span>。今案斯文。極樂懈慢。不同非一。一至心不至心<span class='note-inline'>(如上)</span>。二來迎不來迎。謂經上六品。皆有來迎。懈慢無來迎。如上所引。三二土遠近。謂小經云。過十万億。胎經云。西方去此閻浮提十二億[邱-丘+(丹-、+一)]由他。有懈慢國。故十因云。亦於道中。且有化城。謂懈慢國。四二土名別。謂極樂懈慢名既別也何言一處。凡案道理。若為懈慢名化土。攝極樂內。若尒。唯報之義。便可破壞。若為懈慢名報土。攝極樂內。若尒成雜行即生報土也。進退有難。義何得成。正在一形似如少苦等者。初心未練。修行是苦。後心薰修。不憚苦勞。故云似如。一劫之中所飲母乳。多於四大海水。若一劫之中所積身骨。如似毗富羅山。如是遠劫已來。徒受生死大苦。至於今日。猶作凡夫之身。一生空暮。再會何月。豈不拋万事。以救頭燃乎。故慧心云。我等未曽修善。故徒經無邊劫。今若不勤修。未來亦可然。如是無量生死之中。得人身甚難。縱得人身。具諸根亦難。縱具諸根。遇佛教亦難。縱遇佛教。生信心亦難。而今適具此等緣。當知應離苦海往生淨土。只在今生。而我等頭戴霜雪。心染俗塵。一生雖盡。希望不盡。遂辞白日下。獨入黃泉底之時。更墮多百踰繕[邱-丘+(丹-、+一)]煙燃猛火中。雖呼天扣地。更有何益乎。願諸行者。疾生猒離心。速隨出要路。莫入寳山空手而歸。又云。行人不能恒時勇進。或心蒙昧。或心退屈。尒時應寄種種勝事勸自心。或以三途苦果比淨土功德。應作是念。我<span class='corr'>已</span>惡道經多劫。無利勤苦尚能超。修行少行。得菩提大利不應生退屈。或緣往生淨土應作是念。十方世界諸有情。念念往生安樂國。彼既丈夫。我亦尒不應自輕生退屈<span class='note-inline'>(<span class='corr'>已</span>上)</span>。無量壽經。云雖一世勤苦須㬰之間。後生無量壽佛國。快樂無極。長與道德合明永㧞生死根本無復貪恚愚癡苦惱之患。欲壽一劫百劫千萬億劫。自在隨意皆可得之。無為自然次於泥洹之道矣。</p>
</div></div>
<div class='div-other'><a id='mulu14' />
<p class='h1'>第三弥陁如來不以餘行為往生本願唯以念佛為往生本願篇</p>
<div class='div-other'><a id='mulu15' /><p>此篇意者。明弥陁佛四十八願中。不以餘定㪚行為生因本願。唯以稱名念佛為生因本願也。問。若言餘行非本願者。違理背文。言違理者。菩薩發願。皆自平等慈悲而起。然諸眾生。樂欲不同。執行各異何故法藏比丘。不以諸行為往生本願。<span class='corr'>但</span>以念佛為生因願。若願一行。則忘眾機。以此義故。生因之願。廣通定㪚念佛諸行。言背文者。第十九願云。修諸功德。第二十願云。殖諸德本。雜想觀經云。然彼如來宿願力故有憶想者。必得成就。疏云直是彌陁願重。致使想者皆成。般舟讃云。或想或觀除罪障。皆是弥陁本願力。玄義云。逢遇小緣。授其小戒。迴願往生。以佛願力即得生也。又云。正由詫佛願。致使五乗齋入。此等經釋。豈非餘行為本願乎。加之觀念法門中。釋攝生緣。引第十八。十九。二十。三箇願。明知三願皆生因願。[前-刖+合]。諸佛果德雖是平等。而因行時。各依意樂。局分發願。千差万別。故名別願。謂如藥師彌陁等願。各願一途。若言唯願念佛一行。不願諸行。即不平等者。藥師無往生願。弥陁無除病願。豈言是不平等願乎。况今集言法藏比丘。被催平等慈悲。普為攝於一切。唯以稱名念佛一行為其本願。是則各別發願之上。立平等理也。加之。念佛諸行相對。具有勝劣難易二義捨劣取勝。捨難取易。願意最巧。攝萬機義。何不成立。問。此義似巧。猶不極成。所以然者。誰言<span class='corr'>但</span>立諸行往生願。而不立念佛往生願。今所難者。攝機遍故先願念佛。又對機意樂。可願餘行也。若如斯者。相應平等慈悲攝機可遍斯義如何。[前-刖+合]。不願餘行。即有二由。一云。若並願念佛諸行。人見願文。難取一行。例如彼隨願經云娑婆世界人多貪濁。信正者小。習邪者多。不信正法。不能專一。心亂無志十方淨土。實無差別。令諸眾生。專心有在。是故讃嘆彼國土耳。諸往生者悉隨彼願。無不獲果矣。彼約所求。今約去行。其義雖異。嫌於心亂。勸於專一。其惟同是故法藏。<span class='corr'>但</span>願念佛。不願餘行。有何妨耶。二云。四十八願。皆是選擇。其中發第十八願時。唯選取念佛。選捨餘行畢。何亦一類願中。取<span class='corr'>已</span>捨行。還立本願。故疏四云。一心專念彌陁名號。行住坐臥。不問時節乆近。念念不捨者。是名正定之業。順彼佛願故。又云。然望佛願意者。唯勸正念稱名。往生義疾。不同雜散之業。又云。望佛本願。意在眾生一向。專稱弥陁佛名。法事讃云。弘誓多門四十八。偏標念佛最為親<span class='note-inline'>(<span class='corr'>已</span>上)</span>。斯等解釋分明。四十八願中。生因之願唯是念佛也。<span class='corr'>但</span>至十九二十願者。全非生因第十九願則來迎願。第二十願是果遂願也。故彼文中。或言現前。或言果遂不云若不生者。不可儡同。第十八願。正是生因矣。修諸功德者。來迎所由舉修善相。殖諸德本者。果遂所由舉其宿善。十九願意者。來迎引攝以為願躰。而舉諸善。為顯所迎修善之人。故修善言為來迎由出來而<span class='corr'>已</span>。二十願意者。宿善果遂。以為願躰。而舉眾善。為顯所果遂者善本。故德本言。為果遂由出來而<span class='corr'>已</span>。故殖諸德本者。語其本善。不果遂者々。明遂往生。即以過現現未二門。可述願意。過現門者。過去世中殖眾德本。現在世中。至心迴向。第三生等時。方得往生。現未門者。現在世中。殖眾德本。未來世中。至心[迴-(口/一)+巳]向。第三生等時方得往生。三生往生。就勝為言。亦可有通四生<span class='corr'>已</span>後。德本有淺深。至心有遲速故也。又一義云。本願利益。可限三生。例如普賢行者。極大遲者不出三生。况二箇願。皆諸行生因本願者。豈非招繁重失耶。先師云。佛菩薩大悲。當機頓化。結緣遠護。結緣之後。如影隨形。世世生々。大悲覆護。由護念力故。促無窮生死。不乆出生死。即入淨土也。譬如吞鈎之魚在水不乆。第二十願。即斯意也。御廟。大谷蓮華谷。前後安居院。毗沙門堂。妙香院。同立非順次往生願<span class='note-inline'>(云云)</span>。次宿願力故。及或想或觀等者。此有二義。一云。看觀念法門。由三念願力。成見佛三昧彼文云。言三力者。即如般舟經云。一者以大誓願力加念。故得見佛。二者以三昧定力加念。故得見佛。三者以本功德力加念。故得見佛。<span class='corr'>已</span>下見佛緣中。例同此義。故名見佛三昧增上緣。又云。瑠璃地下一切寳幢。地上眾寳室內莊嚴等。專心注意。亦同上夫人得見<span class='note-inline'>(乃至)</span>。何以故。乃由彌陁佛三昧力外加。故得見佛。故名見佛淨土三昧增上緣。又云。如觀音勢至普雜等觀<span class='note-inline'>(乃至)</span>。亦是弥陁三力外加。故得見佛<span class='note-inline'>(<span class='corr'>已</span>上)</span>。明知見佛見土。必由三力。<span class='corr'>三力</span>中大誓願力者。是諸佛通揔之願也。所以知者本經云。欲見何方佛即得見。何以故。持佛力。三昧力。本功德力。用是三事故得見。又觀念門引月燈經云。念佛相好及德行<span class='note-inline'>(乃至)</span>。能見千億如來。亦遇無量恒河沙佛。又引文殊般若云。諸佛同躰大悲。念力加備令見<span class='note-inline'>(<span class='corr'>已</span>上)</span>。既通諸佛。豈非揔願。問。觀成見佛。遂生淨土。生淨土者。必詫別願。若言得生託別願者。見佛亦可由別願力。[前-刖+合]。見佛由揔願。見佛緣中。廣引諸佛通揔三力。不引別願故。得生由別願。至攝生緣。正引彌陁四十八願。述得生義故。例如群疑論云說佛地經時佛在他受用淨土。諸聲聞等見彼淨土。聞佛地經。此由如來不思議力。彼是一時化緣。令暫得見。今斯是不思議本願力。令亦得生。此有何過也<span class='note-inline'>(<span class='corr'>已</span>上)</span>。爰知得生難。故必詫別願強緣。見佛易故。或由神力。或由揔願。有何妨哉。二云。攝凡夫之本願力故。亦令成行。未是親說生因本願。斯乃凡心狡小。聖境廣寛。注想凝觀。恐行難成。而弥陁尊。本發攝凡夫重誓願。能加被故。致使想者。皆成就也。定觀既尒。餘㪚亦然。故群疑論。明地前五乗。由本願力生報土竟云。如觀經第九觀云。阿弥陁佛真色身。高六十万億[邱-丘+(丹-、+一)]由他恒沙由旬。八万四千相好。唯是他受用身佛。非是地前所能觀見。下文言。然彼如來宿願力故。有憶想者必得成就。故知乗宿願力。觀見受用之身。亦乗宿願之力。生受用土<span class='note-inline'>(<span class='corr'>已</span>上)</span>。經雖似限定善觀成。釋廣證成五乗往生。明知經言宿願力者指攝機願。非必生因。若彼宿願即生因願者。六八願中。何是聲聞生因願。何是菩薩生因願。若言第二十願者。觀念法門定判攝取凡夫本願。何况四十八願。々意不同攝五乗願。各不混亂。何二十願。雜攝凡聖。又玄義二文般舟讃等。皆述由乗攝凡夫願。凡夫生相。非言如念佛行躰生因願。祖師傳云。若人問諸行皆本願行耶。應[前-刖+合]而言。不尒。若人問諸行往生之時。皆乗本願乎。應[前-刖+合]而言。唯然。故處處釋。述乗願邊。不明行躰也。觀念法門引二十願者。約過現門。同上二願順次攝生故。所引文中闕於殖諸德本之文。問。若言不云若不生者。故非生因願者。何故莊嚴經願諸行下。置無不得生之言。寳積經有若不生者之語。明知果遂者得生義也。又諸行皆由本願力故。成淨土業。亦生淨土者。万行應是生因本願。何唯以念佛獨名本願行。[前-刖+合]。莊嚴及寳積二經。不分直生果遂。約得生邊。言無不得生。亦言若不生者。翻譯不正。不可為難。述彌陁願。異譯雖多。諸人師皆用康僧鎧。而為指南。非啻本願數滿與觀經智論合。亦指灼直生果遂差別念佛諸行。何以餘譯難此譯乎。例如法華記云正妙二本同一梵文。乍可信羅什而侵法護矣。次諸行。亦由本願力生淨土者。只是所牽攝機本願。不乗選行生因願。故業行難成。往生非易。不如念佛行躰。即本願故。十即十生。百即百生。和尚判以為正定業。感師讃以立生勝名。蓋是生因願限念佛不通餘行故也。莫謂本願隨分相加成淨業故。餘行亦是生因本願。凡生淨土。揔有三類。一断證機。自淨其心。能生淨<span class='corr'>土</span>。二諸行機。乗攝機願。成業生淨土。三念佛機。乗生因願業成往生。斯三品。如次機上中下。初機自證二空妙理感真智所反淨土。故不假他佛本願勝緣。次機進未断人法二執。退未乗生因本願。彼佛即有攝凡夫願垂加念。故被攝彼願。即得往生。後機最劣。若不能乗生因本願。行業往生。俱難成就。必由念佛。而得往生。故諸餘行。雖乗本願非本願行。何處解釋。明諸行同本願行。<span class='corr'>但</span>至所難文者。乗攝機願。不関行躰。問。縱令雖有攝凡夫願。不願生因。凡夫劣善。何生報土。[前-刖+合]。所難意趣。暗以難測。若令難所修善根者。一切功德。真善妙有。尚逹佛果。况生淨土。有何所妨。故經說云。三世諸佛淨業正因。群疑論云。有所得心。通於三性。善不善業。咸能感報。今三福等。悉是善業。經言。是三世諸佛善業正因。既是善業。寧容不感淨土之報耶<span class='note-inline'>(<span class='corr'>已</span>上)</span>。若令難能修凡夫者。彼佛既有攝凡夫願。五乗俱攝。故玄義難垢障凡夫云何得入。而[前-刖+合]正由詫佛願五乗齋入。群疑論難地前凡夫云何得入。而[前-刖+合]由託如來本願勝力。斯等皆明由攝凡夫願凡夫生相也。</p>
</div>
<div class='div-other'><a id='mulu16' />
<p class='h2'>引無量壽經及觀念法門禮讃文事</p><p>設我得佛十方眾生等者斯願生因。謂三心具足稱名念佛。若不為生因者。願不成佛也。祖師觀經釋云。至心者。至誠心也。信樂者。深心也。欲生我國者。迴向發願心也矣。又乃至十念者。正願行躰。即稱南無阿弥陁佛也。仰看願文。淚浮雙眼。萬劫希聞。今始奉值。詣彼寳剎。今幾曉夕。問何故觀念門。略至心信樂。禮讃引文。三心都無。[前-刖+合]。讓經略之。更無別由。又彼佛以下釋。自有三心義。又若不生者等二句。有三心義。故讓下文。省略之也。又乃至十念文。有觀稱異義。為簡異觀念。別云十聲也。至心等之文。不可有異義。故略不引之。問。誓願意何。[前-刖+合]。憬興云。汎言願者。即悕求義。所謂設我得佛等。又言誓者即邀制義。不取正覺是也。諸願若不滿。終不成佛。故假使願不滿。而得成者。誓終不取。故所餘諸願。皆有此二。應如理思矣。大賢古跡下云<span class='note-inline'>([這-言+木]不生自要戒)</span>。雖發大願。若不要心。串習之惡難可棄之。傾貝[酉*夕]海。潤羽灑林。獲珠感帝之至。莫不由於誓願。是故制立要契之戒<span class='note-inline'>(<span class='corr'>已</span>上)</span>。</p>
</div>
<div class='div-other'><a id='mulu17' />
<p class='h2'>私云一切諸佛等事</p><p>人天善惡國土麤妙者。淨影云。人天善惡。汎弁一切諸土之因。國土粗妙汍宣一切諸土之果。粗。猶麤也。說惡說麤。令其捨遠。說善說妙。使其修習<span class='note-inline'>(<span class='corr'>已</span>上)</span>。憬興同之。義寂云。即為廣說二百一十億諸佛剎土者。應其器量。廣說諸剎。此即通說受用變化及淨穢土。以穢土中。有人天別。淨土之中。有麤妙異。麤即反化妙即受用。矣具足五劫等者。問。為發願時。為修行時。[前-刖+合]。發願時節。所謂經云。具足五劫。思惟攝取莊嚴佛國清淨之行。又次下云。我<span class='corr'>已</span>攝取莊嚴佛土清淨之行。案斯等意。指願名行。謂彼菩薩。五劫之間。攝取諸佛淨土行<span class='corr'>已</span>。詣彼佛前。述<span class='corr'>己</span>攝取淨土之行。而佛聽許令說所行。時彼比丘。重白佛言。唯願聽察。如我所願。當具說之。即說四十八大誓願。故知清淨之行者。即是發願。此乃因位。若願若行。一切所行。名以為行。非行願別論意而已。例如十度行中有願波羅蜜。又淨影云。言所行者。影彼如來。本昔所修。無量行願<span class='note-inline'>(<span class='corr'>已</span>上)</span>。此師分一經文。以為三門。一是所行。二是所成。三是所攝。言所行者。揔指因位願行。其例非一。不可述盡。義寂法師述今義意。甚合經說。故彼記云。經具足五劫思惟攝取至其佛壽命四十二劫。述曰。斯即思惟成就其願。又云。經時法藏比丘至我已攝取莊嚴淨土清淨之行。述曰。斯下第四如所思惟對佛宣願。又云。經比丘白佛至當具說之。述曰。此下第三對佛正宜。於中先請聽察。後正宣願。此即請也<span class='note-inline'>(<span class='corr'>已</span>上)</span>。加之悲華經說。念王見寳藏佛所現諸佛國土已云。聖王白佛言。我今還城。於閑靜處。專心思惟。當作誓願。如我所見。佛土相貌。離五濁惡。願求清淨莊嚴世界<span class='note-inline'>(<span class='corr'>已</span>上)</span>。大莊嚴經云。即時會中。頭面禮足辞佛而退。往一靜處。獨坐思惟。修習功德。莊嚴佛剎。發大誓願。經於五劫<span class='note-inline'>(<span class='corr'>已</span>上)</span>。<span class='corr'>但</span>淨影法位憬興等師。判修行時。恐不順經耳。謂於二百一十億諸佛淨土中等者。有師雖立唯淨土義義寂憬興及今集意。判通淨穢而今文唯言淨土中。取淨為要。問。所現淨土。為通報化土。[前-刖+合]。准義寂釋。即通報化。如上<span class='corr'>已</span>引。問。夫人所見光臺諸土。既無穢土。法藏菩薩。何見淨穢。[前-刖+合]。興云。機欲既異。聖應非一<span class='note-inline'>(<span class='corr'>已</span>上)</span>。機欲既異者彼先猒穢願生淨土。是故釋迦唯現淨土。此請他願。欲為自誓。是故饒王。廣現淨穢也。捨不清淨行取清淨行者。以穢土行。名不清淨。以淨土行。名為清淨。問。今所引之五箇願中。前四種願。捨穢取淨。其義揭焉。第十八願。捨於萬行。偏取念佛。全非捨不清淨行何。[前-刖+合]。准大品等。淨土行多捨穢取淨。約斯大旨。言捨不清淨取清淨行。不遮亦於淨土行中。意樂不同故。或捨難取易捨劣取勝。是故法藏比丘。選捨諸行。選取念佛。一一諸願。隨應例知。問。四十八願名選擇願。證㨿如何。[前-刖+合]。有二證。一大阿弥陁經<span class='note-inline'>(如集所引)</span>。二智度論云。共觀十方清淨世界。而自莊嚴其國。如阿彌陁。先世時作法藏比丘。佛將導遍至十方示清淨國。令選擇淨妙之國。以自莊嚴其國<span class='note-inline'>(<span class='corr'>已</span>上)</span>。前是祖師勘文。後即先師所勘也。先師云。弟子然師入滅之後。自勘得此文。上人之料簡。符合龍樹聖意彌信所解之深。以致渴仰之誠耳。又選擇念佛行。不唯局弥陁一佛。亦諸佛同選擇。菩薩念佛三昧經云。斯念佛三昧。過去諸佛之選擇也<span class='note-inline'>(乃至)</span>。一切諸佛之財寳也<span class='note-inline'>(乃至)</span>。一切諸佛之舎利也。一切諸佛之躰性也<span class='note-inline'>(<span class='corr'>已</span>上)</span>。是先師勘文也第一無三惡趣願者。一切穢土。必有惡趣。今願。即願我淨土中無地獄餓鬼畜生眾王趣。[乞-乙+、]約所趣。除善染外器中有。故云無三惡趣。淨影云。自國無苦願。亦與今冋第二不更惡趣願者。釋意可見。淨影名不向他國受苦願。與今大同。但今集云。國中無三惡道。是約壞劫惡趣壞時。彼師意趣。暗以難測。若約雖自國有惡趣。而依別業生他惡趣。發願由致。容與今異。若存自國雖無惡趣。生他惡趣義。應與今同。約壞劫時。菩薩發斯願者。俱舎論云。諸有地獄定受業者。業力引置他方獄中。由此准知傍生鬼趣<span class='note-inline'>(<span class='corr'>已</span>上)</span>。若壞劫時。一切有情。法尒得定。生上界天。尤可哀者。定受業者。獨更惡趣也。依之法藏比丘。普捨穢惡境之時。見壞劫時定受業者墮他方惡道。發大悲心。立斯願也。問。此義不然。所以者何。經云。廣說二百一十億諸佛剎土。人天之善惡。國土之麤妙。應其心願。悉現與之<span class='note-inline'>(<span class='corr'>已</span>上)</span>。既云諸佛剎土。然四劫中。唯有住劫諸佛出現。餘三劫中。全無佛出。法藏比丘。何緣不見壞劫行相。而發不更惡趣之願。[前-刖+合]。聖應隨機。現土亦廣。<span class='corr'>但</span>言佛土者。此約多分。或[糸*刀]住劫。雖言佛土。意通成壞。住劫猶有無佛之時。更有何意。唯現佛時。不通無佛。法藏大悲。普猒苦境。何見彼類。不發斯願。故悲華經第二說念王願緣云。寳藏佛即入三昧。其三昧名見種種莊嚴。入三昧已。作神足反化。放大光明。以三昧力故。現十方世界。一一方面。各千佛剎。微塵數等諸佛世界。種種[莊-爿+(〡*〡)]嚴。或有世界。佛<span class='corr'>已</span>涅槃或有世界。佛始涅槃。或有世界。其中菩薩。始坐道塲。菩提樹下。降伏魔怨。或有世界。佛始成道。便轉法輪。或有世界。佛乆成道。方轉法輪。或有世界。純諸菩薩。遍滿其國。無有聲聞緣覺之名。或有世界。佛說聲聞辟支佛乗。或有世界。無佛菩薩聲聞緣覺。或有世界。五濁弊惡。或有世界。清淨微妙。無諸濁惡。或有世界。卑陋不淨。或有世界。嚴淨妙好。或有世界。壽命無量。或有世界。壽命短促。或有世界。有大火災。或有世界。有大水災。或有世界。有大風災。或有世界。劫始欲成。或有世界。成就已竟。有如是等無量世界。微妙光明。悉皆遍照。令得顯現。尒時大眾。悉見如是等無量清淨諸佛世界<span class='note-inline'>(乃至)</span>。時轉輪王白佛言。以何業故。取清淨世界。以何業故。取不清淨世界佛告聖王。諸菩薩等。以願力故。取清淨土。以願力故。求五濁惡。聖王白佛言。我今還城。於閑靜處。專心思惟。當作誓願。如我所見佛土相貌。離五濁惡。願求清淨莊嚴世界<span class='note-inline'>(<span class='corr'>已</span>上)</span>。寳藏既通現成住壞。饒王何局現有佛國。故問非也。問曰一切菩薩雖立其願等者。此問意者。一切菩薩皆發別願而於其中。或有<span class='corr'>已</span>唱正覺願成就者。或有猶居因位。願未成者。今法藏願為成就否也。又經中問言。法藏菩薩為<span class='corr'>已</span>成佛等。斯經則直問正覺而顯果位利益。今釋則直問願成。而顯本願利益。問辞趣異。義意互通。先師常語云。上人每對為<span class='corr'>已</span>成佛等文。數有感淚之氣。道心顯色。隨喜至深<span class='note-inline'>(云云)</span>。故今探經意。致此問欤。次[前-刖+合]意者。金口誠言。為證誠立四十八願。皆成就義令信念佛往生之不虚也。有云。感興二師。依華嚴等。俱判一切菩薩。一一雖發無量別願。由緣熟不熟。有願成不成之義。今准此義。以問四十八願成就未成就義也。次[前-刖+合]如上<span class='note-inline'>(云云)</span>。今云。不尒何必依彼二師。疑成不乎。念聲是一者。問。念之與聲色心各別何云同耶。[前-刖+合]。念即是聲。集文分明。如彼誦經。方云念經。及云散心誦法華。念法華文字等。又六祖檀經下云。世人終日。口念本躰。不識自性。由如誦食。口<span class='corr'>但</span>說空。萬劫不得見性<span class='note-inline'>(乃至)</span>。口念心不行。如幻如電口念心行。即心口相應等<span class='note-inline'>(<span class='corr'>已</span>上)</span>。通賛云。二口念心不念。三心口俱念矣。此豈非念有唱訓也。一云。念通觀稱。本願十念是稱念。為顯此義。簡異觀念。云念聲一同。再往論之。念是等起意念。聲則所發語聲。色心躰異。能所義別。不可言念直尒聲也。問。若尒。何故廣本云唱訓耶。[前-刖+合]。為強遮觀。以義言訓也。大念見大佛等者。日藏經云。於寂靜處。莊嚴道塲。正念結跏。或行或坐。念佛身相。無使亂心。更莫他緣。念其餘事。或一日夜。或七日夜。不作餘業至心念佛。乃至見佛。小念見小。大念見大。乃至無量念者。見佛色身無量無邊。彼佛身形三十二相於一一相。亦念亦觀。皆令明了<span class='note-inline'>(乃至)</span>。若復有人。如是樂者。能如上習念佛三昧。一日一夜。口能誦持一切佛法矣。五神通及以佛光壽命願中一々置下至之言從多至少以下對上者。問。宿命等願中。所言下至者。是自少之多。餘願亦尒。何同十八從多至少之義。[前-刖+合]。不尒。彼亦從多至少。所謂[邱-丘+(丹-、+一)]由他者。即是無數。謂舉數量。顯非數量。此願意云。於無數劫事。若悉知為上名多。若不悉知。為下名少。斯乃從多向少之義。餘七種願。准之可知。故知七願下至。亦同第十八願乃至而已。問。第十三願。至[邱-丘+(丹-、+一)]由他。不取正覺。此[邱-丘+(丹-、+一)]由他正是所超。何云無數。若是無數。文言不順餘願。[前-刖+合]。此亦無數。言無量之劫數中間。若佛壽命有所至者。不成正覺。謂[邱-丘+(丹-、+一)]由他無數。更不可有所至以之即亦為上名多。若有所至。即可有限。為下名少。若尒何云文言不順。故九種願下至乃至。從多向少。其意一同耳。諸師別云十念往生願等者。壞感等意。又智光慈慧等師。同言十念。是故為別。和尚處處判云。一形十念一念皆是本願是故為揔<span class='note-inline'>(云云)</span>。</p>
</div></div>
<p class='juan'>選擇傳弘决疑鈔卷第二終</p>
</div><!-- end of div[@id='body'] -->
</body></html>