<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>選擇傳弘決疑鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'>選擇傳弘决疑鈔卷第一<span class='note-inline'>(并序)</span></p><p class="byline">沙門良忠述</p>
<div class='div-xu'><a id='mulu2' /><p>夫宗圎通者。稱佛之行廢遺方域者往生之義乖。雄猛世尊乗時利見。馬鳴木士契道宣聞。尚設西方。寄諸群品。况時屬澆季。人稀知機。領會之賔。千無一二。至如未階椚象。各陳乳色言無心有何関真空。古先梵皇憐斯倒惑。導以淨土之一門。濟以念佛之一行。方今正雜俱生兮選勸正行。助正兼行兮。適尚稱名。蓋是法藏比丘於一子地。五劫盡思。十念萠因之故也加之。三輩雖異專念弥陁。一念雖微。普得大利。法滅霧晴。而得度既實佛光雲卷而照益不空。三心具備。無行不獲。專修相續畢命為期。依之潮音偏讚蹉[跳-兆+色]暮華色特秀濃艶時。佛使慶喜弘名號。人持大善信覺辞。十方如來貽金言於六字。孤獨教主。付玉章於三明。真宗之幽遠。不可得而稱者欤。昔善導大師降生晨且。高耀皓月。誔敷玄風。咨覆簣於道綽决絕維於聖僧。祛愆蘊義織經緯而綴文。改古作今。糺器朴而斲堊寔知覺王勸化之緗帙。迷徒誘引之遺範也。然智證入唐之時。聖教將來之際。超彼遼海渺漫之浪。傳此淨機純熟之州以降。時運未臻經三百歲。爰源空上人。誕應和國。志學攀登叡峯。二九隱居黑谷。自尒永離名利便赴菩提。於戱五千三百之[巾*(厂@火)]弘也。卷舒積年。南三北七之著聞也。鑽仰累日。智行稍䦨數感靈相。清風朗月何比天機雖誦三藏。以和尚為師宗。雖諳一代。以西方為歸趣。終以自製之念佛集授之於弁阿上人。上人敬承如水傳器。深相器異。誓以傳燈。始則遊玉泉。而修三觀之舟楫。後則詣吉水。而作九品之棟梁。弟子沗稟先師面會之芳談。雖守上人口决之素意。乗戒不急。心行難調。最後断種之歎。造次顛沛未休。談話之次。賔客勸云。若不染翰。巨納心府。且示一隅。早叩三端。此公特授精靈。歸心正法。家雖継脂兵車之跡。身猶訪艤法舩之路。因而有請焉。予羊心易迷。鳩眼難變。庸才之身。深慙此請。非文非義。是拙是愚。然而聿順來命。愗以書之。號曰選擇傳弘决疑鈔。傳者傳先師也。弘者。弘於遺弟也。决疑者。假立賔主。粗解疑[門@矢]。鈔者。抽于集文。題之筆點。是故。揔言傳弘决疑鈔也。庶幾百世万代。克赴易行。別火界矣。[戶@由]西剎焉。</p>
<p>時也建長六年仲秋上旬。始添露點。漸作草篇云尒。</p>
</div>
<div class='div-other'><a id='mulu3' />
<p class='h1'>選擇本願念佛集事</p><p>問。此之題額。其意如何。[前-刖+合]。傳云。於斯題中。且有三義。遂成一意。一者念佛。二者本願念佛。三者選擇本願念佛也。初言念佛者萬行隨一念佛是當諸師所立之念佛之義未分別正雜助正故。次言。本願念佛者。於万行中。分別正雜。於正行中。細判助正。其正業者。稱名念佛。順弥陁本願故。々止雜行專行念佛。是當今家所立念佛之義。後言選擇本願念佛者。於本願義之上更加選擇一義是祖師上人。依大阿弥陁經。而始立此義也。所謂其本願者。自二百一十億諸佛願行之中所選擇之本願也。終成一意者。然今此集中。非備存三義。々々相成。唯為一義念佛非直念佛。則是本願念佛。本願念佛亦非直本願念佛。則是選擇本願念佛也。凡念佛者。或觀或稱。或揔或別。俱是念佛。恐此[冰-水+監]故。言本願念佛耳。私謂大師本願。祖師選擇。辞異義同<span class='note-inline'>(云云)</span>。問。本願念佛者出在經文。諸師豈不知本願之義耶。[前-刖+合]。本願之文。雖出經說。而見別故。解義非一。謂諸師。就念佛諸行中。不分明判願非願差。故所立念佛。万行隨一也。綽感二師。念佛勝。故別立一行。餘行劣。故揔判万行。今家獨驗本願誠文。選以念佛立正定業。如是諸師種種異解。豈非見別有立不立。如二教論云。諸經論中往々有斯義雖然文隨執見隱。義遂機根現而<span class='corr'>已</span>。譬如天鬼見別人鳥明闇<span class='note-inline'>(<span class='corr'>已</span>上)</span>。問。文中備有八種選擇。題下選擇可通八義。然今何存本願一義耶。[前-刖+合]。作者所傳。何強致疑。既云選擇本願。何通餘義耶<span class='corr'>但</span>至難者。餘七種義。本願為源。舉本攝末耳。</p>
</div>
<div class='div-other'><a id='mulu4' />
<p class='h1'>南無阿彌陁佛往生之業念佛為先事</p><p>問。始置此字。有何要耶。[前-刖+合]。傳云。是顯題下念佛。及以文中所勸念佛。俱是口稱。此乃簡異觀念表知口稱令易見也。問。題後文前置此字。有其例耶。[前-刖+合]。鸞師讚阿弥陁佛偈。如今亦云南無阿弥陁佛。薩遮尼捷子經文首亦云歸命大毗盧遮[邱-丘+(丹-、+一)]。正法念經亦云歸命一切諸佛菩薩。其例非一。問。念佛為先者。對何後耶。[前-刖+合]。言為先者。非文前後。往生行中念佛最要故云為先。如彼往生要集中。云念佛為本。故廣本云念佛為本。</p>
</div>
<div class='div-other'><a id='mulu5' />
<p class='h1'>第一聖道淨土二門篇事</p>
<div class='div-other'><a id='mulu6' /><p>問。此集一部有十六篇。各有生起乎。[前-刖+合]。可有生起。且第一門。是此宗教相也。而諸宗中。先知能詮教相門戶。然後修行所詮出離要路。是故判教半滿淺深源起自大聖之金言謂三照五味之喻。兩字八藏之說是也。逮至滅後分別彌盛。[(留-田)-刀+ㄗ]度小乗二十部大乗性相且千也。晨旦南三北七。義成百家。日本八宗九宗。振古傳來。皆判教旨為先。今亦如是。初第一篇是判教之大綱後十五篇即是起行之網目也。十五篇中。初之一篇。觀經疏之文也。次四篇者。無量壽經文。次六篇中。除四修外。自餘五段是觀經文。後四篇彌陁經文也。此等次第。雖是大任經文前後。而亦一一篇目非無生起謂置第二篇者。若知教相次可知行相。故次二門。明二行也。若知正業。可知其由。故明本願。若知本願。可知眾機通行故明三輩。若知其機。可知其利。故明利益。若知行利。可知行時。故明止住百歲也。若知遐代益可知攝取益。故明光明不捨。若知佛三緣。可知行者三心。故明三心。若知安心。可知作業。故明四修。若知修行。可知感果。故明化讚。若知化讚。可知釋迦所讚。故明其讚嘆。若知佛讚。可知付屬流通。故明其付屬。定散兩門中。特付屬佛名。佛名。則是多善根。故次彼付屬。明此多善。若知多善。可知證誠不虚。故明其證。若知諸佛證誠可知。諸佛護念。故明其護念義若知護念。可知慇懃付屬。故明其付屬也問。篇目次第。只任經文前後。此外何恣存其生起。[前-刖+合]。雖依文次。而有其由。故第二篇立二行。第九篇立四修。生起分明。自餘諸篇。豈無生起。或復大依引文前後。非是一一可有生起。問。禮讚中。明三心五念四修。以為專修之安心起行作業。又法事讚云。三心五念畢命為期。正助四修。剎[邱-丘+(丹-、+一)]無間<span class='note-inline'>(<span class='corr'>已</span>上)</span>。而今何除五念。唯引三心四修。[前-刖+合]。第二篇明五種正行。此與五念。雖開合異。而行相同故。讓彼文不重引欤。問。後十五篇皆導師所釋。何唯第一段。獨依道綽義也。[前-刖+合]。聖道淨土之名目。分明在於安樂集。故就明文而引之也。導師所釋。雖有義分而無名目。故不引之。問。此集奥云。道綽不發三昧故不依之。然今何引用之[前-刖+合]。道綽者。善導之師。何言一向不用之乎。若有少分師資相違。且用導師。何全非之。問。二門得名。其義如何。[前-刖+合]。傳云。從凡至聖名為聖道。從穢至淨稱曰淨土。俱名門者。出入義也。謂出火宅入涅槃故也。問。聖淨二門。人師義立。難易二道是正論文也。故鸞大師。就於二道。以判教相。况如斯立教。約化道始終。而所决判也。是故集云。大聖三車招慰。且羊鹿之運㩲息未逹。佛訶邪執障無上菩提。縱後迴向。仍名迂迴。若[彳*至]攀大車亦是一途<span class='note-inline'>(私云。此舉一代所說難行道也)</span>。只恐現居退位。嶮徑遙長。自德未立。難可昇進<span class='note-inline'>(私云。此明易行教興之由也)</span>。次借難易二道之喻。在五濁世求不退。是譬難行道。以信佛因緣。往生淨土。入大乗正定聚。是譬易行道也。既是一代始終。佛教大道。故以此文可屬篇目。况復今所引二門者。彼集立十二大門中。第三大門有四畨中。第三亦有五畨中。第五文段也。難易二道彼第三門一畨所判法文也。若尒。聖道淨土二門。重々未科。何捨本取未為一宗教相耶。鸞師亦同存此旨。師資一同。何以不為一宗教相。[前-刖+合]。傳云。難易二道。亦為一宗教相。是以下文同引彼文。<span class='corr'>但</span>所以二門為篇目者。聖道淨土名言。親躰義相猶顯故也。私謂。聖道淨土之名。諸宗共許不可拒諍。難易二行之言。漸教雖許蝢教難定。故以共許名言為今篇目。難易二道本論文幽。謂彼易行。<span class='corr'>但</span>言不退不云往生。故諸人師或屬往生。或屬利益。其義至下當辨。問二門同顯佛性。何捨一門。取一門也。[前-刖+合]。取捨者用否意也。所以用此之時。取此捨彼。用彼之時。取彼捨此。今任集意。對末法機。捨聖道門。取淨土門也故集下云。願生淨土。隨壽長短一形。即至位階不退。與此修道一万劫齊功。諸佛子等。何不思量。不捨難求易也<span class='note-inline'>(<span class='corr'>已</span>上)</span>。</p>
</div>
<div class='div-other'><a id='mulu7' />
<p class='h2'>問曰一切眾生皆有佛性等事</p><p>文中有二。一明二門出離。二其聖道下。望末法機。斥聖道勸淨土。初中有二。先問。次[前-刖+合]。[前-刖+合]中亦二。一初至火宅。正[前-刖+合]初問二何者下。判二門難易。以行聖道勸淨土<span class='note-inline'>(矣)</span>。問。此問意云何。[前-刖+合]。一切眾生。內有佛性外遇諸佛。內外因緣。彼此和合應當作佛。何至于今乆在生死。故致此問也。皆有佛性者。涅槃經云。一切眾生。悉有佛性。如來常住。無有變易。又云。凡有心者。皆當作佛<span class='note-inline'>(<span class='corr'>已</span>上)</span>。應值多佛者眾生設具佛性。若不值佛者。不可顯此理。而眾生無始流轉三道。諸佛無始示現八相。設雖人身佛教希有。何不值佛聞法也。若值佛聞法者。云何不顯本有佛性。乆々流轉三界六道。大悲滿足之如來。難化能化之諸佛。継踵唱覺。吾等障重。未預開化。難問之意深慚愧耳。輪迴生死者。別指分段生死。文云輪迴。亦云火宅故言火宅者。如法華云三界無安。猶如火宅。眾苦充滿。甚可怖畏。[前-刖+合]曰依大乗聖教等者。問。此[前-刖+合]意者。為許一切眾生中。有不值佛者。若云許者。生死無始。輪迴<span class='corr'>已</span>乆。而於其中。誰無見佛聞法之緣若不許者。眾生無數。種類非一。何妨亦有不值佛者。文云不得二種勝法。既云不得。測知應許不值佛者。[前-刖+合]。案此[前-刖+合]意。即許應值多佛之問不反詰故。理極成故謂生死無始故。設眾生雖多。一一皆有猒苦之心。佛性內薰。佛出外多。故知眾生皆應值佛。<span class='corr'>但</span>於值佛。有結緣眾。有當機眾。今無當機現益之者。以為不得。揔而論之。一切眾生皆應值佛。故妙樂云。眾生無始恒居三道。於中誰無一毫種類<span class='note-inline'>(<span class='corr'>已</span>上)</span>。又大師云。即自思念。我身無際<span class='corr'>已</span>來。共他同時發願。断惡行菩薩道。他盡不惜身命。行道進位。因圎果熟。證聖者。踰於大地微塵。然我等凡夫。乃至今日。虚然流浪。煩惱惡障。轉轉增多。福慧微微。若對重昬之臨明鏡也。忽思忖斯事。不勝心驚悲歎者哉<span class='note-inline'>(<span class='corr'>已</span>上)</span>。我等昔日發心修行。乍具恒沙宿善妙因。愚惜身命。虚受辛苦。得脫無期。只由惜身命<span class='note-inline'>(矣)</span>。問。何置能別之言。云依大乗也。[前-刖+合]。傳云。立二門者。偏大乗意也。小乗不明淨土故。今為立二門別云大乗也。有云。小乗不論佛性。今既顯佛性之二門故。別云大乗也。問。良由已下十二字文點如何。[前-刖+合]。傳云。自死字如次至排不由可讀也。排。拂也。有云。自法字如次至得不由可讀也。排。開也。讀異意一也。其聖道一種等者。正望末法。行聖道勸淨土中有三。一斥。二勸。三寄無聖道現證。以勸淨土。初中二。一者道理。二文證。道理中有二由。一行時。去聖遙遠是也。謂釋迦去世。經一千五百餘歲。大小聖人。皆從滅沒。誰人示津是故難證。二斥機。理深解微是也。謂人法二空。其理甚深。見濁增機。其解微劣。何輙得悟。是故難證。如十地燈論云。難證有四種。一解微難證。非聞慧境界故。二難見難證。非思慧境界故。三離念難證非世間修慧境界故。四非心地難證。非報生善得修道智境界故。此乃示現三界心心數法。分別世間修道智。非境界故。是誰境界。實智境界。何非餘境。以出世間無漏法。非世閒有漏智境界故<span class='note-inline'>(略抄)</span>。其聖道門。今時難證者。㨿此等義也。凡佛法修行。必量時機。若違時機。即失法利。故安樂集引正法念經云。行者一心求道時。常當觀察時方便。若不得時無方便。是名為失。不名利何者。如[攢-兟+(天*天)]濕木以求火。々不可得。非時故。若折乾薪以覓水。水不可得。無智故<span class='note-inline'>(<span class='corr'>已</span>上)</span>。一由去大聖遙遠者問。去聖遙遠。二門是同。如何偏為聖道難證之由也。[前-刖+合]。聖道難行故。末法彌難證。淨土易行故。末法猶易往也。是故。滅後遙遠之旨。二門雖同。而依時分難證之義。其失專在聖道一門也。問。上世未必賢。末代未必愚。至如夫獲白玉於青山。得玄珠於赤水。成王豈可不勝於文武也。遂使隋朝智者破梁光宅。唐代遍覺斥陳真諦。乃至其例不可外求。攝論渡漢土已來百有餘年。人皆依別時意文。廢西方行後善導懷感出世。撰疏製論。破之會之。念佛興行于今強盛也。何依時分強論堪不。[前-刖+合]。於如來滅後。有正像末三時。謂有教行證名正法。有教行無證。名像法。有教無行證。名末法。々々之中無證明<span class='note-inline'>(矣)</span>。約三時是大分明義。若約大機其證非無。而今就多分機。宜簡末世時也。<span class='corr'>但</span>世之理亂。人之賢愚。雖暫興行。終是凌遲。况出世之理。無漏之道。日日衰减。觸目皆是也。二由理深解微者問。聖道理深者。即以淨土為屬淺近。若尒。念佛。則是終窮之極談。他力之妙術也。是佛法中最勝。何為淺近。[前-刖+合]。證理之道。二空為先。若依此義。聖道甚深。若㨿濟凡秘術淨土為深。謂佛願難思。濟凡異他。何言淺近。傳云。此有一往再往之二義。言一往者。念佛淺行。而普摂万機。故勸念佛。言再往者。念佛深行。故普化一切五逆謗法。乗佛願故皆得往生。化其極惡唯佛境界。故玄義云。佛密意弘深。教門難曉。三賢十聖。弗測所[闚-夫+矢]<span class='note-inline'>(<span class='corr'>已</span>上)</span>。故知此法果分極理例如般若二空之理以為第四藏。揔持之滅重罪。以為第五藏也。二文證中。我末法時中億億眾生等者。問。起行修道未有一人得者之義。何不亘淨土耶。又彼經無此文。如何。[前-刖+合]。此取意文。謂月藏分第九云於我滅度。後五百年中諸比丘眾。猶於我法。解脫堅固。後五百年於我之正法。禪定三昧。得住堅固。後五百年。於我法中。讀誦多聞。得住堅固後五百年。於我法中。多造塔寺。得住堅固。後五百年。於我法中。闘諍言議。白法隱沒。損减堅固<span class='note-inline'>(<span class='corr'>已</span>上)</span>。五五百中。戒定慧學。在於前三。然證聖道。不出三學。<span class='corr'>末</span>法無證。其義明焉。淨土出離。既通法滅百歲之時。何云未有一人得者。故次引淨土經。證當今利益也。又日藏分第六<span class='note-inline'>(護持品云)</span>。何者名為末法世時。謂讀誦人無。不依於波羅提木又。道中行若不坐禪。則不能得於三摩提。乃至。不得第四之果。乃至。不得寂滅三昧。是則名為末法世時<span class='note-inline'>(<span class='corr'>已</span>上)</span>。當今末法等者。指經云我末法。即釋當今末法。若約此意。可屬上文。又為顯淨土門化末法機。即釋當今末法。若約此意。可屬下文。斯乃釋尊。遙鑒未來。而記聖道之難證。道綽曲考時代。而勸淨土之易往也。正屬文者。釋上經文。問。法華云。於末法中欲說是經等。唯識義引善見論云。末法之中有懷子法師。國王聞斯法師言證聖果。又引律云。末法之中有佛弟子。尒時國王。遇一比丘。發心受戒證聖果。比丘亦證聖果<span class='note-inline'>(<span class='corr'>已</span>上)</span>。准此等說。末法中有聖道利益。豈非與今相違乎。[前-刖+合]。今約多分更所不遮末法之中。少分亦有聖道利益也。當今末法者。於佛滅後明正像末。即有多說。一云。正法五百年。像法一千年。依月藏分等。二云。正法千年。像法五百年。依悲華經三云。正像各千年。末法一万年。如大悲經<span class='note-inline'>(羣疑論三引之)</span>。四云。正像各五百年。如大乗三聚懺悔經等。具如玄記。今以此三時。配此土時代。即有七說。且出兩說。一法上師等依周異記云。佛當周第五主穆王滿五十一年壬申入滅。若依此說。從彼壬申。至道綽入滅。唐大宗貞觀十九年乙<span class='corr'>巳</span>凡歴一千五百九十四年。然綽公時年八十四遷化計入末法十一年綽公誕生。二[栗-木+且]長房依魯春秋云。佛當周第二十主匡王班四年壬子入滅若依此說。從彼壬子。至貞觀十九年。凡歴一千一百九十三年。若依此說。道綽在世。猶在像法也。是故。天竺聖教中。依月藏經等云正法五百年。晨且書藉中。依周異記云壬申入滅說。道綽在世當末法也。二勸淨土中。初唯有等者。標淨土易入次是故下。直引文證所以略理證者。教證之中兼有其道理。本願化惡人故謂今時眾生。三學無分。無聖道證。淨土不尒。雖無三學。乗佛力。故猶得出離。如迦才云。若自知有定慧分者。即於此方修道求無上道。若自知無定慧分者。則須修淨土門。就淨土中求無上菩提<span class='note-inline'>(<span class='corr'>已</span>上)</span>。大經云者。正雖引第十八本願。而兼觀經下品生意。兩經十念。同本願故。斯乃約造惡機顯念佛力用也。三又復下。寄無現證勸淨土中二初明聖道出離當時無人。次是以下。正明對造惡機。苦勵往生也。初文中若㨿大乗等者。聖道門中有大小乗。其中大乗以證真如實相妙理。而為所期。然其理甚深。措心猶難。况證悟易真如實相第一義空者。眾生淨心也。即上所言之佛性異名也。大乗止觀云。此心。即是自性清淨心。又名真如。亦名佛性。復名法身。又稱如來藏。亦號法界。復名法性<span class='note-inline'>(<span class='corr'>已</span>上)</span>。若論小乗修入見諦等者。小乗出離者。經三道四果。出三界六道也。言三道者。見道<span class='note-inline'>(前三向)</span>。修道<span class='note-inline'>(前三果後三向)</span>。無學道<span class='note-inline'>(第四果)</span>。言四果者。須陁洹果<span class='note-inline'>(断見惑離惡趣)</span>。斯陁含果<span class='note-inline'>(断欲六品思。一來生欲界)</span>。阿[邱-丘+(丹-、+一)]含果<span class='note-inline'>(盡欲下三品思不還生欲界)</span>。阿羅漢果<span class='note-inline'>(断上界七十二品思。生證有餘。死入無余)</span>。而今文。三道中略無學道。四果中略前二果。故云乃至也。言[邱-丘+(丹-、+一)]含断五下者。阿[邱-丘+(丹-、+一)]含果断益欲界之惑。故名断五下。五下分結者。一身見。二戒禁取見。三疑。四欲貪。五嗔恚也。俱舎二十一云。何緣此五名順下分<span class='note-inline'>(問也)</span>。此五順益下分界故謂唯欲界得下分名。斯五於彼能為順益。由後二種不能超欲界。設有能超。由前三還下。如守獄率防羅人故<span class='note-inline'>([前-刖+合]也)</span>。言羅漢除五上者。阿羅漢果断上界惑。此名除五上。五上分結者。一色貪。二無色貪。三掉舉。四慢。五無明也。又論云如是五種。若未断時。能令有情不超上界。順益上界故。名順上分結<span class='note-inline'>(<span class='corr'>已</span>上)</span>。無間道俗未有其分者。大小乗證。親見今時。若道若俗。無其人也。縱有人天等者。問。人天果報。非是出要。今何舉之置大小聖道之後釋其難得之相也。[前-刖+合]。人天果報。雖非出要。而舉有漏善果猶難。况顯無漏勝道不易也。五戒十善者浮囊易破。六欲四州。果報難受。當來之報。非惡者何。何故毀戒。五濁極增。起惡恒現。譬如雨腳。造罪猛利。譬如暴風以是因緣。故毀破戒品也。又曽未措心者解不堪大乗。未有其分者解不堪小乗。持得甚希者解不堪人天。若論<span class='corr'>已</span>下。解今機當躰。次是以下。正勸往生中。縱使一形造惡等者。問。既是一形造罪凡夫如何專精<span class='corr'>但</span>能繫意常能念佛也。[前-刖+合]。凡夫之人。由貪嗔以造罪。由淨心而念佛。念佛造罪雖互間雜。而由意樂隨犯隨懺。佛願力。故罪障自滅。終感佛[這-言+((留-田)-刀+ㄗ)]也。問。穢土人天。猶以善生。淨土妙處造惡何生。依之韋提夫人。恐有餘愆障不得往生。善導大師。制捨諸惡我亦如是。設雖念佛。數起罪惡。何得往生。[前-刖+合]。上品下生。猶許其人善心數退惡法數起。况於中下六品人耶。<span class='corr'>但</span>至止惡道理者。二門同存此旨然聖道門。除其惑障。顯實理。故其障難晴。隨教教談。或送三生六十劫之時節。若積四生百劫之行業。然今教意。本自起惡造罪凡夫。雖存諸惡莫作之理。而數忘數退。深可慚愧。就如是機。彌慿他力本願。就如是機。弥信自身罪惡。常能念佛。期臨終暮。即現其人前誓願不虚。必坐華臺也。問。今文同上所引。縱令一生造惡之文。然彼文既云臨命終時十念相續此約臨終。今文即云常能念佛。常言所顯。定是平生。前後相違其義何會。[前-刖+合]。彼文即引第十八願。若尒。彼文不必局臨終十念。乃至言中。上盡一形無闕。平生念佛同收。釋家探願意約平生之行者釋常能念佛也。問。誰知今家釋。迴心<span class='corr'>已</span>後。宣常能念佛。迴心<span class='corr'>已</span>前。云一形造惡。[前-刖+合]。凡夫之習。善惡二心。交雜不定。前念作惡。後念念佛。前念念佛。後念作惡。而付道理。恐惡勵善。薰習熟利。成往業時。惡業漸漸微薄。念佛漸漸增長。一虚一實之道理。終滅惡業。生淨土也。<span class='corr'>但</span>若起於罪無過之思。縱雖念佛。不可往生是邪見故。々祖師云。十惡五逆尚信得往生。不犯小罪惡人猶生。况善人哉<span class='note-inline'>(云云)</span>。</p>
</div>
<div class='div-other'><a id='mulu8' />
<p class='h2'>私云竊計等事</p><p>私料蕳中。大分為二。一初至疑端。分別諸教立宗不同。二諸宗立教下。正釋淨土宗二門教相初中有二。一引餘宗教相。二今此下。標今宗教相。一引餘宗教相中。有相宗立三時教者。以法相宗名有相宗。談空識非無故。三時教者。解深密經中。勝義生菩薩領解釋迦說法。明於三時。一有教<span class='note-inline'>(亦名人空法有教。此攝諸部小乗教)</span>。二空教<span class='note-inline'>(亦名人法皆空教。此攝諸部般若教)</span>。三中道教<span class='note-inline'>(亦名非有非空教。此攝深密[莁-┴+十]嚴法[莁-┴+十]等之經也)</span>。無相宗立二藏教者。以三論宗名無相宗。談勝義皆空故。二藏在文。即大小二乗異名也。又嘉祥立三法輪。一根本法論<span class='note-inline'>([莁-┴+十]嚴)</span>。二枝末法輪<span class='note-inline'>(阿舍等)</span>。三攝末歸本法輪<span class='note-inline'>(法[莁-┴+十])</span>。華嚴宗立五教者。一小乗教。謂諸部小乗經論。二大乗始教。謂深密等經。瑜伽等論。三大乗終教。謂般若經等。起信寳性論等。四大乗頓教。謂大乗經中頓悟法門。五大乗圎教。此中有二。一別教。二同教。山王院諸家教相集云。東大寺律師云。別教攝華嚴本會。同教攝華嚴末會并法華也<span class='note-inline'>(<span class='corr'>已</span>上)</span>。先師明王院云。華嚴法華。各明二教。<span class='corr'>但</span>華嚴多明別教。少明同教。法華多說同教。少說別教<span class='note-inline'>(云云)</span>。法華宗立四教五味者。四教化法。五味化儀也。所謂藏通等。是所說法門淺深也。乳味等是說四教之五時儀式也。言五味者。一華嚴如乳味<span class='note-inline'>([竺-二+(庴-日+(人*人))]別圎二)</span>。二阿含如酪味<span class='note-inline'>(<span class='corr'>但</span>三藏)</span>。三方等如生蘇味<span class='note-inline'>(對藏通別圎)</span>四般若如熟蘇味<span class='note-inline'>(帶通別圎)</span>。五法華如醍醐味<span class='note-inline'>(純圎)</span>。又涅槃如醍醐味<span class='note-inline'>(具說四教)</span>。真言宗立二教者。諸家教相集云。慈覺大師。依龍猛釋論。立二種教。一顯示教揔攝一切顯教法門。二秘密教。揔攝一切祕密教法。又演義抄立顯密二教。彼書者大興善寺源清阿闍梨面授。善無畏三藏造。彼阿闍梨慈覺大師師也<span class='note-inline'>(<span class='corr'>已</span>上)</span>。二摽今宗教相中。初摽二門。次問[前-刖+合]宗名。問中八宗等者。本朝所弘限八九宗。是故。今弘淨土宗時。愚者致此難。故舉而會之。震<span class='corr'>旦</span>諸宗。不限八九。南三北七。判教非一。所謂虎丘山笈法師立三教。一頓教<span class='note-inline'>([莁-┴+十]嚴)</span>。二漸教。此亦有三。一者有相教<span class='note-inline'>(十二年前明三藏見有得道)</span>。二無相教<span class='note-inline'>(十二年後至法[莁-┴+十]明見空得道)</span>。三雙林常住教<span class='note-inline'>(明眾生佛性闡提作佛)</span>。三不定教<span class='note-inline'>(勝鬘金光明楞伽鴦堀經)</span>。宗愛法師立三教。一頓教<span class='note-inline'>([莁-┴+十]嚴)</span>。二漸教<span class='note-inline'>(四時)</span>。三不定教<span class='note-inline'>(如前)</span>。漸教四時者。一有相教<span class='note-inline'>(阿含十二年前明見有得道也)</span>。二無相教<span class='note-inline'>(十二年後方等般若)</span>。三同歸教<span class='note-inline'>(法華)</span>。四常住教<span class='note-inline'>(涅槃)</span>。定林柔次二師。及道塲觀法師立三教。一頓教<span class='note-inline'>([莁-┴+十]嚴)</span>。二漸教<span class='note-inline'>(五時)</span>。三不定教<span class='note-inline'>(勝[髟-(彰-章)+曼]經等)</span>。漸教五時者。一有相教<span class='note-inline'>(如前)</span>。二無相教<span class='note-inline'>(如前)</span>。三[序-予+(保/衣)]貶抑揚教<span class='note-inline'>(淨名思益等諸方等)</span>。四同歸教<span class='note-inline'>(如前)</span>。五常住教<span class='note-inline'>(如前)</span>。<span class='corr'>已</span>前三師。是南三義也。又南北通用三教。一頓教<span class='note-inline'>([莁-┴+十]嚴)</span>。二漸教有二<span class='note-inline'>(一有相教。十二年半字教。二無相教。般若乃至常住)</span>。三不定教<span class='note-inline'>(勝鬘金光明等)</span>。北地師立五時。一人天教<span class='note-inline'>(提謂經等)</span>。二無相教<span class='note-inline'>(淨名般若合立)</span>。三四五<span class='note-inline'>(同南方)</span>菩提流支三藏立二教。一半字教<span class='note-inline'>(十二年前是小乗教)</span>。二滿字教<span class='note-inline'>(十二年後是大乗教)</span>。又約教理根證同異。判一代佛教也。佛陁三藏學士光統立四宗。一因緣宗<span class='note-inline'>(毗曇六因四緣)</span>。二假名宗<span class='note-inline'>(成實三假)</span>。三誑相宗<span class='note-inline'>(大品大論不真宗通教)</span>。四常住宗<span class='note-inline'>(涅槃[莁-┴+十]嚴等常住佛性本有湛然真實宗通宗)</span>。護身法師開五宗。前四宗如上。五法界宗<span class='note-inline'>([莁-┴+十]嚴)</span>。耆闍法師開六宗。前四宗如上。五真宗<span class='note-inline'>(法[莁-┴+十]万善同歸)</span>。六圎宗<span class='note-inline'>(大集經染淨俱融性海圎普)</span>。北地師明二種大乗教一有相大乗<span class='note-inline'>([莁-┴+十]嚴瓔珞大品等)</span>。二無相大乗<span class='note-inline'>(楞伽思益等)</span>。北地師。非四宗。五宗。六宗二教半滿等教。而立一音教也<span class='note-inline'>(天台玄十意)</span>。又諸家教相同異集中。摽二十五家之教相。二正明二門教相中二。一初至諸論是也弁二門相<span class='note-inline'>(此釋本文一謂聖道二謂往生淨土文也)</span>。二凡此集下。偏勸淨土<span class='note-inline'>(此釈本文其聖道<span class='corr'>已</span>下也)</span>。初中亦二。一明聖道二明淨土。聖道中二。一辨大小乗。二凡此下。辨大意初文中一者大乗二者小乗者。問。々。則言皆有佛性。[前-刖+合]。則申依大乗聖教。故知二門。唯局大乗。何立小乗也。[前-刖+合]。今案集意。此土入聖揔名聖道。他力往生。則名淨土。何聖道中。不攝小乗。况聖道名。豈隔小乗。故下文云若論小乗。<span class='corr'>但</span>皆有佛性者。佛教之中。雖有小乗法終歸大乗是故無違。依大乗者。為立二門。偏言大乗。非嫌小乗。謂大乗勝。故明淨土。小乗劣故不明淨土。今此集意唯存顯大及以權大者。彼集中非判顯密權實旨。只是㨿真言天台意弁安樂集說也所謂真言談顯教三劫成佛。密教即身成佛。故菩提心論云唯真言法中即身成佛。是故說三摩地法。於諸教中闕而不書<span class='note-inline'>(<span class='corr'>已</span>上)</span>。即身成佛義云。諸教同云三劫成佛。唯真言法中即身成佛<span class='note-inline'>(<span class='corr'>已</span>上)</span>。天台。判三權歴劫修行。一實速疾頓證。故彼宗云歴劫之說。在別通藏。即成之談元出圎經<span class='note-inline'>(<span class='corr'>已</span>上)</span>。真言顯屬長。天台權屬長。其義明矣。此乃祖師本兩宗學者故。以吾家教相。判釋彼集所說耳。問。何以得知。彼聖道門。唯存顯大權大。不存密大實大。凡立二門。攝一代時。何除密實。不屬聖道乎。又彼若除者。何故下言准之應存。而追攝入哉。[前-刖+合]。集意唯存顯大權大等者。凡案道理。顯密權實。雖同此土得道之教。而顯權許難證之義。實大密大。不可許之。故舉不拒難證之顯權教。以為難證本也。所以知者。今所引經既是顯。經知存顯權實教亦附小乗權教。雖說正像末法。而不可云末法無證。然月藏經。說正像末。以明末法無證。故知此集唯存顯大權大。况下文判難易二道。引十住論。彼論明難行道而言乆乃可得。此集意。以長遠之教。屬聖道門弥以顯著也。次准之等者。非私准望述集意也謂此集意。對淨土門。以聖道門判難證。故實密縱雖速疾之教。猶是此土得道断惑證理之道故。定可存實密亦是難證也。唯存顯大權大等者。非謂彼集不攝實密。且以不拒難證之語歴劫之教。為難證本。先舉之也。准知顯權。彼集意。亦應存實密今時難證。故以拒難證語實密。而言准之應存。斯乃難證之義。顯權偏強。故先舉之。實密雖是非歴劫教同聖道門。故次舉之。只是教之長短異故。各別舉之。全非私攝<span class='corr'>但</span>唯存者。難證之義顯權強故。相從強邊且置唯言也問。實大密大。俱談頓極。同明頓證。即身成佛之教寧屬今時難證之門[前-刖+合]。教談速疾機有堪不。當機速證。結緣經劫。而今時機三學絕心。十惡盛身。輙證理者無有是處。至如褁珠送塵劫。忘父迷貧里者。蓋是機失。非関教難。今難證義亦復如是。言迃迴者。即有二義。一者從小入大。名為迃迴。如常所明。二者歴劫之義不必從小入大之義望於疾成直道。以送劫義。皆名迃<span class='corr'>迴</span>。如無量義經說。不知菩提大直道故行於險[這-言+至]多留難故<span class='note-inline'>(乃至)</span>於諸眾生大利益故。行大直道無留難故<span class='note-inline'>(<span class='corr'>已</span>上)</span>。問。真言教法隋時未有。道綽所立聖道門中。何攝唐代真言乎。[前-刖+合]。弘教人師。驗法淺深分別教相縱雖未譯。何不攝旨。如隋天台立藏通等四教。而収眾典故。後代所譯大日頂王。維蠲廣修决方等部。慈覺智證。判一大圎教。今亦如是。二門指歸。該括大[巾*(厂@火)]。何緣不籠密教旨祖師得理。以屬聖道於義何失。准上思之者准上以真言等八家攝大乗聖道。今舉小乗三宗攝小乗聖道故廣本云准大思之。問凡律宗者。廣本通大小戒律。智首南山等立之。彼等師。皆大乗學者也故立圎教。盛談大乗極理。何屬小乗。故諸家教相云律宗恐以大小二部戒本。并諸律法門。而為所依耳<span class='note-inline'>(<span class='corr'>已</span>上)</span>。何屬小乗。[前-刖+合]。四分十誦。為律宗本故從其本屬小。不[遫-束+(既-旡)]梵網等大戒。亦通於律宗也。二弁大意中修四乗道得四乗果者若依。三論法相者立三乗教。佛與菩薩。合為菩薩因果別故三車宗故。若依真言天台華嚴。立四乗故。佛及菩薩名有因果。謂權因果。名為菩薩。若實因果俱名為佛。如天台云。三教佛果。屬菩薩界。圎教菩薩。即屬佛界。祖師本天台故處々釋多順彼宗也<span class='note-inline'>(<span class='corr'>已</span>上[米*尺]本文一謂聖道訖)</span>。二次往生下明淨土中二。一明正依經二明傍依經直弁往生故。名為正依。因明往生故。名為傍依。〃〃經論中明往生者。華嚴經云。又放光明。名見佛。彼光覺悟命終者。念佛三昧必見佛。命終之後生佛前<span class='note-inline'>(云云)</span>。又云。願我臨欲命終時等。法華云。若有女人。聞是經典。如說修行。於此命終。即往安樂世界阿彌陁佛所。生蓮華中寳座之上隨求陁羅尼經云淨土因行不退轉。决定往生上上品。生生值遇盧遮[邱-丘+(丹-、+一)]佛。世世授受不忘念。尊勝陁羅尼經云。每日二十一返誦之。往生阿弥陁佛國。起信論云。若人專念西方極樂世界阿彌陁佛。所修善根迴向願求生彼世界。即得往生<span class='note-inline'>(<span class='corr'>已</span>上)</span>。寳性論云。依此諸功德。願於命終時。得見彌陁佛無邊功德身。我及餘信者。既見彼佛<span class='corr'>已</span>。願得離垢眼。證無上菩提。十住毗婆娑論文如下所引。攝論云。眾寳界如覺德業。我說句義所生善。因此願悉見弥陁。內得淨眼成正覺<span class='note-inline'>(<span class='corr'>已</span>上釋本文二謂往生淨土訖)</span>。二凡此集下偏勸淨土中四。一摽本文意。二此宗下引例。三淨土宗下。正勸歸淨土門。四問曰下。因明宗相承。二引例中。難易二道者。論第四阿惟越致相品云。菩薩有二種。一惟越致二阿惟越致。々々々々相者。等心於眾生。不嫉他利養。乃至失身命。不說法師過。信樂深妙法。不貪於恭敬。具足此五法。是阿惟越致。乃至廣說。具足此五法者。如上所說。於阿耨菩提。不退轉懈廢是名阿惟越致。與此相違名惟越致。斯有二種。或敗壞者。或漸漸轉進。敗壞者。若無有志[乾-乞+(夸-大+(((嘹-口)-小)-日))]好樂下劣法甚著名利養。其心不端直。吝護於他家。不信樂空法。<span class='corr'>但</span>貴所言說。是名敗壞相。志[乾-乞+(夸-大+(((嘹-口)-小)-日))]者。若有人能修集善法。除滅惡法。於此事中有力。名為志[乾-乞+(夸-大+(((嘹-口)-小)-日))]。雖復身若天王。光如日月。若不能修集善法除滅惡法者。名為無志[乾-乞+(夸-大+(((嘹-口)-小)-日))]也。雖復身色醜陋。形如餓鬼。能修善除惡。乃名有志[乾-乞+(夸-大+(((嘹-口)-小)-日))]耳。下劣法者。除佛乗<span class='corr'>已</span>下餘乗。比於佛乗。小劣不如。故名為下。其餘惡事。亦名為下。二乗所得。於佛為下耳。<span class='corr'>但</span>出世間入無餘涅槃。故不名為惡。是故。若人遠離佛乗。信樂二乗。是為樂下法。復次下名惡事。所謂五欲。又断常等六十二見。外道論義。一切世間。增長生死。是為下劣法。甚著名利者。於布施財利供養稱讃事中。深心繫念。善為方便不得清淨法味故。貪樂此事。心不端直者。其性謟曲。喜行欺誑。吝護於他家者。是人隨所入家。見有餘人得利養恭敬讃嘆。即生嫉妬。憂愁不恱。心不清淨。計我深故。貪著利養。生嫉妬心。嫌恨檀越不信樂空法者。諸佛三種說空法門。所謂三解脫門。於此空法。不信不樂。不以為貴。心不通逹故。<span class='corr'>但</span>貴所言說者。<span class='corr'>但</span>樂言辞。不能如說修行。<span class='corr'>但</span>有口說不能信樂諸法。得其趣味。是名敗壞相。漸漸轉進者。漸漸精進。後得阿惟越致。今可解說。菩薩不得我。亦不得眾生。不分別說法亦不得菩提。不以相見佛。以此五功德。得名大菩薩成阿惟越致。乃至廣說<span class='note-inline'>(巴上略抄)</span>。上來諸文。十信惟越致菩薩有退者。名敗壞。具足不得我等五法。則入初住不退轉位。下易行品名難行道。故易行品初問起曰。是阿惟越致菩薩。初事如先說。至阿惟越致地者。行諸難行。乆乃可得。或墮聲聞辟支佛地。若尒者是大衰患。如助道法中說。若墮聲聞地及辟支佛地。是名菩薩死。則失一切利。若墮於地獄。不生如是畏。若墮二乗地。則為大怖畏墮於地獄中。畢竟得至佛。若墮二乗地。畢竟遮佛道。是故。若諸佛所說。有易行疾得至阿惟越致地方便者。願為說之[前-刖+合]曰。如汝所說。是儜弱怯劣。無有大心。非是大人志[乾-乞+(夸-大+(((嘹-口)-小)-日))]之言也。何以故。若人發願。欲求阿耨菩提。未得阿惟越致。於此中閒不惜身命。晝夜精進。如救頭燃。如助道中說菩薩未得至阿惟越致地。應常勤精進猶如救頭燃。荷負於重擔。為求菩提故。常應勤精進。不生懈怠心。行大乗者。佛如是說發願求佛道重於舉三千大千世界。汝言阿惟越致地。是法甚難。乆乃可得。若有易行道。疾得至阿惟越致地者。是。乃怯弱下劣之言。非是大人志[乾-乞+(夸-大+(((嘹-口)-小)-日))]之說。汝若必欲聞此方便。今當說之。佛法有無量門。如世間之道。有難有易。陸道步行則苦。水道乗舩則樂。菩薩道亦如是。或有勤行精進或有以信方便易行疾至阿惟越致者<span class='note-inline'>(<span class='corr'>已</span>上略抄)</span>。此下偏釋易行相中。先舉善德等十方十佛云。如是諸世尊。今現在十方。若人疾欲至不退轉地者。應以恭敬心執持稱名號。若菩薩欲於此身得至阿惟越致地。成阿耨菩提者。應當念是十方諸佛。稱其名號。次下問曰。<span class='corr'>但</span>聞是十方十佛名號。執持在心。便得不退阿耨菩提。為更有餘佛餘菩薩名。得至阿惟越致耶。[前-刖+合]曰。阿弥陁等佛。及諸大菩薩。稱名一心念。亦得不退轉。更有阿彌陁佛等諸佛。亦應恭敬禮拜稱其名號。今當具說<span class='note-inline'>(<span class='corr'>已</span>上)</span>。此下舉世自在王佛等一百餘佛云。是諸佛世尊。現在十方清淨世界。皆稱名憶念阿弥陁佛本願如是。若人念我稱名。自歸即入。必定得阿耨菩提。次以三十一行偈。廣讃彌陁德。次列毗婆尸等七佛。次舉德勝等十一佛。次揔舉三世諸佛。次舉善意等一百四十餘菩薩名號為易行道。問。彼論中舉善德等一百三十三佛。及善意等一百四十餘菩薩名號。以稱其名皆屬易行道。人師何限彌陁。以為易行耶。[前-刖+合]彼彌陁章委於餘段。是故鸞師。捨揔從別。偏[(立/小)*尤]弥陁。判易行也。諸教所讃多在弥陁故深重誓願攝眾生故々。天台道綽等。同約弥陁明易行相。問。彼論易行。唯云不退。不云往生。如何。[前-刖+合]。解易行品相。揔有三義。一云。准要集意。彼論易行。皆是此土得於不退。故念佛利益下。問往生業中。念佛為最勝。於餘業中。亦為最勝耶。而[前-刖+合]初言余行法中。此亦㝡勝。下引觀佛經六譬及十住論二道。云阿弥陁等佛。及諸大菩薩。稱名一心念亦得不退轉<span class='note-inline'>(<span class='corr'>已</span>上)</span>。明易行者。悉於斯土直證不退固。弥陁章云。若人種善根。疑即華不開等。又云。若人命終時。得生彼國者。即具無量德。是故我歸命<span class='note-inline'>(<span class='corr'>已</span>上)</span>。此約往生。又云。阿彌陀佛本願如是。若人念我稱名。自歸即入。必定得阿耨菩提<span class='note-inline'>(<span class='corr'>已</span>上)</span>。此指第十八願。則應往生。依之鸞師天台迦才等師。引彌陁章。以證往生。若尒何屬此土不退。[前-刖+合]。於弥陀章。正明此土不退。兼明彼土不退有兩意故諸人師等。或約此土。或約往生。各㨿一義。互不相違。問。以信方便。唯稱佛名。如何直得至不退位。[前-刖+合]。諸佛願行。利益難思。何稱念力。不得必定。例如凡夫以佛願。故入於報土。十住論第三釋願品云。一切去來今佛。威神力功德智慧。無量深法。等無差別。但隨諸佛本願因緣。或有壽命無量。或有見者即得必定聞名者亦得必定。女人見者。即成男子身。若聞名者。亦轉女身。或有聞名者即得往生。或有無量光朋。眾生遇者。離諸障蓋。或以光明。即入必定。或以光明滅一切苦惱<span class='note-inline'>(<span class='corr'>已</span>上)</span>。准此故知。以本願故。稱名之人。直得不退<span class='note-inline'>(<span class='corr'>已</span>上)</span>。二云。餘佛章。是此土不退。彌陁章。即淨土不退。所以知者。鸞綽等師。只引一章。判往生義故。若存此義。阿弥陁佛本願如是者。指第十八願。論言念我稱名者。全似稱名往生願故。三云。彌陁餘佛皆悉往生。垢障凡夫。以信方便。僅稱佛名。如何於此土。直得阿鞞[跳-兆+友]致。故上舉十佛章竟。問更有餘佛菩薩名。得至不退而以偈[前-刖+合]阿弥陀等佛及諸大菩薩。稱名一心念。亦得不退轉。既以餘佛。同於弥陁。々々若往生者。餘佛豈不尒哉。一種易行。不可分言有聖道淨土二門故。問。十佛章偈云。若人疾。欲至不退轉地者。應以恭敬心。執持稱名號。次長行云。若菩薩欲於此身得至阿惟越致地。成阿耨菩提者。應當念是十方諸佛。稱其名號<span class='note-inline'>(<span class='corr'>已</span>上)</span>。既言此身。可非往生也。[前-刖+合]。言此身者。指稱名身。言不退者。指往生果。於其中間何無見佛往生之義。只是文略。此則對前難行。彰以此身修淨土行。速得往生。終成菩提也。如上輩云欲於今世見無量壽佛。問。若言往生得不退者。要集之文。云何會耶。[前-刖+合]<span class='note-inline'>(云云)</span>。問。如彌陁易行依本願力。餘佛易行。亦依本願[前-刖+合]。十佛章偈云。過去無數劫有佛號海德。是諸現在佛。皆從彼發願。壽命無有量光明焰無極。國土甚清淨。聞名定作佛<span class='note-inline'>(<span class='corr'>已</span>上)</span>。故知十佛願同弥陁。次上長行云。其佛本願力故。若有他方眾生。於先佛所。種諸善根。是佛<span class='corr'>但</span>以光明觸身。即得無生法忍。若善男子善女人。聞是佛名能信受者。即得不退阿耨菩提。餘九佛事。皆亦如是<span class='note-inline'>(<span class='corr'>已</span>上)</span>。十佛依願。余佛難知。問。若皆依願者。論揔舉三世諸佛。々々因願種種差別。何同有稱名不退願。若不依願者。怯弱凡夫。不依本願。何得不退。[前-刖+合]。雖舉三世。捨異從同。同屬易行。五濁之世於無佛時者。問。論文不云滅後。釋家何言無佛。[前-刖+合]。難行之義滅後強。故探於論意。約無佛時出五種難也。故註十疑論云。五義是智者大師。撮彼論意。略述難行之㕝<span class='note-inline'>(<span class='corr'>已</span>上)</span>粗言五三者。只是少分也。弘决云略三五字。慧心决云少少也。今亦可尒。五種難相者。註十疑意云。前四種難。非凡斥小第五一難即行自力大乗行也<span class='note-inline'>(<span class='corr'>已</span>上)</span>。先師云。五種難中。前四是別後一是揔。謂唯自力無他力故。外道相善亂菩薩法。乃至唯自力故。顛倒善果能壞梵行也。外道相善者。註云其相似善。而實非善。以邪亂正<span class='note-inline'>(<span class='corr'>已</span>上)</span>。先師云。佛法雖有四門。皆以無相為所期。外道雖有四見。同以有相為所執。故云相善也。聲聞自利者。二乗專趣自調自度之行。全無大慈大悲之願。此人令眾赴孤調道也。無顧等者。註云。濁世惡人。見修道者。不能成人之美。反宣破毀之言。顛倒善果者。注云。人天之果。非無漏善。暫樂還苦。名為顛倒。梵行。淨行也<span class='note-inline'>(<span class='corr'>已</span>上)</span>。自力他力者。自三學力。名為自力。佛本願力。名為他力也。問。聖道修行。亦請佛加。淨土欣求行自三業而偏名意如何。[前-刖+合]。聖道行人。先行三學。為成此行。而請加力故屬自力。淨土行人。先信佛力。為順佛願而行念佛。故屬他力也。自強他弱他強自弱。思之可知水陸二道譬意自顯也。乗佛願力者。指第十八念佛往生願。謂若依難行。以至住位。名為不退。若依淨土。以處不退名為正定。二種不退。淺深雖異。不退義同故論俱稱阿鞞䟦致故。壞感迦才義寂憬興等師始入淨土。名正定聚。若依此義。下言佛力住持者。還述乗佛願力文耳。或復乗佛願力者。指第十八願。佛力住持者。指必至定聚願難行道即是聖道門者聖道與難行。雖有少參差而其大同謂聖道門。泛通大小終至聖位。難行道者。偏局大乗。只至不退。是為少異言大同者。同是自力。俱此土行。皆期涅槃。今約大同。故云意同也天台迦才同之者。且天台十疑文。全同註文。迦才者。淨土論下云。若自知有定慧分者。則於斯方修道求無上菩提。若自知無定慧分者。則須修淨土行。就淨土中。求無上菩提。故智度論云。行者求阿[革*(卑-(白-日))]䟦致有二種道。一者難行道二者易行道。如水陸兩路。此方修道則難。猶如陸路。生淨土修道則易。猶如水路也<span class='note-inline'>(<span class='corr'>已</span>上)</span>。釋迦唘運者。感應時運今開發。故名為唘運。三淨土宗下勸歸淨土中曇鸞法師捨四論講說者。續高僧傳六云<span class='note-inline'>(義解篇)</span>。未詳其氏。鴈門人。家近五臺山。神迹靈怪。逸于民聽。時未志學。便往尋焉。備覿遺蹤。心神歡恱。便即出家。內外經藉。具陶文理。而於四論佛性。弥所窮研。讀大集經。因而注解。文言過半。便感氣疾。用行醫療。本草諸經。具明正治。心願所指修習長年神仙。方崇佛法。為承江南陶隱居。大通中逹梁朝帝請講佛性義。帝極歎。明且引入大極殿。降階禮接<span class='note-inline'>(乃至)</span>。尋致書通問。陶[前-刖+合]曰。去月耳聞音聲。茲辰眼受文字。將由頂禮。歲積故使真應來儀。乃<span class='corr'>[戶@由]</span>山所接對。欣然便以仙方十卷。用酬遠意。即辞還。魏境逢中國三藏菩提留支。唘曰。佛法中。頗有長生不死法。勝此土仙經者乎。留支唾地曰。是何言欤。非相比也。此方何處。有長生法。縱得長年。小時不死。終更輪迴三有耳。即以觀經授之曰。此大仙方也。依之修行。當得解脫生死。鸞尋頂受。所賷仙方。並火燒之。自行化他流靡弘廣。魏主重之。號為神鸞焉。下敕令住并洲大巖寺。晚移住汾洲北山石壁玄忠寺。時往介山之隂。聚徒[卄/(棣-木)]業。今號鸞公巖是也。魏興和四年。因疾率于平遙山寺。春秋六十有七。終日幡華幢蓋高映院宇。以事上聞。敕乃葬于汾西秦陵之谷。建塔立[碑-(白-日)]。對病識緣。名滿魏都。又撰淨土十二偈。續龍樹偈後。又撰安樂集兩卷等<span class='note-inline'>(<span class='corr'>已</span>上略抄)</span>。安樂集云。法師常修淨土。世俗君子呵曰。十方佛國。皆為淨土。獨意注西。豈非偏見生也。法師對曰。吾既凡夫。智慧淺短。未入地位。念力須劣。如似置草引牛。恒須繫心槽櫪豈得縱放全無所歸。雖復難者紛紛。而法師獨决。是以一切道俗。<span class='corr'>但</span>與法師一面相遇者。若未生正信。勸令生信。若已生信心者。皆勸歸淨土。是故法師。臨命終時。寺傍左右道俗。皆見幡華映院。盡聞異香。音樂迎接。遂往生也<span class='note-inline'>(已上略抄)</span>。淨土論云。并州汶水之人也。魏未高齋之初猶在。神智高遠。三國知聞。洞膮眾經。獨步人外。梁國天子蕭主。恒向北禮曇鸞菩薩。注解天親往生論裁成兩卷。撰集無量壽經奉讃。七言偈百九十五行。並問[前-刖+合]一卷流行於世<span class='note-inline'>(<span class='corr'>已</span>上)</span>。百論中論十二門論。智度論。是名四論也。法師三論宗故云尒也。道綽禪師閣涅槃廣業者。師並州晉陽人也。前高德大鸞法師。三世已下縣孫弟子也。十四出家。宗師遺語。大涅槃部偏所弘傳講二十四遍。晚事瓚禪師。修涉空理。稟服神味。彌積嵗時。承昔鸞師淨土諸業。則㼼簡權實。搜[酉*夕]經論會之。通衢布以成化。石壁玄忠寺。即齋時曇鸞法師之所立也。中有鸞[碑-(白-日)]。具陳嘉瑞每常嘆詠曇鸞法師智德高遠。自云。相去千里縣殊。尚捨講說。修淨土業。已見往生。况少子所知所解。足為多將此為德。從大業五年已來。即捨講說修淨土行。一向專念阿彌陁佛。貞觀<span class='corr'>已</span>來。為開悟有緣。恒講無量壽觀。將二百遍晉陽大原汶水。三縣道俗。七歲已上。普解念彌陁佛。上精進者。用小豆為數念弥陁佛得八十石。或九十石。中精進者。五十石。下精進者。三十石。二十五石。教諸有緣。不向西方涕唾便痢。不背西方坐臥。撰安樂集兩卷。見行於世。語善導曰。道綽恐不往生。願師入定。為師得否。善導入定。見佛百餘尺<span class='note-inline'>(云云)</span>。貞觀三年四月八日。鸞於空中告。汝淨土業成。餘報未盡耳。貞觀十九年歲次乙巳。四月二十四日。悉與道俗取別。至二十七日。於玄忠寺壽終。時有白雲。從西方來。變為三道白光。於自坊中徹照通過時年八十有四<span class='note-inline'>(自續高僧傳淨土論瑞應傳中取意略抄)</span>問。大師豈不立捨聖道修淨土之義[前-刖+合]。尒也。所勸是多。謂玄義分云。隨緣者。即皆蒙解脫。然眾生障重等。般舟讃云。若待娑婆證法忍。六道恒沙劫未期<span class='note-inline'>(乃至)</span>驗此貪嗔火燒苦。不如走入彌陁界等。瑞應傳云。善導云。修餘行業迃僻難成。唯此觀門定超生死<span class='note-inline'>(<span class='corr'>已</span>上)</span>。戒珠傳云。釋道譓問善導云。吾禪定力即身離三界杏。導曰。聖去世時淹久。禪定易濁。無漏難顯。雖安心於禪門。輙可出牢獄復問。何行易成。[前-刖+合]曰。西方極樂行。致像末時甚可易成。釋迦教云。無量壽國。易行易修。而人不能修行往生<span class='note-inline'>(<span class='corr'>已</span>上)</span>。四問曰下。明相承中。自餘諸宗又各有相承血脉者。三論相承者。文殊。馬<span class='corr'>鳴</span>。龍樹。提婆。清弁。羅什。知淨。吉藏等也。法相相承者。彌勒。僧祇。無著。世親。謢法。戒賢。玄[狀/廾]。基師。慧照等也。今且依道綽善導等者。問何說為正。[前-刖+合]。邪正難定。但先師云。唐宋兩傳似宜問。道綽所傳不可有不會。[前-刖+合]。私謂慧寵道塲曇鸞三師。皆師三藏欤。然而法門相傳之時。前後相付欤。今引二例。以為其證。一云。佳佛性論。如彼天竺迦葉阿難未田池迦三人。同見釋尊。而付法藏三代相承。二云。日本叡山修禪寂光慈覺三師。皆稟傳教。[一/向]座主補任。三師前後也。</p>
</div></div>
<p class='juan'>選擇傳弘决疑鈔卷第一終</p>
</div><!-- end of div[@id='body'] -->
</body></html>