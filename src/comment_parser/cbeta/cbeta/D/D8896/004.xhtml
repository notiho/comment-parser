<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>唯識義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu11' />
<p class='juan'>唯識義卷第四之本</p><p class="byline">釋真興撰</p><p>章曰勝鬘經中六法既為大乗故說故通加行至乗章中當具顕示<span class='note-inline'>(云云)</span>。</p>
<p>問此文意何。</p>
<p>[前-刖+合]是就上所論乗名亦通因位更引勝鬘經顯亦通加行位也。</p>
<p>問且其六法者何。</p>
<p>[前-刖+合]彼經曰如世尊說六處何等為六謂正法住正法滅波羅提木叉毗尼出家受具足為大乗故說此六處何以故正法住者為大乗故說大乗住者即正法住正法滅者為大乗故說大乗滅者即正法滅波羅提木叉毗尼此二法者義一名異毗尼者即大乗學何以故以依佛出家而受具足故說大乗威儀戒是毗尼是出家是受具足<span class='note-inline'>(云云)</span>無垢稱經䟽曰經論二藏善益名住除障名滅戒中略本名波羅提木叉廣律本名毗尼此乃所學三藏之法能學之人名出家受具足<span class='note-inline'>(智周云沙彌云出家大眾云受具足)</span>二乗人法合成六處既言皆為大乗故說故知小學為成大因<span class='note-inline'>(云云)</span>胡吉藏勝鬘經寳窟云。</p>
<p>問云何為正法云何為住滅。</p>
<p>[前-刖+合]依雜心經律阿毗曇是名僧正法三十七覺品是名第一義二種正法中無漏正法一得不失不論住滅今正論教法住滅於教法中通論三藏住滅若別論正辨戒律住滅以戒律正是出家人所行故如云戒律是佛法壽命戒律住故佛法住戒律滅故佛法滅<span class='note-inline'>(乃至)</span>言住滅者有二種住滅一者時節興癈有定期限故有住滅如釋迦正法千年像法千年末法万年所以有定數者此是諸佛本願故爾<span class='note-inline'>(乃至)</span>二者人行法故法則久住不行法法則便滅雖有二意正用此義以勸人行佛法故也<span class='note-inline'>(乃至)</span>波羅提木叉此云報解脫持戒之因得解脫報解脫故<span class='note-inline'>(乃至)</span>毗尼者此云滅謂滅現在身口七非離過為稱<span class='note-inline'>(乃至)</span>小乗法中受十戒為出家受大戒為具足大乗發菩提心為出家受菩薩戒為具足又淨名云發菩提心是則出家是則具足<span class='note-inline'>(乃至)</span>為大乗故說者此明說意佛昔於小乗中說正法住者說大住為小住當知小住則是大住是大住外無別小住如說大因為小果大因之外無別小果<span class='note-inline'>(云云)</span><span class='note-inline'>(此師說住滅與慈㤙殊也可察也)</span>。</p>
<p>問且就章家義依六法為大乗故說如何可知乗名亦通加行<span class='note-inline'>(云云)</span>。</p>
<p>[前-刖+合]六法之中初四是二乗所學之法後二明二乗能學之人此二乗法人合為六法既言為大乗故說明知小乗之所學法能學人皆成大乗之因此六法有運載小乗人入大乗也切能故得乗名故知乗名亦通加行言加行者方便之異名也。</p>
<p>問其至乗章中當具顕說者其乗章文如何。</p>
<p>[前-刖+合]諸乗章曰㧾而言之教理行果㧾名為乗教一乗者謂詮順大乗三藏教法故攝論曰阿毗達磨大乗經等此正本教大乗又法華經曰我此九部法入大乗為本又勝鬘經曰正法住正法滅波羅提<span class='corr'>木</span>叉毗尼出家受具足為大乗故說此六處此方便教大乗故知詮順大乗所有言教若方便若根本皆教大乗<span class='note-inline'>(乃至)</span>行大乗者謂六度等故無姓云亦乗亦大故名大乗又勝鬘經曰正法住等既是行法名曰大乗<span class='note-inline'>(乃至)</span>若根本行若方便行皆行大乗<span class='note-inline'>(云云)</span><span class='note-inline'>(理與果乗非此所明故更不取之)</span>。</p>
<p>章曰勝鬘經中遮餘塵妄名一實諦<span class='note-inline'>(云云)</span>。</p>
<p>問此文意何。</p>
<p>[前-刖+合]是次出一名十三類之中勝鬘經中有六類名此即第一標名一實諦之名也<span class='note-inline'>(第十一諦章文也)</span>清索曰遮餘遍計依他虛妄且說真如名一實諦理實依他亦得名諦<span class='note-inline'>(云云)</span>寳窟曰言一諦者四諦之中其唯簡取一苦滅諦故名一此一非虛妄變異故名為諦<span class='note-inline'>(云云)</span>。</p>
<p>問苦集二諦可是虛妄豈彼道諦亦是虛妄耶。</p>
<p>[前-刖+合]基曰合二為文㧾名虛妄據實道諦虛而非妄<span class='note-inline'>(護命記文也)</span>彼經文廣故不記之。</p>
<p>章曰顯法根本亦名一依<span class='note-inline'>(云云)</span>。</p>
<p>問此文意何。</p>
<p>[前-刖+合]是標名一依之名也<span class='note-inline'>(第十一一依章文也)</span>經曰世尊一依者一切依上出世間上上第一義依所謂滅諦<span class='note-inline'>(云云)</span>護命曰慈㤙曰謂彼滅諦處無差別名一諸法之止住處名依<span class='note-inline'>(云云)</span>。</p>
<p>章曰因空為證又是空性亦名為空<span class='note-inline'>(云云)</span>。</p>
<p>問此文意何。</p>
<p>[前-刖+合]是表名空之名也<span class='note-inline'>(第九空義隱覆真實章文也)</span>經曰世尊如來藏智是如來空智<span class='note-inline'>(云云)</span>因空為證者由空遍計證圓成理<span class='note-inline'>(為言)</span>即梵曰瞬若也又是空性者真如是所執定之性故<span class='note-inline'>(為言)</span>即梵云瞬若多也意曰依二義故㧾名空也<span class='note-inline'>(為言)</span>。</p>
<p>章曰彰異出纏顯攝佛德佛從中出名如來藏<span class='note-inline'>(云云)</span>。</p>
<p>問此文意何。</p>
<p>[前-刖+合]是標名如來藏之名也<span class='note-inline'>(第八如來藏章文也)</span>索曰出纏名法身今異出纏故名為藏<span class='note-inline'>(云云)</span>濵曰真如在因位中為異出纏也攝佛德者真如佛實性故為攝佛德故也佛從中出者佛在因位從真如出故為佛從中也<span class='note-inline'>(云云)</span>。</p>
<p>問彼經說二種如來藏謂空如來藏不空如來藏今此章所說如來藏二中何。</p>
<p>[前-刖+合]不空如來藏何故爾者空如來藏者煩惱也不空如來藏者在纏真如今此章說在纏真如名如來藏故云爾也。</p>
<p>問何以知煩惱名空如來藏在纏真如名不空如來藏耶。</p>
<p>[前-刖+合]玄賛第三曰勝鬘經曰有二種如來藏空智謂若離若䐗若斷若異一切煩惱藏<span class='note-inline'>(空如來藏也)</span>不離不脫不斷不異不思議如來藏<span class='note-inline'>(不空如來藏也)</span>煩惱有漏虛妄不實能覆真如名空如來藏涅槃無漏躰是無為非虛妄法由延善緣斷諸煩惱漸次智起方便顕證名為涅槃躰性非空因空所顯空之性故煩惱覆位名不空如來藏藏覆隱因性義故故在煩惱纏婁之位名如來藏出煩惱時名為法身即此法身因空所顯空本性故亦名空如來藏<span class='note-inline'>(云云)</span>。</p>
<p>問此文意何。</p>
<p>[前-刖+合]攝釋云二如來藏即所緣境謂空不空二種之藏言空智者即是如來緣二藏智<span class='note-inline'>(乃至)</span>妄法別起其躰不一是故名離可以對治因緣易脫始終變改目之為異經本無有若斷之言或本不同更勘餘書<span class='note-inline'>(乃至)</span>諸佛同躰義分非全別躰故曰不離躰真常住不可因緣易脫令失故曰不脫始終不變名為不異妙出情分名不思議經本亦無不斷之言<span class='note-inline'>(云云)</span><span class='note-inline'>(<span class='corr'>已</span>上釋經文也)</span>煩惱有漏等下䟽主釋也煩惱虛妄能覆真如故名空如來藏<span class='note-inline'>(空者虛無義如來者真如也藏者覆隱義也)</span>涅槃不虛妄然煩惱所覆未顕現位名不空如來藏<span class='note-inline'>(不空者實有義也藏者如前之)</span>文中云躰性非空者因空所顕空之性故者即明此涅槃真如理出纏之位名法身此法身亦名空如來藏也意曰在纏真如只名不空如來藏出纏真如名法身亦名空如來藏<span class='note-inline'>(為言)</span><span class='note-inline'>(依空所顕空本性故名空如來者如┴藏者因性義非覆義也)</span>。</p>
<p>問楞伽經亦說二種如來藏與勝鬘經同歟異歟。</p>
<p>[前-刖+合]名同義異故彼經曰阿梨耶識名空如來藏具足熏習無漏法故名不空如來藏<span class='note-inline'>(云云)</span>意曰有漏第八識名空如來藏法爾無漏種子名不空如來藏<span class='note-inline'>(為言)</span>義准上可察之。</p>
<p>章曰明躰不染真實法性名自性清淨心<span class='note-inline'>(云云)</span>。</p>
<p>問此文意何。</p>
<p>[前-刖+合]是標名自性清淨心之名也<span class='note-inline'>(第十三自性清淨隱覆章文也)</span>。</p>
<p>意曰真如諸法自性煩惱不所染故名自性清淨以真實義名心也<span class='note-inline'>(具如第五重成了)</span>。</p>
<p>章曰功德自躰亦名法身<span class='note-inline'>(云云)</span>。</p>
<p>問此文意何。</p>
<p>[前-刖+合]是表名法身之名也<span class='note-inline'>(第七如來法身章文也)</span>寳窟曰以一切佛法成就故名為法身<span class='note-inline'>(云云)</span>。</p>
<p>問此名法身者三身中法身歟。</p>
<p>[前-刖+合]爾也即出纏真如名法身也無量無邊力無畏等大功德法所依止故名為法身非大牟尼名法之法身也<span class='note-inline'>(具如論第十卷之第一門中成了)</span>。</p>
<p>章曰無垢稱經遮理有差別名不二法門<span class='note-inline'>(云云)</span>。</p>
<p>問此文意何。</p>
<p>[前-刖+合]是標名不二法門之名也。</p>
<p>問其不二法門之躰何物耶。</p>
<p>[前-刖+合]真如理也。</p>
<p>問何故真如云不二法門。</p>
<p>[前-刖+合]慈㤙䟽曰今顯無相真如理唯是一恐聞一定一不說於一<span class='corr'>但</span>遮妄異故言不二不二之理可䡄可推故名為法此通生無漏智解立以門名據實真如非二非不二非法非非法非門非非門遮二故強名不二遮非法故名法遮非門故名門<span class='note-inline'>(云云)</span>。</p>
<p>問其云遮理有差別之意何。</p>
<p>[前-刖+合]差別者二義意曰遮理有二<span class='note-inline'>(為言)</span>故䟽云二者差別之義二與非二共俱名二一三四等名非二故<span class='note-inline'>(云云)</span>。</p>
<p>問且云何名二不二。</p>
<p>[前-刖+合]言之有三階菩薩各各說之即初階有三十一類菩薩文殊為第二階淨名為第三階故䟽引經云華嚴等以一為二法自在等以二為二甚深覺等以三為二光童等以五為二喜見等以六為二准執一等故皆是二此除分別及事差別名不二故借其二名表二<span class='corr'>及</span>非二非由言二躰唯詮二故初有十六菩薩以二為二後有十五以非二為二文殊師利以言心為二無垢稱以有說為二<span class='note-inline'>(云云)</span>又云或三十一菩薩以分別執為二無分別理名不二智會此理名入不二文殊以言說為二離言法性名不二智達此理名入不二無垢以假智言說俱名為二諸法真如為不二正智真證名入不二故成各別<span class='note-inline'>(云云)</span>。</p>
<p>問此三階不二法門之起所以如何。</p>
<p>[前-刖+合]彼經云時無垢稱普問眾中諸菩薩曰云何菩薩善能悟入不二法門仁者皆應住<span class='corr'>已</span>辨戈各隨樂說<span class='note-inline'>(乃至)</span>時有菩薩名法自在作如是言生滅為二若諸菩薩了知諸法本來無生亦無有滅<span class='note-inline'>(乃至)</span>是為悟入不二法門<span class='note-inline'>(乃至自餘三十人各說自義也)</span>如是會中有諸菩薩隨所了知各別說<span class='corr'>已</span>同時發問妙吉祥言云何菩薩名為悟入不二法門時妙吉祥告諸菩薩汝等所言雖皆是善如我意者汝等此說猶名為二若諸菩薩於一切法無言無說無表無示離諸戲論絕於分別是為悟入不二法門時妙吉祥復問無垢稱言我等隨意各別說<span class='corr'>已</span>仁者當說云何菩薩名為悟入不二法門時無垢稱默然無說妙吉祥言善哉善哉如是菩薩是真悟入不二法門於中都無一切文字言說分別<span class='note-inline'>(云云)</span>。</p>
<p>章曰大惠經中表無起盡亦名不生不滅<span class='note-inline'>(云云)</span>。</p>
<p>問此文意何。</p>
<p>[前-刖+合]是表名不生不滅意名也護命曰楞伽經名大惠經告大惠菩薩故或可曰華嚴經<span class='note-inline'>(云云)</span>。</p>
<p>問其經正文如何。</p>
<p>[前-刖+合]四卷楞伽經第四曰爾時大惠菩薩復白佛言世尊如世尊說修多羅攝受不生不滅又世尊說不生不滅是如來異名云何世尊為無性故說不生不滅為如來異名佛告大惠我說一切法不生不滅有無品不現<span class='note-inline'>(云云)</span>意曰真如無生滅起盡故名不生不滅故云不生不滅是如來異名言有無品不現者有者起也無者盡也無起盡故云有無品不現也即如中論所說八不之義也。</p>
<p>章曰涅槃經中彰法身因多名佛性<span class='note-inline'>(云云)</span>。</p>
<p>問此文意何。</p>
<p>[前-刖+合]是標名佛性之名也。</p>
<p>問其經正文何。</p>
<p>[前-刖+合]彼經中說佛性處處非一也今此章明真如名佛性也故當彼經說理佛性之文即第二十五云善男子佛性者非隂界入非本無今有非有<span class='corr'>已</span>還無<span class='note-inline'>(云云)</span>第三十三曰如佛所說眾生佛性猶如虛空廣說非三世故<span class='note-inline'>(云云)</span>。</p>
<p>問有垢無垢真如中何名佛性。</p>
<p>[前-刖+合]在纏真如也故二諦章曰在因名佛性<span class='note-inline'>(云云)</span>意曰性者因義也。</p>
<p>問約因有二種謂生因了因也又有三種謂應得因加行因圓滿因也此等中何因耶。</p>
<p>[前-刖+合]在纏真如是三因中應得因非餘因故惠日論曰真如為應得因<span class='note-inline'>(云云)</span>。</p>
<p>問且此二因三因之躰如何。</p>
<p>[前-刖+合]惠日論曰真如為應得因菩提心為加行因菩提心及所起行為圓滿因圓滿因謂福惠行果圓滿謂智斷恩德<span class='note-inline'>(<span class='corr'>已</span>上說三因)</span>然應得囙望應化身可通生了為依彼起踈名生因若准涅槃經只名為了如地望互為了因故由有如故得有應化可為了因若望法身非生了攝<span class='note-inline'>(<span class='corr'>已</span>上說二因)</span>。</p>
<p>問如種生牙為生因如燈照物為了因何真如望應化身通生因耶。</p>
<p>[前-刖+合]此云生因非如種生牙名生因佛應化身依真如生起故說真如假名生因若准涅槃經可名了因也。</p>
<p>問以三因得三身如何。</p>
<p>[前-刖+合]最勝䟽曰自性法身即應得因得應得因躰即真如是應化二身即加行因圓滿因得發心名加行修足名圓滿即六度是<span class='note-inline'>(云云)</span>。</p>
<p>問涅槃經曰真如名佛性者若只有性有情之真如若通無性耶。</p>
<p>[前-刖+合]佛地論會涅槃經有二釋即文云雖餘經中宣說一切有情之類皆有佛性皆當作佛而就真如法身佛性或就少分一切有情方便而說<span class='note-inline'>(云云)</span>初釋不簡有性無性約真如理性名皆有佛性<span class='note-inline'>(為言)</span>後釋只約有性名有佛性<span class='note-inline'>(為言)</span>然惠日論曰無性真如不名佛性者依後釋云爾也。</p>
<p>問約佛性有幾。</p>
<p>[前-刖+合]有三種一理佛性<span class='note-inline'>(真如也)</span>二行佛性<span class='note-inline'>(有漏無漏万行通種子現行)</span>三隱蜜佛性<span class='note-inline'>(煩惱隂界入等也具如惠日論也)</span>。</p>
<p>意曰在纏真如是佛果涅槃四德之因故名理佛性六度等万行成佛果菩提四智之因故名行佛性貪嗔等是所斷法生能斷智如糞為火因故名隱蜜佛性如莊嚴論[婬-壬+(工/山)]欲即是道等也。</p>
<p>章曰楞伽經中表離言說名不思議<span class='note-inline'>(云云)</span>。</p>
<p>問此文意何。</p>
<p>[前-刖+合]是表名不思議之名也。</p>
<p>問其經正文如何。</p>
<p>[前-刖+合]十卷經第二云大惠我說常不可思議第一義常不可思議與第一義相因果相應以離有無故以[冉-工+又]身證相故<span class='note-inline'>(四卷經第一文似此故不記之)</span>成唯識論第十釋不思議云超過尋思言議道故<span class='note-inline'>(云云)</span>正與章同也。</p>
<p>章曰瑜伽等中顕不可施設名非安立<span class='note-inline'>(云云)</span>。</p>
<p>問此文意何。</p>
<p>[前-刖+合]是標名非安立之名也。</p>
<p>問何故真如名非安立。</p>
<p>[前-刖+合]六十四曰云何非安立真實謂諸法真如圓成實自性聖智所行聖智境界聖智所緣<span class='note-inline'>(云云)</span>意曰真如以非凢智所行故名非安立也唯識䟽第一曰施設者安立異名即假設義<span class='note-inline'>(云云)</span>然此六十四文不相對安立故取一名也<span class='note-inline'>(具如二名之中也)</span>。</p>
<p>章曰攝大乗等顕此遍常等名圓成實<span class='note-inline'>(云云)</span>。</p>
<p>問此文意何。</p>
<p>[前-刖+合]是標名圓成實之名也。</p>
<p>問何故真如名圓成實。</p>
<p>[前-刖+合]攝論第四云由無變異性故名圓成實又由清淨所緣性故一切善法最勝性故由最勝義名圓成實<span class='note-inline'>(云云)</span>無性釋曰由無變異性故名圓成實等者應知此性常無變故又由清淨所緣性故一切善法最勝性故圓滿成就真實為性<span class='note-inline'>(云云)</span>唯識論曰二空所顯圓滿成就諸法實性名圓成實顕此遍常躰非虛謬<span class='note-inline'>(云云)</span>。</p>
<p>䟽曰由此真如一者躰遍無處無故即是圓滿義二者躰常非生滅故即是成就義三者躰非虛謬諸法真理法實性故<span class='note-inline'>(云云)</span>。</p>
<p>章曰對法論等明非妄倒名曰真如<span class='note-inline'>(云云)</span>。</p>
<p>此文意何。</p>
<p>[前-刖+合]是標名真如之名也。</p>
<p>問何故真如名真如。</p>
<p>[前-刖+合]彼論第二曰何故真如說名真如由彼自性無變異故謂一切時無我實性無改轉故說無變異當知此則是無我性離二我故<span class='note-inline'>(云云)</span>唯識第二曰理非妄倒故曰真如<span class='note-inline'>(云云)</span>此文正與章同也<span class='note-inline'>(具如上識實性之中論了)</span>。</p>
<p>章曰此十三類名唯所觀理唯真智境恐文繁廣略舉爾所非更無也<span class='note-inline'>(云云)</span>。</p>
<p>此文意何。</p>
<p>[前-刖+合]是結也如文易知之。</p>
<p>章曰謂法界法性不虛妄性不變異性平等性離生性法定法住法位真際虛空界無我勝義不思議界等十四名如大般若廣釋合前三十一單名<span class='note-inline'>(云云)</span>。</p>
<p>問此文意何。</p>
<p>[前-刖+合]是標真如亦名法界等之異名也。</p>
<p>問何故真如亦名法界等。</p>
<p>[前-刖+合]法界者中邊論曰由聖法因義說為法界以一切聖法緣此生故此中界者即是因義<span class='note-inline'>(云云)</span>。</p>
<p>法性者唯識䟽第九曰性者躰義一切法躰故名法性<span class='note-inline'>(云云)</span>。</p>
<p>不虛妄性者唯識䟽九曰湛然離倒名不虛妄<span class='note-inline'>(云云)</span>。</p>
<p>不變異性者對法論曰謂一切時無我實性無改轉故說無變異<span class='note-inline'>(云云)</span>。</p>
<p>平等性者理趣分䟽曰遍諸法故名平等性<span class='note-inline'>(云云)</span>。</p>
<p>離生性者理趣分䟽曰離生滅故名離生性<span class='note-inline'>(云云)</span>。</p>
<p>法定者珠曰諸法之中其性定有故名法定<span class='note-inline'>(云云)</span>法住者玄賛云真如住在諸法之中躰性常有名為法住<span class='note-inline'>(云云)</span>法位者玄賛云法有染淨離染得淨分位顕之名為法位<span class='note-inline'>(云云)</span>真際者中邊論曰由無倒義說為實際非諸顛倒依緣事故<span class='note-inline'>(云云)</span><span class='note-inline'>(真與實同也)</span>虛空界者對法論曰虛空者謂無色性容受一切所作業故<span class='note-inline'>(云云)</span>無我者唯識䟽云性離二我名無我<span class='note-inline'>(云云)</span>勝義者中邊云由聖智境義說為勝義是最勝智所行義故<span class='note-inline'>(云云)</span>不思議界者珠曰名言路絕尋思道息故名不思議<span class='note-inline'>(云云)</span><span class='note-inline'>(如上記了)</span><span class='corr'>已</span>上十四名之中法界等十一名大般若經第二百九十六別說之法位無我勝義之三名無彼經中也<span class='note-inline'>(法位名有法華經無我勝義之名有中邊論也)</span>。</p>
<p>又此等名釋處處不同今只述一一釋也。</p>
<p>章曰二名有四瑜伽論中施設非施設淺深異故名為安立非安立諦即勝[肆-聿+((彰-章)/(曼-又+力))]經有作四聖諦無作四聖諦<span class='note-inline'>(云云)</span>。</p>
<p>問此文意何。</p>
<p>[前-刖+合]是出二名之類也此中先標名安立非安立之名也。</p>
<p>問先云何名安立非安立。</p>
<p>[前-刖+合]瑜伽六十四曰真義略有六種謂世間成真實<span class='note-inline'>(乃至)</span>安立真實非安立真實<span class='note-inline'>(乃至)</span>云何安立真實謂四聖諦苦由苦故<span class='note-inline'>(乃至)</span>道由道故<span class='note-inline'>(乃至)</span>云何非安立真實謂諸法真如<span class='note-inline'>(云云)</span>。</p>
<p>問何故四聖諦名安立真如名非安立。</p>
<p>[前-刖+合]以四諦中安立四世俗故名安立一真法界非四諦中所安立故名非安立<span class='note-inline'>(四世俗者至下可知)</span>。</p>
<p>問章曰即勝鬘經有作四聖諦等<span class='note-inline'>(云云)</span>如何安立非安立亦可云有作無作。</p>
<p>[前-刖+合]安立非安立者新人之言也有作無作者古人之詞也故云爾也。</p>
<p>問爾其有作無作四聖諦之躰如何。</p>
<p>[前-刖+合]玄賛七曰有作四聖諦者分叚生死十二因緣名苦煩惱及業名集擇滅名滅生空智品名道無作四聖諦者變易生死五薀名苦所知障名集無住涅槃名滅法空智品名道<span class='note-inline'>(云云)</span>。</p>
<p>問瑜伽安立非安立四諦及一真法界勝鬘有作無作俱是四諦無作與非安立躰義既殊而何云同耶。</p>
<p>[前-刖+合]古德云章主意云舊人云有作無作之詞新人云安立非安立之詞義意是同<span class='note-inline'>(為言)</span>非謂瑜伽所說安立非安立勝鬘所說有作無作即是同躰也今謂不爾勝鬘經所說無作四諦名非安立有二義即一㣲隱難知非[色-巴+(鹿-比+(人*人))]淺境名非安立此義與瑜伽論云非安立頗殊也二或隨觀察二空真如不作別觀名非安立此義與瑜伽非安立是同也今章家依後義相攝也幽賛釋無作四諦出此二義唯識䟽中唯出後義故彼文說加行位云此位菩薩於安立諦非安立諦皆亦學緣或㧾作一實真如或別作二空別<span class='note-inline'>(初二心)</span>㧾<span class='note-inline'>(第三心)</span>三心非安立不唯作四諦差別觀勝鬘經說有作無作四諦無作四諦即非安立有差別名言者名安立無差別離名言者非安立也<span class='note-inline'>(云云)</span>既以勝[肆-聿+((彰-章)/曼)]經無作四諦同一實二空非安立故知瑜伽非安立勝鬘無作諦躰義是同<span class='note-inline'>(為言)</span>然攝釋會云非安立名通於二義一唯癈詮與無作別即瑜伽論非安立諦唯是一也二言非者即是無義安立者是作名字有別義躰無差經云非安立故即無作也<span class='note-inline'>(云云)</span><span class='note-inline'>(今案初義與䟽意違後義無難也)</span>。</p>
<p>問何故勝鬘說有作無作四諦。</p>
<p>[前-刖+合]玄賛云若依法躰有[色-巴+(鹿-比+(人*人))]有妙能知之智有上有下勝鬘依此說有八諦謂有作四聖諦無作四聖諦如是八聖諦非二乗所知即新經曰安立諦非安立諦<span class='note-inline'>(云云)</span>。</p>
<p>問若言如是八聖諦非二乗所知者何㧾聊蕳章云聲聞知有作佛知無作耶。</p>
<p>[前-刖+合]彼經云如是八聖諦如來說四聖諦如是四無作聖諦義唯如來應正等覺事究竟非阿羅漢辟支佛事究竟<span class='note-inline'>(云云)</span>以之可會之<span class='note-inline'>(彼經亦名有量無量四聖諦可知之)</span>。</p>
<p>章曰涅槃經中亦名勝義世俗二諦<span class='note-inline'>(云云)</span>。</p>
<p>問此文意何。</p>
<p>[前-刖+合]是標名勝義世俗之名也。</p>
<p>問約二諦各有四重其何。</p>
<p>[前-刖+合]勝義四重者一世間勝義謂薀處界等二道理勝義謂四聖諦等三證得勝義謂二空真如四勝義<span class='note-inline'>(云云)</span>謂一真法界世俗四者一世間世俗謂瓶軍林我有情等二道理世俗謂薀處界等三證得世俗謂四諦因果等四勝義世俗謂二空真如也。</p>
<p>問云何名世俗勝義。</p>
<p>[前-刖+合]二諦章曰一世俗諦亦名隱顯諦二勝義諦舊名第一義諦亦名真諦<span class='note-inline'>(乃至)</span>有無躰異事理義殊淺深不同詮㫖各別故於二諦各有四重<span class='note-inline'>(乃至)</span>世謂隱義可毀壞義俗謂顕現隨世流義諦謂實義<span class='note-inline'>(乃至)</span>勝謂殊勝義有二種一境界名義二道理名義<span class='note-inline'>(云云)</span>殊曰涅槃經說七番二諦初一番依人明二諦後六番依法明二諦今隨其所應名勝義世俗<span class='note-inline'>(云云)</span><span class='note-inline'>(具如二諦章之)</span>。</p>
<p>章曰顕揚論中能詮所詮名名事二法<span class='note-inline'>(云云)</span>。</p>
<p>問此文意何。</p>
<p>[前-刖+合]是標名名尋思事尋思之名也。</p>
<p>問其名事二法躰何。</p>
<p>[前-刖+合]名者能詮相事者所詮相也是即彼論說五相之中初二相也。</p>
<p>問其五相何。</p>
<p>[前-刖+合]論十二曰復有五相一所詮相二能詮相三此二相屬相四執著相五不執著相所詮相者謂相等五法如五法藏說<span class='note-inline'>(五法藏者犢子部所立之法也即三世無為不可說也可見燈第二及大般若等)</span>能詮相者謂即於彼法依止名等為詮諸法自躰差別所有言說此亦能顕遍計所執自躰<span class='note-inline'>(云云)</span><span class='note-inline'>(餘三義非此所明故不記之)</span>即意曰相名分別正智真如此五法為所詮相於此五法為詮自性差別所發言說為能詮相名為名事二法<span class='note-inline'>(為言)</span>。</p>
<p>問且相名等之躰何。</p>
<p>[前-刖+合]心心所法變似所詮為相似能詮為名能變心等為分別無漏心等為正智空理為真如也<span class='note-inline'>(有多說具如唯識第八卷云)</span>。</p>
<p>問以此所詮能詮相相攝三性如何。</p>
<p>[前-刖+合]唯識論曰又聖教中說有五相此與三性相攝云何所詮能詮各具三性謂妄所計屬初性攝相名分別隨其所應所詮能詮屬依他起真如正智隨其所應所詮能詮屬圓成實後得變似能詮相故<span class='note-inline'>(云云)</span><span class='note-inline'>(後三相無用故不記之)</span>。</p>
<p>䟽曰前五事中相名分別三事之中取分別全相名少分是所詮相由名亦所詮故相名少分是能詮相由名亦相故今此三法隨其所應所詮能詮屬依他起唯說染分依他起故真如全正智少分是所詮相正智少分是能詮相此依無倒釋成實性故攝正智隨此所應所詮能詮屬圓成實後得正智亦能變似能詮相故<span class='note-inline'>(云云)</span>。</p>
<p>問既有五相何故不取五名耶。</p>
<p>[前-刖+合]第三第四遍計依他非唯識之別名第五雖圓成不相對故也殊曰四尋思中說此二法名名尋思事尋思故曰能詮所詮名名事二法<span class='note-inline'>(云云)</span>故知不取後三<span class='note-inline'>(為言)</span>。</p>
<p>章曰此之三名通能所觀亦真亦俗初中後智<span class='note-inline'>(云云)</span>。</p>
<p>問此文意何。</p>
<p>[前-刖+合]此上所標三類二名通能觀智所觀境亦通真諦俗諦其能觀智通加行智根本智後得智<span class='note-inline'>(為言)</span>。</p>
<p>章曰攝大乗等顕所執無名生法二無我亦通能所觀唯真非俗通初中後智<span class='note-inline'>(云云)</span>。</p>
<p>問此文意何。</p>
<p>[前-刖+合]是標名二無我之名也。</p>
<p>問云何名生無我等。</p>
<p>[前-刖+合]補特伽羅者數取趣義也古人云人新人云生真如及加行等智無此生我執故名生無我也諸法別別躰名法我真如及三智無此法我故名法無我也。</p>
<p>問攝論文如何。</p>
<p>[前-刖+合]第八頌曰諸菩薩所緣不可言法性是無分別智無我性真如<span class='note-inline'>(云云)</span>世親釋曰不可言法性者謂由遍計所犱自性一切諸法皆不可言何等名為不可言性謂無我性所顕真如遍計所執補特伽羅及一切法皆無自性名無我性即此無性所顕有性說名真如<span class='note-inline'>(云云)</span><span class='note-inline'>(無性釋意同也)</span>。</p>
<p>問攝論文云無我性真如何云通能觀。</p>
<p>[前-刖+合]以所緣真如無我之義顯能緣三智無我之義也清素曰若言無我理唯是所觀非能觀若言無我智唯是能觀非所觀今<span class='corr'>但</span>㧾云生法二無我故通能所觀諸皆教此<span class='note-inline'>(云云)</span>智周曰能觀智亦名二無我法故或云以能觀智作彼無我解行轉名無我如十六行所觀俱名為苦故無漏智觀於苦諦亦名為苦<span class='note-inline'>(云云)</span>。</p>
<p>問能觀無我智通加行後得何云唯真非俗。</p>
<p>[前-刖+合]加行智緣似真如故隨所緣云唯真非後得智踈緣前真如故隨所緣亦云唯真也又可云加行智非唯地前加行智是地上加行智也故義濵曰。</p>
<p>問加行後得二能作影緣云何差別。</p>
<p>[前-刖+合]踈親不同謂加行踈故若八地以上無別躰加行智唯有義說加行智謂後得智進趣行故。</p>
<p>問佛果中亦有義說加行智等。</p>
<p>[前-刖+合]不然一切加行皆無有故若別躰加行智者唯有七地以下<span class='note-inline'>(云云)</span><span class='note-inline'>(此義好也)</span>言初中後智者加行根本後得也加行智如瘂者求受義根本智如瘂者正受義後得智如非瘂者正受義也<span class='note-inline'>(具如攝論第八也)</span>。</p>
<p>章曰三名有四解深密等顕一切法有無事理種類差別名為三性<span class='note-inline'>(云云)</span>。</p>
<p>問此文意何。</p>
<p>[前-刖+合]是三名有四類之中先標名三性之名也清索曰依圓為有遍計為無依他名事圓成名理種類各別分為三性<span class='note-inline'>(云云)</span>。</p>
<p>問彼經文如何。</p>
<p>[前-刖+合]彼經第二云謂諸法相略有三種何等為三一者遍計所執相二者依他起相三者圓成實相云何諸法遍計所執相謂一切法名假安立自性差別<span class='note-inline'>(乃至)</span>云何諸法依他起相謂一切法緣生自性<span class='note-inline'>(乃至)</span>云何諸法圓成實相謂一切法平等真如<span class='note-inline'>(云云)</span><span class='note-inline'>(具如唯識論第八之)</span>。</p>
<p>章曰顕三俱無遍計所執亦名三無性<span class='note-inline'>(云云)</span>。</p>
<p>問此文意何。</p>
<p>[前-刖+合]是標名三無性之名也。</p>
<p>問彼經文何。</p>
<p>[前-刖+合]同卷曰勝義生當知我依三種無自性性密意說言一切諸法皆無自性所謂相無自性性生無自性性勝義無自性性善男子云何諸法相無自性性謂諸法遍計所執相何以故此由假名安立為相非由自相安立為相是故說名相無自性性云何諸法生無自性性謂諸法依他起相何以故此由依他緣力故有非自然有是故說名生無自性性云何諸法勝義無自性性謂諸法由生無自性性故說名無自性性即緣生法亦名勝義無自性性何以故於諸法中若是清淨所緣境界我顕示彼以為勝義無自性性依他起相非是清淨所緣境界是故亦說名為勝義無自性性後有諸法圎成實相亦名勝義無自性性何以故一切諸法法無我性名為勝義亦得名為無自性性是一切法勝義諦故無自性性之所顯故由此因緣名為勝義無自性性<span class='note-inline'>(云云)</span>然唯識論中唯說圎成勝義無自性性不說依他也<span class='note-inline'>(具如彼論九也)</span>。</p>
<p>章曰此二唯所觀亦通三智真俗二境<span class='note-inline'>(云云)</span>。</p>
<p>問此文意何。</p>
<p>[前-刖+合]此明三性三無性之名唯成所觀境通為加行根本後智所緣故通真俗之境也。</p>
<p>問何故此二名唯成所觀境。</p>
<p>[前-刖+合]攝論說十殊勝中名所知相殊勝故唯成境也意云三性三無性是三智之所應知境故云所知相也。</p>
<p>章曰若言三性等觀者唯能觀非所觀通三智及真俗<span class='note-inline'>(云云)</span>。</p>
<p>問此文意何。</p>
<p>[前-刖+合]三性等之名若加觀言云三性觀等之時唯是能觀即通三智及真俗諦<span class='note-inline'>(為言)</span>。</p>
<p>問遍計所執非能觀何名三性觀。</p>
<p>[前-刖+合]觀三性故名三性觀如青瘀觀也。</p>
<p>章曰瑜伽等中明離繫之方便亦名三解脫門<span class='note-inline'>(云云)</span>。</p>
<p>問此文意何。</p>
<p>[前-刖+合]是標名三解脫門之名也清索曰能觀之智離繫縳故名解脫門謂此三智是入淨土之所由處故名為門<span class='note-inline'>(云云)</span>。</p>
<p>問其三解脫門者何。</p>
<p>[前-刖+合]二十八曰一空解脫門二無願解脫門三無相解脫門<span class='note-inline'>(云云)</span>。</p>
<p>問何故名空解脫門等。</p>
<p>[前-刖+合]空者所觀之境也解脫門者能觀智之名也隨境立名故云空解脫門也餘二准之。</p>
<p>問其空境等躰何物。</p>
<p>[前-刖+合]謂之有二義一云若約偏增所執為空境依他為無願境圎成為無相境<span class='note-inline'>(此依瑜伽一相義也)</span>二云空無願無相境一一各通二性<span class='note-inline'>(此依無垢稱經不二法門品義也)</span>。</p>
<p>問且就初義何故所執名空境餘二准之。</p>
<p>[前-刖+合]所執躰性都無故名空境依他不可願求故名無願境圓成離十相故名無相境<span class='note-inline'>(十相者五塵及生異滅男女也)</span>。</p>
<p>問就後義一一境各通三性之意何。</p>
<p>[前-刖+合]所執無我我所故名空境不可願求故名無願境無十相故名無相境依他無我我所故名空境不可願求故名無願境無遍計執種種相故名無相境圓成無我我所故名空境離諸戲論無願求故名無願境無十相故名無相境也<span class='note-inline'>(具如唯識論第八之)</span>。</p>
<p>問其云離繫之方便意何。</p>
<p>[前-刖+合]離繫者解脫義即究竟果也方便者門義即因位本後二智也<span class='note-inline'>(三解脫之差別不同如唯識䟽九并別抄燈等之)</span>。</p>
<p>章曰表<span class='corr'>印</span>深理名三無生忍<span class='note-inline'>(云云)</span>。</p>
<p>問此文意何。</p>
<p>[前-刖+合]是標名三無生忍之名也<span class='corr'>印</span>者忍可决定義深理者真如理也無生忍者無漏智也。</p>
<p>問其三者何。</p>
<p>[前-刖+合]一本性無生忍二自然無生忍三或苦無生忍也。</p>
<p>問何故名無生忍。</p>
<p>[前-刖+合]唯識䟽九曰忍者智也證印名忍第七十四顯<span class='corr'>揚</span>第六文皆同文意可解緣此三性生三忍也遍計所執本躰無生依他緣起無自然生證圓成時惑苦不起是名三種無生忍別<span class='note-inline'>(云云)</span>。</p>
<p>問此無生忍何位得耶。</p>
<p>[前-刖+合]䟽九曰顕<span class='corr'>揚</span>曰此三忍在不退地即初地<span class='corr'>已</span>去證三性時得此三也<span class='note-inline'>(云云)</span>。</p>
<p>伽抄曰八地得無生忍初地亦得此二何別耶義曰顕<span class='corr'>揚</span>六曰初地斷二分別執故得本來無生忍八地以去真俗雙行得自然惑苦二無生忍又以前得分假無生忍八地以去證變易無生忍又初地不入惡趣無生忍八地不有漏心間生無生忍等<span class='note-inline'>(云云)</span>。</p>
<p>章曰唯能觀非所觀唯本後二智通真及俗<span class='note-inline'>(云云)</span>。</p>
<p>問此文意何。</p>
<p>[前-刖+合]是眀三解脫門三無生忍之二名唯是能觀智亦唯根本後得智通真諦俗諦也。</p>
<p>問三解脫門是離繫之方便何非加行智。</p>
<p>[前-刖+合]濵曰離繫縳之方便而唯取無漏故除加行<span class='note-inline'>(云云)</span>。</p>
<p>章曰四名有四菩薩地中眀義㧾集名四鄔陀南諸行無常有漏皆苦諸法無我涅槃家靜<span class='note-inline'>(云云)</span>。</p>
<p>問此文意何。</p>
<p>[前-刖+合]是四名有四之中先標名四鄔陀南之名也。</p>
<p>問何故說四鄔陀南。</p>
<p>[前-刖+合]四十六云後有四種法嗢陀南諸佛菩薩欲令有情清淨故說<span class='note-inline'>(云云)</span>。</p>
<p>問且嗢陀南者梵語唐言如何。</p>
<p>[前-刖+合]㧾有四譯一伽抄云鄔陀南者此云說也即世尊常誦說之二同抄云若言嗢陀南之時名攝散即以略偈而攝長行<span class='note-inline'>(云云)</span>三無垢稱䟽曰梵云嗢陀南此云略集教略集也四若云鄔陀南此云集施即諸經中集義之偈謂以偈頌集諸義理施諸學者名為集施<span class='note-inline'>(云云)</span>又伽抄第一云此云集施[木*色]南者施也嗢者集義也以少略言集合多法施諸學者令易受持故名集施<span class='note-inline'>(云云)</span>與第四義同也。</p>
<p>問既有四不同章家可依何。</p>
<p>[前-刖+合]存第四譯也。</p>
<p>問其諸行無常等差別如何。</p>
<p>[前-刖+合]諸行無常者有為法共相也諸法無我者一切有為無為法共相也涅槃家靜者無為法共相也。</p>
<p>問此四句何經所說耶。</p>
<p>[前-刖+合]海龍王法<span class='corr'>印</span>經之所說也<span class='note-inline'>(義淨三藏譯也)</span>。</p>
<p>章曰大智度論顕宗差別名四悉檀一世界悉檀二第一義悉檀三對治悉檀四各各為人悉檀<span class='note-inline'>(云云)</span>。</p>
<p>問此文意何。</p>
<p>[前-刖+合]是標名四悉檀之名也。</p>
<p>問云何名世界悉檀等。</p>
<p>[前-刖+合]彼論第一云世界悉檀者有情從因緣和合故有無別性譬如車[車*表]輻軸輞等和合故有無別車人亦如是五眾和合故有無別人<span class='note-inline'>(乃至)</span>各各為人悉檀者觀人心行而為說法於一事中或聽或不聽<span class='note-inline'>(乃至)</span>對治悉檀者有法對治則有實性則無譬如重熱[月*(武-止+貝)]酢醎藥草飲食等於風病中名為藥於餘病非藥<span class='note-inline'>(乃至)</span>佛法中治心病亦如是不淨觀思惟於貪欲病中名為善對治法於嗔恚病中不名為善非對治法<span class='note-inline'>(乃至)</span>第一義悉檀者一切法性一切論議語言一切是法非法一一可分別破散諸佛辟支佛阿羅漢所行真實法不可破不可散上三悉檀中所不通此中皆通<span class='note-inline'>(乃至)</span>通者離一切過失不可變易不可勝<span class='note-inline'>(云云)</span>偘法師䟽云浮涉非真名之為世躰分不同故名為界性欲不同名為各各聖說被生名之為人藥病相當名之為對以藥遣病目之為治法中最精名為第一有深所以目之為義若論其躰躰則有二一是教法二是所詮言教法者十二分教八万四千法藏若詮世界邊則是世界悉檀<span class='note-inline'>(乃至)</span>第一亦復如是所詮法躰者世界以因緣假有等法為躰各各以機說為躰對治以藥為躰第一義以如法性為躰<span class='note-inline'>(云云)</span>。</p>
<p>問悉檀之唐言如何。</p>
<p>[前-刖+合]有三家譯異一遠法師曰此中國言此言宗成<span class='note-inline'>(云云)</span>二南岳思禪師曰如大涅槃胡漢雙稱悉者此隋聲檀是胡語悉言翻遍檀翻名施<span class='note-inline'>(云云)</span>三慈㤙曰悉檀者宗也<span class='note-inline'>(云云)</span>新云悉彈多<span class='note-inline'>(如瑜伽等之)</span>。</p>
<p>章曰此上二門通能所觀真俗三智<span class='note-inline'>(云云)</span>。</p>
<p>問此文意何。</p>
<p>[前-刖+合]是明鄔陀南悉檀二名通能觀所觀真諦俗諦也能觀即通加行根本後得智也。</p>
<p>問此二類四名皆通能所耶。</p>
<p>[前-刖+合]周曰談二四中有通能所非彼一一皆通能所如涅槃寂靜第一義諦並唯所觀餘准此知<span class='note-inline'>(云云)</span>。</p>
<p>章曰諸論以初觀[色-巴+(鹿-比+(人*人))]亦名四尋思唯能觀非所觀唯加行智非中後智通真俗二<span class='note-inline'>(云云)</span>。</p>
<p>問此文意何。</p>
<p>[前-刖+合]是標名四尋思之名也四尋思如第一門成了餘文易知之。</p>
<p>章曰諸論以後觀細亦名四如實智亦唯能觀非所觀通三智真俗所攝<span class='note-inline'>(云云)</span>。</p>
<p>問此文意何。</p>
<p>[前-刖+合]是標名四如實智之名也四如實智如第一門成了餘文易知之。</p>
<p>問何故尋思智名[色-巴+(鹿-比+(人*人))]如實智名細耶。</p>
<p>[前-刖+合]尋思智是推求行相故言[色-巴+(鹿-比+(人*人))]如實智是忍可智故云細也。</p>
<p>章曰五名有一仁王經中位別印可亦名五忍一伏忍在地前伏<span class='corr'>印</span>故二信忍在初二三地創得不壞信相同世間類故三順忍有四五六地順為出世行故四無生忍在七八九地長時任運觀無相理故五寂滅忍在十地佛地因果位中圓滿寂故<span class='note-inline'>(云云)</span>。</p>
<p>問此文意何。</p>
<p>[前-刖+合]是標名五忍之名也。</p>
<p>問其位別<span class='corr'>印</span>可者何位耶。</p>
<p>[前-刖+合]資糧等五位也意云伏忍在地前資糧加行二位作勝解行相觀真俗二諦境漸漸伏除印可二取故名伏忍信忍在初二三地始得信佛法僧戒四不壞信同於世間有情如次修施性戒性修性三福業事故名信忍順忍在四五六地順二乗出世行如次修菩提分法觀四諦觀緣起觀故名順忍無生忍在七八九地長時任運觀無相真如理故名無生忍寂滅忍有十地佛地因行圓滿果德寂靜故名寂滅忍也又開此五忍為十四忍即初四忍分上中下第五忍分上下故成十四忍也<span class='note-inline'>(素云五忍中各有上中下第五忍中十地為下等學為中妙覺為上（云云）多違諸文也)</span>。</p>
<p>問地前四十心有相分伏忍上中下如何。</p>
<p>[前-刖+合]古經曰伏忍聖胎三十人十信十止十堅心<span class='note-inline'>(云云)</span>釋此文旨多師不同今案新翻經云十住十行十廻向<span class='note-inline'>(云云)</span>以此為正十信攝十住初發心住不為別位故以云三十心為正義然古經云十信隨初為名也義濵曰泰曰十信亦在於伏忍十信即攝於十住<span class='note-inline'>(亦名十解)</span>馬鳴論云成就菩薩根性一品故知十信位不退舎利弗退位因解論自通云約權而說故基師唯識䟽同於泰說又法華䟽說十解云第六心有位退此說不用馬鳴論<span class='note-inline'>(云云)</span>。</p>
<p>問本業瓔珞經說六忍謂信忍法忍修忍正忍無垢忍一切種智忍與此五忍同歟異歟。</p>
<p>[前-刖+合]隨位開合不同其實不異。</p>
<p>問其六忍差別何。</p>
<p>[前-刖+合]六種姓名六忍也即習種姓性種姓道種姓聖種姓等覺種姓妙覺種姓也十住十行十廻向十地等覺妙覺六位如次配之<span class='note-inline'>(更有多名如彼經之)</span>。</p>
<p>問等覺位是第十地滿心非別位而何別立耶。</p>
<p>[前-刖+合]彼經意曰十地滿心經百千刀劫修千三昧故更為別位也要集等師踈得此經意出第十地外立等覺位云寂滅忍有上中下違害諸文也<span class='note-inline'>(具如燈第七之)</span>又彼經說六種瓔珞菩薩字配六種姓又說十五種瓔珞配十住十行十迴向之三賢并十地等覺妙覺以三賢配三輪王<span class='note-inline'>(除䥫輪王)</span>以十地配六欲天初二三禪五淨居以等覺配摩[醠-央+芸]首羅王也<span class='note-inline'>(與仁王經少朱也)</span>。</p>
<p>章曰唯能觀非所觀初唯加行智後可通餘智皆通真俗<span class='note-inline'>(云云)</span>。</p>
<p>問此文意何。</p>
<p>[前-刖+合]是明五忍觀名唯能觀又通不通三智之所以也意曰忍者是智故是能觀然初伏忍唯是加行智後四忍通加行根本後得智乍五忍皆通真諦俗諦其義易知之。</p>
<p>章曰或名六現觀<span class='note-inline'>(云云)</span>一思現觀謂最上品喜受相應思所成惠二信現觀謂緣三寳世出世間决定淨信三戒現觀謂無漏戒<span class='note-inline'>(道共戒)</span>四現觀智諦現觀謂一切種緣非安立根本後得無分別智五現觀邊智諦現觀謂現觀智諦現觀後諸緣安立世出世智六究竟現觀謂盡智等究竟位智<span class='note-inline'>(為言)</span>。</p>
<p>問何故喜受相應思惠名現觀。</p>
<p>[前-刖+合]喜受明利別有分別故與此俱思惠能觀察諸法共相引生暖等此用最勝故立現觀也即有漏思惠也。</p>
<p>問何故淨信名現觀。</p>
<p>[前-刖+合]上品信助現觀令不退轉也即有漏無漏淨信也。</p>
<p>問何故無漏戒名現觀。</p>
<p>[前-刖+合]除破戒垢令現觀增明故立現觀也。</p>
<p>問何故第四現觀名現觀智諦。</p>
<p>[前-刖+合]現者現前觀者觀察也智者本後二智諦者四諦理也本後二智現前觀察四諦理之智故名現觀智諦現觀即見道修道正後二智也。</p>
<p>問何故第五現觀加邊言耶。</p>
<p>[前-刖+合]邊者簡正之詞即後義也正躰智後緣安立諦之智故名現觀邊也即見修二道有漏無漏後得智也。</p>
<p>問何第六現觀名究竟。</p>
<p>[前-刖+合]無學位中十智故名究竟也。</p>
<p>問六現觀所依地如何。</p>
<p>[前-刖+合]七十一云一依非依可得餘依一切依可得三依五依生一種一分亦爾<span class='note-inline'>(云云)</span>意曰依者上界等引定也即一依非依者一即思現觀非依者欲界散地思現觀唯在欲界故云一依非依也餘依一切依者究竟現觀全信現觀一分<span class='note-inline'>(取有漏也)</span>依十依<span class='note-inline'>(初未至中間定四根本四無色也)</span>故云餘依一切依也三依五依生者現觀智諦現觀邊智諦戒現觀依初未至四根本故云三依五依也一種一分亦爾者信現觀一分<span class='note-inline'>(取無漏也)</span>亦依五依故云亦爾也六現觀義如唯識第九等之對法十三說十現觀顕<span class='corr'>揚</span>十七說十八現觀非此所明故不可論之。</p>
<p>章曰七覺支<span class='note-inline'>(云云)</span>謂念等覺支擇法等覺支精進等覺支喜等覺支輪安等覺支定等覺支捨等覺支<span class='note-inline'>(云云)</span><span class='note-inline'>(如大般若四百十三也)</span>覺者智也等者平等也支者分義也即見道所修也。</p>
<p>章曰八聖道<span class='note-inline'>(云云)</span>謂正見正思惟正語正業正命正精進正念正定<span class='note-inline'>(云云)</span>即修道所修也<span class='note-inline'>(如大般若四百十三也)</span>。</p>
<p>章曰九奢摩他<span class='note-inline'>(云云)</span>瑜伽三十曰若於九種心住中心一境性是名奢摩他品<span class='note-inline'>(乃至)</span>云何名為九種心住謂有苾[卄/(雪-雨+(雪-雨))]令心內住等住安住近住調順寂靜最極寂靜專注一趣及以等持如是名為九種心住<span class='note-inline'>(云云)</span>意曰此九種心住中各有心一境性故心一境性成九種云九奢摩他也是奢摩他品之心一境性也亦有毗鉢舎那品之心一境性也<span class='note-inline'>(可知之)</span>。</p>
<p>章曰十無學法<span class='note-inline'>(云云)</span>謂前正見等八聖道法加無學正解脫正智云十也<span class='note-inline'>(具如顕<span class='corr'>揚</span>第三之)</span>。</p>
<p>章曰四念住<span class='note-inline'>(云云)</span>謂身受心法也珠曰由念明記惠於境住憐近為名即觀身不淨受不樂心無常法無我<span class='note-inline'>(云云)</span>。</p>
<p>章曰四正斷<span class='note-inline'>(云云)</span>一律儀斷謂於<span class='corr'>已</span>生惡不善為令斷故生欲䇿勵發勤精進䇿心持心正斷二斷斷謂於未生惡不善法為不生故生欲榮勵<span class='note-inline'>(乃至)</span>正斷三修習斷於未生善法為令生故生欲榮勵<span class='note-inline'>(乃至)</span>正斷四防護斷謂於<span class='corr'>已</span>生善法為欲令住令不忌失生欲榮勵<span class='note-inline'>(乃至)</span>正斷也<span class='note-inline'>(具如伽二十八之)</span>珠曰於此四中精進起用能正斷故名為正斷即精進為性<span class='note-inline'>(云云)</span>。</p>
<p>章曰四如意足<span class='note-inline'>(云云)</span>二十八云一欲三摩地斷行成就神足二勤三摩地斷行成就神足三心三摩地斷行成就神足四觀三摩地斷行成就神足珠曰如意者自在義亦名神足妙用無方曰神即變化心神之所依名足躰即定也<span class='note-inline'>(云云)</span>。</p>
<p>章曰五根<span class='note-inline'>(云云)</span>謂信精進念定惠根也<span class='note-inline'>(根者出生善義也)</span>。</p>
<p>章曰五力等<span class='note-inline'>(云云)</span>謂如根躰之<span class='note-inline'>(力者難可屈伏義)</span>。</p>
<p>問等者等取何物。</p>
<p>[前-刖+合]等取教中散在唯識異名也。</p>
<p>章曰非菩薩正觀故不別說<span class='note-inline'>(云云)</span>。</p>
<p>問此文意何。</p>
<p>[前-刖+合]上所標六現觀<span class='note-inline'>(乃至)</span>五力等名三乗通觀之法非唯菩薩正觀故列唯識別名之處更不別說之<span class='note-inline'>(為言)</span>。</p>
<p>章曰如是一切雖異名說皆是此中唯識境智差別名也<span class='note-inline'>(云云)</span>。</p>
<p>問此文意何。</p>
<p>[前-刖+合]是結也如文可知之。</p>
</div>
<p class='juan'>唯識義卷第四<span class='note-inline'>(本)</span>終</p>
<p class='juan'><a id='mulu12' />唯識義章卷之四末</p><p class="byline">釋真興撰</p>
<div class='div-other'><a id='mulu13' />
<p class='h1'>第四何識為觀門</p><p>章云何識為觀者大眾部等說六識有染皆能離染<span class='note-inline'>(云云)</span>。</p>
<p>問此文意何。</p>
<p>[前-刖+合]先此門意明小乗大乗古德新德之所立之能觀躰也此中此文先明大眾部等之計也<span class='note-inline'>(小乗中有三類此第一類也)</span>。</p>
<p>問且大眾部等者等取何部。</p>
<p>[前-刖+合]宗輪論䟽云以一說部出世部鷄胤部三部共大眾部合<span class='corr'>敘</span><span class='note-inline'>(云云)</span>断障章云大眾部等四部及化地部六識皆能為断障道說五識身有離染故<span class='note-inline'>(云云)</span>。</p>
<p>問其云五識離染之意何。</p>
<p>[前-刖+合]宗輪論云眼等五識身有染有離染<span class='note-inline'>(云云)</span>䟽云此有二說一說為加行引生聖道如見道時聖道便起故名離染非能断染二說既許五識躰通無漏說能離染其理無疑即見佛識能断煩惱故然修道中起此五識<span class='note-inline'>(云云)</span><span class='note-inline'>(化地部亦如是之)</span>。</p>
<p>問此部有何失。</p>
<p>[前-刖+合]計五識離染尤違大乗也故為失也。</p>
<p>章云犢子部等說五識非染亦非離染第六俱有<span class='note-inline'>(云云)</span>。</p>
<p>問此文意何。</p>
<p>[前-刖+合]是明犢子部等之計也<span class='note-inline'>(第二類也)</span>。</p>
<p>問其等者等取何部。</p>
<p>[前-刖+合]揔聊蕳章云犢子部法上部賢曺部正量部密林山部合五部宗說等<span class='note-inline'>(云云)</span>。</p>
<p>問其云五識非染之意何。</p>
<p>[前-刖+合]宗輪䟽云五識無染亦無離染<span class='corr'>但</span>有無記都無善惡無分別故有分別者有善惡故<span class='note-inline'>(云云)</span><span class='note-inline'>(此䟽及断障章犢子部別為一部不與余合也)</span>。</p>
<p>問此部有何失。</p>
<p>[前-刖+合]計五識非染故尤違大乗也故為失也章云薩婆多等六識有染離染唯第六<span class='note-inline'>(云云)</span>。</p>
<p>問此文意何。</p>
<p>[前-刖+合]是明薩婆多之計也<span class='note-inline'>(第三類也)</span>。</p>
<p>問其等者等取何部。</p>
<p>[前-刖+合]難知之檢宗輪䟽及總聊蕳章皆為別部更可尋之若推者除上十部等取余九部謂多間部香轉部經量部說假部制多山部西山住部北山住部法藏部飲光部也若不尒者不可唯為三類故也。</p>
<p>問此部意何。</p>
<p>[前-刖+合]断障章云薩婆多等所断通六識若能断通唯第六識雜心云離欲及退時當知在意識俱舍等同<span class='note-inline'>(云云)</span>殊云薩婆多意五識地中遠近加行不能離染唯第六能離染<span class='note-inline'>(云云)</span>。</p>
<p>問此等小乗不作唯識觀何故<span class='corr'>敘</span>之。</p>
<p>[前-刖+合]周云此汎<span class='corr'>敘</span>之彼無此觀或彼能断惑智是唯識故亦此門攝<span class='note-inline'>(云云)</span>。</p>
<p>章云於大乗中古德或說七識修道八識修道皆非正義不可依拠<span class='note-inline'>(云云)</span>。</p>
<p>問此文意何。</p>
<p>[前-刖+合]是明大乗有古新兩說中古德計也此有二類七識修道師八識修道師也。</p>
<p>問其二類師者誰。</p>
<p>[前-刖+合]殊等記中引道基師攝論章云至於後魏流支三藏但說七識謂眼識<span class='note-inline'>(乃至)</span>阿陀那<span class='note-inline'>(第七識也)</span>第八梨耶躰非心識是空理故<span class='note-inline'>(乃至)</span>即其魏世勒那伏陀二三藏說有八識謂從眼識至阿梨耶梨耶識者不慮而知不動而照譬如明鏡萬像俱現境來現心非是外境<span class='note-inline'>(云云)</span>義濵云古德者十力法師說也謂第八識無記劣故非修道也是故離染唯七識然至果位第八識無漏也言八識修道者真諦三藏說也謂第八識因果二位皆常住清淨故名為進修也雖非第八識修道而七識緣修故漸漸修明淨故七識正修道故名為緣修也是故第八識漸漸清故七識正修故八識皆名離染也<span class='note-inline'>(云云)</span>。</p>
<p>問何故此等云皆非正義。</p>
<p>[前-刖+合]三類小乗非正義之由如上可知今此二類古師皆違瑜伽等大乗義故云皆非正義也。</p>
<p>章云若能觀智識因唯第六瑜伽第一云能離欲是第六意識不共業故<span class='note-inline'>(云云)</span>。</p>
<p>問此文意何。</p>
<p>[前-刖+合]是明大乗正義也此中有二一正明能觀躰一因明所觀躰也今此文第一正明能觀躰并引文證也此中亦有二一因位能觀二果位能觀也今此明因位也。</p>
<p>問瑜伽正文如何。</p>
<p>[前-刖+合]文云又諸意識望餘識身有勝作業謂分別所緣審慮所緣若醉若狂若夢若覺若悶若醒若能發起身業語業若能離欲若離欲退若断善根若續善根若死若生等<span class='note-inline'>(云云)</span>樞要十作頌云分別審所緣醉狂夢覺悶醒發業離欲退断續生死<span class='note-inline'>(云云)</span>此十五不共業中既具離欲不共業故以第六為能觀躰。</p>
<p>問如何云離欲。</p>
<p>[前-刖+合]論云云何離欲謂隨順離欲根成[烈-列+就]故從他獲得隨順教悔故遠離彼障故方便正修無倒思惟故方能離欲<span class='note-inline'>(云云)</span>意云具此四法方離欲<span class='note-inline'>(為言)</span>。</p>
<p>章云通真俗三智餘不能起行揔緣觀理趣入真故<span class='note-inline'>(云云)</span>。</p>
<p>問此文意何。</p>
<p>[前-刖+合]是明能觀識通真諦俗諦并加行根本後得智兼明餘七識非能觀之所以也珠云除第六識所餘七識不能起空等三行及苦等十六行[(打-丁+匆)/心]緣遍法觀三性理及四諦理趣入真見道此說不能起加行位入真行相故云不能趣入真<span class='note-inline'>(云云)</span>素記之意忽似此也章云瑜伽又云審慮所緣唯意識故<span class='note-inline'>(云云)</span>。</p>
<p>問此文意何。</p>
<p>[前-刖+合]是十五不共業中引第二不共業亦證唯以第六識為能觀也所緣者常樂等四顛倒無常等理也章云第七由他引亦為此觀通中後智<span class='note-inline'>(云云)</span>。</p>
<p>問此文意何。</p>
<p>[前-刖+合]是明第七識亦為能觀義也義濵云第七識唯引第六識故為唯識觀。</p>
<p>問云何引第六識。</p>
<p>[前-刖+合]地前中第六中作唯識觀故入見道時一時俱雖成無漏而[糸*ㄉ]地前時加行故第六識引也若地前時第六識不作唯識觀者第七不作唯識觀故然第七識非断惑<span class='note-inline'>(云云)</span>。</p>
<p>問何故第七識不成能對治道。</p>
<p>[前-刖+合]第七有偏位唯緣第八見分無廣緣諸法無廣行故不能断惑故不成能對治道<span class='corr'>但</span>第六識断惑證無漏成妙<span class='corr'>觀</span>察智之時第七所引亦證無漏成平等性智故云他引成能觀也猶如世間主人掃家客來俱居也<span class='corr'>寂</span>法師断障章云。</p>
<p>問若第七中亦無能断何故攝論若處有能治此處有所治非五識中有彼能治於此見道不生起故應如五識無彼不共癡許無能治故。</p>
<p>[前-刖+合]七雖無正治而見道得起既能暫時伏名能治無失有能治故因不成<span class='note-inline'>(云云)</span>。</p>
<p>問其因不成之意何。</p>
<p>[前-刖+合]准因明纂要文大乗師破小乗計五識有不共無明立量云不共無明於五識中不可得有無能治故如色等<span class='note-inline'>(云云)</span>若大乗師不云第七識有能治則此量有不定失謂歒者小乗作不定云為如汝許第七識無能治故於五識中有不共無明而大乗云第七有能治故小乗不能作不定故云小乗中因不成也故纂云由自大乗許見道平等智生為能對治故得令有若准此義第七亦能為對治道唯說第六有離染者㨿三乗通說不尒前量有不定失<span class='note-inline'>(云云)</span>。</p>
<p>問若尒何燈第七破西明云今謂不尒若許平等亦正能断應自能生既視察引正唯[(共-八+隹)*見]察<span class='note-inline'>(云云)</span>。</p>
<p>[前-刖+合]其破平等智与妙<span class='corr'>觀</span>察智俱断佛地障也第七非正断智故也故纂要清記云若其断惑而名能治平等即非伏故名断平等亦得見道之中相應四惑而不起故<span class='note-inline'>(云云)</span>。</p>
<p>問第七成能觀三智中何。</p>
<p>[前-刖+合]通中後智<span class='note-inline'>(云云)</span>意云通正後二智非趣求智故不通加行智<span class='note-inline'>(為言)</span>章云佛果通八識能為唯識觀三智通真俗理事二門成事非真唯觀俗識此解依論理或有真<span class='note-inline'>(云云)</span>。</p>
<p>問此文意何。</p>
<p>[前-刖+合]是明果位能觀也意云佛果自在故通八識為能觀躰此中圓鏡平等妙觀三智通真諦正躰智俗諦後得智正智證真如理門後智緣依他事門成所作智唯有後得智無正躰智<span class='note-inline'>(為言)</span>。</p>
<p>問何故成事智無正躰智。</p>
<p>[前-刖+合]章云此解依論<span class='note-inline'>(云云)</span>唯識論護法菩薩云隨作意生緣事相境起他業故後得智攝<span class='note-inline'>(云云)</span>。</p>
<p>問若尒何云理或有真。</p>
<p>[前-刖+合]此<span class='corr'>敘</span>親光菩薩義也。</p>
<p>問其親光菩薩義如何。</p>
<p>[前-刖+合]佛地論七云經曰法智彼所緣自在無盡相<span class='note-inline'>(云云)</span>論云法者大圓鏡智智者平等性智彼所緣者即余二智<span class='note-inline'>(妙觀成事)</span>由對治力轉去世間分別六識轉得清淨依他起性或出世間<span class='note-inline'>(正智)</span>或世出世彼後所得緣上真如及法智等依他起性以為境界<span class='note-inline'>(云云)</span><span class='note-inline'>(文廣取意也)</span>。</p>
<p>問二菩薩義各殊以何為正。</p>
<p>[前-刖+合]今檢章主御意乍二用之云理或有真之意如此又下文云或亦通真自在滿故故可用二義也又䟽五末云為緣如不西方二說一云許緣佛智通故二云不緣名成所作緣事智故准下論文此解為勝然甚難知<span class='note-inline'>(云云)</span>。</p>
<p style="margin-left:2em">別抄云問此成事智亦緣真如否。</p>
<p style="margin-left:2em">[前-刖+合]此有二解初云此唯後得<span class='corr'>但</span>緣事不緣理二云若言親證即無亦有變影緣如亦有緣理後得智也<span class='note-inline'>(云云)</span><span class='note-inline'>(<span class='corr'>已</span>上裏書)</span>。</p>
<p>問何故云觀俗識。</p>
<p>[前-刖+合]所觀俗諦以識為主故相從云識也下云真如識准之可尺之章云<span class='corr'>但</span>真如識定非能觀若論所觀八識皆通因果二位真識亦尒<span class='note-inline'>(云云)</span>。</p>
<p>問此文意何。</p>
<p>[前-刖+合]上明能觀了此因明所觀躰也凡[糸*ㄉ]識有九種一者依他識即有八種二者真如識是為第九即圓成理也此中真如理識唯是正躰智正所觀境故定非能觀依他八識因果二位中皆成所觀因位中八識為妙觀平等二智成所觀境果位中八識通為四智成所觀境真如理識亦尒因位中相似觀真故果位中真實證真故故云真識亦尒也。</p>
</div>
<div class='div-other'><a id='mulu14' />
<p class='h1'>第五顕類差別門</p><p>問此門意何。</p>
<p>[前-刖+合]此門中有二一者明所觀識類二者明能觀識類也所觀之中有二一者明真性識二者明幻性識也能觀之中有二一者明真性識之能觀三智二者明幻性識之能觀二智所觀中真性識無差別故唯一種也幻性識有差別故有四門一以增數門弁識類謂一識<span class='note-inline'>(乃至)</span>九識也二依異說門弁識類謂或因八果三<span class='note-inline'>(乃至)</span>護法正義也三依分類門弁識類謂一分<span class='note-inline'>(乃至)</span>四分也四依同異門弁識類謂如是所說<span class='note-inline'>(乃至)</span>相所相無故等文也<span class='note-inline'>(至文可知之)</span>章云顕類差別者其圓成真性識若加行後得觀是共相非別相以摠緣遍法故根本智觀是別相非共相諸法別知故<span class='note-inline'>(云云)</span>。</p>
<p>問此文意何。</p>
<p>[前-刖+合]是先明所觀真性識与能觀三智之行相也觀真性識有三智謂加行根本後得也此中加行智後得智觀圓成理名共相觀以摠緣遍諸法之真如故根本智觀圓成理名自相觀以親證別別自相真如故<span class='note-inline'>(為言)</span>珠云摠緣遍法者真如躰性諸法皆有義名共相緣此之智名共相智即是加行後得智也不緣諸法各別之性故云摠緣遍法諸法別知故者論實真如法實性故非是共相緣此之智名別相智即根本智由緣諸法各別實性故云諸法別知也真如之躰不定自共今隨能觀分為自共<span class='note-inline'>(云云)</span>素云摠緣等者此有三義名為共相一真如法躰通一切故緣此遍法名為共相二作二空門觀於識性名為共相三能觀之心作行解故名為共相根本智觀等者別相觀智觀自相境智證理時得真自相不作行解名為別觀<span class='note-inline'>(云云)</span><span class='note-inline'>(周如此記也)</span>叡云如緣青色若作青解即緣遍通共相青色若不作解即緣各別自相青色緣真亦尒若加行後得智緣真時作真解故摠緣遍諸法之共相真如也若根本智不作真解故親證別別自相真如也為顯緣如親不親別故置摠緣別知言耳非謂加行等都不能別知其根本智親作如各別解<span class='note-inline'>(云云)</span>。</p>
<p>章云然躰非共相萬法不離此理一無二故亦可名共相諸經論云共相作意能断惑者依此道理及前加行并能詮說然諸法上各自有理內各別證不可言共<span class='note-inline'>(云云)</span>。</p>
<p>問此文意何。</p>
<p>[前-刖+合]是明根本智觀真如亦名共相之義也兼成前自相觀之義也文中有二然字上然字表亦名共相<span class='corr'>觀</span>下然字還成上自相觀之義也。</p>
<p>問且就然躰非共相萬法不離此等之文如何真如遍在萬法其理無二。</p>
<p>[前-刖+合]凡真如理遍在萬差諸法無一法非真如性故中邊云以離真法界無別有一法故通達此者於共相無倒<span class='note-inline'>(云云)</span>故知真如亦名共相猶如無常等遍諸行故名為共相真如亦尒<span class='note-inline'>(為言)</span>。</p>
<p>問其諸經論云等者何經論<span class='note-inline'>(云云)</span>。</p>
<p>[前-刖+合]佛地經瑜伽對法等也。</p>
<p>問其經論文如何。</p>
<p>[前-刖+合]佛地經云又如世界大小輪山之所圍繞如是如來妙觀察智不愚一切自相共相之所圍繞<span class='note-inline'>(云云)</span>其論云如是如來妙觀察智遍知一切自相共相能断世間一切種惑<span class='note-inline'>(云云)</span>對法七云。</p>
<p>問何等作意能断<span class='note-inline'>(云云)</span>。</p>
<p>[前-刖+合][(打-丁+匆)/心]緣作意觀一切法皆無我性能断煩惱[(打-丁+匆)/心]緣作意者謂合緣一切法共相行作意<span class='note-inline'>(云云)</span><span class='note-inline'>(伽五十九亦有此文廣故不記之)</span>。</p>
<p>問若尒以共相作意断惑者約根本智欤為當如何。</p>
<p>[前-刖+合]尒也正躰智断惑證理名共相觀凡有三義一觀遍在萬法真如故二由前加行智共相觀所引緣彼共相所顕理故三由能詮真如名言故也故。</p>
<p>章云依此道理及前加行并能詮說也義濵云萬法不離此理一無二故名為此道理也依前共相加行故引無分別智故名為及前加行也能詮名等轉共相故名為并能詮也是等多義故名為共相作意能断惑者<span class='note-inline'>(云云)</span>。</p>
<p>問其云然諸法上各自有理等之意何。</p>
<p>[前-刖+合]是還成遂名自相觀之義也意云雖真如性萬法不離故故由前加行故由能詮門故亦名共相然正躰智內證諸法上所有各別真理故遂名自相不可名共相<span class='note-inline'>(為言)</span>即釋成上云根本智觀是別相非共相諸法別知故之文也。</p>
<p>問尒正躰智觀真如實可名何觀。</p>
<p>[前-刖+合]義可名共相觀正可名自相觀。</p>
<p>問何以知尒。</p>
<p>[前-刖+合]唯識䟽十云問此言断者為㧾緣智能断為別緣智能断此有何失[(打-丁+匆)/心]緣之智非自相智如何共相比量之智能断惑<span class='note-inline'>(云云)</span>若別相智能断即違對法五十九等文對法七等說。</p>
<p>問何等作意能断<span class='note-inline'>(云云)</span>。</p>
<p>[前-刖+合][(打-丁+匆)/心]緣作意觀一切法皆無我性能断煩惱師子覺云[(打-丁+匆)/心]緣作意者合緣一切法共相行作意若如佛地第六說云何佛能知共相共相既依比量而立豈佛知共相是比量<span class='note-inline'>(云云)</span>彼有三說有義二量是散心位依二相立不說定心為在定心緣一切相皆現量攝由此[(打-丁+匆)/心]緣智亦現量攝断惑無失即由定照共相自躰故說定心為現量也<span class='note-inline'>(此師雖言定心緣一切不說断惑定[(打-丁+匆)/心]別相然准義知唯共相断定心通緣自共相故)</span>第二說有義定心<span class='note-inline'>(妙[(共-八+隹)*見]智)</span>唯緣自相然由共相方便所引緣諸共相所顕理者就方便說名知共相不如是者名知自相由此道理或說真如名空無我諸法共相或說真如二空所顕非是共相由此義故對法等說緣共相智能断惑者依方便說實自相觀方能断之第三說如實義者彼因明論立自共相與此少異彼說一切法上實義<span class='note-inline'>(色等躰及無常等義)</span>皆名自相以諸法上自相共相各付<span class='corr'>己</span>躰不共他故若分別心立一種類<span class='note-inline'>(一亇青等一亇黃等)</span>能詮所詮通在諸法如縷貫花名為共相此要散心分別假立是比量境一切定心離此分別皆名現量雖緣諸法苦無常等亦一一法各別有故名為自相真如雖是共相所顕以是諸法自實性故自有相故亦非共相不可以其與一切法不一不異即名共相自相亦與一切共相不一異故是故彼論與此不同由此義故對法等說緣共相智能断惑者依分別心於一種類真如之上通在諸法說名共相惑真如躰諸法皆有義名共相緣此之智名共相智論實真如法實性故非是共相㨿實而言即別相智能断惑也共相假立<span class='corr'>已</span>如前弁<span class='note-inline'>(云云)</span><span class='note-inline'>(指䟽第二卷也)</span>断障章云亦有此文也別抄演秘說之。</p>
<p>章云其幻性依他識惑說因果躰俱一識作用成多一類菩薩義<span class='note-inline'>(云云)</span>。</p>
<p>問此文意何。</p>
<p>[前-刖+合]是明依他所觀識類有四門中第一增數門也此有九類是第一摽立一識之師義也。</p>
<p>問此立一識之師義如何。</p>
<p>[前-刖+合]攝論四云又於此中有一類師說一意識彼彼依轉得彼彼名如意思業名身語業<span class='note-inline'>(云云)</span>無性尺云謂有一類菩提薩埵欲令唯有一意識性依於彼彼眼等生時得彼彼名所謂眼識<span class='note-inline'>(乃至)</span>意識此中無別餘識種類此如何等如意思業如一意思在身處所發動於身則名身業在語處所發動於語則名語業與意相應名為意業意識亦尒<span class='note-inline'>(云云)</span>世親釋云一類菩薩欲令唯有一意識躰彼復次第安立如意思業名身語業者如一意思於身門轉得身業名於語門轉得語業名然是意業意識亦尒雖復是一依眼轉時得眼識名如是<span class='note-inline'>(乃至)</span>依身轉時得身識名非離意識別有餘識唯除別有阿羅耶識<span class='note-inline'>(云云)</span>。</p>
<p>問約識小乗立六識大乗立八識今言立一意識者何師義<span class='note-inline'>(云云)</span>。</p>
<p>[前-刖+合]立八識大乗師中有一類師合八識立一意識也。</p>
<p>問何以言尒。</p>
<p>[前-刖+合]唯識論云或執諸識用別躰同<span class='note-inline'>(云云)</span>䟽云即大乗中一類菩薩依相似教說識躰一攝論第四說一意識菩薩計<span class='note-inline'>(云云)</span>。</p>
<p>問尒依幾證文立一意識。</p>
<p>[前-刖+合]依五證文即一法足經云若遠行獨行無身寐於窟調此難調心我說真梵志<span class='note-inline'>(云云)</span>此師釋云遊歷諸境故說遠行無第二故復言獨行<span class='note-inline'>(云云)</span>二五根生識經云如是五根所行境界意各能受意為彼依<span class='note-inline'>(云云)</span>三十二處經云十二處中說六識身皆名意處<span class='note-inline'>(云云)</span><span class='note-inline'>(<span class='corr'>已</span>上三證在抄論第四卷)</span>四深密第一瑜伽七十六云如淨鏡面若有一影生像現前唯一影起若二若多生緣現前有多影起<span class='note-inline'>(云云)</span>五同經論云譬如暴水若有一浪生緣現前唯一浪轉若二若多浪緣現前有多浪轉然此暴流自類恒流無断無盡<span class='note-inline'>(云云)</span><span class='note-inline'>(後二證唯識䟽加引也)</span>。</p>
<p>問攝論所引初三證文既見合六識為一意議之證而何云執八識躰一<span class='note-inline'>(云云)</span>。</p>
<p>[前-刖+合]踈見雖然細尋不尒言心言意言意處之文中皆攝第七八識也。</p>
<p>問若尒何西明師云合六識為一意識之師<span class='note-inline'>(云云)</span>。</p>
<p>[前-刖+合]彼踈得文意云尒也故慈恩破云有云一意識但說前六識為一意識理必不然此說八識躰是一故<span class='note-inline'>(云云)</span>。</p>
<p>問且西明要集之解如何。</p>
<p>[前-刖+合]燈第一云或執諸識用別躰同西明云有說八識為一有說但執六識為一不說七八雖有二解取此為正所以者何世親尺云唯除別有第八故彼論云非離意識別有餘識唯除別有阿頼耶識故知第八別有自躰雖無正文准理第七離意別有要集三解第三同此今對為正此師意云世親論云除別有第八第八離六識別有雖無說文以理准之第七亦離六識有別躰故知只合六識為一意識<span class='note-inline'>(為言)</span>。</p>
<p>問尒燈師如何破之。</p>
<p>[前-刖+合]破云今謂不尒若無唯言可如所會既說唯除別有第八更許離六別有第七乖論唯言<span class='note-inline'>(云云)</span>此破意云世親既云唯除別有第八唯言遣去餘七識持取第八如何違此文云亦除第七<span class='note-inline'>(云云)</span><span class='note-inline'>(為言)</span>。</p>
<p>問要集師如何會此難<span class='note-inline'>(云云)</span>。</p>
<p>[前-刖+合]文云要集又會如深密經文唯顕說第八与六意中合說第六七故彼意唯信有第八識本未信有第七末那故世親述彼唯除第八不除第七<span class='note-inline'>(云云)</span>此會意云深密經云阿陀那識為依止為建立故六識身轉謂眼識耳鼻舌身意識<span class='note-inline'>(云云)</span>有一類師不知此經第六意中合說第七信有第八与前六識未知第七故合六識為一意識唯除第八世親述彼一類師義云除第八故不相違論之唯言<span class='note-inline'>(為言)</span>。</p>
<p>問尒燈師如何破之。</p>
<p>[前-刖+合]破之有四一難所依經文不齊二難乖無性尺論三難違唯識論四難違無著本論也即第一難云若尒那知世親不依楞伽所說第八与七如水起浪執七為一唯除第八<span class='note-inline'>(云云)</span>難意云法相所依諸經數多深密經文誠如所言楞伽經云如海遇風緣起種種波浪等<span class='note-inline'>(云云)</span>依此文亦可言除第八識說餘七識為一意識而何知世親唯依以深密經為證說六識為一意識云唯除第八之義不依以楞伽經為證說七識為一意識云唯除第八之義既依二經立一意識各別者何故偏述信深密經之義不述信楞伽經之義乎愛一憎一其意何<span class='note-inline'>(為言)</span>第二難云又復無性但言此中無別餘識那知不依一類法師依楞伽經如水起浪八識躰一<span class='note-inline'>(云云)</span>此難意云無性尺既云此中無別餘識種類<span class='note-inline'>(云云)</span>與楞伽經云如水起浪之喻同也故知一類師依楞伽經執八識躰一也而何知不依一類師以楞伽經為證合八識為一意識也<span class='note-inline'>(為言)</span>。</p>
<p><span class='note-inline'>(先第一難云楞伽經云如水与浪水喻第八浪喻七轉識一類師依此文執第八有別躰說七識為一意識被唯除第八世親述之而何被世親不依之言也此第二難云楞伽云如水起浪水浪名異其躰是一故一類師亦依此經執八識躰一故無性尺云無別余識正与此同而汝何知不依由楞伽經八識躰一之義言也重意云依楞伽經立一意識一類之中更有二部一類師執七識為一意識世親所述也一類師執八識為一意識無性及唯識論師所述也無著本論合此二部為一類師故二菩薩各出一種之義也)</span>。</p>
<p>第三難云此論但云諸識躰同諸言無蕳<span class='note-inline'>(云云)</span>此難意云論既云或執諸識用別躰同<span class='note-inline'>(云云)</span>諸言是[(打-丁+匆)/心]合八識之詞也而何違之離第七八唯云前六識為一意識乎<span class='note-inline'>(為言)</span>第四難云又無著攝論云有一類師說一意識彼彼依轉得彼彼名如意思業名身語業依彼論文既云說一意識明不許多<span class='note-inline'>(云云)</span>此難意云既依無著本論釋一意識義彼論中以喻顕法何許亦有餘識乎<span class='note-inline'>(為言)</span>次文云又云如意思業只說意思分為三業非別二思若許餘識喻不相似不名一意是故無性但[(打-丁+匆)/心]說云無別餘識世親攝論唯除第八更別師義如古因明師立能所成多少各別非皆相似故古一意師亦應如是非可違論說六為一持作正<span class='corr'>敘</span><span class='note-inline'>(云云)</span>此文重述第四難中喻意明成合八識為一意識之義還取無性義兼會世親義也即如古因明師等者引例會世親是述別師義也意云釋一意識義既用一意業亦名身語業之喻此三業外更無餘業而若言說六識為一意識離此外亦有第七八識者喻不相似不可名一意識故無性只言無別餘識尤可依馮<span class='note-inline'>(為言)</span>言如古因明等者中筭大德云如因明中成能所立有四師前三為古後一為正一瑜伽顕楊[堂*寸]法等說能立有八一立宗二弁因三引瑜四同類五異類六現量七比量八正教二又有說四能立一宗二因三同喻四異喻三世親菩薩說能立有三一宗二因三喻<span class='note-inline'>(<span class='corr'>已</span>上三師為古師)</span>四陳那以因喻為能立宗為所立也古師之中或八或四或三說能立各別一意識師亦復如是或說七識為一意識如世親論說或說八識為一意識如無性及唯識等說但無以六識為一意識除七八之師故西明義能違諸文之<span class='note-inline'>(演秘第一會涅槃經文并有問[前-刖+合]廣故不記之)</span>。</p>
<p style="margin-left:2em">問若如所引例者何妨亦合六識為一意識<span class='note-inline'>(云云)</span>。</p>
<p style="margin-left:2em">[前-刖+合]無教文故不可許之也。</p>
<p style="margin-left:2em">問若尒何廓法師釈此義。</p>
<p style="margin-left:2em">立量云六種轉識同一意識為性由隨依得別名故如意思業乃至彼師所立一意識者除彼頼耶及以未那<span class='note-inline'>(云云)</span>以此文見猶可許合六識為一意識之義[前-刖+合]<span class='note-inline'>(<span class='corr'>已</span>上裏書在之)</span>。</p>
<p>章云或因果俱說二决擇分中有心地說謂本識及轉識<span class='note-inline'>(云云)</span>。</p>
<p>問此文意何。</p>
<p>[前-刖+合]是<span class='corr'>敘</span>因果位俱說二識之類也。</p>
<p>問六十三正文云云何名為勝義道理建立差別謂略有二識一者阿頼耶識二者轉識<span class='note-inline'>(云云)</span>阿頼耶者是在因位之名而何章家云因果俱說二<span class='note-inline'>(云云)</span>。</p>
<p>[前-刖+合]章家意其論即云阿頼耶識是所依轉識是能依<span class='note-inline'>(云云)</span>為顕所依能依之義因果位中俱有引此文立二識也故改除阿頼耶之文[枯-口+(罩-卓+友)]云本識也。</p>
<p>問論云阿頼耶者只明因位所依能依之義而章家云通果位豈不違論意<span class='note-inline'>(云云)</span>。</p>
<p>[前-刖+合]不尒論不蕳因果[(打-丁+匆)/心]明所依能依之義故章家深得論意為顕通因果有所依能依之義改云本識故不相違也。</p>
<p>問何故云本識轉識。</p>
<p>[前-刖+合]第八是諸識所依根本故云本識余七識名轉識有三義一者三受改轉故謂或与苦受俱或与樂受俱或與捨受俱二者三性改轉故謂或與善性俱或不義性或無記性三者緣境易脫故謂歷緣諸境亦間断故故七識名轉識也<span class='note-inline'>(第八無此三義故不名轉識也)</span>。</p>
<p>問有漏第七唯有覆無記故不三性改轉唯與捨受俱故不三受改轉唯緣第八見分故不緣境易脫何名轉識。</p>
<p>[前-刖+合]第七識因位中有二位謂有漏無漏也有漏位中誠如所言無漏位中與無漏捨受俱與善性俱通緣真俗二諦故猶名轉識也。</p>
<p>問若尒第八有漏位無覆無記唯與捨受俱恒緣三種境無漏位是善性與無漏捨俱普緣真俗諦有漏無漏改轉故可名轉識何不尒<span class='note-inline'>(云云)</span>。</p>
<p>[前-刖+合]第八因位一向有漏果位是無漏因果相對因位無轉義故不名轉識第七識十地因位中有漏無漏改轉三義不定故名轉識。</p>
<p>問若尒無性有情第七識從無始盡未來際一向有漏無改轉義故不可名轉識<span class='note-inline'>(云云)</span>。</p>
<p>[前-刖+合]其有性有情轉識之類故名轉識也又釋能熏有增减義之中釋無性有情第七云此有二義一云無始以來我執增長[剁-几+ㄆ]那[剁-几+ㄆ]那現種增長非是不增如邪見等雖言一品亦有異故二云亦有增减欲界為麁<span class='note-inline'>(乃至)</span>非想為細地繫差別麁細不同生上下時亦有轉動有增减故<span class='note-inline'>(云云)</span>既有增减轉動義故名轉識也<span class='note-inline'>(如䟽第三之)</span>。</p>
<p>問第八不名轉識者何十八名中名轉識。</p>
<p>[前-刖+合]其轉識起之所依故隨能依假名也非有轉易故名轉識故不相違也。</p>
<p>章云或唯因說三弁中邊云識生變似義有情我及了<span class='note-inline'>(云云)</span>。</p>
<p>問此文意何。</p>
<p>[前-刖+合]是明因位說三識之類也此類有二初出中邊論文後出唯識論文也是先<span class='corr'>敘</span>中邊義也意云識者出能反躰即八識也義有情者出第八識所反也我者出第七所反也了者出前六識所反依所緣有三種顕能反識有三種故云說三也。</p>
<p>問其義有情等者躰何。</p>
<p>[前-刖+合]釋論云反似義者謂似色等諸境性現反似有情者謂似自他身五根性現<span class='note-inline'>(云云)</span>䟽云若安惠等舊解乃云唯自證分無相見者即第八識心能有執此似根境皆躰是無似情有故名為似也護法等云此相分根境亦是依他所言似此躰非實有虛妄顕現似計所執躰實有法故立似名說於五根名有情者梵云薩埵此云有情五根是別成根有情名有情似自他身五根現者此中二說如唯識論第三卷說<span class='note-inline'>(云云)</span>。</p>
<p><span class='note-inline'>(一安惠云亦反似根弁中邊說似自他身五根現故（云云）二護法云唯能反似依處他根於<span class='corr'>己</span>非所用故似自他身五根現者說自他識各自反義（云云）具如上境唯識弁之)</span>。</p>
<p>釋論云反似我者謂染末那與我癡等恒相應故<span class='note-inline'>(云云)</span>䟽云此釈頌中第二識生變似我也<span class='note-inline'>(云云)</span>釈論云反似了者謂余六識了相麁故<span class='note-inline'>(云云)</span>䟽云明第三識生變似所了<span class='note-inline'>(云云)</span>。</p>
<p>問若尒能變所變各別定然無相通變緣義欤。</p>
<p>[前-刖+合]有也故䟽云雖前二識<span class='note-inline'>(第八第七)</span>亦變所了以相細故唯此<span class='note-inline'>(前六)</span>得名雖第六識亦變為我與我癡等非恒俱故獨七得名雖餘六識亦變根器非是本故不相續故行相麁故唯八得名<span class='note-inline'>(云云)</span>。</p>
<p>問第八具緣三種境何故只云緣境根不云緣種子。</p>
<p>[前-刖+合]種子微隱不生覺受故略不覺也。</p>
<p>問何以知識生之識是八識<span class='note-inline'>(云云)</span>。</p>
<p>[前-刖+合]唯識䟽第三云識者八識<span class='note-inline'>(云云)</span>意云案梵本可有三識字譯家作頌密合巧言頌上唯置一識言令通下二處故八識云識也<span class='note-inline'>(為言)</span>故此䟽云然頌中言識生變似義應合有議而譯家略三本梵本勘之皆同<span class='note-inline'>(云云)</span>。</p>
<p>問若尒何古論云根塵我及識本識生似彼<span class='note-inline'>(云云)</span>故知識者第八識<span class='note-inline'>(為言)</span>。</p>
<p>[前-刖+合]其論大謬故䟽云舊云根塵我及識本識生似彼者不然所以者何非是本識能緣變我及與識也若許變者即違彼舊論長行長行自釋云似我者謂意識與我見無明等相應故似識者謂六種識此猶不然應言反為所了所了者謂六境相麁故若許緣我識者又違瑜伽决擇說阿頼耶緣有根身相名分別種子及器世間此則違教若違理者應所緣心不能緣處相分心故如化心等又緣我者第八本識應許亦與見癡相應若與見無明相應者人見道等無漏<span class='corr'>觀</span>時此識應轉違無漏故由此理故舊頌說非長行乃是然真諦法師似朋一意識師意所以頌中<span class='corr'>但</span>言本識長行乃別開之<span class='note-inline'>(云云)</span>。</p>
<p>問若言第八不反似我何唯識論云諸識生時反似我法<span class='note-inline'>(云云)</span>諸言無蕳故。</p>
<p>[前-刖+合]䟽云第六七識妄熏習故八識生時反似我法<span class='note-inline'>(云云)</span>意云由六七二識熏習我法之力故八識生時其所反相見二分似彼六七二識執心所執我法而現也非謂五八自熏習我法反似我法現也又別抄云問釈論中依護法宗六七二識有執及障五障非執何故論云我法分別熏習力故諸識生時反似我法唯在二識似我法生解有二釋一云由六七識是能反緣諸識相見二分執為我法熏成種故六七生時緣彼諸識相見二分反似我法非謂五八自執我法彼無惠故二云且依大乗解有漏義與漏俱故名為有漏由彼五八與執俱故名為有執非謂五八自躰有執雖有二解後釋為正或言二識非一名諸<span class='note-inline'>(云云)</span>燈云。</p>
<p>問六七有分別後識生時有我法五八無分別後識生時無我法。</p>
<p>[前-刖+合]今約分別解我法五八可得無由他染熏成識生似我法<span class='note-inline'>(云云)</span><span class='note-inline'>(有四重問[前-刖+合]廣故略之)</span>。</p>
<p>章云卅唯識云謂異[烈-列+就]思量及了別境識多異[烈-列+就]性故偏說之阿陀那名理通果有<span class='note-inline'>(云云)</span>。</p>
<p>問此文意何。</p>
<p>[前-刖+合]是明因位說三識有二之中第二<span class='corr'>敘</span>唯識論之義也。</p>
<p>問云何名異[烈-列+就]等。</p>
<p>[前-刖+合]異[烈-列+就]識者第八識異類而[烈-列+就]與因異性果[酉*羽]因故也思量識者第七識思量第八度為我故也了別境識者前六識了別別境及麤顕境故也。</p>
<p>問何故此三名只在因位<span class='note-inline'>(云云)</span>。</p>
<p>[前-刖+合]異[烈-列+就]名在于菩薩金剛無間道至解脫道時即捨故在因也思量我境不在果位故在因也了別之用因位殊勝果位微劣故此三名唯在因位<span class='note-inline'>(為言)</span>。</p>
<p>問若尒三名純不通果也。</p>
<p>[前-刖+合]是一相說後二名亦通果故䟽云此三能反初之一名唯未轉位後之二號亦通淨名<span class='note-inline'>(云云)</span>。</p>
<p>問思量名何通果。</p>
<p>[前-刖+合]論云能審思量名末那故未轉依位恒審思量所執我相<span class='corr'>已</span>轉依位亦審思量無我相故<span class='note-inline'>(云云)</span>故知亦通果位<span class='note-inline'>(為言)</span><span class='note-inline'>(伽論十三有文之)</span>。</p>
<p>問何故異[烈-列+就]名不通果。</p>
<p>[前-刖+合]異[烈-列+就]者是有漏業果五果中異[烈-列+就]果也故我愛執藏等三位中至第二善惡業果位有此名至于其位猶有生死義故入解脫道時捨非障有漏得無漏大圓鏡智<span class='corr'>已</span>即捨此名故不到果位也。</p>
<p>問第八有多名何故此云異[烈-列+就]不說余名<span class='note-inline'>(云云)</span>。</p>
<p>[前-刖+合]為通此難章云多異[烈-列+就]性故偏說之阿陀那名理通果有<span class='note-inline'>(云云)</span>此文意釋成論長行文意也論出初能變識躰云一謂異[烈-列+就]謂即第八識多異[烈-列+就]性故<span class='note-inline'>(云云)</span>引此文說三識故釋舉其異[烈-列+就]名之所以也。</p>
<p>問其多異[烈-列+就]性之意何。</p>
<p>[前-刖+合]釋多義䟽及摳要有多釋即一者約三位釋謂我愛執藏位善惡業果位相續執持位異[烈-列+就]名通初二位故云多也雖阿陀那名亦通第三位然今<span class='corr'>但</span>約有漏位中對阿頼耶唯在初位故云多也二者約五位謂異生位二乗有學位二乗無學位十地菩薩位如來位異[烈-列+就]之名通前四位故云多也三者約七地謂一種姓地<span class='note-inline'>(凡夫)</span>二勝解行地<span class='note-inline'>(地前)</span>三淨勝意樂地<span class='note-inline'>(初地)</span>四行正行地<span class='note-inline'>(二三四五六七地)</span>五决定地<span class='note-inline'>(第八地)</span>六决定行地<span class='note-inline'>(第九地)</span>七到究竟地<span class='note-inline'>(第十地佛地)</span>毗播迦名通六地反第七半故云多也四者約十三住謂頌云種姓<span class='note-inline'>(一凡夫)</span>勝解行<span class='note-inline'>(二地前)</span>極喜<span class='note-inline'>(三初地)</span>增上戒<span class='note-inline'>(四二地)</span>增上心<span class='note-inline'>(五三地)</span>三惠<span class='note-inline'>(六七八四地覺分五地諸諦六地緣起)</span>無相有功用<span class='note-inline'>(九七地)</span>無相無功用<span class='note-inline'>(十八地)</span>及以無㝵解<span class='note-inline'>(十一九地)</span>㝡上菩薩住<span class='note-inline'>(十二十地)</span>㝡極如來地<span class='note-inline'>(十三佛地)</span>異[烈-列+就]名[言*(宛-(夗-夕)+匕)]十二故云多也五者又蕳他識多者相續義一切時行名之為多多時行故六者又多者廣義即是[(打-丁+匆)/心]義異[烈-列+就]之義雖通六識非[(打-丁+匆)/心]報主不立多名第七非多非異[烈-列+就]故名異[烈-列+就]餘識不名<span class='note-inline'>(云云)</span>。</p>
<p>問若以寛多義舉異[烈-列+就]名者阿陀那名寛通果位何故不說其<span class='note-inline'>(云云)</span>。</p>
<p>[前-刖+合]今舉因中寛名為能變識故不取通果之名故䟽云此中意說熏習位識若說寛時佛無熏習說即無用<span class='note-inline'>(云云)</span>章云阿陀那名理通果有者故不取其名<span class='note-inline'>(為言)</span><span class='note-inline'>(此三能變義具如上識自相門及第三重中記耳)</span>。</p>
<p>章云或因果俱說三謂心意識<span class='note-inline'>(云云)</span>。</p>
<p>問此文意何。</p>
<p>[前-刖+合]是明通因果說三識之類也。</p>
<p>問何故不出說處。</p>
<p>[前-刖+合]說心意識經論非一故不出其處也厚嚴經云心意識所緣等<span class='note-inline'>(云云)</span>楞伽經云藏識說名心思量性名意能了諸境相是說名為識<span class='note-inline'>(云云)</span>深密經名心意識品也六十三云此中諸識皆名心意識若就㝡勝阿頼耶識名心何以故由此識能集聚一切法種子故於一切時緣執受境緣不可知一類器境末那名意於一切時執我我所及我慢等思量為性余識名識謂於境界了別為相<span class='note-inline'>(云云)</span>。</p>
<p>問以思量我境名意者何通果位。</p>
<p>[前-刖+合]六十三云。</p>
<p>問如世尊言出世末那云何建立。</p>
<p>[前-刖+合]有二義一名不必如義彼無漏第七不名末那名是假故二能審思量無我相故亦名末那<span class='note-inline'>(云云)</span>故知通果位<span class='note-inline'>(為言)</span>。</p>
<p>問識者是因位名何云通果。</p>
<p>[前-刖+合]識但在因者偏增義實果位亦有識義不尒佛果豈無無漏八識<span class='note-inline'>(云云)</span>。</p>
<p>章云或唯果說四佛地經等說四智品<span class='note-inline'>(云云)</span>。</p>
<p>問此文意何。</p>
<p>[前-刖+合]是<span class='corr'>敘</span>說果位有四識之類也。</p>
<p>問四智既是智何引此為識類。</p>
<p>[前-刖+合]今取與智相應淨識為識類故云相應心品也。</p>
<p>問其佛地經正文何。</p>
<p>[前-刖+合]經云有五種法攝大覺地何等為五所謂清淨法界大圓鏡智平等性智妙觀察智成所作智<span class='note-inline'>(云云)</span><span class='note-inline'>(清淨法界真如也)</span>其論云轉識薀依得四無漏智相應心<span class='note-inline'>(云云)</span>。</p>
<p>問若尒轉何識得何智。</p>
<p>[前-刖+合]佛地論云轉第八識得大圓鏡智相應心能持一切功德種子能現能生一切身土智影像故轉第七識得平等性智相應心遠離二執自他差別證得一切平等性故轉第六識得妙觀察智相應心能觀一切皆無礙故轉五現識得成所作智相應心能現成弁外所作故復有義者轉第六識得成所作轉五現識得妙觀察此不應尒非次第故說法除疑周遍觀察非五用故<span class='note-inline'>(云云)</span>唯識論云云何四智相應心品一大圓鏡智相應心品<span class='note-inline'>(乃至)</span>此轉有漏八七六五識相應品如次而得<span class='note-inline'>(云云)</span>。</p>
<p>問若尒何莊嚴論頌云四智鏡不動三智之所依八七五六識次第轉得故<span class='note-inline'>(云云)</span>釈論云轉第八識得鏡智轉第七識得平等智轉五識得觀智轉第六識得作事智<span class='note-inline'>(云云)</span>又攝論第九無性釋云由轉阿頼耶識等八事識薀得大圓鏡智等四種妙智如數次第或隨所應<span class='note-inline'>(乃至)</span>轉五現識故得妙觀察智具足一切陀羅尼門三摩地門<span class='note-inline'>(乃至)</span>轉意識故得成所作智普於十方一切世界能現反他<span class='note-inline'>(云云)</span>既莊嚴論之說與無性後說是同也而何唯識論無此說佛地論破此說<span class='note-inline'>(云云)</span>。</p>
<p>[前-刖+合]唯識䟽云無性菩薩及莊嚴論說迴[(共-八+隹)*見]智轉五識等此中即轉第六識得佛地論有二師說彼非次故說法断疑非五用故廣如佛地不能繁引與此無違<span class='note-inline'>(云云)</span>意云無性菩薩後解及莊嚴論說非是正義佛地論有二師說初師破後師云此不應尒非次第故說法断疑非五用故<span class='note-inline'>(云云)</span>故知此唯識論說與佛地論正義同也無性菩薩二釋初釋可為正義<span class='note-inline'>(為言)</span>故演秘云。</p>
<p>問莊嚴論頌云八七五六識如次而得故即轉五識得妙觀智如何相違。</p>
<p>[前-刖+合]佛地論第三有二師釋正義同此第二師云轉第六識得成事智轉五識得妙觀智正義破云此不應尒非次第故說法除疑周遍觀察非五用故釈曰彼第二師意同莊嚴正義顕彼莊嚴論說非次第也故不相違<span class='note-inline'>(云云)</span>然燈師作二釋會之初釋同䟽義後釋別解也。</p>
<p>故其文云轉識得智中大莊嚴論轉第六識得成事智轉五識得妙觀察智此論相違如何會釋。</p>
<p>[前-刖+合]本有二解一云莊嚴不依次說非言轉六得成事智故不相違二䟽外別解云莊嚴論中㨿第六識能作神通等諸事業云得事智五識因位麁不觀察果位方能云得觀察故亦不違無性兩釋各隨一義不違二論然佛地論破轉五識得觀察智云說法断疑非五識能者是破別師非破莊嚴如理門論破古因明師言諸師異釋繁不具<span class='corr'>敘</span><span class='note-inline'>(云云)</span>。</p>
<p>問此二釋意如何。</p>
<p>[前-刖+合]且文中云本有二解者云轉識得智本自有二解一者轉六得觀智轉五得事智謂唯識論及攝論一師并佛地論正義也二者轉六得事智轉五得觀智謂莊嚴論及攝論一師并佛地論不正義也此二解本在諸論中非今所釋故云本有二解也今釋此義燈師作二釋此中初釋本䟽釋也後釋別助釋也即初釋意者莊嚴論非次第說親光護法等正義師非說轉六得事智故既不可依莊嚴論故此唯識論無相違失<span class='note-inline'>(為言)</span><span class='note-inline'>(中筭大德云非言之非字可讀音非者破義親光及本䟽中破故今云非也（云云）)</span>。</p>
<p>問莊嚴論是慈尊說何破之。</p>
<p>[前-刖+合]親光菩薩是慈尊之弟子非可乖師意<span class='corr'>但</span>破之者天竺得論傳誦之人自然乱文執轉六得事智等故親光菩薩破之非弥勒之謬說也<span class='note-inline'>(凡經論之謬有其二途一者天竺誦經論之軰自然錯乱諸部不同多因此有即成梵本之謬隨其翻譯展轉之謬也二者翻譯家之謬新古不同多因此有之)</span>。</p>
<p>問第二釋意如何。</p>
<p>[前-刖+合]是燈師別釋也故云䟽外別解即意云亦可依莊嚴論不可偏破所以者何若至佛果時第六有起神通等之業五識有起觀察之用就此一邊莊嚴論師云轉六得事智等也然親光等就大道理云如次得也無性菩薩能得兩意作二解云如數次第或隨所應不違二論故彼此論不相違也<span class='note-inline'>(為言)</span>言然佛地論破轉五識等者重會文也意云然佛地論破云此不應尒等者非破莊嚴是破余師謂有余師執云因位五識有說法断疑之能故轉五識得觀智是故親光破云說法断疑非五識能是難因位五識非難莊嚴師云依果位五識起觀察用轉之得觀察智如理門論師破古因明師義之言不破弥勒世親等更破余古師<span class='note-inline'>(為言)</span><span class='note-inline'>(<span class='corr'>已</span>上義先德為遣唐未决而今所案頗以得旨可悉之也)</span>。</p>
<p>問轉識得智者改識成智欤。</p>
<p>[前-刖+合]不然云此論有二釋一云智雖非識而依識轉識為主故說轉識得<span class='note-inline'>(云云)</span>意云識者心王智者惠心所轉有漏惠得無漏智其有漏惠依心王轉識為主故寄[(打-丁+匆)/心]心王名轉識也有漏識轉成無漏時即名無漏識非名智也理實應言轉惠得智攝所隨王云轉識得智也二云又有漏位智劣識強無漏位中智強識劣為勸有情依智捨識故說轉八識而得此四智<span class='note-inline'>(為言)</span><span class='note-inline'>(意云為令勸有情捨有漏識得無漏智云轉識得智也（為言）)</span>。</p>
<p>問就初釋七轉識有漏位有惠心所故云轉惠得智耳第八識有漏位無惠俱何云轉惠得智乎。</p>
<p>[前-刖+合]從方云。</p>
<p>問前七因中有惠即轉成智第八因中無惠轉識成智<span class='note-inline'>(云云)</span>。</p>
<p>[前-刖+合]第八識因中雖無有漏惠即不妨有本有無漏惠轉成智智即是惠即從無漏鏡智種子中生現行也<span class='note-inline'>(先德未决也未見此文也可秘之)</span>。</p>
<p>章云或因果俱說六勝[肆-聿+((彰-章)/(曼-又+万))]經中說六識<span class='note-inline'>(云云)</span>。</p>
<p>問此文意何。</p>
<p>[前-刖+合]是摽因果說六識之類也。</p>
<p>問其經正文如何。</p>
<p>[前-刖+合]文云世尊若無如來藏者不得猒苦樂求涅槃何以故於此六識及心法智此七法[剁-几+ㄆ]那不住不種眾苦不得猒苦樂求涅槃<span class='note-inline'>(云云)</span>遠法師記云依基師意釋此文者六識謂眼等六識也心法智者意識相應無漏智也<span class='note-inline'>(云云)</span>。</p>
<p>問勝[肆-聿+(乞-乙+(曼-又+万))]經既是大乗經也如何此經說六識。</p>
<p>[前-刖+合]唯識論云然有經中說六識者應知彼是隨轉理門或隨所依六根說六而識類別實有八種<span class='note-inline'>(云云)</span>䟽云一隨轉理門依少根器未建立於第七八者說故第二解依不共根不共境故說有六種非謂盡理而識類別實有八種大乗之中於處門中不開識者以此理通<span class='note-inline'>(云云)</span>。</p>
<p>問就論初釋若尒勝[肆-聿+(乞-乙+(曼-又+万))]經為未知七八識少乗者說欤。</p>
<p>[前-刖+合]不然慈恩既云若唯[示*皮]大如勝[肆-聿+(乞-乙+(曼-又+万))]經<span class='corr'>但</span>此經說六識隨順前為少乗機未知七八識說六識今此大乗經中亦說六識<span class='note-inline'>(為言)</span>故寂法師章云隨順經中等<span class='note-inline'>(云云)</span>義濵云隨順經中說六識者解云諸大乗經若隨小乗說皆名為隨順經<span class='note-inline'>(云云)</span><span class='note-inline'>(見此記文可有云隨順經之異本撿之)</span>。</p>
<p>章云或因果俱說七諸教說七心界<span class='note-inline'>(云云)</span>。</p>
<p>問此文意何。</p>
<p>[前-刖+合]是摽因果位說七識之類也。</p>
<p>問其七心界者何。</p>
<p>[前-刖+合]瑜伽對法等云謂眼等六識界及意界<span class='note-inline'>(云云)</span>。</p>
<p>問立七心界時第八識攝何界。</p>
<p>[前-刖+合]意界所攝也。</p>
<p>問何故尒。</p>
<p>[前-刖+合]無別所依根別所緣境故以第八識攝第七意界也。</p>
<p>問何以知尒。</p>
<p>[前-刖+合]樞要上卷薀處界三癈立離合頌云隨增說我事為依此所行生持分略廣無別根所緣<span class='note-inline'>(云云)</span>言隨增說我事者為顕五種我事唯立五薀謂身具我事<span class='note-inline'>(色)</span>受用我事<span class='note-inline'>(受)</span>言說我事<span class='note-inline'>(想)</span>造作一切法非法我事<span class='note-inline'>(行)</span>彼所依止我自躰事<span class='note-inline'>(識)</span>為依者六根也此所行者六境也生者出生義是十二處也持者任持義是十八界也分略廣者略者略識立根境為十二處<span class='note-inline'>(為言)</span>廣者加識為十八界<span class='note-inline'>(為言)</span>無別根所緣者釋七八識不別說為處界之所以由離六識根境之外更無別根境可立界處故不立之<span class='note-inline'>(為言)</span>。</p>
<p>章云或因果俱說八謂八識<span class='note-inline'>(云云)</span>。</p>
<p>問此文意何。</p>
<p>[前-刖+合]是摽因果俱說八識之類也謂眼識<span class='note-inline'>(乃至)</span>阿頼耶識也如楞伽深密密嚴經等瑜伽唯識百法論等說也<span class='note-inline'>(上識自相門略論了)</span>。</p>
<p>章云或因果合說九楞伽第九頌云八九種種識如水中諸波依無相論同性經中若取真如為第九者真俗合說故今取淨位第八本識以為第九染淨本識各別說故如來功德莊嚴經云如來無垢識是淨無漏界解脫一切障圓鏡智相應此中既云無垢識與圓鏡智俱第九復名阿末羅識故知第八識染淨別說以為九也<span class='note-inline'>(云云)</span>。</p>
<p>問此文意何。</p>
<p>[前-刖+合]是明因果位合說九識之類也。</p>
<p>問說此義引楞伽經無相論同性經莊嚴經之意何。</p>
<p>[前-刖+合]引楞伽經者為證第九識也引無相論等者為明其第九識躰也。</p>
<p>問云尒意何。</p>
<p>[前-刖+合]楞伽云依諸耶念法是故有識生八九種種識如水中諸波<span class='note-inline'>(云云)</span>故引為立九識之證也引無相論等者若依無相論同性經者以真如為第九真俗合說為九識今依莊嚴經為證以淨第八為第九識<span class='note-inline'>(為言)</span>。</p>
<p>問先其無相論文如何。</p>
<p>[前-刖+合]無相論轉識品云能緣有三一果報識即阿梨耶二執識即末那三塵識即六識<span class='note-inline'>(乃至)</span>境識俱泯即是空性其空性者阿摩羅識<span class='note-inline'>(乃至)</span>唯阿摩羅識是真如如大乗同性言眾生神識無邊無色無相不可見無定處所識相清淨唯無明貪愛習氣業等客塵煩惱之所覆障譬如清淨虛空四塵所障<span class='note-inline'>(云云)</span>。</p>
<p>問此文既云阿末羅識是真如而何云淨第八<span class='note-inline'>(云云)</span>。</p>
<p>[前-刖+合]今章家意莊嚴經云如來無垢識圓鏡智相應其無垢識者即阿末羅識而既云圓鏡智相應故知淨第八非真如<span class='note-inline'>(為言)</span>故䟽第三云唯無漏依躰性無垢先名阿末羅識或名阿摩羅識古師立為第九識者非也然楞伽經有九種識彼說真識為第九名無垢識如上下會此無垢識是圓鏡智相應識名轉因第八心躰得之<span class='note-inline'>(云云)</span><span class='note-inline'>(上者第一卷下者第七卷)</span>。</p>
<p>問其上下如何會之。</p>
<p>[前-刖+合]䟽第一云楞伽經中兼說識性或以第八染淨別開故言九識非是依他識躰有九亦非躰類別有九識<span class='note-inline'>(云云)</span><span class='note-inline'>(下第七文准之)</span>。</p>
<p>問若余第九識躰决定如何可云耶。</p>
<p>[前-刖+合]章家取二義然其志以淨第八為第九為勝也。</p>
<p>問若尒何樞要下云依無相論同性經無垢識是自性識心則真如理故知無垢通二種也<span class='note-inline'>(云云)</span>。</p>
<p>[前-刖+合]故知俱取二義然此章意以後義為勝也。</p>
<p>問大莊嚴論云此中應知說心真如名之為心即說此心為自性清淨此心即是阿摩羅識<span class='note-inline'>(云云)</span>此文如何可會。</p>
<p>[前-刖+合]如同性經可會此經也。</p>

<p class='juan'>唯識義卷第四之末<span class='note-inline'>(終)</span></p><p class="byline">釋真興撰</p></div>
</div><!-- end of div[@id='body'] -->
</body></html>