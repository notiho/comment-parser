<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>唯識義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu5' />
<p class='juan'>唯識義卷第二本</p><p class="byline">釋真興撰</p><p>章云華嚴經說三界唯心<span class='note-inline'>(云云)</span>。</p>
<p>問引此文意何。</p>
<p>[前-刖+合]是亦為證捨濫留純義所引也唯識論第七云如契經說三界唯心<span class='note-inline'>(云云)</span>䟽云三界唯心即十地經第八卷第六地文華嚴所說<span class='note-inline'>(云云)</span>演秘云案彼經第十九頌云譬如工畫師不能知自心而由心故畫諸法性如是若人知心行普造諸世間是人即見佛了了佛真實性若人欲了知三世一切佛應觀法界性一切唯心起<span class='note-inline'>(云云)</span><span class='note-inline'>(今謂此文<span class='corr'>但</span>說唯心之文不加三界之言)</span>明詮云古華嚴經第二十六明第六地中云了達扵三界<span class='corr'>但</span>從貪心有知十二因緣在於一心中如是則生死<span class='corr'>但</span>從心而起心若得滅者生死即亦盡<span class='note-inline'>(云云)</span>新經第三十七明第六地中云了達三界依心有十二因緣亦復然生死皆由心所作心若滅者生死盡<span class='note-inline'>(云云)</span>又第五十四云菩薩知三界唯心二世唯心而了知其心無量無邊<span class='note-inline'>(云云)</span>此等文正與章所引同也。</p>
<p>問此三界唯心之文意何。</p>
<p>[前-刖+合]䟽云世親攝論第四無解無性第四廣解十地經名体言唯心者心識是一唯言為遣所取境義由彼無故能取亦無不遮心所不相離故如說若無心所未曾得轉三界唯心之言即顯三界唯識即與欲等愛結相應隨在三界即属三界貪等結此能唯識言無有撗計所緣不遣真如所緣依他所緣謂道諦攝根本後得二智所緣等<span class='note-inline'>(云云)</span>。</p>
<p>問以此文如何為顯三界唯心之義。</p>
<p>[前-刖+合]文中云即與欲等愛結相應之文正顯三界唯心之義。</p>
<p>問如何顯耶。</p>
<p>[前-刖+合]邑云謂此三界皆有欲等愛結謂心心所隨在三界與此愛結相應繫属三界貪等故言三界唯心或此言欲等者即以欲界等餘二界謂心心所属此三界愛結也<span class='note-inline'>(云云)</span><span class='note-inline'>(文中有二釈第二釈與義演同也)</span>惣意云有情起三界煩惱煩惱力故輪迴三界若不起三界惑業不可受三界苦故知三界唯自心之所為也<span class='note-inline'>(為言)</span>故義演云有情起欲界愛結即隨在欲界中餘二界准知謂身所起三界煩惱即攝属在於三界中意說有情起欲界愛結即属欲界貪等被他貪等所接属故此即諸有情属能繫煩惱如牛属繩<span class='note-inline'>(云云)</span>。</p>
<p>問䟽云若尒欲色二界可說唯心是則言二界唯心何故復言無色唯心以小乗等多計彼唯識故有立<span class='corr'>已</span>成<span class='note-inline'>(云云)</span>此難意何。</p>
<p>[前-刖+合]是即無性菩薩之難也義演云觀此䟽文有二難意一云汝大乗唯心者謂欲色界中而有色法即心能變色故色不離心可言二界唯心無色界中既無色法何故復言無色唯心耶二云又小乗等多計無色唯心今大乗亦立者有立<span class='corr'>已</span>成過也<span class='note-inline'>(云云)</span>。</p>
<p>問就義演之文何以知有難意耶。</p>
<p>[前-刖+合]以[前-刖+合]文知之。</p>
<p>問其[前-刖+合]文如何。</p>
<p>[前-刖+合]。</p>
<p>䟽云此不然也非<span class='corr'>但</span>色無亦無貪等能取之心故亦無餘虛空等識所取義又經部執無色心等是無色無体無實所取境義顕現所依恐彼執為非心等故說三界唯心此即唯心義意如是<span class='note-inline'>(云云)</span>。</p>
<p>問此[前-刖+合]文意何。</p>
<p>[前-刖+合]義演云無色界中雖無色法有貪信等恐外人執離心外別有貪信等今為遮彼故說<span class='corr'>三</span>界唯心無色界中離心王外無別貪信等以為能取心又無色界雖有虛空無為等然此等無為亦不離心外別有是識之所取恐計離心別有故說三界唯心又經部師許無色界諸心心所法是無色相無体又無實所取境義顕現所依可得故恐彼執無色心等為非心等今設遮彼故言三界唯心此與前別者前言唯心者遮無心外之法今言唯心遮彼執心為非心故說三界唯心<span class='note-inline'>(云云)</span><span class='note-inline'>(雖有演秘及[邕-口]記不如此記之)</span>。</p>
<p>問此等文大意如何。</p>
<p>[前-刖+合]薩婆多計空無邊處心緣離心外實有非想處境又執離識外有實貪信等為遮此等執說唯心也又經部師計空無邊處等虛空是無色無体<span class='corr'>但</span>由心心所破色觀空虛空方顕故心心所法是虛空顕所依是故恐彼執心心法是無体虗空之所依故非心心法故為遮彼妄計兼說唯心也<span class='note-inline'>(為言)</span>。</p>
<p>問譬喻論師何故可計心心法是虛空顕現之所依故非是心心法耶。</p>
<p>[前-刖+合]譬喻論師計虗空是無体無實立虗空無為故名無空論師今可執心心法是無体無實虗空顕現所依故亦無体無實非心心法故為遮此執說唯心<span class='note-inline'>(為言)</span>。</p>
<p>章云遺教經言是故汝等當好制心制之一處無事不辨等皆此門攝<span class='note-inline'>(云云)</span>。</p>
<p>問引此文意何。</p>
<p>[前-刖+合]是亦為證捨濫留純之義所引也此經亦名佛臨般涅槃略說教誡經一卷六紙後秦時鳩摩羅什譯也智<span class='corr'>昇</span>釈教錄為大乘經其經論云為菩薩說<span class='note-inline'>(云云)</span>終南山釈道宣內典錄及慈恩惣[耳*夕*ㄗ]蕳章為小乘經也有釈論一卷西<span class='corr'>天</span>竺三蔵真諦譯也。</p>
<p>問此經之文如何成此重證。</p>
<p>[前-刖+合]云既云制心不立制境故能成證也。</p>
<p>問此經大意如何。</p>
<p>[前-刖+合]經文頗廣章主取要出之故經文云汝等比丘以能住戒當制五根勿令放逸入於五欲<span class='note-inline'>(乃至)</span>此五根者心為其主是故汝等當好制心心之可畏甚於毒虵惡獸怨[貝*戒]大火越逸未足喻也動轉輕[跳-兆+(畚-田+水)]<span class='corr'>但</span>觀於密不見深坈譬如狅冩無釣猿猴得樹騰躍踔擲難可禁制當急挫之無令放逸縱此心者喪人善事制之一處無事不辨是故比丘當懃精進折伏汝心<span class='note-inline'>(云云)</span>。</p>
<p>問此經意何。</p>
<p>[前-刖+合]其釈論云示現此心三昧障法故等<span class='note-inline'>(云云)</span>三昧有三種一無二念三昧二調[弟/木]不動三昧三起多功德三昧也障法有三種一心性差別障二輕動不調障三失諸功德障也。</p>
<p>問其障與治相對如何。</p>
<p>[前-刖+合]心性差別障者如經云心之可畏甚於毒虵等即以無二念三昧治之如經云制之一處也此意云貪嗔癡邪見種類非一故云差別障觀一心之理令不起故云以無二念三昧治之<span class='note-inline'>(為言)</span>輕動不調障者如經言動轉輕[躁-木+(尒-小+(恭-共))]猶如猿猴即以調柔不動三昧治之如經云當勤精進折伏汝心也此意云掉舉散乱其性輕動易緣易解依止定数分位輕安令不傾動故云以調柔不動三昧治之<span class='note-inline'>(為言)</span>失諸功德障者如經云縱此心者喪人善事即以起多功德三昧治之如經云無事不辨也此意云依心起惡依心生善轉滅依心雜染之種轉得依心清淨之德故云以起多功德三昧治之<span class='note-inline'>(為言)</span>然今章家只引能治三種三昧之也<span class='note-inline'>(向章可知又具如論（云云）)</span>。</p>
<p>問此三三昧之体如何。</p>
<p>[前-刖+合]古德云一一各通三三摩地為体意云[糸*ㄉ]無二念三昧者一心觀貪等空理是空三摩地畏貪等不願求是無願三昧地觀貪等無相圎成之理是無相三摩地也餘二准知之。</p>
<p class="head2">第三攝末歸本識</p>
<p>問攝末歸本識之意何。</p>
<p>[前-刖+合]先第二重心與境相對境有濫故捨之不名唯境心是純故留之名唯識了今此重意其心中有本末謂自体分能反故名本相見分所變故名末攝其相見之末歸自体之本名唯識此重意也。</p>
<p>章云心內所取境界顕然內能取心作用亦尒此見相分俱依識有離識自体本末法必無故<span class='note-inline'>(文)</span>。</p>
<p>問此文意何。</p>
<p>[前-刖+合]是明重旨也相分以為所取境界見分以為能取心然識自体分微隱難知是故古今大小乘師多不許有自体分然而心心所自体生時皆似所綠能緣相現似能緣相說名見分似所緣相說名相分自体為本作用為末其末作用識之所反離本識者無有是處即是攝末歸本之義也一說云心內所取乃至作用亦尒者審定前第二重也此見相分乃至末法必無故者正標此重意也。</p>
<p>章云三十頌云由假說我法有種種相轉彼依識所變此能變唯三<span class='note-inline'>(云云)</span>。</p>
<p>問引此文意何。</p>
<p>[前-刖+合]證此重引二證文謂唯識論與解深密經也今是初引唯識論云彼依識所變等證攝末歸本之義也。</p>
<p>問先此文云何。</p>
<p>[前-刖+合]䟽云上之二句[前-刖+合]難破執下之一句意標論宗結歸唯識<span class='note-inline'>(云云)</span><span class='note-inline'>(難者論云若唯有識云何世間及諸聖教說有我法（云云）外人之難也)</span>。</p>
<p>問其由假說我法云意何。</p>
<p>[前-刖+合]論云愚夫所計實我實法都無所有<span class='corr'>但</span>随妄情而施設故說之為假內識所變似我似法雖有而非實我法性然似彼現故說為假<span class='note-inline'>(云云)</span>。</p>
<p>問此文意何。</p>
<p>[前-刖+合]凢約假義。</p>
<p>有二相對初相對中亦有二一無体隨情假二有体施設假後相對中亦有二一以無依有假二以義依体假也今此論中愚夫所計<span class='note-inline'>(乃至)</span>說之為假者無体隨情假與以無依有假故名假<span class='note-inline'>(為言)</span>內識所反<span class='note-inline'>(乃至)</span>故說為假者有躰施設假與以義依体假故名假<span class='note-inline'>(為言)</span><span class='note-inline'>(二相對者即䟽中二釈也)</span>。</p>
<p>問云何名無体随情假等。</p>
<p>[前-刖+合]䟽云假有二種一者無体随情假多分世間外道所執<span class='note-inline'>(少分內道亦起如犢子部等)</span>雖無如彼所執我法随執心緣亦名我法故說為假二者有体施設假聖教所說雖有法体而非我法本体無名強名我法不稱法体随緣施設故說為假<span class='note-inline'>(云云)</span>。</p>
<p>問此二義意如何。</p>
<p>[前-刖+合]䟽云第一解云說為我法而体是無随情說假<span class='note-inline'>(<span class='corr'>已</span>上說世間我法假也)</span>設体雖有不稱為假<span class='note-inline'>(<span class='corr'>已</span>上說聖教我法假也)</span>我法二假乃属於說唯假言說以為我法彼体却非<span class='note-inline'>(云云)</span>燈云第一解云<span class='note-inline'>(乃至)</span>彼体都非者此意釈云世間我法說所執相以為我法我法本無唯只言說聖教雖說所緣見相薀等諸法以為我法薀等實非若我若法<span class='corr'>但</span>唯有言故云乃属於說<span class='note-inline'>(云云)</span>此等文意云世間我法名無体随情假之迷情迷依他法似我法妄執實我法於此所執上起言說說實我法此所說實我法其体無故只有能說名言依其名言假名我法故云無体随情故假說我法<span class='note-inline'>(為言)</span>聖教我法名有体施設假者諸法体性悉離名言非我非法而諸佛菩薩随緣說我法之時其能說名言專不[禾*尒]法体然有說我法之能說名言其名言上施設假名我法故云有体施設故假說我法<span class='note-inline'>(為言)</span>重意云設世間我法設聖教我法非有實体只依有說我法之能說名言假說我法<span class='note-inline'>(為言)</span>。</p>
<p>問云何名以無依有假等。</p>
<p>[前-刖+合]䟽云又第二解世間所執我法体無依識所反妄情為緣而起於執妄情所執是世間我法然体無故以無依有依內妄情說為我法聖教所說我法二種依識体上有我法義義依於体別依於惣依有体法說為我法即說所執能計之情及所詮之法皆識所反以為我法即說所執能計之情及所詮之法皆識所反以為我法<span class='note-inline'>(云云)</span>。</p>
<p>問此二義意如何。</p>
<p>[前-刖+合]䟽次第二解云以無依有世間說情以為我法以義依体聖教說体以為我法假我及法不在於實以所說為若我法故<span class='note-inline'>(云云)</span>燈云第二解云以所執為若我若法者此意解云所執外我法無世說我法者随自情執我法之解為我法無彼所執我法可說以我法無依內情故以無依有假故<span class='corr'>但</span>說情聖教所說依識等上有我法義義依於体即義是別識体是惣以別依惣故說別義以為我法名義依体此既說義以為我法故不在言有彼体義為所說故<span class='note-inline'>(云云)</span><span class='note-inline'>(有又釈煩故不記之)</span>此等文意云世間我法名以無依有假者妄情迷依他法似我法妄執實我法其所執實我法其体無故随執我法之解假說我法我法是無妄解是有以無依有假說我法故云以無依有故假說我法<span class='note-inline'>(為言)</span>聖教我法名以義依体假者識等法体雖不可言然其体上有我法義故佛菩薩說法体上義假名我法以法体上有我法義以義依体假說我法故云以義依体故假說我法<span class='note-inline'>(為言)</span>重意云世間我法随妄情之解假說我法聖教我法随体上義假說我法<span class='note-inline'>(為言)</span>。</p>
<p>問何故世間必說我法耶。</p>
<p>[前-刖+合]䟽云由無始來撗計我法分別心故熏習本識後後遂有相見分生愚夫不了此唯內識依之妄計有實我法我法實無随彼妄情所執之相名為我法故知世間所執我法是假非實故經頌云如愚所分別外境實皆無習氣擾濁心故似彼而轉<span class='note-inline'>(云云)</span>。</p>
<p>問文中云後後遂有相見分生之意何。</p>
<p>[前-刖+合]演秘云。</p>
<p>問相見二分發于無始云何後後方遂有耶。</p>
<p>[前-刖+合]約更增說如法華言來入此宅<span class='note-inline'>(云云)</span>邑法師[前-刖+合]云雖實未熏前前<span class='corr'>已</span>有猶如說薀從取而生約義說故<span class='note-inline'>(云云)</span>。</p>
<p>問何故聖教必說我法耶。</p>
<p>[前-刖+合]䟽云聖者依此內識所反若相若見為起言論断染取淨引生真見假為立名說為我法法体實非若我若法故知聖教所說我法亦假說也是故經言為對遣愚夫所執實我法故於識所反假說我法名<span class='note-inline'>(云云)</span>義濵云為欲断染取淨所以湏說我法故聖教云彼既文夫我亦尒不應自輕而退屈又下論云不執菩提有情實有無由發起猛利悲願<span class='note-inline'>(云云)</span>。</p>
<p>問就聖教我法如何法体上有我法義耶。</p>
<p>[前-刖+合]大抄云且如初果有初果義二十七賢聖皆有聖義<span class='note-inline'>(云云)</span>。</p>
<p>問說假言義別抄文如何。</p>
<p>[前-刖+合]第一云由假說者此有二義一[糸*ㄉ]說二[糸*ㄉ]義[糸*ㄉ]說者遍計所執我法二種<span class='corr'>但</span>由倒情撗計為實依彼倒情随起言說謂為實有所說我法畢竟無實如空華等二[糸*ㄉ]義者唯有倒心撗計為有此所執我從本來無如實空華等<span class='note-inline'>(乃至)</span>聖教我法亦有二種一由言說安立施設相見二分似我法二種相現名為約說二由依他体上自有似我法相不由言說安立方為有即是[糸*ㄉ]義猶如庶愛安立似水自体非水如其次第約說就義分其二也<span class='note-inline'>(為言)</span><span class='note-inline'>(<span class='corr'>已</span>上護法菩薩義了)</span>。</p>
<p>問安惠難陀義如何。</p>
<p>[前-刖+合]䟽云若安惠解二種我法皆是無依於惣無見相二分施設假說性非有故自證離言非我法故唯佛所證<span class='note-inline'>(云云)</span>樞要云難陀師云依相分上起所執我法随能計妄情說為世間我法即依所反依他上立為聖教我法<span class='note-inline'>(云云)</span>意云安惠云相見分是遍計所執故難陀只立相見二分故各致此說也<span class='note-inline'>(煩故不妄記之)</span>。</p>
<p>問頌第二句云有種種相轉之意何。</p>
<p>[前-刖+合]論云我種種相謂有情命者等<span class='note-inline'>(世間)</span>預流一來等<span class='note-inline'>(聖教)</span>法種種相謂實德業等<span class='note-inline'>(世間)</span>薀處界等<span class='note-inline'>(聖教)</span>轉謂随緣施設有異<span class='note-inline'>(云云)</span>䟽云相謂相狀轉是起義相起非一故名種種<span class='note-inline'>(云云)</span>。</p>
<p>問頌第三句云彼依識所變之意何。</p>
<p>[前-刖+合]論云彼相皆依識所轉變而假施設<span class='note-inline'>(云云)</span>。</p>
<p>問此文意何。</p>
<p>[前-刖+合]是[前-刖+合]外人問之詞也故䟽云外復問云有實我法可依假說我法實無假依何立第三句云彼我法相依內識等所反現相見分而起假說我法相非依離識實有我法而起假說<span class='corr'>但</span>依內識所反相見而假說故此<span class='corr'>但</span>說識義兼心所<span class='note-inline'>(云云)</span>。</p>
<p>問若尒真如非識所反故應非唯識。</p>
<p>[前-刖+合]䟽云不離識故真如名唯識非識所反故不說為我法若說為真如亦心所反故<span class='note-inline'>(云云)</span>。</p>
<p>問第四句云此能反唯三者何。</p>
<p>[前-刖+合]論云謂異就思量及了別境識<span class='note-inline'>(云云)</span>䟽云一謂異就識即第八識名有多義一反異而[烈-列+就]要因反異之時果方[烈-列+就]故此義通餘種生果時皆變異故<span class='note-inline'>(經部師義)</span>二異時而[烈-列+就]與因異時果方[烈-列+就]故<span class='note-inline'>(薩婆多義)</span>今者大乗約造之時非約種体許同世故三異類而[烈-列+就]與因異性果[酉*羽]因故<span class='note-inline'>(大乘義)</span>二謂思量識即第七識思謂思量量謂量度思量第八度為我故又恒審思量餘識無故餘之二識不名思量三了別境識即餘六識二十論說心意識了名之差別了是諸識之通名也了別別境及麤顕境唯前六故對此六塵說六識故<span class='note-inline'>(云云)</span>。</p>
<p>問了別境名了別境識者第七識<span class='corr'>別</span>緣第八見亦可名了別境識。</p>
<p>[前-刖+合]䟽云然濫第七應言此六了別於麤境名了別境識以了別相麤簡於七八故<span class='note-inline'>(云云)</span>。</p>
<p>章云成唯識說變謂識体轉似二分相見俱依自体起故<span class='note-inline'>(云云)</span>。</p>
<p>問引此文之意何。</p>
<p>[前-刖+合]是護法菩薩釈前頌中識所反之變言之文也䟽云此釈變義此論一宗有二釈此即初釈護法等云謂諸識体即自證分似相見二分而生此說識体是依他性轉似相見二分非無亦依他起依此二分執實二取聖說為無非依他中無此二分論說唯二依他性故此除真智緣於真如無相分故不尒如何名他心智後得智等不外取故<span class='note-inline'>(太抄云若不反相分何名他心智如後得智緣他心時他心為質自反起相分緣名不<span class='corr'>取</span>外（云云）)</span>乃至許有相見二体性者說相見種或同或異若同種者即一識体轉似二分相用而生如一蝸牛反生二角此說影像相見離体更無別性是識用故若言相見各別種者見是自体義用分故離識体更無別種即一識体轉似見分別用而生識為所依轉相分種似相而起以作用別性各不同故相別種於理為勝故言識体轉似二分此依他起非有似有實非二分似計所執二分見相故立似名<span class='note-inline'>(云云)</span><span class='note-inline'>(<span class='corr'>已</span>上說反謂識体轉似二分之句了)</span>若無自證二定不生如無頭時角定非有及無鏡時面影不起皆於識上現相貌故故說二分依識体生<span class='note-inline'>(云云)</span><span class='note-inline'>(<span class='corr'>已</span>上說相見俱依自證起故之句了)</span>。</p>
<p>問依他二分似所執二分現者八識中何識二分耶。</p>
<p>[前-刖+合]惣八識二分也。</p>
<p>問第六第七二識執我法故似所執二分現耳五八識無執何亦似所執二分現耶。</p>
<p>[前-刖+合]第六第七二識分別熏習我法力故諸識二分生時皆似實我實法所執二分現也故論云我法分別熏習力故諸識生時反似我法<span class='note-inline'>(云云)</span>。</p>
<p>問此反謂識体等文中亦含安惠義其如何。</p>
<p>[前-刖+合]雖有安惠義專非此證所以者何彼菩薩云相見二分是遍計所執不立依他相見二分何以彼釈關攝末歸本之證乎故不可論之<span class='note-inline'>(如三性之義)</span>。</p>
<p>章云解深密經說諸諸識所緣唯識所現<span class='note-inline'>(云云)</span>。</p>
<p>問引此文意何。</p>
<p>[前-刖+合]是亦為證攝末歸本義所引也。</p>
<p>問先其經具文如何。</p>
<p>[前-刖+合]彼經第三分別瑜伽品云慈氏菩薩復白佛言世尊諸毘鉢舎那三摩地所行影像彼與此心當言有異當言無異佛告慈氏曰善男子當言無異何以故由影像唯是識故善男子我說識所緣唯識所現故<span class='note-inline'>(云云)</span><span class='note-inline'>(瑜伽七十六有此又無性世親及唯識論引之為證也)</span>。</p>
<p>問此經文意何。</p>
<p>[前-刖+合]唯識䟽七云此意汝謂識外所緣我說即是內識上所現無實外法世親說云謂識所緣唯識所現無別境義復舉識者顕我所說定識所行唯識所現無別有体<span class='note-inline'>(云云)</span>。</p>
<p>問彼經次慈氏菩薩難云世尊若彼所行影像即與此心無有異者云何此心還見此心<span class='note-inline'>(云云)</span>佛如何[前-刖+合]耶。</p>
<p>[前-刖+合]佛云善男子此中無有少法能見少法然即此心如是生時即有如是影像顕現善男子如依善瑩清淨鏡面以質為緣還見本質而謂我今見於影像及謂離質別有所行影像顕現如是此心生時相似有異三摩地所行影像顕現<span class='note-inline'>(云云)</span>無性云佛告慈氏無有少法能取少法無作用故<span class='corr'>但</span>法生時緣起力大即一体上有二影生更牙相望不即不離諸心心所由緣起力其性法尒如是而生如質為緣還見本質譬如依止自面等質於鏡等中還見本質由迷乱故謂我見影由鏡等緣威力大故雖無異影而似別有影像顕現<span class='note-inline'>(云云)</span>太抄云更牙相望不即不離者即一識体上有見相二分生即見相分與自證分別故不即無離自体分別見相分故名不離<span class='note-inline'>(云云)</span><span class='note-inline'>(燈有問[前-刖+合]繁故不記之)</span>。</p>
<p>章云攝相見末歸識本故所說理事真俗觀等皆此門攝<span class='note-inline'>(云云)</span>。</p>
<p>問此文意何。</p>
<p>[前-刖+合]是章家成深密經意也無性云我說在外識所緣境唯是內識之所顕現即是所緣境識為自性義<span class='note-inline'>(云云)</span>深密經中廣說理事真俗唯識之觀依於一切有無諸法辨唯識故也悉取攝此門<span class='note-inline'>(為言)</span>。</p>
<p>問其以事理真俗攝此門如何。</p>
<p>[前-刖+合]信叡云若攝事末歸於理本名為唯識若於事中攝相見末歸於識本名為唯識皆是攝末歸本門攝<span class='note-inline'>(云云)</span>。</p>
<p>問與四種出体中第四攝相歸性門有何差別。</p>
<p>[前-刖+合]以有為相歸無為性為諸法体是攝相歸性門非攝事相歸於事性今此重者通約二義以為唯識故有差別<span class='note-inline'>(信叡文也)</span>。</p>
<p>問攝相歸性門之中攝有漏種歸於本識名無記性亦攝其門故亦通二義何有差別耶。</p>
<p>[前-刖+合]上[前-刖+合]有此難今可謂彼門是性相相對辨諸法之体門也此重是本末相對辨唯識之門也彼門是狹此重是廣故有差別也<span class='note-inline'>(廣狹者彼門有漏攝相歸性之中有漏種子是第八相分攝其相分歸於本識名無記故云<span class='corr'>狹</span>也此重有漏攝末歸本之中攝相見二分歸識躰名唯識故云廣也)</span>。</p>
<p>問以事末歸理本名唯識者與第五重有何差別。</p>
<p>[前-刖+合]有差別彼遣事相證理性名唯識此攝事相歸理性名唯識彼遣此攝故有差別也。</p>
<p class="head2">第四隱劣顕勝識</p>
<p>問隱劣顕勝之意何。</p>
<p>[前-刖+合]前第三重辨攝相見末歸自体分名唯識了約其自体分更有心王心所而心王是勝心所是劣隱劣心所顕勝心王名唯識此重意也。</p>
<p>章云心及心所俱能變現<span class='corr'>但</span>說唯心非唯心所心王体殊勝心所劣依勝生隱劣不彰唯顕勝法<span class='note-inline'>(云云)</span>。</p>
<p>問此文意何。</p>
<p>[前-刖+合]是標重意也雖心心所各自休分變似相見二分顕現然諸教中<span class='corr'>但</span>說唯心不言心所者心是所依為主勝故心所是能依如臣劣故隱劣心所顕勝心王<span class='corr'>但</span>言唯心不言心所也<span class='note-inline'>(為言)</span>又料云心及心所俱能反現者安立前第三重也<span class='corr'>但</span>說心等者正標此重意也。</p>
<p>章云故慈尊說許心似二現如是似貪等或似於信等無別染善法<span class='note-inline'>(云云)</span>。</p>
<p>問引此文意何。</p>
<p>[前-刖+合]是彌勒菩薩說莊嚴論之頌也為證隱劣顕勝義所引也。</p>
<p>問先此頌意何。</p>
<p>[前-刖+合]釈此頌意大有二類師一楞伽中百論師及經部妙音等二論主護法菩薩也且中百論師等踈得此頌意難護法菩薩計心所可不離心王也<span class='note-inline'>(唯識論第七卷有此諍)</span>。</p>
<p>問先中百論師等難如何。</p>
<p>[前-刖+合]䟽七云此意難云許心似二現謂<span class='corr'>已</span>成立心現似見相二或現能取及所取訖此即牒<span class='corr'>已</span>成義如是似貪等謂牒指義故云如是似貪等者謂心復反似貪瞋等一切染法或似信等一切善法此中似言似心外所計實二分等法故名為似無別染善法者謂心反似見相二分二分離心無別有法復言心反似貪信等故貪信等離心之外無別染善法体即心也如二分故言心反似故故知從心反似貪信等非別有心所<span class='note-inline'>(云云)</span>。</p>
<p>問此文意何。</p>
<p>[前-刖+合]此文大意云中百論師等得此文意云許心似二現者彌勒菩薩既成立心似見相二分現了小乘外道等許此義了<span class='note-inline'>(為言)</span>如是似貪等等者復重弥勒菩薩成立如心似相見二現亦心似貪等信等現也<span class='note-inline'>(為言)</span>無別染善法者結成離心無別心所也<span class='note-inline'>(為言)</span>中百論師等如是得此頌意以之為證難可離心無別心所也<span class='note-inline'>(古德未得此意（云云）)</span>。</p>
<p>問中百論師等如是得此頌意致此難者好耶惡耶。</p>
<p>[前-刖+合]甚惡得頌意致此難也。</p>
<p>問既如文得意何云惡耶。</p>
<p>[前-刖+合]文意不尒故云惡也依之論主更述正義通此難也。</p>
<p>問其論主正義何。</p>
<p>[前-刖+合]論有二釈即第一釈云心所依心㔟力生故說似彼現非彼即心<span class='note-inline'>(云云)</span>䟽云以諸心所依心方起依心㔟力生故說心似彼貪信等現非說彼心所体即謂是心遂言無有別染善法等除此心所似貪等法無別心外實染善法非謂所似貪等亦無<span class='note-inline'>(云云)</span>。</p>
<p>問此文意何。</p>
<p>[前-刖+合]論及䟽意云心所法與心王別体然言心主似心所現者心所如臣依心王㔟力生故云心王似心所現非謂心王即心所<span class='note-inline'>(為言)</span>。</p>
<p>問其頌中云似二現云似貪等上下似言有何差別。</p>
<p>[前-刖+合]䟽云似有二義一無別体<span class='note-inline'>(第一句似言)</span>由心生故說之為似反似二分現者是也二雖有別体<span class='note-inline'>(第二第三句似言)</span>由心方生為依勝故說之為似即貪等是今頌惣言似者通此二故非一為例<span class='note-inline'>(云云)</span>。</p>
<p>問此文意何。</p>
<p>[前-刖+合]似有二種一無別体似謂自体分似相見二分現也故太抄云見相二分離自体分外無別体由自證分生故即能反似見相二分現也<span class='note-inline'>(云云)</span>二有別体似謂心王似貪信等心所現也故太抄云心所離心王外別有体由心王生故以心王為所依<span class='note-inline'>(云云)</span>云非一為例者呵責中百論師等之詞也義演云惣取二義名似非取一義為例名為似也<span class='note-inline'>(云云)</span>。</p>
<p>問論第二釈如何。</p>
<p>[前-刖+合]論云又識心言亦攝心所恒相應故<span class='note-inline'>(云云)</span><span class='note-inline'>(此釈非唯通莊嚴論惣通前經論文也)</span>䟽云莊嚴論言許心等者亦攝心所以恒相應故<span class='note-inline'>(云云)</span>。</p>
<p>問䟽次云若尒貪信等既入能似心聚之中所言似貪信等者是何<span class='note-inline'>(云云)</span>此難意何。</p>
<p>[前-刖+合]邑云此意說許心之言若攝心所即貪信等亦入初句能似聚中復言似貪信等更以誰為能似<span class='note-inline'>(云云)</span>。</p>
<p>問此難如何通。</p>
<p>[前-刖+合]䟽次云惣心聚中貪信等法亦別反似貪信等現以義說之惣別聚異謂惣心自能似二現即心自證分似自見相二俱時貪等自躰分亦現似貪等各二現義故其惣許心之中心所亦在其中然<span class='corr'>但</span>說心反似二現說心所法似貪等現以心勝故<span class='note-inline'>(云云)</span>。</p>
<p>問此文意何。</p>
<p>[前-刖+合]此頌中有惣聚別聚謂許心似二現者是惣聚也如是似貪等等者是別聚也惣聚之中言心之處亦攝心所次言似二現者別顕心王自体分似心王見相二分現也次云如是似貪等等者別顕心所自体分似心所見相二分現也邑云此意說其惣許心似二現中亦說貪信等各自似貪信等二分現故第二三句別舉云如是似貪等或似於信等<span class='note-inline'>(為言)</span>明詮云邑法師[前-刖+合]意者心王之能似所似是唯初惣句攝也心所之能似所似是通初後惣別之句也心王能似自證分也所似相見二分也心所之能似所似亦如是也然初惣句中以義說心所自体分似自見相分而不顕說貪等自證分似自見相分信等自證分似自見相分今第二三句中方顕說此也故惣別句異也<span class='note-inline'>(云云)</span>。</p>
<p>問其所似二分及貪等若是依他若是所執。</p>
<p>[前-刖+合]俱是依他也。</p>
<p>問若尒何䟽云此中似言似心外所計實二分等法故名為似<span class='note-inline'>(云云)</span>。</p>
<p>[前-刖+合]是述中百論師等釈此頌之意也非述論主之正釈故述論主釈中云除此心所似貪等法無別心外實染善法非謂所似貪等亦無<span class='note-inline'>(為言)</span>文既明白不可疑惑也<span class='note-inline'>(先德未知此[上/月]謬案多端也)</span>。</p>
<p>問若心<span class='corr'>但</span>似染善二性現者無記性法不閞此頌中欤。</p>
<p>[前-刖+合]䟽次通此伏難云不過染淨二位中故其無記法有順染者有順善者故此惣言亦攝無記如諸部中執無無記其山河等既有所順即唯善染此亦如是<span class='note-inline'>(云云)</span>意云無記法不違染善故随冝此中攝無記若順染者此似貪等中攝無記若順善者此似信等中攝猶如大眾部等依執無無記山河等無記法善惡二性中攝也<span class='note-inline'>(為言)</span>。</p>
<p>問䟽中亦出又解其何。</p>
<p>[前-刖+合]䟽次云又解心所不離心故許心自体既似二現如是心所自体分染者似貪等二現自体淨者似信等二現離自体及所似貪等外無別染善法<span class='note-inline'>(云云)</span>。</p>
<p>問此解意何。</p>
<p>[前-刖+合]邑云前解約惣別聚異惣中別出染淨心所為二別句此解初句獨明心王自体分似二現第二三句染淨心所自体似二分現以心所不離心故故說如是似貪等言<span class='note-inline'>(云云)</span>。</p>
<p>北抄云此解許心之中不<span class='corr'>收</span>心所心王能似所似是第一句收心所能似所似是第二三句[爿*ㄆ]<span class='note-inline'>(云云)</span>今撿此第三解之意可謂論釈之外䟽主之別解也意云許心之言<span class='corr'>但</span>顕心王自体分次句如是之言顕心所自体分心所不離心王故以如是言顕之<span class='note-inline'>(為言)</span>既不同論二釈故云別解也。</p>
<p>問論二釈中以何可為此重證。</p>
<p>[前-刖+合]二釈俱成證意云初釈云心所依心㔟力生故既標心王勝心所劣隱劣顕勝義尤明後釈云又識心言亦攝心所又標心王勝心所劣隱劣顕勝義亦明也故二釈俱為證<span class='note-inline'>(為言)</span>然䟽第三別解俱標心王心所頗非重意故不可為證也若言心所劣故以如是言[阿-可+急]之者亦可為證而不如先二釈也其二釈中以第二釈可為正證也。</p>
<p>章云雖心自体能反似彼見相二現而貪信等体亦各能反似自見相現以心勝故說心似二心所劣故[阿-可+急]而不說非不能似<span class='note-inline'>(云云)</span>。</p>
<p>問此文意何。</p>
<p>[前-刖+合]是章主釈成彼[病-丙+(尤-尢+土)]嚴論頌之意也。</p>
<p>問此章家文論二釈中與何釈同耶。</p>
<p>[前-刖+合]正與第二釈同也故䟽述第二釈中云故其惣許心聚之中心所亦在其中然<span class='corr'>但</span>說心反似二現說心所法似貪等現以心勝故<span class='note-inline'>(云云)</span>意云許心之言亦可云心所自体分似心所相見二分現劣故[阿-可+急]之<span class='corr'>但</span>舉勝心然其下別說心所似貪等現<span class='note-inline'>(為言)</span>故明詮云以心勝故者初句應云許心心所似二現然<span class='corr'>但</span>言許心者以心勝故<span class='note-inline'>(云云)</span>正與章同也故知論二釈釈中以第二釈正可為此重證也。</p>
<p>問隋時古訳論頌如何。</p>
<p>[前-刖+合]彼第五云能取及所所取此二唯心光貪光及信光二光無二法<span class='note-inline'>(云云)</span>。</p>
<p>問以此頌亦可為證此重耶。</p>
<p>[前-刖+合]亦可為證然義甚踈也不可煩[米*尺]之<span class='note-inline'>(演秘引之)</span>。</p>
<p>章云無垢称言心垢故有情垢心淨故有情淨等皆此門攝<span class='note-inline'>(云云)</span>。</p>
<p>問引此文意何。</p>
<p>[前-刖+合]是維摩經文也為證隱劣顕勝義所引也。</p>
<p>問先此經意何。</p>
<p>[前-刖+合]是優波離尊者為犯律人說法之時維摩誥呵優波離辞也新翻無垢[社-土+(乞-乙+小)]經云心雜染故有情雜染心清淨故有情清淨<span class='note-inline'>(云云)</span>。</p>
<p>唯識論第四證第八識有十證中第十證引此新經文也。</p>
<p>問其心垢等云意何。</p>
<p>[前-刖+合]彼經䟽第三云心謂第八識有情謂五隂假者此依彼心而假建立第八之心若是有漏雜染所攝能依假者亦是雜染所依第八若是無漏清淨所攝能依假者亦是清淨<span class='note-inline'>(云云)</span>唯識論第四釈云謂染淨法以心為本因心而生依心住故心受彼熏持彼種故<span class='note-inline'>(云云)</span>。</p>
<p>問此論意何。</p>
<p>[前-刖+合]釈此論意䟽出四釈初二釈䟽主釈後二釋出有人釈也。</p>
<p>問先其䟽主自釈如何。</p>
<p>[前-刖+合]䟽云此惣中言染淨諸法以心為本若有漏無漏常無常有為無為染淨之法皆以本識為本故云心染情染心淨情淨此言有為等法惣句無為法等別句有漏現行依心生種子依心住心受無漏現行熏持彼無漏種故<span class='note-inline'>(云云)</span><span class='note-inline'>(第一釈也)</span>。</p>
<p>問此釈意何。</p>
<p>[前-刖+合]義演云以心為本者若望有為是惣標句因心而生等者是別句也若望無為唯別非惣更無別義故唯應言無為之法以心為本更不可言因心而生等<span class='note-inline'>(云云)</span>次有漏現行依心生等者有漏法現行依種子心生有漏法種子依現行心住<span class='note-inline'>(為言)</span>次心受無漏現行熏等者有漏種子心受無漏現行心之熏有漏現行心持無漏種子之心故<span class='note-inline'>(為言)</span>重意云有漏現行依心生者釈因心而生之句也種子依心住者釈依心住故之句也心受無漏現行熏者釈心受彼熏之句也持彼無漏種故者[米*尺]持彼種故之句也<span class='note-inline'>(其意如上（云云）)</span>䟽云又解初句如前因心而生者謂有為現行法皆因種子心而生依心住者謂有為現行法皆依現行識法而住心受彼熏者謂本識現行受染淨有為現行之熏[米*尺]上依住持彼有為之種子故釈上因心而生随心染淨有情染淨即以所生能依之法和合假者為情故或心体是有情心染故情染心淨故情淨<span class='note-inline'>(云云)</span><span class='note-inline'>(第二釈)</span>。</p>
<p>問此釈意何。</p>
<p>[前-刖+合]此釈意云初云以心為本者如前釈望有為法為惣句望無為法為別句<span class='note-inline'>(為言)</span>次云因心而生者有為諸法現行依本識種子生<span class='note-inline'>(為言)</span>次依心住故者有為諸法現行依本識現行住<span class='note-inline'>(為言)</span>次心受彼熏者還釈上依心住故之句也謂本識現行還受有為法現行之熏<span class='note-inline'>(為言)</span>次持彼種者還釈上因心而生之句也謂本識現行還持彼有為法之種子故<span class='note-inline'>(為言)</span>次言随心染淨有情染淨等者以論釈歸經文也即以所生能依之法等者意云種子能生即是所依假者五薀所生即是能依即取五薀假者為有情体惣假者有別別薀等法故名有情<span class='note-inline'>(為言)</span>次言或心体是有情等者亦以論釈歸經文第二釈也太抄云此解即取第八識為有情<span class='note-inline'>(為言)</span>意云假者有此第八情識故以者名有情<span class='note-inline'>(為言)</span>䟽云此文有釈以心為本惣句如初因心而生謂雜染法即是有漏三性皆是以相順故遂別各生依心住故謂清淨法有為無漏不順本識故<span class='corr'>但</span>說依心住心受彼熏持種故釋上所由並通染淨又心受彼熏是有漏法持彼種故是無漏法<span class='note-inline'>(云云)</span><span class='note-inline'>(第三釈也)</span>又有別解以心為本惣句因心而生依心住故並有漏法現行依種子心生依現行識住心受彼熏持彼種故者即無漏有為法雖心相違心受現行之熏能持彼現行種故後心淨時有情随淨<span class='note-inline'>(第四釈也此後二釈不可必案之)</span>摳要下云第十證中以心為本諸部惣句有為无為染淨法皆心為本薩婆多等無為由心顕有為由心故起由心起染淨法㔟用㝡強勝故說為本也由此經說若心染淨有情染淨經部師意雖亦如是然心受熏勝於根等以遍界故說心為本雖有為之惣句並無為之別句因心而生謂色不相應由心為同類俱有異[烈-列+就]因等方始生故諸心所法理雖亦然隣近於心依心方住此上二句別對薩婆多下二句對經部如文可悉䟽中<span class='corr'>但</span>敘大乘四釈此中惣釈然觀下文之意双破彼部故說此釈<span class='note-inline'>(云云)</span><span class='note-inline'>(可案大底之)</span>燈四云論心清淨故有情清淨等諸部不同薩婆多云六界為有情謂四大<span class='note-inline'>(地水火風)</span>識<span class='note-inline'>(六識)</span>空<span class='note-inline'>(身中虛空即空界色)</span>然心勝故說心染淨經部由種色心俱持色持不遍心持種遍故說由心有情染淨上座部等心能分別色色不能分別心故作是說以心為本有漏法因心而生無漏法依心住故結無漏心受彼熏下結有漏又初惣句因心而生是有漏後兩句釈成又以心為本謂無為法因心顕故因心而生有漏法依心而住無漏法以心為本即無為之別句亦有為之惣句<span class='note-inline'>(云云)</span><span class='note-inline'>(與䟽釈有同異可案大底也)</span>秘四云疏有四釈餘有五釈等<span class='note-inline'>(云云)</span>彼中有取捨繁故不記之。</p>
<p>問且其雜染清淨法体如何。</p>
<p>[前-刖+合]論云然雜染法略有三種煩惱業果種類別故諸清淨法亦有三種世出世道断果別故<span class='note-inline'>(云云)</span>意云雜染有三謂煩惱雜染業雜染生雜染也清淨有三謂伏道断道断果煩惱者見惑修惑也業者善惡二業也生者異[烈-列+就]果也伏道者有漏六行智也断道者見修道智也断果者無為理也。</p>
<p>問只言染與雜染者同欤異欤。</p>
<p>[前-刖+合]頗異也染者煩惱自性也亦云雜染然云雜染者通有漏三性法意云第七相應惑與有漏善性法雜令染彼体故云善性法名為雜染也<span class='note-inline'>(無記准之)</span>。</p>
<p>問章中云淨等其等言等取何文耶。</p>
<p>[前-刖+合]義准可云多界經云心遠行獨行等之文也珠云理而言之心所垢故有情垢等以心勝故偏舉心耳<span class='note-inline'>(云云)</span>故成重證也第五遣相證性識。</p>
<p>問遣相證性識云意何。</p>
<p>[前-刖+合]前第四重隱劣心所顕勝心王名唯識了今此重意其心王中事理相對遣事證理名唯識此重意也又可云五法事理遣前四事證第五理其所證理名唯識也<span class='note-inline'>(初義依從麤至細五重次第所案也後義依通途相性相對之義所案也俱存無失（云云）)</span>。</p>
<p>章云識言所表具有事理事為相用遣而不取理為性体應求作證<span class='note-inline'>(云云)</span>。</p>
<p>問此文意何。</p>
<p>[前-刖+合]是先標重意也此重有二意初明正体智證圎成理是即正重意也後明有後得智所緣之依他起性即非於依他等以下文也雖非正重意為通伏難有此文來<span class='note-inline'>(至下可知之)</span>是初標重也善珠云識言所表具有五法謂識自相等五中前四事後一理今遣事相用證理性体即顕遣二性證圎城也<span class='note-inline'>(云云)</span>又科云識言所表具有事理者安立前四重也事為相用等者正標此重意也。</p>
<p>章云勝鬘經說自性清淨心<span class='note-inline'>(云云)</span>。</p>
<p>問引此文意如何。</p>
<p>[前-刖+合]為證遣相證性義所引也是則勝[肆-聿+((彰-章)/(曼-又+(一/力)))]師子孔一乗方便經中第十三自性清淨隱覆章文也經具文云自性清淨心而有染污難可了知<span class='note-inline'>(云云)</span>佛[前-刖+合]勝鬘夫人之詞也。</p>
<p>問先此經意何。</p>
<p>[前-刖+合]胡吉藏寳窟云自性清淨心言亡慮絕故難可了知<span class='note-inline'>(云云)</span>言而有染污者客塵煩惱上煩惱所染<span class='note-inline'>(為言)</span>。</p>
<p>問其心者其体如何。</p>
<p>[前-刖+合]清素云真如為心心体堅實不可壞也<span class='note-inline'>(云云)</span>今謂不尒違下第三門云明体不染真實法性名自性清淨心之義故又同勝鬘經云唯立滅諦究竟真實不可壞故云文故自性清淨心與滅諦應無別故可謂真如之貞實心也心之性故名心即質多心也信叡云此文通證不取染淨依他起性此文唯說真如性離諸染污諸法中實心之本体<span class='note-inline'>(云云)</span>故知唯真如自体珠勝應求作證染淨依他義不尒故也。</p>
<p>章云攝論頌云於繩起虵覺見繩了義無證見彼分時知如虵智乱<span class='note-inline'>(云云)</span>。</p>
<p>問引此頌意如何。</p>
<p>[前-刖+合]亦為證遣相證性義所引也。</p>
<p>問此頌意何。</p>
<p>[前-刖+合]此頌本陳那菩薩所造解拳論文也彼論正文云於藤起虵智見藤則無境若見藤分<span class='corr'>已</span>藤智如虵智<span class='note-inline'>(云云)</span>今章所引攝論第六卷文無性菩薩改文也即是悟入三性之文也悟入初二性是相似觀悟入後一性是實證觀也。</p>
<p>問文中義如何。</p>
<p>[前-刖+合]無性云如依繩覺捨於虵覺如是依止唯識顕現依他起覺捨於六義遍計執覺<span class='note-inline'>(六者名名自性名差別義義自性義差別)</span>如依色等細分之覺除遣繩覺如是依止圎成智覺遣依他起迷乱之覺<span class='note-inline'>(云云)</span>。</p>
<p>廓法師云於繩謂虵智者迷於繩境謂是實虵此譬迷內意言所現法義謂外實有言見繩了義無者見繩之時了虵義無此譬證意言時了彼心外情有義無也證見彼分時者證見彼繩覺猶迷如虵智乱故湏除遣此譬證意言智如向外執猶是迷乱故湏除遣也<span class='note-inline'>(云云)</span>[券-刀+水]法師云於繩上起是虵之覺喻依他上起有遍計所執覺也見繩了義無喻見依他性了遍計所執無也證見彼繩色香味觸分時喻證見彼圎成實分時也知取繩之智乱如取虵智乱喻知取依他性智乱如取遍計所執性智乱<span class='note-inline'>(云云)</span>[宋-木+(((嘹-口)-小)-日+目)]云此文唯證不取染分依他起性<span class='note-inline'>(等文)</span>。</p>
<p>章云此中所說起繩覺時遣於虵覺喻觀依他遣所執覺見繩眾分遣於繩覺喻見圎成遣依他覺<span class='note-inline'>(云云)</span>。</p>
<p>問此文意何。</p>
<p>[前-刖+合]是章家引無性解之意釈先頌意也與所上出古師義其心同也<span class='note-inline'>(易知之)</span>。</p>
<p>問此義配位釈如何。</p>
<p>[前-刖+合]燸頂二位依能取識觀所取空少分悟入遍計所執中忍之位觀能取空全分悟入遍計所執是為依依他覺遣所執覺然此能觀尋思實智名迷乱覺法執所引故相縳未脫故此迷乱依他覺入見道時不現在前即是說為依圎成覺遣依他覺也故中邊云發生正性聖惠之時除遣如實觀<span class='note-inline'>(等文)</span>。</p>
<p>問上忍第一位何不說。</p>
<p>[前-刖+合]一云相似悟入圎成時少分<span class='note-inline'>(第七門)</span>一云亦即此中依他起攝帶相觀心有所得故見道實證圎成覺所遣也。</p>
<p>章云此意即顕所遣二覺皆依他起断此染故所執實虵實繩我法不復<span class='corr'>當</span>情<span class='note-inline'>(云云)</span>。</p>
<p>問此文意何。</p>
<p>[前-刖+合]是章家成前此中所說等文之義也意云依依他覺所遣所執覺與依圎成覺所遣依他覺論其實体即是所取能取為實我法二執第六第七能遍計心故名依他所以者何繩虵二種能緣之心染分依他可断法故也實虵者所執之覺通我法二執實繩者依他之覺唯法執也<span class='note-inline'>(此解依燈也)</span>周云實虵為我實繩為法<span class='note-inline'>(云云)</span>義濵云虵繩二覺心者此能等遍計心即是依他心故名為二皆依他也此能遍計所遣故<span class='note-inline'>(云云)</span>清素云繩虵二種能緣之心名為二覺此染依他体是妄情可断之法名為所遣遣謂除遣即断除也<span class='note-inline'>(云云)</span><span class='note-inline'>(周記同之)</span>。</p>
<p>問對法抄第二釈此所遣二覺有二釈如何。</p>
<p>[前-刖+合]彼文云此中有義依依他覺遣所執覺依圎成實覺遣依他覺所遣二覺如名所詮即二性覺要見真如方了行故有義二覺俱所執覺遣所執覺如說唯識遣依他覺如遣執識所取能取先後遣故不尒依他便同所執体亦非有遣断同故後得智品亦應不成<span class='note-inline'>(云云)</span>。</p>
<p>問此二釈意如何。</p>
<p>[前-刖+合]初釈意云燸頂二位起尋思智除遣所取實有之執中忍之位起如實智除遣能取實有之執能治二智俱是依他所遣二取俱是所執故云依依他覺遣所執覺入見道位起正後智除遣加行迷乱觀心故云依圎成覺遣依他覺即所取能取之覺名所執覺加行觀心名依他覺故云所遣二覺如名所詮即二性覺也要見真如等者釈成依圎成覺遣依他覺之義也後釈意云以喻顕義也謂以加行智遣所取能取所執之覺如說唯識遣所取實有之執以見道智遣加行智迷乱之覺如無境智遣能取實有之執其加行智有相縳故有所得故如所執覺名所執覺故云二覺俱所執覺也不尒依他等者釈成不遣依他之義也意云若不云不遣依他者即有二失一云二性無別失若如遍計亦遣依他遣義同故便同所執二云後智無用失若遣依他所緣無故後得智品有何緣用俗緣義邊名後智故<span class='note-inline'>(為言)</span>此二失兼破清辨也計依他起其体空故也。</p>
<p>問此抄二釈與章義異如何可會。</p>
<p>[前-刖+合]章云所遣二覺皆依他起者出二覺体也虵覺繩覺其体即是染分依他可断之法故談其体云皆依他起也抄初釈表二覺之名也實虵之覺雖其体依他妄執實虵其体無故隨所執無名所執覺實繩之覺雖不了眾分所迷實繩其体有故隨所迷境名依他覺故云如名所詮即二性覺也抄後釈顕二覺之義也實虵之覺不了繩故有妄執義故名所執覺實繩之覺不了麻故亦有妄執義故亦名所執覺也。</p>
<p>問既有三義正否如何。</p>
<p>[前-刖+合]以章義可為正出二覺体故抄中二釈是傍義也。</p>
<p>問章云喻觀依他遣所執覺喻見圎成遣依他覺<span class='note-inline'>(云云)</span>抄初釈云依依他覺遣所執覺依圎成覺遣依他覺<span class='note-inline'>(云云)</span>攝論云依止唯識顕現依他覺捨於六義遍計執覺依止圎成實覺遣依他起迷乱之覺<span class='note-inline'>(云云)</span>此三文其義甚均而何云抄初釈是傍義耶。</p>
<p>[前-刖+合]此三文其義是同不可取捨<span class='corr'>但</span>抄初釈中云所遣二覺如名所詮即二性覺是傍義也依文得名妄其体故章次云此意即顕所遣二覺皆依他起者依攝論文細成其義云此意即顕等出二覺体故是慈恩本意正釈也<span class='note-inline'>(為言)</span>抄二釈皆有有義言是表傍義之詞也真實正義在唯識章之中也<span class='note-inline'>(為言)</span>。</p>
<p>問若尒抄二釈捨不可取耶。</p>
<p>[前-刖+合]不尒若顕二覺体如唯識章可云皆依他起若依文得名如抄初釈可云即二性覺若依義得名如抄後釈可云俱所執覺隨冝可名俱無其失<span class='note-inline'>(為此三義和會古人未　習今所案者可秘（云云）)</span>。</p>
<p>問章云断此染故等云何名断。</p>
<p>[前-刖+合]珠云燸等位中伏名為断<span class='note-inline'>(云云)</span>叡云入見道位断名為断<span class='note-inline'>(云云)</span>今謂兩師各說一義並用兩義能契文相也意云珠記云伏名断偏說依他覺所遣之義叡記云断名断偏說圎成覺所遣之義故知並用其理勝也<span class='note-inline'>(為言)</span>言不復當情者易知之。</p>
<p>章云非於依他以稱遣故皆互除遣<span class='note-inline'>(云云)</span>。</p>
<p>問此文意何。</p>
<p>[前-刖+合]此重中更有二初眀正体智證圎成理是正重意也次因明後得智所緣之依他非可断法不除遣之也即此非於依他等之文也即通伏難也難云若言染分依他可断法者後得智品亦應不成無所緣故能緣何有耶今通云染分之中煩惱執心是所断性非謂染分非障有漏及以淨分無漏依他皆互除断故有後得智所緣依他<span class='note-inline'>(為言)</span>。</p>
<p>問若尒遣相證性之義不成不遣依他故。</p>
<p>[前-刖+合]無分別智證真如時一切相用皆不現前不作相分是名遣相非如煩惱断除其体故不相遠故義演云於真觀位雖無依他不遣其体<span class='note-inline'>(云云)</span>。</p>
<p>章云虵由妄起体用俱無繩籍麻生非無假用麻譬真理繩喻依他<span class='note-inline'>(云云)</span>。</p>
<p>問此文意何。</p>
<p>[前-刖+合]是釈不遣依他之所以也即明二性差別虵依虗妄當情顕現蟠体螫用却不可得繩依麻生糺体結用非無其事以麻譬真理以繩喻依他故知依他非無乱体依真如理所生用故即顕後智所緣依他其体非無也珠云虵由妄起体用俱無者以名為用繩籍麻生非無假用者以能為用<span class='note-inline'>(云云)</span>。</p>
<p>章云知繩麻之体用虵情自滅虵情滅故虵不當情名遣所執非如依他湏聖道断<span class='note-inline'>(云云)</span>。</p>
<p>問此文意何。</p>
<p>[前-刖+合]是二性相對明遣断義重成上義也知麻体者是正体智喻證真理知繩用者是後得智喻觀依他正後二智證二性時不見二取云虵情自滅乃至名遣所執非同染分依他煩惱別起聖道而断除之<span class='note-inline'>(為言)</span>。</p>
<p>問實繩之覺亦是所執何<span class='corr'>但</span>云虵情自滅故不云繩情滅耶。</p>
<p>[前-刖+合]信叡云理實應云實虵實繩之情自滅然約顕故偏舉虵也<span class='note-inline'>(云云)</span>。</p>
<p>仲筭大德難云今謂不尒既云非如依他湏聖道断如何可言實繩自滅<span class='note-inline'>(云云)</span>故知不可云繩情自滅也。</p>
<p>問上文云非於依他以稱遣故皆互除遣何今云非如依他湏聖道断耶。</p>
<p>[前-刖+合]上下甚異上云不遣依他者[糸*ㄉ]非障有漏依他及無漏依他云不遣也此云湏聖道断者約煩惱執心染分依他云断也故不相遠。</p>
<p>問其煩惱執心等者其体如何。</p>
<p>[前-刖+合]三藏解云即是不善及有䨱無記迷乱法執非謂煖等觀為迷乱法執<span class='note-inline'>(云云)</span>。</p>
<p>問若非謂煖等觀為迷乱法執者何廓法師云言依他迷乱覺者此有二種一能觀智緣似法義意言依他由未悟入知其虛假故名迷乱二能計心迷依他起執有遍計所執能取從所迷境名依他起迷乱之覺<span class='note-inline'>(云云)</span>。</p>
<p>[前-刖+合]彼師問[前-刖+合]云問前說善心無有執云何此說唯識觀智如虵智乱[前-刖+合]由同時未那增上力故令觀中智不得明了故說迷乱非謂善心自起法執<span class='note-inline'>(云云)</span>以此[前-刖+合]文可通前難也。</p>
<p>章云故漸入真達虵空而悟繩分證真觀位照真理而俗事彰理事既彰我法便息<span class='note-inline'>(云云)</span>。</p>
<p>問此文意何。</p>
<p>[前-刖+合]是有漏智無漏智相對明其行相也明加行智以喻彰明無漏智以法顕之以加行智漸入真時悟入遍計喻達虵空悟入依他喻悟繩分起無漏智頓入見時正体智先證真如理後得智次了依他法故云照真理俗事彰正後二智所緣理事<span class='corr'>已</span>彰我法二執自然息滅即同唯識云非不見真如而能了諸行皆如幻事等雖有而非真也。</p>
<p>問言故漸入真達虵空等者釈結攝論云於繩起虵覺等之文而彼頌文是明悟入三性初二性㨿相似後一性㨿實證何釈結其義之處云非不見真如等之文同耶。</p>
<p>[前-刖+合]云故漸入真乃至而悟繩分之文正釈結於繩起虵覺等之文也其次云證真觀位等者還顕實證觀故同非不見真如等之文也<span class='note-inline'>(頌文意至第七門可知之)</span>。</p>
<p>章云此即一重所觀休也<span class='note-inline'>(云云)</span>。</p>
<p>問此文之意何。</p>
<p>[前-刖+合]是惣結五重也周云能觀所觀兩種不同即<span class='corr'>已</span>明所言即一重<span class='note-inline'>(云云)</span>。</p>
<p>問此五重唯識攝一切法盡耶否耶。</p>
<p>[前-刖+合]心經幽賛云如是所說空有境心用体所生事理五種從麤至細展轉相推唯識妙理惣攝一切<span class='note-inline'>(云云)</span><span class='note-inline'>(彼文亦有此五重門也)</span>。</p>
<p><span class='corr'>已</span>上所觀了。</p>

<p class='juan'>唯識義章卷第二<span class='note-inline'>(本)</span>終</p>
<p class='juan'><a id='mulu6' />唯識義卷第二<span class='note-inline'>(末)</span></p><p class="byline">釋真興撰</p><p>章云能觀唯識以別境惠而為自体<span class='note-inline'>(云云)</span>。</p>
<p>問此文意何。</p>
<p>[前-刖+合]是此初門中第二叚明能觀唯識此中有三一出能觀体二以位配釈三諸門分別此文先是出觀体也。</p>
<p>問何故以別境惠為能觀体。</p>
<p>[前-刖+合]惠心所於所觀境簡択為性故為能觀体也故唯識五云云何為惠於所觀境簡択為性断疑為業謂觀得失俱非境中由惠推求得决定故<span class='note-inline'>(云云)</span>。</p>
<p>問約唯識觀有相有性俱以惠為能觀体。</p>
<p>[前-刖+合]若觀相者以俗智為能觀体若觀性者真智為体俱是別境中惠心所也故知若相若性俱以惠為体<span class='note-inline'>(為言)</span><span class='corr'>但</span>至果位無推求義耳。</p>
<p>章云攝大乘第六卷說為何義故入唯識性由緣惣法出世止觀智故無性解云由三摩呬多無顛倒智故<span class='note-inline'>(云云)</span>。</p>
<p>問引此文意何。</p>
<p>[前-刖+合]為成能觀唯識以惠為体引證文也為何義故等者本論文也無性解云等者引釈論也本論中有問[前-刖+合]今取[前-刖+合]文及釈論文正為證耳。</p>
<p>問先此本論之問意何。</p>
<p>[前-刖+合]無性釈云為何義故等者問入唯識所湏廓法師云此問意云此唯識性既是難入為何義利乃於地前長時修此難行加行入於初地唯識性耶<span class='note-inline'>(云云)</span>。</p>
<p>問本論之[前-刖+合]意何。</p>
<p>[前-刖+合]無性釈云由緣惣法者緣一切法惣相所顕真如為境謂大乘教中所說一切法皆真如為性故緣真如即是解了一切法性若不尒者雖經多時無分別智亦應不生言出世是無漏故無分別故止觀智故者由三摩呬多無顛倒智故<span class='note-inline'>(云云)</span>。</p>
<p>問次釈論云由三摩呬多等之意何。</p>
<p>[前-刖+合]廓法師云言三摩呬多此云等引即是其定顕前止也無顛倒智即內證惠顕前觀也由此正智與定相應內證真理名無顛倒<span class='note-inline'>(云云)</span>。</p>
<p>問其等引定若唯定若通散耶又有無心定中何又何故名等引耶。</p>
<p>[前-刖+合]珠云此云等引唯定非散通有無心且有心定名等引者二義一由前加行平等引故至此定中離於沉掉故名等引二根本定中平等引心令離沉掉名為等引若無心定亦有二義一由前加行平等引生此定此定為前加行平等心引故名等引二即無心定寂靜平等前後無別故名為等能引四大等身令相續安和起由定能引故名等引<span class='note-inline'>(云云)</span>護命云問本論云止梵云奢摩他此云止云何釈論釈止言云三摩呬多可勘<span class='note-inline'>(云云)</span>今案梵云奢摩他此云止者諸定通名定有三種謂等持等至等引通云止即專注義也本論相對觀言故惣云止釈論正為出其定体云三摩呬多即表二種中等引定也。</p>
<p>章云或有解云能觀唯識通以止觀而為自性<span class='note-inline'>(云云)</span>。</p>
<p>問其或有者何人。</p>
<p>[前-刖+合]古德云廓法師也今謂檢彼師義無有此說更是可餘古師也尋可察之。</p>
<p>章云此亦不然若取相應四薀為体若兼眷属即通五薀今且依名觀体唯惠<span class='note-inline'>(云云)</span>。</p>
<p>問此文意何。</p>
<p>[前-刖+合]是章主破古師義破中有二立理破引教破也是先立理破也<span class='note-inline'>(此亦不然者寂法師改云此不應然（云云）若猶用亦字者可言上惣料簡章中多破他師故至此章云亦也)</span>。</p>
<p>問其立理破事如何。</p>
<p>[前-刖+合]古師云通以止觀為能觀体有四失一大减失二太增失三名体不順失四聖教相違失初三為違理失後一為違教失是則初三立理破也言太减失者辨諸法体有三種謂自性体相應体眷属体也今言能觀以惠為体是自性体也通取止者是何体乎若取相應体者除初色薀以四薀為体<span class='note-inline'>(色薀非相應故除之)</span>若兼取眷属体者惣以五薀為体而只取止其体甚减<span class='note-inline'>(為言)</span>言太增失者觀謂惠名非是定名而汝古師並亦取定為能觀者望自性体其体甚增<span class='note-inline'>(為言)</span>言名体不順失者既言能觀体是惠數止体是定何言能觀乎<span class='note-inline'>(為言)</span>雖章文中不舉失数委探義趣有此三失也第四聖教相違失者次下可察之也。</p>
<p>問其相應体眷属体具以幾法為体耶。</p>
<p>[前-刖+合]相應体以二十三法為体謂第六識心王遍行五別境四<span class='note-inline'>(除惠為自性体故)</span>善十一不定中尋詞也以此二十三法攝四薀者遍行中受為受薀想為想薀第六心王為識薀自餘二十法為行薀如是等法與惠相應故取四薀為相應体若眷属体即通五薀定道共戒無表之色雖不與惠相應亦為眷属是則色薀也餘四薀如前也。</p>
<p>問就相應体必以二十三法為体。</p>
<p>[前-刖+合]身在欲界及初禪並菩薩因位之能觀以二十三法為相應体若在二禪以上及果位之能觀除尋伺二法以二十一法為相應体若並自性惠或二十四惑二十二也。</p>
<p>章云無性又云唯識現觀智故<span class='note-inline'>(云云)</span>。</p>
<p>問此文意何。</p>
<p>[前-刖+合]是引無性文破古師也即第四聖教相違失也破意云無性菩薩釈能入智云唯識現觀智何云通止觀乎<span class='note-inline'>(為言)</span>。</p>
<p>問此文何處文耶。</p>
<p>[前-刖+合]珠云唯識現觀智故者引文證之即惣標綱要分文也彼云入謂現觀入所知相謂唯識性今指彼文故云唯識現觀智<span class='note-inline'>(云云)</span>廓法師云入謂現觀者別釈入義謂現觀真如故名為入言入所知相即唯識性者辨入体也謂無分別智入真[(共-八+隹)*見]時離其相見能[一/(月*(乞-乙+、))]分別<span class='corr'>但</span>有自体故名唯識<span class='note-inline'>(云云)</span>然信叡引第六卷云自現觀相是所作事等文不如珠所引之文也。</p>
<p>章云又云由三摩呬多無顛倒智<span class='corr'>但</span>舉定中所起之智以為觀体作尋思等勝唯識觀必居定故不言即以止為觀体<span class='note-inline'>(云云)</span>。</p>
<p>問此文之意何。</p>
<p>[前-刖+合]是且引證之中兼通難也古師難云若只以惠為觀体者何故無性云由三摩呬多乎今通云無性菩薩加由三摩呬多之言為簡資粮位散惠唯取加行位定惠定為所依觀惠起故所以者何修尋思如實智勝唯識觀必居定中所修故也非謂止觀二法為能觀体若不尒者由言無用也。</p>
<p>問若非以定為能觀者何故定境名所觀境定心所既轉所觀境何不得能觀之名乎。</p>
<p>[前-刖+合]所觀境者惠所緣境非定自境定心所依惠之所觀境而得轉故云定轉所觀之境也非謂相待所觀境定是能觀也。</p>
<p>問定若非能觀何必轉惠所觀境耶。</p>
<p>[前-刖+合]惠轉所觀境專注一緣蕳擇法義定為所依必依定力故定亦轉惠所觀境若無定力心散乱故若心散乱惠不蕳擇故也。</p>
<p>問何故定無自境。</p>
<p>[前-刖+合]定是令餘心心所專注境上以為自性故無自境。</p>
<p>問若尒可轉所樂决定曾習等境上何必轉所觀境上。</p>
<p>[前-刖+合]欲勝解念等心所非依定起故定不轉所樂等境惠必依定起故定轉惠境也。</p>
<p>問定惠轉一境何云別境心所。</p>
<p>[前-刖+合]其約多分云別境也欲勝解念各轉別別境定轉惠境是少分也故論云所緣境事多分不同<span class='note-inline'>(云云)</span>。</p>
<p>問定惠必轉一境者一切時必尒欤。</p>
<p>[前-刖+合]不定或唯惠轉非定謂散乱位不專注馳散推求也或唯定轉非惠謂愚昧類為止散心雖專注所緣而不能蕳擇也又如戲妄天專注一境起貪瞋等有定無惠也<span class='note-inline'>(欲界上四天名[(皮-(〡/又)+(王/丘))*戊]妄天忿恚天也)</span>。</p>
<p>問無惠唯定時何轉所觀境。</p>
<p>[前-刖+合]論云彼加行位少有聞思故說等持緣所觀境或依多分故說是言<span class='note-inline'>(云云)</span>彼加行位等者說愚昧類也或依多分者說[(皮-(〡/又)+(王/丘))*戊]妄天等也。</p>
<p>問若唯散位惠獨起時不修唯識觀耶。</p>
<p>[前-刖+合]亦修之<span class='corr'>但</span>有推求之用甚以微劣也謂凢夫位之行相也資粮之位定散間雜少勝凢位然不如加行位居定而修也。</p>
<p>章云攝論又云由四尋思四如實智如是皆同不可得故以諸菩薩如是如實為入唯識勤修加行即於似文似義意言推求文名唯是意言<span class='note-inline'>(云云)</span>。</p>
<p>問引此文意如何。</p>
<p>[前-刖+合]是又引證也為明定中之智為唯識觀引彼論第六入所知相分之文也然具文云由四尋思謂由名義自性差別假立尋思及由四種如實遍智謂由名事自性差別假立如實遍智如是皆同不可得故以諸菩薩如是如實為入唯識勤修加行即於似文似義意言推求文名唯是意言推求依此文名之義亦唯意言推求名義自性差別唯是假立若時證得唯有意言尒時證知若名若義自性差別皆是假立自性差別義相無故同不可得由四尋思及由四種如實遍智於此似文似義意言便能悟入唯有識性<span class='note-inline'>(云云)</span>。</p>
<p>問且就章所引之文其意何。</p>
<p>[前-刖+合]四尋思者推求云尋籌度云思於名等四推求籌度名四尋思四如實智者從前尋思所引果相此智如見道實智故名如實智又無倒名如無謬名實於所緣境稱實知故名如實智<span class='note-inline'>(後解為本通無滿故)</span>用此二智了達名等四種境義實不可得故云如是皆同不可得故言似文者能詮之教言似義者所詮之義影像文義似於本質依他文義似於心外故名為似言意言者能緣意識也即言似文似義意言者通是二智所緣境体也言推求文名唯是意言者觀似文名唯意言性了實文名畢竟非有也<span class='note-inline'>(文者教也名者義也)</span>然章中雖出二智如是皆同以下之文只引說尋思智行相之文望文可知之。</p>
<p>問何故意識名意言。</p>
<p>[前-刖+合]唯識䟽七云此有三解一從喻即意識及相應法能取境故與言說言相似二從境言說言是聲性此言為意之所取性從言為名<span class='corr'>但</span>名意言二從果由意能起言等意所取境名意言境<span class='note-inline'>(云云)</span>。</p>
<p>問此三解意如何。</p>
<p>[前-刖+合]初義意云如名言能詮諸法其意能取一切境故意識與言說相似故從喻名意言也次義意云言是聲性第六緣之故從境名意言也後義意云意識是因言說是果意識起言故從所起果名意言也。</p>
<p>章云乃至廣說瑜伽對法等尋思如實智皆惠為体<span class='note-inline'>(云云)</span>。</p>
<p>問此文意何。</p>
<p>[前-刖+合]是亦引證也如文可知之。</p>
<p>問其論文如何。</p>
<p>[前-刖+合]文繁廣畧云名尋思者謂諸菩薩於名唯見名是名名尋思<span class='note-inline'>(事自性差別准文知)</span>乃至云何名尋思所引如實智謂諸菩薩於名尋思唯有名<span class='corr'>已</span>即於此名如實了知謂如是名為如是義於事假立為令世間起想起見起言說故等<span class='note-inline'>(事自性差別所引智准知之)</span>對法云名尋思者謂推求諸法名身句身文身自相皆不成實<span class='note-inline'>(乃至)</span>事尋思者謂推求諸法薀處界相皆不成實乃至自体假立尋思者謂於諸法能詮所詮相應中推求自体唯是假立言說因性<span class='note-inline'>(乃至)</span>差別假立尋思者謂於諸法能詮所詮相應中推求差別唯是假立名言因性<span class='note-inline'>(乃至)</span>名尋思所引如實者謂如實知名不可得智<span class='note-inline'>(餘三智准可知之)</span>文甚廣故略記之。</p>
<p>問何以知尋思實智皆惠為体。</p>
<p>[前-刖+合]既云尋思智如實智决断義故名智蕳擇義故名惠其体是一故知尒耳。</p>
<p>章云尋思唯有漏如實智通無漏<span class='note-inline'>(云云)</span>。</p>
<p>問此文意何。</p>
<p>[前-刖+合]是明唯識觀通有漏無漏也尋思觀唯有漏在地前故如實智觀亦是無漏通地上故。</p>
<p>問瑜伽論云如實智正智所攝何是有漏觀耶。</p>
<p>[前-刖+合]彼論約無漏如實觀說也非謂不通有漏也。</p>
<p>章云攝大乗云入所知相者謂多聞熏習所依非阿頼耶識所攝者此文唯舉無漏種子在彼位增名為聞熏稱非藏識非諸能觀皆唯無漏<span class='note-inline'>(云云)</span>。</p>
<p>問引此文意何。</p>
<p>[前-刖+合]是會違文也若言唯識觀通有漏者其有漏多聞熏習種子何不攝阿頼耶識乎而既云多聞熏習種子非阿頼耶識所攝明知唯識觀不通有漏<span class='note-inline'>(矣)</span>今即會之會意云彼攝論文唯舉法尒無漏種子在地前位被聞等熏功能增長假名聞熏稱非藏識非謂能觀皆唯無漏<span class='note-inline'>(為言)</span>。</p>
<p>問且云入所知相等之文意何。</p>
<p>[前-刖+合]此文十殊勝中第三入所知相殊勝也具文云入所知相云何應見多聞熏習所依非阿頼耶識所攝如阿頼耶識成種子如理作意所攝似法似義而生似所取事有見意言<span class='note-inline'>(云云)</span>。</p>
<p>廓法師云三性境法所應可知故名所知唯識觀智通達名入所知是境入即是智先境後智義之次第<span class='note-inline'>(乃至)</span>多聞熏習所依者正辨因体多聞是熏習因也熏習顕体也所依明用也非阿頼耶識等者性異蕳非也由染淨種同依異[烈-列+就]以雜染種是頼耶收故顕淨因非阿頼耶攝如阿頼耶下相同為喻為因義同故淨如染也<span class='note-inline'>(云云)</span>世親釈云如能悟入如是種類所應知相今當顕說入所知相者謂能悟入所知境義多聞熏習所依者謂大乗法所熏自体非阿頼耶識所攝者謂能對治阿頼耶識故如阿頼耶識成種子者謂如阿頼耶識為一切雜染法因此為一切清淨法因亦尒等<span class='note-inline'>(云云)</span><span class='note-inline'>(無性釈甚廣故畧之)</span>。</p>
<p>問此等文大意何。</p>
<p>[前-刖+合]且入所知相者釈相字有二義一此觀能入所應知境之相也此釈相字属能入也二此觀是所知相之能入也此釈相字属所入也<span class='note-inline'>(初釈依無性也後釈依世親也)</span>云入者現觀此有二謂能入正入初是地前後是初地言多聞者能熏因也謂諸菩薩聞法義<span class='corr'>已</span>熏心心所相續所依<span class='note-inline'>(相續所依者身心自体也)</span>言熏習者所成熏習也聞法熏身如以香熏物故云熏習也言所依者有二義一云如是聞熏與現作意為所依因故聞熏名所依也二云依聞所熏心体及身名為所依也<span class='note-inline'>(廓師出此二釈後釈依世親也)</span>言非阿頼耶識所攝者謂此多聞熏習無漏種子從㝡清淨法界流出故對治頼耶故非如彼無記性故故云非阿頼耶等也如阿頼耶等以下文非此要故畧之。</p>
<p>問云何云多聞熏習。</p>
<p>[前-刖+合]菩薩資粮加行位中遇佛等緣聞淨法界等流正法熏習有漏種子令生現行以其現行有漏智及所熏有漏種子為增上緣令法尒無漏本有種子亦得增長展轉增勝即以所增無漏種子後時正生出世之心故有漏無漏種子俱名聞熏習也。</p>
<p>問何以知無漏種子亦由聞熏習。</p>
<p>[前-刖+合]論云其聞熏習非唯有漏聞正法時亦熏本有種子令漸增盛展轉乃至生出世心故亦說此名聞熏習<span class='note-inline'>(云云)</span>䟽云種解脫分善根已去聞正法時由現行有漏及自因緣所熏有漏種為增上緣令其本有無漏種子亦得增長展轉增勝即以所增無漏勝種後時正生出世之心亦說無漏所增長種名聞熏習對法第四云决擇分善根亦是有漏亦名無漏㨿各別故。</p>
<p>問云何云淨法界等流正法。</p>
<p>[前-刖+合]謂佛以真如為所緣緣即從真如流出大定智悲即是如來報身從此報身流出化身從化身流出十二分教是名淨法界等流正法也<span class='note-inline'>(等者<span class='corr'>平</span>等也)</span>。</p>
<p>問聞此淨法界等流正法所熏之聞熏為出世心成正因緣為當如何。</p>
<p>[前-刖+合]約聞熏有二種若有漏性者為出世法成增上緣若無漏性者為出世法為正因緣故論云聞熏習中有漏性者是修所断感勝異[烈-列+就]為出世法勝增上緣無漏性者非所断攝與出世法正為因緣<span class='note-inline'>(云云)</span><span class='note-inline'>(感勝異[烈-列+就]者十王果也)</span>。</p>
<p>問若尒何攝論云有漏聞熏為出世心種子耶。</p>
<p>[前-刖+合]會之論云此正因緣徵隱難了有寄麤顕勝增上緣方便說為出世心種<span class='note-inline'>(云云)</span>。</p>
<p>䟽云又第二解此無漏種望出世心是正因緣微隱難了未起現行故相狀難知故攝大乗諸論等處<span class='corr'>但</span>寄麤顕有漏聞薰是無漏勝增上緣者方便說此為出世心種此增上緣非正因緣若無有漏聞薰習者無漏之種不生現行故寄有漏勝者說也<span class='note-inline'>(云云)</span>。</p>
<p>問此文意何。</p>
<p>[前-刖+合]凢釈聞熏習為出世心之種論有二解一依有漏聞薰所修增法尒無漏種子正為出世心之因緣名聞薰習即論云無漏性者非所断攝與出世法正為因緣<span class='note-inline'>(云云)</span>二依無漏種子微隱難了舉有漏聞熏為出世心之增上緣假名出世心種也即此云此正因緣徵隱難了等之論並䟽文也故䟽結云第一就實正因緣解第二就勝增上緣解故攝論文無相違失由是善得對法等意<span class='note-inline'>(云云)</span>。</p>
<p>問依資粮加行位有漏聞熏有漏無漏種子所修增者若体增欤若用增欤。</p>
<p>[前-刖+合]有漏種子体用俱增無漏種子用增非体入見以去亦有体增義<span class='note-inline'>(至第六門可知之)</span>。</p>
<p>章云不尒四尋思應非加行智<span class='note-inline'>(云云)</span>。</p>
<p>問此文意何。</p>
<p>[前-刖+合]是成上義也若不言能觀通有漏者四尋思智應非在四善根位既許尋思智在暖頂位故知能觀通有漏位<span class='note-inline'>(為言)</span>義濵云若唯無漏種子能觀為体者四尋思有漏故非唯識觀何以故唯識觀加行智所攝非生得攝<span class='note-inline'>(云云)</span>此記之意可察之。</p>
<p>章云此雖惣說若別顕者畧有二位一因二果<span class='note-inline'>(云云)</span>。</p>
<p>問此文意何。</p>
<p>[前-刖+合]明能觀唯識有三一出能觀体二以位配釈三諸門分別也上出能觀体了是第二以位配釈也此中有二初略標位後正配位也此畧標位也清素云有漏名因無漏名果因中無漏亦名為果因所生故<span class='note-inline'>(云云)</span>善珠云地上名果地前名因非唯佛果即名為果<span class='note-inline'>(云云)</span>。</p>
<p>章云因通三惠唯有漏故以聞思修所成之惠而為觀体此唯明利蕳擇之性非生得善<span class='note-inline'>(云云)</span>。</p>
<p>問此文意何。</p>
<p>[前-刖+合]是正以能觀配位也先此明因位也因位能觀通聞思修唯是有漏及加行善是明利故非生得善其微劣故珠云此即能入非是正入故唯有漏<span class='note-inline'>(云云)</span>。</p>
<p>問云何名聞惠等。</p>
<p>[前-刖+合]三惠章云聞謂能聽即是耳識能聞於聲成是生長圎滿之義以聞為因因聞所成之惠名聞所成惠思謂思数由思籌度勝惠方生因相應思所成惠名思所成惠或因於思所成之惠修者證義明證境故体即定數因定相應所成惠或因於定所成之惠<span class='note-inline'>(云云)</span>是即別体三惠也有義說三惠至次下可知之。</p>
<p>章云故攝論云似法似義意言大乗法相等所生起勝解行地見道修道等<span class='note-inline'>(云云)</span>。</p>
<p>問引此文意何。</p>
<p>[前-刖+合]為證能觀配位之義所引也引證有二攝論與唯識論也是先引攝論也。</p>
<p>問先此攝論文意何。</p>
<p>[前-刖+合]此文略引也具文云何處能入謂即於彼有見似法似義意言大乗法相等所生起勝解行地見道修道究竟道中於一切法唯有識性隨聞勝解故如理通達故治一切障故離一切障故<span class='note-inline'>(云云)</span>此文中只釈章所引文者似法似義者明所入境界之相也意言者顕境界之体也大乗法相等者明境界之因也所生起者明境從因生也意云即此所緣似法似義意言是華嚴等大乗法相聞熏所生起<span class='note-inline'>(為言)</span>勝解行地等者明入之所依位也資粮加行二位名勝解行地即此位中於唯識性<span class='corr'>但</span>隨聽聞生勝解故云勝解者印持義也行者行解也資加二位起勝解行故名勝解行地也<span class='note-inline'>(具至修證位次門可釈之)</span>。</p>
<p>問章文云只先明因有漏位之唯識觀而何所引證文加云見道修道等耶。</p>
<p>[前-刖+合]謂之有兩師義即智周云乍觀此文雖似證因而細尋者通說因果<span class='note-inline'>(云云)</span>。</p>
<p>信叡云攝論文中正取勝解行地為證彼云在此地中於唯識性<span class='corr'>但</span>隨[聽-王]聞生勝解故見道修道乗文㔟來<span class='note-inline'>(云云)</span>。</p>
<p>問二義中何勝耶。</p>
<p>[前-刖+合]智周之記理勝也信叡之文義眀也取捨任意耳。</p>
<p>章云成唯識云此中唯識資粮位中[聽-王]聞思惟能深信解在加行位起尋思等引發真見<span class='note-inline'>(云云)</span>。</p>
<p>問引此文意何。</p>
<p>[前-刖+合]是亦為證能觀配位之義所引也。</p>
<p>問先此文意何。</p>
<p>[前-刖+合]具文云謂諸菩薩於識性相資粮位中能深信解在加行位能漸伏除所取能取引發真見<span class='note-inline'>(云云)</span>然章家取捨文意說資粮中加[聽-王]聞思惟之言說加行中以起尋思等之言替能漸伏除所取能取之文也。</p>
<p>問何故章家如是取捨耶。</p>
<p>[前-刖+合]意為成聞等三惠在資粮位名[聽-王]聞思惟在加行位名尋思實智致此劬勞也即資粮位中有聞思二惠為能觀体加行位中有修惠為能觀体<span class='note-inline'>(為言)</span>言能深信解者資粮位中雖有伏除之義少分故不說<span class='corr'>但</span>依聞思信解初增故云深信解也言引發真見者加行位中起尋思觀初伏所取起如實智次伏能取引發見道初無漏智<span class='note-inline'>(云云)</span>。</p>
<p>章云果唯無漏修所成惠而為觀体通以正智後得智為自体故<span class='note-inline'>(云云)</span>。</p>
<p>問此文意何。</p>
<p>[前-刖+合]是明果位能觀也果位能觀漏無漏中唯是無漏三惠之中唯是修惠然此別体非義說也加行等三智中是正後二智為自体<span class='note-inline'>(為言)</span>如文易知。</p>
<p>章云攝大乗等云如理通達故治一切障故離一切障故見修無學道如其次第<span class='note-inline'>(云云)</span>。</p>
<p>問引此文意何。</p>
<p>[前-刖+合]為證果位能觀配位之義所引也。</p>
<p>問先此文意何。</p>
<p>[前-刖+合]此文上為證因位所引文殘也無性釈云或有能入在見道中如理通達此意言故此中如理而通達者謂通達彼非法非義非所取非能取故或有能入在修道中由此修習對治煩惱所知障故或有能入在究竟道中㝡極清淨離諸障故<span class='note-inline'>(云云)</span>言見修無學道等者章家取義略文也<span class='note-inline'>(具如第六門至彼可知之)</span>。</p>
<p>章云證真理識唯正体智證俗事識唯後得智文多義顕不引教成<span class='note-inline'>(云云)</span>。</p>
<p>問此文意何。</p>
<p>[前-刖+合]是就果位能觀明二智差別也真理識者即真如也識實性故俗事識者依他諸法識為主故也文多義顕者珠云佛地論第三云緣真義邊名無分別智緣俗義邊名後得智此等諸文處處非一故云文多<span class='note-inline'>(云云)</span>。</p>
<p>章云上來雖復辨能所觀惣義說者若惣言唯識通能所觀言唯識觀唯能非所通有無漏通散及定以聞思修加行根本後得三智而為自体<span class='note-inline'>(云云)</span>。</p>
<p>問此文意何。</p>
<p>[前-刖+合]明能觀唯識有三一出能觀体二以位配釈三諸門分別也初二上了此文即是第三諸門分別也此中有竪有橫竪中有四一唯識二唯識觀三唯識三摩地四正證唯識橫中有五一能觀所觀門二有漏無漏門三定散分別門四三惠分別門五三智分別門也今此文就竪四中明初二也竪中一一各有撗五對文可察之。</p>
<p>問何故惣言唯識通能所觀餘文亦尒。</p>
<p>[前-刖+合]<span class='corr'>但</span>言唯識境智合故通能所觀若加觀言<span class='corr'>但</span>是能觀諸法唯識是智之所觀智觀唯識從境為名言唯識觀如青瘀觀也言唯識觀之時橫論漏無漏定散等義皆具足也如文易知之。</p>
<p>問且云唯識之時所觀之中有漏無漏等分別義耶否耶。</p>
<p>[前-刖+合]珠云且所觀中真如識性唯是無漏唯定非散何故不分別之解云雖有餘義今[糸*ㄉ]能所故且不論<span class='note-inline'>(云云)</span>意云於所觀中理可分別漏無漏定散等然今只舉能所分別餘畧不論<span class='note-inline'>(為言)</span>。</p>
<p>章云若言唯識三摩地通有無漏唯定非散唯修惠非聞思通三智<span class='note-inline'>(云云)</span>。</p>
<p>問此文意何。</p>
<p>[前-刖+合]是竪論第三也三摩地此云等持中邊䟽云平等持心專緣一境故名等持<span class='note-inline'>(云云)</span>古人云三昧訛也橫論漏無漏等分別如文易知。</p>
<p>問㝡勝子菩薩瑜伽釈論云三摩地名通定不定<span class='note-inline'>(云云)</span>䟽第六燈第五俱有此文明知等持通定及散而何云唯定非散耶。</p>
<p>[前-刖+合]<span class='corr'>但</span>言三摩地必通定散若加唯識言云唯識三摩地之時唯定非散作尋思等勝唯識觀必居定故也。</p>
<p>問言唯識三摩地能所觀中何。</p>
<p>[前-刖+合]唯能觀也。</p>
<p>問能觀之体非定何云唯識三摩地是能觀耶。</p>
<p>[前-刖+合]是為出定中唯識觀之体云唯識三摩地非謂三摩地為能觀体也<span class='note-inline'>(燈云心一境性即等持也以心一境性釈等持故也（云云）等持是通　定散今加唯識言者取唯定等持也)</span>。</p>
<p>章云若言正證唯識唯無漏非有漏唯定非散唯修惠非聞思唯正智後得非加行<span class='note-inline'>(云云)</span>。</p>
<p>問此文意何。</p>
<p>[前-刖+合]此竪論第四也無分別智体會真如後所得智實悟依他名之為證橫論分別如文易知之。</p>
<p>問後得智緣真如云正證唯識耶。</p>
<p>[前-刖+合]不尒正体智親證真如故云正證後得智緣真如反相分踈緣故不云正證<span class='corr'>但</span>[糸*ㄉ]證依他如幻之理云正證也。</p>
<p>章云此非義說不尒三摩地等亦通聞思十地論說故至下當知<span class='note-inline'>(云云)</span>。</p>
<p>問此文意何。</p>
<p>[前-刖+合]是會伏難也即難云若唯識三摩地及正證唯識之時無聞思者何故十地經云八地<span class='corr'>已</span>上於一切法能堪能思能持即彼論云如次即是聞思修惠<span class='note-inline'>(云云)</span>八地以上既有聞思何[工*兄]地前及七地以前乎而何云唯修惠耶今會云三惠有二一別体三惠謂隨各別能名聞思修也即在七位以前二義說三惠謂於一修惠以義分三也即在八地<span class='corr'>已</span>上也今云唯識三摩地及正證唯識中非聞思者㨿別体三惠蕳聞思也不遮義說三惠並有若不云蕳別体聞思者於三摩地中所起之惠亦可通聞思於一体惠義分三故今[糸*ㄉ]別体非義說故無有妨難也。</p>
<p>問其至下當知者指何處。</p>
<p>[前-刖+合][掯-止+上]下三惠章也故其章云七地<span class='corr'>已</span>前定散心間皆容得起八地<span class='corr'>已</span>上無漏相續都無散心十地經說八地<span class='corr'>已</span>上於一切法能堪能思能持彼論解云如次即是聞思修惠雖一惠体一[剁-几+ㄆ]那中能取外教而尋於義名為聞惠能籌度先理後文能取名為思惠於此二中能證明顕即名修惠聖智通達於一念惠義分三故實無別体有說<span class='corr'>但</span>是修惠所攝非是聞思聞思假說實是修惠大小乗不許色界亦有思体無色界中有聞惠体若八地後起實聞思應許色地亦有思惠無色有聞雖說無色天佛邊側立[聽-王]法等事<span class='corr'>但</span>依修惠緣教義故如目揵連弥獲池側入無所有處定聞狂象聲<span class='corr'>但</span>修惠聞非聞惠故<span class='note-inline'>(云云)</span>。</p>
<p>問七地以前無義說三惠者何目連入定聞象聲出定云修惠聞耶。</p>
<p>[前-刖+合]瑜伽六十三云若遇聲緣從定起者與定相應意識俱轉餘耳識生非唯彼定相應意識能取此聲若不尒者於此音聲不領受故<span class='note-inline'>(云云)</span><span class='note-inline'>(唯識論第五引之)</span>故知目連定中聞聲是定中修惠第六及定中耳識所聞非義說聞惠也。</p>
<p>問定中無五識何云有耳識。</p>
<p>[前-刖+合]論會云雜集論說等引位中五識無者依多分說<span class='note-inline'>(云云)</span>多分者一[糸*ㄉ]多識有耳識少分也二[糸*ㄉ]多人不動羅漢起耳識<span class='note-inline'>(為言)</span>論五及䟽廣說之。</p>

<p class='juan'>唯識義卷第二<span class='note-inline'>(末)</span>終</p></div>
</div><!-- end of div[@id='body'] -->
</body></html>