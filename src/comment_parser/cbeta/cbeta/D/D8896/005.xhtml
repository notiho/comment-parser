<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>唯識義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu15' />
<p class='juan'>唯識義卷第五<span class='note-inline'>(本)</span></p><p class="byline">釋真興撰</p><p>章云或因八果三識佛地等云前十五界唯有滿故<span class='note-inline'>(云云)</span>。</p>
<p>問此文意何。</p>
<p>[前-刖+合]是明依他所觀識類有四門之中第二依異說辨識類門也此中有三類是第一敘佛地論一師之說立因八果三識之義也。</p>
<p>問且其佛地論一師云前十五界唯有漏之意何。</p>
<p>[前-刖+合]彼論第一云若爾淨土非三界攝便是無漏若是無漏有為所攝是即道諦便是善性云何得用色聲香等為其躰性以十八界十五有漏八無記等餘處說故<span class='note-inline'>(云云)</span><span class='note-inline'>(上說受用身淨土云超過三界故云若爾等餘處者指無著菩薩集論也)</span>次[前-刖+合]此有三師第一有義十八界通有漏無漏皆有善性等<span class='note-inline'>(云云)</span><span class='note-inline'>(此當護法正義唯識第一師也)</span>第二有義淨土定心所變雖有色等似十處相非十處攝非諸世間五識所得<span class='note-inline'>(乃至)</span>是故淨土雖用色等為其躰性是無漏善亦不相違等<span class='note-inline'>(云云)</span><span class='note-inline'>(此即云前十五界唯有漏之師也唯識論之第二師義也)</span>第三如實義者如來身土甚深微妙非有非無非是有漏亦非無漏等<span class='note-inline'>(云云)</span><span class='note-inline'>(此親光正義也唯識之第一師義也)</span>唯識論第十敘此第二師義云有義如來五根五境妙定生故法界色攝非佛五識雖依此變然[色-巴+(鹿-比+(人*人))]細異非五境攝如來五識非五識界經說佛心恒在定故論說五識性散亂故<span class='note-inline'>(云云)</span>。</p>
<p>䟽云如來根境皆以意識妙定為先方變本識隨變設第八變妙定生故法界所攝非佛以外所餘菩薩及異生等雖依此佛所變上變為佛身土然佛變細餘變者[色-巴+(鹿-比+(人*人))]佛變細者非五境攝<span class='note-inline'>(云云)</span>凢此一師意云如來雖具五根五境五識然不名十五界<span class='corr'>但</span>無漏法界所攝定所生色似五根五境轉故假名根境非實根境又如來緣事法之心似五識現故假名五識非實五識佛心在定五識散故是故如來所具根境識不攝十五界集論說十五界唯有漏故<span class='note-inline'>(為言)</span>。</p>
<p>問且集論云前十五界唯有漏護法菩薩如何會。</p>
<p>[前-刖+合]論云集論等說十五界等唯有攝者彼依二乗[色-巴+(鹿-比+(人*人))]淺境說非說一切等<span class='note-inline'>(云云)</span>五識性散亂之文准之會之。</p>
<p>問何故云十五界唯有漏故可云因八果三識耶。</p>
<p>[前-刖+合]十八界中云前十五界唯有漏故後三界通無漏此中意界攝第七八識意識界者即第六識故因位加前五識云八識果位除五識故云三識也。</p>
<p>問此師若云佛果無實五識者云成所作智何識相應<span class='note-inline'>(云云)</span>。</p>
<p>[前-刖+合]有二說一云第六相應起化用故<span class='note-inline'>(云云)</span>二云或與第七淨識相應依眼等根緣色等境是平等智作用差別謂淨第七起他受用身土相者平等品攝起變化者成事品攝<span class='note-inline'>(云云)</span>。</p>
<p>問付初釋若爾與妙觀察智有何差別。</p>
<p>[前-刖+合]彼觀諸法自共相等此唯起化故有差別<span class='note-inline'>(云云)</span>。</p>
<p>問一類二識並起<span class='note-inline'>(云云)</span>。</p>
<p>[前-刖+合]許不並起於理無違同躰用分俱亦非失<span class='note-inline'>(云云)</span><span class='note-inline'>(二釋之可思之)</span>。</p>
<p>問豈不此品轉五識得<span class='note-inline'>(云云)</span>。</p>
<p>[前-刖+合]非轉彼得躰即是彼如轉生死言得涅槃不可涅槃同生死攝是故於此不應為難<span class='note-inline'>(云云)</span>。</p>
<p>䟽云今者<span class='corr'>但</span>以彼生死滅涅槃得顕名轉生死而得涅槃非涅槃性即是生死今此亦爾由轉去因五識滅<span class='corr'>已</span>此緣[色-巴+(鹿-比+(人*人))]事境識品生說成事智轉五識得不以因中五識轉作果中成事智品成事智品即是五識<span class='note-inline'>(云云)</span>。</p>
<p>章云或因八果七識安惠論師云末那唯染故<span class='note-inline'>(云云)</span>。</p>
<p>問此文意何。</p>
<p>[前-刖+合]是標說因八果七識之義也。</p>
<p>問且此師計末那唯染云果位無第七識之意何。</p>
<p>[前-刖+合]唯識論云此中有義末那唯有煩惱障俱聖教皆言三位無故<span class='note-inline'>(云云)</span>。</p>
<p>䟽云安惠等云三位躰無此識俱時唯有人犱無有法犱對法等說三位無故若此俱有法犱應言三位有准此師計即成佛時無第七識餘七識成佛<span class='note-inline'>(云云)</span>。</p>
<p>又論云又說四惑恒相應故<span class='note-inline'>(云云)</span>。</p>
<p>䟽云顕楊第一說四惑俱故無法犱不言淨位有此識故<span class='note-inline'>(云云)</span><span class='note-inline'>(四惑者我癡我見我慢我愛也)</span>。</p>
<p>又論云又說為識雜染依故<span class='note-inline'>(云云)</span>。</p>
<p>䟽云攝論第一論本不言為淨依故無淨第七法犱第七滅定聖道無學三位無第七躰也<span class='note-inline'>(云云)</span>凢此師意云世親等說三乗無學位生法二空滅定位三乗有學無漏聖道起位無第七故又顕楊等說四惑相應不說法犱俱故又攝論等說諸識之雜染依不說淨依故依此三義故有漏位有第七識無漏位無第七識故有漏為因無漏為果因位有八識果位只有七識<span class='note-inline'>(為言)</span>。</p>
<p>問若爾此師云平等性智與何識相應<span class='note-inline'>(云云)</span>。</p>
<p>[前-刖+合]如下四智不齊失之中釋之。</p>
<p>問破此菩薩云無淨位第七　要下云護法立末那通法犱諍中有十<span class='note-inline'>(云云)</span>其十者何。</p>
<p>[前-刖+合]一違經失乃至十者㧾結會<span class='note-inline'>(云云)</span>。</p>
<p>問云何名第一違經失。</p>
<p>[前-刖+合]論第五云有義彼說教理相違出世末那經說有故<span class='note-inline'>(云云)</span>。</p>
<p>䟽云護法等釋三位無染義非躰亦無六十三云問若彼末那於一切時思量而轉如世尊說出世末那云何建立准此大論及此處文稱經說有准下證有此識即是解脫經六十三中有二解一名假不如義即出世末那實不思量故二遠離顛倒思量能正思量故通於淨<span class='note-inline'>(云云)</span>。</p>
<p>問云何名第二違量失。</p>
<p>[前-刖+合]論云無染意識如有染時定有俱生不共依故<span class='note-inline'>(云云)</span>量云無染意識定有俱生不共所依<span class='note-inline'>(宗)</span>是意識故<span class='note-inline'>(因)</span>如有染時意識<span class='note-inline'>(喻)</span>言無染者有學出世道現前及無學位有漏無漏第六識也俱生者簡種子依無間緣此二依非識俱故不共者簡第八是諸識共依故<span class='note-inline'>(論中無因下广證中具有之)</span>。</p>
<p>意云有無漏第七可成與無漏第六之俱生不共所依根如有漏時<span class='note-inline'>(為言)</span>。</p>
<p>問云何名第三違瑜伽失。</p>
<p>[前-刖+合]論云論說藏識决定恒與一識俱轉所謂末那意識起時即二俱轉所謂意識及與末那若五識中隨起一識即三俱轉乃至或時頓起五識則七俱轉若住滅定無第七識爾時藏識應無識俱便非恒定一識俱轉住聖道時若無第七爾時藏識應一識俱如何可云若起意識爾時藏識定二俱轉<span class='note-inline'>(云云)</span>。</p>
<p>意云瑜伽說阿頼耶必與一識俱轉等而若入滅定時六識不行若無無漏第七闕恒與一識俱轉之義又說若意識起時二識俱轉而若住聖道時無第七識只可云尒時第八與一第六識俱轉何云意識起時二識俱轉<span class='note-inline'>(云云)</span><span class='note-inline'>(為言)</span>五識隨一起時准之可知之。</p>
<p>問云何名第四違顕楊失。</p>
<p>[前-刖+合]論云顕<span class='corr'>揚</span>論說末那恒與四煩惱相應或翻彼相應持舉為行或平等行故知此意通染不染<span class='note-inline'>(云云)</span>。</p>
<p>䟽云翻彼相應平等行故煩惱相應持舉所行故<span class='note-inline'>(云云)</span>。</p>
<p>意云翻彼者無漏第七與二十一心所相應謂遍行五別境五善十一也。</p>
<p>問云何名第五七八相例失。</p>
<p>[前-刖+合]論云若由論說阿羅漢位無染意故便無第七應由論說阿羅漢位捨藏識故便無第八彼既<span class='corr'>不</span>爾此云何然<span class='note-inline'>(云云)</span>。</p>
<p>䟽云若由大論六十三說阿羅漢位無有意故便無第七則無學身應無第八以聖說故何愛第八而便許有憎第七而言無言無染意以俱許故<span class='note-inline'>(云云)</span>。</p>
<p>問云何名第六四智不齊失。</p>
<p>[前-刖+合]論云又諸論言轉第七識得平等智彼如餘智定有所依相應淨識此識無者彼智應無非離所依有能依故不可說彼依六轉識許佛恒行如鏡智故<span class='note-inline'>(云云)</span>。</p>
<p>䟽云量云平等性智定有別所依識說轉識得故如餘三智第七若無即平等智應非有非離所依心有能依智故<span class='note-inline'>(諸論者莊嚴論攝論等也)</span>又彼若言經云平等智非第八俱第八俱者名鏡智故即依第六此中唯取第六識也又六識中隨依一識之能依智者不然佛地經中說此智品佛位恒行即汝共許許佛恒無轉異行如鏡智故非六識智六識智有轉異不恒故<span class='note-inline'>(云云)</span>。</p>
<p>問云何名第七第八無依失。</p>
<p>[前-刖+合]論云又無學位若無第七識彼第八識應無俱有依然必有此依如餘識性故<span class='note-inline'>(云云)</span>量云汝無學位第八必有現行俱有依是識性故如餘七識彼師許第七以第八為依故<span class='note-inline'>(為言)</span>。</p>
<p>問云何名第八二犱不圴失。</p>
<p>[前-刖+合]論云又如未證補<span class='corr'>特</span>伽羅無我者彼我犱恒行亦應未證法無我者法我犱恒行此識若無彼依何識非依第八彼無惠故由此應信二乗聖道滅定無學此識恒行彼未證得法無我故<span class='note-inline'>(云云)</span>。</p>
<p>䟽云如凢夫等未證人空人犱恒行二乗人等未證法空法犱亦應恒現前有為例圴故若此識無法犱恒行依於何識二乗定有故不可說犱依第八識第八識俱無惠犱故非八俱也<span class='note-inline'>(云云)</span>由此應信等者如文可知之即意顕廻心頓悟人等入初地<span class='corr'>已</span>分證法空有此淨智也。</p>
<p>問云何名第九五六不同失。</p>
<p>[前-刖+合]論云又諸論中以五同法證有第七為第六依聖道起時及無學位若無第七為第六依所立宗因便俱有失或應五識亦有無依五恒有依六亦應尒<span class='note-inline'>(云云)</span>五十一云又由有阿羅耶識故得有末那由此末那為依止故意識得轉譬如依止眼等五根五識自轉<span class='note-inline'>(云云)</span><span class='note-inline'>(攝論第一准之故云諸論中也)</span>若聖道起及無學無第七為六依彼二論所立宗因應俱有過即量有二宗一云第六意識應有俱生增上別依六識攝故猶如五識<span class='note-inline'>(云云)</span>此量宗不置簡別言故有一分違宗失謂彼自許聖道及無學意識無此依故因有不定失謂為如五識六識攝故意識有依為如汝聖道及無學意識六識攝故意識無依二云除聖道及無學意識餘意識必有俱生增上別依<span class='note-inline'>(因喻如前)</span>此量宗置簡別言然有比量相違失謂作比量云聖道及無學意識必應有俱生增上依六識攝故如五識因有法自相相違决定失謂除聖道及無學意識餘意識應無俱生增上依是意識故如汝聖道及無學意識<span class='note-inline'>(此相違决定能違量因䟽云六識攝故別抄云意識攝故燈云是意識故（云云）䟽云六識攝故者有不定故燈云前因亦應云除三位六識攝故無不定過（云云）)</span>或應五識亦有無依等者量云汝云五識亦應許有無依之時六識攝故如汝意識就他宗故無自違失五識恒有依意識亦應爾<span class='note-inline'>(為言)</span><span class='note-inline'>(<span class='corr'>已</span>上䟽之意如此廣故不記之)</span>。</p>
<p>問云何名第十結成前難。</p>
<p>[前-刖+合]論云是故定有無染汙意於上三位恒起現前言彼無者依染意說如說四位無阿頼耶非無第八此亦應尒<span class='note-inline'>(云云)</span>。</p>
<p><span class='note-inline'>(三位者滅定位聖道現前位三乗無學位也四位者三乗無學位為三不退菩薩位為第四也)</span>。</p>
<p>問就安惠菩薩義滅定位無第七者何集論云滅盡定者謂不恒行恒行一分心心所滅<span class='note-inline'>(云云)</span>不恒行者前六識也恒行者第七識也既云一分滅何云其躰全無。</p>
<p>[前-刖+合]安惠云恒行心有二種謂第七第八滅定中第七滅第八有故云一分滅非謂第七分二也。</p>
<p>問護法義如何。</p>
<p>[前-刖+合]入生空滅定時滅生犱末那有法犱末那故云恒行一分滅入法空滅定時滅生法二犱末那有平等性智相應末那故云滅一分也。</p>
<p class="head3">因論</p>
<p>問凢末那有三位者何。</p>
<p>[前-刖+合]一補<span class='corr'>特</span>伽羅我見相應位<span class='note-inline'>(通一切異生相續二乗有學七地以前從二乗有學廻心一類菩薩有漏心位彼我犱末那緣阿頼耶識起補特伽羅我見也)</span>二法我見相應位<span class='note-inline'>(通一切異生聲聞獨覺相續一切菩薩法空智果不現前位彼法犱末那緣異熟識起法我見也)</span>三平等性智相應位<span class='note-inline'>(通一切如來相續菩薩見道及修道中法空智果現前位彼末那緣無垢異熟識等起平等性智)</span>。</p>
<p>問就初二位長短如何。</p>
<p>[前-刖+合]初位短第二位長故論云補特伽羅我見起位彼法我見亦必現前我犱必依法犱而起如要迷机等方謂人等故<span class='note-inline'>(云云)</span>初位必帶後位後位非必帶初位也<span class='note-inline'>(具如論第五至第十門可悉之)</span>。</p>
<p>章云或因果俱八識如護法等正義所說<span class='note-inline'>(云云)</span>。</p>
<p>問此文意何。</p>
<p>[前-刖+合]是敘說因果俱八識之正義也<span class='note-inline'>(八識之義如上識自相等中記之)</span>。</p>
<p class="head3">傍論</p>
<p><span class='corr'>問</span>清辨菩薩說有八識否耶。</p>
<p>[前-刖+合]相傳有二一云清弁唯立六識不立七八故無垢稱延䟽云空理義說六識為心應理義說八識為心<span class='note-inline'>(云云)</span>又論第三云有犱大乗遣相空理為究竟者依似比量撥無此識及一切法<span class='note-inline'>(云云)</span>。</p>
<p>問若爾何掌珎論中說心意識名。</p>
<p>[前-刖+合]小乗立心意識名是立八識一云清辨約世俗諦許有八識故掌珍論說心意識之名又既信楞伽經云藏識說名心等之文何不立八識耶<span class='note-inline'>(具如西明䟽并燈文無用故略之)</span>。</p>
<p>章云依他識中或說唯一自證分謂安惠師<span class='note-inline'>(云云)</span>。</p>
<p>問此文意何。</p>
<p>[前-刖+合]是明依他所觀識類有四門中第三依分類明識類門也此中有四師是第一立一分之師義也此師以華嚴經說唯心為證唯立一分也。</p>
<p>章云或說唯二見相二分難陀師<span class='note-inline'>(云云)</span>是第二立二分之師義也此師以攝論說唯二依他性為證立二分也。</p>
<p>章云或說有三自證見相分陳那師<span class='note-inline'>(云云)</span>是第三立三分之師義也此師以能断金剛般若經云一切有為法如星<span class='note-inline'>(見分)</span>翳<span class='note-inline'>(相分)</span>燈<span class='note-inline'>(自證分)</span>幻<span class='note-inline'>(器)</span>露<span class='note-inline'>(身)</span>泡<span class='note-inline'>(受用物)</span>夢<span class='note-inline'>(過去)</span>電<span class='note-inline'>(現在)</span>雲<span class='note-inline'>(未來)</span>應作如是觀之文為證立三分也<span class='note-inline'>(具如世親論之)</span>。</p>
<p>章云或說四分加證自證分護法師<span class='note-inline'>(云云)</span>是第四立四分之師義也此師以四教開立四分立三分二分一分也即以楞伽經說由自心犱著等之文合立一分以厚嚴經說一切唯有覺之文立二分以集量論說似境相所量等之文立三分以厚嚴經說眾生心二性等之文開立四分也<span class='note-inline'>(具如四分義也)</span>。</p>
<p>章云如是所說諸識差別一徃而論依成唯識論云八識自性不可云定異因果性故無定性故如水波故亦非定一行相所依緣相應異故起滅異故熏習異故<span class='note-inline'>(云云)</span>。</p>
<p>問此文意何。</p>
<p>[前-刖+合]是明所觀識類有四門中第四依同異明識類門也即意云如上所說增數異說分類等識類差別是一性說理而言之非一非異<span class='note-inline'>(為言)</span>。</p>
<p>問其唯識論文意何。</p>
<p>[前-刖+合]論正文云八識自性不可言定一行相所依緣相應異故又一滅時餘不滅故能所熏等相各異故<span class='note-inline'>(云云)</span>。</p>
<p>䟽云此三義釋不可言定一行相謂見分所依謂根緣者謂所緣一所字通二處故相應異故者即多少別也<span class='note-inline'>(第八與五心所俱第七與十八心所俱第六與五十一心所俱前五識合與三十四心所俱故云多少別)</span>如眼識見色為行相<span class='note-inline'>(乃至)</span>第八變色等為行相等廣說如前第二卷第二又若一識滅餘七等不必滅故第三又七能熏八是所熏如楞伽第七有此言故七是因<span class='note-inline'>(能熏)</span><span class='corr'>八</span>是果<span class='note-inline'>(所熏)</span>又三性異熟生真異熟等種種相各異故攝論世親第四敘唯有一意識菩薩今不同彼故不可定一即諸聖教亦說有八識故<span class='note-inline'>(云云)</span>。</p>
<p>論云亦非定異經說八識如水波等無差別故定異應非因果性故如幻事等無定性故<span class='note-inline'>(云云)</span>。</p>
<p>䟽云若八識定異者十卷楞伽第十卷頌說八識如大海水波無有差別相及前所引五十一等云依一大海鏡面起多浪像無差別故第二定異應非因果更互為因果故法爾因果亦非定異如麦不生豆等牙故第三又一切法如幻事陽炎夢影等故知無定異性此非一異依四勝義對四世俗皆得如理應思<span class='note-inline'>(論及䟽次第如是章文倒反略之可悉之)</span>。</p>
<p>章云楞伽經言心意識八種俗故相有別真故相無別相所相無故<span class='note-inline'>(云云)</span>。</p>
<p>問引此文之意何。</p>
<p>[前-刖+合]是為顕約真俗二諦有八識異不異所引也即意云如上所言八等識類異者據俗諦門所言也次言八識等不異者據真諦門所言也即以此經證其義也<span class='note-inline'>(為言)</span>。</p>
<p>問其云俗云真四俗四真中何。</p>
<p>[前-刖+合]唯識䟽云心意識等以理俗諦隨事差別相故可說有別約勝義勝義真故相無別也<span class='note-inline'>(云云)</span>。</p>
<p>意云約第二道理世俗名有差別約第四勝義勝義名差別也<span class='note-inline'>(為言)</span>。</p>
<p>問若爾何䟽上云此非一異依四勝義對四世俗皆得<span class='note-inline'>(云云)</span>。</p>
<p>[前-刖+合]且據四重二諦四俗門即有差別四真門即無差別是故為顕八識有異依四俗門可釋為顕八識無異依四真門可釋是細尋釋故䟽上文云尒也言如理應思者即此意也然論云如前所說識差別相依理世俗非真勝義真勝義中心言絕故<span class='note-inline'>(云云)</span>是就顕義釋也第二世俗是隨事差別諦故依此門顕八識差別第四勝義是癈詮談㫖理不可論別不別無差別理自然顯也據此顕義第二俗第四真相對釋別不別義也亦不相違也<span class='note-inline'>(具如二諦義也)</span>。</p>
<p>問頌云相所相其躰如何。</p>
<p>[前-刖+合]䟽云識上何者為能相所相謂用為能相躰為所相<span class='note-inline'>(云云)</span>義演云識上了別用為能相受等[糸*頁]納等用為所相識受等自躰為所相色等法以生住等為能相色等自躰為所相<span class='note-inline'>(云云)</span>。</p>
<p>章云如是一切識類差別名為唯識<span class='note-inline'>(云云)</span>。</p>
<p>問此文意何。</p>
<p>[前-刖+合]是結如上所明四門所觀識類名為唯識也。</p>
<p>章云此幻性識若加行觀唯共非自若後得智觀通自相觀一一依他各各證故<span class='note-inline'>(云云)</span>。</p>
<p>問此文意何。</p>
<p>[前-刖+合]是此門第四大假明依他能觀自共相義也此中有二初明加行智後明後得智也珠云上明所觀識類差別此即明能觀智類亦別<span class='note-inline'>(云云)</span>。</p>
<p>問何故加行智觀名共相觀後得智觀名自共相觀耶。</p>
<p>[前-刖+合]珠云若加行智揔觀諸法皆無我性趣求所證故名共相若後得智一一依他別別知故名為自相<span class='note-inline'>(云云)</span>叡云理實而說加行亦通自相觀也雖是有漏而既現量何都不得自相境哉故知一相說<span class='note-inline'>(云云)</span><span class='note-inline'>(後得智名共相者觀諸法無常無我等故也易知故略之)</span>。</p>
</div>
<div class='div-other'><a id='mulu16' />
<p class='h1'>第六修證位次門</p><p>問此門意何。</p>
<p>[前-刖+合]此門有二初明修證唯識觀能入位次第後明能修證行相之次第故名修證位次也<span class='note-inline'>(故文中云上來明位下當辨修（云云）至文可悉之)</span>。</p>
<p>章云修證位次者攝大乗說何處能入<span class='note-inline'>(云云)</span>。</p>
<p>問此文意何。</p>
<p>[前-刖+合]是先為明能入位引攝大乗之門也文中有二問一問所入境二問能入所依位也此中正取以問能入位為此所明耳<span class='note-inline'>(彼論第六卷中入所知相分中有四問一問云誰能悟入第四問云由何能入今此問文為第二第三可悉也)</span>。</p>
<p>章云謂即於彼有見似法似義意言大乗法相等所生起<span class='note-inline'>(云云)</span>是[前-刖+合]所入境也有見者廓法師作二釋一云言有見者若果對因後生意識與耳識俱名為有見何者耳識觀聞法義故名為見後生如理作意遠從耳識聞法而生此後果有先囙見故名為有見此言俱者是遠俱非近俱二云若躰對用意言自躰與見分用俱故名有見<span class='note-inline'>(云云)</span>若依初釋者彼者意識也若依後釋者彼者自證分也似法似義者明所入境界之相也似有二義一云影像文義似本質故二云依他文義似心外故也意言者明境界躰也即意識也<span class='note-inline'>(有三釋如上能觀唯識之中記之)</span>。</p>
<p>大乗法相等者明境界之因也所生起者明境從因生也㧾意云此所入似義似文意言之境是依華嚴等大乗法相聞熏所生起也於此境即為所入處也<span class='note-inline'>(為言)</span>言於者第六轉聲也。</p>
<p>章云勝解行地見道修道究竟道中<span class='note-inline'>(云云)</span>是[前-刖+合]能入所依之位也即四位也。</p>
<p>章云於一切法唯有識性隨聞勝解故如理通達故治一切障故離一切障故<span class='note-inline'>(云云)</span>是明四位中對境修觀行之行相差別也。</p>
<p>章云無性解云在勝解地於一切法唯有識性中<span class='corr'>但</span>隨聽聞生勝解故在見道中如理通達此意言故在修道中由此修習對治煩惱所知障故在究竟道中最極清淨離諸障故<span class='note-inline'>(云云)</span><span class='note-inline'>(是引無性釋也)</span>。</p>
<p>問且釋本論問[前-刖+合]無性釋正文如何。</p>
<p>[前-刖+合]釋論云何處能入者問所入境及能入位謂即於彼有見等者謂於大乗法相所生决定行相似法似義意言能入於此境界能入是用所入境界是業是持於此意言或有能入在勝解行地於一切法唯識性中<span class='corr'>但</span>隨聽聞生勝解故或有能入在見道中如理通達此意言故此中如理而通達者謂通達彼非法非義非所取非能取故或有能入在修道中由此修習對治煩惱所知障故或有能入在究竟道中最極清淨離諸障故<span class='note-inline'>(云云)</span>。</p>
<p>問本論中以似法似義意言為先以大乗法相等為後而何釋論以大乗法相等為先以似法等為後耶。</p>
<p>[前-刖+合]即廓法師會云今釋論中依因果次第先舉因言於大乗法相所生明此所緣法義意言是大乗法相聞熏所生也。</p>
<p>問意言是能觀識而何為境。</p>
<p>[前-刖+合]觀行者觀自心為所緣了知唯識道理故為境也。</p>
<p>問釋通達位云非法非義等之意何。</p>
<p>[前-刖+合]廓法師云由先地前知其法義唯是意言即無所取所取既無知無能取故入見道達彼意言圓成實理證法義無名非法非義法義既無即非所取見分意言無有自性名非能取<span class='note-inline'>(云云)</span><span class='note-inline'>(勝解行名如上能觀唯識中釋之見道等名如下釋之)</span>。</p>
<p>章云成唯識說云何漸次悟入唯識<span class='note-inline'>(云云)</span>。</p>
<p>問此文意何。</p>
<p>[前-刖+合]是為引唯識論文明能入之位標彼論問發入方便文也。</p>
<p>問且此問發意何。</p>
<p>[前-刖+合]論上問云如是所成唯識相性誰於幾位如何悟入<span class='note-inline'>(云云)</span>此中有三問誰者問能入人也於幾位者問所經位也如何悟入者問入方便也次論[前-刖+合]云謂具大乗二種姓者<span class='note-inline'>([前-刖+合]能入之人也)</span>略於五位<span class='note-inline'>([前-刖+合]所經之位也)</span>漸次悟入<span class='note-inline'>([前-刖+合]入方便也)</span>次論問[前-刖+合]云何謂大乗二種種姓一本性住種姓等者重明能入之人也次論問[前-刖+合]云何謂悟入唯識五位一資糧位等者重廣所經位也次論問[前-刖+合]云云何[漸-斤+亍]次悟入唯識謂諸菩薩等者重廣入方便也即此問是也故䟽云此問廣問前第三入法用<span class='note-inline'>(云云)</span>。</p>
<p>章云謂諸菩薩於識性相資糧位中能深信解<span class='note-inline'>(云云)</span>。</p>
<p>是[前-刖+合]廣入方便也有五位是最初資糧位也䟽云資糧位中能深信解雖亦伏除未多分故少而不說信解初增<span class='corr'>但</span>名信解<span class='note-inline'>(云云)</span>。</p>
<p>章云在加行位能[漸-斤+亍]伏除所取能取引發真見<span class='note-inline'>(云云)</span>是明第二加行位也䟽云初伏所取次伏能取伏令不起故名為除非離伏時別名除也。</p>
<p>章云在通達位如實通達<span class='note-inline'>(云云)</span>是明第三通達位也。</p>
<p>䟽云方起無漏現行二智證實相性故<span class='note-inline'>(云云)</span>。</p>
<p>章云修習位中如所見理數數修習伏断餘障<span class='note-inline'>(云云)</span>是眀第四修習位也。</p>
<p>䟽云十地行多時刼長遠念念進習名數數修伏餘煩惱断餘智障此等位中雖亦修證餘行餘法唯識為本方修餘行故<span class='corr'>但</span>言唯識<span class='note-inline'>(云云)</span><span class='note-inline'>(此等以下文通伏難也伏難可知之)</span>。</p>
<p>章云至究竟位出障圓明能盡未來化有情類復令悟入唯識相性<span class='note-inline'>(云云)</span>是明第五佛位也。</p>
<p>䟽云全出二障功德智惠無不周備不同小聖故名為圓無闕少故簡二乗也其福智二清淨極勝無有能過不迷不闇故名為明此簡菩薩第十地菩薩雖皆遍有可名為圎未清淨故如羅[卄/軗]中視月等故不名為明能盡未來化導一切復令悟入唯識相故顕非自濟成<span class='corr'>己</span>度人故名法輪輪者轉義<span class='note-inline'>(云云)</span>。</p>
<p>問且此五位躰如何。</p>
<p>[前-刖+合]䟽云此初二位以道為位即分出躰後三位以分為位即通出躰<span class='note-inline'>(云云)</span>。</p>
<p>意云道者惠也即以資糧道加行道為位名若論其躰者資糧道以聞思惠為躰加行道以修惠為躰故云分出躰也分者位也即以通達分修習分究竟分為位名若出其躰通以有為無為無漏功德為躰故云通出躰也古德釋此䟽文各別也不若今案耳<span class='note-inline'>(其意在下䟽文可悉之)</span>。</p>
<p>又云以分為位者有十一分為十一地以其十一分為後三位<span class='note-inline'>(云云)</span>具如深蜜經第四卷可見之<span class='note-inline'>(<span class='corr'>已</span>上)</span>裏出也。</p>
<p>初資糧位其相云何頌曰乃至未起識求住唯識性於二取隨眠猶未能伏滅<span class='note-inline'>(云云)</span>。</p>
<p>論曰從發深固大菩提心乃至未起順决擇識求住唯識真勝義性齊此皆是資糧位攝<span class='note-inline'>(云云)</span>。</p>
<p>䟽云此解初位始終分齊乃至攝論云清淨增上力堅固心勝進名菩薩初修無數三大劫大菩提心以善根為其自躰以大願為緣不退屈為其䇿發方能發起<span class='note-inline'>(乃至)</span>此云深者即清淨增上力固即堅固心勝義乃至即地前四十心皆是此位然彼以前或十万八万六万四万二万十千劫等皆不入此位等<span class='note-inline'>(云云)</span>。</p>
<p>論云為趣無上正等菩提修集種種勝資糧故<span class='note-inline'>(云云)</span>。</p>
<p>䟽云初釋資糧之名望菩提為號菩提因之初位資益<span class='corr'>己</span>身之粮方至彼果故名資糧此即依自利釋名為出生死得大智故求菩提也。</p>
<p>問若望佛果名資糧者何論第七說未知當知根中云能遠資生根本位故<span class='note-inline'>(云云)</span>其根本位者見道位故。</p>
<p>[前-刖+合]䟽會云然第七未增上緣中解資糧位亦有未知當知根云能遠資生根本位故者從久修者隣近為名此說初行多求果故亦不相違<span class='note-inline'>(云云)</span>論云為有情故[烈-列+勤]求解脫由此亦名順解脫分<span class='note-inline'>(云云)</span>。</p>
<p>䟽云次解順解脫分名為有情故[烈-列+勤]求解脫望涅槃為因涅槃名解脫如常所談[烈-列+勤]求於彼此行不相違故名為順分者因也支也<span class='note-inline'>(初釋)</span>又解云解脫者即勝解數緣解脫解脫苦名解脫因中<span class='corr'>印</span>境為名乃名勝解在果出苦為目故名解脫若依此釋解脫即分名解脫分分義非順與决擇分同然彼望惠為名此望勝解為號今為此解即無前難<span class='note-inline'>(云云)</span><span class='note-inline'>(後釋)</span>。</p>
<p>問此二釋意何。</p>
<p>[前-刖+合]初釋意解脫者涅槃也此位所修福智因順佛果之涅槃故名順解脫分也分者因也望涅槃為因<span class='note-inline'>(云云)</span>後釋意解脫者佛果勝解之功德即別境五中勝解數因位名勝解果位名解脫此位所修之功德順佛果中一分解脫功德故名順解脫分也分者支也解脫為支多功德中一支故也<span class='note-inline'>(為言)</span>。</p>
<p>問尒資糧名唯依自利釋解脫名唯依利他釋無相通義乎。</p>
<p>[前-刖+合]䟽云然求菩提利他義顕勒趣解脫自利義增然於菩提有自利之談涅槃致利他之儀者蓋欲以彼顕此菩提亦利有情以此顯彼涅槃亦自利文影於此義貫於彼故也<span class='note-inline'>(云云)</span>。</p>
<p>問就釋解脫分之後釋䟽云今為此解即無前難<span class='note-inline'>(云云)</span>意何。</p>
<p>[前-刖+合]付初釋䟽問云問何故順解脫分分即是順順决擇分分躰非順<span class='note-inline'>(云云)</span>此為前難也。</p>
<p>問爾此難如何會耶。</p>
<p>[前-刖+合]次云[前-刖+合]决擇躰是有為决擇可躰即分躰有多分故<span class='note-inline'>(有七覺支故)</span>涅槃躰是無為解脫彼非是分躰非一多故<span class='note-inline'>(云云)</span>。</p>
<p>論云此位菩薩依因<span class='note-inline'>(本性習性)</span>善友<span class='note-inline'>(逢事諸佛)</span>作意<span class='note-inline'>(得决定勝解)</span>資糧<span class='note-inline'>(福智)</span>四勝力故於唯識義雖深信解而未能了能所取空多住外門修菩薩行<span class='note-inline'>(云云)</span>。</p>
<p>䟽云問華嚴第九十住品頌云第四生貴真佛子從諸賢聖正法生有無諸法無所著捨離生死出三界彼經第十又解十住初發心菩薩餘住亦爾頌云清淨妙法身應現種種形猶如大幻師所樂無不現或處為眾生究竟菩薩行或復現初生出家行學道或於樹王下自然成正覺或處為眾生示現入泥洹<span class='note-inline'>(云云)</span>如何此文言多住外門修菩薩行[前-刖+合]此第四住菩薩作十種觀法第七觀業<span class='note-inline'>(不造惡業也)</span>第八觀果<span class='note-inline'>(不求惡果也)</span>折伏現纏不依見道等所有無眀更造惡業令後果起名為捨離生死出於三界定當能出非時<span class='corr'>已</span>出今依外門修菩薩行亦不違也又此十住菩薩亦有小分依有漏定能現八相度脫有情<span class='note-inline'>(乃至)</span>以十住初發心住中分得十力學於十法第十法者為苦眾生作歸依處此住<span class='corr'>已</span>去彼諸菩薩展轉增勝能行八相<span class='note-inline'>(云云)</span>然多起散行小能入定作真如觀名多住外門不說彼菩薩唯住外門亦不相違<span class='note-inline'>(云云)</span>。</p>
<p>論云故於二取所引隨眠猶未有能伏滅功力令彼不起二取現行<span class='note-inline'>(云云)</span>。</p>
<p>䟽曰問華嚴經第十卷解十住菩薩中云除滅諸煩惱永盡無有餘無礙家滅觀是則佛正法云何此言未伏二取[前-刖+合]彼依伏因邪教邪師所起不共無眀伴煩惱類說盡非盡一切自分別生煩惱及俱生煩惱又說佛法功力能滅一切煩惱非十住位<span class='corr'>已</span>能滅一切煩惱<span class='note-inline'>(云云)</span><span class='note-inline'>(有四釋㣪二略之)</span>。</p>
<p>問爾此位菩薩都無伏煩惱義。</p>
<p>[前-刖+合]少分有之故論下云菩薩住此資糧位中二[色-巴+(鹿-比+(人*人))]現行雖有伏者<span class='note-inline'>(因邪教)</span>而於細者及二隨眠止觀力微未能伏滅<span class='note-inline'>(云云)</span>。</p>
<p>䟽曰此中伏言非為六行修習勢力制之不起令彼不自在是此中伏義下准此知菩薩不断下界地惑起定生上故<span class='note-inline'>(云云)</span>。</p>
<p>問論云此位二障雖未伏除修勝行時有三退屈而能三事練磨其心於所證修勇猛不退<span class='note-inline'>(云云)</span>其三退屈三練磨心者何。</p>
<p>[前-刖+合]一菩提廣大屈引他[工*兄]<span class='corr'>己</span>練磨心<span class='note-inline'>(攝論云人趣諸有情處數皆無量念念證等覺故不應退屈又引頌云無量十方諸有情念念<span class='corr'>已</span>證善逝果彼既丈夫吾亦爾不應自恎而退屈（云云）)</span>二施等難修屈省<span class='corr'>己</span>增修練磨心<span class='note-inline'>(諸淨心意樂能修行施等此勝者<span class='corr'>已</span>得故能修施等（云云）)</span>三轉依難證屈引[色-巴+(鹿-比+(人*人))][工*兄]妙練磨心<span class='note-inline'>(善者於死時得隨樂自滿勝善由永断圓滿云何無成（云云）)</span>唯識論文近故不記之<span class='note-inline'>(可見之)</span>。</p>
<p>問攝論云以三種練磨心断四處障<span class='note-inline'>(云云)</span>何。</p>
<p>[前-刖+合]一離二乗作意<span class='note-inline'>(謂断除二乗分別作意)</span>二諸疑離疑<span class='note-inline'>(謂於大乗甚深[序-予+真]大不起異惠顛倒及疑)</span>三離所聞思我我所犱<span class='note-inline'>(謂我能聞我能思覺我所聽文我所思義如是犱著一切皆無於其殊勝義證現觀故（云云）)</span>四断除分別<span class='note-inline'>(謂於現前任運而轉色等現住及作功德諸骨[金*((口*口)/果)]等淨定安立一切所緣諸境界相作意分別悉能永断乃至一切諸佛菩薩波羅蜜多如是等相犱著分別悉永離（云云）)</span><span class='corr'>已</span>上資糧位行相論䟽極廣不可具記<span class='note-inline'>(可見文也)</span>次加行位其相云何頌曰現前立少物謂是唯識性以有所得故非實住唯識<span class='note-inline'>(云云)</span>。</p>
<p>論云菩薩先於初無數劫善備福德智惠資糧順解脫分既圎滿<span class='corr'>已</span>為入見道住唯識性復修加行伏除二取謂暖頂忍世第一法<span class='note-inline'>(云云)</span>。</p>
<p>䟽曰然此是初僧祇滿心修習故言先於初無數劫等<span class='note-inline'>(云云)</span>。</p>
<p>論曰此四㧾名順决擇分順趣真實决擇分故<span class='note-inline'>(云云)</span>。</p>
<p>䟽曰此即第二釋順决擇分名真實决擇分决擇是智即擇法也决擇即分名决擇分决簡疑品彼猶豫故擇簡見品彼不擇故<span class='note-inline'>(乃至)</span>分者是支因義即擇法覺支。</p>
<p>問何故前順解脫分望果位為名此順决擇分望見道為名耶。</p>
<p>[前-刖+合]䟽曰前順解脫分既初發心求究竟果故遠從彼以得自名此順决擇分憐近見道欣遠之心不如始業故從憐近以得自名<span class='note-inline'>(云云)</span>。</p>
<p>論曰近見道故立加行名非前資糧無加行義<span class='note-inline'>(文)</span>。</p>
<p>䟽曰此釋異名位名加行道近見道故即是見道之加行故<span class='note-inline'>(乃至)</span>對法第八說所有資糧皆加行道有加行道而非資糧此四善根非資糧道加切而行初位亦名加行近見道說獨此得加行名。</p>
<p>問資益後果<span class='corr'>己</span>身糧唯初獨名資糧加功而行求果四善獨名加行。</p>
<p>[前-刖+合]資糧遠望大果最初獨名資糧加行万行加功故初亦名加行。</p>
<p>問加功而行万行初位亦得此名四善亦望大果資糧亦通此四。</p>
<p>[前-刖+合]初位發心最猛四善不名資糧万行加功力方行初位亦名加行。</p>
<p>問初位心猛獨名資糧四善近見獨名加行。</p>
<p>[前-刖+合]以近見道名加行初位不得此名加功万行方行初位亦名加行故於五道中四善獨名加行者近見道義故彼初位不得此名加功而行初位亦名加行此不齊解若齊解者此四善根果之資糧亦名資糧而彼論文依多依外行福智行約最初說若爾見道等亦應名資糧果之資糧故從增得名<span class='corr'>但</span>名見道<span class='note-inline'>(乃至)</span>前解為勝<span class='note-inline'>(云云)</span>次有四善根釋名行相等如上初重傍論略記之<span class='note-inline'>(可見論文)</span>。</p>
<p>問修四善根所依地如何。</p>
<p>[前-刖+合]論云菩薩起此暖等善根雖方便時通諸靜惠而依第四方得成滿詫最勝依入見道故<span class='note-inline'>(云云)</span>。</p>
<p>䟽曰二乗依五地<span class='note-inline'>(初未至四根本)</span>菩薩唯依第四諸論通方便為論言菩薩亦依五地此中䉼簡世第一法及增上忍唯第四定餘通餘地<span class='note-inline'>(云云)</span><span class='note-inline'>(不依中間禪彼無明利無漏故西明亦依中間䟽主破之)</span>燈曰若大乗者上忍第一唯第四定餘可通依近分中間又解中下品忍及暖頂二方便通依成滿唯在第四靜盧等<span class='note-inline'>(云云)</span><span class='note-inline'>(與䟽頗異也)</span>。</p>
<p>問修四善根所依依身何界身耶。</p>
<p>[前-刖+合]論曰唯依欲界善趣身起餘惠猒心非殊勝故<span class='note-inline'>(云云)</span>言餘者上二界與三惡趣也上二界猒心劣非殊勝故三惡趣惠心劣非殊勝故其身不能入見道唯欲界人天趣身能入見道<span class='note-inline'>(為言)</span><span class='corr'>已</span>上加行位畢<span class='note-inline'>(論䟽極廣不可具記之可見文也)</span>次通達位其相云何頌曰若時於所緣智都無所得爾時住唯識離二取相故<span class='note-inline'>(云云)</span>。</p>
<p>論曰若時菩薩於所緣境<span class='corr'>无</span>分別智都無所得不取種種戲論相故尒時乃名實住唯識真勝義性即證真如智與真如平等平等俱離能取所取相故能所取相俱是分別有所得心戲論現故<span class='note-inline'>(云云)</span>。</p>
<p>䟽曰心境相稱如智冥合俱離二取絕諸戲論故名平等平等真勝義性躰即真如等<span class='note-inline'>(云云)</span>。</p>
<p>問此位釋名如何。</p>
<p>[前-刖+合]論曰加行無間此智生時躰會真如名通達位初照理故亦名見道<span class='note-inline'>(云云)</span>。</p>
<p>䟽曰見即道躰者通會者達也。</p>
<p>問約見道有幾種。</p>
<p>[前-刖+合]㧾有二種一真見道二相見道此有二師義一者三心真見道十六心相見道之師<span class='note-inline'>(漸断師也難陀勝軍等)</span>二者一心真見道三心相見道之師<span class='note-inline'>(頓断師也護法戒賢等)</span>。</p>
<p>問且云何名真見道。</p>
<p>[前-刖+合]論曰一真見道謂即所說無分別智實證二空所顕真理實断二障分別隨眠雖多剎那事方究竟而相等故㧾說一心<span class='note-inline'>(云云)</span>。</p>
<p>䟽曰釋其真義剎那多少經位雖多剎那以相相似等故㧾說一心即三心見道依此為證即是會五十八等一心見道之文若一心見道以無間解脫并一勝進名多剎那㧾名一心非無間中復有多念<span class='note-inline'>(云云)</span><span class='note-inline'>(相見道至下可論之)</span>。</p>
<p>問先漸断師義如何。</p>
<p>[前-刖+合]論云有義此中二空二障漸證漸断以有淺深[色-巴+(鹿-比+(人*人))]細異故<span class='note-inline'>(云云)</span>。</p>
<p>䟽曰二空漸證二障漸断如下三心真見道中解以五十八五十九對法九顯楊十七說三心文證此漸也<span class='note-inline'>(云云)</span>。</p>
<p>問爾此師五十九云然此現觀與壞緣諦作意相應是故三心頓断一切迷苦諦等見断煩惱之文如何會耶。</p>
<p>[前-刖+合]䟽曰然五十九文亦說見道三心名頓断者不別起觀心束三界二障合為三品断名頓以此三心人<span class='note-inline'>(初心)</span>法<span class='note-inline'>(中心)</span>俱<span class='note-inline'>(後心)</span>異故名漸断理有淺深障及智行有[色-巴+(鹿-比+(人*人))]細故<span class='note-inline'>(云云)</span>。</p>
<p>問頓断師義如何。</p>
<p>[前-刖+合]論曰有義此中二空二障頓證頓断由意樂力有堪能故<span class='note-inline'>(云云)</span>。</p>
<p>䟽曰五十八及對法九云又此見道所緣能緣平等平等智為其相說一心文今以為證然五十五勝此中互解二文如對法第九抄此真見道也前加行時意樂俱断故入觀位不別為三<span class='note-inline'>(云云)</span>。</p>
<p>問五十五文說內遣有情等二心之行相而何證一心見道云彼勝耶。</p>
<p>[前-刖+合]彼文說三心是說相見道之行相返知一心是真見道故云勝也彼文說三心結云前二心法智相應第三心類智相應等<span class='note-inline'>(云云)</span>故知說相見道也。</p>
<p>問云此中互解二文如對法抄者其抄文如何。</p>
<p>[前-刖+合]彼抄七云真相差別中有二科若以一心為正初所緣能緣平等平等智為其相辨一心又遣以下辨三心十六心假若三心為真初弁三心等㧾是真見道後十六智等為相真中初㧾出躰究竟<span class='corr'>但</span>以<span class='corr'>平</span>等智為相後顕差別故說三心等<span class='note-inline'>(云云)</span>。</p>
<p>問䟽曰或三心究竟一無間一解脫一勝進從真入相故或一無間一解脫不假勝進從勝入劣且為二說合十一說如別抄解<span class='note-inline'>(云云)</span>此文意何。</p>
<p>[前-刖+合]且明頓断師断惑剎那心㧾有三釋開為十一釋㧾有三釋者一者二障各為三品共合為三此有四釋一云七心断下品有二心<span class='note-inline'>(無間解脫)</span>中品有二心<span class='note-inline'>(無間解脫)</span>上品有三心<span class='note-inline'>(無間解脫勝近)</span>故云七心断之二云六心断<span class='note-inline'>(除上品勝進也)</span>三云五心斷<span class='note-inline'>(下品中品各除解脫上品加勝近也)</span>四云四心断<span class='note-inline'>(上品除勝進也)</span><span class='corr'>已</span>上第一釋了二者二障各為二品共合為二此有四釋一云五心断下品有二心<span class='note-inline'>(無間解脫)</span>上品有三心<span class='note-inline'>(無間解脫勝進也)</span>二云四心断<span class='note-inline'>(上品除勝進也)</span>三云四心断<span class='note-inline'>(下品除解脫上品加勝進也)</span>四云三心断<span class='note-inline'>(上品除勝進也)</span><span class='corr'>已</span>上第二釋了。</p>
<p>三者二障各為一品共合為一此有三釋一云三心断<span class='note-inline'>(無間解脫勝進)</span>二云二心断<span class='note-inline'>(無間解脫)</span>三云一心断<span class='note-inline'>(燈云義說為二無間解脫能断障故名無間解脫道證無為故名解脫道)</span><span class='corr'>已</span>上第三釋了。</p>
<p>問既有十一釋以何為正。</p>
<p>[前-刖+合]以三心二心斷為正<span class='note-inline'>(具如燈第七之)</span>。</p>
<p>問云何名相見道。</p>
<p>[前-刖+合]論曰二相見道此復有二<span class='note-inline'>(云云)</span>謂一者三心相見道二者十六心相見道也。</p>
<p>問其三心者何。</p>
<p>[前-刖+合]論曰一觀非安立諦有三品心一內遣有情假緣智能除耎品分別隨眠二內遣諸法假緣智能除中品分別隨眠三遍遣一切有情諸法假緣智能除一切分別隨眠<span class='note-inline'>(云云)</span>。</p>
<p>䟽曰內遣者唯緣內身而遣假故有情假者先解有情皆妄所計<span class='corr'>但</span>有內心似有情現談其無躰名之為假緣智者能緣心即緣內身為境遣有情假之緣智也下皆准知然今此中人法二障各分上下[色-巴+(鹿-比+(人*人))]者為上細為下合為四類然二[色-巴+(鹿-比+(人*人))]者各別除之以智猶[(前-刖+勿)*(前-刖+勿)]未雙断故若上品智方能雙断此即隨智說為耎等<span class='note-inline'>(云云)</span>言然今此中等者意云分別煩惱障為二品謂下品上品也分別所智障亦為二謂下品上品也初內遣有情假緣智断下品分別煩惱障種子次內遣諸法假緣智断下品分別所知障種子後遍遣一切有情諸法假緣智合断上品分別煩惱所知二障種子以下品智断下品障以上品智断上品障<span class='note-inline'>(為言)</span>。</p>
<p>問第二智断下品所知障者何論云能除中品耶。</p>
<p>[前-刖+合]其望煩惱障為中故不違也。</p>
<p>問約此三心法智類智分別如何。</p>
<p>[前-刖+合]論曰前二名法智各別緣故第三名類智㧾合緣故。</p>
<p>問凢云法智類智有幾義耶。</p>
<p>[前-刖+合]䟽曰㧾為三例一緣如名法緣智名類是前類故<span class='note-inline'>(前者智也)</span>十六心名法類可知對法約三並緣如故皆名法<span class='note-inline'>(三者三心也法者真如法也)</span>二別緣名法㧾緣名類此論等是不就緣如為論故三緣下名法緣上界名類是下類故<span class='note-inline'>(云云)</span>初釋所取能取十六心也次釋三心也後釋上下八諦十六心也。</p>
<p>問此三心相見道放學何法耶。</p>
<p>[前-刖+合]論曰法真見道二空見分自所断障無間解脫別㧾建立名相見道<span class='note-inline'>(云云)</span>。</p>
<p>䟽曰法者法則放學為義真見道中有二空見分雖亦有自證分而不法彼親緣如者即乃放之就見分中有無間解脫隨自所断障有四見分就無間道中人法二見分各別法故有初二心解脫道中人法二見㧾法有第三心<span class='corr'>但</span>法見分者見分行相與真如境別故以自證分與真如境躰義無別故不法之別㧾法者顕無間所断有差別故顕解脫道所證唯一味故<span class='note-inline'>(云云)</span>㧾意云內遣有情智放學真無間道断下品煩惱障證生空理之見分內遣諸法智放學真無間道断下品所知障證法空理之見分遍遣一切智放學真解脫道斷上品二障證二空理之見分<span class='note-inline'>(為言)</span>。</p>
<p>問無間道断惑解脫道證理而何云無間道證理解脫道断惑。</p>
<p>[前-刖+合]各談功能無間道中有證理之功能非謂正證解脫道中有断惑之功能非謂正斷故不相違也<span class='note-inline'>(別抄第五卷有此義可見之)</span>。</p>
<p>問此三心名相見道誰師義。</p>
<p>[前-刖+合]是戒賢等義也即頓断師立一心真見道之家也若勝軍論師等立三心真見道據彼義者是真見道也即漸断師義也。</p>
<p>問何故兩家不同耶。</p>
<p>[前-刖+合]頓断家云真見道唯㧾緣真如不別緣故今此三心別緣故<span class='note-inline'>(云云)</span>漸断家云三心是緣非安立故是真見道以相見道緣四諦故<span class='note-inline'>(云云)</span><span class='note-inline'>(是不正義也)</span>。</p>
<p>問漸断師断惑之中有十四釋<span class='note-inline'>(云云)</span>其何。</p>
<p>[前-刖+合]㧾有三釋開為十四釋謂三釋者一者二障各分三品先断煩惱三品後断所知三品此中有五釋二者二障各分二品此亦有五釋三者下品二障為二上品二障合一此有四釋此十四中第十三四兩釋為正即第十三釋曰以五心断<span class='note-inline'>(断下品煩惱無間断下品所知無間断上品二障無間解脫勝進也)</span>第十四釋曰以四心断<span class='note-inline'>(謂前五中除上品勝近也)</span>自餘十二釋非正釋之上極無用也仍不更記之<span class='note-inline'>(可見燈第七也)</span>。</p>
<p class="head3">因論</p>
<p>問三心中初心若單生空觀若帶法空耶。</p>
<p>[前-刖+合]曰單生空觀非帶法空。</p>
<p>問何以知尒。</p>
<p>[前-刖+合]䟽五末說平等性智現起位之中云一切菩薩見道全通頓漸悟一切菩薩必法空觀入見道故此非三心真見道義<span class='note-inline'>(云云)</span>。</p>
<p>樞要下曰見道全生平等智者䟽中<span class='corr'>但</span>有一心見道解設三心見道後二心有此智初一心無多分有故故論㧾說<span class='note-inline'>(云云)</span>。</p>
<p>意曰平等性智必法空觀時起單生空觀時不起三心中初內遣有情假緣智是單生空觀故平等性智不行<span class='note-inline'>(為言)</span>故知單生空觀也。</p>
<p>問菩薩必法空觀入見而若言初心單生空觀者三心真見道之師如何可會。</p>
<p>[前-刖+合]難會且可云彼師不云以法觀入見故是不正義師也。</p>
<p>問約一心真見道師如何可言耶。</p>
<p>[前-刖+合]不異前義。</p>
<p>問一心真見道師云三心是後得智而後得智必正躰智等流何法空正躰智後生空後智可起耶。</p>
<p>[前-刖+合]此難尤重<span class='corr'>但</span>樞要下云。</p>
<p>問頗有菩薩無分別智入法觀意樂即入後得生觀耶頗有無分別智入生空觀意樂即入後得智法觀耶。</p>
<p>[前-刖+合]曰不得菩薩後得必由無分別智為前通故佛地論云等流之觀與根本觀同故。</p>
<p>問若爾何故云遠等流即得近即不得。</p>
<p>[前-刖+合]近勢難入遠即易入故又解㧾後得無入別觀必各更起無分別智引之生故。</p>
<p>問初起未自在後得由前引久起自在生何妨自力轉。</p>
<p>[前-刖+合]曰即依此義遂有意樂後得不同無分別智二觀別也佛地論及此論中據其多分及未自在故<span class='note-inline'>(云云)</span>以此最後[前-刖+合]可通前難也<span class='note-inline'>(䟽第五未有此兩解廣故不記之)</span>然先德云帶法空生觀者不然違諸文故也。</p>
<p>問第二心法空觀必可帶生空所帶生觀有何所作。</p>
<p>[前-刖+合]断障章曰問三心真見道法觀既細必兼生觀即断生犱何故生犱即三心断法唯二心應細三心[色-巴+(鹿-比+(人*人))]二心故此問之中何故生犱以下之文意頗難得。</p>
<p>問何故生執即三心断法唯二心者能難之詞頗以相違所以然者誰言生犱亘三心断生犱法犱各二心断故而何可難何故生犱即三心断法唯二心耶。</p>
<p>[前-刖+合]能難之詞專不相違第二心是帶生觀故必可断生犱故難生犱亘三心断法犱唯二心断也何故之言徵難詞也。</p>
<p>問應細三心[色-巴+(鹿-比+(人*人))]二心故者又如何耶　若法犱亘三心断生犱唯初二心断歟若爾初內遣有情智是單生空觀彼何断法犱哉又第三心是帶生觀何不断生犱。</p>
<p>[前-刖+合]是立道理也意細法犱上品第三心獨可断[色-巴+(鹿-比+(人*人))]生犱上品第二心所帶生觀可断不妨第三心所帶生觀無所断<span class='note-inline'>(為言)</span>㧾而言之上即三心斷者指乍三心法唯二心者指下三心<span class='note-inline'>(除初後二)</span>下應細三心別指第三心[色-巴+(鹿-比+(人*人))]二心故者別指第二心故上三心二心下三心二心其意甚殊能可案之。</p>
<p>[前-刖+合]法觀雖細必帶生觀第二剎那不断生執如十地中断惑法觀習氣可断種不可除不障此道故加行之心不欣断故並二品断不爾違論<span class='note-inline'>(云云)</span>以之可通也。</p>
<p>問寂法師難云十地可然以故㽞故見惑不爾如何不断<span class='note-inline'>(云云)</span>此難可尒耶。</p>
<p>[前-刖+合]此難不爾未得故㽞義意故謂故㽞者非言可断不断名故㽞以不障地故不起断道名故㽞也是故內遣諸法智所帶生觀何不同十地法觀所帶生觀耶。</p>
<p>問彼師自義如何。</p>
<p>[前-刖+合]次云應云第二心雖帶生觀隨他力故起不断生犱彼若断生犱應云遣情若爾三心應無差別故各二品断於理教無違<span class='note-inline'>(云云)</span>。</p>
<p>問此師義無難耶。</p>
<p>[前-刖+合]有難謂菩薩必以法觀入見真見道中法觀是帶生空觀所帶生觀隨他力起何能断煩惱種子故不可言隨他起故不断生犱猶可依馮於本師也<span class='note-inline'>(是以一心真見道義難也)</span><span class='corr'>已</span>上了。</p>
<p>問云何名緣安立諦相見道。</p>
<p>[前-刖+合]此亦有二即一所取能取十六心觀二上下八諦十六心觀也。</p>
<p>問且云何名所取能取十六心。</p>
<p>[前-刖+合]所取謂諦理能取謂緣理之智法忍法智緣諦理為境觀所取也類忍類智緣前智品觀能取也即觀苦諦有四一苦法智忍<span class='note-inline'>(苦者苦諦也法者苦諦教智者加行道中緣苦法之智忍者無漏忍忍前苦法智也)</span>二苦法智<span class='note-inline'>(苦者苦諦法者真如緣苦真如之智名苦法智也)</span>三苦類智忍<span class='note-inline'>(苦者苦諦類者法忍法智之後一切學無學聖法忍者緣此惠謂第三心緣前法忍法智言後一切學無學位所有聖法皆是前法忍法智之類作種類之解故云類智（云云）)</span>四苦類智<span class='note-inline'>(苦類如前謂<span class='corr'>印</span>可緣苦類之智名苦類智也)</span>如苦諦有四心集滅道諦各有四心故成十六<span class='note-inline'>(論文極廣故不能具記之)</span>。</p>
<p>問論曰此十六心八觀真如八觀正智法真見道無間解脫見自證分差別建立名相見道<span class='note-inline'>(云云)</span>意何。</p>
<p>[前-刖+合]上八者法忍四法智四法忍法無間道見分法智法解脫道見分下八者類忍四類智四類忍法無間之自證分類智法解脫之自證分也真如者見分也正智自證分也。</p>
<p>問何名上下八諦十六心。</p>
<p>[前-刖+合]論曰謂觀現前不現前界苦等四諦各有二心一現觀忍二現觀智如其所應法真見道無間解脫見分觀諦断見所断百一十二分別隨眠名相見道<span class='note-inline'>(云云)</span>欲界四諦四十上界各三十六諦各除嗔故一百一十二也此上皆為觀心純熟為有情說令見道前亦作得入見道也<span class='note-inline'>(具如賢聖義也)</span>又有廣布聖教相見道非要故略之<span class='note-inline'>(可見論也)</span>。</p>
<p>問若真見道後有相見道者何五十五及顕楊十七等云順决擇分無間有內遣有情假緣智等。</p>
<p>[前-刖+合]論會云諸相見道依真假說世第一法無間而生及断隨眠非實如是真見道後方得生故非安立後起安立故分別隨眠真<span class='corr'>已</span>断故<span class='note-inline'>(云云)</span>。</p>
<p>問真相二見道有何差別。</p>
<p>[前-刖+合]論曰前真見道證唯識性後相見道證唯識相二中初勝故頌遍說前真見道根本智攝後相見道後得智攝<span class='note-inline'>(云云)</span><span class='corr'>已</span>上見道義了　論䟽極廣可披見之次修習位其相如何頌曰無得不思議是出世間智捨二[色-巴+(鹿-比+(人*人))]重故便證得轉依<span class='note-inline'>(云云)</span>。</p>
<p>䟽曰即於初地住出心後漸至究竟金剛道來皆断俱生法犱種故至無學位便證轉依<span class='note-inline'>(云云)</span>。</p>
<p>論曰菩薩從前見道起<span class='corr'>已</span>為断餘障證得轉依復數修習無分別智<span class='note-inline'>(云云)</span>若釋頌者無分別智遠離所取能取故云無得及不思議或離戲論說為無得妙用難測名不思議断世間故名出世間二障種子立[色-巴+(鹿-比+(人*人))]重名性無堪任違細輕故依謂所依即依他起與染淨法為所依故轉謂染淨轉捨轉得由轉煩惱得大涅槃轉所知障證無上覺也。</p>
<p>問云何證得二種轉依。</p>
<p>[前-刖+合]謂十地中修十勝行断十重障證十真如二種轉依由斯證得<span class='note-inline'>(云云)</span>。</p>
<p>問其十地者何。</p>
<p>[前-刖+合]一極喜地初獲聖性具證二空能益自他生大喜故<span class='note-inline'>(修施波羅蜜断異生性障并犱著我法愚惡趣雜染愚證遍行真如也)</span>二離垢地具淨尸羅遠離能起微細毀犯煩惱垢故<span class='note-inline'>(修戒波羅蜜断邪行障并微細悮犯愚種種業趣愚證最勝真如也)</span>三發光地成就勝定大法㧾持能發無邊妙惠光故<span class='note-inline'>(修忍波羅蜜断闇鈍障并欲貪愚圎滿聞持陀羅尼愚證勝流真如也)</span>四熖惠地安住最勝菩提分法熖煩惱薪惠熖增故<span class='note-inline'>(修精進波羅蜜断微細煩惱現行障并等至愛愚法愛愚證無攝受真如也)</span>五極難勝地真俗兩智行相互違合令相應極難勝故<span class='note-inline'>(修靜<span class='corr'>慮</span>波羅蜜断下乗般涅槃障并純作意背生死愚純作意向涅槃愚證類無別真如也)</span>六現前地住緣起智引無分別最勝般若令現前故<span class='note-inline'>(修般若波羅蜜断[色-巴+(鹿-比+(人*人))]相現行障并現觀察流轉愚相多現行愚證無染淨真如也)</span>七遠行地至無相住功用後邊出過世間二乗道故<span class='note-inline'>(修方便善巧断細相現行障并細相現行愚純作意求無相愚證法無別真如也)</span>八不動地無分別智任運相續相用煩惱不能動故<span class='note-inline'>(修願波羅蜜断無相中作加行障并於無相作功用愚於相自在愚證不增减真如也)</span>九善惠地成就微妙四無礙解能遍十方善說法故<span class='note-inline'>(修力波羅蜜断利他中不欲行障并於無量所說法無量名句字後後惠弁陀羅尼自在愚弁戈自在愚證智自在所依真如也)</span>十法雲地大法智雲含眾德水[前-刖+敞]如空[色-巴+(鹿-比+(人*人))]重死滿法身故<span class='note-inline'>(修智波羅蜜断於諸法中未得自在障并大神通愚悟入微細祕密愚證業自在等所依真如也)</span>。</p>
<p>問此十地以何為躰。</p>
<p>[前-刖+合]論曰如是十地㧾攝有為無為功德以為自性<span class='note-inline'>(云云)</span>。</p>
<p>問若爾何無性云法無我智分位名地<span class='note-inline'>(云云)</span>。</p>
<p>[前-刖+合]䟽會云以真如無分位智有分位所以智名地此論㧾出地躰義所證亦是地地是依持生長義故四十七曰由能攝持菩薩義故名地能為受用居處義故名住即真如等亦名為地能攝持故即是實法為假者所依等故實法名地<span class='note-inline'>(云云)</span><span class='corr'>已</span>上修習位了論䟽極廣不可具記可見之。</p>
<p>後究竟位其相云何頌曰此即無漏界不思義善常等<span class='note-inline'>(云云)</span>如初門記了。</p>
<p>論曰前修習位所得轉依應知即是究竟位相等<span class='note-inline'>(云云)</span>。</p>
<p>問此位所断如何。</p>
<p>[前-刖+合]論曰謂有俱生微所知障及有任運煩惱障種金剛喻定現在前時彼皆頓斷入如來地由此佛地說断二愚及彼[色-巴+(鹿-比+(人*人))]重一於一切所知境極微細著愚二極微細礙愚故集論說得菩提時頓断煩惱及所知障成阿羅漢及成如來證大涅槃大菩提故<span class='note-inline'>(云云)</span><span class='note-inline'>(<span class='corr'>已</span>上究竟位了廣學者可習論䟽也)</span>。</p>
<p>章曰五十九說何能断煩惱齊何當言<span class='corr'>已</span>斷煩惱謂善法資糧<span class='corr'>已</span>積集故<span class='corr'>已</span>得證入方便地故證得見地故積集修地故能断煩惱得究竟地當言<span class='corr'>已</span>斷一切煩惱正同唯識<span class='note-inline'>(云云)</span>。</p>
<p>問此文意何。</p>
<p>[前-刖+合]是標瑜伽所說五位明同唯識論五位也彼論中具有八問今章取要只出初二問次六問非此所明故不舉也即云謂善法資糧<span class='note-inline'>(乃至)</span>能断煩惱者[前-刖+合]云何能断煩惱之問也得究竟地以下[前-刖+合]齊何當言<span class='corr'>已</span>断煩惱之問也凡[前-刖+合]此二問有六復次今文其一也餘五復次非此所明也以[前-刖+合]文相配五位尋文易知之。</p>
<p>章曰攝大乗中以資糧道聞思位長大劫修滿方起加行等持位中作唯識觀從多為論<span class='corr'>但</span>說四位以觀時少略隱不說成唯識等中據實為論別修行相見道前位亦有伏除<span class='note-inline'>(云云)</span>。</p>
<p>問此文意何。</p>
<p>[前-刖+合]是章家會違之詞也殊云此下會二論不同文所以也所以攝論說四位者資糧道中多起聞思經一大劫修唯識觀加行道中從廻向終加功進趣修唯識觀時長短異以短從長<span class='corr'>但</span>說四位故合初二位名勝解行地所以唯識說五位者據實而論資糧加行二位各有別修行相即如論曰於識相性資糧位中等見彼文意說四十心位起聞思惠修習唯識四善根後方起修惠如是二位行相各別故開為二見道前位亦有伏除者即顕加行位亦有伏除分別二取引證可知<span class='note-inline'>(云云)</span>。</p>
<p>章曰攝論唯識論等各言暖等中作尋思等觀故亦伏除<span class='note-inline'>(云云)</span>。</p>
<p>問此文意何。</p>
<p>[前-刖+合]是引證成上云見道前位亦有伏除之義也。</p>
<p>意曰唯識論中地前分二位者資糧位偏存勝解之義加行位偏存伏除之義也上文末為顕加行位之差別故云亦有伏除其伏除之義即在攝論等中說作尋思等觀故<span class='note-inline'>(為言)</span>。</p>
<p>章曰直徃迂迴地前皆同迂廻之人雖得無漏遊觀心中亦不能伏除未證真識終不能了如幻識故<span class='note-inline'>(云云)</span>。</p>
<p>問此文意何。</p>
<p>[前-刖+合]是通伏難也難云若云地前有伏除者頓悟可然未得無漏故漸悟之人隨断煩惱既得無漏以其無漏可断二取何有伏故今通云頓悟漸悟地前皆同以有漏尋思如實觀伏除二取<span class='note-inline'>(義演云作尋思等觀皆同也所伏或非皆同（云云）)</span>此中漸悟人雖得一分生空無漏是遊觀故不能伏除所以者何未證法空無漏真理不能了達依他如幻故是故<span class='corr'>但</span>以法空有漏尋思等智伏除二取現行也即與頓悟同也<span class='note-inline'>(為言)</span>。</p>
<p>周記曰雖起生空本後二智以不断惑<span class='corr'>但</span>云遊觀。</p>
<p>問何故迂廻之人尋思等觀唯是有漏非無漏耶。</p>
<p>[前-刖+合]未證法空不可實證唯識故有漏心作尋思等以唯識觀<span class='note-inline'>(云云)</span>。</p>
<p>問爾漸悟人生空智都無所作耶。</p>
<p>[前-刖+合]謂之有二說一云都無所作名遊觀故<span class='note-inline'>(云云)</span>一云有順益法空義此為所作<span class='note-inline'>(云云)</span>故論七曰或二乗位廻趣大者為證法空地前亦起九地所攝生空無漏彼皆菩薩此根攝故<span class='note-inline'>(云云)</span>。</p>
<p>䟽曰為順益法空智起此智等<span class='note-inline'>(云云)</span><span class='note-inline'>(○此根者未智當知根也後義勝也)</span>。</p>

<p class='juan'>唯識義卷第五<span class='note-inline'>(本)</span>終</p>
<p class='juan'><a id='mulu17' />唯識義卷第五<span class='note-inline'>(末)</span></p><p class="byline">釋真興撰</p><p>章云上來明位下當辨修<span class='note-inline'>(云云)</span>是結上所說能入之位起下所說能修之行相也。</p>
<p>章曰辨修有三一證修二相修三地修<span class='note-inline'>(云云)</span>。</p>
<p>問此文意何。</p>
<p>[前-刖+合]是眀能修差別也。</p>
<p>問云何名證修等。</p>
<p>[前-刖+合]證者證知義修者修習義也觀行者修習有漏無漏觀證知依他圎成之理名為證修也相者躰相也修者如前觀行者修習有漏無漏觀令其智種子現行之躰相展轉增勝生長圓滿名為相修也地者九地也修者如前觀行者隨在何地修唯識觀令修習生長增勝自地他地觀心種子現行之躰用名為地修也。</p>
<p>章曰證修者此見道前雖作真俗二唯識觀似而非真入見道中真相見道俱了真識後得俗智方了俗識四地以前真俗別觀第五地中真俗方合然極用功始能少起至第六地無相雖多未能長時於第七地方得長時猶有加行未任運八地以上無勉勵修任運空中起有勝行真俗二識恒俱合緣至佛位<span class='corr'>已</span>三智俱能緣真俗識第六不定隨意樂故成事唯俗行緣淺故或亦通真自在滿故<span class='note-inline'>(云云)</span>。</p>
<p>問此文意何。</p>
<p>[前-刖+合]是第一明證修之行相也即大眀地前地上及佛位證修之行相也此見道前乃至非真者眀地前相似觀之證修也謂地前位雖作有漏真俗二觀證知相似依圓二性之理然是相似證知非真實證<span class='note-inline'>(為言)</span>即同現前立少物等之頌意也<span class='note-inline'>(有古德云地前無證義（云云）今謂甚違章文難信之)</span>入見道中等者真見道中無分別正躰智起證了真如相見道中無分別後得智起踈變相分緣了真如故云俱了真識有分別後得智亦證了依他如幻故云方了俗識<span class='note-inline'>(真如是識之實性故云真識依他是識為主故云俗識也)</span>四地以前等者四地以前正躰智觀真如後得智觀依他不能合觀故云別觀第五地中真俗雙觀然用功用故云方合等也至第六地等者五地以前有相觀多第六地中無相親多至第七地純無相觀然有功用八地以上無功用修故空中起有勝行也<span class='note-inline'>(為言)</span>至佛位等者佛果位中一義云大圓平等妙觀三智俱緣真俗二諦謂一智一念中雙緣二諦也然此三中妙觀察智有不定義或時如大圓平等一念中緣二諦或時唯緣真諦<span class='note-inline'>(自受用法樂之時也)</span>或時唯緣俗諦說法利生之時也故云第六不定等也<span class='note-inline'>(寂法師章并義濵記云二智俱能等（云云）若依彼文其意甚易知不可致切勞也)</span>成事唯俗等者<span class='corr'>但</span>緣事相之境故云緣俗也<span class='note-inline'>(是<span class='corr'>護</span>法義也)</span>一義云四智皆緣真俗二諦故云或亦通真等也<span class='note-inline'>(是親光義也)</span>此二義略如第四門未論之。</p>
<p>問就四地以前真俗別觀等何故必四地以前別觀五地以後雙觀耶。</p>
<p>[前-刖+合]約正後二智種子生現行前後各別及同時有此差別也。</p>
<p>問何以知爾。</p>
<p>[前-刖+合]樞要下釋喜樂二根同種別種義引例云如無分別智及後所得四地以前各別種生五地以上或同或異二種生一現一種生二能亦無過失現行之中無二惠故行不相違一念俱說<span class='note-inline'>(云云)</span>。</p>
<p>意曰四地以前各別種生者正躰智自種生後得智自種生是即前後也<span class='note-inline'>(為言)</span>五地以上或同或異者或時一種生二智故云或同也或異者如四地以前也二種生一現者正後二智種子合生一智現行若正躰智若後得智也<span class='note-inline'>(為言)</span>一種生二能者重釋二種生一現義也謂一種子有生二現行之功能故正後二智種子合有或時生一正躰智或時生一後得智之能<span class='note-inline'>(為言)</span>現行之中等者雖有一種生二能然無有失現行之中無有正後二智相並起故<span class='note-inline'>(為言)</span>。</p>
<p>問若尒何云一種生二智。</p>
<p>[前-刖+合]其有生二智之功能<span class='note-inline'>(為言)</span>非謂一時相並生二智也。</p>
<p>問若一時中二智不並起者何雙緣真俗耶。</p>
<p>[前-刖+合]正躰智真觀中有並緣俗之力<span class='note-inline'>(為言)</span>。</p>
<p>問何故現行中二智不雙。</p>
<p>[前-刖+合]一心之中二惠並起是重失故也。</p>
<p>問就云第五地中真俗方合何故仁王經云善學菩薩四天王雙照二諦平等道<span class='note-inline'>(云云)</span>。</p>
<p>[前-刖+合]會此文諸師異說且義濵云側師云真諦說曰仁王經曰初地菩薩等有雙照二義一者同時雙照二者前後初地菩薩約前後說八地以上約同時說玄[狀/廾]師曰見道中有雙照大乗憬師曰此說不盡若實三藏辞者何緣基師不同此義是故仁王經約前後雙也<span class='note-inline'>(云云)</span><span class='note-inline'>(撿此記意慈恩意存前後雙照與真諦同也)</span>。</p>
<p>西明義曰略有四種一方便雙照謂十迴向中四善根位二證位雙照即如此經三功用雙照謂難勝地也四任運雙照八地以上<span class='note-inline'>(燈師破之)</span>惠詔曰據相見道變相雙緣<span class='note-inline'>(云云)</span>。</p>
<p>問就燈師義若爾何䟽曰以後得智不親緣真如不名真俗雙行<span class='note-inline'>(云云)</span>。</p>
<p>[前-刖+合]難會且可云燈師敘一別釋也非䟽主正義別抄存前後雙照之義故也。</p>
<p>問就至第六地無相雖多等以何證此義。</p>
<p>[前-刖+合]論九曰前之五地有相觀多無相觀少於第六地有相觀少無相觀多第七地中純無相觀雖恒相續而有加行由無相中有加行故未能任運現相及土<span class='note-inline'>(云云)</span>。</p>
<p>問若言至第六地無相觀多者如何顕楊三云第六地中多分有相任運相續耶。</p>
<p>[前-刖+合]興䟽第三曰理實六地無相多有相少然今對後七地前說有相觀多<span class='note-inline'>(云云)</span>。</p>
<p>問云何名有相觀無相觀耶。</p>
<p>[前-刖+合]謂之古德曰言極多有難定煩今謂正躰智觀唯名無相觀後得智親通名有相觀無相觀。</p>
<p>問以何知爾。</p>
<p>[前-刖+合]論第九說相多現行愚䟽曰由起無漏淨相故相觀多行未能多時住無相觀即後得智作有相淨觀也雖作無相少時能故<span class='note-inline'>(云云)</span>。</p>
<p>又說純作意求無相愚䟽曰今此地中既除此障能於無相不專勤求乃至於空中起有勝行所言空者無相空理於空中作有行即真觀中起於有觀冥真俗二境合本後二智少用功力即能得故不同五地<span class='note-inline'>(云云)</span>以此文釋無諸妨難也。</p>
<p>章曰相修者云何名為修唯識觀謂令有漏無漏觀心種子現行展轉增勝生長圓滿<span class='note-inline'>(云云)</span>。</p>
<p>問此文意何。</p>
<p>[前-刖+合]是第二眀相修也殊曰隨顕相說資糧加行二位觀心名為有漏後三位觀名為無漏言種子者顯得修義現行者明習修義隨位分齊各有成滿故云生長圓滿<span class='note-inline'>(云云)</span>。</p>
<p>問且其有漏無漏種子者本有種歟新熏種歟。</p>
<p>[前-刖+合]凢云種子有三師義今言種子通其三義也。</p>
<p>問先其三師義如何。</p>
<p>[前-刖+合]論曰有義一切種子皆本性有不從熏生由熏習力<span class='corr'>但</span>可增長<span class='note-inline'>(云云)</span><span class='note-inline'>(是護月論師義也)</span>有義種子皆熏故生所熏能熏俱無始有故諸種子無始成就<span class='note-inline'>(云云)</span><span class='note-inline'>(是難陀論師義也)</span>有義種子各有二類一者本有謂無始來異熟識中法爾而有生薀處界功能差別<span class='note-inline'>(乃至)</span>二者始起謂無始來數數現行熏習而有<span class='note-inline'>(云云)</span><span class='note-inline'>(是護法論師義也)</span>即本有種名本性住種姓新熏種名習所成種姓也習所成種姓有二重謂本有無漏種子地前位依有漏聞熏其用所修增名一重習所成種姓見道以上依無漏智現行新始所修增新熏無漏種子名一重習所成種姓也<span class='note-inline'>(種子義別可習之)</span>。</p>
<p>章曰初修習位隨所聞法詫境思惟令此觀心純熟自在後伏所取能取二犱觀心轉明勝境相像漸微忽心境乃冝觀轉成無漏如是展轉下轉成中中轉成上究竟圓滿名之為修<span class='note-inline'>(云云)</span>。</p>
<p>問此文意何。</p>
<p>[前-刖+合]是廣明五位[(共-八+隹)*見]心之相狀也。</p>
<p>問如何明之。</p>
<p>[前-刖+合]初修習位<span class='note-inline'>(乃至)</span>自在者明資糧位也[聽-王]聞正法以聞思惠觀唯識境令心純熟<span class='note-inline'>(為言)</span>後伏所取<span class='note-inline'>(乃至)</span>漸微者明加行位也殊曰雖境識皆遣<span class='note-inline'>(境者所取識者能取)</span>而空相未息故云漸微<span class='note-inline'>(云云)</span><span class='note-inline'>(微者匿也)</span>忽心境乃冥觀轉成無漏者明見道位也濵曰忽心境證乃會真也忽者急也冥者會也<span class='note-inline'>(云云)</span>如是展轉<span class='note-inline'>(乃至)</span>成中者明十地修道位也<span class='note-inline'>(義如轉齊轉滅之中論（矣）)</span>中轉成上等者明究竟位也。</p>
<p>章曰於初二位有漏三惠皆現種修種修無漏用漸增故通達位中唯有修惠純是無漏通現種修種修有漏在修習位七地以前有漏無漏皆具三惠通現種修八地以上無漏三惠通現種修種修有漏於究竟位有漏皆捨無漏滿故而更不修然具現種真俗二門無漏之觀<span class='note-inline'>(云云)</span>。</p>
<p>問此文意何。</p>
<p>[前-刖+合]是重明五位修習之差別也即三分別一約三惠分別二約現行種子分別三約有漏無漏分別也。</p>
<p>問其義如何。</p>
<p>[前-刖+合]資糧位以有漏聞思二惠修唯識觀加行位以有漏修惠修即此二位修增有漏智現行種子之躰用傍修增無漏智之用<span class='note-inline'>(為言)</span>。</p>
<p>䟽曰問曰解脫决擇二善根中其無漏種增長何別。</p>
<p>[前-刖+合]曰約有漏行有上中下其無漏種增長有異解脫分中下品增故决擇煗頂中品增故其增上忍世第一法上品增故<span class='note-inline'>(云云)</span><span class='note-inline'>(<span class='corr'>已</span>上)</span>見道位唯以無漏修惠修增無漏智現行種子之躰用傍修增有漏種子<span class='note-inline'>(為言)</span>。</p>
<p>素曰在見道中唯修無漏種子現行能傍修有漏種增後修道位亦能現起也<span class='note-inline'>(云云)</span><span class='note-inline'>(<span class='corr'>已</span>上)</span>修道中七地以前以有漏無漏三惠通修增有漏無漏智現行種子八地以上以無漏三惠修增無漏智現行種子傍修有漏智種子<span class='note-inline'>(為言)</span>。</p>
<p>曰問八地以上長在定中而何得有聞思惠耶。</p>
<p>[前-刖+合]於修惠中分三用故常在定中而[聽-王]法故<span class='note-inline'>(云云)</span><span class='note-inline'>(<span class='corr'>已</span>上)</span>究竟位有漏皆捨修義止畢<span class='corr'>但</span>具足無漏真俗二智之現行種子修万法故也<span class='note-inline'>(云云)</span><span class='note-inline'>(<span class='corr'>已</span>上)</span>。</p>
<p>問且見修無學道之三道種子若一躰種子漸增成三道種子若三道種子本自各別歟。</p>
<p>[前-刖+合]謂之有二類師義一者護月難陀等云三道無漏種子唯有一箇<span class='note-inline'>(云云)</span>是二師只立轉滅義二者護法等云三道無漏種子即有三品又只有一箇<span class='note-inline'>(云云)</span>是二師立轉齊轉滅二義也。</p>
<p>問何以知爾。</p>
<p>[前-刖+合]䟽曰問若本有者為三品種為一品種[前-刖+合]據唯本有及唯新熏皆唯一品此是轉滅轉滅下品作中品故今第三師有三品種即轉齊義有漏亦爾<span class='note-inline'>(云云)</span>。</p>
<p>問如此䟽文者護月難陀義誠如所言護法義只云三品種子及轉齊義而何護法義中亦有一箇種子及轉滅義耶。</p>
<p>[前-刖+合]今此䟽文略敘挭摡三身章中具出其義。</p>
<p>問其三身章文如何。</p>
<p>[前-刖+合]文曰此多聞種成唯識等略有三釋一唯新熏唯有漏種以為因緣新生無漏<span class='note-inline'>(乃至)</span>二唯本有諸無漏種未發心前名性種姓發心已後名習種姓熏習彼用令漸增故見道以前有漏聞熏能生現行無漏未起雙取此二名順解脫决擇分善<span class='note-inline'>(乃至)</span>三者種子皆有二種本有新熏見道以前同第二說見道以後諸無漏種本有生現行新諸現行復熏成新種略有二義一者轉滅二者轉齊轉滅義者如大乗位無始以來加行勝善無漏善種未逢緣故皆唯下品見道以前有漏聞熏為勝緣故資下無漏漸令增勝至見道位生下現行現行復熏下品種子見道修習以為緣故至修道位前剎那中見道下種滅修道中種生中現行中現行復熏中品種子修道修習以為緣故至究竟位前剎那中中品無漏種滅後剎那中上品無漏種生無所依故道<span class='corr'>已</span>滿故更不熏習本唯一本劣滅勝生故名轉滅後修習故前之同類不能為同類因引後同類果故如是地地下中上品諸無漏種及諸位中加行勝善下中上品諸有漏種皆應准知至佛位中唯有無漏上品圓滿無漏下中一切有漏並皆捨滅故經說捨無常色等二者轉齊法爾種子皆有三品初修下故至見道位下品無漏種生現行現行復熏下品種子若無修習任運下生由修習故至修道位中中品種子生中現行現行復熏中品種子前之下品亦轉成中若不熏習任運中生由修習故至佛位中上品種子生上品現行道<span class='corr'>已</span>滿故無所熏故更不熏習中品種子並轉成上前中下品種不復相續與後勝齊故名轉齊故經說言捨無常色等望自同品可名轉滅言轉齊名望他異品<span class='note-inline'>(云云)</span>文意易知察之。</p>
<p>問雖此文中有轉滅義然難分明判護法義若云護月難陀義有何失耶。</p>
<p>[前-刖+合]既出第三師義中云略有二義何致[狂-王+爪]疑又文中云如大乗位無始以來加行勝善等豈是合唯新熏師義耶。</p>
<p>又云至見道位生下現行現行復熏下品種子豈是合唯本有師義耶又燈文釋轉滅義中云即本有種唯有一箇豈是合難陀義耶。</p>
<p>又云現行熏種即成中品豈是合護月義耶故知三身章及燈中轉滅義是護法義也。</p>
<p>問若尒護月難陀之轉滅義如何。</p>
<p>[前-刖+合]從方云若護月唯本有無漏種子生現行現行到資脚下種子<span class='corr'>但</span>熏本有種子令成中品滅却下品功能更不熏種也若准難陀唯新熏者即從見道初無漏起現行也即脚下無漏種子是地前熏得見道劣無漏下品種子生現行下品種子生現行又更熏得新種子<span class='corr'>已</span>便在第八識中與能生一處即到資成中品種子即新熏者成中品也又中品種子生現行現行熏得新種子種子便成上品又現行到資脚下中品種子<span class='corr'>已</span>令轉滅中品功能與新熏皆成上品種子也<span class='note-inline'>(云云)</span>。</p>
<p>問若言有三品種子轉齊者何䟽十末曰對法第十四說於諸現觀位證得後後勝品道時捨前所得下劣品道如證此果所攝道時即捨此向所攝道以不復現前故如菩薩雖不言向果之得勝捨劣劣不現前如得果故今約此文即轉齊義三品種子各各別有不用下品以為中上品也若約轉滅義一種子轉為中上者即下成中下不復起名捨劣也<span class='note-inline'>(云云)</span>。</p>
<p>[前-刖+合]是依對法論敘一別義故不相違也。</p>
<p>問言護法義中有二義是義推也若有誠文耶。</p>
<p>[前-刖+合]義濵三身章記曰古說月藏義得勝捨劣即當轉滅勝軍義轉劣成勝當轉齊義護法宗具有二義真諦三藏約三惠述等<span class='note-inline'>(云云)</span>從方記曰言轉齊者即轉却下品劣種子用以齊他中品種又轉中品功能能齊上品種子故名轉齊也言轉滅即滅却自下品劣性成中品又滅却自中品劣用成上品性故名轉滅也即望自品名轉滅望他品名轉齊故名轉齊轉滅也此有二師解初即難陀護月唯有轉滅義二護法有轉齊轉滅二義<span class='note-inline'>(云云)</span><span class='note-inline'>(信叡記同之)</span>。</p>
<p>問灯師義如何。</p>
<p>[前-刖+合]此師亦云新舊合成師中有二義也。</p>
<p>問其釋如何。</p>
<p>[前-刖+合]且釋轉齊義有二釋轉滅義中亦有二釋。</p>
<p>問其如何。</p>
<p>[前-刖+合]文曰釋所<span class='corr'>棄</span>捨於中二釋<span class='note-inline'>(意云金剛道中有二捨一所断捨二所<span class='corr'>棄</span>捨所<span class='corr'>棄</span>捨中有二種謂餘有漏劣無漏於其劣無漏可作二釋也)</span>一約轉齊本有無漏種子三品如加行位下品種增生初見道無分別智即此現行無漏有力資中品種令能生現亦令自種轉成中品名為轉齊<span class='note-inline'>(云云)</span><span class='note-inline'>(初釋)</span>此釋意云本有見修無學道三品無漏種子由資糧位[聽-王]聞正法之聞熏於加行位下品見道無漏種增長生初見道無漏智現行此下品現行能有功力資修道位中品種子令生中品現行亦令自下品種轉成中品齊中品種故名轉齊<span class='note-inline'>(為言)</span><span class='note-inline'>(下品現行有二功力一令生中品現行二令自下品種齊於中品不同種子微隱無力也)</span>文曰又解由中品種生現行<span class='corr'>已</span>資下品種轉成中品與本有種中品之者及新熏生亦為中品與能生自本有之種三合生一後念現行或各別生俱許無妨中上品生轉齊亦爾<span class='note-inline'>(云云)</span><span class='note-inline'>(後釋)</span>此釋意曰由下品現行力中品種生中品現行<span class='corr'>已</span>然後資前下品種轉成中品此是初剎那也次前下品種轉成中品及初剎那中品現行新熏生中品種子并初生中品現行中品本有種子三類種子合生後後剎那中品現行或復不合各別生現行<span class='note-inline'>(為言)</span><span class='note-inline'>(即新古合生之師云修道第二念以後始有新右合生生義也)</span>。</p>
<p>問中品現行何故重生耶。</p>
<p>[前-刖+合]修道位長經十地故念念中生同類現行也。</p>
<p>問就此釋中初義若言三種合生一現行者何論第三難外人云理不應言從六種起未見多種生一牙故<span class='note-inline'>(云云)</span>。</p>
<p>[前-刖+合]先德難會今謂彼文意殊彼難外人云觸等心所如心王受熏持種之義即破意云若云觸等亦能受熏者生現行時頓可生六眼等識<span class='note-inline'>(心王所生一箇心所所生五箇)</span>若云六種生一現行者未見別別之多類種子合生一牙<span class='note-inline'>(為言)</span>今此不尒雖三類種子有別一第八識持之故合生一現行無有妨也故䟽云今五數中各有種子共生一果故是所非若一識中同類種子共生無妨<span class='note-inline'>(乃至)</span>若能持是一多同類種許共生一果故能持是別雖同類種不許同生一果<span class='note-inline'>(云云)</span><span class='note-inline'>(先德忘此文難會之)</span>。</p>
<p>問就燈後釋以中品例上品者上品種生現行<span class='corr'>已</span>資中品種齊上品者即有佛果增减之失謂解脫道時上品種子生現行<span class='corr'>已</span>後引中品種令齊上品初剎那佛猶有中品種未成上品應减後急佛及先佛功德故。</p>
<p>[前-刖+合]上品生現行引中品種理實同時如智生<span class='corr'>已</span>断惑之言如稱兩頂低作時等明來闇去皆是同時以義分二是故佛德無增减失。</p>
<p>問三品無漏種子四智中何智種子耶。</p>
<p>[前-刖+合]妙觀平等二智種子各有三品圓鏡成事二智種子唯有上品故燈說佛位云圓鏡成事唯本有生妙觀平等本新合起<span class='note-inline'>(云云)</span>。</p>
<p>意曰妙觀平等二智是見道起故有下品種修道十地屢現起故有中品種子即修道中新古合生果位起故有上品種子亦新古合生圓鏡成事二智果位起故唯有上品種即本有種子<span class='note-inline'>(為言)</span>。</p>
<p style="margin-left:1em">裏書曰然本有二諍一曰因位妙觀察智熏圓鏡成事二智新種故此二智亦新古合起<span class='note-inline'>(云云)</span>遁倫師等義也故伽抄云妙觀察智熏四智種<span class='note-inline'>(云云)</span>二曰因位菩薩智不能佛位二智種子新熏發等覺菩薩不知佛心故是故四智妙觀平等新右合生圓鏡成事唯本有生<span class='note-inline'>(云云)</span>慈恩惠沼等義也雖有二師義後義勝也<span class='note-inline'>(具如燈第七（云云）)</span><span class='corr'>已</span>上裏書了。</p>
<p>問轉滅義如何。</p>
<p>[前-刖+合]文曰言轉滅者即本有種唯有一箇加行位中名為下品入見<span class='corr'>已</span>去能生現行現行熏種即成中品并有力能令本種子生後中品下品即滅名為轉滅不同轉齊令生自種亦成中品故名轉滅<span class='note-inline'>(云云)</span><span class='note-inline'>(初釋)</span>此釋意云本有種子只有一箇加行道中修習之時<span class='corr'>但</span>名下品新可生下品見道無漏現行故也入見道生下品無漏現行<span class='corr'>已</span>現行新熏增中品種子并令自本有種亦成中品至修道位二種子合生中品現行既本有種下品義亡故名轉滅從中成上准之可知<span class='note-inline'>(為言)</span><span class='note-inline'>(此義專不開護月難陀之義)</span>文云或雖本有三品種子中品生已下品不生亦不能生後念中品新生中品<span class='corr'>但</span>由現能<span class='note-inline'>(云云)</span><span class='note-inline'>(後釋)</span>此釋意曰雖有三品種子修道中品種子生現行<span class='corr'>已</span>見道下品種子即滅不能轉成中品生後念中品現行故名轉滅新熏生中品種<span class='corr'>但</span>由中品現行故<span class='note-inline'>(為言)</span>。</p>
<p>文曰若爾即違雜集論說行習修之文彼許初習自下地中種子增故不可唯說<span class='corr'>但</span>中上增不通下品無別因故違比量故准此即應三品各一<span class='note-inline'>(云云)</span>此文難此第二釋也難中有二初明違教後明違理也違教難者對法十曰復次依止修道分別修義謂依初靜慮地現修道時亦修欲界繫所有善法於彼得自在故如依初靜慮地修欲界善如是依一切上地現修道時皆修習下界地所有善根於彼得自在故<span class='note-inline'>(云云)</span>准此文者菩薩見道無漏在第四定見道之後修無色修道無漏之時可修增在第四定見道無漏種子而何說云中品生<span class='corr'>已</span>下品不生是故此說違對法論故不可云<span class='corr'>但</span>中上種子增下品不增<span class='note-inline'>(為言)</span>違理難者比量云下品種子應不滅三品中隨一攝故如中上品准此道理三品應同何故愛中上品令增憎下品令滅耶<span class='note-inline'>(各一之一字同一之義也)</span>。</p>
<p>問先德量宗云下品種應增而何改能別云應不滅。</p>
<p>[前-刖+合]若尒有上品種子若攝同喻犯一分所立不成若攝異喻即犯不定佛果上品更不增故。</p>
<p>問古德遮云二乗無學許有增義燈文有其證。</p>
<p>[前-刖+合]猶有佛果成失故難信之文云<span class='corr'>但</span>令本種生後中品即下品種生現行者自躰不增<span class='note-inline'>(云云)</span>此轉救也救意曰令中品種生後中品現行下品種子生下品現者自躰不增故云轉滅非謂種躰亡故名滅<span class='note-inline'>(為言)</span>。</p>
<p>文曰若尒既許下品種在何名轉滅若以不生即名為滅豈諸種子皆定生現准此道理轉齊應勝<span class='note-inline'>(云云)</span>此破轉救也。</p>
<p>意曰若言下品種子不亡<span class='corr'>但</span>不增故名滅者種躰既在何名滅耶若云不生現故名滅者豈一切種子皆定生現行耶依如此理審定二釋轉滅義有失轉齊義為勝<span class='note-inline'>(云云)</span>。</p>
<p>問如何種子不生現行。</p>
<p>[前-刖+合]修道種子雖有多種未遇緣時不生現行如是等類非一可知也。</p>
<p>浦書曰故䟽二未云。</p>
<p>問此無漏種本有既多後生果時何者能生何者不生。</p>
<p>[前-刖+合]曰其同類種隨遇緣合即便能生不合不生如三世有未來應生法何者前生何者後生故隨緣合即能生果<span class='note-inline'>(云云)</span>以上裏書文曰若爾即應轉二乗種成大乗姓以轉齊故若言類別不轉下中二乗種姓為菩薩姓亦應菩薩三品種殊不轉下中成中上品<span class='note-inline'>(云云)</span>。</p>
<p>問此文意何。</p>
<p>[前-刖+合]返難轉齊義也意曰若言轉下成中轉中成上者可轉聲聞種姓成獨覺轉獨覺種姓成菩薩若言乗姓各別故不可轉者菩薩三品種子亦爾品類各別何猥轉成乎<span class='note-inline'>(為言)</span>。</p>
<p>文曰乗姓別故不轉二乗成菩薩姓下中上三同菩薩姓故可轉令成中上品<span class='note-inline'>(云云)</span>是[前-刖+合]難也義意易知之。</p>
<p>問燈中釋轉齊有二解以何為勝釋轉滅有二解以何為勝又凢護法轉齊轉滅二義中以何為勝。</p>
<p>[前-刖+合]轉齊二釋中以後釋為勝與解脫道捨非障有漏劣無漏義同故捨劣無漏者即轉中品種成上品故轉滅二釋中初釋為勝與三身章義同故凢轉齊轉滅二義中轉齊義為勝故䟽中唯說轉齊義燈云轉齊應勝<span class='note-inline'>(云云)</span>。</p>
<p>問唯望見修無學三道有轉齊轉滅義約地地各各三品如何。</p>
<p>[前-刖+合]約地地各各三品亦有轉齊轉滅義如上三身章說也。</p>
<p>問若言三道九品無漏皆轉齊轉滅者初禪等十地無漏亦轉齊轉滅耶。</p>
<p>[前-刖+合]不爾地繫別故不能轉初禪無漏種成第二禪無漏等三道無漏是一地法故轉下品齊中品等。</p>
<p>意曰且第四禪地有三道無漏種故轉第四禪見道無漏成第四禪修道無漏轉第四禪修道無漏成第四禪無學道無漏<span class='note-inline'>(為言)</span><span class='note-inline'>(<span class='corr'>已</span>上相修了)</span>。</p>
<p>章曰地修者有得修習修對法九曰又道生時能安立自習氣是名得修從是種類展轉增盛相續生故又即此道現前修習是名習修由即此道現前行故<span class='note-inline'>(云云)</span>。</p>
<p>問此文意何。</p>
<p>[前-刖+合]是第三明地修也此中有二一先引證二次成義也是先引證文也。</p>
<p>問先此論意何。</p>
<p>[前-刖+合]彼論中說四種修義謂得修習修除去修對治修釋此有二復次初依四正断釋四修今章家所引者第二復次中釋初二修之文故有又言也<span class='note-inline'>(論文如章文也)</span>文中有本論釋論即又見道生時等者本論也從此種類等者釋論也<span class='note-inline'>(是即釋得修也)</span>又即此道等者本論也由即此道等者釋論也<span class='note-inline'>(是釋習修也)</span>。</p>
<p>抄曰四修中得修若小乗得修在未來今大乗得修謂現在世種子未能生上心修習此種令生現行名為得修現行之法修令增長名為習修如第二復次釋中初地道生現行令增名為習修安立自種展轉增長名為得修未必唯取未生現行時種子<span class='note-inline'>(云云)</span>。</p>
<p>祕六曰得者謂所得熏修謂修由現道力令所得法種子增明故所得法名之為修行謂現行修謂習學亦名習修<span class='note-inline'>(云云)</span>。</p>
<p>問此等文意何。</p>
<p>[前-刖+合]凢修唯識觀有現行修有種子修謂緣現前境觀心現前行名為現行修又名習修學習現前境唯識之理故由此現行道力令自觀心種子種類展轉增長名為種子修亦名得修觀心種類轉成就故<span class='note-inline'>(云云)</span>。</p>
<p>章曰習謂現行得謂種子<span class='note-inline'>(云云)</span>是章家之詞也即依對法論結得修習修之義也。</p>
<p>問且何故名地修。</p>
<p>[前-刖+合]依上下地起唯識觀心修時修增上下地觀心現行種子故名地修。</p>
<p>問如何修增耶。</p>
<p>[前-刖+合]隨起何地心修時約自地觀心現行修增其用種子修增其躰用約他地觀心<span class='corr'>但</span>修增其種子用。</p>
<p>問其地者何地耶。</p>
<p>[前-刖+合]㧾三界中有十一地謂欲界一地色界六地<span class='note-inline'>(初未至中間禪四根本也)</span>無色界四地也殊曰無色界㧾報阿頼耶為地躰也<span class='note-inline'>(然除欲界非定地故上界十地名為地也)</span>。</p>
<p style="margin-left:1em">裏書曰問就色界六地中間禪是有初禪與第二間定唯是一於未至定上界八地皆亘所有何只取一立十地耶。</p>
<p style="margin-left:1em">[前-刖+合]爾也於中間禪唯有一於未至定㧾有八<span class='corr'>但</span>取初未至定下亦無定地故無所屬未至義顕也故取此也上七未至上下俱定地故互屬上下未至義隱故不取也。</p>
<p>章曰有依下地起下地心習修唯下得修通上得緣上境令勢增長下躰用俱增上唯用增故<span class='note-inline'>(云云)</span>。</p>
<p>問此文意何。</p>
<p>[前-刖+合]是約地修修行相更有四類是第一明身在下地起下地心修唯識觀之時現行修唯下地種子修亦通上地下地種子躰用俱增上地種子<span class='corr'>但</span>用增之義。</p>
<p>問何故爾耶。</p>
<p>[前-刖+合]有心現行之地依現行之心力故修增本有種子用亦修增新熏種子躰故云躰用俱增也無心現行之地不能新熏種子躰故云唯用增也然言依者有二義一者所依定二者所依身雖有二義今取定也若依身者何故云前三無色等入見道依身在欲界故也。</p>
<p>問其下者何地。</p>
<p>[前-刖+合]謂之有師師義即濵師云謂依初定起初定心<span class='note-inline'>(云云)</span>素曰依下欲界身起色界心入見觀時現行習修唯四靜慮得修種子通上無色以曾聞無色令其上地本新種子用增長故不同下地更熏新種名為躰增種躰多故故引唯識成前義也<span class='note-inline'>(云云)</span>殊曰依下地起下地心者身在欲界起欲界心又身在第二禪還依初定起初定心<span class='note-inline'>(云云)</span>。</p>
<p>問何故諸師不同。</p>
<p>[前-刖+合]各敘一義非理盡說今具云凢論下上有三類有唯下非上謂初禪地有唯上非下謂非想地有通上下謂二禪<span class='note-inline'>(乃至)</span>無所有處地也。</p>
<p>問且此第一類委曲如何。</p>
<p>[前-刖+合]依下地者指所依定非眀依身謂身有欲界依初定起初定心云依下地起下心乃至在下地依無所有處定起無所有處心亦云依下起下是即第一句之㫖也引前三無色等文為證尤在此意也<span class='note-inline'>(具至次下可知之)</span>。</p>
<p>章曰成唯識曰前三無色有此根者有勝見道傍修得故<span class='note-inline'>(云云)</span>。</p>
<p>問引此文意何。</p>
<p>[前-刖+合]是為證上所言依下地起下地心等義所引也。</p>
<p>問以此文如何證耶。</p>
<p>[前-刖+合]身有欲界入菩薩見道之人以第四定為所依定以第四定無漏心入見道<span class='corr'>已</span>傍修前三無色地世俗智種子現行修即在下第四定種子修即通上三無色故以此文證第一句也。</p>
<p>問且身在欲界入見道者何人。</p>
<p>[前-刖+合]頓悟漸悟菩薩然漸悟菩薩依身亦通色界也<span class='note-inline'>(如第八門之)</span>。</p>
<p class="head3">因論</p>
<p>問且此前三無色等文起意何。</p>
<p>[前-刖+合]唯識論第七說三無漏根中說未知當知根有三位其初根本位即見道也故未知當知根唯可在第四定而五十七曰。</p>
<p>問空無邊處地幾根可得。</p>
<p>[前-刖+合]十一<span class='note-inline'>(信等五根意根命根捨根三無漏根也)</span>如空無邊處地識無邊處無所有所應知亦尒<span class='note-inline'>(云云)</span>會釋說前三無色有見道未知當知根有二釋中此文是第一釋也<span class='note-inline'>(第釋曰或二乗位廻趣大者為證法空地前亦起九地所攝生空無漏彼皆菩薩此根攝故（云云）)</span>。</p>
<p>問且此第一釋意如何。</p>
<p>[前-刖+合]釋此義䟽有四釋<span class='note-inline'>(有云三釋也)</span>即第一釋曰謂有菩薩見道先時曾異生位修習得彼定已後入見道傍修彼以前所起世俗智種子故種子得根本名說彼為有後亦許起既非見道起亦無失對法第十三解真現觀云又於見道中得現觀邊安立諦世俗智由出世智增上緣力長養彼種子故名得此智而不現前以見道十六心剎那無有間断不容現起世間心故於修道位此世俗智方現在前<span class='note-inline'>(云云)</span><span class='note-inline'>(<span class='corr'>已</span>上論文)</span>此根非加行及無漏根現行於彼有以彼地無四善根故<span class='note-inline'>(云云)</span>此釋意云有菩薩者頓悟人此菩薩資糧加行位修習得四禪八定故修起前三無色地世俗智種子然此定順無漏故後入見道傍修彼前異生位所起世俗智種子蒙無漏傍修力故名無漏未知當知根瑜伽說之云前三無色有此根也然至修道有時現起<span class='note-inline'>(為言)</span>言對法第十三等者引證成義也如文易知之次言此根非加行等者依證重成義也此未知根非加行善攝以三無色無四善根故亦非無漏未知根現行在彼三無色地以三無色無見道故四善根及見道唯在第四定故<span class='note-inline'>(為言)</span><span class='note-inline'>(<span class='corr'>已</span>上依義演文成其意也)</span>。</p>
<p>燈曰本䟽解曰彼無加行又曾未起現行無漏故取異生先修得者名現觀邊雖不現行亦此根攝修道得起今者又准六十九文資糧加行見道亦增修道中起<span class='note-inline'>(云云)</span>第二釋曰又解二乗人亦有先修習者後入見道名勝見道亦傍修彼然此修道亦得現起非如小乗三類智邊所修等智畢究不起以功德法故順修<span class='note-inline'>(祕曰俱舎二十六曰唯苦集滅三類智時能兼修未來現觀邊之俗智於一一諦現觀後邊方能兼修故立斯號問道類智時何不兼修智[前-刖+合]以世俗智無始時來數曾知苦断集證滅三類亦尒事業同故所以兼修又苦等三遍知断證故得兼修道智不爾道理現觀而唯無漏無始來起又未遍修故除道智故俱舎曰曾於道無事現觀故（云云）邑云薩婆多計見道前六行伏惑作四諦觀至見道中苦集滅類此三智邊亦能修彼有漏三智功能增長畢竟不行今此傍修有漏智種後許現行故不同彼問小乗何不修彼道諦智耶[前-刖+合]彼說六行能断惑故道智力增不須修習故<span class='corr'>但</span>三也兩記之意可和會之)</span>此不應爾以助與力令其殊勝彼地此種法尒有故此中說修唯得修修非行修修必不起故唯相見道修以差別諦觀順世俗智故非真見道不相順故又解真見道亦修以時促無差別所以不說此中說下亦得修上先離色界欲及菩薩得故云有勝見道非一切見道皆尒依對法第十上唯修下依决定說漸離欲說非實道理<span class='note-inline'>(云云)</span>此文意曰或二乗人在資糧加行位亦修得四禪八定世俗智後入見道時亦傍修彼前三無色世俗智種子令其增長至修道位亦生現行非如小乗云苦集滅三類智邊所修等智<span class='note-inline'>(世俗智名等智)</span>雖不生法功德法故亦得修習與無漏力令其殊勝彼三無色此種子法爾有故<span class='corr'>但</span>種子修必不起故唯相見道修以安立諦觀順世俗故非真見道不相順故又雖真見道修以時促故不說修之<span class='note-inline'>(前解為勝)</span>言此中說下等者㧾說第一第二釋也故義[沱-匕+(尸@貝)]云䟽中云先離色界欲者即是䟽中第二解二乗傍修也及菩薩得故者即是䟽中前第一解有勝見道<span class='note-inline'>(乃至)</span>皆尒者若曾得彼下三無色定及得自在者後入見道即能傍修下三無色世俗智種子若二乗人或先不得下三無色定者即見道中不能傍修下三無色世俗智種故云非一切見道皆爾也故此論中下地能修上地者皆是上品<span class='corr'>已</span>得自在者說也此自在菩薩依第四禪入見道時亦傍修下三無色修惠世俗智種子令增長亦傍修下欲界聞思惠俗智種子亦傍能修下三禪中聞修惠世俗智種子令增長也若對法中說上唯修下者即約今時漸離下界欲說等<span class='note-inline'>(云云)</span>第三釋云又解菩薩三無色地亦有無漏見道<span class='corr'>但</span>修種增畢竟不起如下三靜慮見道亦畢竟不起此義應思修用何為寧知彼地有其見道見道何故依唯於定非惠地故<span class='note-inline'>(云云)</span>第四釋曰或說既許善法欲<span class='corr'>已</span>去名此根者即菩薩解脫分者亦生於彼故作此說二乗人劫數近故不可說有彼解脫分<span class='note-inline'>(云云)</span>義演曰此根者未知根即菩薩在資糧位以解脫位時既長遠亦得生下三無色地菩薩在資糧位經一大僧祇故既生無色即新熏成世俗智種子名未知根故下三無色有此根也即如瑜伽六十五毗鉢舎那菩薩以無色心了三界法故下三無色亦有菩薩順解脫分善若欲色界順解脫分名正解脫無色界中名助解脫若前䟽中彼地此種法尒有故者約下三無色世俗智本有種子今此䟽中解約新熏種子故說彼菩薩下三無色有未知根後入見道傍修令增<span class='note-inline'>(云云)</span>。</p>
<p>問既有四釋以何為正。</p>
<p>[前-刖+合]釋章文諸記中只用第一釋又古德判第一釋為正<span class='note-inline'>(云云)</span>今謂判第一釋為正無妨然第四釋為好無諸難故故䟽第九未作一釋與此第四釋同也<span class='note-inline'>(<span class='corr'>已</span>上因論了)</span>。</p>
<p>章曰有依下地起上地心習修唯上得修通下地<span class='note-inline'>(云云)</span>。</p>
<p>問此文意何。</p>
<p>[前-刖+合]是敘第二句也依下地者明所依定謂若依初禪定起二禪以上心修時現行修唯在二禪<span class='corr'>已</span>上種子修通上下地<span class='note-inline'>(為言)</span>。</p>
<p>問如何身在欲界依初禪定起二禪等心耶若言二禪<span class='corr'>已</span>上心王與初禪心所相應者即有異分界俱生失故。</p>
<p>[前-刖+合]約凢夫未得定自在可有此失今此約得定自在者說故無此失故三惠章引對法論云對法第五等說樂欲力者謂<span class='corr'>已</span>得第二靜慮者入初靜慮<span class='corr'>已</span>若欲以第二靜慮地心出等即能現前而出於定餘一切地如理當知<span class='note-inline'>(云云)</span>既云入初定<span class='corr'>已</span>以第二定心而出即知初定中起第二定心也豈云有異分界俱生失乎。</p>
<p>問若尒何憬興師曰若身在欲界無依初定起上三定<span class='note-inline'>(云云)</span>又義濵曰約實身在下地無依下定起上地心<span class='note-inline'>(云云)</span>。</p>
<p>[前-刖+合]是等皆約無樂欲力之者一相說也定自在者非此例也華嚴大般若等說師子嚬申三摩地多有此義不可[狂-王+爪]疑之。</p>
<p>問此句且約初定云歟。</p>
<p>[前-刖+合]非爾乃至依無所有所定起悲想地心亦此句攝具案可知也然依身不定或在欲界或在色界及下三無色俱無妨也然非所論矣素云依下欲界身起上第四禪心入見道時現行習修唯第四定得修種子通下三禪又依下地起上有頂遊觀之心亦是此類<span class='note-inline'>(云云)</span>今謂此記意只依身與心相對說也有難可察也。</p>
<p>章曰有依上地起上地心習修唯上得修亦通下<span class='note-inline'>(云云)</span>。</p>
<p>問此文意何。</p>
<p>[前-刖+合]是敘第三句也依上地者明所依定也謂依第二禪<span class='note-inline'>(乃至)</span>悲想上定起第二禪<span class='note-inline'>(乃至)</span>悲想上地心修時現行修唯在第二禪以上<span class='note-inline'>(乃至)</span>悲想地種子修亦通下無所有處<span class='note-inline'>(乃至)</span>下初禪<span class='note-inline'>(為言)</span>然依身不定隨在何地俱無妨也。</p>
<p>素曰樂惠那含生五淨居習修現行唯第四定得修種子通下三禪令下三禪修道種子用增勝故<span class='note-inline'>(云云)</span>此師意且依身與心相對說也頗難信也。</p>
<p>章曰有依上地起下地心習修唯下得修通上<span class='note-inline'>(云云)</span>。</p>
<p>問此文意何。</p>
<p>[前-刖+合]是敘第四句也依上地者明所依定也謂依第二禪定起初禪心<span class='note-inline'>(乃至)</span>依悲想定起無處有處以下心修時現行修唯在下初禪<span class='note-inline'>(乃至)</span>下無所有所種子修亦通上二禪<span class='note-inline'>(乃至)</span>悲想地<span class='note-inline'>(為言)</span>然依身不定在何俱無妨也。</p>
<p>素曰如生有頂那含果人起下地無所有處無漏之心断上惑時即現行習修唯在下地得修種子亦得通上有頂天也<span class='note-inline'>(云云)</span>此師意依身與心相對說也准餘有難可察也。</p>
<p>問諸記并古德說此四句義言依下地依上地者約依身釋而何今云所依定耶。</p>
<p>[前-刖+合]若約依身者且就初句證依下起下心引前三無色等文入見道依身是欲界所起之心是第四定無漏心故應言依下起上心何為依下起上心之證乎不可言入見道身在第四定故與教違故<span class='note-inline'>(雖廻心二乗依身亦在色界非此所明不可為難也)</span>故曰依下定起下定心順理無違餘三句例之可察也又一義云若加依身釋者此四句合為二類一者依下起下依上起上者俱約所依定也二者依下起上依上起下者俱約依身也何以故若依下起下云依身者何引前三無色等文為證耶入見道身必依欲界心是第四定故豈云依下起下耶若依下起上云依定者欲界入定人何依初定起第二定心耶餘二句准之可思之故濵曰然此文非唯說所依定為地兼取所依身為地故約實身在下地無依下定起上地心<span class='note-inline'>(云云)</span><span class='note-inline'>(初義為本會記文如上說之)</span>。</p>
<p>問珠記云依下起下者身在欲界起欲界心<span class='note-inline'>(云云)</span>此義如何。</p>
<p>[前-刖+合]不妨在欲界以散聞思作唯識觀然不可攝此四句既說初句云得修通上得緣上境令勢增長何以欲界散心修增上界定種子若尒即有定散間雜之失故也。</p>
<p>章曰諸上修下及自地修通一切品下修上者如是曾得自在者修非餘品類<span class='note-inline'>(云云)</span>。</p>
<p>問此文意何。</p>
<p>[前-刖+合]是結上四類分別能修人也即上修下者第四句全第三句得修也自地修者第三句全第一句習修也下修上者第一句得修第二句全也通一切者不簡曾得未曾得自在未自在也曾得者先異生位修上定菩薩也自在者得定自在菩薩也非餘品類者蕳初修業人漸隣近人也。</p>
<p>章曰對法論曰下地不能修於上者以諸初業及漸隣近習修者說未得自在未得上定不能上修近未生果故非勝者可尒<span class='note-inline'>(云云)</span>。</p>
<p>問此文意何。</p>
<p>[前-刖+合]是會違文重成前義也。</p>
<p>問先對法論正文如何。</p>
<p>[前-刖+合]第十曰復次依止修道分別修義謂依初靜慮地現修道時亦修欲界繫所有善根於彼得自在故如依初靜慮地修欲界善如是依一切上地現修道時皆能修習下界下地所有善根於彼得自在故<span class='note-inline'>(云云)</span>此文中不云下地不能修上章家得意引也。</p>
<p>問其諸初業等者何人耶。</p>
<p>[前-刖+合]初業者翻上曾得者未先修得上定之人也漸隣近者翻上自在者未得定自在之人也未得自在者表漸隣近人也未得上定者表初業人也近生果者謂未得自在人雖未得上定而漸隣近故近上界生果<span class='note-inline'>(為言)</span>未生果者謂初業人非曾得故亦不得上定故未上界生果<span class='note-inline'>(為言)</span>諸記異釋互有得失今依䟽意成義順文好也<span class='note-inline'>(<span class='corr'>已</span>上第六門了)</span>。</p>
</div>
<div class='div-other'><a id='mulu18' />
<p class='h1'>第七觀法何性門</p><p>章曰觀法何性者此有二種一能觀二所觀<span class='note-inline'>(云云)</span>。</p>
<p>問此文意何。</p>
<p>[前-刖+合]是先標門意也謂敘能觀躰及所觀躰為此門㫖故先標此二種也是即㧾標也。</p>
<p>章曰能觀定非遍計所犱彼無躰故此據正義<span class='note-inline'>(云云)</span>。</p>
<p>問此文意何。</p>
<p>[前-刖+合]是別先出能觀躰也言正義者護法義也濵曰安惠論師云見分遍計故非能觀也是故若正義云見分為能觀也<span class='note-inline'>(云云)</span>護命曰若依安惠遍計所犱亦是能觀說因無漏有法犱故<span class='note-inline'>(云云)</span>。</p>
<p>章曰有漏觀者定屬依他無漏觀者二性所攝常無常門屬依他起有無漏門攝屬圎成實决定無唯屬圓成者非真理故<span class='note-inline'>(云云)</span>。</p>
<p>問此文意何。</p>
<p>[前-刖+合]就正義云依他圎成為能觀躰約有漏觀無漏觀分別其躰也謂有漏加行智能觀定以依他起為躰無漏正後二智能觀以依圓二性為躰然約圓成有二門若約常無常門者以依他為能觀非圓成常門圓成是真如故若約漏無漏門者以圓成為能觀非依他無漏門圓成是清淨依他故决定非唯真如圓成為能觀躰能觀智非真如理故故濵曰唯識觀者非真如理故<span class='note-inline'>(云云)</span>。</p>
<p>章曰即顕地前唯是有漏依他能觀七地<span class='corr'>已</span>前有漏無漏二性能觀也八地以上唯以無漏二性能觀<span class='note-inline'>(云云)</span>。</p>
<p>問此文意何。</p>
<p>[前-刖+合]是釋上義約地分別也意顕地前尋思如實智觀<span class='corr'>但</span>是有漏依他起性地上七地以前若妙觀察智生起時以無漏二性為能觀若妙觀察智間断時以有漏依他為能觀八地以上妙觀察智相續故唯以無漏二性為能觀<span class='note-inline'>(為言)</span>。</p>
<p>章曰所觀性者攝大乗曰如是菩薩悟入意言似義相故悟入遍計所犱性悟入唯識故悟入依他起性若<span class='corr'>已</span>滅除言聞法熏習種類唯識之相<span class='note-inline'>(乃至)</span>爾時菩薩平等平等無分別智<span class='corr'>已</span>得生起悟入圓成實性<span class='note-inline'>(云云)</span>。</p>
<p>問此文意何。</p>
<p>[前-刖+合]是明所觀躰也即引文有三是第一也正文曰如是菩薩悟入意言似義相故悟入遍計所犱性悟入唯識故悟入依他起性云何悟入圓成實性若<span class='corr'>已</span>滅除意言聞法熏習種類唯識之相尒時菩薩<span class='corr'>已</span>遣似義相一切似義無容得生故似唯識亦不得生由是因緣住一切義無分別名於法界中便得現見相應而住爾時菩薩平等平等所緣能緣無分別智<span class='corr'>已</span>得生起由此菩薩名<span class='corr'>已</span>悟入圓成實性<span class='note-inline'>(云云)</span>。</p>
<p>問何故以悟入三性之文為明所觀躰之證耶。</p>
<p>[前-刖+合]以三性是菩薩所觀法故也。</p>
<p>問二諦三無性亦是菩薩所觀法何故不以為躰。</p>
<p>[前-刖+合]皆三性攝故不用別明也。</p>
<p>章曰又云名事互為容<span class='note-inline'>(乃至)</span>初半頌悟入遍計所執次半頌悟入依他起性後一頌悟入圓成實性<span class='note-inline'>(云云)</span>義如初重成了。</p>
<p>章曰成唯識曰非不見真如而能了諸行皆如幻事等雖有而非真如是上下三處不同<span class='note-inline'>(云云)</span>。</p>
<p>問此文意何。</p>
<p>[前-刖+合]是引唯識論文也。</p>
<p>䟽曰此是厚嚴經頌雖依他有而非真有要見真<span class='corr'>已</span>後見依他與長行同<span class='note-inline'>(云云)</span>。</p>
<p>問如何與長行同哉。</p>
<p>[前-刖+合]論云無分別智證真如<span class='corr'>已</span>後得智中方能了達依他起性如幻事等<span class='note-inline'>(云云)</span>言等者等取陽炎水月鏡像光影谷響夢境變化即依他八喻也。</p>
<p>䟽曰非初見位一時雙見第五地後及佛能爾<span class='note-inline'>(云云)</span>。</p>
<p>問樞要下曰何故二空理有淺深悟生不必悟法二性淺深不悟深時必不悟淺要達理方達事也<span class='note-inline'>(云云)</span>如何[前-刖+合]耶。</p>
<p>[前-刖+合]次云[前-刖+合]二理別障断生犱不悟法空二性無別障不悟本理不能悟未事未有先悟事而後悟生空故悟真理方了俗事思之可知<span class='note-inline'>(云云)</span>如文可察之。</p>
<p>章曰攝論初文暖頂二位悟入所犱忍世第一法悟入依他初地初心入圓成實攝論第二文暖頂尋思悟入二性四如實智悟入圓成成唯識文要入初地方悟三性<span class='note-inline'>(云云)</span>。</p>
<p>問此文意何。</p>
<p>[前-刖+合]是明上所引三文悟入三性位之差別也。</p>
<p>問其差別何。</p>
<p>[前-刖+合]且攝論初文云悟入意言似義相故者謂暖頂二位了知諸義唯是遍計分別所作觀所取空是悟入所犱也次言悟入唯識故謂忍世第一法位了知一切唯意言性由此亦觀能取亦空是悟入依他也次云若<span class='corr'>已</span>滅除<span class='note-inline'>(乃至)</span>唯識之想者明悟入圓成之因謂若<span class='corr'>已</span>伏除意言聞法熏習種子作唯識解觀心之相為悟入圓成之因<span class='note-inline'>(為言)</span>次云尒時菩薩已遣義想<span class='note-inline'>(乃至)</span>亦不得生者又重明悟入圓成之因也謂<span class='corr'>已</span>遣義想者<span class='corr'>印</span>所取空也故似唯識亦不得生者<span class='corr'>印</span>能取空也即世第一法作此<span class='corr'>印</span>解也次云由是因緣等者眀入見道正悟入圓成之義也無分別名者名有十種中第十究竟名云無分別名即真如也攝論頌云法<span class='note-inline'>(色心等名)</span>補特伽羅<span class='note-inline'>(提婆達多等名)</span>法<span class='note-inline'>(十二分教等名)</span>義<span class='note-inline'>(祕密教殺害父母等名)</span>廣<span class='note-inline'>(色心差別名)</span>略<span class='note-inline'>(諸法無我名)</span>姓<span class='note-inline'>(阿噎等字名)</span>不淨<span class='note-inline'>(異生等名)</span>淨<span class='note-inline'>(如來菩薩等名)</span>究竟<span class='note-inline'>(真如名)</span>名所行差別<span class='note-inline'>(云云)</span><span class='note-inline'>(是云十名也)</span>次曰所緣謂真如能緣謂真智自餘易知也<span class='note-inline'>(<span class='corr'>已</span>上)</span>次攝論第二文初一頌說暖頂位悟入所犱依他也後一頌忍第一法位悟入圓成也<span class='note-inline'>(如文易知之)</span>次唯識論文說見道位悟入三性也<span class='note-inline'>(如文易知之)</span>。</p>
<p>章曰雖有三文義理唯二一者實證二者相似<span class='note-inline'>(云云)</span>。</p>
<p>問此文意何。</p>
<p>[前-刖+合]是眀以上所引三處文相攝實證觀相似觀也。</p>
<p>章曰成唯識中據實親證由無漏二智真俗前後方可證得後二性故證二性時不見二取即名證彼計所犱無<span class='note-inline'>(云云)</span>。</p>
<p>問此文意何。</p>
<p>[前-刖+合]是眀非不見真如等文是實證觀之所以也意曰見真如者正躰智證圓成理也了諸行者後得智悟依他事也即此正後二智證圎成依他之時遍計所犱所取能取不現前故亦名悟入遍計所犱也<span class='note-inline'>(為言)</span>斌師曰由正後二智真俗前後親方可證得圓成依他二性故真名前俗為後<span class='note-inline'>(云云)</span>。</p>
<p>章曰無法躰無智何所證心所變無依他起攝真如理無圓成實攝故計所犱不說別證<span class='corr'>但</span>於二性不見二取可名悟入遍計所犱<span class='note-inline'>(云云)</span>。</p>
<p>問此文意何。</p>
<p>[前-刖+合]是通伏難也難曰若曰唯識論文悟入三性者何故證二性時不見二取即名悟所犱不說別證所犱耶今通云遍計所犱無躰性智有何所證是故心所變上所起遍計所犱依他起性攝真如理上所起遍計所犱圓成實性攝證二性時不見二性上所起所犱名悟入所犱故不說別證遍計所犱也<span class='note-inline'>(變無理無之無是指所犱躰也攝者属義非納義也賔云基師云假說問[前-刖+合]現證計所犱（云云）)</span>。</p>
<p>章曰然正躰智達無證理多說此智證計所犱雖見道前亦<span class='corr'>已</span>不見未親得二不名證無故於初地方名證得<span class='note-inline'>(云云)</span>。</p>
<p>問此文意何。</p>
<p>[前-刖+合]是亦通伏難難云若言正後二智俱證所犱無何故諸處云證真如智證所犱無又地前加行位既觀二取空何必云見道證二取無耶故今通之義意易知濵曰正後二智能雖證計所犱而多正躰智證故唯舉正躰智也<span class='note-inline'>(云云)</span>素曰見道位前觀真如時亦<span class='corr'>已</span>不見遍計二取未親證得故多不說<span class='note-inline'>(云云)</span>言未親得二者未得正後二智也<span class='note-inline'>(為言)</span>。</p>
<p>章曰攝論初文悟圓成者據實證得與唯識同悟前二性據相似悟長時多分意解思惟前二性故短時少分雖亦相似悟入圓成非長時多分亦非親證故據實說<span class='note-inline'>(云云)</span>。</p>
<p>問此文意何。</p>
<p>[前-刖+合]是約上所引攝論初文分別相似觀實證觀也。</p>
<p>周云暖頂忍第一法通此四位思惟二性名曰長時忍世第一少時亦有悟圓成所以二性名多分也短時少分者世第一法名為短時忍位名為少分<span class='note-inline'>(云云)</span>仲筭大德曰短時属時少分屬觀<span class='note-inline'>(云云)</span>甚好也。</p>
<p>章曰攝論次文悟入三性㧾據相似意趣而說創觀名事不相屬故名悟入所執次觀唯有識量及假名等諸法雖未證實名悟依他如實智位雖實有相而未證真二取俱亡與真智觀相似趣入意解亦謂即是真如故實智位名入圓成實未悟入<span class='note-inline'>(云云)</span>。</p>
<p>問此文何。</p>
<p>[前-刖+合]是眀攝論次文名字互為客等頌是相似觀之所以也即暖頂位以尋思觀觀名事互為客唯量及唯假等悟入所犱及依他忍第一法位以如實觀觀唯有分別三彼無故此無等悟入圓成<span class='note-inline'>(為言)</span><span class='note-inline'>(具如初量可知之)</span>言雖實有相者濵曰小物相也<span class='note-inline'>(云云)</span>。</p>
<p>意曰似圎成之相也<span class='note-inline'>(為言)</span>。</p>
<p>叡云燈七曰問中忍起位觀能取空上忍起時方始能<span class='corr'>印</span>應於忍位方悟依他如何攝論說名事互為客等暖頂二位悟入依他[前-刖+合]攝論意據少分名悟依他下中二忍從上忍說名悟圓成<span class='note-inline'>(云云)</span>此文與燈文頗異也燈又有多問[前-刖+合]可見之。</p>
<p>章曰攝論據相似意解三性別眀悟入唯識據真實別證二性通證所犱雖文有異而不相違餘所有文皆准之釋<span class='note-inline'>(云云)</span>。</p>
<p>問此文意何。</p>
<p>[前-刖+合]是會二論相違也意曰攝論兩處文為初修業人約相似觀故說別悟入三性初修業人先悟識後悟深故也唯識論文為久修業人約實證觀故說別悟入二性遍計所犱含悟入二性中說通悟入久修業人先悟深自然悟淺故也故彼此論文雖有異義不相違<span class='note-inline'>(為言)</span>餘所有文者於繩起虵覺等文也。</p>
<p><span class='note-inline'>(間攝論初文悟入圓成是實證觀何偏判為相似觀耶[前-刖+合]隨多分說也悟入初二性是相似故)</span>。</p>
<p>觀法我性門畢。</p>
</div>
<div class='div-other'><a id='mulu19' />
<p class='h1'>第八諸地依起門</p><p>問此門意何。</p>
<p>[前-刖+合]明修唯識觀之身心此門意也地者九地即明心也依者依身即明身也。</p>
<p>章曰諸地依起者此中有二初辨依身後明地起<span class='note-inline'>(云云)</span>。</p>
<p>問此文意何。</p>
<p>[前-刖+合]是先㧾明門意也。</p>
<p>章曰依身者若頓悟者初起依於欲界身得創發勝心唯欲界故<span class='note-inline'>(云云)</span>。</p>
<p>問此文意何。</p>
<p>[前-刖+合]且明依身有二種謂有漏觀依身無漏觀依身也此各有二謂初起後起也今此文㧾明有漏無漏觀依身初起也。</p>
<p>問何故頓悟人修唯識觀初起必在欲界。</p>
<p>[前-刖+合]初發勝心是極難故依有勝惠勝猒之處初發大心也謂遇佛菩薩等善友聞教法故聞思惠猛利故有勝惠有三苦八苦等故猒心猛利故有勝猒是勝惠勝猒為緣初發菩提心初發出世心故知初起必依欲界<span class='note-inline'>(為言)</span>。</p>
<p>章曰顕<span class='corr'>揚</span>論說極戚非惡趣極欣非上二唯欲界人天佛出世現觀<span class='note-inline'>(云云)</span>。</p>
<p>問引此文意何。</p>
<p>[前-刖+合]是引證成初起唯在欲界之義也<span class='note-inline'>(唯字章家之文也論文作處字也)</span>。</p>
<p>釋論曰於惡趣中不起現觀苦受恒隨極憂戚故不能證得三摩地故色無色界亦無現觀欣掉重故猒羸劣故是故一界三趣不起現觀唯一欲界人天二趣有佛出世能起現觀<span class='note-inline'>(云云)</span>興䟽曰或有處說惡趣雖有勝猒而無勝依上界雖有勝依而無增猒欲界天六人三具有二種故能入現觀<span class='note-inline'>(云云)</span>濵云斌師云唯人間中佛出世也然佛出世時人天共入現觀故名為人天皆現觀也若唯佛出世方現觀者獨覺等非入現觀是故佛出世時入現觀亦佛不出世時入現觀<span class='note-inline'>(云云)</span>。</p>
<p>問顕<span class='corr'>揚</span>論意非極戚非極欣中容之處入現觀者何瑜伽六十九曰非生上地或色界或無色界能入聖諦現觀彼處極難生猒故若猒少者尚不能入現觀[工*兄]彼一切猒心少分亦無即無少猒心色無色界不入現觀<span class='note-inline'>(云云)</span><span class='note-inline'>(唯識䟽第九未所引也)</span>故可云依猒殊勝身入現觀又唯識論云唯依欲界善趣身起餘惠猒心非殊勝<span class='note-inline'>(云云)</span>故可云依惠猒勝身入現觀而何只舉中容之身耶。</p>
<p>[前-刖+合]三論各舉一邊亦不違也。</p>
<p>問若云上界不入現觀者何在上界人得断惑耶。</p>
<p>[前-刖+合]䟽第九曰問若尒如何彼地聖者亦離欲[前-刖+合]無猒見道三界分別惑及惡趣等猒心名無非無有漏欣上猒下及猒自地欣生上心入見道時必㧾猒三界一切法㧾緣諦方入故此一向據入現觀為論非修道及異生為論等<span class='note-inline'>(云云)</span>。</p>
<p>問且欲界入現觀者唯佛出世時歟為當如何。</p>
<p>[前-刖+合]同䟽曰末法亦得有佛出世攝故無佛世不得無說法者令生猒故若爾有佛法世發心法滅後方成就久已修訖得入現觀不准此文不得無此類者故又解亦得此中一向作論<span class='note-inline'>(云云)</span>又善現論曰末法之中有懷子法師國王聞此法師言證聖果<span class='note-inline'>(云云)</span><span class='note-inline'>(可見正文)</span>又律曰未法之中佛第子無時國王遇一比丘發心出家受戒證果比丘亦證聖果<span class='note-inline'>(云云)</span>。</p>
<p>問若爾雖非佛在世若有聖教皆名佛在世<span class='note-inline'>(云云)</span>。</p>
<p>[前-刖+合]不定若有傳者時名佛在世若無傳者時名無佛世故玄賛三云佛前佛後難者可云法前法後難雖佛不居而依法修行得果故<span class='note-inline'>(云云)</span>又燈七云言值佛者有佛教法從他[聽-王]聞亦名值佛雖有佛教無人傳說名無佛世<span class='note-inline'>(云云)</span>。</p>
<p>又曰問何以得知雖有佛教無人傳說亦名無佛。</p>
<p>[前-刖+合]龍宮天藏像末之後佛法豈無以此准知雖有佛教<span class='corr'>但</span>天上人間無弘傳已方名無佛<span class='note-inline'>(云云)</span>。</p>
<p>問就云欲界人天入現觀人有四州皆入耶如何。</p>
<p>[前-刖+合]唯三州身除北州彼是難處不能發心故意云極樂處故[身*尤]樂心深不信佛法無猒世心故名難處也。</p>
<p>問若爾彼州都無佛法耶。</p>
<p>[前-刖+合]唯識䟽曰北州佛雖行人不發心<span class='note-inline'>(云云)</span>故知有佛法也<span class='note-inline'>(正法念處經七十云北州有五百伽藍（云云）大集經六十云有一聖住處地行竜王及諸夜叉等護之（云云）)</span>。</p>
<p>問若云三惡趣身不入現觀者何智度論曰鬼道亦入見道<span class='note-inline'>(云云)</span>又提謂經云三百龍王得信忍等<span class='note-inline'>(云云)</span>又大集經月藏分云七十那由他鬼神得須陀洹果<span class='note-inline'>(云云)</span>。</p>
<p>[前-刖+合]有二義一云大地菩薩為利益餘類以權示現非實鬼等也一云地前菩薩以不繫業生三途中受苦故瑜伽二十七云下品成就菩薩徃於惡趣故亦非惡業鬼等也初義曰以權入見也後義云以實入見也<span class='note-inline'>(初義古泰法師等義也後義慈恩等義也)</span>。</p>
<p style="margin-left:1em">裏書曰三十七曰若時安住下品成就尒時便下品欲樂下品加行猶徃惡趣非於現法證沙門果非於現法得般涅槃<span class='note-inline'>(乃至)</span>若時菩薩住勝解行地名下品成就<span class='note-inline'>(乃至)</span>若時菩薩下品成就爾時便有下品欲樂下品加行猶徃惡趣成就有六諸根成就謂壽命形色<span class='note-inline'>(乃至)</span>異熟具足勇猛精修諸善巧心無猒倦善根成就謂性薄塵垢<span class='note-inline'>(乃至)</span>柔和正直隨順而<span class='corr'>取</span>智惠成就謂具足正念性掛敏<span class='note-inline'>(乃至)</span>智惠成就故解脫脫煩惱障下品成就謂二因緣下品成就一者未久修習諸根善根智惠成就因緣未極增長二者串習下劣因緣<span class='note-inline'>(可見)</span>中品成就謂即於此二種因緣隨一闕减隨一具足上品成就謂二因緣俱無闕减<span class='note-inline'>(云云)</span><span class='corr'>已</span>上裏書了。</p>
<p>問顕<span class='corr'>揚</span>論文通明三乗入見義而何偏為明頓悟菩薩初起之證耶。</p>
<p>[前-刖+合]望各自乗皆為頓悟其中今只為證菩薩乗頓悟初起所引也故不違也。</p>
<p>問凢此文意云有漏無漏觀初起之證意如何。</p>
<p>[前-刖+合]既明入現觀是則無漏觀之初起也以義推之為入現觀初發勝心是則有漏觀之初起之。</p>
<p>問若爾何信叡曰此下明無漏觀後起對有漏觀初起後起無漏觀皆名後起故無漏觀不言初後理實而說無漏觀中亦應云初後<span class='note-inline'>(云云)</span>故知章文顕說有漏觀初起後起而何云顕說無漏觀初起耶。</p>
<p>[前-刖+合]此師義大謬也不深搜文意謬判也既引顕<span class='corr'>揚</span>入現觀之文證初起義何云顕不說無漏觀初起耶文明義顕不可異推也。</p>

<p class='juan'>唯識義卷第五<span class='note-inline'>(末)</span>終</p></div>
</div><!-- end of div[@id='body'] -->
</body></html>