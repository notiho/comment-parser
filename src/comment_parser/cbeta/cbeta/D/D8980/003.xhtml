<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>冥樞會要</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu299' />冥樞會要卷下</p><p class="byline">黃龍庵主　<span class='note-inline'>(祖心)</span>　集</p>
<div class='div-other'><a id='mulu300' />
<p class='h2'>【十板】</p><p>夫經論異說。悉是如來善權方便。知根知欲種種不同。略有三異。一謂隨情。二隨情智。三隨智。隨情說者情性不同說隨情異。如毗婆沙明世第一法有無量種真際尚尒。况復餘耶。如順盲情種種示乳。盲聞異說而諍。白色豈即乳耶。眾師不達此意。各執一聞。自起見諍。互相是非。信一不信一。浩浩亂哉。莫知孰是。若世三說及能破者有經文證。皆判是隨情二諦意耶。無文證者悉是邪見。謂同彼外道非二諦攝也。隨情智者。情謂二諦。二皆是俗。若悟諦理乃可為真。真則為一。如五百比丘各說身因。身因乃多。正理唯一。經云。世人心所見名為世諦。出世人心所見名第一義諦。如此說者即隨情智二諦。隨智者。聖人悟理。非但見真亦能了俗。如眼除瞙見色見空。又如入禪者。出觀之時。身虚心豁。似輕雲藹空。<span class='corr'>已</span>不同散心。何况悟真而不了俗。毗曇云。小雲發障。大雲發障。無漏逾深。世智轉淨。故經偈云。凡人行世間。不知世間相。如來行世間。明了世間相。此是隨智二諦也。若解此三意。將尋經論。雖說種種於一一諦皆備三意也。</p>
</div></div>
<div class='div-other'><a id='mulu301' />
<p class='h1'>第六十八卷</p>
<div class='div-other'><a id='mulu302' />
<p class='h2'>【六板】</p><p>問。世間依想建立。有為之法皆虚俗諦從識施為。無體之門盡偽。且如聖教文句能詮乃廣長舌相之所宣。妙觀察智之所演。云何俱稱不實咸是虚耶。荅。諸聖演教談詮。是依世俗文字。所以佛告三乗學者。只令依義不依語。權藉教以明心。是以文字俱無自性。亦從識變。廣百門論云。然諸世間隨自心變。為有眾字和合為名。復謂眾名和合為句。謂此名句。能有所詮。能詮所詮。皆自心變。諸心所變。情有理無。聖者於中。如實知見。云何知見。謂彼法皆是愚夫虛妄識心分別所作。假而非實俗有真無。隨順世間。權說為有。</p>
</div>
<div class='div-other'><a id='mulu303' />
<p class='h2'>【八板】</p><p>西域記第七云。昔有隱士結廬併跡。愽習伎藝。究極神理。能使瓦礫成寶。人畜變形。但未能馭風雲陪仙駕。閱圖考古更求仙法。遂得求仙方云。將欲求仙當築壇場。命一烈士按長劒立壇隅。併息絕言。自昬達署。求仙者壇中而坐。按長劒頌神呪。収視返聽。達署登仙。既得此方。數年之間求烈士不得。後遇一人先為人傭力艱辛五載。一且違失遂被笞辱。又無所得悲號巡路。隱士見命數加優贈。烈士欲求報効。隱士曰。我弥歷多年幸而遇會。奇皃應圖。非有他故。願一且不語耳。烈士曰。死尚不辭。何况不語。於是隱士立壇受仙。依事行之。日暮之後各思其事。隱者誦呪。烈士按劒。俟將曉矣。烈士忽然大叫。時空中火下煙燄雲蒸。隱士疾引此人入池避難。問曰。誡子無聲何乃驚叫。烈士曰。受命之後至夜昏然若夢。見昔所事主人躬來至傍。感厚恩而不語。被打振怒而見致害。遂要託生南印土大婆羅門家。受生乃至出胎苦厄。被受荷恩不語。洎乎受冠生子。每念前恩而不語。闔家親戚咸見恠矣。年過六十而有一子。其妻謂曰。汝若不語我殺汝子。我自懷念今<span class='corr'>已</span>隔生。唯有一子。寧忍令煞。因止其妻。遂發此言。隱士曰。我之過也。被魔所撓。烈士感激其事忿恚而死。故知睡夢與覺。所見唯心。延促之時。不離一念。</p>
</div>
<div class='div-other'><a id='mulu304' />
<p class='h2'>【九板】</p><p>遠近世界。佛及眾生。三世一切事物。莫不於一念中現。何以故。一切事法依心而現。念既無礙。法亦隨融。是故一念即見三世事物顯然。所以經偈云。一念普觀無量劫。無去無來亦無住。如是了知三世事。超諸方便成十力。又云。始從一念成終劫。悉從眾生心想生。一切剎海劫無邊。以一方便皆清淨。</p>
</div></div>
<div class='div-other'><a id='mulu305' />
<p class='h1'>第六十九卷</p>
<div class='div-other'><a id='mulu306' />
<p class='h2'>【三板】</p><p>問。何因界唯十八。荅。雜集論云。由身具等能持過現六行受用性故。身者。謂眼等六根。具者謂色等六境。過現六行受用者。謂六識能持者謂六根六境能持六識所依所緣故。過現六識能持受用者。不捨自相故。當知十八以能持義故說名界。</p>
</div>
<div class='div-other'><a id='mulu307' />
<p class='h2'>【九板】</p><p>十八界中。皆因意識建立根本。立處尚空。所生枝末何有。既無處所可得。又無界分可慿事誑理虛。情危執劣惡見之根株盡㧞妄識之巢宂齊傾。獨朗真心。圎周法界。</p>
</div>
<div class='div-other'><a id='mulu308' />
<p class='h2'>【十一板】</p><p>楞嚴經云。性火真空者。古釋云。性是本覺性。火是本覺火。皆是眾生心變。如第六識心熱遍身即狹。若第八識中變起即遍同法界。悟法界性皆是我心中所變之火。</p>
</div>
<div class='div-other'><a id='mulu309' />
<p class='h2'>【十五板】</p><p>其妄最初。因自心動有風。因執有金。因愛有水。因求有火。皆是自心變起四大。還自分別結業受生。故非他累覺明為咎者。由強覺了本體明為咎。則無知覺明。有知明覺。如人見不淨便生猒心由分別故。以猪㺃見便生淨想。皆由強覺無明。但無分別妄見。唯見法性淨土。</p>
</div></div>
<div class='div-other'><a id='mulu310' />
<p class='h1'>第七十卷</p>
<div class='div-other'><a id='mulu311' />
<p class='h2'>【四板】</p><p>問。世間無有一法不從緣生。具幾因緣能生萬法。荅。曾無心外法。能與心為緣。但是自心生。還與心為相。義海云。明緣起者。如見塵時。此塵是自心現。由自心現即與自心為緣。由緣現前心法方起。故名為緣起法也。經云。諸法從緣起。無緣即不起。乃至則知塵體空無所有。今悟緣非緣。起無不妙。但緣起體寂。起恒不起。達體隨緣不起恒起。如是見者名實知見。何謂實知見。若見緣而不見體。即是常見若見體而不見緣。即是斷見。今從因緣而見性。則不落常。於真性中而緣起則不墮斷見。名實知見。所以廣辯因緣行相者。謂因事而顯理令理不孤。因理而成事令事融即然。</p>
</div></div>
<div class='div-other'><a id='mulu312' />
<p class='h1'>第七十一卷</p>
<div class='div-other'><a id='mulu313' />
<p class='h2'>【十板】</p><p>若起一念善。如將甜種子下於肥田內。或生一念惡。似植苦種子下向瘦田中。以水土因緣時節際會。則抽芽布葉次第而生。華發果成積漸而熟。此染淨種子異熟亦然。若作善因下人天之樂種。或興惡行生四趣之苦田。靡起善惡因。終無苦樂報。不下麄好種。豈有華果生。故知因果相酬。唯識變定。如鏡現像。似影隨形。無有影而不隨形。無有鏡而不現像。斯則無有作而不受報。無有果而不酬因。法尒如然。世所共悉。唯有不作者業果定難覊。但了一心宗。諸緣皆䪺息。是以了唯識理無所用心。終不妄興三界業果以唯識變定故。懼業之人方能信受。如前定錄云。昔晉韓公滉之在中書也。甞召一吏不時而至。怒將鞭之。吏曰。某別有所屬。不得遽至。晉公曰。宰相之吏更屬何人。吏曰。某不幸兼屬隂官。晉公以為不誠。怒曰。既屬隂司有何所主。吏曰。某所主三品<span class='corr'>已</span>上食料。晉公曰。若然某明曰當以何食。吏曰。此雖細事不可顯言。乞䟽於紙。過後為驗。乃如之。而繫其吏。明旦遽有詔命。既對。適遇太官進食餻糜一噐。上以其半賜晉公。晉公食之羙。又以賜之。既退而腹脹歸于私弟召醫視之曰。食物所壅。冝服少橘皮湯。至夜可飲漿水。明旦疾愈。思前吏言召之。視其書云。明晨相公只食一飣半餻糜橘皮湯一椀漿水一甌。則皆如其言。公固復問人間之食皆有籍耶。荅曰。三品<span class='corr'>已</span>上日支。五品<span class='corr'>已</span>上有權者旬支。無則月支。凡六品至一命皆季支。其不食祿者年支耳。故知飲啄有分豐儉無差。所謂玉食錦袍。鶉衣藜藿。席門金屋。千駟一瓢。皆因最初一念而造。心跡纔現。果報難逃。以過去善惡為因。現今苦樂為果。絲毫匪濫。孰能免之。猶響之應聲。影之隨形。此必然之理也。唯除悟道定力所排。若處幻世之中。焉有能脫之者。</p>
</div></div>
<div class='div-other'><a id='mulu314' />
<p class='h1'>第七十二卷</p>
<div class='div-other'><a id='mulu315' />
<p class='h2'>【七板】</p><p>問。般若無相不受一塵。云何廣辯四緣及諸因果。荅。夫佛道正法。皆從緣生。故云心法四緣生。色法二緣起。若執不從緣生者。皆非正法。悉屬外道。自然邪見。且心之一法。若無第一因緣者。無有親生現行果之義。則諸法不成立。若無第二等無閒緣者。則無開導引後生義。無有相續全成間斷。若無第三所緣緣者。則心無所慮處。不能牽心用。心無所託。乃心境俱成斷滅。若無第四增上緣者。雖具前三緣。若無增上即成障礙。法亦不生。四緣具足。方成心法。若能明了世間因緣所生之法。方乃見無生之旨。以即生法達無生故。且生法尚不知正因。云何能了無生妙理。</p>
</div></div>
<div class='div-other'><a id='mulu316' />
<p class='h1'>第七十三卷</p>
<div class='div-other'><a id='mulu317' />
<p class='h2'>【一板】</p><p>問。一切世間因果相酬。生死不絕。於諸識中何識為主。荅。生滅因緣最初依阿頼耶識為體。以意識為用。如是三世因果流轉不絕。功在意識。以是義故意名相續識。</p>
</div>
<div class='div-other'><a id='mulu318' />
<p class='h2'>【三板】</p><p>問。生滅因緣。別以何為因。以何為緣。而得生起。荅。古師釋云。生滅因緣體相有二。阿頼耶心體不守自性變作諸法是生滅因。根本無明熏動心體是生滅緣。又復無明住地諸染根本起諸生滅故說為因。六塵境界能動七識波浪生滅是生滅緣。依此二義以顯因緣諸生滅相聚集而生。故名眾生而無別體。唯依心體。故言依心。即是阿頼耶自心相也。</p>
</div>
<div class='div-other'><a id='mulu319' />
<p class='h2'>【四板】</p><p>問。生滅門中。有漏位內。約教所論有幾種生死。荅。略有二種。一分段。二變易。識論云。一分段生死。謂諸有漏善不善業。由煩惱障緣助勢力所感三界麄異熟果身命短長。隨因緣力有定劑限故名分段。二不思議變易生死。謂諸無漏有分別業。由所知障緣。助勢力所感殊勝細異熟果。由悲願力改轉身命無定劑限故名變易。無漏定願正所資感妙用難惻名不思議。或名意生身。隨意願成故如契經說如取為緣。有漏業因續後有者而生三有如是無明習地為緣。無漏業因有阿羅漢獨覺<span class='corr'>已</span>得自在菩[薩-產+(辛/工)]三種意生身。亦名變化身。無漏定力轉令異本如變化故。</p>
</div>
<div class='div-other'><a id='mulu320' />
<p class='h2'>【八板】</p><p>若未觸途成觀諦了自心。皆對境生疑執有前法。一切生死盡是疑情。但了唯心自然無咎。若疑虵得病豈有實境居懷。猶懸砂止飢。但是自心想起。</p>
</div>
<div class='div-other'><a id='mulu321' />
<p class='h2'>【九板】</p><p>問。生死之法是有是無。荅曰。非有非無何者。若言是有。一身內外地、水、火、風各各性空。未曾聚散。所以無生之生可說為生。無滅之滅可說為滅。如菴提遮女師子吼了義經云。若能明知地、水、火、風四緣畢竟未曾自得。有所和合而能隨其所冝。有所說者是為生義。乃至若能明知地、水、火、風畢竟不自得。有所散壞而能隨其所冝。有所說者是為死義。若言是無。以染淨真如不守自性不覺隨緣起幻生滅。故云。法身流轉五道號曰眾生。如上所明凡聖二種生死。湏知生死中道方離斷常。是以生之無生真性湛然。無生之生業果宛然。真性湛然不可執常。業果宛然不可執斷。又復諸佛出世尚如空華亂生亂滅。况眾生顛倒生死。但如妄夢如狂醉。豈是實耶。</p>
</div></div>
<div class='div-other'><a id='mulu322' />
<p class='h1'>第七十四卷</p>
<div class='div-other'><a id='mulu323' />
<p class='h2'>【三板】</p><p>般若燈論偈云。生死有際不。佛言畢竟無此生死無際。前後不可得。如般若經云。復次極勇猛如涅槃無際。一切法亦無際。何者。生死以涅槃為際。涅槃以生死為際。既不得生死亦不得涅槃。生死涅槃既不可得。則一切法悉無際。如是但了本覺一心。念念契圓常之道。若逐無明散意。塵塵成生死之輪。得失在人。法無邪正。取捨任<span class='corr'>己</span>。道絕昇沉。但自內觀。躡普門而頓入。唯當正眼。履一道以圎成。</p>
</div>
<div class='div-other'><a id='mulu324' />
<p class='h2'>【四板】</p><p>經偈云。非空非海中。非入山石間。無有地方所。脫之不受業唯除不作則無果。得道則業亡。如氣歔旃陁羅造惡業而得生天。鴦掘魔羅作逆罪而得解脫果。是知受身<span class='corr'>已</span>來無有不作業者。設今生不作過去曾為。但悟此宗無不解脫。</p>
</div>
<div class='div-other'><a id='mulu325' />
<p class='h2'>【九板】</p><p>問。於中有身。處中有住。及欲趣生時行相如何。荅。准二十四不相應行中有勢速一法。於勢速中有士用勢速。古釋云。士用勢速者。如中有身往當受生處迅疾名士用勢速。所言中者對前後以得名。有則有其情識身。為此五趣有情身。在死有後生有前兩形中間故名中有。亦以異熟五蘊為體。為同本有身。是業招故。其中有身便如當生本有身。形狀如人。中有似於人等。五趣亦尒。但如五六歲等孩兒大。其形量雖小。然諸根猛利如本有身。能作諸事業。於父母起顛倒想而生愛惡。此中有身唯同類及淨天眼者見。於中有中唯食香氣。在中有住時。其不善不惡中容性者。在中有位極遟受生不過四十九日。劑此無有緣不會者。</p>
</div></div>
<div class='div-other'><a id='mulu326' />
<p class='h1'>第七十五卷</p>
<div class='div-other'><a id='mulu327' />
<p class='h2'>【五板】</p><p>顯識經云。佛告賢護識之自性遍入諸處。不為諸處之所染污。六根六境五煩惱䕃。識遍止之不為其染。由此而顯識之事用。賢護。如木機關繫執一所。作種種業。或行走騰躍。或跳躑戲舞。於意云何。機關所作是誰之力。賢護白佛言。智慧狹淺非所能了。佛告賢護。當知皆是作業之力。作業無形但智運耳。如是身之機關以識之力作諸事業。仙通乾闥婆龍神人天阿脩羅等種種趣業。咸悉依之。識能生身。如工作機關識無形質普持法界。智力具足乃至能知宿命之事。</p>
</div>
<div class='div-other'><a id='mulu328' />
<p class='h2'>【七板】</p><p>問。外之境色因識分別故名唯識。只如夢中無境唯識。云何夢中識見種種。荅。顯識經云。佛言賢護。色有二種。一內二外。內謂眼識。眼則為外。乃至身識為內。身則為外。賢護。如生盲人夢見羙色手足面目形容姝麗。便於夢中生大愛恱。及睡覺<span class='corr'>已</span>冥無所見。乃至此生盲人未曾見物。云何夢中而能見色。賢護白佛言。惟願開示。佛告賢護。夢中見者名內眼。所是慧分別。非肉眼見。其肉眼所以念力故盲者夢中須㬰而現。復以念力覺而憶之。識之內色亦復如是。故於所見唯識聞齅甞觸亦然。見有境界但是念慧分別。若離念慧分別。决定無有前塵毫末之相。</p>
</div>
<div class='div-other'><a id='mulu329' />
<p class='h2'>【八板】</p><p>顯識經云。大藥白佛言。云何識離於身。便速受身。識捨故身。新身未受。當尒之時。識作何相。佛言大藥。如有丈夫長臂勇徤。著堅甲冑。馬疾如風。乗以入陣。干戈既交。心亂墜馬。武藝勁捷。還即跳上識。弃於身速即受身亦復如是。又如怯人見敵怖懼乗馬退走。識資善業見天父母同座而座。速託生彼。亦復如是。大藥。如汝所問識弃故身。新身未受當尒之時。識作何相。大藥。譬如人影現於水中無質可取。手足面目及諸形狀與人不異。體質事業影中皆無。無冷無熱及與諸觸。亦無疲乏肉段諸大。無言苦樂之聲。識弃故身。新身未受相亦復如是。</p>
</div>
<div class='div-other'><a id='mulu330' />
<p class='h2'>【九板】</p><p>般若燈論云。言從死有相續至生有時。如授經如傳燈。如行印如鏡像現。如空聲響。如水中日月影。如種子生芽。如人見酸口中生涎。如是後䕃相續起時。無有中䕃往來傳此向彼。是故智者應如是解。故知識託業現境逐心生。刃利刀山誰人鍛鍊。華含德水非彼開敷。辨果知因見末識本。故云心能作佛。心作眾生。心作天堂。心作地獄。心異則千差競起。心平則法界坦然。心凡則三毒縈緾。心聖則六通自在。心空則一道清淨。心有則萬境縱撗。如谷應聲語雄而響厲。似鏡鑒像形曲而影凹。以知萬行由心一切在我。內虚外終不實。外細內終不麄。善因終值善緣。惡行難逃惡境。蹈雲霞而飲甘露非他所授。臥煙燄而噉膿血皆自能為。非天之所生。非地之所出。只在最初一念致此昇沈。欲外安和。但內寧靜。心虚境寂念起法生。水濁波昬潭清月朗。修行之要靡出於斯可謂眾妙之門。群靈之府。昇降之本。禍福之原。但正自心。何疑別境。</p>
</div></div>
<div class='div-other'><a id='mulu331' />
<p class='h1'>第七十六卷</p>
<div class='div-other'><a id='mulu332' />
<p class='h2'>【一板】</p><p>夫論一期真妄生死約事而言還有終始不。荅。第一義中尚無生死。何有始終。順世諦門中。隨眾生見而妄說生死。如古德云。真妄相循。難窮初後者。釋云。若言先妄後真。真則有始。若謂先真後妄。妄由何生。若妄依真起。真亦非真。若妄體即真。則妄亦無始。為破始起立無始言。始既不存。終從何立。無始無終。豈有中間。</p>
</div>
<div class='div-other'><a id='mulu333' />
<p class='h2'>【三板】</p><p>華嚴經云。佛子菩[薩-產+(辛/工)]有十種魔。何等為十。所謂蘊魔生諸取故。煩惱魔恒雜染故。業魔能障礙故。心魔起高慢故。死魔捨生處故。天魔自嬌縱故。善根魔恒執取故。三昧魔久躭味故。善知識魔起著心故。菩提法智魔不願捨離故。是為十。菩[薩-產+(辛/工)]摩訶[薩-產+(辛/工)]應作方便速求遠離。䟽釋云。一蘊魔者。身為道噐體與佛同。豈即是魔。蘊魔之名。特由取著。下九例尒。</p>
</div>
<div class='div-other'><a id='mulu334' />
<p class='h2'>【五板】</p><p>今且觀心王置於心所。則一念心。十界三科如丈。一界五蘊如尺。唯在識心如寸。若達心具一切法<span class='corr'>已</span>。方能度入一切色心。如一一尺無非是寸。及一一丈無非是尺。是故丈尺全體是寸。故知若真諦。若俗諦。若有為。若無為。一剎。一塵。無非心矣。今宗鏡撮其樞要。蓋為斯焉。</p>
<p>分段生死從正使有即是凡夫變易生死從習氣生即是二乗。雖斷正使不斷習氣。於中有二。一煩惱習氣。二業習氣。一煩惱習氣者。如難陀有欲習。往昔數生身為國王習近五欲故。舎利弗有瞋習。往昔數生曾受蝎身。畢陵伽婆蹉有慢習。往昔數生身是大婆羅門愽學多才我慢輕物。乃至槃特比丘有癡餘習等。二業習氣者。如牛呞比丘往昔是牛身。林間奔走觸著遺弃故破袈裟。以是因緣雖獲道果。以業習故使之然也。又如迦葉聞琴起舞。阿難常好歌吟。俱以往昔曾為樂人。以業習之餘故。若煩惱餘習是變易緣。有業餘習是變易因。感變易生死即是果報。此二乗人未得如來一心三點涅槃。於無學位雖見修惑盡。所有無知皆是無明之餘習。亦名無明住地。亦名所知之障。亦名塵沙無知。又菩[薩-產+(辛/工)]約化門有十種習氣。</p>
<p>華嚴經離世間品云。佛子菩[薩-產+(辛/工)]摩訶[薩-產+(辛/工)]有十種習氣。何等為十。所謂菩提心習氣。善根習氣。教化眾生習氣。見佛習氣。於清淨世界受生習氣。行習氣。願習氣。波羅蜜習氣。思惟平等法習氣。種種境界差別習氣。是為十。若諸菩[薩-產+(辛/工)]安住此法。則永離一切煩惱習氣。得如來大智習氣非習氣智。故知染淨二業昇沉兩門。皆從熏習而生。不是無因而得。應須勤修白業。淨法時熏。念念功夫。自成妙果。所以一一眾生八識藏中各具十法界種子。本自具足非從新生。雖常內熏須假外緣熏發。若聞十惡熏發三塗種子。若聞戒善熏發人天種子。若聞諦緣熏發二乗種子。若聞六度熏發菩[薩-產+(辛/工)]種子。若聞一乗熏發諸佛種子。各隨習熟濃厚處先發。如今多習三塗種子。人天尚少。豈况佛乗。然地獄現行時佛種子亦不沒。只是轉更賖遠。如今既在人天直須努力。常親知識樂聽一乗。內外資熏。一生取辦。故佛誡羅睺羅頌云。十方無量諸眾生。念念<span class='corr'>已</span>證善誓果。彼既丈夫我亦尒。何得自輕而退屈。</p>
</div>
<div class='div-other'><a id='mulu335' />
<p class='h2'>【十板】</p><p>法華經偈云。更以異方便。助顯第一義。又云。唯此一事實。即是無作一實諦也。以真如之性是自心之實。名一實諦。念念圎成。更何所作。名無作四諦。所以八千聲聞於法華會上。見如來性如秋収冬藏更無所作。以達本故。法尒如斯。若未見性人不可安然拱手。俲無作無修。直須水到渠成。自然任運。故又但了一心自然無作。非是強為。故云䕃入皆如。無苦可捨。無明塵勞即是菩提。無習可斷。邊邪皆中正。無道可修。生死即涅槃。無滅可證。無苦無集故無世間。無道無滅故無出世間。純一實相。實相外更無別法。</p>
</div></div>
<div class='div-other'><a id='mulu336' />
<p class='h1'>第七十七卷</p>
<div class='div-other'><a id='mulu337' />
<p class='h2'>【五板】</p><p>問。一念無明心起十二有支。為自生他生共生無因生。荅。緣起甚深。非四句能測。了則一心冥寂。迷則六道輪迴。非妄非真不常不斷。若云是妄妄不可得。若云是真復能流轉。若云是斷相續恒生。若云是常念念起滅。所以從心生故生無能生。無有定性。</p>
</div>
<div class='div-other'><a id='mulu338' />
<p class='h2'>【六板】</p><p>問。萬境無明與一心法性。為是一為是二。若是一不合分染淨二名。若是二云何教中說無明即法性。荅。體一是真。名二是假。名因情立。真以智明。情智自分。真原不動。不可定同不壞世諦故。不可定異不失真諦故。涅槃經云。明與無明愚人為二。智者了達其性無二。無二之性。即是實性。</p>
</div>
<div class='div-other'><a id='mulu339' />
<p class='h2'>【六板】</p><p>問。三界初因四生元始。莫窮本末罔辯根由。莊老指之為自然。周孔詺之為混沌。最初起處如何指南。荅。欲知有情身土真實端由無先我心更無餘法。謂心法剎那自類相續無始時界展轉流來。不斷不常慿緣慿對。非氣非稟唯識唯心。肈論鈔云。老子云無名天地之始有名萬物之母。若佛教意則以如來藏性轉變為識藏從識藏變出根身噐世間一切種子。推其化本即以如來藏性為物始也。無生無始物之性也。生始不能動於性。即法性也。</p>
</div>
<div class='div-other'><a id='mulu340' />
<p class='h2'>【八板】</p><p>經論有二種覺。一性覺。二本覺。又有二種般若。一本覺般若。二始覺般若。又有二種心。一自性清淨心。二離垢清淨心。又有二種真如。一在纏真如。二出纏真如。此四種名隨義異。體即常同。今一切眾生只具性覺清淨本覺自性清淨心在纏真如等。於清淨本然中妄忽生於山河大地。以在纏未離障故。未得出纏真如等。若十方諸佛二覺俱圎。<span class='corr'>已</span>具出纏真如等。無有妄想塵勞。永合清淨本然。則不更生山河大地諸有為相等。</p>
</div>
<div class='div-other'><a id='mulu341' />
<p class='h2'>【十板】</p><p>佛證真際實不見明。若見於明即是所明。既立所明便有能覺。但除能所之明方稱妙明。此妙之明是不明之明。不同所明因明起照。故般若無知論云。難曰聖智之無。惑智之無。俱無生滅。何以異之耶。荅。聖智之無者。無知惑智之無者。知無其無雖同。所以無者異也。何者。夫聖心虚靜無知可無。可曰無知。非謂知無。惑智有知故有知可無。可謂知無。非曰無知也。</p>
</div></div>
<div class='div-other'><a id='mulu342' />
<p class='h1'>第七十八卷</p>
<div class='div-other'><a id='mulu343' />
<p class='h2'>【一板】</p><p>夫言一覺一切覺。云何教中分其多種。荅。覺體是一。隨用分多。用有淺深。覺無前後。如瓔珞經云。妙覺方稱照寂等覺照寂。又覺有三義。一覺察如睡夢覺。亦如人覺賊。賊無能為妄。即賊也。二覺照即照理事也。亦如蓮華開。照見自心一真法界恒沙性德。如其勝義覺諸法故。三妙覺即上二覺離覺所覺故為妙耳。非更別覺。故經云。無有佛涅槃。遠離覺所覺。又覺性無覺即根本智。覺相歷然即後得智。</p>
</div>
<div class='div-other'><a id='mulu344' />
<p class='h2'>【二板】</p><p>有情無情究其初原。皆不出一心本際。如法性論云。問本際可得聞乎。荅。理妙難觀。故有不知之說。旨微罕見。故發幢英之問。有天名曰幢英。問文殊師利。所言本際為何謂乎。文殊師利荅曰。眾生之原名曰本際。又問眾生之原為何謂乎。荅生死之本為眾生原。又問於彼何謂為生死本。荅曰。虛空之本為生死原。幢英於是抱玄音而輟問。始悟不住之本。若然則因緣之始可聞而不可明。可存而不可論問。虛空有本乎。荅。無問。若無有本何故云虚空之本為生死原。荅。此猶本際之本耳。則於虚空無本為眾本之宗。化表無化為萬化之府矣。</p>
</div>
<div class='div-other'><a id='mulu345' />
<p class='h2'>【三板】</p><p>問。內外唯識。心境皆空。云何教中又立外相。荅。因了相空方談唯識。若執有相。唯識義不成。若執無相。則真空理不顯。以無相即相方達真空。相即無相始明唯識。</p>
</div>
<div class='div-other'><a id='mulu346' />
<p class='h2'>【四板】</p><p>攝論云。如觀行人定中。所見色相境界。識所顯現。定無境界。此青等色相是定境。非所憶持識。憶持識有染汙。此起現前所見分明清淨。則唯識之旨於此弥彰。如依鏡面但有自靣無有別影。何以故。諸法和合道理難可思議。不可見法而令得見。定心亦尒。定心有二分。一分似識。一分似塵。此二種實唯是識。若憶持識是過去色。此定中色。若在散心五識可言緣現在外塵起。若散意識緣過去塵起。若在觀中必不得緣外色為境。色在現前又非緣過去境。當知定心所緣色即見自心。不見別境。以定中色比定外色。應知亦無別境。是知一心即萬法。萬法即一心。何者。以一心不動。舉體為萬法故。</p>
</div>
<div class='div-other'><a id='mulu347' />
<p class='h2'>【五板】</p><p>問。既稱唯有識。何得立色名。荅。一切名皆是客義。名中無法。法中無名。名不當法。法不當名。經云。是自性無生無滅無染無淨。此色無所有為通相。若有生即有染。若有滅即有淨。由無此四義故色無別相。</p>
</div>
<div class='div-other'><a id='mulu348' />
<p class='h2'>【六板】</p><p>問。論唯有內心。實無外境者。如修十善業受天堂樂。作五逆罪受地獄苦。昇忉利則五欲恱目。堕泥黎則萬苦攢身。恱目有靈鳳翔鸞作歡樂之事。攢身有鐵蛇銅㺃為逼惱之殃。明知非但內心。實有外境。荅。天堂地獄苦樂之相皆是自心果報業影。既以自心所作為因。還以自心所受為果。故經云。未有自作他受。今且約地獄界受苦以證唯心。十法界中例皆如是。識論問云何名為四大轉變。彼四大種種轉變動手脚等。及口言說令受罪人生於驚怖。如有兩羊從兩邊來共殺害彼。地獄眾生。見有諸山或來或去剎害眾生。以是義故。不得說言唯有內心無外境界。荅曰。偈言。若依眾生業。四大如是變。何故不依業。心如是轉變。汝向言彼罪人業外四大等如是轉變。何故不言依彼眾生罪業力故內自心識如是轉變。又偈言。業熏於異法。果云何異處。善惡熏於心。何故離心說。故偈言業熏於異法果云何異處者。此以何義。彼地獄中受苦眾生所有罪業依本心作。還在心中不離於心。以是義故。惡業熏心還應心中受苦果報。何以故。以善惡業熏於心識。不熏彼外四大等。以四大中無所熏事。云何虚妄分別說言四大轉變。於四大中受苦果報。是故偈言善惡熏於心。何故離心說。</p>
</div>
<div class='div-other'><a id='mulu349' />
<p class='h2'>【九板】</p><p>問。地獄既是非情云何動作。荅。是有情不思議業力所感。令受罪眾生自見有如是事。如成劫風。雖是無情亦能成劫。如磁毛石豈有識想令䥫轉移。設使眾生輪迴六趣。善惡昇沉。實無主宰。人法俱空。所以先德云。往復無際。動靜一原。含眾妙而有餘。超言思而逈出者。其唯法界乎。</p>
<p>問。凡所施為皆是自心者。云何殺生而得殺罪也。荅曰。皆是依於自心分別。強執善惡之因。妄受苦樂之果。若究三輪之體。能殺所殺本空。</p>
</div>
<div class='div-other'><a id='mulu350' />
<p class='h2'>【十一板】</p><p>問。經中所云。一切法如夢。以證唯心者。云何夢中事虚。窹中事實。果報不等。法喻不齊。云何引證。荅。所伸譬況。皆為不信之人假此發明。所以智不難喻。但求見道證會自心。何用檢方便之詮。執圎常之理。此夢喻一法證驗最親。識論荅外難云。汝言夢中所見飲食飢飽刀杖毒藥如是等事皆悉無用。窹時所見如是等事皆悉有用。此義不然。頌云。如夢中無女。動身失不淨。如夢交會漏失不淨。眾生如是無始世來。虛妄受用色香味等外諸境界皆亦如是。實無而成。又問若夢中無境。窹亦尒者。何故夢中窹中行善惡法。受與不受果報不等。荅。唯有內心無外境界。以夢窹心差別不同。是故不依外境成就善不善業。是以在夢位心由睡眠壞勢力羸劣。心弱不能成善惡業。覺心不尒故所造行當受異熟勝劣不同非由外境。設覺中所受苦樂實果報。亦無作者受者。悉如幻夢。</p>
</div></div>
<div class='div-other'><a id='mulu351' />
<p class='h1'>第七十九卷</p>
<div class='div-other'><a id='mulu352' />
<p class='h2'>【一板】</p><p>夫心外無法。法外無心。如是了知則真善知識。一心妙理圎證無疑。何故聞外善惡知識而生聽受。荅。皆是增上因緣和合虚妄分別而成。彼此情生無有真實。識論問云。何故遇善知識聞說善法。值惡知識聞說惡法。若無一切外境者。彼云何說。若不說者云何得聞。若不聞者此云何成。偈荅。帶共增上因。彼此緣心合。以一切眾生虚妄分別思惟。憶念彼說我聞而實無有彼前境界。是以若執內外則心境對治。尚未入於信門。何乃稱於聽法。</p>
</div>
<div class='div-other'><a id='mulu353' />
<p class='h2'>【三板】</p><p>問。若約見聞外境。則色不至眼。眼不至色。可謂唯心無相可得。只如飲噉之時根境相入。若言無相不可以心喫心。荅。六根六境雖則離合不同。皆唯識變。味性本空若非是識誰知醎淡。古師云。只喫相分本質自在。問。如喫了質亦亡如何。荅。能隨既亡所隨亦滅。如二十人共一株樹。一人伐之十九人所隨亦滅。又唯識義鏡釋云。共果同在一處不相障礙者。問。且如一樹有情共變。而一有情伐用之時。為用自變為兼用他。若唯自者餘人變者應存不亡。樹何不見。若亦用他何名唯識。荅。有云樹等既是共相種生。皆相隨順。互相增益。彼一有情自所變者所緣親用。他所變者與自所變為增上緣亦踈緣用一切相望。自為所順。他為能順。由所順無能順亦滅。由斯樹喪唯識亦成。問。何以得知互相增益。荅。對法論云。有情共業為增上緣。</p>
</div>
<div class='div-other'><a id='mulu354' />
<p class='h2'>【六板】</p><p>大乗本生心地觀經云。尒時佛告弥勒菩[薩-產+(辛/工)]摩訶[薩-產+(辛/工)]言。汝善男子當修學者。但有一德是人應住阿蘭若處求無上道。云何為一。謂觀一切煩惱根原即是自心。了達此法。堪能住止阿蘭若處。</p>
</div>
<div class='div-other'><a id='mulu355' />
<p class='h2'>【七板】</p><p>問。內外唯心是平等理。云何身土不同。內身有覺外境無知。荅。世界身土法尒如然。不可執一執異自生情見。若言法尒者即法如是。或云法性者。若是法性即以本識如來藏身為所依持。恒䪺變起外諸噐界。不出此二。一法應如是。二藏識變起。又眾生業力。亦菩[薩-產+(辛/工)]萬行為因等。所現世界皆是藏識相分。相分之中半為外噐而不執受。半為內身執為自性生覺受故。如來藏識何緣如此。法如是故。行業引故。上雖分執受不執受二義俱無自性。全以佛法界如如一真心為體。當知依即正。正即依。不出一心真性矣。</p>
</div>
<div class='div-other'><a id='mulu356' />
<p class='h2'>【八板】</p><p>問。世人多執有情動作有識。無情不動作無識且如葵藿向日而轉。芭蕉聞雷而生。橘得屍而敷榮。䥫因石而移動。又如麴發酒醋火爇山林。此等皆是無情。云何動作。荅。有情無情各有二義。若有情生死。一是眾生業力所為。二是法界性自然生。若無情轉動。一是異法性自尒。二是法作。故知法法無心塵塵本寂。寂而常用用而常寂。法無心而隨緣成壞。人無心而諸行遷流。如芭蕉聞雷。葵藿向日。無明不取諸行。諸行不吸識心。則法法不相到。法法不相知。法法不相待。法法不相借。皆性自尒故。法法如是故。是以金剛三昧經云。心不生境。境不生心。何以故。凡所見境。唯所見心。即不相到也。華嚴經頌云。諸法無作用。亦無有體性。是故彼一切。各各不相知。即不相知也。維摩經云。一切法生滅不住如幻如電。諸法不相待。乃至一念不住。即不相待也。寶藏論云。火不待日而熱。風不待月而凉。堅石處水天皷游光明暗自尒。乾濕同方。物尚不相借。豈况道乎。即不相借也。如火以熱為性。風以凉為性。豈假藉他緣乎。天皷者日也。常遊光照四天下。日出即明。日沒即暗。皆是法尒非關造作。堅石處水者。石雖處水。水不入石。雖同一處。石自乾而水自濕。故知法法標宗。塵塵絕待。則非因緣。亦非自然矣。</p>
</div>
<div class='div-other'><a id='mulu357' />
<p class='h2'>【十板】</p><p>華嚴經頌云。世間種種法。一切皆如幻。若能如是知。其心無所動。諸業從心生。故說心如幻。若離此分別。普滅諸有趣。譬如工幻師。普現諸色像。徒令眾貪樂。畢竟無所得。世間亦如是。一切皆如幻。無性亦無生。示現有種種。度脫諸眾生。令知法如幻。眾生不異幻。了幻無眾生。眾生及國土。三世所有法。如是悉無餘。一切皆如幻。幻作男女形。及象馬牛羊。屋宅泉池類。園林華果等。幻物無覺知。亦無有住處。畢竟寂滅相。但随分別現。菩[薩-產+(辛/工)]能如是。普見諸世間。有無一切法。了達悉如幻。眾生及國土。種種業所造。入於如幻際。於彼無依著。如是得善巧。寂滅無戱論。住於無礙地。普現大威力。</p>
</div>
<div class='div-other'><a id='mulu358' />
<p class='h2'>【十三板】</p><p>即有之空。方為具德之空。即空之有。方為具德之有。又盡有之空。盡空之有。方為具德。又四句齊照成觧境故。四句齊泯。成行境故。皆言忘慮絕方為具德耳。所以昔人云。巫山臺上託雲雨以去來。舒姑水側寄泉流而還往。故知聚沫之身非有。如幻之心本空。豈有欲情而成實事。</p>
</div>
<div class='div-other'><a id='mulu359' />
<p class='h2'>【十四板】</p><p>問。一切法如幻。云何有垢淨能所對治。荅。只為如幻故垢淨不定。由心迴轉凡聖法生。故思益經云。垢法說淨。見垢實性故。淨法說垢。貪著淨相故。又莊嚴經論云。問。若諸法同如幻。以何義故一為能治。一為所治。偈荅云。譬如強幻王。令餘幻王退。如是清淨法。能令染法盡。</p>
</div></div>
<div class='div-other'><a id='mulu360' />
<p class='h1'>第八十卷</p>
<div class='div-other'><a id='mulu361' />
<p class='h2'>【二板】</p><p>問。若一切法皆空如化。何以故有種種說法別異。荅曰。如佛所化及餘人所化。雖不實而有種種形相別異。夢中所見種種亦如是。人見夢中好惡事有生喜者。有生怖者。如鏡中像雖無實事而隨本形像有好醜。諸法亦如是。雖空而各各有因緣。如佛此中說。於是化法中。有聲聞變化。有辟支佛變化。有菩[薩-產+(辛/工)]變化。有佛變化。有煩惱變化。有業變化。又云。如化者化主無定物。但以心生便有。所作皆無有實。人身亦如是。本無所因。但從先世心生。今世心身。皆無有實。以是故。諸法如幻化。</p>
<p>問。凡有相法皆從變化。心無形相云何化現。荅。心本是化理不思議。從心現心如化起化。佛地論云。心化唯二。一自身相應。謂自心上化現種種心及心法影像差別。二他身相應。謂令他心亦現種種心及心法影像差別。此並相分似見分現有義。定力能令自心解非分法名化自心。加被有情令愚昧者解深細法。令失念者得正憶念。名化他心。</p>
</div>
<div class='div-other'><a id='mulu362' />
<p class='h2'>【七板】</p><p>經云。三世佛種以無性為性。一切處随了無性即為佛性。不以有性故有。不以無情故無。今獨言有情者。遍世勸人為噐常於一毛一塵之處。明見一切理事無非如來性。是開如來性起功德名為佛性。是知六道四生。山河大地。情與非情。皆同一性。如世尊最後垂示應盡還原品三告之文。經云。尒時世尊。如是逆順入諸禪已。普告大眾。我以甚深般若遍觀三界一切六道。諸山大海大地含生。如是三界根本性離。畢竟寂滅同虚空相。無名無識。永斷諸有本來平等。無高下想。無見無聞。無覺無知。不可繫縛。不可解脫。無眾生。無壽命。不生不起。不盡不滅。非世間非非世間。涅槃生死皆不可得。二際平等。諸法如故。</p>
</div>
<div class='div-other'><a id='mulu363' />
<p class='h2'>【十一板】</p><p>佛說佛性生五種功德。一起正勤心。二生㳟敬事。三生般若。四生闍那。五主大悲。由五功德能飜五失。由正勤故飜下劣心。由恭敬故翻輕慢意。由般若故翻妄想執。由生闍那俗智能顯實智。及諸功德故翻謗真法。由大悲心慈念平等故翻我執。乃至由般若故不捨涅槃。由大悲故不捨生死。由般若故成就佛法。由大悲故成就眾生。是以若了一切眾生皆有佛性。自然不謗不慢。無失無違。何者。以眾生妙故。皆不可思議故。</p>
</div>
<div class='div-other'><a id='mulu364' />
<p class='h2'>【十二板】</p><p>慧眼所見無法可見。故名為見者。見法空故。名為慧眼。非獨慧眼能見。五眼俱現。如是五眼照如千日。十方之中無[皮-(〡/又)+(王/匆)]不見。於一眼䖏地平如掌無諸穢惡。若有可見即是生盲。何以故。無所有故。當知無空。色空俱遣。</p>
</div>
<div class='div-other'><a id='mulu365' />
<p class='h2'>【十三板】</p><p>問。佛眼者。皆是圎修圎證方具。十住菩[薩-產+(辛/工)]尚未分明。云何無明煩惱凡夫尚未得天眼。云何得同佛眼。荅。如來五眼眾生悉具。非待證聖方有。涅槃經云。若學大乗人。雖是肉眼而明佛眼。二乗雖具天眼不明佛眼。又云見如來性者。雖有煩惱如無煩惱。若實明宗見性。即肉眼而明佛眼。以智照為眼故。台教約五品。初位中以凡夫心同佛所知。用所生眼齊如來見。若論明昧淺深即落修證。今直論見性。即無前後。</p>
</div></div>
<div class='div-other'><a id='mulu366' />
<p class='h1'>第八十一卷</p>
<div class='div-other'><a id='mulu367' />
<p class='h2'>【四板】</p><p>經云。雖讚發菩提心而知心性即是菩提。雖讚大乗經而知一切諸法皆是大相。雖說菩[薩-產+(辛/工)]道而不分別阿羅漢辟支佛諸佛。摩訶衍論釋云。若真若偽唯自妄心現量境界無有其實。無所著故。又若真若偽皆一真如。皆一法身。無有別異。不斷除故。是以但了一心不忘正念。一切境界自然消滅。可謂應念斷除豈勞功行。此乃西來的旨。諸佛正宗。圓信圓修不同權漸。直下得力如師子就人。一搥便成猶王之寶噐。可謂等賜高廣大車。悉與如來平等滅度。豈同貧所樂法。下劣之乗者哉。</p>
</div>
<div class='div-other'><a id='mulu368' />
<p class='h2'>【六板】</p><p>思惟彼我。哽痛自他。即起大悲。興兩誓願。眾生無邊誓願度。煩惱無邊誓願斷。雖知眾生如虚空誓度如虚空之眾生。雖知煩惱無所有誓斷無所有之煩惱。雖知眾生數甚多而度多多之眾生。雖知煩惱無邊底而斷無底之煩惱。雖知眾生如如佛如而度如佛如之眾生。雖知煩惱如實相而斷如實相之煩惱。何者。若但㧞苦因㧞苦果此誓雜毒。故湏觀空。若偏觀空。則不見眾生可度是名著空者。諸佛所不化。若偏見眾生可度。即墮愛見大悲非解脫道。今則非毒非偽。故名為真。非空邊非有邊。故名為正。</p>
</div>
<div class='div-other'><a id='mulu369' />
<p class='h2'>【八板】</p><p>楞嚴三昧經。問諸佛法中有合散耶。荅曰。凡法尚無合散。况佛法耶。云何修習。若見凡法佛法不二是名修習。是以了一心成現之門。則無修而修。達萬法具足之體。乃不習而習。出入無際心境一如。即於一切差別法中。念念入念念起。</p>
<p>問。一心旨趣蓋是惣門。法義難明廣須開演。如何是法。如何是義。荅。法本無差隨義有別。從法生義差別難明。因義顯法。一心易了。</p>
</div></div>
<div class='div-other'><a id='mulu370' />
<p class='h1'>第八十二卷</p>
<div class='div-other'><a id='mulu371' />
<p class='h2'>【五板】</p><p>普賢品明一障一切障經云。以普賢眼見一切眾生皆<span class='corr'>已</span>究竟矣。故知但了真心。無惑可斷。設有餘習。還以一心佛知見而治之。不入此宗。皆成權漸。以此懺罪。何罪不消。除三毒根。如翻大地。以此發行。何行不成。徹十地源。似窮海底。遊行奮迅猶師子之王。自在翱翔。若金翅之鳥。</p>
</div>
<div class='div-other'><a id='mulu372' />
<p class='h2'>【八板】</p><p>居一切時不起妄念者。念雖即空不可故起。或串習而生。或接續而起。或覺前念非別生後念改悔。惣皆是病。但一坐之時內外心不生。即是真如定。設有異境[去/(冗-几+牛)]生唯明正念。正念者。即一心本法。心境俱虚。了無所得。於諸妄心亦不息滅者。即推初念不見起處。何須斷滅。不見起處是名真滅。住妄想境不加了知者。妄想內外諸境皆空。何須強生分別。則不取不捨妙定相應。於無了知不辨真實者。亦不住無分別非實非虚心無所寄。則得本之正宗。還原之妙性矣。</p>
</div>
<div class='div-other'><a id='mulu373' />
<p class='h2'>【九板】</p><p>首楞嚴經云。一切眾生。從無始來。迷<span class='corr'>己</span>為物。乃至含受十方國土。夫轉物者。物虚非轉。唯轉自心。以一切法皆從分別生。因想而成。隨念而至。所以金剛三昧經偈云。法從分別生。還從分別滅。滅諸分別法。是法非生滅。</p>
</div></div>
<div class='div-other'><a id='mulu374' />
<p class='h1'>第八十三卷</p>
<div class='div-other'><a id='mulu375' />
<p class='h2'>【一板】</p><p>問。摩訶衍論云。一即是心。心即是一。無一別心。無心別一。一切諸法平等一味。一相無相。作一種光明心地之海者。云何復說同相異相。荅。若同若異俱一心作故。如海涌千波。千波即海。以眾生差別性故不能同種。以如來平等性故不能異種。眾生雖差別不能自異。如來雖平等不能自同。不能自異故即異無異也。不能自同故即同非同也。</p>
</div>
<div class='div-other'><a id='mulu376' />
<p class='h2'>【三板】</p><p>起信論云。譬如種種瓦噐皆同微塵性相。如是無漏無明種種業幻。皆同真如性相。是故契經中佛問文殊。汝久遠來恒無休息。普徧遊行十方剎中見何殊事。文殊荅曰。我久遠來不見餘事。唯見微塵。又佛問言。汝百年中居于輪家不見種種瓦噐相耶。文殊對曰。我唯見塵不見瓦噐。又佛問言。汝實不見地水火風山川樹等種種相耶。對曰。我實不見如是等相。唯見微塵。如是如是。世尊問訖。文殊荅曰。至一百數。佛問文殊見微塵耶。文殊對曰。我久遠來不見微塵。尒時世尊告文殊言。善哉善哉。汝是大士。能覺一相。能覺一相即無相法。</p>
</div>
<div class='div-other'><a id='mulu377' />
<p class='h2'>【七板】</p><p>有識之身。無情之士。皆是內外四大悉皆無體。且如地大唯依風輪眾微所成。本無自性但是有情心變。更無異理。安庠動止。皆在心中。似鳥飛空不離空界。如魚潛水。豈越水源。</p>
</div>
<div class='div-other'><a id='mulu378' />
<p class='h2'>【八板】</p><p>問。楞伽經云。佛語心為宗。既立一心為宗。云何復云無心是道也。荅。心為宗者。是真實心。此心不是有無。無住無依。不生不滅。有佛無佛性相常住。為一切萬物之性。猶如虚空體非一切而能現一切。只為眾生不了此常住真心。以真心無性不覺而起妄識之心。遂遺此真心妙性。逐妄攀緣。只令息緣心。所以云無心是道也。</p>
</div></div>
<div class='div-other'><a id='mulu379' />
<p class='h1'>第八十四卷</p>
<div class='div-other'><a id='mulu380' />
<p class='h2'>【五板】</p><p>但了一念空。諸塵自然破。所依既不有能依何得生。如源盡流乾根危葉謝。所以阿難七處執而無據。故知邪法難扶。二祖直下求而不生。可驗解空方悟祖佛大約。只指斯宗。既不得能起之心。亦不得所生之境。心不可得故即我喪。境不可得故即法亡。若能人法俱空。即顯一心妙理。</p>
</div>
<div class='div-other'><a id='mulu381' />
<p class='h2'>【六板】</p><p>問人法俱空識又不立。即今見聞從何而有。荅。一切前塵所現諸法。盡隨念而至皆對想而生。念息境空意虚法寂。故知見聞但是緣起。見畢竟空。可明起處。</p>
</div>
<div class='div-other'><a id='mulu382' />
<p class='h2'>【八板】</p><p>問。論云。說智及智處俱名為般若。智處即是境云何成般若。荅。般若有二種。一真實常住般若。二觀照有用般若。若真實般若。性遍一切處。寂而常照。唯一真心不分能所。即不同世間頑境。以為所照。亦不同偏小妄心。以為所照。又亦不同假立真如。以為所照。今則一體潛通。心心互照。以無心外境。亦無境外心。以心是境心。境是心境故。如是融鎔豈非般若乎。</p>
</div></div>
<div class='div-other'><a id='mulu383' />
<p class='h1'>第八十五卷</p>
<div class='div-other'><a id='mulu384' />
<p class='h2'>【三板】</p><p>問。雖然心即是業。業即是心。既從心生還從心受。如何現今消其虚妄業報。荅。但了無作自然業空。所以云。若了無作惡業一生成佛。又云。雖有作業而無作者。即是如來秘密之教。又凡作業悉是自心撗計外法。還自對治。妄取成業。若了心不取境。自不生無法[去/(冗-几+牛)]情。云何成業。</p>
</div>
<div class='div-other'><a id='mulu385' />
<p class='h2'>【四板】</p><p>學人問安國和尚云。若未悟時。善惡業緣是有不。荅。非有。喻如夜夢被惡人逐。或作梵王帝釋。將為是有。豁然睡覺寂然無事。信知三界本空。唯是一心。又有問大珠和尚若為得知業盡。荅。現前心通。前生後生。猶如眼見。前佛後佛。萬法同時。</p>
</div>
<div class='div-other'><a id='mulu386' />
<p class='h2'>【五板】</p><p>太虚空藏菩[薩-產+(辛/工)]所問經云。山相擊王菩[薩-產+(辛/工)]曰。譬如有孔隙處。風入其中搖動於物有往來相。菩[薩-產+(辛/工)]亦尒。若心有閒隙。心則搖動。以搖動故魔則得便。是故菩[薩-產+(辛/工)]守護於心不令間隙。若心無間隙則諸相圎滿。以相圎滿故。則空性圎滿。是為菩[薩-產+(辛/工)]超魔法門。</p>
</div>
<div class='div-other'><a id='mulu387' />
<p class='h2'>【六板】</p><p>問。入唯識門。觀一切境自然無相。何用更言破相顯理。復有弃有觀空。若有所破之宗。則立能空之理。既存空法。還成有相之因。若守觀門。豈合無為之道。荅。夫言破相者。是未入唯識。去其妄執。雖言破相實無所破。既無所破之有。亦無能破之空。情執若消空有俱寂。前塵無定。破立隨心。迷真之妄不生。對妄之真亦絕。</p>
</div>
<div class='div-other'><a id='mulu388' />
<p class='h2'>【七板】</p><p>問。見聞覺知。不出俗諦心量。真諦無得無生。還出心量不。荅。夫量者是能緣心。但有對俗說真。因虚立實。[后-口+十]差別論平等。遣異相建如如。盡是對待得名。破執設教。若能真俗雙拂。空有俱消。了邊即中。無邊可離。達中即邊。無中可存。能證之智既亡。所證之理亦寂。方超心量入絕待門。若有得無得有生無生。盡不出於心量。</p>
</div>
<div class='div-other'><a id='mulu389' />
<p class='h2'>【九板】</p><p>問。本始二覺從何立名。荅。本覺者。因始得名。始覺者從本而立。如起信鈔云。未審始覺從何而生。為本所對故此云也。原其始覺是本所生。斬新而有故名為始。反照其體元來有之。敵對於始故名為本。苟無其始何所待耶。如母生子對子稱母。乃至問本覺始覺既殊。何因無二。又既同本覺。因何名始。荅。即是本覺初顯相用名為始覺。相用非別外來故得融同一體。又若非本覺舉體之相用。即不是始覺。以心外有法故。若不然者。但名相似覺。亦名隨分覺。是知直待合同本體方得名真始覺也。既合於本。始即非始。既無於始。即無於本。本始之名既喪。但可名為覺焉。</p>
</div>
<div class='div-other'><a id='mulu390' />
<p class='h2'>【九板】</p><p>問。上說真心無生。妄念起滅。如何會妄歸真。入一乗平等之道。荅。妄元無體。本自全真。何須更會。今謂情見妄執之人。引祖佛善巧。洞心原之智。搜經論微細窮性海之詮。令頓豁情塵便成真覺。如釋摩訶衍論云。一心真如體大。通於五人平等。平等無差別故。云何名為五種假人。一者凡夫。二者聲聞。三者緣覺。四者菩[薩-產+(辛/工)]。五者如來。是名為五。如是五名。人自是五。真自唯一。所以者何。真如自體。無有增减。亦無大小。亦無有無。亦無中邊。亦無去來。從本以來一自成一。同自作同猒異捨別。唯一真如。是故諸法真如。一相三昧。契經中作如是說。譬如金剛作五趣像。五人平等亦復如是。</p>
</div></div>
<div class='div-other'><a id='mulu391' />
<p class='h1'>第八十九卷</p>
<div class='div-other'><a id='mulu392' />
<p class='h2'>【九板】</p><p>問。既是真如。何分身土耶。荅。據義立之於真如中。以性成萬德為身。以空之理為土。約義即別。體不相離。又真理中具四德。常淨二德為土。我樂二德為身。故云我此土淨而汝不見。則真身含萬法為土耳。若心外取土見。相迷真。成妄想之垢故稱為穢。若見心性則名淨耳。是以一法不動異見常生。迷有作塵勞。悟空成佛國。非移妙喜匪變娑婆。亦非神力所為。法性何曾遷變。猶眩翳之者同處。各觀蠅髮毛輪所見差別。如執外境界。皆是妄心。如經云。例如今目覩山河。皆是無始見病。</p>
<p>問。心外無法。道外無心。云何諸佛自稱出世得道。廣說教門。荅。只為眾生不了唯心。妄生外境。以不實故。所以諸佛出世。若有一法是實。則諸佛終不出世。所說方便教門不為知者說。但為未知者破執除疑。似形言教。若執喪疑消。則無道可得。無法可說。思益經云。佛言我坐道場時。唯得顛倒所起煩惱。畢竟空性。以無所得故得。以無所知故知。</p>
</div></div>
<div class='div-other'><a id='mulu393' />
<p class='h1'>第八十九卷</p>
<div class='div-other'><a id='mulu394' />
<p class='h2'>【十板】</p><p>眾生者。即是諸雜雜心識。念念起滅。故号眾生。經云。佛告比丘。汝等日夜常生無量百千眾生。若能智照不起相續之念。即是度眾生。又了念即空。無有起處。即是度盡無量百千眾生。不見有一眾生而得滅度者。台教云。無明為父。貪愛為母。六根為男。六塵為女。識為媒嫁。出生無量煩惱為子孫。故經云。有念即生死。無念即泥<span class='corr'>洹</span>。</p>
</div>
<div class='div-other'><a id='mulu395' />
<p class='h2'>【十一板】</p><p>問。若如上說成佛度眾生不離一念。諸佛何以發願更度他眾生。荅。雖發願度生。皆令倣此真修究竟。同此指歸一念。所以先發誓度盡一切眾生方成正覺。則念盡心澄天真獨朗即成佛義也。先佛<span class='corr'>已</span>如是自度竟。然後轉示他人。即是真實之慈。離此興悲皆成妄想。如舎利弗問菴提遮女何不轉女身。偈荅言。自男生我女。徒生妄想悲。則是不了自是非男錯認眾生之相。却乃執生他女徒興彼我之情。於一真內而妄立自他。向同體中而強分愛見。如古師云。有二義門俱無可度。一契空如性空寂滅故無可度。二契不空同一法性。法性平等故無可度。故金剛三昧經云。若化眾生無生於化。不生於化其化大焉。又大虚空藏菩[薩-產+(辛/工)]所問經偈云。猶如於幻師。害多幻化眾。實無有所害。所度生亦然。幻化及有情。諸佛法亦尒。若悟同一性。無自性為性。所以先德云。八地<span class='corr'>已</span>上菩[薩-產+(辛/工)]得無生忍。恒河沙世界外有眾生求救。菩[薩-產+(辛/工)]都不起念眾生自然見菩[薩-產+(辛/工)]到其前。與其說法四事供養菩[薩-產+(辛/工)]得如是智。由是無心之心量故我說為心量。亦為無量之量耳。</p>
</div></div>
<div class='div-other'><a id='mulu396' />
<p class='h1'>第九十卷</p>
<div class='div-other'><a id='mulu397' />
<p class='h2'>【一板】</p><p>問。如上所說涅槃非有。故經云。設有一法過涅槃者。我亦說如幻如夢。即後學之人徒勞景慕。荅。斯言破著。非壞法性。如觀和尚云。難一切法如幻者。妄法緣生可許如幻。涅槃真實又不從緣如何同幻。故牒釋有二意。一明雖真而亦從緣。雖非緣生而是緣顯。亦空無性。二明涅槃非幻。為破著涅槃心。云如幻耳。是則破心中涅槃。亦顯涅槃體即真而成妙有。故知四種涅槃初後俱有。所以唯識論云。一本來自性清淨涅槃。謂一切法相真如理。雖有客塵而本性淨。具無數量微妙功德無生無滅湛若虚空。一切有情平等共有。與一切法不一不異。離一切相一切分別尋思路絕名言道斷。唯真聖者自內所證。其性本寂。故名涅槃。二有餘依涅槃。謂即真如出煩惱障。雖有微苦所依未滅而障永寂。故名涅槃。三無餘依涅槃。謂即真如出生死苦。煩惱既盡餘依亦滅。眾苦永寂。故名涅槃。四無住處涅槃。謂即真如出所知障。大悲般若常所輔翼。由斯不住生死涅槃。利樂有情。窮未來際。用而常寂。故名涅槃。</p>
<p>問。夫言法身者。心為法家之身。身是積聚義。積集含藏一切萬法故名為心。即何用更立般若及解脫二法。荅。法身即是人人須有靈智故名般若。若得般若照則顯現法身。故經云。隱名如來藏。顯名為法身。又若得般若。則一切處無著。不為境縛即是解脫。若顯法身得解脫功全由般若。非唯此二法一切萬行皆因般若成立。故五度如盲。般若如導。若布施無般若唯得一世榮。後受餘殃債。若持戒無般若暫生上欲界還墮泥犁中。若忍辱無般若。報得端正形不證寂滅忍。若精進無般若。徒興生滅功。不趣真常海。若禪定無般若。但行色界禪。不入金剛定。若萬善無般若。空成有漏因。不契無為果。故知般若是險惡徑中之導師。迷闇室中之明炬。生死海中之智檝。煩惱病中之良醫。碎邪山之大風。破魔軍之猛將。照幽途之赫日。警昬識之迅雷。抉愚盲之金鎞。沃渴愛之甘露。截癡網之惠刃。給貧乏之寶珠。若般若不明萬行虚設。祖師云。不識玄旨徒勞念靜。不可剎那忘照率尒相違。以此三法不縱不撗。非一非異。能成涅槃祕藏。如大涅槃經云。佛言我今當令一切眾生及以我子四部之眾。悉皆安住祕密藏中。我亦復當安住是中入於涅槃。何等名為祕密之藏。猶如伊字。三點若並則不成伊。縱亦不成。如摩䤈首羅面上三目乃得成伊。三點若別亦不得成。我亦如是。解脫之法亦非涅槃。如來之身亦非涅槃。摩訶般若亦非涅槃。三法各異亦非涅槃。我今安住如是三法為眾生故名入涅槃。所以云。法身常種智圎解脫具一切皆是佛法無有優劣故不縱。三德相冥同一法界。出法界外何處別有法故不撗。能種種建立不一同歸第一義故不異。雖三而一。雖一而三。一則壞於三諦。異則迷於一實。在境則三諦圎融。在心則三觀俱運。在因則三道相續。在果則三德周圎。如是本末相[(冰-水+〡)*ㄆ]。方入大涅槃祕密之藏。古德云。此之三德不離一如。德用分異。即寂之照為般若。即照之寂為解脫。寂照之體為法身。如一明淨圎珠。明即般若。淨即解脫。圎體法身。約用不同。體不相離。故此三法不縱不撗不並不別。如天之目。似世之伊。名祕密藏為大涅槃。</p>
</div>
<div class='div-other'><a id='mulu398' />
<p class='h2'>【三板】</p><p>淨名經云。諸佛解脫。當於眾生心行中求。若不觀自心非己智分。不能開發自身寶藏。今欲論凡夫地之珎寶。即聞修故明觀心也。</p>
</div></div>
<div class='div-other'><a id='mulu399' />
<p class='h1'>第九十一卷</p>
<div class='div-other'><a id='mulu400' />
<p class='h2'>【一板】</p><p>夫凡聖之道同一法身。彼此俱亡。物我咸絕。則心內無得身外無餘。如何起應化之身攝機冝之眾。荅。只為眾生不了自他唯心。撗生彼此。若自達真空。則諸佛終不出世。菩[薩-產+(辛/工)]亦無功夫。古德問云。若言自他俱是自心現。離心無實我人者。諸佛亦見有眾生。豈可有妄心未盡耶。荅。諸佛見有眾生俱是緣生幻有。不知謂實有我所以造業受報枉有輪迴。此由無實我感諸佛慈悲。若實有我非是妄有者。諸佛何故妄救眾生。以我實有不可救故。今為救者定知無我妄計有也。故知眾生不離佛界。迷不覺知。</p>
<p>古德云。十方諸佛皆我本師海印頓現。且法華分身有多淨土如來。何不指己淨土而令別往弥陁妙喜。思之故知賢首弥陁等佛皆本師矣。復何恠哉。言賢首者。即壽量品中過百萬阿僧祇剎最後勝蓮華世界之如來也。經中偈云。或現蓮華勝妙剎。賢首如來住其中。若此不是歎本師者。說他如來在他國土為何用耶。且如揔持教中亦說三十七尊皆遮那一佛所現。謂毗盧遮那如來內心證自受用成於五智。從四智流出四如來。謂大圎鏡智流出東方阿閦如來。平等性智流出南方寶生如來。妙觀察智流出西方無量壽如來。成所作智流出北方不空成就如來。法界清淨智即自當毗盧遮那如來。又問若依此義。豈不達於平等意趣。若言即我者依於平等意趣而說非即我身。如何皆說為本師耶。荅。平等之言乃是一義。唯識尚說一切眾生中有屬多佛。多佛共化以為一佛。若屬一佛佛能示現以為多身。十方如來一一皆尒。今正一佛能為多身。依此而讚本師耳。如華嚴不思議解脫境界品頌云。佛智通達淨無礙。剎那普了三世法。皆從心識因緣現。生滅無常無自性。於一剎中成正覺。一切剎處悉亦然。一切入一一亦尒。隨眾生心而示現。</p>
</div>
<div class='div-other'><a id='mulu401' />
<p class='h2'>【四板】</p><p>大乗大集經云。佛告賢護。如火未生。或時有人發如是言。我於今日先滅是火。賢護於意云何。彼人是語為誠實不。賢護荅言。不也。世尊。佛告賢護。如是諸法從本<span class='corr'>已</span>來畢竟無得。云何於今乃作斯說我能證知一切諸法。我能了達一切諸法。我能覺悟一切諸法。我能度脫一切眾生於生死中。此非正言。所以者何。彼法界中本無諸法亦無眾生。云何言度。但世諦中因緣度耳。故知心外無法何所得耶。佛身無為但隨緣現。</p>
<p>問。經云。菩[薩-產+(辛/工)]關閉一切諸惡趣門者。夫一切眾生隨自心業各受苦報。所以經偈云。假使百千劫。所作業不亡。因緣會遇時。果報還自受。云何菩[薩-產+(辛/工)]能關一切惡趣門。荅。只約自心常開六識門何曾暫閉。日夜計校緣想。一切不善事遍諸境界念念恒造生死地獄。經云。集起心想名為地獄。若能觀自心識性無所有。即是開善趣門。若不起心想。即是閉惡趣門。若得自在智現前。即現身生五道入地獄餓鬼畜生等界救苦眾生。故禪門中立無念為宗以為要學。故經偈云。勤念於無念。佛法不難得。何謂不難得。以無念故萬境不生。當處解脫。若有念起非獨開惡趣之門。二十五有一時俱現。故知萬質皆從念異十二之類縱撗。千差盡逐想生八萬之門竸起。如信心銘云。眼若不睡諸夢自除。心若不異萬法一如。以諸法無體從自心生。心若不生。外境常寂。故云萬法本閑時人自閙。</p>
</div>
<div class='div-other'><a id='mulu402' />
<p class='h2'>【六板】</p><p>問。如上所說眾生自心造業自受苦報。又云何說代一切眾生苦。荅。約古德釋代苦有七意。一起悲意樂事未必能。二修諸苦行能與物為增上緣即名代苦。三留惑潤生受有苦身為物說法令不造惡因亡果。喪即名代苦。四若見眾生造無間業。當受大苦無畏方便要須斷命自墮地獄。令彼脫苦。五由初發心常處惡道。乃至飢世身為大魚即名為代。六大願與苦皆同真性。今以即真之大願潛至即真之苦。七法界為身自他無異眾生受苦即是菩[薩-產+(辛/工)]。初唯意樂。次二為緣。次二實代。後二理觀。然約有緣方能代耳。還原觀云。普代眾生受苦德者。謂菩[薩-產+(辛/工)]修諸行法不為自身。但欲廣益群生。怨親平等。普令斷惡。備修萬行速證菩提。又是菩[薩-產+(辛/工)]本行菩[薩-產+(辛/工)]道時大悲大願以身為質。於三惡趣救贖一切受苦眾生要令得樂盡未來際。心無退屈。不於眾生希望毛髮報恩之心也。經頌云。廣大悲雲徧一切。捨身無量等剎塵。以昔劫海修諸行。令此世界無諸垢。謂眾生妄執念念遷流名之為苦。菩[薩-產+(辛/工)]教令了蘊空寂自性本空故言離苦。問曰。眾生無邊苦業亦無邊。云何菩[薩-產+(辛/工)]而能代受。荅。菩[薩-產+(辛/工)]代眾生受苦者。由大悲方便力故。但以眾生妄執不了業體。從妄而生無由出苦。菩[薩-產+(辛/工)]教令修行止觀兩門心無暫[(天*天)/日]因亡果。喪苦無由生。但念不入三塗名為代眾生受苦也。是以三界生死之苦者。皆是眾生妄受。以不了根塵無性本末常空。於畢竟無中執成究竟之有。因資貪取結業受生。於無量劫來受輪迴苦。無明所罩莫省莫知。菩[薩-產+(辛/工)]於是垂大悲心愍茲顛倒。說性空之法藥。破情有之病根。則達苦無。生不造惡業。知諸受互起能破惑因。妄受之苦既空。對治之藥自絕。所以先德云。苦是樂。樂是苦。只箇修行斷門戶。亦無苦。亦無樂。本來自性無繩索。以茲妙悟入一際門。遂得人法俱空。不為心境所縛。當處解脫。永出苦原。豈非代苦乎。又經云。說法是大神變。能令即凡成聖。變禍為祥。於地獄火輪之中踊淨剎蓮臺之上。豈非神變耶。</p>
<p>問。一切境界因心分別。若有分別即屬無明。故云無心分別一切法正。有心分別一切法邪。諸佛如來<span class='corr'>已</span>斷無明無有心相。云何能知真俗差別之境名一切種智。荅。以法無自體故。即分別無分別。以體不礙緣故。無分別即分別。</p>
</div></div>
<div class='div-other'><a id='mulu403' />
<p class='h1'>第九十二卷</p>
<div class='div-other'><a id='mulu404' />
<p class='h2'>【一板】</p><p>夫約世諦門中凡聖夭絕。凡夫心外立法妄執見聞。聖人既了一心云何同凡知見。荅。聖雖知見常了物虚。如同幻生無有執著。如大涅槃經云。迦葉菩[薩-產+(辛/工)]白佛言世尊。若以因此煩惱之想。生於倒想。一切聖人實有倒想而無煩惱。是義云何。佛言。善男子。云何聖人而有倒想。迦葉菩[薩-產+(辛/工)]言世尊。一切聖人牛作牛想。亦說是牛。馬作馬想。亦說是馬。男女大小。舎宅車乗。去來亦尒。是名倒想。善男子。一切凡夫有二種想。一者世流布想。二者著想。一切聖人唯有世流布想。無有著想。一切凡夫惡覺觀故於世流布生於著想。一切聖人善覺觀故於世流布不生著想。是故凡夫名為倒想。聖人雖知不名倒想。又以境本自空何須壞相。以心靈自照豈假緣生。不同凡夫能所情執知見故。</p>
</div>
<div class='div-other'><a id='mulu405' />
<p class='h2'>【二板】</p><p>淨名經云。所見色與盲等者。崇福䟽云。譬如五指塗空。空無像現。不以空無像現便言指不塗空。豈以五指塗空便欲令空中像現。事亦不然。不妨熾然塗空。空中元無像現。豈以眼根見色便令如盲。豈以眼根如盲而便都無所見。不妨滿眼見色了色本自性空。雖然見色之時元來與盲無異。但息自分別心非除法也。法本自空無所除也。又所聞聲與響等者。豈是不聞。但一切聲皆如谷響無執受分別也。所以滿眼見色。滿耳聞聲。不隨不壞了聲色之正性故。何者。若隨聲色之門即墮凡夫之執。分別研醜之相深著愛憎。領受毀讚之音妄生欣猒。若壞聲色之相即同小乗之心則有三過。一色等性空無可壞故。若壞方空非本空故。二由空即真同法性故。若壞方真事在理外故。三由即空不待壞故。壞則斷滅。是以如來五眼洞照無遺。豈同凡夫生盲。二乗眇目。都無見耶。但不隨不壞離二見之邊邪。非有非空。契一心之中理。則逢緣無礙。觸境無生矣。</p>
</div>
<div class='div-other'><a id='mulu406' />
<p class='h2'>【三板】</p><p>大智度論云。佛有不言無。無不言有。但說諸法實相。譬如日光不作高下平等一照。佛亦如是。非令有作無非令無作有。是知若迷大旨。則見有無。</p>
</div>
<div class='div-other'><a id='mulu407' />
<p class='h2'>【四板】</p><p>問。六塵境界但依妄念而有差別。若無念之人還見一切境界不。荅。妄念執有前塵作實知解妙性不通遂成差別。若無念之人非是離念。但是即念無念。念無異相。雖有見聞皆如幻化。又一念頓圎常見十法界萬法中道之理。古德問云。若言念唯無念。豈得揔不見不聞人畜聲色等耶。荅。恒聞見以聞見即不聞見故。何者。以但聞見聲色等法即是眼耳等識見聞也。知是畜等色聲自是意識分別也。然眼等識見聞性無別。但稱色等法得更無異緣也。意識妄有了知無體。所知如幻也。故云所見色與盲等。</p>
</div>
<div class='div-other'><a id='mulu408' />
<p class='h2'>【六板】</p><p>華嚴經頌云。若有知如來。體相無所有。修習得明了。是人疾作佛。故經云。一切眾生無始<span class='corr'>已</span>來常入涅槃。菩提非可修相非可生相畢竟無得無有色相而可得見。見色相者。當知皆是隨染幻用。非是智色不空之相。以智相不可得故。</p>
<p>問。一切眾生無始無明。種子堅牢。現行濃厚。云何一念而得頓除。荅。根隨結使體性本空。愚夫不了自生纏縛。若明佛知見開悟本心。更有何塵境而能障礙乎。</p>
</div>
<div class='div-other'><a id='mulu409' />
<p class='h2'>【八板】</p><p>華嚴論問。一切眾生本有不動智。何故不應真常。何故隨染。荅。一切眾生以此智故而生三界者。為智無性不能自知是智非智善惡苦樂等法。為智體無性但隨緣現。如空中響應物成音。無性之智但應緣分別。以分別故癡愛隨起。因癡愛故即我所病生。有我所故自他執業便起。因執取故号曰末那。執取不斷名之為識。因識種子生死相續。以生死故眾苦無量。以苦無量方求不苦之道。迷不知苦者。不能發心。知苦求真者還是本智。會苦緣故方能知苦。不會苦緣不能知苦。故知苦緣故方能發心求無上道。有種性菩[薩-產+(辛/工)]以宿世先<span class='corr'>已</span>知苦發信解種。強者雖受人天樂果亦能發心求無上道。是故因智隨迷。因智隨悟。是故如人因地而倒。因地而起。正隨迷時名之為識。正隨悟時名之為智。</p>
</div>
<div class='div-other'><a id='mulu410' />
<p class='h2'>【九板】</p><p>問。此自他權實二門。於正理中决定耶。荅。但隨化門無有决定。經云。無有定法故号阿耨菩提。若執一門皆成外道。或定一相即是魔王。是以一切法權一切法實。一切法亦權亦實。一切法非權非實。台教云。若一切權法何所不破。如來有所說尚復是權。况復人師。若一切法皆實者何所不破。唯此一事實。但一究竟道寧得眾多究竟道耶。若一切法亦權亦實復何所不破。一切悉有權有實不得一向權一向實。若一切法非權非實復何所不破。何得紛紜強生建立。古德云。即實而權則有而不有。即權而實則無而不無。若雙遮權實即有無俱非。若雙照權實則有無俱是。若非遮非照則是非俱非。而遮而照則是非俱是。若是非俱是終日非而不非。若是非俱非終日是而不是。若是而不是。則非是非非之非。若非而不非。則非是是是之是。是則心該色末色徹心原。心色一如何。非何是。故知心外有法是非竸生。法外無心取捨俱喪。</p>
<p>問。此宗鏡錄何教所攝。荅。直唯識性理無偏圎。約見不同略分五教。一小乗教。唯說六識不知第八頼耶。二初教。說有頼耶生滅亦不言有如來藏。三終教。有如來藏生滅不生滅和合為頼耶識。四頓教。揔無六七八識等。何以故。以一心真實從本<span class='corr'>已</span>來無有動念體用無二。是故無有妄法可顯。五一乗圎教。說普賢圎明之智不言唯識次第。又言佛子。三界虚偽唯一心作。亦攝入故。此宗則圎教所攝。乃是如來所說法門之根本。以如來依此心成佛。故此心得為如來根本之義。無有一法不収。無有一理不具。如明鏡照物。曷有遺餘。若寶印文成。更無前後。</p>
<p>問。凡立五乗之道皆為運載有心。若境識俱忘。則無乗可說。今約方便乗理不無此宗究竟何乗所攝。荅。於諸乗中一乗所攝。亦云最上之乗出過諸法頂故。亦云不思議乗非情識測量故。今所言一乗者。即一心也。以運載為義。若攀緣取境則運入六趣之門。若妄想不生運至一實之地。</p>
</div>
<div class='div-other'><a id='mulu411' />
<p class='h2'>【十四板】</p><p>首楞嚴經云。諸可還者自然非汝。不汝還者非汝而誰。則知汝心本妙明淨。汝自迷悶。喪本受輪。於生死中常被漂溺。是故如來名可憐愍。故知一切眾生即今見精明心。非定真妄昧之則麄。明之則妙。只於八種不還之中。了了見性常住。云何隨境流轉失本真常。永沒苦輪常漂死海。大聖憐愍非不驚嗟。阿難示起疑心寄破情執。釋迦微細開演直指覺原。可謂不易凡身頓成聖體。現於生滅顯出圎常。宗鏡前後明文一一全證於此。又江西馬祖問亮座主蘊何經業。對云。講三十本經論。師云。正講時將什麼講。對曰。將心講。師云心如工伎兒。意如和伎者。爭解講他經。對云。不可是虚空講也。師云却是虚空講得。座主於言下大悟。遂下堦禮拜驀目汗流。師云這鈍根阿師用禮拜作什麼。其座主却迴本寺語學徒言。某一生學業將謂天下無人敵者。今日被開元寺尊宿一唾淨盡。我尒許多時皆是誑謕汝。遂散學徒一入西山更無消息。又如有學士問馬祖云。如水無筋骨。能勝萬斛舟時如何。師云。我這裏水亦無舟亦無。說什麼筋骨。又學人問龍潭和尚云。久響龍潭及至到來為什麼龍亦不現潭又不見。師云。却是子親到龍潭。又俗官王常侍問先洞山。五十二位菩[薩-產+(辛/工)]中為什麼不見妙覺菩[薩-產+(辛/工)]。師云。却是常侍親見。所以智者大師一生弘教。雖廣垂開示。唯顯正宗。如止觀中云。究竟指歸何處。言語道斷。心行處滅。永寂如空。又觀心論中云。復以傷念。一家門徒。隨逐積年看心稍久。遂不研覈問心。是以不染內法。著外文字。偷記注而奔走。負經論而浪行。何不絕言語置文。破一微塵讀大千經卷。若能如上聽法講經。提宗問荅。方諧祖意稱可佛心。如遇此機可歸宗鏡。</p>
</div></div>
<div class='div-other'><a id='mulu412' />
<p class='h1'>第九十三卷</p>
<div class='div-other'><a id='mulu413' />
<p class='h2'>【一板】</p><p>夫宗鏡是實相法門。若信得何福若毀得何罪。荅。此一心實相之門。般若甚深之旨。於難信之中或有信者法利無盡。唯佛能知。若有毀者謗般若罪過莫大焉。現世受殃生身䧟獄。何以受報如此廣大。以般若是一切世出世間凡聖之母。猶如大地無物不從地生。或若謗之則謗一切佛地三寶功德。如十法界中一切眾生若昇若沉若愚若智。無不皆從般若中來。若不得般若威光實無一塵可立。如般若經云。欲尊貴自在乃至欲得菩提當學般若。又云若欲得六根完具當學般若。乃至鬼畜亦要完具。以此鬼畜皆從學般若來。故知不信宗鏡。無有是處。</p>
<p>如諸法無行經云。尒時文殊師利言。世尊。師子吼皷音王如來滅度之後。尒時有菩[薩-產+(辛/工)]比丘名曰喜根。時為法師。質直端正。不壞威儀不捨世法。尒時眾生普皆利根樂聞深論。其喜根法師於眾人前不稱讚少欲知足細行獨處。但教眾人諸法實相。所謂一切法性即是貪欲之性。貪欲性即是諸法性。瞋恚性即是諸法性。愚癡性即是諸法性。其善根法師以是方便教化眾生。眾生所行皆是一相。各不相是非。所行之道心無瞋礙。以無瞋碍因緣故逮得法忍。於佛法中决定不壞。世尊。尒時復有比丘法師行菩[薩-產+(辛/工)]道名曰勝意比丘。護持禁戒得四禪四無色定。行十二頭陁。世尊。是勝意比丘有諸弟子。其心輕動樂見他過。世尊。後於一時。勝意菩[薩-產+(辛/工)]入聚落乞食。誤至喜根弟子家。見舎主居士子。即到其所敷座而坐。為居士子称讚少欲知足細行。說無利語過讚歎遠眾樂獨行者。又於居士子前。復說喜根法師過失。是比丘不實。以邪見道教化眾生。是雜行者。說[婬-壬+(工/山)]慾無碍瞋恚無障碍。愚癡無障碍。一切諸法皆無障碍。是居士子利根得無生法忍即語勝意比丘。大徳。汝知貪慾為是何法。勝意言居士我知貪慾是煩惱。居士子言。大徳是煩惱為在內在外耶。勝意言。不在內不在外。大徳若貪慾不在內不在外。不在東西南北四維上下即是無生。若無生者云何說。若垢若淨。尒時勝意比丘瞋恚不喜。從座起去。作如是言是喜根比丘以妄語法多惑眾人。是人以不學入音聲法門。故聞佛音聲則喜。聞外道音聲則瞋。於梵行音聲則喜。於非梵行音聲則瞋。以不學入音聲法門故。乃至尒時喜根菩[薩-產+(辛/工)]於眾僧前說是諸偈云。貪欲是涅槃。恚癡亦如是。如此三事中。有無量佛道。若有人分別。貪欲瞋恚癡。是人去佛遠。譬如天與地。菩提與貪欲。是一而非二。皆入一法門。平等無有異。凡夫聞怖畏。去佛道甚遠。貪欲不生滅。不能令心惱。若人有我心。及有得見者。是人為貪欲。將入於地獄。貪欲之實性。即是佛法性。佛法之實性。亦是貪欲性。是二法一相。所謂是無相若能如是知。則為世間導。若有人分別。是持戒毀戒。以持戒誑故。輕篾於他人。是人無菩提。亦無有佛法。但自安住立。有所得見中。若住空閑處。自貴而賤人。尚不得生天。何况於菩提。皆由著空閑。住於邪見故。邪見與菩提。皆等無有異。但以名字數。語言故別異。若人通達此。則為近菩提。分別煩惱垢。即是著淨見。無菩提佛法。住有得見中。若貪著佛法。是則遠佛法。貪無礙法故。則還受苦惱。若人無分別。貪欲瞋恚癡。入三毒性故。則為見菩提。是人近佛道。疾得無生忍。若見有為法。與無為法異。是人終不得。解於有為法。若知二性同。必為人中尊。佛不見菩提。亦不見佛法。不著諸法故。降魔成佛道。若欲度眾生。勿分別其性。一切諸眾生。皆同於涅槃。若能如是見。是則得成佛。其心不閑靜。而現閑靜相。是於天人中。則為是大賊。是人無菩提。亦無有佛法。若作如是願。我當得作佛。如是之凡夫。無明力所[去/(冗-几+牛)]。佛法湛清淨。其喻如虚空。此中無可取。亦無有可捨。佛不得佛道。亦不度眾生。凡夫強分別。作佛度眾生。是人於佛法。則為甚大遠。若見眾生苦。則是受苦者。眾生無眾生。而說有眾生。住眾生相中。則無有菩提。若人見眾生。是畢竟解脫。無有婬恚癡。知是為世將。若人見眾生。不見非眾生。不得佛法實。佛同眾生性。若能如是知。則為世間將。乃至說是諸偈法時。三萬諸天子得無生法忍萬八千人漏盡解脫。即時地裂勝意比丘墮大地獄以是業障罪因緣故。百千億那由他劫於地獄受諸苦毒。從地獄出七十四萬世常被誹謗。若千百千劫乃至不聞佛之名字。自是<span class='corr'>已</span>後。還得值佛出家學道而無志樂。於六十二萬世常返道入俗。亦以業障餘罪故於若干百千世諸根闇鈍。世尊。尒時喜根法師。於今東方過十萬億佛土有國名寶莊嚴於中得阿耨多羅三藐三菩提。号曰勝光明威德王如來。應供正徧知。今現在彼。其勝意比丘今我身是。世尊。我未入如是法相門時。受如是苦。分別苦。顛倒苦。是故若發菩[薩-產+(辛/工)]心者。若發小乗心者。不欲起如是業障罪。不欲受如是苦惱者。不應拒逆佛法。無有處所可生瞋癡。佛告文殊。汝聞是諸偈得何等利。世尊。我畢是業障罪<span class='corr'>已</span>。聞是偈因緣故。所在生處。利根智慧。得深法忍。巧說深法。文殊師利。為誰力故能憶如是無量阿僧祇劫罪業因緣。世尊諸菩[薩-產+(辛/工)]有所念有所說有所思惟。皆是佛之神力。所以者何。一切諸法皆從佛出。故知若不信宗鏡中所說實相之理。則如勝意比丘沒䰟受裂地之大苦。若有信如是說。則如文殊師利智慧演深法之妙辯。信毀交報。因果無差。普勸後賢應深信受。</p>
</div>
<div class='div-other'><a id='mulu414' />
<p class='h2'>【十板】</p><p>華嚴經中真如相迴向。有一百句。一一句中無不同旨。皆為成就一心妙門。釋曰。是知百句之內一一義中。無一字而不約心明。無一行而不隨性起。可謂真該行末。無一一行而非真。行徹真原。無一一真而非行。如是則理事周備心境融通。匪著有以凝空。免滯真而染俗。能令頓生正信。步步成菩[薩-產+(辛/工)]之因門。直顯圎修。念念滿諸佛之果海。所以具錄百句廣大全文究竟證明宗鏡妙旨。今則普勸十方學士一切後賢。但願道富人貧情踈德厚。以法為侣。以智為先。用慈修身。開物成務。為法施主。匪恡家風。無問不從。有疑咸决。則履佛行處免負本心。妙行恒新至道如在。所以證道歌云。窮釋子。口稱貧實是身貧道不貧。貧則身常披縷褐。道則心藏無價珍。無價珍。用無盡利物應時終不吝。三身四智體中圎。八解六通心地印。斯則以法界為身虚空為量。情亡取捨。見泯自他。以物心為心何門不順。以彼意為意何法能違。入宗鏡中法尒如是。故書云。以兆人之耳聽。以四海之目視。以<span class='corr'>己</span>身知人身。以己心知人心。聖人無常心。以百姓心為心。又云。攝<span class='corr'>己</span>從他萬事消和。攝他從<span class='corr'>己</span>諸事競起。則內外指歸。證明無盡。</p>
<p>問。信受毀謗此宗鏡法。罪福何重。荅。此乃群賢之父。諸佛之母。萬善由生。信謗豈不獲報重耶。所以法華經云。又如大梵天王一切眾生之父。此經亦復如是。一切賢聖學無學及發菩[薩-產+(辛/工)]心者之父。起信鈔云。若謗此法以深自害亦害他人。斷絕一切三寶之種。一切如來皆依此法得涅槃故。一切菩[薩-產+(辛/工)]因之修行得入佛智故。</p>
</div></div>
<div class='div-other'><a id='mulu415' />
<p class='h1'>第九十四卷</p>
<div class='div-other'><a id='mulu416' />
<p class='h2'>【一板】</p><p>大涅槃經云。信於二諦一乗之道。更無異趣。為是眾生速得解脫。又云。道者雖無色像可見。稱量可知。而實有用。善男子。如眾生心。雖非是色。非長非短。非麄非細。非縛非解。非是見法而亦是有。</p>
</div>
<div class='div-other'><a id='mulu417' />
<p class='h2'>【二板】</p><p>知幻即離。不作方便者。以幻無定相自性常離。離即空也。即一切凡聖垢淨萬法皆同幻如空故。何用更作方便而求離。離幻即覺亦無漸次者。當離之時全成大覺。即離即覺平等一照。既無前後。豈有漸次耶。</p>
</div>
<div class='div-other'><a id='mulu418' />
<p class='h2'>【四板】</p><p>金剛三昧經云。如是眾生之心實無別境。何以故。心本淨故。理無穢故。以染塵故名為三界。三界之心名為別境。是境虚妄從心化生。心若無妄即無別境。大力菩[薩-產+(辛/工)]言。心若在淨諸境不生。此心淨時應無三界。佛言如是。菩[薩-產+(辛/工)]心不生境。境不生心。何以故。所見諸境唯所見心。心不幻化。則無所見。</p>
</div>
<div class='div-other'><a id='mulu419' />
<p class='h2'>【七板】</p><p>虚空孕菩[薩-產+(辛/工)]經偈云。一切諸法相。真實無知者。若人住諸䕃。六根皆蔽塞。釋曰。故知諸法皆真。無知無見。纔有知見即落識䕃。則一心不通六根闇塞。終不能見無見之見。知無知之知。若有見之見則不見一切。若無知之知則無所不知。所以賢護經云。若菩[薩-產+(辛/工)]觀四念處時。無法可見。無聲可聞。無聞見故則無有法可得分別。亦無有法可得思惟。而亦非瞽盲聾故。但是諸法無可見故。以唯一真心見外無法。</p>
</div>
<div class='div-other'><a id='mulu420' />
<p class='h2'>【八板】</p><p>須真天子經云。須真天子問文殊師利菩[薩-產+(辛/工)]。不從三解脫門而求道耶。文殊荅言。天子。不可從空而成道。亦不可於無相而成道。亦不可於無願而成道也。所以者何。於是中無心意識念亦無動故。有心意識念念動者乃成其道也。釋曰。若取三解脫門作證。即是溺實際之海。背靈覺之原。遺性徇空何成大道。若直了神解心性。念念菩提果圎。不墮斷見之邪無。豈涉常見之實有。介尒起意大用現前。無得無依非取非捨。從真起行體用相収。以行契真卷舒一際。可謂心心合道。念念冥真矣。故還原觀云。用則波騰海沸全真體以運行。體則鏡淨水澄舉隨緣而會寂。斯則不離體之用。乃波騰不離用之體。體常湛寂。體雖湛寂常在萬緣。用雖波騰恒冥一際。</p>
<p>大方廣師子吼經云。佛告電鬘菩[薩-產+(辛/工)]。善男子。法唯一字所謂無字。本無言說何所言說。善男子。當知無說是為真說。尒時淨身菩[薩-產+(辛/工)]。承佛威神白佛言世尊。若無所說是為真說。啞默不言皆應說法。佛言如是。善男子。如汝所說非唯啞默者說法。不啞默者亦皆說法而不知法。世尊。云何一切眾生說法而不知法。善男子。如生盲人處日光中而不見日。傍人為說。以他聲故乃知有日。如是諸法悉入法界。法界無字離諸字性。非諸眾生而能宣辯。釋曰。審知未達宗人。依通見解隨他語轉妄有所說。如彼盲者不見日光聽傍人聲豈窮日體。若眼開親見即知本無名字言說。故知有言傷旨。不達法界。是以經云。如是諸法悉入法界。法界無字離諸字性。若能深達一字唯心法界。自然言語道斷法尒知解情亡。豈是無辯智不能窮也。如肈論云。釋迦掩室於摩竭。淨名杜口於毗耶。須菩提唱無說以顯道。釋梵絕聽而雨花。斯則理為神御。故口以之而默。豈曰無辯。辯所不能言也。</p>
<p>普超三昧經决狐疑品云。於是阿闍世王曰。唯願濡首解我狐疑。濡首荅言。大王所疑恒河沙等諸佛世尊所不能决。時王自省無救護。從榻而墮。如斷大樹摧折躃地。大迦葉曰。大王自安。莫懷恐據。勿以為懼。所以者何。濡首童真被大智鎧。善權方便而設此言。可徐而問。時王即起問濡首曰。向者所說恒河沙諸佛不能為我而决狐疑。濡首報曰。王意云何。假若有人而自說言。我以塵[目*(宜/八)]灰煙雲霧。汙染虚空寧堪任乎。荅曰。不能汙。濡首又問。設令大王取此空洗之使淨。寧堪任乎。荅曰。不能淨。濡首報曰。吾以是向者說言恒河沙等諸佛世尊所不能决也。釋曰。一切眾生不了自性清淨心故。妄生垢淨迷悟自沒。遂於無疑中起疑。於無决中求决。若能諦了豁尒意消。即見一切染淨諸法皆同虚空性。既達虚空性不可染淨。方悟本心未曾迷悟。設有說無生無得之理。皆是一期隨冝方便。若入宗鏡妙旨了然。尚無疑與無疑。何懷决不决耶。</p>
</div></div>
<div class='div-other'><a id='mulu421' />
<p class='h1'>第九十五卷</p>
<div class='div-other'><a id='mulu422' />
<p class='h2'>【二板】</p><p>大樹緊那羅王所問經云。尒時天冠菩[薩-產+(辛/工)]問於大樹緊那羅王。如是琴中妙偈從何而出。荅言。善男子。從諸眾生音聲中出。又問。諸眾生音聲從何而出。荅言。善男子。眾生音從虚空出。乃至當知是聲即虚空性。聞<span class='corr'>已</span>便滅。若其滅<span class='corr'>已</span>同空性住。是故諸法若說不說同虚空性。是故應當不捨空際如音聲分。諸法亦尒。乃至又以音聲名為言語。然是音聲無有住處。若無住處則無堅實。則名為實。若其是實則不可壞。若不可壞則無有起。若無有起則無有滅。若無有滅是名清淨。若是清淨是則白淨。若是白淨是則無垢。若是無垢則是光明。若是光明則是心性。若是心性則是出過。若是出過則出過諸相。若出過諸相則是正位。若菩[薩-產+(辛/工)]在正位是則名得無生法忍。釋曰。入一心正位。是究竟指歸最後垂示。言窮理極。更無過矣。</p>
</div>
<div class='div-other'><a id='mulu423' />
<p class='h2'>【三板】</p><p>佛昇忉利天為母說法經云。佛告月氏天子。何謂菩[薩-產+(辛/工)]曉了一切猶如虚空。其三界者心之所為。不計斯心無有色像。亦不可覩。無有處所。無有教令。猶如幻化。因其心本而求諸法則不可得。若以於心不求于心則無所獲。心不可逮以不得心一切諸法亦不可得。諸法則無有。法無形類。想亦無有影而無所有。及與實諦亦無所覩。無所覩者於一切法心無所入。知一切法無所成就亦無所生。譬如虚空。</p>
<p>演道俗業經云。佛告長者。智慧有四事。一曰解於身空。四大合成。散壞本無主名。二曰其生三界皆心所為。心如幻化倚立眾形。三曰了知五蘊本無處所。隨其所著因有斯情。四曰曉十二緣本無根原。因對而現。是為四。佛於是頌曰。悉解其身空。四大而合成。散滅無處所。從心而得生。五䕃本無根。所著以為名。十二緣無端。了此至大安。</p>
</div>
<div class='div-other'><a id='mulu424' />
<p class='h2'>【四板】</p><p>但了無生即入平等。言平等者即一切有為無為如實之性。見此性故以無住義住一切法中。若不遠一切法是一心真如平等無生之性。在染離染俱為煩惱所染。若了諸法無生。則一切有為無為皆是菩提之道。何所染耶。</p>
</div>
<div class='div-other'><a id='mulu425' />
<p class='h2'>【五板】</p><p>大莊嚴法門經云。佛言復次。長者子。清淨攀緣方便行。菩[薩-產+(辛/工)]於一切眾生心法中悉有菩提。何以故。若彼心無色離色分別體性如幻。彼此內外不相續者是名菩提。復次長者子。菩[薩-產+(辛/工)]不應覺於餘事。但覺自心。何以故。覺自心者。即覺一切眾生心故。若自心清淨即是一切眾生心清淨故。如自心體性即是一切眾生心體性。如自心離垢即是一切眾生心離垢。如自心離貪即是一切眾生心離貪。如自心離瞋即是一切眾生心離瞋。如自心離癡即是一切眾生心離癡。如自心離煩惱即是一切眾生心離煩惱。作此覺者名一切智知覺。釋曰。若了一心遍知一切。夫一切者是一之一切。故名一切智知覺。若各隨相解則不得名一切智知覺。以不覺諸法自性故。</p>
</div>
<div class='div-other'><a id='mulu426' />
<p class='h2'>【六板】</p><p>大乗本生心地觀經云。善男子。自覺悟心有四種義。云何為四。謂諸凡夫有二種心。諸佛菩[薩-產+(辛/工)]有二種心。善男子。凡夫二心其相云何。一者。眼識乃至意識同緣自境名自悟心。二者。離於五根心心所法和合緣境名自悟心。善男子。賢聖二心其相云何。一者。觀真實理智。二者。觀一切境智。善男子。如是四種名自悟心。釋曰。凡夫二心者。一根境同緣心。此則和合而生。無有自體。凡夫執實故說為空。二離根境心。即是真心。不從緣生。若了此心即真發菩提之道。賢聖二心者。一理智心。即第一義諦空有兩亡性相俱寂。二境智心。即隨緣俗諦真俗雙照理事相含。若入宗鏡之中揔前凡聖四心。或入相資門。若聖若凡交徹無礙。或入相泯門。若一若多冥同性海。</p>
</div></div>
<div class='div-other'><a id='mulu427' />
<p class='h1'>第九十五卷</p>
<div class='div-other'><a id='mulu428' />
<p class='h2'>【七板】</p><p>文殊悔過經云。文殊師利言。人民所作眾得本者。志性各異。使入揔持光明之慧。其有諸天一切人民愁憂苦惱為除眾患。悉入揔持光明之耀。一切諸論文字本際入於揔持光明之耀。一切諸行諸想所應悉入揔持光明之耀。使致普門諸根轉輪使入揔持光明之門。一切莊嚴清淨眾飾。使入揔持光明之門。乃至住於一事普見眾事。住於眾事悉見一事。以一事入一切事。以一切事入於一事。則以一義告誨開化一切諸義。以一切義興發一義。以無因緣入於諸緣。化于諸緣令入無緣。以無事法入于眾生性行各異。從其相行而教誨之。釋曰。夫能泯異性永拔苦輪。融諸行門清淨嚴飾者。悉令入一心揔持之門。被宗鏡光明之耀。故能住一事而見眾事。以一成多。用諸義而發一義。以多成一。一成多而用遍。多成一而體融。體用交羅。一多自在。</p>
</div>
<div class='div-other'><a id='mulu429' />
<p class='h2'>【九板】</p><p>寶頂經云。佛言迦葉。譬如有人怖畏虚空。搥胸叫呼作如是言。善友汝等為我除此虚空。迦葉於汝意云何。此空為可除不。迦葉言不可。世尊。佛言迦葉。若有如是沙門婆羅門怖畏性空。我說是人失心狂亂。所以者何。迦葉。一切諸法並是說空方便。若畏此空云何不畏一切諸法。若惜諸法云何不惜此空。佛性論問云。此經為顯何義。荅。為示一切諸法本性非有。故說法空。非関法滅然後得空。故於空性不應生怖。釋曰。一切諸法並是說空方便者。夫有所說皆為顯空。所以空則一切法。法則一切空。非先有而後無寧歸斷滅。豈先無而後有不堕無常。是以性本常空空無間斷。應諸有有自繁興。能入斯宗。聞諸法空。心大歡喜。不了此義。聞諸法空。心大怖畏。以不了法空違現量境執為外解。聞說唯心之旨恐墮空見之門。心境俱迷。遂生怖畏。</p>
<p>度一切諸佛境界經云。佛言文殊師利。菩提者無相無緣。云何無相無緣。不得眼識是無相不見色是無緣。不得耳識是無相不聞聲是無緣。乃至意法亦如是。釋曰無相則無能緣之心。無緣則無所緣之境。能所俱亡。真心自現。</p>
<p>文殊師利行經偈云。過現未來法。唯語無真實。彼若於實處。一相無差別。釋曰。若說三世所有之法皆是世諦語言。若了一心真實之處一道自無差別。何言之所議。意之所緣耶。</p>
</div></div>
<div class='div-other'><a id='mulu430' />
<p class='h1'>第九十六卷</p>
<div class='div-other'><a id='mulu431' />
<p class='h2'>【一板】</p><p>菩[薩-產+(辛/工)]處胎經云。譬如泉源陂池五河駛流各各有名。悉歸于海便無本名。亦如須弥跱立難動。雜色眾鳥往依附山。皆同一色便無本色。菩[薩-產+(辛/工)]摩訶[薩-產+(辛/工)]教化眾生淨佛國土亦復如是。眾生心識所念不同若干思想。能令一切至解脫門。想定意滅便無本念。同一解脫。</p>
<p>十善業道經云。尒時世尊告龍王言。一切眾生心想異故。造業亦異。由是故有諸趣輪轉。龍王汝見此會及大海中形色種類各別不耶。如是一切靡不由心造。乃至又觀此諸大菩[薩-產+(辛/工)]妙色嚴淨。一切皆由修集善業福德而生。又諸天龍八部眾等大威勢者。亦因善業福德所生。今大海中所有眾生。形色麄鄙。或大或小。皆由自心種種想念。作身語意諸不善業。是故隨業各自受報。</p>
</div>
<div class='div-other'><a id='mulu432' />
<p class='h2'>【二板】</p><p>文殊菩[薩-產+(辛/工)]問法身經云。如言摩尼寶舎有四角。從一角視悉見諸角無所缺减。是故見諸本際。釋曰。若了一心本際何法不通。以諸法從心所生皆同一際。住此際中一一圎滿舉目咸是何待意思。智不能知言不能及。故云金剛寶藏無所缺减無所希望。經云。時舎利弗知諸眾會心之所念。即時告此諸比丘言。仁等何故發於斯言。吾等之身從今<span class='corr'>已</span>往無佛世尊因從異學出為沙門。時諸比丘報舎利弗。吾從今始敬事六師一切所歸為一相耳。不倚六入是以不見若千種師不想出家沙門也。釋曰。倚六入而為差妄分邪正。歸一相而為本彼我雙亡。如是解者。可謂真出家矣。</p>
</div>
<div class='div-other'><a id='mulu433' />
<p class='h2'>【四板】</p><p>寶網經偈云。普遍諸佛土。法王之境界。釋師子人尊。一毛光所照。釋曰。如無量無邊諸佛土。不出一毛頭心地。以智了達者。故云光所照。</p>
</div>
<div class='div-other'><a id='mulu434' />
<p class='h2'>【五板】</p><p>若欲除結當於結心。釋曰。左右偏掣况有無二見。當於結心即正明中道。所以昧真空而有無情起。執根塵而一六義生。諦了自心解縛俱泯。故知垢淨解縛悉從自心。以心垢故見垢。心淨故見淨。心縛故見縛。心解故見解。若無於心。何垢何淨。</p>
</div>
<div class='div-other'><a id='mulu435' />
<p class='h2'>【六板】</p><p>守護國土陀羅尼經云。尒時世尊。告一切法自在王菩[薩-產+(辛/工)]摩訶[薩-產+(辛/工)]言。此深三昧以菩提心而為其因。以大慈悲而為根本。方便修習無上菩提以為究竟。善男子。此中何者名為菩提。善男子。欲知菩提當了自心。若了自心即了菩提。何以故。心與菩提真實之相畢竟推求俱不可得同於虚空。故菩提相即虚空相。是故菩提無所證相。無能證相。亦無能所契合之相。何以故。菩提畢竟無諸相故。善男子。以一切法即虚空相。是故菩提畢竟無相。尒時一切法自在王菩[薩-產+(辛/工)]復白佛言。世尊。若此菩提同虚空。一切智體當何所求。云何證得菩提現前一切智智當於何生。佛告一切法自在王菩[薩-產+(辛/工)]言。善男子。一切智體當於心求。一切智智及與菩提從心而生。何以故。心之實性本清淨故。善男子。此心之性不在外不在內不在中間。善男子。一切如來說此心相。非青非黃。非赤非白。非紅非紫。亦非金色。非長非短。非圎非方。非明非暗。非男非女。非非男女。亦復非是亦男亦女。善男子。此心非欲界性。非色界性。非無色界性。非天龍。非夜义。非乾闥婆。非阿脩羅。非迦樓羅。非緊那羅。非摩睺羅伽人非人等。一切同類。善男子。此心不住於眼。亦復不住耳鼻舌身意。於三世中亦不可見。何以故。此心同於虚空相故。以是義故遠離一切麁細分別。何以故。此虚空性即心性故。如其心性即菩提性。如菩提性即陀羅尼性。善男子。是故此心虚空菩提陀羅尼性無二無二分。無別無斷。如是一切皆以大慈大悲而為根本。方便波羅蜜之所攝受。善男子。是故當知我今於此諸菩[薩-產+(辛/工)]等大眾之中。說如是法為淨廣大菩提心故。為令一切了自心故。是故一切法自在王。若有善男子善女人。欲知菩提真實性者。當了自心。如其心性即菩提性。云何而能了知心性。謂此心性於一切相。若形若顯。乃至若五䕃。若六入。若十二處。若十八界。如是等法觀察推求。竟不可得。善男子。若諸菩[薩-產+(辛/工)]如是了知即得成就第一清淨法光明門。住此門<span class='corr'>已</span>。任運得此不可思議。一切智智諸佛境界甚深三昧。</p>
<p>文殊般若經云。佛告文殊師利。汝<span class='corr'>已</span>供養幾所諸佛。文殊師利言。我及諸佛如幻化相。不見供養及與受者。佛告文殊師利。汝今可不住佛乗耶。文殊師利言。如我思惟不見一法何當得住於佛乗。佛言文殊師利。汝不得佛乗乎。文殊師利言。如佛乗者但有名字。非可得亦不可見。我云何得。佛言文殊。汝得無礙智乎。文殊師利言。我即無礙。云何以無礙而得無礙。佛言汝坐道場乎。文殊師利言。一切如來不坐道場。我今云何獨坐道場。何以故。現見諸法住實際故。釋曰。若了一心實際。則一切無所得。於無所得中故能成辦無邊佛事。於事事中皆不違實際故。若如是解者。未必是不坐道場是坐道場。當坐道場時是不坐道場矣。何以故。道場等不出實際故。</p>
</div>
<div class='div-other'><a id='mulu436' />
<p class='h2'>【九板】</p><p>雜藏經云。譬如兩木相揩。則自生火還燒其木。火不從風出。不從水出。不從地出。其四魔者亦復如是。皆從心生不從外來。譬如畫師畫作形像隨手大小。雖因緣合有彩有板有筆。畫師不畫不能成像。四魔如是。心<span class='corr'>已</span>堅固便無所起。釋曰。是以一心不動法不現前。如畫師不畫且無形像。故不動一心有大功德。如法句經云。佛言善男子。善知識者。有大功德能令汝等於貪欲瞋恚愚癡邪見五蓋五欲眾塵勞中建立佛法。不起一心得大功德。譬如有人持堅牢舡度於大海。不動身心而到彼岸。</p>
</div></div>
<div class='div-other'><a id='mulu437' />
<p class='h1'>第九十八卷</p>
<div class='div-other'><a id='mulu438' />
<p class='h2'>【二板】</p><p>高僧解脫和尚。依華嚴作佛光觀於清霄月夜光中忽見化佛說偈云。諸佛秘密甚深法。曠劫修行今乃得。若人開明此法門。一切諸佛皆隨喜解脫。和尚乃禮拜問云。此法門如何開示於人化佛遂隱身不現。空中偈云。方便智為燈。照見心境界。欲知真實法。一切無所見。</p>
</div>
<div class='div-other'><a id='mulu439' />
<p class='h2'>【七板】</p><p>高城和尚歌云。無相心能運耀。應聲應色隨方照。雖在方而不在方。任運高低揔能妙。尋無頭。復無尾。燄光暈暈從何起。只這如今全是心。心用明心心復尒。不居方。何處覔。運用無蹤復無跡。識取如今覔底人。終朝莫謾別求的。勤心學。近叢林。莫將病眼認花針。說教本窮無相理。廣讀元來不識心。識取心。了取境。識心了境禪河靜。若能了境便識心。萬法都如闥婆影。</p>
</div>
<div class='div-other'><a id='mulu440' />
<p class='h2'>【九板】</p><p>牛頭下佛窟和尚云。若人不信一文殊說十方文殊一時說一佛涅槃一切諸佛俱涅槃。何以故。不達色根本故。問。了色性無所有是本不。荅。此是住觀語。非是即事見根本。若即事見者。只汝生老病身及無明。[婬-壬+(工/山)]怒是色根本。事外無理故。是以若了一色根本即舉十方色同。名為一說一切說一涅槃一切涅槃。當知色體無性。性無不包。又云。雖同凡夫而非凡夫。不得凡夫不壞凡夫。謂別有殊勝在心外者即墮魔網。我今自觀身心實相作佛。即是見十方佛同行同證處。問。佛身無漏戒定熏修。五䕃不縛不脫不敢有疑。且如大品經云。眾生不善五䕃之身亦不縛不脫。甚令人驚疑。荅。若向眾生五䕃外別有諸佛解脫無有是處。只了眾生自性從本<span class='corr'>已</span>來無有一法可得誰縛誰脫。何得更有縛脫之異。問。經云。眾生與佛平等無有縛脫。何得六道眾生沉淪不得解脫。荅。眾生不了色心清淨。妄想顛倒不得解脫。若知人法常空其中實無縛脫。問。作何觀行懺悔臨終免被業[去/(冗-几+牛)]。荅。汝須深信諸佛所行所說處與我今日所行所說處無別。乃至成佛尚不得涅槃相。何况中間罪福妄業可得。此是真實正知正見。真實修行。真實懺悔。但於行住坐臥不失此觀。臨終自然不失正念。</p>
</div>
<div class='div-other'><a id='mulu441' />
<p class='h2'>【十板】</p><p>大珠和尚云。心性無形即是微妙法身。心性體空即是度空無邊身。示行莊嚴即是功德法身。此法身是萬化之本。隨處立名智用無盡。是無盡藏。問。何者是法身。荅。心能生恒沙萬法故号法家之身。經云。一念心塵中。演出恒沙偈。時人自不識。問。真法幻法各有種性不。荅。佛法無種應物而現。若心真也。一切皆真。若有一法不真真義則不圎。若心幻也。一切法皆幻。若有一法不是幻。幻法則有定。若心空也。一切皆空。若有一法不空空義則不圎。迷時人逐法。悟了法由人。森羅萬像至空而極。百川眾流至海而極。一切聖賢至佛而極。十二部經五部毗尼四圍陁論至心而極。心是揔持都院萬法之原。亦是大智慧藏。無住涅槃。百千名号皆是心之異名。靈辯和尚云。夫一心不思議妙義無定相。應時而用不可定執。經云。一切賢聖皆以無為法而有差別。用有差別隨處得名。究竟不離自心。此心能壞一切。能成一切。故云一切法皆是佛法。心作天。心作人。心作鬼神。畜生地獄皆心所為。好惡皆由心。要生亦得。要不生亦得。即是無礙義。只今一切施為行住坐臥即是心相。心相無相故名實相。體無變動亦名如來。如者不變不異也。無中現有。有中現無。亦曰神變。亦曰神通。揔是一心之用。隨處差別即多義。一中解無量。無量中解一。了彼互生起。當成無所畏。又東方入正定。西方從定出。若了心外無法。一切唯心。即無一法當情。無有好惡是非。即不怖生死。一切處皆是解脫。故云。當成無所畏。縱然心外有一切境法。亦從自心妄想因緣而生。無有自性。其體本空。如幻如化。</p>
<p>先雲居和尚云。佛法有什麼多事。行得即是。但知心是佛莫愁佛不解語。欲得如是事。還須如是人若知如是人。愁箇什麼。若云如是事即不難。自古先德淳素任真。元來無巧。設有人問如何是道。或時荅㼾甎木頭作麼。眾仰皆重。元來他根本脚下實有力。即是不思議人。把土成金。若無如是事。饒你說得蔟花蔟錦相似。直道我放光動地世間更無過也。盡說却了合殺頭人揔不信受。元來自家脚下虚無力。釋曰。雲居和尚乃物外宗師。此土七生為善知識。道德孤邁。智海弘深。具大慈悲。常盈千眾。所示徒云。但知心是佛莫愁佛不解語者。此為今時學人一向外求但學大乗之語。不能返本內自觀心明見天真之佛。若了此心佛即自然智無師之智現前。何煩外學。如云從門入者非寶。又云。從天降下即貧窮從地涌出即富貴。若從心地涌出智寶有何窮盡。故云無盡之藏。但若得心真實去。根脚下諦去。自然出語盡與實相相應。言下救人生死。變凡為聖。捉礫成金。道有亦得。道無亦得。句句悉成言教。若也心中未諦。圎信不成。空任虚浮。只成自狂直饒辯說縱撗。只增狂慧。設或說得天花亂墜頑石點頭。事若不真揔成妖幻。所以志公見雲光法師講法華經感得天華亂墜云。是齩蚤之義。是以先聖誠言。實為後學龜鏡。可以刻骨。可以書紳。今徧搜揚。深有意矣。</p>
</div></div>
<div class='div-other'><a id='mulu442' />
<p class='h1'>第九十九卷</p>
<div class='div-other'><a id='mulu443' />
<p class='h2'>【二板】</p><p>俱舎論云。眼所現見名為所見。從他傳聞名為所聞。自運<span class='corr'>己</span>心諸所思搆名為所覺。自內所受及自所證名為所知。佛地論云。現見虚空雖與種種色相相應而無諸色種種相故。如煙霧等共相應故有時見空有種種相。由虚妄分別力故但見煙等有種種相非見虚空。以虚空性不可見故。乃至心淨法界離名言故。一切名言皆用分別所起為境。然諸法教亦不唐捐。是證法界展轉因故。如見字書解所說義。由此法教是諸如來大悲所流。能展轉說離言說義。如以眾彩彩畫虛空甚為希有。若以言說說離言義。復過於彼。</p>
</div>
<div class='div-other'><a id='mulu444' />
<p class='h2'>【三板】</p><p>釋摩訶衍論云。一切諸法一心量無心外法。以無心外法故。豈一心法與一心法作障礙事。亦以一心法作解脫事。無有障礙。無有解脫。一心之法。一即是心。心即是一。無一別心。無心別一。一切諸法平等一味。一相無相。作一種光明心地之海。寶生論偈云。微笑降伏大魔軍。明智覺了除眾欲。於此大乗能善住。深識愛源為自心。</p>
</div>
<div class='div-other'><a id='mulu445' />
<p class='h2'>【六板】</p><p>頓教五位門云。第一識心者。語是心。見是心。聞是心。覺是心。知是心。此是第一悟。一一能知如許多心皆是一心。一心能遍一切處。第二知身同無情身不知痛痒好惡。一切皆是心。不干身事。心能作人畜。心能作魚鳥。第三破四大身。身即是空。空即是無生。空無內外中間離一切相。第四破五䕃。色䕃若有四䕃不虚。色䕃若無四䕃何有。第五見性成佛湛然常住。十住經序云。以靈照故統名一心。以所緣故揔号一法。若夫名隨數變則浩然無際。統以心法則未始非二。十二門論序云。論之者。欲以窮其心原盡其至理也。若一理之不盡。則眾異紛然有惑趣之乖。一原之不窮。則眾途扶踈有殊致之跡。殊致之不夷。乖趣之不泯。大士之憂也。</p>
<p>般若燈論序云。始夫萬物非有。一心如幻。心如幻故雖動而恒寂。物非有故雖起而無生。是以聖人說如幻之心。鑒非有之物。了物非物。則物物性空。知心無心則心心體寂。達觀之士得其會歸而忘其所寄。於是分別戲論不待遣而自除。無得觀門弗假修而<span class='corr'>已</span>入。蕩蕩焉不出不在無住無依者也。</p>
</div>
<div class='div-other'><a id='mulu446' />
<p class='h2'>【九板】</p><p>安樂集云。問。何因一念佛之力能斷一切諸障。荅。如經云。譬如有人用師子筋以為琴絃。音聲一奏一切餘絃悉皆斷壞。若人菩提心中行念佛三昧者。一切煩惱一切諸障悉皆斷滅。亦如有人[((土/口)*殳)/牛]取牛羊驢馬一切諸乳置一噐中。若將師子乳一滴投之直過無難。一切諸乳悉皆破壞變為清水。若人但能菩提心中行念佛三昧者。一切諸惡魔諸障直過無難。</p>
</div></div>
<div class='div-other'><a id='mulu447' />
<p class='h1'>第一百卷</p>
<div class='div-other'><a id='mulu448' />
<p class='h2'>【一板】</p><p>復禮法師云。觀業義者。夫業因心起。心為業用。業引心而受形。心隨業而作境。然則因業受身。身還造業。從心作境。境復生心。若影隨形而曲直猶響隨聲而大小矣。慧集法師悟道頌云。普光初學道。無邊世界動。回天復轉地。併入一毛孔。</p>
</div>
<div class='div-other'><a id='mulu449' />
<p class='h2'>【三板】</p><p>跋陀三藏云。理心者。心非理外。理非心外。心即是理。理即是心。心理平等。名之為理。理照能明名之為心。覺心理平等名之為佛。心會實性者。不見生死涅槃有別。凡聖無異。境智一如。理事俱融。真俗齊觀圎通無礙名修大道。</p>
</div>
<div class='div-other'><a id='mulu450' />
<p class='h2'>【四板】</p><p>如上所引祖佛言教。委曲披陳。可以永斷纖疑。圎成大信。若神珠在掌寶印當心。諸佛常現目前。法界不離言下。是以從初摽宗於一心演出無量名義。無量名義不出理智。非理不智。故理外無智。非智不理。故智外無理。亦攝智從理。離體無用攝用歸體。體性自離。故體即非體。即一切法如虚空性。空性亦空畢竟寂滅。斯滅亦滅。不知以何言故強名之無盡真心耳。今還攝無量義海揔歸一句。乃至無句。一字一點卷舒自在。不動一心。究竟指歸。言思絕矣。又此乃是內證自心真性絕待無依平等法門。</p>
</div>
<div class='div-other'><a id='mulu451' />
<p class='h2'>【五板】</p><p>問。如上解釋引證皆是祖佛之言。何不自語。荅。我若自語。一切茫然罔措津涯。豈有申問之處。設祖佛之教皆是隨他意語。曲順時機。是以世尊言三世諸佛所說之法。吾四十九年不加一字。又經云。先佛<span class='corr'>已</span>說。後佛隨順。若能如是了達。則知佛語是自語。自語是佛語。故本師云。一切外道經書皆是佛說。非外道說。又云。釋迦如來語。提婆達多語。無二無別。若於此不信不明。皆成二見。常縈分別凡聖之想。恒生取捨自他之情。欲紹吾宗。無有是處。</p>
</div>
<div class='div-other'><a id='mulu452' />
<p class='h2'>【九板】</p><p>問。如何得形跡俱亡。荅。本無朕跡。云何欲亡。問。如是則如人飲水冷暖自知。當大悟時方合斯旨。荅。我此門中亦無迷悟合與不合之道理。撒手似君無一物。徒勞謾說數千般。此事萬種况不成。千聖定不得。大地載不起。虚空包不容。非大噐人無由擔荷。如古德云。盡十方世界覔一人為伴不得。又云。只有一人承紹祖位。終無第二人。若未親到徒勞神思。直饒說玄之又玄。妙中更妙。若以方便於稱揚門中助他信入一期傍讚即不然。若於自<span class='corr'>己</span>分上親照之時。特地說玄說妙起一念殊勝不可思議之解皆落魔界。所以圎覺經云。虚偽浮心多諸巧見。不能成就圎覺。又先德偈云。得之不得天魔得。玄之又玄外道玄。拋却父孃村草裏。認他黃葉作金錢。百丈竿頭快散手。不須觀後復觀前。如今但似形言跡紋彩生時皆是執方便門。迷真實道。並是認他黃葉喚作金錢。若大悟之時似百丈竿頭放身更不[(厂@((既-旡)-日+口))*頁]於前後。此宗鏡中是一切凡聖大捨身命之處。不入此宗皆非究竟。問。畢竟如何。荅。亦無畢竟。問。前云不入此宗皆非究竟。此又云何稱無畢竟。荅。前對增上慢人未得為得。認虚妄為真實。執顛倒作圎常。為破情塵權稱究竟。今論見性豈言虚實耶。問。以此通明之後如<span class='note-inline'>(何履踐。荅。教誰履踐。問。莫)</span>不成斷滅不。荅。尚不得常住云何斷滅。問。乞最後一言。荅。化人問幻士。谷響荅泉聲。欲達吾宗旨。泥牛水上行。問。此錄括略微細理事圎明。於慕道人得何資益。荅。若第一義中無利無功德。就世俗門內似有於稱揚。揔有二塗能禪初學。一者。為未信人令成正信攝歸一念不外馳求。二者。為<span class='corr'>己</span>信人助成觀力理行堅固疾證菩提。步步而不滯寶所功程。念念而流入[薩-產+(辛/工)]婆若海。似乗廣大之輦立至寶坊。如駕堅牢之舡坐登覺岸。</p>
</div></div>
<p class='juan'>冥樞會要卷下</p>
<div class='div-w'><a id='mulu453' /><p style="margin-left:11em">四谿比丘　　了義　書</p>
<p style="margin-left:4em">湖州報恩光孝禪寺住持嗣祖比丘<span class='note-inline'>(道樞)</span>重開</p>
<p style="margin-left:4em">時紹興十五年嵗次乙丑端午日謹題</p>
</div>
<div class='div-w'><a id='mulu454' />
<div class='div-w'><a id='mulu455' /><div><img src='../images/D56p0234_01.gif' alt='D56p0234_01.gif' /></div>
</div>
<div class='div-w'><a id='mulu456' /><p>元祐六年。夏龍菴老師閱宗鏡錄。怗其要處欲鈔之。以久棄筆墨兼倦於刪擇莫即成也。七年春門人惟清敬承師意適畢上呈乃奉　慈旨。離為三冊而目之曰冥樞會要集。於是學者爭傳。因遂流行而轉冩滋誤。侍者普燈患之將丐金鏤版故來請校勘。為取京淛二印本同三四衲子逐一點對。文叅理證。反覆精詳。無容誤矣。燈用飭工。乞聊敘夤緣并列施者姓名于其後。是與書之云尒。</p>
<p>紹聖三年二月二十五日　惟清　謹[顥-京+正]</p>
</div>
<div class='div-w'><a id='mulu457' /><p>宗鏡錄智覺壽禪師之所作也。禪經論律與世間文字圎融和會。無心外法自非妙覺應身。集佛大成。孰能與此哉。彥元祐九年。痛失慈恃哀荒中獲見此書。如登寶山聚。如涉華藏海。根羸識陋莫可測量。惟增重賛歎。非宿植善因。乃至不聞此書名字。何况深解義諦。今晦堂心公所集冥樞會要。實宗鏡錄之妙義也。詞約而旨全。門該而帙省。普勸世人受持讀誦。若於一句一義不作文字見。不作理見。不作事見。頓念回光。指忘而月現。則超如來地入莊嚴門。當知是人決定成佛。願此勝緣資我先妣壽光君明靈不昧。得法淨土。</p>
<p>吳郡朱彥敘</p>
</div>
<div class='div-w'><a id='mulu458' /><div><img src='../images/D56p0235_01.gif' alt='D56p0235_01.gif' /></div>
<div><img src='../images/D56p0236_01.gif' alt='D56p0236_01.gif' /></div>
</div>
<div class='div-w'><a id='mulu459' /><div><img src='../images/D56p0236_02.gif' alt='D56p0236_02.gif' /></div>
</div>
<div class='div-w'><a id='mulu460' /><div><img src='../images/D56p0237_01.gif' alt='D56p0237_01.gif' /></div>
</div>
<div class='div-w'><a id='mulu461' /><div><img src='../images/D56p0237_02.gif' alt='D56p0237_02.gif' /></div>
<div><img src='../images/D56p0238_01.gif' alt='D56p0238_01.gif' /></div>
<div><img src='../images/D56p0238_02.gif' alt='D56p0238_02.gif' /></div>
</div>
<div class='div-w'><a id='mulu462' /><p>宋本冥樞廣要六本向淂之同里張氏紙墨完好洵為善本藏之有年矣三峯寺藥龕大和尚深眀內典雅好古書今夏為　先人禮懺入山特携呈葯公為結夏叅觀之助非同友朋間泛然之投贈也。</p>
<p>時同治庚午五月二十五日<span class='note-inline'>(宗建識于恱生齋中)</span></p>
</div></div>
</div><!-- end of div[@id='body'] -->
</body></html>