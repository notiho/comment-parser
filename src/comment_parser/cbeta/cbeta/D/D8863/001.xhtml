<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大日經疏指心鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'>大日經䟽指心鈔卷第一</p>
<div class='div-other'><a id='mulu2' />
<p class='h1'>䟽卷第一之一</p><p>大毘盧遮那成佛經䟽者初八字是本經名䟽一字即今書題也斯則大日經之䟽依主立稱也且於今經釋現行有三本一大師請來二十卷䟽二慈覺請來十四卷義釋題曰毘盧遮那成佛神變加持經義釋三智證請來十卷義釋題曰毘盧遮那加持經義釋此中今本初二十卷䟽也故御請來錄云大毘盧遮那經䟽一部二十卷一行禪師撰<span class='note-inline'>(云云)</span>又安然目錄出八本遍明德請玄訪等請來亦有之智證大師義釋目錄云高雄寺空海和尚本二十卷。</p>
<p>○以世多行更不入藏今記數本題為令後代會事無由及名是非非者此䟽也是者義釋也凢䟽躰者初以筆語談於大宗次撮略釋題後更開章分科解釋諸家章䟽大[糸*(罡-正+止)]如此而今不爾所以題䟽與尾不合披而須辨其義釋者直爾釋文無有拆開章叚等事以為秘教不同常途對眾講演只會文意潜通佛㫖<span class='note-inline'>(文)</span>今謂此破不可然今䟽一行草本直記無畏說義釋[再-土+＝]治別本屢交他人語依之安然云此義釋本三藏說一行記智儼溫古[再-土+＝]治之間本記外多加人言<span class='note-inline'>(文)</span>濟暹僧都云今二十卷䟽是草案本也<span class='note-inline'>(文)</span>當知䟽稱作者正名義釋治定謬號依之解義釋覺菀牒文云䟽云釋撰號云䟽主之諱又龍猛論云准毘盧遮那經䟽<span class='note-inline'>(文)</span>此文縱雖譯者不空語無畏一行不空皆以䟽名恐難破大師請來還成非付法祖師故應云是者䟽也非者義釋也耳抑又不似䟽例云事如何智證自云秘教不同常途對眾講演只會文意潜通佛㫖<span class='note-inline'>(文)</span>既許別作義若爾䟽題例不似常途何失又彼䟽躰者是常途三門分別義歟嘉祥法華義䟽中破古德三叚之釋大師梵<span class='corr'>網</span>經開題云古德三叚釋是淺畧意自家一々字々一々句々皆是諸尊法曼荼羅身法然而有無人造作故不用彼義<span class='note-inline'>(文)</span><span class='note-inline'>(取意)</span>。</p>
<p>△沙門一行阿闍梨記者沙門釋子之通名一行䟽主之別稱也抄第一云言沙門者是畧梵語具足應云沙迦懣曩翻就此方即云息惡謂息塵垢之惡故別諱者如前已明述謂敘述記謂記錄以我䟽主敘述記錄諸教及三藏所說文之與義成斯䟽矣非自作也故云沙門一行述記<span class='note-inline'>(畧抄)</span>義釋除阿闍梨加述字歟智證大師記云大日經䟽者一行禪師依無畏三藏口傳撰集毘盧遮那經大本之要文為今䟽也<span class='note-inline'>(云云)</span>准此釋又非三藏之自義歟䟽第九卷皆同底里三昧耶經說也可悉之。</p>
<p>問今䟽之所造年記何比耶。</p>
<p>[前-刖+合]或云大日經䟽自開元十二年以來同十五年之前造之歟<span class='note-inline'>(云云)</span>一行者抄第一云一行者䟽主之諱夫聖人作名則必不徒然唯一為行故曰一行今之䟽主取阿一行是為禪行且以阿字而顯示之<span class='note-inline'>(文)</span>阿闍梨者慈覺釋云阿闍梨者<span class='note-inline'>(短聲)</span>翻為正行長聲呼云阿闍梨耶翻䡄範師<span class='note-inline'>(文)</span>或云新云阿遮梨耶唐云䡄範<span class='note-inline'>(此有五種)</span>剃髮出家羯磨教授依止五中取教授云明解師<span class='note-inline'>(云云)</span>或云一行禪師元禪宗人歟抄第一云准禪門師資承襲圖所示第五祖弘仁大師門下有二第子一是惠能即南宗也一是神秀即北宗也北宗弟子名曰普寂即䟽主之師也<span class='note-inline'>(文)</span>准此釋者今一行是北宗禪師也以阿字無生為禪行矣。</p>
<p>△入真言門等者今此品題非唱本經之名即是未釋之稱也今䟽先不唱經文直牒釋故品號在下牒釋故具緣品等又先不唱而直牒釋故。</p>
<p>問全同經何為䟽名耶若舉䟽品號者具緣品<span class='corr'>已</span>下何不爾耶。</p>
<p>[前-刖+合]通號依々主品號約有戝例如釋論已說立義等依有戝矣具緣品已下無亂故今先釋通名故若不舉品號難知何品故。</p>
<p>△大毘盧遮那等者不思議䟽上云大者即無邊義也毘盧遮那者是日所謂即惠日也成佛者證正覺正智義也神變加<span class='corr'>持</span>者神力所持也經者貫穿縫綴能詮在此矣<span class='note-inline'>(文)</span>今此經名梵漢雜舉毘盧遮那佛五字梵語餘七字漢號也抄第一云且翻名者梵云摩訶毘盧遮那悉提三菩提㣲吃哩[寧*頁]多地瑟姹[曩-(〦/(口*口))+一]索怚覧摩訶云大毘盧遮那云遍照悉提云成三菩提云正覺㣲吃哩[寧*頁]多云神變地瑟姹[曩-(〦/(口*口))+一]云加持素怚覧云經揔云大遍照成正覺神變加持經<span class='note-inline'>(文)</span>大師開題云大毘盧遮那成佛神變加持經囙陀羅王者此則梵漢和雜翻也大成神變加持經王者唐言餘是梵言若悉翻漢語者曰大日除暗遍明成正覺者神變加持經帝釋王若具梵本名◇◇◇◇◇◇<span class='note-inline'>(別本◇字)</span>◇◇◇◇◇◇◇◇◇◇◇◇◇◇◇◇<span class='note-inline'>(文)</span>秘藏記同之又本云摩訶毘盧遮那勃陀悉地◇◇◇◇◇◇◇◇因陀羅々若<span class='note-inline'>(文)</span>私云成佛梵語頗異抄云悉地三菩提一本開題云勃陀悉地抄准漢名云悉地三菩提一本開題梵語法故云佛成也勃陀三菩提梵語廣畧歟別本秘記等尾三菩提者尾字成梵名歟問大日即佛何更云成佛耶[前-刖+合]雜問[前-刖+合]云問大日是即法身何故更次云成佛。</p>
<p>[前-刖+合]此有三意一大日指今果成佛指昔事謂大日世尊顯昔成佛之初事故云大日正覺二大日者此眾生本覺也今了此本覺故云大日成覺三者大日世尊令眾生成佛故云大日成佛<span class='note-inline'>(文)</span>私云且約行者顯得邊論今昔歟意指本有云初事指修顯云今果第二釋反之本覺云大日顯得云成佛故上二約自利後十㨿利他耳又此題有二意竪約句義者句々含攝四<span class='corr'>身</span>等橫就字義則字々各含人法喻矣初竪義者開題云大毘盧遮那者自性法身即本有本覺理身次成佛者受用身此有二種一自受用二他受用修得始覺智身神變者他受用應身即變化法身加持者等流身即是三界六道隨類身若接四為三者神變加持合為一即法應化三身如次可知又配三大釋者大毘盧遮那者躰也成佛者相也神變加持用也<span class='note-inline'>(文)</span>私云此中第三身名他受用者變化身又有含他受用義故或此則報身中他受用也他受用是用大故<span class='corr'>但</span>第二身中他受用是自證中化他歟故䟽指成佛云自證三菩提故五秘密經云毘盧遮那自受用身及大普賢金剛薩埵他受用身智<span class='note-inline'>(云云)</span>今又云始覺智身可思之又三身時神變加持為一者三身時等流又應化攝故々起信論三身章云隨於六道各見不同種々異類非受樂相故說為應身<span class='note-inline'>(文)</span>抄第一云且三大者大一字是躰大毘盧遮那四字即相大成佛神變加持即用大又大毘盧遮那俱属躰大成佛二字即相大神變加持用大也又或大之一字是總毘盧遮那神變等是別躰相用三句皆大故約三身者大毘盧遮那即法身成佛即報身神變加持應化身又或大属法身毘盧遮那成佛俱是報身神變加持即應化身或可大之一字即通三身所謂大法身大報身大化身也<span class='note-inline'>(略抄)</span>私云以今釋望前釋三身或同或異初釋同前後二異彼三大與彼異彼如次配三身句故今法身句開躰相報應句合為用大故且准起信論等理法身為躰智身自受為相他受變化為用者抄初釋理智二身為法身他受為報身第二釋開理身別立自他二受合為報歟大師釋自他合為相大者約受用義同且以用大他受属相大歟或於智身約自證化他歟後橫義者開題云人法具舉法譬圓備所以者何若言人則是人也一々字人種子故言法則悉法也一々字皆法智[(留-田)-刀+ㄗ]故言譬則諸名即譬以淺顯深故<span class='note-inline'>(文)</span>私云此中以淺顯深者字相名淺世間所用故字義名深出世所用故是則以世間字相顯出世字義與以喻顯法其義相同故大師云以世間淺名表法性深號<span class='note-inline'>(文)</span>可思之。</p>
<p>問四種身無橫義人法喻無竪義耶[前-刖+合]有之故◇◇抄第一云私又云毘盧遮那成佛通自性及受用神變加持俱變化等流也文義大毘盧遮那神變加持者通云自性身乃至又通等流身凢四種法身通有自利々他二義付之有二意趣一者云自利四身皆自利也云利他四身皆利他也<span class='note-inline'>(二教論意)</span>二者自性受用自利他受用變化等流利他<span class='note-inline'>(聲字義意)</span><span class='corr'>但</span>於後義自性受用中又有四身他受等中又有四身<span class='note-inline'>(安然意也云云)</span>又毘盧遮那喻也成佛人也神變法也餘通三歟密嚴院抄云四種法身諸法有重々義各々橫則自利竪則利他自性身能加持自利之位餘三身是所加持利他之身也又互相望有自利々他能加持所加持之義又付法相羕義也<span class='note-inline'>(文)</span>私云四身平等故各々有橫義四身淺深故各各有竪義又<span class='corr'>申</span>身互說法互受法樂故互有能所加持自他利義也又大日金薩等付法相羕又自性受用等次第歟又以今題配三部三點等者智證心目云大是唐翻梵言摩訶則大一法界之揔躰三部㝡深之秘處且含三義謂大多勝也正當三部阿字不變為深大理沙字離染為廣多智縳字離壞為殊勝用皆在一心非多非少阿字之故其躰大也沙字之故其相大也縳字之故其用大也。</p>
<p>○斯則三點之秘府五智之幽關矣。</p>
<p>○毘盧遮那是阿字理點一切諸法本不生故成佛是沙字智點一切諸法無染著故神變加持者是縳字用點一切諸法離言說故不生而生故現法界宮無染而染故具五大[夕*巴]離言而言故說三々昧耶所謂不生即是寂滅義離染即蓮華義離言則金剛義躰不生故妙理不極相離染故真智無窮用離言故化道無盡是以摩訶之躰無處不遍摩訶之相無法不圓摩訶之用無行不滿居性寂之極地包法界之躰用即土即身無異無相故題大毘盧遮那成佛神變加持經<span class='note-inline'>(文)</span>。</p>
<p>▲梵音毘盧遮那等者抄云毘云遍盧遮那云光明照為順此方云光明遍照<span class='note-inline'>(云云)</span>金剛頂經義决云梵音毘盧遮那此翻㝡高顯廣眼藏如來。</p>
<p>○先有翻為遍照王如來也又有翻為大日如來此并略而名義闕也<span class='note-inline'>(文)</span>開題云毘盧遮那者或云日之別名除暗遍照為義或云光明遍照或說高顯廣<span class='corr'>博</span>並是得其義<span class='note-inline'>(文)</span>大經要義云决意曰毘盧遮那梵語中含㝡高顯廣眼藏遍照王大日之義開題意毘盧遮那之漢語并出大日除暗遍明除暗遍明即遍照王也且畧㝡高顯廣眼藏耳然䟽意大日遍照王為今要也故云是日之別名等<span class='note-inline'>(云云)</span>。</p>
<p>▲是日之別名等者義釋云毘盧遮那者此翻是日之別<span class='note-inline'>(文)</span>鈔云如此方呼日為靈曜或云朱明大明陽烏等今亦如是或云普光明大光明等皆日之別名也<span class='note-inline'>(文)</span>意云毘盧遮那是除暗遍明義日有數名之中其一故云日之別名也<span class='note-inline'>(為言)</span>日為揔名遍明等為別名也師云日即別名對月星等故毘盧遮那又翻日故云日別名也私云於今題有揔別二名大為揔通日乃至加持故日等為別日成佛等其義別故開題云此大字普被下諸字<span class='note-inline'>(文)</span>抄云此摩訶應流至於下摩訶成佛神變加持等<span class='note-inline'>(文)</span><span class='corr'>但</span>成佛等不言別名者以初彰後耳又義日有多梵名毘盧遮那阿儞地也等也毘盧遮那是其一故云別名歟。</p>
<p>▲然世間日等者抄云䟽然世間至而無所增等者揔有三喻。</p>
<p>○此之三喻前一是相大次一是用大後一是躰大又初是報身次是化身後是法身思之雜問[前-刖+合]云。</p>
<p>問日有幾義耶。</p>
<p>[前-刖+合]略有三義一除暗遍明之義二能成眾務之義三光無生滅之義。</p>
<p>問即以此三比佛德何。</p>
<p>[前-刖+合]除暗之義比佛惠光遍一切處作大明照二成務之義比佛日光開發眾生種々善根三常照之義此佛三昧圓明無際常遍法界<span class='note-inline'>(略抄)</span>私云准此兩釋抄意以除暗遍明義為通三義之揔句然<span class='corr'>已</span>下為別釋故問[前-刖+合]意以彼句属別說初義名除暗遍明義故々知即除<span class='corr'>已</span>下為別說以上為揔標二義中後義為勝然世間<span class='corr'>已</span>下文除暗遍明外更無別義故所以遍一切處<span class='note-inline'>(遍明)</span>作大照明<span class='note-inline'>(除暗)</span>釋分明者歟或又初義非無理第二義云如來日光遍照法界等第三釋云猛風吹雲日光顯照俱是除暗遍明義也然字非無起盡<span class='corr'>但</span>於初文無別義者以揔為別猶如藏識割字中立揔相大識矣以如下三義揔結兼通妨難也或不可為喻結初義故云則不如是少分相似結後二義故云亦復如是也。</p>
<p>問䟽第十四云毘盧遮那者如日出于世能除暗冥能成就一切眾生所有事業大地所生之類無不[((並-(前-刖))-一)/(冗-几+豕)]益此實相自然大惠之日亦復如是若有眾生了知自證如猛風吹雲日月出現亦有如是功力普於法界中而作大利如日光而照世間也<span class='note-inline'>(文)</span>又第十六云毘盧遮那義上<span class='corr'>已</span>釈之今更釈所謂毘盧遮那者日也如世間之日能除一切暗冥而生長一切万物成一切眾生事業今法身如來亦復如是故以為喻也然世間之日則有方分則有照外則不能照內明在一邊即不及一邊唯能照於晝日而光不及夜今如來日則不如是遍照內外無有方分晝夜之別圓明常住一切眾生若得此日出時能生長一切如來善根行如來事世間之日不可為喻<span class='corr'>但</span>得少分故加以摩訶之名也<span class='note-inline'>(文)</span>又仁王經陀羅尼釈云吠路者那野遍照義亦云大日義如世間日照一邊不照一邊照晝不照夜照一世界不照餘世界<span class='corr'>但</span>得名日不得名大日毘盧遮那<span class='note-inline'>(云云)</span>依此等文釈毘盧遮那或二義或一義若爾何以三義配三大三身况上釈題以毘盧遮那句為躰大法身非前後相違乎。</p>
<p>[前-刖+合]凢三身三大義非無起盡初釈云如來智惠日光報身自受用智也又起信論中相大㓛德云大智惠光明義故次釈<span class='corr'>但</span>云如來日光凢如來雖通三身今名化身歟大師釈云去成正覺故云如去來化生故云如來<span class='note-inline'>(云云)</span>又隨其性分各得增長義專當于化身利益歟應身用大釋論判文故後釈云佛心之日心是名理躰日又光所依故法身義分明也起信論中明躰大無增减義依此等意成此廢立歟問[前-刖+合]釈又不可違此㫖矣䟽下卷釋真應二身躰用分別意歟智身又第一義諦攝故或復若有眾生<span class='note-inline'>(乃至)</span>日月出現文并圓明常住句顯法身躰大義歟陀羅尼釈<span class='corr'>但</span>示法身義歟次至<span class='corr'>違題</span>釋者配當隨冝不可局定或今三身是大日三身故無違故大師釋云釋迦三身大日三身各々不同<span class='note-inline'>(文)</span>。</p>
<p>問今次第有何故耶。</p>
<p>[前-刖+合]或云大日故除暗遍明為先相是顯了義故相大居初化用從報相起故次有相用終歸法身躰故後舉之又或云大日三身即胎藏三部曼荼也佛部為中金部為㔫蓮部為右蓮法身理也金報身智也佛理智冥合應身也理智相應故云應非隨機應現義也今曼荼向西故金佛蓮如次南中北次第也可思之。</p>
<p>△復次日行等者鈔云日行者日之行度也閻浮提者正云閻浮那提即是林名今就省略<span class='corr'>但</span>云閻浮提也<span class='note-inline'>(文)</span>。</p>
<p>△卉木藂林者法華義䟽第八云<span class='note-inline'>(嘉祥)</span>卉是百草之通名木是眾樹之揔稱草藂為藂木藂為林<span class='note-inline'>(文)</span>。</p>
<p>△世間眾務等者世間工巧等眾務又依日光作此事闇中難成故。</p>
<p>△遍照法界者法界是六大法界躰實智所照也故䟽第七云法界即諸法之躰<span class='note-inline'>(文)</span>即身義云故佛說六大為法界躰性<span class='note-inline'>(文)</span>或十法界境即權智所緣也意云照了十界眾生令開發種々善根也或事理不二法界即不二智所照也䟽第三云界有三種所謂法界心界眾生界離法界無別眾生界眾生界即是法界離心界無別法界法界即是心界當知此三無二無別<span class='note-inline'>(文)</span>。</p>
<p>△乃至世間出世間等者順世違世事業云世間出世蕳違理事故云殊勝也上種々善根者即是歟䟽第十六云若得此日出時則能生長一切如來善根行如來事<span class='note-inline'>(文)</span>以一切如來善根釋無量眾生種種善根也謂開發眾生善是生長如來善之義也又修世出世殊勝事業即行如來事也䟽第七云謂佛菩薩緣覺聲聞四種皆名出世三昧諸天所說真言法教道皆属世間三昧<span class='note-inline'>(文)</span>寳鑰下云<span class='corr'>已</span>上三心皆世間心第四唯薀<span class='corr'>已</span>後名出世心<span class='note-inline'>(取意)</span>約五種十心分世出世可知<span class='corr'>但</span>十心中違理心是前譬說中世間眾務故今不取之故論云謂凢夫執著名聞利養資生之具務以安身<span class='note-inline'>(文)</span>是即世間眾務之義也。</p>
<p>△又如重隂昏[卄/敞]等者秘藏記云雲霧[敞/大]日月雲霧披而見日月非日月今更生是密教顯本有之喻也非顯教所說六度為因成智身之喻也<span class='note-inline'>(文)</span>䟽第十四云此實相自然大惠之日亦復如是若有眾生了知自證如猛風吹雲日月出現<span class='note-inline'>(文)</span>准此文今猛風類自然大惠歟然今取所證理法身躰也。</p>
<p>△無明煩惱戲論重雲者准摩訶衍論無明是智㝵煩惱即煩惱㝵也故論䟽云根本無明名為智㝵六染名為染煩惱㝵<span class='note-inline'>(文)</span>戲論通二故彼論中九種心量云戲論妄識故二㝵即二障也新譯論普觀記遠䟽等分明<span class='note-inline'>(文)</span>。</p>
<p>△究竟諸法實相三昧者䟽第十六釋等至三昧云佛入所以此三昧者佛住畢竟無相寂滅之法以大悲故令無量眾生得見此大悲胎藏㣲妙之法即是於無相中而現有相雖復有相而從因緣生即不生義同於性淨之法<span class='note-inline'>(畧抄)</span>准此釋今實相三昧是等至三昧歟大日入此三昧了知自證法也故大師釋今文云究竟實相正覺圓極<span class='note-inline'>(文)</span>十四卷中云了知自證此意矣智證大師釋云阿闍梨云實相為理三昧為定圓明為智自云此私所推耳<span class='note-inline'>(文)</span>大經要義第一云䟽云佛心之日亦復如是究竟諸法實相三昧圓明無際而無所增<span class='note-inline'>(等)</span><span class='note-inline'>(云云)</span><span class='note-inline'>(十四卷本三昧字作證時也)</span>當知題首大日是過剎塵四法身也開題二說分明故䟽意亦然佛心之言無蕳別故圓明無際顯四法身無邊際故々抄以日三喻配報化法三身也何况聲字義四法身皆名大日是即此經之意也<span class='note-inline'>(文)</span>私云此文獨顯法身躰大無增减義抄又配法身躰大大師釋光無生滅義何引抄釋而成今文通四身義乎。</p>
<p>△加以大名等者雜問[前-刖+合]云。</p>
<p>問一端如何佛惠光明勝日天光等耶。</p>
<p>[前-刖+合]世日光方分有限<span class='corr'>但</span>如來光遍一切處又日天光增[書-曰+皿]世間其如來光世出世事莫不成<span class='corr'>辦</span><span class='note-inline'>(乃至)</span>是故加摩訶<span class='corr'>字</span>名曰大日<span class='note-inline'>(畧抄)</span>私云三義中初二義加大字起盡顯矣推後義云世間日約隱顯雖無生滅實是有為法故生滅躰也佛日不爾故也依問[前-刖+合]釋名一字属下句可讀歟又䟽第十六云加以摩訶之名也依此文可属上句矣更一解云以水精向日光取火决定矣佛日應現眾生信水無疑故云大日歟。</p>
<p>△成佛者具足等者鈔云成謂成就佛謂覺者即是成就正覺之者也<span class='note-inline'>(文)</span>開題云即是大成就之成也非小成就之成<span class='note-inline'>(文)</span>或解此文云法爾所成為大成就因緣所生為小成就法爾三世常恒成就時長故云大因緣生滅無常成就時短故云小成也具足梵音等者。</p>
<p>問佛陀是覺者即人也菩提是智即法也人法既別何為語存略乎故下云約佛陀義有持金剛者約菩提義有金剛[(留-田)-刀+ㄗ]<span class='note-inline'>(文)</span>如何。</p>
<p>[前-刖+合]或云◇◇◇◇約躰文是一約轉聲即異故上下各㨿一義歟故大師釋云◇◇◇◇一字之轉◇◇名覺◇◇曰知。</p>
<p>○覺知義相涉故<span class='note-inline'>(文)</span>或又覺知義異也故釋論本覺十義中覺知分為二義故今又正覺正知<span class='corr'>但</span>為三菩提義正是三漢號故可悉之或云一々字皆具人法喻故為一語存略何失。</p>
<p>△謂以如實智等者智度論第二云佛陀秦云智者知何等法知過去未來現在眾生數非眾生數法有常無常等一切諸法菩提樹下了々覺知名為佛陀<span class='note-inline'>(文)</span>私云今釋依此文歟法應雖異隨義轉用歟例如以大品經文證即身成佛矣或又今教釋迦即為即身成佛之佛故々菩提心論去一切義成就菩薩<span class='note-inline'>(乃至)</span>應於是成就本尊之身<span class='note-inline'>(文)</span>如實智者應通權實二智正覺正知稱無簡別故又菩提攝四智此四智通根本後得故故慈㤙釈云三智通真俗成事智非真此解依論理或有真<span class='note-inline'>(文)</span>。</p>
<p>問若如立名者唯可根本智云實智故若如所緣者可後得智事法故爾者如何。</p>
<p>[前-刖+合]後得智又不妄倒故云如實也深教正智又云緣俗故々慈行釋云即根本智亦緣俗也<span class='note-inline'>(文)</span>或云知諸法究竟實際常不壞相歟故下釋一切智云非<span class='corr'>但</span>遍知一切法亦知是法究竟實際<span class='note-inline'>(取意)</span>又第六執金剛釋云一切諸法入此如實智中究竟平等同一實際<span class='note-inline'>(文)</span>准此釋如實智知諸法究竟平等實際歟若爾唯根本智歟秘釋云隨順菩提方便<span class='note-inline'>(文)</span>可思之。</p>
<p>△神變加持等者<span class='corr'>開</span>題云神變者不測曰神異常名變即是心之業用<span class='note-inline'>(文)</span>鈔云神是智之用變是智之所了又神即神通變即變化俱属智也<span class='note-inline'>(文)</span>抄第一云變之神從境得名或神即變當躰立名<span class='note-inline'>(文)</span>私云大師釋神變俱心之用故同抄第二義歟心與智同躰異名故或心廣故兼悲及定歟開題云法佛如來從大悲大定能作難思之事業<span class='note-inline'>(文)</span>又般若寺抄云今神變者三種幻之中不思議幻也如來金剛之幻即智之用自在之業也<span class='note-inline'>(文)</span>私云此又智用也三種幻中等者䟽第三所明三種幻中不思議幻也<span class='note-inline'>(為言)</span>故下䟽中釋不思議幻云且如行者於瑜伽中以自心為感以佛心為應感應因緣即時毘盧遮那現所喜見身說所冝聞法<span class='note-inline'>(文)</span>。</p>
<p>問感應即加持義何為神變證耶。</p>
<p>[前-刖+合]抄第一云神變上即有加持用故神變即加持又神變即能發三種神變加持即所發三種表業是神變之加持<span class='note-inline'>(文)</span>般若寺釋依初持業意歟又䟽釈似加持為能發神變為所發所以依感應因緣而示現身語故。</p>
<p>問神變有幾種耶。</p>
<p>[前-刖+合]開題云此神變無量大分為四一下轉神變二上轉神變三亦上亦下神變四非上非下神變也<span class='note-inline'>(文)</span><span class='note-inline'>(具如開題委辨)</span>大經要義云此四種神變通四法身各具四種神變也<span class='note-inline'>(取意)</span>加持者開題云加持者徃來涉入為加接而不散為持即入我々入之義是也<span class='note-inline'>(文)</span><span class='note-inline'>(即身義云互相加入彼此攝持（云云）意同也)</span>秘藏記云加者諸佛護念持者我自行。</p>
<p>○諸佛以悲願力放光加被眾生是謂諸佛護念<span class='note-inline'>(云云)</span>又云引入諸佛於我身中是曰入我引入吾身於諸佛身中是曰我入<span class='note-inline'>(云云)</span>鈔云言加持者加謂加被持謂任持佛以神力加被任持現前大眾<span class='note-inline'>(云云)</span>記後文佛身行者身為加持物又前文以悲願力等為其物也鈔意能變能化神變通為其物耳。</p>
<p>問加者徃來涉入持者攝而不散入我者彼來入我即來涉入也我入者我徃入彼即徃涉入也若爾可謂加即入我々入攝而不散之義入我々入之中無有更非持即入我々入何云加持即入我々入耶。</p>
<p>[前-刖+合]彼來入我々有攝而不散義我徃入彼々亦具其功焉語約義周故云加持者。</p>
<p>○即入我々入義是也<span class='note-inline'>(此要義中問[前-刖+合]也)</span>即身義云加持者表如來大悲與眾生信心佛日之影現眾生心水曰加行者心水能感佛日名<span class='corr'>持</span><span class='note-inline'>(文)</span>私云此文意又同記能化所化應道交謂之加持也所謂諸佛是能加即所持眾生又所加即能持也理觀啟白云入我々入能加持故<span class='note-inline'>(云云)</span>此則舉能加能持義顯所持所加義耳。</p>
<p>△舊譯或云等者要義云當知䟽言舊譯或云神力所持者此出神變加持之古語也神變曰神力加持曰所持然此所持唯所非能唯持闕加次言或云佛所護念者此出加持之古語非謂神變也故開題云加持者古云佛所護念又云加被<span class='note-inline'>(云云)</span>然此護念加被<span class='corr'>但</span>加非持故此文云加彼眾生是謂護念<span class='note-inline'>(云云)</span>私云神力所持唯有持義無加義佛所護念偏有加義闕持義故秘藏記云加者諸佛護念<span class='note-inline'>(文)</span>故知今加持為勝<span class='note-inline'>(矣)</span>。</p>
<p>△然此自證三菩提等者鈔云然者然前起後之詞<span class='note-inline'>(私云然前者指上成佛起後者下神變加持也)</span>言自證者<span class='corr'>但</span>是佛之自證不從他得也故下䟽云如是自證之境說者無言觀者無見<span class='note-inline'>(文)</span>經第一<span class='note-inline'>(具緣品)</span>云爾時執金剛秘密主白佛言希有世尊說此諸佛自證三菩提不思議法界超越心地以種々方便道為眾生類如本性信解而演說法<span class='note-inline'>(云云)</span>今䟽二句文依此經文歟以是故住於自在神力等可釋以種々方便以下文。</p>
<p>問若爾說此諸佛自證等今經說會以種々方便<span class='note-inline'>(乃至)</span>而演說法者加持世界說法歟。</p>
<p>[前-刖+合]凢自證三菩提位是菩提實義五言断無說十心寂不行何有說法義乎故䟽二十云自證之法則不能度人此處㣲妙寂絕出過心量<span class='note-inline'>(畧抄)</span>又云本地之身非有心之境界<span class='note-inline'>(取意)</span>又第六云佛自證之法非思量分別之所能及<span class='note-inline'>(文)</span>當卷下云如來自證之智設以神力加持亦不可示人<span class='note-inline'>(文)</span>又云<span class='note-inline'>(如抄引上出之)</span>當知次下云以方便而說斯則今經說會也<span class='corr'>但</span>經文說此自證者由方便說自證也非謂自證位說自證法也故䟽第三釋此經文云即金剛手羕佛神力領解上文<span class='note-inline'>(私云金剛手領解住心品文故矣)</span>先歎世尊甚為竒特由具大方便故乃能說此諸佛自證三菩提所謂自心自覺<span class='note-inline'>(心自覺心心自證心如實知自心也即菩提實義謂覺自心從本以來不生義也)</span>不可思議法界<span class='note-inline'>(十慮手口故云不可思五居足断故云不可議也)</span>出過一切心地<span class='note-inline'>(出過三十二種心地也)</span>的無所依也<span class='note-inline'>(依者心地也依過故云無)</span>如世人舉趾動足皆依於地菩薩亦如是依心進行故名此心為地<span class='note-inline'>(第二十卷者心境者是也)</span>以心為地以心尚有所依故未名正遍知如來<span class='corr'>已</span>度此㣲細戲論<span class='note-inline'>(佛地惑㣲細妄執也)</span>進趣都息故名超越心地也雖究竟寂滅不可言宣而能以種々方便道為眾生類如本性信解而演說法即是領解一切智心無盡莊嚴之迹也<span class='note-inline'>(文)</span>此文既云由具方便故乃能說此諸佛自證等定知住神力加持說此自證法云今經也若自證位有說法何云若我<span class='corr'>但</span>住如是境界不能以是蒙益乎。</p>
<p>問今經自受法樂說實行隔聞故大師云自性受用佛自受法樂故與自眷属各說三密門<span class='note-inline'>(文)</span>然今經䟽文為不知自證三菩提之實行菩薩而住方便說法<span class='note-inline'>(見)</span>就中䟽釋種々方便等文云即是領解一切智心無盡莊嚴之迹<span class='note-inline'>(文)</span>准無盡莊嚴藏之文以方便說法非為瑞相加持乎。</p>
<p>[前-刖+合]無盡莊嚴之迹雖依上文其意異矣隨義轉用聖教常習歟所以自性身有本地加持二義以加持身自受法樂說而領解本地無相之自證也况復經中隣此文云次說修真言行大悲胎藏生大[漫-又+万]荼羅王<span class='note-inline'>(文)</span>諸說既今經具緣品也領解豈非指住心品說乎又三䟽次文云不思議法界即喻蓮花臺種々方便道即喻蓮華葉<span class='note-inline'>(文)</span>䟽第二十云此是毘盧遮那本地之身花臺之躰超八[葉-世+廿]絕方處非有心之境界唯佛與佛乃能知之為念本誓開示大悲藏普引眾生入佛惠故。</p>
<p>○若離方便如來本地尚不可說何况以示人耶不可為諸上首等菩薩說何况流入生死中耶以此方便同於大空而現眾像。</p>
<p>○即是金剛身也<span class='note-inline'>(文)</span>准此文自證是本地華䑓躰本地身尚為金剛手等不說之現八[葉-世+廿]<span class='corr'>已</span>外方便身作四重圓壇說今經也<span class='corr'>但</span>有心菩薩是舉顯人歟或又自性所成眷属假示現此儀歟例如瑜祇經遍照如來與自性所成眷属俱說之然至瑜祇成就品說一字心之明云會中有一障者怱然而現諸菩薩各如醉人不知所從來處<span class='note-inline'>(畧抄)</span>此等皆現不知相歟䟽二十卷云為諸上首等諸菩薩說又爾也到於實際從果向因人何非境界乎又經文為眾生類者未來眾生也故次下舉具緣品所化云為滿足彼諸未來世無量眾生<span class='note-inline'>(文)</span>具如下辨。</p>
<p>問自性身非受用等加持身更現加持身文證安在乎。</p>
<p>[前-刖+合]䟽第三云然以加持力從佛菩提自證之德現八[葉-世+廿]中胎藏身<span class='note-inline'>(文)</span>既云中胎尊恃身非受用等也具如下辨。</p>
<p>△現覺諸法本初不生等者此有二點一云現覺諸法本初不生意云本有始覺顯得本有本覺也一云現覺之諸法本初不生也本覺之覺也意云凢夫見聞覺知諸法即本初不生而法佛法爾四曼非始可覺也<span class='note-inline'>(為言)</span>䟽第六釋菩提實義云我覺本不生者謂覺自心從本以來不生即是成佛而實無覺無成也<span class='note-inline'>(文)</span>此文有二點一云謂自心覺本來不生即是成佛<span class='note-inline'>(始覺智身)</span>而實無覺無成也<span class='note-inline'>(本覚理身)</span>一云謂覺者自心也本來不生即成佛<span class='note-inline'>(本覚成佛義)</span>而實無覺無成也<span class='note-inline'>(簡始覺成覺也)</span>䟽第十二云彼持真言行者如是見心性時即是見正覺兩足尊永離邪倒名之為正以此正知見現覺諸法也<span class='note-inline'>(文)</span>此釋順初文點耳開題云成者不壞不断不生不滅無始無終之義此則法爾所成之成非因緣所生之成文云我覺本不生<span class='note-inline'>(乃至)</span>知空等虗空即是大成就成非小成之成<span class='note-inline'>(私云法尓云大成因緣云小成也)</span>次佛者又云三菩提是正覺正知之義非因緣所生之覺是法然所得之覺故文云法佛自然智已離一切暗<span class='note-inline'>(略抄)</span>當知今文明法然成佛之義耳若爾我等本來是佛何流轉生死乎。</p>
<p>[前-刖+合]䟽六釋菩提實義文云一切眾生不解如是常寂滅相<span class='note-inline'>(私云菩提實義也)</span>分別妄云有生輪迴六趣不能自出今雖聞正法音還於種々有為事迹中<span class='note-inline'>(䟽第四云如來以世間因緣事相擬儀况喻不思議法界（文）准於世間因緣擇地造壇等事迹之中不思無相菩提為言不知性得果海法然之理於緣起因分有為事迹中也)</span>推求挍計<span class='note-inline'>(遍計所執也)</span>冀望成佛何有得理<span class='note-inline'>(法然理也)</span>耶<span class='note-inline'>(文)</span>。</p>
<p><span class='note-inline'>(䟽第七云而<span class='corr'>但</span>以佛知見示悟眾生若行者於此真言十喻中妄見有為生滅更增心垢則非如來之本意也（云云）)</span>當知於法無取捨知所執無耳故䟽第十一云又復是因本性空寂當知果相亦復如是<span class='note-inline'>(私云法爾成就常寂滅相也)</span>若於如是緣起法中<span class='note-inline'>(於有為事迹之中也)</span>而言有因有果<span class='note-inline'>(推求挍計也)</span>即是遍計所執堕断常一異不入中道<span class='note-inline'>(不得法然理也)</span>是故證知如是真言永離因業即是法界也故知迷悟不同遍計有無耳故住心論云迷悟在<span class='corr'>己</span>無執而到<span class='note-inline'>(云云)</span><span class='note-inline'>(遍計捨不捨具如即身義抄)</span>。</p>
<p>△是處言語盡竟心行亦寂者䟽第六云出過語言道者即是從此<span class='corr'>已</span>下皆是轉釋阿字門覺本不生即是佛佛自證之法非思量分別之所能及亦不可傳授與人智度謂之言語盡竟不行處也<span class='note-inline'>(文)</span>經第六<span class='note-inline'>(說如來品)</span>云成佛十智力故號三菩提唯惠害無明自性離言說自證之智惠故說名如來<span class='note-inline'>(文)</span>䟽第十九云此自證境界出過語言道以知自證非可宣說而授與人住如此智故得如來名也<span class='note-inline'>(文)</span>。</p>
<p>△心行亦寂上引第三文下引第六文可知之。</p>
<p>△若離如來威神之力等者䟽第六云本者即是如來自證之地住大涅槃若捨加持神力則一切心量眾生非其境界<span class='note-inline'>(文)</span><span class='note-inline'>(若捨<span class='corr'>已</span>下同今文)</span>䟽第四云若作深秘釋者如來妙嚴之相法爾無减非造作所成故<span class='note-inline'>(私云自證三菩提法尓成佛故開題云法尓所成非因緣生（云云）)</span>不以外寳為餙乃至十住諸菩薩<span class='note-inline'>(當今十地菩薩)</span>猶囙羕佛神力<span class='note-inline'>(當于今威神之力文也)</span>見加持身其於常寂之躰<span class='note-inline'>(心行亦寂自證位也)</span>如在羅穀<span class='note-inline'>(尚非其境界意也)</span>故以為[工*兄]也<span class='note-inline'>(文以外餙[工*兄]事相喻妙嚴相也)</span>依此文自宗未究竟修生菩薩歟雜問[前-刖+合]云十地以還者是即從囙向果之人所以云不知彼內證境<span class='note-inline'>(文)</span>䟽第七云如來無㝵知見<span class='note-inline'>(私云自證三菩提唯佛知見故云也)</span>在一切眾生相續中法爾成就<span class='note-inline'>(法尓成佛菩提實義也)</span>無有缺减以於真言躰相不如實覺故名為生死中人<span class='note-inline'>(文)</span><span class='corr'>已</span>上約自證菩提而示十地生死不知矣瑜祇經云皆以㣲細法身秘密心地超過十地身語心金剛各於五智光明峯[打-丁+午]出現五億俱胝㣲細金剛遍滿虗空法界諸地菩薩無有能見俱不覺知<span class='note-inline'>(文)</span><span class='note-inline'>(慈覺釈云諸地菩薩顯菩薩（云云）信證僧正云此菩薩中有顯教菩薩及真言未究竟菩薩（云云）)</span>智論第九云是法性身滿十方虗空相好莊嚴無量音聲聽法眾亦滿虗空<span class='note-inline'>(此眾亦是法性身非生死人所見（云云）)</span>已上依自受法樂說法而顯十地生死不知也又䟽第二十云若離方便如來本地尚不可說何况以示人耶不可為諸上首等菩薩說何况流入生死中耶<span class='note-inline'>(文)</span>准此文乆已通達金剛手等假現此相云十地菩薩也䟽第三釋支分生云出無量十住諸菩薩此中有二重大眷属內眷属也<span class='note-inline'>(取意)</span>生死中者取生死中人耳二教論上云自性受用佛自受法樂故與自眷属各說三密門。</p>
<p>○所謂如來內證智境界也等覺十地<span class='note-inline'>(私云或顯等覺十地也或華嚴天台也)</span>不能入室何况二乗凢夫<span class='note-inline'>(常二乗凢夫也或大小乗云二乗世間二三云凢夫也)</span>誰得昇堂私云等覺亦第十地滿心攝故今十地菩薩也二乗凢夫同今生死中人也釋論中以二乗接邪定故。</p>
<p>△爾時世尊徃昔大悲願故等者經第一<span class='note-inline'>(具緣品)</span>云爾時毘盧遮那世尊本昔誓願成就無盡法界度脫無餘眾生界故一切如來同共集會漸次證入大悲藏發生三摩地<span class='note-inline'>(云云)</span>䟽第三云以如來本行菩薩道時立如是誓願我當成就一切諸佛法界悉皆度脫無餘眾生界今所願<span class='corr'>已</span>滿而應度眾生不盡以眾生界無盡即是法界無盡也。</p>
<p>○以眾生界未得一切解脫即是法界未得遍滿成就故如來勤修事業無有休息也即以此本願因緣一切如來同共集會。</p>
<p>○今將說滿足一切智々法門亦是諸佛大事因緣以同一本誓同一法界故皆悉集會共以神力加持也。</p>
<p>○<span class='note-inline'>(云云)</span>私云今文同此經䟽說歟同共集會者今經會座也自性所成內大眷属皆是到於實際人故亦云一切如來也滿足一切智法門者今經骨目也依事相更問大事因緣良有以也當知[酉*羽]徃昔悲願住加持三昧現尊特中䑓身說今經也故云皆悉集會共以神力加持也心王心數同住加持故云共也依之當卷下文云然以自在神力所加持故即從心王毘盧遮那現加持尊特身爾時無量法門眷属一々皆現執金剛身顯發如來大㔟威猛<span class='note-inline'>(文)</span>第三上文云然以如來加持加持故從佛菩提自證之德現八[葉-世+廿]中胎藏身<span class='note-inline'>(乃至)</span>從普門方便現第三重一切眾生喜見隨類之身<span class='note-inline'>(文)</span>此等明文煥然非謂自證位說今經耳。</p>
<p>問今世尊約本覺門則無始無終之性身也又依顯得邊則一生頓證之理佛也俱以不可云徃昔悲願如何。</p>
<p>[前-刖+合]若約本覺門依本有三身中應化用而義說歟故瑜祇經云常於三世不壞化身利樂有情無時暫息<span class='note-inline'>(文)</span>徃昔者本有義非約時分前後歟若㨿修顯邊且約一生前後作此說歟文云望顯得今果指本有熏習云徃昔歟故問[前-刖+合]云謂大日世尊顯昔成佛之初事故云大日成覺<span class='note-inline'>(文)</span>私云本覺成佛故云昔成佛斯則本初事故云初事也。</p>
<p>△若我<span class='corr'>但</span>住如是境界等者雜問[前-刖+合]云如來徃昔悲願力故住神力加持三昧為諸眾生說秘密藏<span class='note-inline'>(文)</span>䟽第二十云若如來<span class='corr'>但</span>住自證之法不能度人何以故此處㣲妙寂絕出過心量說何示人耶故漸次流出漸入第一院次至第二院次至第三院雖作如此流出亦不離普門之身<span class='note-inline'>(文)</span>私云准此文今如是境界者指上自證三菩提也如來與我名異義同如是境界與自證之法文別意一故以不能度人釋則諸等二句以三重流出文配示種々諸趣所喜見身以此處㣲妙寂靜却當于是處<span class='note-inline'>(乃至)</span>亦寂出過心量是出過一切心地既文言相對分明也故知今此文示說今經四重圓壇之儀式也又第六云本者即是如來自證之地住大涅槃<span class='note-inline'>(私云同如是境界已上)</span>若捨加持神力則一切心量眾生非其境界<span class='note-inline'>(文)</span><span class='note-inline'>(同不能<span class='corr'>已</span>下文也)</span>又二十卷云從法身<span class='note-inline'>(中䑓身也)</span>起應次流向外<span class='note-inline'>(如流出三重聖眾也)</span>以度眾生<span class='note-inline'>(似度未來眾生也)</span>猶如[漫-又+万]荼羅自中䑓出至八部世天之位<span class='note-inline'>(文)</span>或云以此文明瑞相加持世界事甚非也所以者何示竒瑞是為說今經先瑞也然既自證位說今經更住加持瑞々相為何乎<span class='note-inline'>(取意)</span>又自證位說今經未來利益可足何云住自證則不能蒙益乎又下文云如是自證之境說者無言觀者無見<span class='note-inline'>(文)</span>若自證位說今經何云說者無言乎又云如來自證之智設以神力加持亦不可示人<span class='note-inline'>(文)</span>彼位有說則何云不示人乎當知從菩提自證德現八[葉-世+廿]中胎藏加持身云住神力加持三昧如此為未來眾生示三重[漫-又+万]荼羅種々諸趣所喜見身為同聞䟽第六云三重[漫-又+万]荼羅所示種々類形皆是如來一種法門身也<span class='note-inline'>(文)</span>或舉第三重喜見隨類身顯初二重歟䟽第三云第三重喜見隨類身之故說今經云所冝聞法也解脫門所現知識傳此令末代眾生開悟故云開觀照門也依之雜問[前-刖+合]云如來徃昔悲願力故住於神力加持三昧為諸眾生說秘密藏發即心菩提淨即心佛國見自心正覺證自心涅槃是故云加持等此其大意<span class='note-inline'>(文)</span>。</p>
<p>問下卷三重流出文中䑓為自證外三院為化他何同今經說會乎又彼卷下文云為念本誓開示大悲藏。</p>
<p>○復以神力普現身口意遍滿生死中<span class='note-inline'>(文)</span>此文同今䟽文依神力加持現三密遍滿生死豈非對實行加持世界儀乎又今文云普為一切眾生舉實行也又既云種々性欲所冝聞法何自受法樂說乎况復䟽第十二云遍照佛剎者以此惠光普照無量法界一切有緣應度者無不普現其前以所喜見之身稱機說法咸令得入如是阿字之門也<span class='note-inline'>(文)</span>准此文今所喜見身又加持世界教主耶就中今云然此應化非能說主乎。</p>
<p>[前-刖+合]凢三重流出是為說今經集會儀式也故金剛頂經云自受用佛從心流出無量菩薩對遍照如來受灌頂職位彼等菩薩各說三密門<span class='note-inline'>(乃至)</span>此即毘盧遮那聖眾集會皆住大悲願廣利有情<span class='note-inline'>(畧抄)</span>今又可准之又經第五說自性身々土文云法界慓[愔*戈]大蓮華王出現如來法界性身安住其中隨諸眾生種々性欲令得歡喜<span class='note-inline'>(文)</span>䟽釋云此即中䑓八[葉-世+廿]之華也然生大蓮華如來住彼法界第一隨信解眾生喜恱<span class='note-inline'>(文)</span>准此文今又可今經會座也又以隨諸眾生等文不可云受用等說三身說文次下別說故具如聲義釋矣<span class='corr'>但</span>至十二卷釋者所喜見身其躰雖一自利々他義異故所謂在自性土為同聞而自受法樂徃加持世界隨機說法故隨冝釋况復彼釋次下文云隨佛剎即無餘世界也<span class='note-inline'>(私謂此世界者即此淨心之土常無毀壞金剛之國土也)</span>此意無餘世界者指法界宮歟又云金剛國土金剛界義歟又於遍滿生死釋者具釋云此是毘盧遮那本地之身華䑓之躰超八[葉-世+廿]絕方所非有心之境界唯佛與佛乃能知之<span class='note-inline'>(私云<span class='corr'>已</span>上自證三菩提言心絕滅位也)</span>為念本誓<span class='note-inline'>(徃昔悲願也)</span>開示大悲藏普引眾生入佛惠故<span class='note-inline'>(開發大悲胎藏[漫-又+万]荼羅而引入未來眾生令入法界今經說會也)</span>復以加持神力普現身口意遍滿生死中<span class='note-inline'>(如來以神力普現解脫門知識於加持世界化實行生死人也)</span>當知此即是方便也<span class='note-inline'>(結上今經會座及加持世界利益也)</span>若離方便如來本地尚不可說<span class='note-inline'>(自證境毘盧遮那本地身尚不可說也說者無言故)</span>何况以示人耶<span class='note-inline'>(又不可示人也觀者無見故)</span>不可為諸上首等菩薩說<span class='note-inline'>(今經說會自性身中加持身說故於本地自證為金剛手等不可說云也此蕳今經說會也)</span>何况流入生死中耶<span class='note-inline'>(云云)</span><span class='note-inline'>(此又遮加持世界說也)</span>當知今文神變加持之方便既二重故異今文歟次普為一切眾生者神力加持元意遠被未來機故云種々性欲等故當卷下釋住心品九句問云時金剛手為令未來眾生具足方便無餘疑故以偈問佛<span class='note-inline'>(文)</span>又經第一具緣品云於當來世時劣惠諸眾生。</p>
<p>○為度彼等故隨順說是法<span class='note-inline'>(文)</span>䟽第四釋云若我捨於方便直為眾生說如是自證之法彼等云何悟解而能進修耶故偈次明設教之意云為度彼等故隨順方便說也<span class='note-inline'>(文)</span>此自證者前自證三菩提也方便者今神力加持三昧也既明設今教之意指未來眾生云為度彼等故々知今設教本意專約未來眾生也大師雜問[前-刖+合]釋即此意矣或又准聖位經彼等菩薩各說三密門者三重圓壇內大眷属所說歟佛菩薩各入自證三昧說各々真言故<span class='note-inline'>(出普通真言藏品中)</span>云說種々性欲等各受法樂故云隨種々心行等也然此應化者自性所成所喜見身也非當經教主心王大日也各說三密故應化又非不能說而非說主耳問既所喜見身今經之聽眾也教主說文何乎又非從毘盧遮那等說全同下所舉瑞相文何云非加持世界儀式乎。</p>
<p>[前-刖+合]上所舉世尊住加持三昧是即今經教主也䟽第十四云以清淨法身離一切相<span class='note-inline'>(私云菩提實義也<span class='corr'>已</span>下神力加持三昧也)</span>然佛以加持力故用此字輪開示如來秘密內證之德由佛自在神力所加持故囙此有相方便能生無相之相也<span class='note-inline'>(文)</span>又第十六云佛住畢竟無相寂滅之法<span class='note-inline'>(私云自證位也)</span>以大悲故<span class='note-inline'>(徃昔大悲願也)</span>住於三昧<span class='note-inline'>(等至三昧也擬今加持三昧也)</span>令一切大會無量眾生<span class='note-inline'>(指內大眷属及未來眾生也得)</span>見此大悲胎藏万荼羅莊嚴大會㣲妙之法即是於無相中而現有相<span class='note-inline'>(文)</span><span class='note-inline'>(無相自性位有相加持說也)</span>第六云如內證大甘露味假令種々方便為未甞者說之終不能解<span class='note-inline'>(私云<span class='corr'>已</span>上自證位也)</span>然佛以方便力以無相法身作種々名相加持令諸眾生以因果法證得非因非果法<span class='note-inline'>(云云)</span><span class='note-inline'>(住加持三昧說今經也)</span>又經第一具緣品云諸佛自證三菩提超越心地<span class='note-inline'>(<span class='corr'>已</span>上如文)</span>以種々方便道如本性信解而演說法<span class='note-inline'>(文)</span><span class='note-inline'>(以種々以下同住神力加持随種々性欲說所冝聞法義也)</span>依此等文明今經神力加持所說非本地自證說也加持三昧若加持世界事自證位言語無今經說會何處乎<span class='corr'>但</span>今釋文同瑞相文者瑞相土教主他受用<span class='corr'>已</span>下三身也彼即自性座席聼眾故其文同何失又云即事而真無有終<span class='corr'>[書-曰+皿]</span>顯自性所成眷属之㫖也瑜祇經云常於三世不壞化身利有情事<span class='note-inline'>(文)</span>可思之。</p>
<p>問䟽第三云且行者於瑜伽中以自心為感佛心為應感應因緣即時毘盧遮那所喜見身說所冝聞法<span class='note-inline'>(文)</span>又大䟽抄云今神變者三種幻中不思議幻也准此文加持世界實行逮見義見如何。</p>
<p>[前-刖+合]䟽第六云然諸行人若深入瑜伽境界三昧自當了々[聽-王]聞如正說時無異<span class='note-inline'>(文)</span>私云行者感見令同今會座故云如正說等以文言同勿乱自性加持二處<span class='note-inline'>(矣)</span>。</p>
<p>△然此應化非從毘盧遮那等者經下文云非從毘盧遮那佛身或語或意生一切處故起滅邊際不可得而毘盧遮那一切身業一切語業一切意業一切處一切時於有情界宣說真言道句法<span class='note-inline'>(文)</span>今釋依此文而釋今經會座第三重變化身與無相法身無二無別之義也釋迦是第三重外部主故上云諸趣所喜見身<span class='note-inline'>(䟽第三云第三重一切眾生喜見随類身（文）第五云釈迦牟尼生身眷属為第三（文）第六云第三重一切世天眷属文)</span>大師又今經文注變化身說法得益<span class='corr'>但</span>以加持世界教主成今經同聞者依其躰同故又三重聖眾皆雖同聞舉第三重顯初二重歟例如下文中舉第一重執金剛顯第二三重耳上文世尊住加持三昧示所喜見身等者依經而毘盧遮那<span class='corr'>已</span>下文即是不生而生之謂也今文非從等者生而不生之義也智證大師釈云然此應化非大日身或語或意生者㨿真如躰性門而說也<span class='note-inline'>(文)</span>起滅者隱顯義非實生滅歟故下文云顯時無從來隱時亦無所去<span class='note-inline'>(文)</span>如是隱顯遍一切處無相法身故云邊際俱不可得也故下釋云所以無盡無邊際者以不異如來遍一切處常住不滅之身也<span class='note-inline'>(文)</span>教王經䟽第二云言無始無終者是毘盧遮那於三際中無生滅故々大日經歎毘盧遮那三業云於一切處起滅邊際不可得<span class='note-inline'>(文)</span>此意不可得者遮起滅歟。</p>
<p>△譬如幻師等者此文上爾時世尊<span class='corr'>已</span>下譬說也幻師譬上世尊也咒術力喻上大悲願力也加持藥草類上住加持三昧也能現種々未曾有事比所喜見身所冝聞法也五情所對擬隨種々心行恱可眾心同開觀照門也若捨加持等二句顯然此應化<span class='corr'>已</span>下文。</p>
<p>△五情所對恱可眾心者文意云現種々未曾有事是五情所對而令恱可眾心譌或現未曾有事之五情所對而令恱可眾心義也眾心者眾生心歟或眾多心歟五識唯緣實境或通假境西方諸師異義也<span class='corr'>但</span>護法親光意唯緣實境其故未轉依五識必託第八所變故所變必有實用故䟽主未必决断性相學者隨冝可取義也今且依護法意得文意者幻師依咒術力加持藥草現種々未曾有事時五根五識雖緣本藥草同時意識迷乱而見種々未曾有事想有見色聞聲等作用此五根為門同時意識為執故云五情所對非直五識也恱可者恱喜義喜是意識相應受也可思之。</p>
<p>△如來金剛之幻等者合說也緣謝即滅句以若捨<span class='corr'>已</span>下合然此應化以下也機興即生文以眾心<span class='corr'>已</span>上合觀照門以上之意也即事以下二句合於一切以下也或又<span class='corr'>但</span>於一切<span class='corr'>已</span>下合說而顯餘歟緣滅機生起滅義也即事而真等邊際不可得義也如來金剛之幻者大䟽抄云即如來金剛之幻即智之用自在之業也<span class='note-inline'>(文)</span>密嚴院釋云金剛之幻即事而真不二之一即如而多<span class='note-inline'>(云云)</span>或云約佛躰云金剛法然不變故望機情云應幻興謝隨時故先師義云四身皆法然本有故神變不改自性趣利他門雖用加持自性敢不變然則不異本地應幻故云金剛幻又名不思議幻金剛即幻也勿同如常報應如水月等耳。</p>
<p>問法然本有何有興謝異耶。</p>
<p>[前-刖+合]木幡義云興謝本法然也生滅即本有也何同如常生滅義矣故經云生住等諸法常恒如是生<span class='note-inline'>(文)</span>私云生滅約機見隱顯非開應化矣故相應經云常於三世不壞化身<span class='note-inline'>(文)</span>。</p>
<p>△緣謝即滅<span class='note-inline'>(乃至)</span>無有終盡者此明應化有法爾隨緣二義也上二句隨緣下二句法爾也或云今宗意約法躰說四種法身皆是本有約隱顯語四身俱有因緣生義<span class='note-inline'>(云云)</span>法躰者即身義云故佛說六大為法界躰性<span class='note-inline'>(文)</span>。</p>
<p>問若爾因緣生非法躰乎。</p>
<p>[前-刖+合]亦是法躰故䟽第七云法界即諸法之躰以是言之因亦法界緣亦是法界因緣所生法亦是法界<span class='note-inline'>(文)</span>良以彼三乗捨煩惱事更得菩提真顯一乗雖不捨煩惱相猶歸菩提躰云真也今宗煩惱事相本是真躰故性相歷然云即事而真求異如常攝相歸性之義耳故秘藏記云顯教之中相常住者㨿攝相歸性可稱常住依性相差別何稱常住耶密教說性之處性相宛然而本有也<span class='note-inline'>(取意)</span>。</p>
<p>△應具題云大廣<span class='corr'>博</span>經等者今加因陀羅王四字故云具題也大廣<span class='corr'>博</span>經者大毘盧遮那成佛經義歟上具舉故恐文繁今略舉也開題云毘盧遮那者。</p>
<p>○或云光明遍照或說高顯廣<span class='corr'>博</span>並皆得其義<span class='note-inline'>(文)</span>義决云梵云毘盧遮那此云翻㝡高顯廣眼藏如來。</p>
<p>○先有翻為遍照王如來也<span class='note-inline'>(文)</span>私云經字置中間違諸經例如何[前-刖+合]<span class='note-inline'>(云云)</span>。</p>
<p>問囙陀羅王者帝釋也者梵漢不同歟。</p>
<p>[前-刖+合]抄云梵語囙陀羅此云尊帝釋者帝之一字即是囙陀羅梵語訛也正云[(留-田)-刀+ㄗ]涅哩<span class='note-inline'>(二合)</span>畧云帝盖聲勢相近今時帝王順天立號猶得梵名耳釋者具足應云釋迦羅主也<span class='note-inline'>(文)</span>開題云唐言帝釋王梵本◇◇◇◇<span class='note-inline'>(畧抄)</span>要義云抄意帝之一字為梵語者既違開題斯難依用耳然開題意釋為漢語其意可思法華玄賛云梵云釋迦提婆囙達羅釋迦姓也<span class='note-inline'>(音訓云剎帝利姓也)</span>此[(米/田)*目]為能提婆天也囙陀羅帝也<span class='note-inline'>(云云)</span>䟽第七云囙陀羅是天帝釋異名<span class='note-inline'>(文)</span>。</p>
<p>△一切如來秘要之藏等者教王經開題云復次一切如來者具顯密二意顯義十方三世一切諸佛名一切如來是則各々眾生修如實道去成正覺來化眾生名如來也密義五智佛名一切如來聚一切諸佛共成五佛身故此五佛則諸佛之本躰諸法之根源故名一切如來<span class='note-inline'>(文)</span>私云依初釋者大乗眾教可通顯密約後釋者應限密藏兩部相望有互為主伴義故䟽十四云如來何故處此三昧然亦非無因緣正謂開示如來甚深秘要之事也<span class='note-inline'>(文)</span>。</p>
<p>△猶如千目為釋天之主者鈔云言猶如千日者謂天帝威德光明類千千日如經云帝釋所有光明猶如千日等為釋天之主也<span class='note-inline'>(文)</span>此釋目字為日帝釋光明勝日天子義也㝡勝王經第七云乃至千眼帝釋王<span class='note-inline'>(文)</span>惠昭釋云猶如帝釋名為千眼非有千眼以能一時見於千法故名千眼<span class='note-inline'>(文)</span>此意目者眼義也教時義云天帝有千名<span class='note-inline'>(文)</span>此又目者名目義也䟽文意如帝釋為忉利天之王也<span class='note-inline'>(為言)</span>。</p>
<p>△入真言門住心品者抄云又真言門為所入々為能入々々從所入以得名是真言門之入名入真言門依主釋也住心者住謂安住令菩提等願不動故心者[雨/(並-(美-(王/大)))]明是知見之真實相故又住是三昧於三昧中即見自心。</p>
<p>○住是能住心是所住能所相望作依主釋又上入真言門是囙住心是果囙果相望亦依主<span class='note-inline'>(文)</span>觀義云真言是能入方便入修義也住心即所入法也意入真言門而住心之品也<span class='note-inline'>(為言)</span>或行者為能入真言為所入門也意行者入三密門而住心也<span class='note-inline'>(為言)</span>範義云真言者梵云[漫-又+万]荼羅是万德輪圓之壇也即所入果也住心者十住心即能入心也意入[漫-又+万]荼羅之住心也<span class='note-inline'>(為言)</span>例如入[漫-又+万]荼羅具緣品也。</p>
<p>問若住心為能入者釋此心云所謂眾生自心品即是一切智々<span class='note-inline'>(文)</span>非指所入一切智果耶。</p>
<p>[前-刖+合]此心有二義若約本有本覺是所入一切智果也若約修生始覺亦能入續生心品也大經要義第二云謂住心者顯能住於所住心故住之一字通能所也緣慮故名心<span class='note-inline'>(文)</span>尋云今此心者可限六大中識大三密中意密乎[前-刖+合]且依一意通三密六大歟。</p>
<p>問䟽釋此心云所謂眾生自心品即是一切智々<span class='note-inline'>(文)</span>既云心品又云智々豈非三六隨一耶如何。</p>
<p>[前-刖+合]今宗意於顯乗一心無相理談六大本有義是當宗超絕之談也顯宗於色心隨一之心論能求所求二菩提心真宗六大本有躰即能求菩提心又所求菩提心也若菩提心[尸@句]識大者於顯乗一心論六大而彼六大中唯識大者顯乗菩提心寬廣真言菩提心狹少乎故知菩提心通三密六大也。</p>
<p>問若爾通三六證安在乎。</p>
<p>[前-刖+合]戒序釋所求菩提心云三密四曼四種法身也<span class='note-inline'>(云云)</span>所求既通三密能求何[尸@句]識大耶能所一躰故々䟽下云唯是心自證心々自覺心<span class='note-inline'>(文)</span>大師指事云心自證心々自覺心<span class='note-inline'>(文)</span>又別本即身義出菩提心躰云本有阿字<span class='note-inline'>(云云)</span>大日經云有情及非情阿字第一命<span class='note-inline'>(文)</span>非情命阿者五大有情命阿者識大也可思之。</p>
<p>問若爾者五大又可有緣慮義乎。</p>
<p>[前-刖+合]云爾何失三摩耶身既有情也身語二密又有断惑證理功<span class='note-inline'>(別本即身義)</span>又菩提心[尸@句]識大者違經彼法少分都無可得之文菩提心外無七㣲合成法故。</p>
<p>問三界唯心之義顯乗盛談也雖然色法勿為能求躰乎。</p>
<p>[前-刖+合]彼緣起色法歸一心本云三界唯心今不爾唯心本源性所色心法然本有也豈同彼矣。</p>
<p>△竊謂入住之義等者般若寺抄云意修行即此心離心無修行之義故舉心省行為一品目也<span class='note-inline'>(文)</span>意云顯發心即到義云兼修行歟修真言門非發心即到故<span class='note-inline'>(為言)</span>中川抄云私案入義兼修入者入修真言門故住義兼行能住其心真言行故<span class='note-inline'>(文)</span>私云今教五轉成佛中修行唯[尸@句]第二句故即心具万行<span class='note-inline'>(文)</span>入住義廣通五轉故從因至果以無所住而住其心<span class='note-inline'>(文)</span><span class='note-inline'>(住既通五轉入亦可尓也)</span>故云入住義兼修行也。</p>
<p>△真語如語不妄不異者金剛般若經云如來是真語者實語者如語者不誑語者不異語者<span class='note-inline'>(文)</span>今䟽文同此經<span class='corr'>但</span>四五為異耳上二句約表立名下二依遮受稱也或上摽下釈謂真語是不妄義如語即不異謂也故唯識論云真謂真實顯非虗妄如謂如常表無變異<span class='note-inline'>(文)</span>。</p>
<p>△龍樹釈論謂之秘密號者智論三十八云佛法中有二諦一者世諦二者第一義諦為世諦故說有眾生為第一義諦故說眾生無所有復有二種有知名字相有不知名字相譬如軍立密號有知者有不知者<span class='note-inline'>(文)</span>大師釋此文云所謂密號名字相等義真言教中分明說之<span class='note-inline'>(文)</span>䟽眾又取文意云秘密號歟。</p>
<p>△舊譯云咒等者大師字母釈云云何咒陀羅尼謂諸菩薩獲得如是持自在由此自在加被能除有情災患諸真言句令彼章句悉皆第一神驗無所唐捐能除種々災患是名菩薩咒陀羅尼<span class='note-inline'>(文)</span>。</p>
<p>△此品統論經之大意者鈔云或以此品即為當經之序品如華嚴故䟽云經之大意<span class='note-inline'>(取意)</span>或云此經住心品即說無相菩提心至極果躰正宗之本也不同常途序品三叚即三密也又橫竪無㝵序正不二也可思之開題云今此經且約三部而釈初如是等序分者當身密即佛部示身無盡藏故次爾時世尊至属累終是語密即蓮華部現語無盡藏故信受等文是意密即金剛部示意無盡藏故序正雖異秘妙是一身語不同平等無異<span class='note-inline'>(文)</span>私云如實知自心◇字本不生云秘妙是一入我々入三々平等云平等不異矣。</p>
<p>△所謂眾生自心品等者䟽第七云如來無㝵知見在一切眾生相續中法爾成就無缺减以於此真言躰相不如實覺故名為生死中人若能自知自見時即名一切知者一切見者是故如是知見非佛自所造作亦非他所傳授也<span class='note-inline'>(文)</span>又本即身義云謂悟眾生自心即是一切智々而如實覺知自心本有秘密莊嚴藏云究竟即身成佛也<span class='note-inline'>(取意)</span>私云或本有菩提心云自心品即第八識也故摩訶衍論云一切眾生皆有本覺<span class='note-inline'>(文)</span>或指真如云自心品即第九識故起信論云一切眾生悉有真如<span class='note-inline'>(文)</span>且依初義五轉中初◇引字菩提心義即東囙也即是一切智々者中䑓第五◇字具足方便智義也即字顯發心即到義也如實々知兼行證入三字義歟依後義者第九唵摩羅中因義也此識即法界躰性智故云即是一切智々也圓鏡力故實覺智文有二義謂阿閦大圓大日大圓也可思之又或人云六道輪迴眾生汎爾起善惡無記等三性心也煩惱妄心本輪圓具德故又眾生自心品者密嚴院釋接略則八九十三識舒廣則無量心識也如實了知者准大師釋竪有十重淺深橫示塵數廣多矣。</p>
<p>△自心發菩提等者此中自心等四句如次◇◇◇◇因行證入四字義也發起等二句第五方便具足◇字也如次又東南西北中次第也所謂自心發菩提者發◇字不生信智<span class='note-inline'>(初◇字菩提心義也)</span>發此不生智者一切所作心無著相以此無住心所修慈悲行是不生智上德故云即心具万行<span class='note-inline'>(第二◇字菩提行義也)</span>即心者指上自心即字皆流下心然見此不生際如實知自心即心成等正覺也<span class='note-inline'>(第三暗字證菩提義也)</span>心合不生性寂靜安樂故即心證大涅槃<span class='note-inline'>(第四惡字入涅槃義也)</span>心具上不生四德故發起方便憐愍心徹骨<span class='corr'>躰</span>建立眾生也此不生性即智所依所住故即心嚴淨佛國也<span class='note-inline'>(第五惡字方便具足智義也)</span>以此五字究竟覺為顯得即身成佛矣於此<span class='note-inline'>(文)</span>又有大事依法更問矣䟽十二云此八[葉-世+廿]四方四隅也四方即如來四智初阿字門即是菩提之心次◇字即是成無上菩提次◇字是菩提之行次◇字即是大涅槃<span class='note-inline'>(文)</span><span class='note-inline'>(東因義也)</span>大師三密觀云因行證入方便用此五位相當五佛時䑓實為因外花佛為行證入方便以此義可言內實為因外花為果若違此意不得名大悲胎藏妙法蓮華一行禪師以天台義為誠證既違其義寧可依慿乎瑜伽中䑓上佛為第九奄摩羅識此宗因果義逆順次第圓融相即重々無盡<span class='note-inline'>(文)</span>大師心云若不許華䑓為因花[葉-世+廿]為果之義即不得胎藏蓮華之名謂彼華未敷時名胎藏蓮花然此胎藏位唯有花實是因後開敷時成花[葉-世+廿]是果也意指今時開敷之[葉-世+廿]云果先來本有之䑓實為因也<span class='note-inline'>(為言)</span>一行心亦就開敷蓮見其䑓與[葉-世+廿]勝劣也。</p>
<p>問若爾二師終相違歟如何[前-刖+合]三密觀既云因果逆順重々無盡存東因義歟又䟽中從內向外作三句時中䑓為菩提心為因句准知五轉時何不中為因矣故知順逆重々因果二師互成耳。</p>
<p>△從因至果等者抄云從因至果皆不離自心因亦是自心果亦是自心々即菩提故云皆以等此因果義通本有修生因果歟二義俱無住著而住阿字不生心故云皆以無所住而住其心也或云從因至果義不同顯乗次第修行而不行而行不到而到故云皆以無所住而住其心也因者初◇果者第五◇舉初後顯中間歟或初二因後三果歟抄第二云又此中有六箇心字前二是因後四是果又前一是菩提心第二是大悲後四是方便<span class='note-inline'>(文)</span>大經要義第二云則此文中明能住人及所住心謂能住人者此教菩薩所住心者其人之心下句其心者是上句因果人之心故其迷悟心為所住躰且約十住心者第一迷心第十悟心中間八通二矣<span class='note-inline'>(取意)</span>。</p>
<p>△入真言門畧有三事等者。</p>
<p>問三密同入修要門何<span class='corr'>但</span>云入真言門耶。</p>
<p>[前-刖+合]入理方便教為本故々十住心論云且就語密顯示法曼荼羅心<span class='note-inline'>(文)</span>或口業兼餘二餘不爾故々法華玄<span class='note-inline'>(嘉祥)</span>云口業具三業動舌身業發聲口業經意々業身通身意々唯意業<span class='note-inline'>(文)</span>或三業中心為主故々般若寺抄云其三業中以心為主隨心分別身口作業隨心引導伴二業故云入真言門住心品<span class='note-inline'>(文)</span>。</p>
<p>問一切真言行者必具足三密可成佛耶。</p>
<p>[前-刖+合]然也故雜問[前-刖+合]云若三中一闕即不能至平等處如車一闕都無所到是即三平等義也<span class='note-inline'>(文)</span>。</p>
<p>問菩提心論云住法<span class='corr'>但</span>觀菩提心<span class='note-inline'>(文)</span>非唯依意密耶又密嚴院釋云顯非智觀不成佛密唯誦咒亦成佛<span class='note-inline'>(文)</span>如何。</p>
<p>[前-刖+合]菩提心論文對若無勢力廣增益云<span class='corr'>但</span>觀菩提心又云佛說此中具万行何限意密耶故菩提心論云當須具修三密行<span class='note-inline'>(文)</span>次先德釈者彼會云正成佛之時必定三密相應即身成佛彼依二行一行等成佛者是非正成佛之時亦由修餘二行不思議加持力故怱出生餘二密行等三密具足即身成佛也<span class='note-inline'>(文)</span>。</p>
<p>△一者身密門等者菩提心論云所言三密者一身密者如結契[(留-田)-刀+ㄗ]召請聖眾是也二語密者如密誦真言令文句了々分明無謬誤也三意密者如住瑜伽相應白淨月圓滿觀菩提心也<span class='note-inline'>(文)</span>下當廣說者指具緣品所說歟。</p>
<p>△行者以此三方便等者䟽十四云當知真言行者<span class='corr'>但</span>以方便自淨其心若三業清淨當於是中自得明了而自覺悟也<span class='note-inline'>(文)</span>又第七云謂自持真言手[(留-田)-刀+ㄗ]想於本尊以專念故能見本尊本尊者即是真實之理也非<span class='corr'>但</span>見本尊而<span class='corr'>已</span>又如實觀我之即同本尊故名真實也<span class='note-inline'>(文)</span>今案行者手結[(留-田)-刀+ㄗ]契口誦真言意觀本尊<span class='note-inline'>(種子三形尊形任心)</span>時断淨身口意煩惱不淨故云自淨三業又以此[(留-田)-刀+ㄗ]言等驚覺諸佛故聖眾皆來加持護念行者故云即為如來三密之所加持也凢今教意若別行若大法㝡前用淨三業[(留-田)-刀+ㄗ]言此意以三密便淨行者麤動之三業成本尊㣲細三密是三平等義故儀䡄云三業常轉已成三密門<span class='note-inline'>(文)</span>所謂所成三密凢聖別能造六大因果是同六大無㝵故凢夫麤動三業成諸佛㣲細三密也依之檜尾口决云先成就者三密㣲細我三密麤礦雖麤細別同五大所成如來及我五大不離俱遍虗空法性平等故我心佛心眾生心無別也<span class='note-inline'>(取意)</span>。</p>
<p>△能於此生滿足地波羅蜜等者十地修十波羅密行故云地波羅密也故秘藏記云十波羅密者於十地中地々修地々圓滿也<span class='note-inline'>(文)</span>今教一生即身頓證十地㓛德故云此生滿足也不同顯教三僧祇間修十度行故云不復經歷刧數等矣今文以十地盡諸位意歟或十一地十二地四十二位等皆開合異耳。</p>
<p>△故大品云等者大品般若第二<span class='note-inline'>(徃生品)</span>云舎利弗有菩薩摩訶薩初發意時行六波羅密上菩薩位得阿毘䟦致地舎利弗有菩薩摩訶薩初發心時便得阿耨多羅三䓳三菩提轉法輪與無量阿僧祇眾生作益厚已入無餘涅槃是佛般涅槃後餘法若住一刧若减一刧舎利弗有菩薩摩訶薩初發意時與般若波羅密相應與無數百千億菩薩從一佛國至一佛國為淨佛國土故<span class='note-inline'>(文)</span>私云以此二菩薩文證上此生滿足人有頓漸二類及成五轉成佛有二機也。</p>
<p>問此中第一菩薩因位行既六度也何成三密行義第二菩薩果後入涅槃也豈順法身常住乎。</p>
<p>[前-刖+合]謂於三密行有事理六度々々[(留-田)-刀+ㄗ]言六種㣲供等也又真言菩薩修理六度雜問[前-刖+合]五重結護等其說分明者歟文一生成佛者證四種法身故其中變化身有緣謝即滅德然即事而真故不同如常八相歟此等皆隨義轉用之意矣又智論中此三菩提類神通乗非真宗則何有此理<span class='corr'>但</span>舉二菩薩為成今宗一生二生義故問[前-刖+合]中以此二菩薩為一生二生證矣第三菩薩今教無用故且不取之當知今䟽此生滿足地波羅密亦[尒/口]二義歟於十度有漸次頓證故々秘藏記云真言菩薩或十六三昧一々次第等證或與得一三昧共十六同時證<span class='note-inline'>(文)</span>又菩提心論云若纔見者即名見真勝義諦<span class='note-inline'>(十地功德漸次證故云[糸*(冬-ㄆ+免)]見)</span>若常見者則入菩薩初地<span class='note-inline'>(文)</span><span class='note-inline'>(十地功德同時證故云常見)</span>可悉之。</p>
<p>△龍樹以為如人遠行等者智論三十八云<span class='note-inline'>(所牒經文如上引<span class='corr'>但</span>終句國土云世界)</span>釋曰有三種菩薩利根心堅未發心前乆來集諸無量福德智惠是人遇佛聞是大乗法發阿耨多羅三[卄/狠]三菩提心即時行六波羅密入菩薩位得阿鞞跋致地所以者何先集無量福德利根心堅從佛聞法故譬如遠行或有乗羊而去或有乗馬而去或有神通去者乗羊者乆々乃到乗馬差速乗神通者發意項便到如是不得言發意間云何得到神通相爾不應生疑菩薩亦如是發阿耨多羅三[卄/狠]三菩提時即入菩薩位有菩薩初發意初雖心堅後雜諸惡時々生念我求佛道以諸功德迴向阿耨多羅三[卄/狠]三菩提是人乆々無量阿僧祇刧或至或不至先世福德因緣薄而復鈍根心不堅固如乗羊者有人前世少有福德利根發心漸々行六波羅密若三若十若百阿僧祇劫得阿耨多羅三[卄/狠]三菩提如乗馬者必有所到第三乗神通者如上說是三種發心一者罪多福少二者福多罪少三<span class='corr'>但</span>行清淨福德清淨有二種一者初發心時即得菩薩道二者小住供養十方諸佛通達菩薩道故入菩薩位即是阿毘跋致地。</p>
<p>○次復菩薩大厭世間々々已來常好真實惡於欺誑是菩薩亦利根堅心乆集無量福德智惠初發心時便得阿耨多羅三[卄/狠]三菩提即轉法輪度無量眾生入無餘涅槃。</p>
<p>○次復菩薩亦利根心堅乆集福發心即與般若波羅密相應。</p>
<p>○<span class='note-inline'>(等文)</span>論中先舉經三菩薩中初菩薩作羊馬神三喻羊馬法說經中雖無論中更舉以初菩薩合神通也云如上說是也其下三種發心者初二發心類羊馬論所說二菩薩第三經所明第一菩薩也此中亦分二種如文可見後[再-土+＝]云次復菩薩者如次經中第二第三菩薩也是猶神通中菩薩也論中且約初舉三喻而顯通後二歟問初二菩薩雖云利根猶云乆集無量福智非是頓證人又初菩薩云遇佛聞是大乗可大品經若爾何以此二菩薩為即身頓成證乎。</p>
<p>[前-刖+合]既云未發心前指宿善云乆集福德智也故䟽第四云若諸眾生未曾於過去無量佛所乆種善根於此秘密乗未曾修習則造次聞之不能信受<span class='note-inline'>(文)</span>次聞是大乗者大品本具顯密神通人聞秘密般若也或又指秘密乗歟猶如楞伽經云我乗大乗無上法矣大師住心論云牛羊等車徐進必經三大無數刧神通寳輅凌虗空速飛一生之間必至所詣<span class='note-inline'>(文)</span>。</p>
</div>
<p class='juan'>大日經䟽指心鈔卷之一</p>
<div class='div-w'><p style="margin-left:1em">御記云<span class='note-inline'>(六本)</span>　七月七日<span class='note-inline'>(六本)</span>。</p>
<p style="margin-left:1em">文永十一年扵高野山文六堂[蔽/大]坊草之八十九代龜山甲戌。</p>
<p style="margin-left:16em">金剛資頼－<span class='note-inline'>(生年卌九歲)</span></p>
<p style="margin-left:1em">…。</p>
</div>
</div><!-- end of div[@id='body'] -->
</body></html>