<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大日經疏指心鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu31' />
<p class='juan'>大日經䟽指心鈔卷第十六</p>
<div class='div-other'><a id='mulu32' />
<p class='h1'>䟽卷第三之二</p><p>經謂如幻陽燄等者智度論第六<span class='note-inline'>(譬喻義品)</span>云解了諸法如幻如燄如水中月如虛空如響如揵闥婆城如夢如影如鏡中像如化是十喻為解空法故<span class='note-inline'>(文)</span>智論䟽第二<span class='note-inline'>(影)</span>云名喻雖十相對即五如幻燄者內外相對也水月虛空有無相對如響如城見聞相對如夢如影寢覺相對如像如化合散相[(卄/至)*寸]<span class='note-inline'>(文)</span><span class='note-inline'>(又大品弟一序品十喻文同譬喻品文)</span>私云此十喻與今經十喻大同少異經影喻當論鏡像以浮泡同如化以影喻[(天*天)/日]火輪餘七全同故云大同少異也嘉祥二諦章下云什師云十喻以悟空々必待此喻<span class='note-inline'>(文)</span>又不空千手儀䡄舉十度印言中明智度印言功能云。</p>
<p>○断二種。</p>
<p>○證得一切法如幻如陽炎如夢如影像如谷響如光影如水月如變化如囙陀羅[細-十+乂]如虛空不久滿足十地住法雲地為大法師<span class='note-inline'>(文)</span>私云此中十喻九喻全同論說帝[細-十+乂]一種當經中乾城歟又金剛薩埵儀䡄有九喻幻陽㷔夢影像聲響光影水月變化虛空法華儀䡄有八喻幻陽炎夢影像響光影水月佛變化略出經有七喻八炎幻化揵闥婆城空中響旋火輪夢妄<span class='note-inline'>(別本次第異之而幻為初)</span>金剛界儀䡄有五喻幻㷔乾闥婆城旋火輪空谷響也又唯識中有八喻<span class='corr'>已</span>上經論異說多少隨冝歟。</p>
<p>▲云何為幻者抄云幻者化也無而忽有之謂也先無形質假囙緣有名為幻化又幻者詐惑以不實事惑人眼目故曰幻也<span class='note-inline'>(文)</span>。</p>
<p>▲䟽雖於眾緣中<span class='note-inline'>(乃至)</span>生處者釈經中何以故本性淨故文歟故合說中雖一々緣中<span class='note-inline'>(乃至)</span>不異淨心<span class='note-inline'>(文)</span>初釈中闕此釈<span class='note-inline'>(矣)</span>而亦五情所對明了現前者釈經惑自眼故見希有事也望幻事見聞人云自抄云惑人眼目故曰幻也<span class='note-inline'>(文)</span>幻師是犱持行用證心人也何云惑耶初釈并合說又闕此句矣又以諸大論師可釈惑自眼故句歟諸大論師不出其所由故當迷惑義故今釈中上摽五情所對等下結是事亦非籌度思量之境耳大䟽抄第一云問既幻師諦解心幻是不實物故不更成疑若尒何經惑自眼故<span class='note-inline'>(云云)</span>此文極難也引智論十六顯幻法義也<span class='note-inline'>(可見之)</span>問尒者能喻幻法不實所喻真言若實歟[前-刖+合]文偏如是真言相唯假立<span class='note-inline'>(云云)</span>[前-刖+合][(卄/至)*寸]偏犱實人如是說耳<span class='note-inline'>(文)</span>雖展轉相生<span class='note-inline'>(乃至)</span>非不異者釈經展轉相生<span class='note-inline'>(乃至)</span>非不去文也初釈中以昇空隠形履水蹈火釈此句及能造所造種々色像句也合說中以成一切竒特不思議事合能造所造種々色像以自在神變宛然不謬合展轉徃來等也又以藥術囙緣釈經咒術藥力初釈中舉藥力顯咒術合中合三密行也又初釈中舉犱持行用人即是幻師也合中持誦者是也故合說云獨有方便具足得成悉地者自證心耳<span class='note-inline'>(文)</span>第二釈及經譬說闕此句經合說中持誦成就者是也故知第二釈[糸*ㄉ]譬說初釈就合說意也又經合說中闕畢竟淨故展轉往來等義以譬說而顯故又一切言合說歟。</p>
<p>▲無明亦如是雖非內有等者智論第六云無明亦如是雖不內有不外有不內外有不先世至今世々々至後世亦無實性無有生者滅者而無明囙緣諸行生乃至眾苦集如幻息幻所作亦息無明亦尒無明盡行亦盡乃至眾苦皆盡<span class='note-inline'>(文)</span>私云無明亦如是下云雖不內有等准譬說文以無明合幻所作歟又依無明因緣諸行生句以無明可合幻師無明所生行可合幻事故々智論云如幻息幻所作息無明盡行亦盡<span class='note-inline'>(文)</span>智論䟽第二<span class='note-inline'>(惠影)</span>云幻息所作亦息者㒹倒分別心若盡虛妄分別法亦自無非是際蕩万物<span class='corr'>已</span>方乃致無如無明盡業報則盡故言知諸法如幻也<span class='note-inline'>(文)</span>既還滅時以無明行如次譬幻師幻所作生起時何以無明合幻所作耶二義中前義為勝順智論法說文故々智論云德如白佛言世尊是無明內有不佛言不外有不佛言不內外有不佛言不世尊此無明從先世來不佛言不從此世至後世不佛言不是無明有生有滅不佛言不有一法定實性是名無明不佛言不<span class='note-inline'>(文)</span>法譬合三說中內外多重問[前-刖+合]相符何異求之<span class='corr'>但</span>類無明幻者是幻術歟應有幻師幻術幻事三種故知此中幻術望幻師所作也故云是幻所作內有不等對幻事是能作也故云從幻能作伎樂也以行等所生合唯所作幻事也以幻師可合不正思惟歟或可合無明能具心歟或合一心歟論中無法合者以譬說顯歟例如今經中<span class='corr'>但</span>舉幻術幻事䟽中加人矣又大師詠如幻喻詩云吾觀諸法譬如幻[(打-丁+匆)/心]是眾緣所合成一箇無明諸行業不中不外惑凢情三種世間能所造十方法界水蓮城<span class='note-inline'>(文)</span>此意無明行俱似云不內有不外有若尒二義並存歟三種世間能所造者幻事中能所造歟或云以幻事中能所造如次可合無明行歟今謂不尒彼同幻事故藥則當三密行故大䟽抄云問約幻有幾種耶。</p>
<p>[前-刖+合]幻有二種問即何[前-刖+合]假事幻實事幻也。</p>
<p>問今此中取何幻為論耶。</p>
<p>[前-刖+合]通二種幻也又有三種幻即空幻即心幻不思議幻也可悉之也<span class='note-inline'>(文)</span>。</p>
<p>智論復次釋云復次是幻譬喻示眾生一切有為法空不堅因如說一切諸行如幻欺誑小児属囙緣不得自在不乆住是故說諸菩薩知諸法如幻<span class='note-inline'>(文)</span>。</p>
<p>▲依三密修行得成一切竒特等者䟽第十五云如々意珠滿一切願隨心所欲今[(共-八+隹)*見]是彼從珠得生耶從人心生耶當知不從珠出不從人心出不共不無因緣<span class='corr'>但</span>和合有耳今悉地不思議神變亦如是<span class='corr'>但</span>猶真言觀本尊及身印等緣而成悉地由真言故口業淨觀本尊故意業淨印故身業淨三事平等故自我而有不思議業然亦不可分別無思無為也<span class='note-inline'>(畧抄)</span>。</p>
<p>▲不異淨心者大䟽抄第一云意真言神變不思議極無垢淨菩提心生言也<span class='note-inline'>(文)</span>。</p>
<p>▲獨有方便具足得成悉地者䟽第十一<span class='note-inline'>(悉地出現品)</span>云所謂真言悉地本來成就何以故如來現證如是不思議法所謂阿字自躰從本<span class='corr'>已</span>來具足無量自在力不思議力此悉地躰常住不變<span class='corr'>但</span>由行人不自了知故不得如是之果今以此行淨其身口意業若能與法相應即自成就諸法自尒終不虛也不思議果眾緣會時自當生起如大海潮終不失時<span class='note-inline'>(文)</span>。</p>
<p>△如是真言相唯是假名者大䟽抄第一云問尒者能喻幻法不實所喻真言若實歟[前-刖+合]文偏如是真言相唯是假名<span class='note-inline'>(云云)</span>[前-刖+合][(卄/至)*寸]偏犱實人如是說耳<span class='note-inline'>(文)</span>。</p>
<p>▲以日光風動塵故者䟽第二云次句陽炎者如春月地氣日光望之如水<span class='note-inline'>(文)</span>私云地氣攝風塵歟或外書云風者天地忿也<span class='note-inline'>(云云)</span>風是天地氣故今取地氣歟塵其義顯<span class='note-inline'>(矣)</span>。</p>
<p>▲如野馬無智人者且有二意一者野馬者遊絲也如者譬類義斯則以野馬類陽炎也依之智論第六下譬中云聲聞法中色如聚<span class='corr'>沫</span>受如泡想如野馬行如芭蕉識如幻<span class='note-inline'>(文)</span>今經中以想譬陽炎故知陽炎與野馬形相々似故俱譬想今又相譬歟故大䟽抄第一云風光相暎野馬生形故智論十六云以日光風動塵故廣野中動如野馬等<span class='note-inline'>(云云)</span>無智人者能迷人也二者野馬者渴馬也亦能迷者如字指示義也被下無智人讀之故下引智論云[飢-几+(乳-孚)]渴悶極覩熱氣如野馬謂之為水<span class='note-inline'>(文)</span>此文渴馬義分明也又大師釈云渴鹿野馬馳塵[歹*即]<span class='note-inline'>(云云)</span>又大師陽炎詩云舉躰空々無所有狂児迷渴遂忘歸遠而似有近無物走馬流川何處依<span class='note-inline'>(文)</span>此中狂児者能迷無智人也走馬者野馬也指炎水云走馬流川歟故惠影䟽第二云陽春之月有日光動塵西國名為陽炎此間名為野馬無智見之犱言是水而實非水<span class='note-inline'>(文)</span>。</p>
<p>△眾生亦尒者智論正文云男女相亦如是<span class='note-inline'>(文)</span>私云本論文指所迷境合譬中水相也今文似指能迷無智惠者合上無智人歟又男女相即是人相故云眾生也故菩提心論中指人犱云眾生犱也。</p>
<p>△結使煩惱日光等者問煩惱為光菩提行為塵邪念為風有何囙耶[前-刖+合]智論釈可見。</p>
<p>△不知無我及諸法空等者正文云不知無我不知諸法空於眾界入性空法中生人想男女想<span class='note-inline'>(文)</span>私云無我者人空也諸法空者法空也人想等者我相也等者䓁取男想女想也[(打-丁+匆)/心]別異故。</p>
<p>問不知人空法空故可云生人想法想何唯舉人想耶。</p>
<p>[前-刖+合]舉人顯法歟或下能治文云則知諸法實相<span class='note-inline'>(文)</span>正顯法空歟能所治互顯也或諸法實相通二空也。</p>
<p>△炎之相強立假名者。</p>
<p>問陽炎應躰名何云假名耶依之智論中見之為水<span class='note-inline'>(文)</span>以水可云假名如何。</p>
<p>[前-刖+合]水從日立炎名故云尒歟又炎者囙即光也相者果即水也之言隔法詞故意炎之果立水名假名也<span class='note-inline'>(為意)</span>此水有名無實躰故云妄想成立有所談議也慈行釈云炎水枯乾如似實濕<span class='note-inline'>(云云)</span>。</p>
<p>△唯是假名離於[慢-又+(一/力)]著者秘蔵記云於十喻觀密嚴海會現前時觀如陽炎其心如何若思是至極其意留著又作[慢-又+(一/力)]心譬如磨鏡時見現小影像停留時遂不成實鏡<span class='note-inline'>(文)</span>准此釈今[慢-又+(一/力)]著者留著與[慢-又+(一/力)]心也或云今觀海會是犱空也故䟽上云如下文万行方便中無不藉此十緣生句淨除心垢<span class='note-inline'>(文)</span>或云躰空也故經云唯是假名釈云<span class='corr'>但</span>是法界炎耳又秘蔵記云如境界中見海會聖眾。</p>
<p>○皆當入十緣生句觀察不信而信之唯當每係心於本不生際無留所現境<span class='note-inline'>(文)</span>此意信本不生不信所現境<span class='note-inline'>(為言)</span>又前引文云不留小影成實鏡此等釈似空其躰耳私云今宗神變不改自性如來金剛幻即事而真何空其躰矣<span class='corr'>但</span>經假名者破犱言也記釈者見所現境成至極犱遣犱也無犱而信云淨信也故云不信而信也。</p>
<p>△<span class='corr'>但</span>是法界炎者瑜伽中所現竒特境界合水相法界加持囙緣類光炎也又神變種々囙緣者即指所現境界歟大師論云瑜伽境界特竒異法界炎光自相暉莫[慢-又+(一/力)]莫欺是假物大空三昧是吾理<span class='note-inline'>(文)</span>。</p>
<p>△又如以眠力故等者智論第六云復次夢者眠力故無法而見人亦如是無明眠力故種々無而見有所謂我々所男女等復次如夢中無喜事而喜無瞋事而瞋無怖事而怖三界眾生亦如是無明眠力故不應喜而喜不應瞋而瞋無應怖而怖<span class='note-inline'>(文)</span>見此文今文略抄也惠影䟽第二云几論夢法睡眠時始夢不眠不夢如人睡眠夢中見虎畏號叫覺者見之知其夢尒。</p>
<p>○夢虎自無眾生亦尒卧生死床覆無明被昬睡眠随眠生五塵夢起五欲想取著諸法生我々所見生死中男女等相々愛經著或時怖畏或乍歡喜迷實法相聖人覺悟知其如夢故以諸法實相方便示說而覺悟之若知實相則五塵自無不生分別<span class='note-inline'>(文)</span>論云復次夢有五種若身中不調若[(生*丸)/大]氣多則多夢見火見黃見赤若冷氣多則多見水見白若風氣多則多見飛見黑五復所聞見事多若思惟念故夢見或天與夢欲令知未來事故五種夢皆無事而妄見人亦如是五道中眾生身力囙緣故見四種我色眾是我色是我所我中色之中我如色受想行識亦如是四五廿得道實智惠覺<span class='corr'>已</span>知無實<span class='note-inline'>(文)</span>問夢見是何識作能耶。</p>
<p>[前-刖+合]第六識與睡眠心所相應而作夢事也故瑜伽論中舉十五不共業中以夢為第六識不共業<span class='note-inline'>(矣)</span><span class='corr'>但</span>大小乗意少異小乗意雖睡眠位無善惡意識起無記意識起與睡眠心所相應故夢見也大乗意無心睡眠位六識皆滅故不能夢事有心睡眠位意識猶存故夢見也或云淨影釈中智相々續夢見<span class='note-inline'>(云云)</span>此意第七識作能歟。</p>
<p>△今復明此夢事等者䟽家釈經文也此中有二初就文釈後行者得如是下依義結也初中有二初釈譬說後今此真言下釈如是夢等合說也二叚各有夢事覺時二節如文易知矣䟽第十五云復次如夢中夢上三十三天受天種々妙樂猶人於夢中而遊諸天宮不捨於此身亦不於彼者過千万劫及其夢覺乃少時項耳彼人不捨此身不往彼天<span class='corr'>但</span>猶眠法之心有此不思議事也不可以心識而能測其所以今成就悉地者遊諸世界亦如是<span class='corr'>但</span>以瑜伽夢囙緣得有此事成種々事宛然不無然知彼皆如十喻不生取著<span class='note-inline'>(文)</span>私云夢喻中下文云皆如十喻今文云深修十句有何故耶謂夢事不思議全同瑜伽境界竒特故殊此喻中舉[(打-丁+匆)/心]句歟。</p>
<p>△如鏡中像非鏡作等者論䟽第二云此文破外道四種邪囙非鏡作者破自因義外道犱言自有一我能作得果是神我自作神我自受故名自因也非面者破他因義外道犱言梵天喜時眾生受樂梵天瞋時眾生受苦今<span class='corr'>日</span>眾生所以受苦樂等者並是梵天所作非是眾生也非持鏡人作者破共因義若言我與梵天共作者本有我云何得有神我共作眾生所以受於苦樂皆由往業囙緣造惡得苦造善感樂云何說言由共是故破共囙也非無囙緣者要須有鏡有面持鏡人等和合有像現故言非無囙緣也明諸法囙緣故有非是自然論中五句義以自我為一無因緣為二此二同破無因義<span class='note-inline'>(文)</span>私云論䟽中鏡為自面為他犱鏡者為共<span class='note-inline'>(具鏡与靣故)</span>何故今䟽下云本尊身為鏡等耶今案云以本尊之應現行者之心可同面像現鏡中故論䟽冥理今䟽釈是迴文未盡歟亦可讀爛脫耳叉論䟽中二同破無因義者論譬中會有五句無因外開自然故々合中<span class='corr'>但</span>有四句。</p>
<p>問何故自然属無因耶。</p>
<p>[前-刖+合]三論玄<span class='note-inline'>(嘉祥)</span>云問無因自然此有何異[前-刖+合]無因㨿其因無自然明乎果有約義不同猶是一犱<span class='note-inline'>(文)</span>准知今文未有鏡面像自然有故果有義也無囙句囙無義顕<span class='note-inline'>(矣)</span>又䟽第二破自然云即是從緣非自然有<span class='note-inline'>(文)</span>今破無囙云若無囙緣應常有<span class='note-inline'>(文)</span>能破意同也故一犱也。</p>
<p>△無鏡無面則無像故者與下未有鏡面及若除鏡面異者今無鏡面者對犱鏡者遣鏡面故云無下未有鏡面者直遮因緣躰故云未有例如彼無囙果非囙果異也又除鏡除面者望果云除未有直就囙躰論故異歟或云三句雖異能破是同何失。</p>
<p>△當知諸法至故不知耳者論正文云諸法亦如是非自作非彼作非共作非無囙緣云何非自作我不可得故一切囙緣生法不自在故諸法属因緣故是非自作亦非他作者自無故他亦無若他作則失罪福事他作有二種若善若不善若善應與一切樂若不善應與一切苦若苦樂雜以何囙緣故與樂以何囙緣故與苦共有二過故自過他過若無囙緣生苦樂人應常樂離一切苦若無囙緣人不應作樂囙除苦囙一切諸法必有囙緣愚癡故不知譬如人從木求火從地求水從扇求風如是等種々各有囙緣是苦樂和合囙緣生先世業囙今世若怒行若邪行緣從是得苦樂種々囙緣以實求之無人作無人受空五眾作空五眾受無智人得樂[婬-壬+(工/山)]心愛著得苦生瞋恚是樂滅時更欲求得如小兒見鏡中像心樂愛著失已破鏡求索智人咲之失樂更求亦復如是亦為得道聖人所咲<span class='note-inline'>(文)</span>私云以有二過者共作付二過也其二過者上自作過他作過也共作有自過他過二過也<span class='note-inline'>(為言)</span>故論正文云共有二過故自過他過<span class='note-inline'>(文)</span>。</p>
<p>△如先世業囙等者或云今生新業助過去古業而招當來果故云從是得苦樂也善惡如次感樂果苦報也論正文云是苦樂和合囙緣生先世業囙今世若怒行若邪行從是得苦樂<span class='note-inline'>(文)</span>。</p>
<p>△如小兒見鏡中像者准智論正文今文中闕法說歟故智論正文云無智人得樂[婬-壬+(工/山)]心愛著得苦生瞋恚是樂滅時更欲求得<span class='note-inline'>(文)</span>具如上引<span class='corr'>但</span>得苦生瞋恚句譬說無文智人咲之說法說闕文影略互顕歟。</p>
<p>△以如來三密淨身為鏡等者意云本尊三密身為鏡即緣也行者三密行為面即囙也依此面鏡囙緣有悉地影像生也<span class='note-inline'>(為言)</span>今䟽文迴文未盡以下面一字迴為字下應云如來三密淨身為鏡自身三密行為面鏡中像囙緣有悉地猶如像<span class='note-inline'>(云云)</span>或又以緣字属初句三密淨身意云如來淨身鏡與自身行為鏡中像因緣有悉地生猶如面之像也<span class='note-inline'>(為言)</span>或面與像意面属三密行也。</p>
<p>問下水月喻云由三密方便自心澄淨故諸佛密嚴海會悉於中現<span class='note-inline'>(文)</span>此文本尊月現行者心水相違如何。</p>
<p>[前-刖+合]入我々入彼此攝持互相加入故各顕一義故無過今顯我入下示入我也。</p>
<p>△乃至起五神通等者經第三<span class='note-inline'>(成就悉地品)</span>云若欲廣大智或起五神通長壽童子身成就持明等<span class='note-inline'>(文)</span>䟽第十二云若欲廣大智五通或持悉地明等長壽童子未得持誦者乃至是不隨順廣大智身即是如來身也謂一切三業功德下至五神通長壽等事離覧字無相之門無有得義所以者何若人心著於相則生蓋纏隨業而轉不得自在乃至世間悉地尚不可得何[工*兄]五通等耶五通等尚無得理何况如來平等智身耶是故佛說三業世間一切功德利益皆從無相法中而得成<span class='corr'>辦</span>如神通有多種若行者以心離相無故乃至能得二乗五通若更深修乃至能得菩薩五通此五通即是入地菩薩自在之用比於二乗之通如用日光等彼螢火也持明者謂持誦人得妙成就悉地之果即能遍遊一切佛土供養諸佛成就眾生也若不[(共-八+隹)*見]此離一切相本來空寂法門此仙亦不可得此即是入於菩薩地也長壽謂於壽自在常住世間利益眾生親近諸佛童子謂壽無量歲常如十六童子容色鮮妙亦是持明仙也<span class='note-inline'>(文)</span>又䟽第一云又行者猶與如來共同等住即能以方便力起五神通不動本心遊諸佛剎現種々身語意興種々供養雲以無盡大願廣修諸度<span class='note-inline'>(文)</span>。</p>
<p>△然是悉地成就者䟽第十二<span class='note-inline'>(成就悉地品)</span>云悉地是真言妙果為此果故而修因行故此中成就者是作業成就<span class='note-inline'>(文)</span>抄第八云成就者獲得之稱悉地者成就為義未審成就與悉地為一為異若是異者何故前來翻譯悉地而作成就若是一者不應雙置然此一題義包囙果上成就字乃是行者能成就因下悉地言所成就果即是始覺[(生*刀)/大]同本覺名為得果。</p>
<p>○成就之悉地作依主釋又因果不二成就即悉地作持業釈<span class='note-inline'>(文)</span>私云梵語約果立名漢名㨿因得[禾*(冓-土+二)]互顯歟。</p>
<p>△故智論鏡像偈云等者以此偈證上義也以偈非有證上若先有之眾緣則無所用之義此文意破先有云眾緣無用故顯非有義也以亦非無證若先無之眾緣復何所用義也准前可知矣次二句證然是悉地成就亦復非無因緣義也意不受前非有非無二句義反因緣義故此義為共生句成能破引論耳又義云[(打-丁+匆)/心]證上四不生義以有無配自他歟亦復非有無當共生此語亦不受者當無因句故釈中然是悉地成就亦復非無因緣者破無因生也第四句歟智論云譬如鏡中像非鏡亦非面亦非持鏡人非自非無因非有亦非無此語亦不受如是名中道<span class='note-inline'>(文)</span>具文上舉四不生畢有此文故知四句義歟不應如彼等者䟽家以智論譬意結成上義也。</p>
<p>△日初出時至顛倒願息者智論第六云如揵闥婆城者日初出時見城門樓櫓宮殿行人出入日轉高轉滅<span class='corr'>但</span>可眼見而無實是名揵闥婆城有人初不見揵闥婆城晨朝東向見揵闥婆城意謂實樂疾行趣之轉近轉失日高轉滅飢渴悶極見熱氣如野馬謂之為水疾走趣之轉近轉滅疲極困哭至窮山夾谷中大喚涕[(口*人)/大]聞有響應謂有居民求之疲極而無所見思惟自悟渴願心息無智之人亦如是空眾界入中見吾我及諸法[婬-壬+(工/山)]瞋心著四方狂走求樂自滿顛倒欺誑窮極懊惱若以智惠知無吾我無實法者是時顛倒願息復次揵闥婆城非城人心想為城凢夫亦如是非身想為身非心想為心<span class='note-inline'>(文)</span>私云正文有三喻今䟽中<span class='corr'>但</span>見二譬而無所見及渴願心息二句正順陽炎意故䟽主隨義轉用為喻耳或安乃至言故存三喻義歟或云為願無我無法二空義用二喻歟<span class='note-inline'>(云云)</span>此義非理違正文云喻故又云喻俱顯二空故。</p>
<p>△若以智惠知無我等者譬中陽炎乾城俱有假有實無二意今合中<span class='corr'>但</span>明我法無不示我法有義耶謂我法有義非今觀門本意故畧之歟智論正文并明我相法相有矣具如先所引矣。</p>
<p>問前後譬喻中各<span class='corr'>但</span>用一喻今何用多喻耶。</p>
<p>[前-刖+合]智論云問曰一事可知何以多譬喻[前-刖+合]曰我先<span class='corr'>已</span>[前-刖+合]是摩訶衍如大海水一切法盡攝摩訶衍多因緣故多譬喻無咎復次是菩薩甚深利智故種々法門種々因緣種々譬喻於諸法為人解故應多引喻<span class='note-inline'>(文)</span>或云一事者法也意云何一法以多譬顯耶<span class='note-inline'>(為言)</span>今謂不尒一事者一喻也意云一喻可知何用多譬耶<span class='note-inline'>(為言)</span>故下文指十喻云何以<span class='corr'>但</span>以十事為喻<span class='note-inline'>(云云)</span>䟽第二泡等三喻云此中三事可思之。</p>
<p>△又以城喻身等者大䟽抄第一云問陽炎風光相映方生其躰<span class='note-inline'>(文)</span>今乾闥婆城海氣日光相會方生<span class='note-inline'>(云云)</span>何有差別[前-刖+合]智度論以陽炎喻我空性又經文世人妄想成立有所談議<span class='note-inline'>(云云)</span>故二乗智觀我空故與此異也今此我法俱空故二乗經中無言也<span class='note-inline'>(文)</span>智論第六云問曰聲聞法中以城喻身此中何以說揵闥婆城喻[前-刖+合]曰聲聞經中城喻眾緣實有<span class='corr'>但</span>城是假名揵闥婆城眾緣亦無如旋火輪<span class='corr'>但</span>惑人目聲聞經中為破吾我故以城為喻此中菩薩利根深入諸法空中故以揵闥婆城為喻<span class='note-inline'>(文)</span>同䟽第二云聲聞經中<span class='corr'>但</span>得生空不得法空不無隂躰猶在不無成城因緣揵闥婆城因緣并無是故不說今<span class='corr'>日</span>大乗生法并空所以得明也<span class='note-inline'>(文)</span>私云聲聞經中城喻者土木城此城緣實城假義譬法有我無也揵城是緣及城俱無故類菩薩二空也二諦章下云前破相宗[(共-八+隹)*見]法假有如土木城雖無定性不無假城此宗破相[(共-八+隹)*見]法如似乾闥婆城即非城々喻既然幻化等譬類齊等<span class='note-inline'>(文)</span>私云二城同以㨂梁椽柱云眾緣歟土木城棟梁等實有故乾城不然故。</p>
<p>問成實論用乾城喻然彼論全依四阿含經何聲聞經中乾城喻無耶。</p>
<p>[前-刖+合]智論次上文云復一切聲聞法中無乾闥婆城喻有種々餘無常譬喻<span class='note-inline'>(文)</span><span class='corr'>但</span>至成實者嘉祥法華䟽云三蔵中所以不說揵城者為三蔵不說本性空寂乾城喻辨能成之囙所成之果無所有故三蔵中不說也而成實論亦有此喻者引菩薩蔵中譬就小乗法中釈<span class='note-inline'>(文)</span>法華義䟽第三云如智度論云佛於三蔵中為諸聲聞說種々譬喻<span class='corr'>但</span>不說揵闥婆城喻乃至為諸菩薩廣說十種喻等也三蔵中所以不說揵闥婆城喻者為三蔵不說一切法本性空乾城喻辨能成之囙所成果本無所有故三蔵中不說也而成實論亦有此喻者引菩薩蔵中譬就小乗法中釈耳<span class='note-inline'>(文)</span>私云能成囙者棟樑椂柱等眾緣也所成之果者城也。</p>
<p>△上謂密嚴佛國等者菩提心義第二<span class='note-inline'>(安然)</span>云大日義釈悉地品中云上品悉地密嚴佛國中品悉地十方淨嚴下品悉地諸天修羅宮<span class='note-inline'>(文)</span>彼文密嚴同今密嚴彼文十方淨嚴是他受用土有方分故諸天修羅宮得長壽住利生是下品悉地<span class='note-inline'>(云云)</span><span class='note-inline'>(上文云此密嚴者是妙覚實報淨土（文）)</span>私云下悉地出現品成就悉地品䟽中未必此說同住心品䟽文矣大䟽抄第一云問尒以此喻々三品悉地宮非實者下品宮二乗皆知所知應云一分二乗所得何全云非二乗所得[前-刖+合]今宗所云悉地宮最是密嚴佛土行者若得此宮時為令不生愛著故引此喻故䟽云二乗經中無。</p>
<p>△若行者成三品持明仙等者䟽第十五<span class='note-inline'>(秘密曼荼羅品)</span>云如行人隨上中下期願依真言法要而修得成悉地由此悉地在身故。</p>
<p>○乗悉地之業而受彼果名為生悉地家既生悉地家<span class='corr'>已</span>乃至成佛<span class='corr'>已</span>來終不失壞<span class='note-inline'>(文)</span>私云准此釈依上中下期願成三品持明悉地者安住三品悉地宮也馬頭儀䡄下云。</p>
<p>○作念誦。</p>
<p>○三落刃遍。</p>
<p>○即得成就持咒仙人自在得入阿修羅宮。</p>
<p>○六落刃遍即得千歲活則持現身徃[詣-匕+上]十方諸佛國土<span class='note-inline'>(文)</span>䟽第十二云如上諸器隨作一事用欠字若得上中下成就隨事而用乃至得成持之以遊歷諸佛國土名持明仙也<span class='note-inline'>(文)</span>私云上中下成就者三品悉地也悉地是成就義故此中不出修羅宮舉佛國顯修羅宮歟故上文云開謂開阿修羅宮等也<span class='note-inline'>(文)</span>又諸佛國中攝密嚴并十方淨土歟又儀䡄中舉中下二宮顯密嚴歟。</p>
<p>問持明與下所舉五種悉地相攝如何。</p>
<p>[前-刖+合]䟽第十五云夫言成就悉地者謂住菩提心也此菩提心即是第十一地成就㝡正覺如是名悉地諸悉地中㝡在其上。</p>
<p>○謂此無上悉地以前畧有五種悉地一者信二者入地三者五通四者二乗五者成佛此是五種悉地也初信者謂隨分能淨諸根深信如來秘蔵决定不疑信佛有如是如是方便若依行者必成菩提此是地前信行也次入地者謂入歡喜地也。</p>
<p>○第三五通者謂了知世間五通之境猶如幻夢水月鏡像不可犱著尒時度五通仙人之地名第三也第四二乗者謂觀察二乗境界心得無著心不墮實際尒時得度二乗境界尒時到第八地也五從第九地修菩提行道轉々勝進成如來位也然諸經論師大畧皆作如此說耳<span class='note-inline'>(文)</span>大師即身義釈大日經欲於此生入悉地文云此經所說悉地者明持明悉地及法佛悉地也<span class='note-inline'>(文)</span>私云大師既持明悉地外舉法佛悉地若五種中成佛兼果則持明悉地攝四種半歟法佛唯佛果故若佛果唯無上悉地因位分五種則持明可攝五種也謂持明法佛如次一門普門悉地故持明悉地局囙位悉地歟故䟽第十二云持明者謂持誦人得妙成就悉地之果即能遍遊一切佛土供養諸佛成就眾生也。</p>
<p>○即是入於菩薩地也<span class='note-inline'>(文)</span>又依前引儀䡄文持明似局下品悉地<span class='note-inline'>(矣)</span>又義云持明者有總別二意三品悉地何不盡一切耶普門行者亦受持法佛明故應云持明仙故經次下云親於尊所受明法<span class='note-inline'>(文)</span>法佛明又灌頂師所授故又䟽中佛云大仙况行者乎又大師以經持真言者得真言仙文證即身成佛義一生成佛機云真言仙豈非持明仙乎大師持明法佛二種悉地是別門意也又義即身義持明法佛同舉普門悉地也經說云此生入悉地是一生成佛之義故又經六文論兩文同證即身成佛故又問[前-刖+合]中以得真言仙文證一生成佛之故或云普門一門未必依一生二生歟秘釈云問依五轉門機有幾種[前-刖+合]有二機一上根上智期即身成佛二<span class='corr'>但</span>信行淺期順次往生就此行者亦有多正徃生密嚴土兼有期十方淨土<span class='note-inline'>(文)</span>此中生密嚴非普門果乎或又即身義不分一生二生云即身成佛小機二生又非隔生故異秘釈順次往生之義<span class='note-inline'>(矣)</span>。</p>
<p>△當以此喻觀察等者䟽第十五云如乾闥婆城身秘密者彼所有仙人非身復非識也云何身秘密者言此悉地之人不捨此身不捨此識而能秘密其身猶如乾闥婆城於中見種々宮殿人民眾物之相雖似有是而實非有亦不有而有或時可見或時而無此行人秘密其身亦如乾闥婆城<span class='corr'>但</span>從眾緣而生其實非實或隠或顯由真言觀行眾因緣故而令此身隨緣生滅亦如是也<span class='note-inline'>(文)</span>私云准知之。</p>
<p>△若深山峽谷中者智論䟽云谷中空故々有響應如樂器等空故有出聲眾生亦尒內外俱空俱以虛妄顛倒因緣從聲出聲故名為響<span class='note-inline'>(文)</span><span class='note-inline'>(余處云空谷響即此意也)</span>。</p>
<p>△愚人不解而生三毒等者<span class='corr'>已</span>上長行自下偈頌也故智論第六云風名憂擅那觸齊而上去是風七處觸頂及断齒脣舌咽及以[月*匋]是中語言生愚人不解此或著起瞋癡中人有智惠不嗔亦不著亦復不愚癡<span class='corr'>但</span>隨諸法相<span class='note-inline'>(文)</span>私云長行釈大㫖同愚人不解等釈取偈頌意順長行作釈也以此文為合說歟。</p>
<p>△種々八風違順之音者當卷下云以真言行者未見真諦以來當有違順境界或現種々可畏形色或作異聲乃至震動大地。</p>
<p>○尒時安心不動無有退屈。</p>
<p>○行者見此住菩提心有大義利故。</p>
<p>○彼々魔事不能留㝵也<span class='note-inline'>(文)</span>大䟽抄第一云八風者利衰毀譽稱譏苦樂也<span class='note-inline'>(文)</span>此中四違境四順境也故云違順真言行者聞此違順[受-又+(友-又+(乂*、))]惡之聲時以響喻可觀也此是順違聲俱過故應非聖者法音行者耳根淨故聞餘[受-又+(友-又+(乂*、))]惡聲歟不同下所舉瑜伽境界中聖者法音也慈行釈云八風不動心念故須無我若准賢首戝榮潤<span class='corr'>已</span>損耗侵陵故云利衰越過以毀越德而歎故名毀譽依實德讃名[禾*(冓-土+二)]依實過謗名譏逼迫侵形名苦心神適恱名樂<span class='note-inline'>(畧抄)</span>。</p>
<p>△或由舌根淨故等者大䟽抄第一云乃至聞諸佛菩薩教誡音聲又自以音聲遍滿世界遇此緣時以彼響喻觀察此道理不應生著也<span class='note-inline'>(文)</span>此釈意或由<span class='corr'>已</span>下文為行者所為也私云此猶舉前聖者所為也前舉無量音聲之教今明一音普遍之德故殊出舌根淨之囙歟無量一音異故云或也况次下文既云遇此境界所對境界若通行者應云得此境界歟。</p>
<p>△尒時入音聲惠法門者大䟽抄第一云意如前所言於音聲得解脫故尒云耳<span class='note-inline'>(文)</span>上文云既解音聲眾緣和合不實故於不思議神變音聲不生貪著不生貪著故心性不穢心性清淨故能住實際也<span class='note-inline'>(文)</span>。</p>
<p>△如是真言水月喻等者有云有二點一者如是真言水月可悟<span class='note-inline'>(喻用悟訓)</span>二者真言水月悟持明者當如此說<span class='note-inline'>(云云)</span>私云何必喻訓煩尺真言水月譬可訓意本尊行者水月旦云喻歟從喻故實是法也故所引釈論說法云實法性月輪在實際虛空中凢夫心水有我々所相現<span class='note-inline'>(云云)</span>此文既喻水月外更說法水月准知真言水月又可同歟又中川點云真言水月<span class='note-inline'>(乃)</span>喻<span class='note-inline'>(於毛天)</span><span class='note-inline'>(云云)</span>。</p>
<p>△月在虛空中等者智論䟽第二云月本在天唯有一月有眾水故見眾多月諸法亦尒本來一相以眾生無明心水有故遂見諸法有種々相生我々所迷實相諸法本來唯一實相々々者何所謂無相也<span class='note-inline'>(文)</span>。</p>
<p>△實法性月輪在如々法性等者。</p>
<p>問月空同法性何為能所在耶。</p>
<p>[前-刖+合]或云謂於一法性々德輪圓靈明具足此喻月輪廣大無㝵清淨無分別性号虛空也又云謂於理智不二法本覺圓明云月輪真如無障云虛空耳私云設雖一理何無能所義相性別故々唯識論第十云又自性身依法性土雖此身土躰無差別而属佛法相性異故<span class='note-inline'>(文)</span>又釈論中云真如門理々自理故<span class='note-inline'>(文)</span>。</p>
<p>△凢夫心水有我々所相現者。</p>
<p>問法性月輪是本來清淨由何我々所相現耶若法性現我相則質影相違猶如水質現火影矣彼複禮真法性本淨妄念何由起<span class='note-inline'>(云云)</span>引可作證如何。</p>
<p>[前-刖+合]妄元無躰故依法性他成也故起信論云謂不如實知真如法一故不覺心起<span class='note-inline'>(文)</span>摩訶衍論云根本無明不能自有當依真如方得止住<span class='note-inline'>(文)</span>又慈行釈云妄元無性故依他成<span class='note-inline'>(文)</span>天台釈云無明無躰全依法性<span class='note-inline'>(文)</span><span class='corr'>但</span>至質影相違者以從真起妄同從質現影也又複禮問者慈行釈此事云故清凉[前-刖+合]曰迷真妄念生<span class='note-inline'>(迷心即用妄生即体)</span>而全同此迷真是用得起是躰<span class='note-inline'>(文)</span>仍無失問未不如三法前真獨在立歟迷真起妄又尒也若尒又有真前妄後過耶[前-刖+合]真妄從無始雖同時且義說前後故二卷起信論云謂從無始來謂不如實知真如法一故不覺心起<span class='note-inline'>(文)</span>又淨影釈云全真義邊終日全真而不妨妄成妄義邊終日成妄而不妨真<span class='note-inline'>(文)</span>。</p>
<p>△無實智故見種々法者無實智故見法相何下文中以實智遣我相耶謂我相法相俱實智所断故無失或又下文舉我相顯法相上文中我々所相現亦尒也今十喻菩薩所[(共-八+隹)*見]故專可遮法相也。</p>
<p>△無明心靜水中等者惠影䟽第二云是諸眾生不知諸法唯有一相本來是空無明心中橫生取著起我々所造種々業生種々煩惱執虛誑法菩薩聖人解諸法實相故皆悉了逹知是誑法所以不著見凢夫犰之是以致咲耳<span class='note-inline'>(文)</span>。</p>
<p>△實智惠杖擾心水則不見者大䟽抄第一云聖者心水常清如月凢夫心水常濁如泥生々我々所以智惠杖擾其我月自然不現是故行者能應知心性言也<span class='note-inline'>(文)</span>。</p>
<p>△或自以如意珠身等者上約本尊現行者心中今㨿行者身現于眾生心中也斯則如次自行化他義也如意珠身者䟽第十五云如々意珠在於<span class='corr'>幢</span>頭能滿一切人願隨心所欲可彼所求稱心而至今[(共-八+隹)*見]是彼從珠得生耶從人心得生耶若從珠出何故一切時不出要待人心希願方出耶若從人心出則人心得何不自求而待珠耶當知不從珠出不從人心出不共不無因緣<span class='corr'>但</span>和合有耳今悉地不思議神変亦如是但猶真言故口業淨[(共-八+隹)*見]本尊故意業淨印故身業淨三業平等故自然而有不思議業然亦不可分別無思無為也<span class='note-inline'>(文)</span>私云准此釈行者三業淨故有不思議業用無思無為而作利眾生事如々意珠滿人求願故云如意珠身也又經第七云大菩提心如意寳滿世出世所有希願<span class='note-inline'>(文)</span>此行者身悉地成就後有不思議業悉地從心生故菩提心所生身故云如意珠身歟。</p>
<p>△尒時應諦想[(共-八+隹)*見]之者自下破犱文也此句[(打-丁+匆)/心]標也今此下別釈也既能下[(打-丁+匆)/心]結也就別釈中有二初今此至所生者密嚴海會破犱也故云密嚴之想此依自心佛身囙緣現故我心佛身相待作自他不生等義矣意云自他理性平等實相尚畢竟不生况迷情差別相違自他囙緣寧有所生耶<span class='note-inline'>(為言)</span>。</p>
<p>問今此文四句具有耶。</p>
<p>[前-刖+合]或云自他二句也私云意含四句所謂相違自他故自不生他不生相違自他故共不生相違自他則俱非囙緣故無囙不生也例如香象出三業以即一囙作存壞四句次又如下後如意珠身破犱也此中有二初重明珠身心現此中有法譬々々中不來去義相反謂悉不來反合水不去自心不去反合月不來也來去雖相反義理全無違耳後當以下正述破犱也此中二初正述後以喻反顯第二[(打-丁+匆)/心]結中初既能自淨其意者結初釈自心澄淨而海會現故後當下結第二釈如意珠身故云如々不動眾生蒙益故云為人演說也。</p>
<p>△聲聞經以受至復殊也者為明今經浮泡喻示先舉二經意異今經也所謂聲聞經中以浮泡無性眾緣實法喻唯薀無我歟故䟽第二云聲聞經中雖說此五喻而意明無我<span class='note-inline'>(文)</span>又智論云復一切聲聞法中無揵城喻有餘無常譬受如泡<span class='note-inline'>(取意)</span>般若經中泡是雖無實性囙緣猶實法故菩薩觀諸法空十喻中除此取如化也故大般若經第一<span class='note-inline'>(緣起品)</span>云於諸法門勝解[(共-八+隹)*見]察如幻如陽㷔如夢如水月如響如空花如像如光影如変化事如尋香城雖皆無實而現似有<span class='note-inline'>(文)</span><span class='corr'>但</span>今般若者指大品歟彼經第一序品云諸法如幻如炎如水中月如虛空如響如乾闥婆城如夢如影如鏡中像如化<span class='note-inline'>(文)</span>今䟽浮泡喻意異二經意而譬即心変化也。</p>
<p>問䟽第二云此三事猶帯拆法明無性空此中幻炎等明躰法難解空故不論也<span class='note-inline'>(取意)</span>既泡<span class='corr'>沫</span>芭蕉三事帯拆法故第二劫猶不取之第三劫中何取彼耶。</p>
<p>[前-刖+合]囙緣實法故不順躰法空例如土木城故不取彼耳然今以泡起滅即水起滅喻即心之変化故所况既異例難不齊矣問変化又化事雖無心囙緣實法何捨泡取化耶。</p>
<p>[前-刖+合]下釈云<span class='corr'>但</span>以心生便有心滅則滅<span class='note-inline'>(文)</span>故知心化生滅同而異泡滅水存故。</p>
<p>問若尒何譬即心変化乎。</p>
<p>[前-刖+合]彼取泡滅即水滅邊故無違耳。</p>
<p>問第二劫又明三界唯心義故三重幻中云即心幻若尒何不為喻耶。</p>
<p>[前-刖+合]唯心言雖同即心意是異所謂彼諸識所変影像故云唯心此一心緣起故云即心也又彼質影雙存此唯影無質也又彼諸法歸自心此自心成諸法故二刧意大異而<span class='corr'>已</span>又如彼華嚴三界唯識自宗他宗俱談三界唯心<span class='corr'>但</span>[尸@句]我宗也。</p>
<p>△又以心為曼荼羅等者今釈與前異云前釈自心作佛還蒙彼佛示悟方便自心轉入無量法門也今釈自心作曼荼羅境界此為能緣境界自心能作不思議神変也以此喻海水<span class='note-inline'>(自心)</span>昇空成雨水<span class='note-inline'>(作佛)</span>降與海水為緣生種々浮泡<span class='note-inline'>(轉入法門能作反化)</span>也兩釈如次自利々他歟故云轉入法門能作変化也。</p>
<p>△修定者有十四変化者智論第六云如化者十四変化心初禪二欲界初禪二禪三欲界初禪二禪三禪四欲界初禪二禪三禪四禪五欲界初禪二禪三禪四禪是十四変化心作八種変化一者能作小<span class='note-inline'>(乃至)</span>㣲塵土者能作大乃至滿虛空三者能作輕乃至如鴻毛四者能作自在能以大為小以長為短如是種々五者能有主力有大力人無所下故言有主力六者能遠到七能動地八者隨意所欲盡能得一身能作多身能作一石壁皆過履水虛手捫日月能轉四大地作水々作地火作風々作火石作金々作石<span class='note-inline'>(文)</span><span class='note-inline'>(抄中第七文（云云）)</span>頌䟽第廿七云從神境通生変化心[(打-丁+匆)/心]有十四謂初定果有二々定果有三々定果有四第四定果有五且初禪有二化心一欲界攝謂初禪作欲界化也二初禪攝謂初禪作初禪化也<span class='note-inline'>(乃至)</span>第四靜慮有五化心四種如前加第四禪化諸果化心依上地必無依下。</p>
<p>○謂[執/力]力劣故<span class='note-inline'>(文)</span>又云此二界化各有二種一似自身化二似他身化身在多界化有四種謂作欲界自他二化及作色界自他二化身在色界化亦四種如欲界說<span class='note-inline'>(文)</span>私云此能化心從神境通生是通之果也故頌䟽云此十四能変化心從定修生無記性攝四無記中通果無記也<span class='note-inline'>(文)</span>故知今如化者<span class='corr'>但</span>化事非取能化心能化心是實法故々智論云如化人無生老病死無苦無樂亦異於人生以是故空無實一切諸法亦如是皆無生住滅以是故說諸法如化<span class='note-inline'>(文)</span>此所化事若欲界化則以色香味觸四境為躰若色界化則以色觸二境為躰也於中有即質離質若即質化即我身化色天形欲界人天等姿也若離質化我身外別化彼等身也設離質化設即質化隨所化事可攝欲色二界能化心唯色界攝也依身欲色二界隨應不定也若色界人天身修得色界定可色天乎或云入定位彼天攝出定不尒歟私云設雖入定依身既欲界故欲界攝也。</p>
<p>問今変化何不通無色耶[前-刖+合]彼非通依地故々頌䟽云五通必依止觀均地未至等地故亦無通<span class='note-inline'>(文)</span>。</p>
<p><span class='note-inline'>(無色定多惠少四通分惠多定少故非通依地)</span>問義章第廿云又小乗中前之五通唯依四禪根本定地。</p>
<p>○大乗法中始終同小究竟終成依一切禪悉能起之<span class='note-inline'>(文)</span>又瑜伽論云色無色天変身万億共立毛端<span class='note-inline'>(文)</span>此等釈通無色如何。</p>
<p>[前-刖+合]今所引智論既云十四変化局欲色又瑜伽文者住心論釈此事云然大乗唯識論等許無色界有定品色而無業果通果色<span class='note-inline'>(文)</span>既諸論一同義章釈未審<span class='corr'>但</span>會之彼章次上釈云又聲聞人隨依何定所發神通入餘定中不能起用諸佛菩薩則不如是隨依何定所發神通入餘定中悉能起用<span class='note-inline'>(文)</span>准此釈入餘定中悉能起用義勝聲聞故云依一切禪歟非謂依無色起通而<span class='corr'>已</span>。</p>
<p>問変化亦雖化事無性能化心因緣即實法若尒何捨泡取化耶。</p>
<p>[前-刖+合]泡從水生泡舉躰水故破泡形濕性猶存是即如拆法極㣲[剁-几+ㄆ]那躰猶在然化事雖從心生化事舉躰非心故化息時化事處無心殘故喻躰法空也例如乾城木城異也。</p>
<p>△天龍鬼神亦能作化者智論云是変化復有四種欲界藥草寳物幻術能変化諸物諸神通人神力故能変化諸物天竜鬼神軰得生報力故能変化諸物色界生報修定力故能変化諸物<span class='note-inline'>(文)</span>同䟽第二<span class='note-inline'>(惠影)</span>云復有四種者謂藥草等亦能変物延年也寳物者如意珠亦能変物令成寳也幻術亦能変諸物也說勒那留支等用咒事亦善能咒井水令滿方々自取之能咒幻<span class='corr'>博</span>貪向墓也諸神通者明神通人亦能変化也前言八種変化々々若得禪時即能得者今此中別明修通除障通無明所得故別出之耳諸龍神鬼色界修定所得生報力能変化等不入四種々々中<span class='corr'>但</span>取修習所得者耳前言変化㨿身在欲界修得諸禪作者是故此中別出初禪生報所得者也<span class='note-inline'>(文)</span>俱舎論廿七云神境智類[(打-丁+匆)/心]有五種一修得二生得三咒成四藥成五業成<span class='note-inline'>(文)</span>光記云一修得由修定得故二生得生彼處得故三咒成由咒九成故四藥成由藥力成故五業成由業力成故<span class='note-inline'>(文)</span>私案智論四種加前修得雖成五種與俱舎少異互用開合故謂智論以業得合生得更開神通故俱舎神通攝修得更開業得故又俱舎有占相得矣。</p>
<p>問以五種得配人天等方如何。</p>
<p>[前-刖+合]頌䟽云若修得通唯人天趣能入定故生得除人通餘四趣皆有生得咒藥二種通人天鬼趣占相唯人也<span class='note-inline'>(文)</span>咒藥通天者欲天歟智論生得無地獄者舉龍鬼顯彼歟光釈有多解撿可見<span class='note-inline'>(矣)</span>。</p>
<p>△如化生先無定物等者智論云復次化生先無定物<span class='corr'>但</span>以心生便有所作皆無有實人身亦如是本無所有<span class='corr'>但</span>從先世心生從今世身皆無有實以是故說諸法如化如変化心滅則化滅諸法亦如是因緣滅果亦滅不自在。</p>
<p>○復次如変化生法無初無中無後諸法亦如是如変化生時無所從來滅亦無所去諸法亦如是<span class='note-inline'>(文)</span>。</p>
<p>△復次如変化相等者智論云復次如変化相清淨<span class='note-inline'>(乃至)</span>皆悉清淨<span class='note-inline'>(文)</span><span class='note-inline'>(同故不具引)</span>終句與泡喻意同者䟽家私詞也。</p>
<p>△如虛空者謂<span class='corr'>但</span>有名而無實法者且取虛空為譬歟然經中云如空中無眾生等直非取虛空也故列名中經云虛空華論云如虛空若尒經論是異䟽家何引論文釈經意而准論有人飛上等文釈如得<span class='corr'>神</span>通者於空一顯色中自在飛行等乎謂釈論意非直取大虛躰取縹色為譬歟故以空一顯色同經空華歟故惠影䟽第二云眾生亦尒遠無漏法故為㒹例分別心所轉於空法中轉取男女等相生染著心如遠生虛空謂為縹色也<span class='note-inline'>(文)</span>又大品十喻云如虛空大般若十喻云如空花可思之又釈論意不許虛空實躰故直取虛空歟彼論多重問[前-刖+合]付虛空論之。</p>
<p>△遠無漏實智惠故等者問應云遠實相譬遠視故[(卄/至)*寸]虛空故應以實相類虛空以實智合眼以我男女等合縹色故如何。</p>
<p>[前-刖+合]譬合影畧互顕歟譬中舉翳眼顯明目合中舉實智顯惡惠故々譬中又應云遠明眼故竒虛空見縹色合中又應云遠視故身見轉見我男女也謂犱我々所是身見故。</p>
<p>△極遠而無所見者上文遠視故見縹色<span class='note-inline'>(云云)</span>何今遠而無見耶謂上文在地下遠視故見青色今飛昇空中遠至無見也意異智論具文云有人飛上極遠而無所見以遠視故謂為青色<span class='note-inline'>(文)</span>。</p>
<p>△諸法亦如是等者大䟽抄第一云問此喻意何。</p>
<p>[前-刖+合]此意真際如空諸法如空華等凢夫妄見空中種々相貌其所見相都無實躰如是行者修觀行時遇諸魔境種々違順緣時安心虛空不動不起言也<span class='note-inline'>(無為空量前也（文）)</span>。</p>
<p>△若有種種魔事等者謂以種々魔并業煩惱合譬中疾病非人等因緣也謂魔及業煩惱如次合譬人及疾病歟以事及境二字合種々人物形相等事謂广所作事境謂業煩惱所起境故以皆當安心等文合得本心等句也。</p>
<p>問此喻及下火輪喻經中無合法文如何。</p>
<p>[前-刖+合]舉喻顯法歟又前八喻其義顯故又[(打-丁+匆)/心]摽中云十喻皆真言行者所行故。</p>
<p>△譬如火燼等者智論䟽第二云如旋火輪者被火燒頭名作火[打-丁+曹]投之急轉遙看似如火輪其實無輪万法<span class='note-inline'>(云云)</span>亦尒無實眾生遠離諸法實相故見諸法似有觀之則無也<span class='note-inline'>(文)</span>。</p>
<p>△一躰速疾力者䟽第六云經云時佛入於一切如來一躰速疾力三昧者謂入此三昧時證心一切如來皆同一法界智躰於一念中能次第觀察無量世界海㣲塵等諸三昧門知如是々々若于眾生於彼々三昧門中應得入道知彼善智識<span class='corr'>已</span>為若于眾生作種子因緣等為若于眾生作種々因緣或有眾生入如是法門可得超昇成佛入餘法門久遠稽留不得成佛如是等種々根性不同進修方便皆亦隨異乃至遊[(皮-(〡/又)+(王/丘))*戊]其中次第修習出入超世界於一々門各得能成就無量眾生故名一躰速疾力三昧也<span class='note-inline'>(文)</span>又第一云如是遊[(皮-(〡/又)+(王/丘))*戊]即是菩薩自在神通言毘盧遮那本行菩薩道時以一躰速疾力三昧供養無量善知識遍行無量諸度門自利々他法皆具足<span class='note-inline'>(文)</span>私云一躰速疾力三昧是准上下文通佛菩薩所入歟<span class='corr'>但</span>今文是舉菩薩所入歟云淨菩提心故此三昧又普門三昧歟或云◇字觀云一躰速疾力三昧也<span class='note-inline'>(云云)</span>此義非無理今文既云於一◇字門旋轉無㝵故又論云火輪隨手方與圓種々変形任意遷一種可字多旋轉無邊法義囙茲宣<span class='note-inline'>(文)</span>。</p>
<p>△諸結使煩惱等者此中正見合光我法相合影然譬中無煩惱譬謂合中舉煩惱譬中顯人歟又次釈中舉人并影合中<span class='corr'>但</span>舉影顯人歟善惡業即隨人去住動故々智論偈云空中亦逐去地底亦隨去處々常隨逐業影不相離<span class='note-inline'>(畧抄)</span>起信論云住持過去無量世等善惡之業令不失故<span class='note-inline'>(文)</span>故知兩節釈又影略互顯也初釈中譬中闕人後釈中合中闕人故或云果報類人或云業譬人報合影不断故云罪福就時出也大䟽抄一云意有人躰時影隨有人去影去隨業有報言也<span class='note-inline'>(文)</span><span class='corr'>但</span>以非俱時故法譬不齊歟人又雖果報今且約人持業論去住動歟未詳委可尋决耳此中報不断故罪福[就/火]時出者合動歟又出者去義也故智論去不去中論云不出動是去住外無別躰故四威儀中無舉故無別合歟。</p>
<p>△然是影非有物者䟽家以釈論影喻同今經火輪也影是眼識所緣顯密通滿捉何云誑眼法乎影又顯色其一極㣲聚集實色大小大同習也何云非有物乎謂且約釈論不許影實躰作此釈歟大䟽抄第一云旋火輪與影喻其意同也可思也上第四喻釈論名鏡中像喻也可悉之<span class='note-inline'>(文)</span>。</p>
<p>△了知大乗句者大䟽抄第一云問。</p>
<p>○又經說十緣生句已是大乗句<span class='note-inline'>(云云)</span>若尒者皆非二乗所解何乾闥婆城一云非二乗所解。</p>
<p>[前-刖+合]彼以乾闥婆城攝餘緣生尒云也問不然䟽文不云相准可知。</p>
<p>○何可云例攝此甚難好可悉也<span class='note-inline'>(私思以乾闥婆城喻身也身即以眾緣合成二乗之人知人不云法不證法空理故一徃尒云耳（文）)</span>或云通顯密大乗今十緣生句第二劫所觀第三刧中有顯密能所寄齊故々䟽釈云非聲聞緣覺安足之處<span class='note-inline'>(文)</span>或云<span class='corr'>但</span>局密也大乗生句釈毘盧遮那上々智觀故必定句等正覺句等局密故<span class='corr'>但</span>非二乗文者雖唯真言作此釈何失例如諸佛大秘密外道不能識也安足之處者句是足跡之義故大乗人安足之處故非聲緣安足也義如前釈即此意矣。</p>
<p>△障盖雲披自當證知耳者經上文云此菩薩淨菩提心門名初法明道菩薩住此不久修學便得除一切蓋障三昧<span class='note-inline'>(文)</span>䟽第一云行者<span class='corr'>已</span>得淨除五障三昧尒時於自心中常見十方一切諸佛。</p>
<p>○當知行人則是位同大覺也以其自覺心故便得佛名然非究竟妙覺大牟尼位<span class='note-inline'>(文)</span>。</p>
<p>△凾蓋相稱等者理智不二類凾蓋相稱也故鈔云心之實相與彼智惠猶如凾蓋<span class='note-inline'>(文)</span>天台釈云境既無量無邊常住不滅智亦如是凾大蓋大<span class='note-inline'>(文)</span>。</p>
<p>△了知心處則安住其中者釈論第四云金剛心心還智惠未滿福德㣲少不逹一心中實處故根本無明猶未出離而卒万行到果位時始覺般若<span class='corr'>分</span>明顯了本有功德具足圓滿現見一中法界之心安立住處根本無明頓断無餘是故名為見一處<span class='note-inline'>(文)</span>私云心之實際是一心中實之處故云心處如來智惠又安住其實相中故云安住其中也論約所安住處今依能安住智歟論一中法界之心者後重一法界心即當天台宗今心處者初地淨菩提心是亦同天台矣或又一中法界兼華嚴以風水龍王同華嚴故今文此心名極無自性心故引合耳。</p>
<p>△必定師子吼等者䟽第一云第九大那羅延力執金剛者謂持秘密神通力也如一闡提必死之疾二乗實際作證<span class='corr'>已</span>死之人諸佛醫王明見如來性故則能必定師子吼於救療因緣心不怯弱<span class='note-inline'>(文)</span>准此文諸佛以秘密神通力見闡提二乗如來性必定師子吼說救療實相印故云如來性心實相印也法華經中說二乗成佛故云如說實相印也可例准歟。</p>
<p>△一切諸魔皆化身作佛等者鈔第四云智度論云復有魔作比丘被服來語菩薩汝先從小師聞修六波羅密法皆是虛妄所集隨喜功德亦是虛妄汝先所聞皆是虛誑文餙不真非佛口說今我為汝真示佛法乃至广作佛身來所說異於法相者亦不信受譬如狗著師子皮諸獸見之雖怖聞聲則知是狗何况変作餘身等能令行者変易其心哉<span class='note-inline'>(文)</span>。</p>
<p>△即是心佛顯現等者䟽第一云尒時行人為此寂光所照無量知見自然開發如蓮華敷故云無量智成就此智成就即是毘盧遮那心佛現前故云等正覺顯現梵本云三[卄/狠]三佛陀現也佛<span class='corr'>已</span>畧說如此心實相印若行者與此相應。</p>
<p>○得至淨菩提心<span class='note-inline'>(文)</span>私云准此文今成覺是真宗初地成佛故云毘盧遮那心佛現前然非究竟妙覺<span class='corr'>位</span>又非顯乗成覺也又依云極無自性心生即是等則顯成覺歟故大師釈極無自性心云是囙是心望前顯教極果於後秘心初心初發心時便成正覺冝其然也<span class='note-inline'>(文)</span>又云極無自性未必顯歟故䟽下云若生極無自性心得入如上曼荼羅海會名阿闍梨<span class='note-inline'>(文)</span>。</p>
<p>△乃至毘盧遮那以上々智觀等者自初地至佛果漸次轉深故云乃至也故上釈云謂得淨心<span class='corr'>已</span>去從大悲生根乃至方便究竟其間一々緣起皆當以喻觀之由所證轉深故言深觀察也<span class='note-inline'>(文)</span>又義通地前也故下釈云漸次證入者如初無畏以聲字觀修曼荼羅行<span class='note-inline'>(乃至)</span>離垢地<span class='corr'>已</span>去各於自地觀心中修曼荼羅行。</p>
<p>○其中從囙向果則三密方便展轉不同容極至心王大海方一味無別耳<span class='note-inline'>(文)</span>既心王大海之譬同如入大海之句前二義中前義為勝云以深修觀察故深修言局第三劫以上故<span class='corr'>但</span>至大海喻者意大異謂下取海水一味今取海底漸深故。</p>
<p>△上々智觀者涅槃經四乗菩提中佛菩提也中論䟽云下智觀故得聲聞菩提中智觀故得緣覺菩提上智觀故得菩薩菩提上々智觀故得佛菩提<span class='note-inline'>(文)</span>。</p>
<p>△如是六句次第相釈等者䟽第一云今此真言門修行諸菩薩以見法明道故即生獲得除一切蓋障三昧得此三昧故即能與諸佛菩薩同住發五神通以五神通故獲一切眾生語言陀羅尼獲此陀羅尼故能知一切眾生心行而作佛事以能廣作佛事不断如來種故則於一切時一切處常為十方諸佛之所護持。</p>
<p>○當知如是諸句皆悉次第相釈也<span class='note-inline'>(文)</span>今准此文應相釈也謂了知甚深大乗故得自證知心實性了知心實性故得理智一際了知理智不二故必定師子吼說如來性心實相印了知如來性故成初地正覺了知正等覺故漸次轉深發毘盧遮那上々智觀也如此六句相望後々云相釈々前句故前々云相生々後句故又次第相釈等相字顯互釈互生義歟次第又有順逆次第故例如彼釈論別因果故表功德故引行者故文有順逆相釈矣又六句中前五云次第相釈後一云次第相生漸次轉深乃至生佛智故又且以六句配五種大乗者大乗句是他緣乗大乗初門故云[(打-丁+匆)/心]名故云非聲聞緣覺等心句即覺心乗覺自心本不生故云心句也謂五句八迷障蓋雲披八不中道自心月顯故無等々句必定句者一道心理智不二是一道一乗義故釈云凾大蓋大是凾蓋相稱義也二乗作佛法華說故云必定師子吼故法華云如說實相印<span class='note-inline'>(文)</span>正等覺句則極無心也故云極無自性心即是心佛顯現也大乗生句者秘密心也故云乃至毘盧遮那以上々智觀等也又配三種幻者初大乗句者即空幻是學大乗人觀故度違順八心故非二乗安足之處也次心句者即心幻也無等々<span class='corr'>已</span>下諸句不思議幻也依之當卷下釈一念守齋<span class='note-inline'>(乃至)</span>一生補處治地義畢云例如十緣生句漸次轉深不可窮盡也<span class='note-inline'>(文)</span>大䟽抄第一云問十緣生句了次經文出六句其意何[前-刖+合]此五句歎緣生不思議也。</p>
<p>○問以此六句歎彼十緣生何[前-刖+合]此十喻皆是大乗甚深緣起非二乗安立故云大乗句心之實際不可得無能無所如是觀時心性空寂故名心句如來智慮亦不可得無敢可比者故云無等々句也諸佛以此十緣生義决定師子吼并能信解决定至無上果故云决定句能知此十喻義極無垢心生此心生時即得佛果一德故云正等覺句如是十喻令行者心漸從淺至深淺者自餘九宗深者今此秘密莊嚴住心從彼唯薀無我至此第十住心令心彌淨彌固遂住無垢淨菩提心言也<span class='note-inline'>(文)</span>。</p>
<p>△從十世界㣲塵數諸法界門等者䟽下釈云十世界㣲塵數金剛密惠差別智印猶如鬢[芷/(止*止)/糸]十世界㣲塵數大悲万行波羅蜜門猶如華蔵三乗六道無量應身猶如根等條葉發暉相間以如是眾德輪圓周備故名曼[益-皿+(一/木)]羅也<span class='note-inline'>(文)</span>又云復次大悲胎蔵發生三昧中有種々法界門種々善知識如善戝童子次第詢求或於如是法門已善修行而於余門未能究習若入普門世界時則能於一念中具足相應是名深行阿闍梨也<span class='note-inline'>(文)</span>。</p>
<p>△工巧大智惠者大䟽抄第一云工巧者權智巧說諸法令能解脫故大智者實智能證一大法界理故也<span class='note-inline'>(文)</span>。</p>
<p>△若於一念心中等者謂由淨菩提心一躰速疾力三昧故一念心中窮上求下化行盡也上窮無盡法界者上求自利行下極無盡生界者下化利他行也故䟽下云若入普門世界時即能於一念中具足相應是名深行阿闍梨也<span class='note-inline'>(文)</span>䟽第一云以一躰速疾力三昧供養無量善知識遍行無量諸度門自利々他法皆具足<span class='note-inline'>(文)</span>。</p>
<p>△自然有緣起智生等者十緣生觀故云緣起智也不同如常定所發修惠通逹也<span class='note-inline'>(為言)</span>鈔云即法界不思議秘密緣起之智生也謂行者以內自觀行力為囙外感佛神通加持力為緣由斯二力故自然而有秘密法界緣起智生即能得見不思議加持境界是故不同尋常耳<span class='note-inline'>(文)</span>。</p>
<p>△持誦次第如法悉地如法果生者䟽第十二云悉地是真言妙果為此果故而修因行故<span class='note-inline'>(文)</span>准此文悉地即果也何雙舉耶謂悉地翻成就此通因故寛狹為異或再舉何失猶如云悉地成就故次下云悉地果生也或又悉地成就因果別故非例歟抄釈如上引。</p>
<p>△<span class='corr'>已</span>說淨菩提心諸心相竟者諸心相有二義或九句隨一諸心相句也住心中雖亦明心續生修行等句廣明諸心相句又重說故且約廣多云尒也或云諸心相言通[(打-丁+匆)/心]別故今約[(打-丁+匆)/心]通云諸心相句也如實遍知一切心相釈[前-刖+合]修行句也又住心品中又雖說三句多明菩提心句故云淨菩提心也次下進修方便及悉地果生者根究竟也大䟽抄第一云意上<span class='corr'>已</span>說十心差別次說六無畏次亦說十緣生句此第一真言門住心品大心也次說入曼荼羅具緣真言品此意<span class='corr'>已</span>知住心差別淨菩提心因緣今明以此淨菩提心入曼荼羅進修應得悉地果言也<span class='note-inline'>(文)</span>。</p>
</div>
<p class='juan'>大日經䟽指心鈔卷十六</p>
<div class='div-w'><p>去文永四年<span class='note-inline'>(丁夘)</span>七月五日於高野山丈六堂北僧坊傳法會談義之次遂日馳筆畢同九月<span class='note-inline'>(庚申)</span>十二月十九日於醍醐寺中性院以理性院上野公令清書自拭老眼加點畢<span class='corr'>但</span>令清書許不及再治後賢刊定。</p>
<p style="margin-left:12em">金剛佛子頼－<span class='note-inline'>(生年卌七)</span></p>
<p style="margin-left:1em">寛文元<span class='note-inline'>(辛丑)</span>年九月吉辰</p>
<p style="margin-left:4em"><span class='note-inline'>(烏丸通下立賣下町)</span></p>
<p style="margin-left:6em">野田庄右衛門板行</p>
</div>
</div><!-- end of div[@id='body'] -->
</body></html>