<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大日經疏指心鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu11' />
<p class='juan'>大日經䟽[指-匕+ㄙ]心鈔卷第六</p>
<div class='div-other'><a id='mulu12' />
<p class='h1'>䟽卷第一之六</p><p>預測如來等者。</p>
<p>或云金剛手見瑞相之條末而悟內證之宗本故云測加持深意也故云善哉又能下金剛手以五喻顯一切智功德而作大會生解因緣即測聖心不失機會又云善哉也<span class='note-inline'>(云云)</span>私云[仁-二+((留-田)-刀+ㄗ)]測下二句如次結上兩義也此意[仁-二+((留-田)-刀+ㄗ)]測聖心不失機會可讀也又義今文次歎宗本條未也謂實智宗本是加持深意故權智瑞相即生解因緣故例如法華藥草喻品善哉善哉文釋歎權實二智<span class='note-inline'>(矣)</span>依此意預測二字貫又能<span class='corr'>已</span>下文讀之[仁-二+((留-田)-刀+ㄗ)]測又爾也二義中前義為勝上既明見未悟本之義畢次金剛手說五喻為生解因緣然後如來云善哉善哉豈漏五喻義耶故上釋云金剛手觀知獨一法界加持之相<span class='note-inline'>(測加持深意義也)</span>先喻其㓛德<span class='note-inline'>(五喻㓛德也)</span>發起大會生解之機<span class='note-inline'>(矣)</span><span class='note-inline'>(作生解因緣義也)</span>文理俱得故前義為勝耳。</p>
<p>我觀一切等者此下釋第三善哉也三句同攝一切秘深事故復歎也一切天人等者外金剛部八部等淺行諸菩薩者第二重諸菩薩等也金剛手是第一重聖眾也若依深秘門四重聖眾雖無優劣若依淺畧門四重圓壇非無淺深仍望第一重而第二重云淺行也又義指加持世界實行人歟然前義為善加持世界人既非會座眾何云無能發問<span class='note-inline'>(矣)</span>問守護經第一云爾時法自在王菩薩而白佛言彼一切智諸佛境界三昧以何法而為其因復以何法而為根本云何修行云何究竟<span class='note-inline'>(畧抄)</span>此中根本修行第二句中大悲万行歟既自在王菩薩發三句問若爾何云無能發問者耶荅彼經說文大㫖同今經可謂同本異譯設雖通餘菩薩發問為歎金剛手且作此釋何失金剛手㓛德倍增者實雖乆<span class='corr'>已</span>通達為未來流布准常說法得益之義示現此相歟。</p>
<p>復明於所受法等者此下釋經汝當等文也謂於今經文有二意初釋意諦聼作意者顯令金剛手於受法無漏失也亦為以下釋意真言教自受法樂說故法界宮無當機故大日如來為令金剛手諦聼作意為未來眾生流布此教殊明此嘱也<span class='note-inline'>(為言)</span>諦聼作意文云此嘱也又義以如來已下皆為汝當等釋也意依善哉加持故功德倍增又依此加持故受法無漏失也。</p>
<p>亦為未來弟子者或云自性會中未來入故云未來弟子也私云今經雖三世常恒說且約傳法聖者流傳云未來歟故經云我當來世時等<span class='note-inline'>(矣)</span>。</p>
<p>深心受法之儀式也者抄云深心曰諦嘱耳曰聼聆音察理名善作意<span class='note-inline'>(矣)</span>此意以今文為亦為<span class='corr'>已</span>下一釋也私云今此句上兩釋[(打-丁+匆)/心]結也復明於所受法等約金剛手釋諦聼作意義亦為以下約未來眾生釋諦聼作意義也此等皆深心受法之儀式故云爾也。</p>
<p>故釋論云等者智論第一云復次如是義者若人心善直信是人可聼法若無是相則不解如所說偈<span class='note-inline'>([聽-王]者<span class='corr'>但</span>観異本)</span>如渴飲一心入於語義中踊躍聞法心悲喜如是之人應為說<span class='note-inline'>(矣)</span>私云作意是驚覺義信是心淨義唯善遍行雖異受法聼法義同故引證<span class='note-inline'>(矣)</span>或深心義通作意及信歟抄云䟽得深信力者謂深心淨信此信有力得離疑惑<span class='note-inline'>(矣)</span>。</p>
<p>無盡意經等者抄云䟽指無盡意經未見其文如智度論云有人若聞若受阿字[(留-田)-刀+ㄗ]教時當得二十種㓛德<span class='note-inline'>(抄具出二十種德撿可見)</span>䟽第十六云如大本中有二十種勸令聼法之相佛為執金剛除一切塵垢及修行真言行諸菩薩等法要未具不得疾成無上菩提今復以滿足前義令法要圓滿若不知解此則前法皆未周悉以此因緣勸令諦持也如此二十種因緣當廣說<span class='note-inline'>(矣)</span>。</p>
<p>金剛手菩提心為因等者守護經第一云善男子此深三昧以菩提心而為其因以大慈悲而為其根本方便修習無上菩提以為究竟<span class='note-inline'>(矣)</span>藉四大眾緣故得生根者今三句配立故種根果次第也若對十心牙莖枝[葉-世+廿]敷花皆根攝三心十心開合異故牙莖等對果實有根義故問若爾四大緣三句中何攝耶荅或大悲攝故下釋云大悲地界等根是万行大悲為緣生万行故又義種子四大因緣雖異皆能生故因句攝然以中智觀之等者智論第五云不生不滅不断不常不一不異不去不來因緣生法滅諸[(皮-(〡/又)+(王/丘))*戊]論<span class='note-inline'>(矣)</span>嘉祥大乗玄第二云因緣即八不八不即是因緣<span class='note-inline'>(矣)</span>又云說因緣相所謂不生不滅也<span class='note-inline'>(矣)</span>准此釋今不生不滅因果義成者八不因緣也生滅断常[(皮-(〡/又)+(王/丘))*戊]論之相是彼八迷[(皮-(〡/又)+(王/丘))*戊]論也今中智觀者彼智度所說八不中道観也以彼中道観離八迷類顯今行者観心實相出人法[(皮-(〡/又)+(王/丘))*戊]論也又准菩提心論中真言機云上智顯教大乗智云中智歟以顯中智觀為譬顯密乗智觀也兩本義釋不生不滅下有非不生非不滅之六字也。</p>
<p>於內證所行得深信力等者䟽第三釋信諸佛菩薩文云又此行者於眾緣事相皆以諦信行之以此深心淨心離疑惑故漸得法驗現前復由法驗現前故信解轉增不可殂壞<span class='note-inline'>(矣)</span>私云准此文深信信解似約一人初後歟<span class='corr'>但</span>至下釋以今文同深信<span class='note-inline'>(矣)</span>又下釋有大信解勤勇深信文云此信解梵音阿毘因底謂明見是理心無疑慮。</p>
<p>○下云深信者此信梵音捨攞駄是依事依人之信與上文信諸佛菩薩義同若人聞說如上不思議法界以宿殖善本神情明利故即能忍受其言知眾生心中决有此理名為信解又先世已曾親近善知識故於三寳緣深雖不可比量籌度處即能懸信故曰深信<span class='note-inline'>(矣)</span>或云信解常途信也深信今教信也報恩院僧正[仁-二+((留-田)-刀+ㄗ)]云深信者<span class='corr'>但</span>信也信解者具領解信也二俱雖今教信深信勝歟今教以信為本故故第三上釋云謂此宗初入法門時意尤淺近難識且三乗實相無不離於文字而真言者要須口誦梵文心亦觀之或屈申身分支節猶如[(皮-(〡/又)+(王/丘))*戊]弄或修三昧乃観女人之像忿怒等形或以水灌頂或造火壇若欲以心識籌量則加持之迹又不可見自非具深信者安得不疑慮耶又此行者於此眾緣事相皆以諦信行之<span class='note-inline'>(矣)</span>又木[申*番]上人義云深信信解如次利鈍二人猶如立解二分機信即悟法故云深信信而解故云信解<span class='note-inline'>(矣)</span>。</p>
<p>離業壽生成就真性生者抄云謂離如是業壽生故而得真實菩提性生<span class='note-inline'>(矣)</span>又䟽上釋云一切薀阿頼耶業壽種子皆悉焚滅得至虛空無垢菩提心<span class='note-inline'>(矣)</span>准此釋真性生者菩提心生即因句也万行㓛德如次根究竟二句歟或万行即功德也菩提心直生大悲万行故從此增長釋同第二劫漸次滋長文故又義於內證<span class='note-inline'>(乃至)</span>堅固不動菩提心句深信力即白淨信心義故次離業等二句從菩提心種生大悲根也万行等二句從悲根生万行牙莖等義也或又堅固不動本有菩提心真性生修生菩提心也又義得深信力者生死中諦信也真性生菩提心為因也。</p>
<p>若望生死中等者或云地前三劫分位皆云生死所殖善根也䟽第二云此心<span class='note-inline'>(極無自性心)</span>望前二刧<span class='note-inline'>(住心論云他緣一道)</span>猶如蓮華盛敷若望後二心<span class='note-inline'>(論云根究竟)</span>即是果復成種<span class='note-inline'>(矣)</span>又住心論云是因是心望前顯教極果於後秘心初心<span class='note-inline'>(矣)</span>准此等釋一道心<span class='corr'>已</span>前可云生死善歟私云今住心品意以十地盡修行次位謂以十信三賢行攝十地不立地前位故云信解行地信十信解三賢解行行十地万行也故未發淨菩提心前皆薄地凡夫故云生死中我等未發菩提心前随分修三密行疑五相觀故指彼云生死所殖善故五秘密經云纔見曼荼羅能湏臾項淨信以歡喜心瞻覩故則於阿頼耶識中種金剛界種子<span class='note-inline'>(矣)</span>以湏臾淨信殖金界種故指此等云生死所殖善也次下釋云四威儀之中作意修習現生證得初地<span class='note-inline'>(矣)</span>四威儀修習今如說而行等也證得初地即菩提心為因也又三摩地䡄云晝夜四時精進修現世證得歡喜地<span class='note-inline'>(矣)</span>今經供養行修行從是初發心即此意<span class='note-inline'>(矣)</span>今教意機根雖万差不過一生二生二類然即身成菩提以現世證得歡喜地文證之若地前存位不可云即身三賢又菩薩位故々知若一生若二生從薄地凡夫或至佛果或至初地初心凢夫此生證悟判文無異論者歟爰知初地已前生死中者具縳地也晝夜四時精進修豈非具縳行耶問今宗又立地前次位明文雲披䟽中四十二地階次不同<span class='note-inline'>(矣)</span>禪要問法身讃等儀䡄本經等亦立地前位今䟽十六重深行三刧六無畏等豈非地前位耶荅凡地前立位是鈍機難解故且順常途擬冝外迹而為令人知開說㓛德品數例如天台云法在一心說必次第也依之䟽第三云若觀前人未有深解之機則順常途隨文為釋若<span class='corr'>已</span>利根智惠則當演暢深密而教授之<span class='note-inline'>(矣)</span>禪要地前三賢得除蓋障者今初地三昧順如常開三賢也法身讚又以初地金薩開說也凡今教意薄地晝夜四時行功積觀行圓滿頓断三妄得初地淨菩提心也故大師釋云頓越三妄入心真<span class='note-inline'>(矣)</span>心真者真淨菩提心也既云頓越三妄不可有地前断惑義也若爾實修實證時初地頓断頓證故無過問三刧六無畏二障惑断證二空理何無地前断惑義耶頓越三妄約一類頓機漸機豈非地前断惑耶。</p>
<p>△荅今教意有利鈍故地前凡夫位三密行雖有遲速入初地時不問利鈍皆三妄頓断得淨菩提心也三刧二障漸断是如常時分義今以初地所證㓛德寄彼而顯云三刧瑜祇行也六無畏中以無我無畏同不生愛慢等實非真實行者断愛慢不生愛著故云爾也猶如不淨觀治貪<span class='note-inline'>(矣)</span>今宗又非無頓漸機彼皆於初地<span class='corr'>已</span>上十六生論之依之大師釋於十六大生示頓漸利鈍異䟽第六卷中從開發淨菩提心入菩薩位至中胎藏出頓漸超三類故知地前開次位順如常教道施設地上是頓漸實證位也依之䟽第二卷釋初地云從此無有待對<span class='note-inline'>(矣)</span>地前行皆寄如常說初地已上正真言次位故作此釋也故第三云離垢地以去於自地観心中修漫荼羅行<span class='note-inline'>(矣)</span>離垢初地虛空無垢位真言實行次位故云自地也上釋云則雖十地菩薩尚非其境界况餘生死中人<span class='note-inline'>(矣)</span>此乃舉真言修生行者凡聖也又第七云如來知見一切眾生法爾成就不如實覺故名生死中人<span class='note-inline'>(畧抄)</span>我等真言躰相雖法爾成就未入初地時不如實覺故為生死人也<span class='note-inline'>(為言)</span>然隨分非無三密五相觀行耳譬中即生諦信如說而行等者生死中行也知識詞勤修方便是也漸見前相者初地菩提心也知識語云而開發之是也修勝加行者知識詞周給一國等歟然望根究竟云前相也<span class='note-inline'>(文永十二年五月上旬於傳法院大會予始成此義)</span>或以覩佛法前相者指生死善根望菩提心果云前相歟如唯識論中云道火前相故亦名燸可讀文點施切不<span class='corr'>已</span>漸見前相也菩提心論云若纔見者即名見真勝義諦<span class='note-inline'>(文)</span>此意也此開地前位也爾時下釋菩提心也離疑惑心是白淨信心義也堪能下舉根句顯因勝能也。</p>
<p>△問諦信豈非白淨信心耶。</p>
<p>△荅諦信薄地凡夫須臾淨信也非淨菩提心也故䟽第三云又行者於眾緣事相皆以諦信行之若勤苦多時未蒙現益爾時自思惟惑障重故<span class='note-inline'>(文)</span>初地淨信無現益耶又云惑障重乎故知今諦信非淨菩提心也前義爾時以下文釋成見前相之意也。</p>
<p>△譬如有人等者謂以涅槃經貧女㐲藏譬為今經菩提心之譬歟故涅槃經第八云善男子如貧女人舎內多有真金之藏家人大小無有知者時有異人善知方便語貧女人我今雇汝汝可為我芸除草穢女人荅言我今不能汝若能示我子金藏然後乃當速為汝作是人荅言我知方便能示汝子女人復言我家大小尚自不知况汝能知是人荅言我今審能女人復言我亦欲見并示我是人即於其家掘出金藏女人見<span class='corr'>已</span>心生歡喜生竒特想宗[仁-二+((留-田)-刀+ㄗ)]是人善男子眾生佛性亦復如是一切眾生不能得見如彼寳藏貧人不知善[〦/力]便者即是如來貧女人者即是一切無量眾生真金藏者即佛性也<span class='note-inline'>(文)</span>。</p>
<p>即是白淨信心義也者釋摩訶衍論釋信云令心性純淨明白<span class='note-inline'>(文)</span>唯識論釋信云心淨為性<span class='note-inline'>(文)</span>故云白淨信心也若依深秘菩提心即白色圓形故云白淨歟。</p>
<p>△問能求菩提心專智惠為體何云信耶。</p>
<p>△荅信相應惠是菩提心躰故若與信不俱起惠不淨故若非惠者何有知自心菩提翻覺知故也若無信豈有心淨義智淨依信故云淨信猶如云念住<span class='note-inline'>(矣)</span><span class='corr'>但</span>智論中非由惠等者遮不與信相應之惠歟故智論云佛法大海信為能入智為能度<span class='note-inline'>(文)</span>或初入專依信故非終無惠矣或䟽第三云一切善法以信為首當㝡初說之<span class='note-inline'>(文)</span>或云菩提所求果菩提之心故云菩提心若爾<span class='corr'>但</span>信歟私云依主持業隨冝准性相釋信不獨起必與惠俱起故法界無差別論䟽云菩提此云覺謂佛果大覺於此大覺起心正求從境目心故云菩提心又釋准下自性淨心則是性淨菩提故云菩提心此乃菩提即心故<span class='note-inline'>(文)</span>私云此釋持業約本有依主就修生也今徵云何菩提菩提心論中云菩提為因皆依修生而作持業歟或又依主又名能求故。</p>
<p>釋論亦云等者智論第一云問曰佛經何以故初稱如是語荅曰佛法大海信為能入智為能度如是者即是信也。</p>
<p>○如梵天王請佛初轉法輪。</p>
<p>○受梵天王等諸天請說法以偈荅曰我今開甘露味門若有信者得歡喜於諸人中得妙法非惱他故而為說佛此偈中不說布施得歡喜亦不說多聞持戒忍辱精進禪定智惠人得歡喜獨說信人佛意言我法第一甚深㣲妙無量無數不可思議不動不倚不著無所得法非一切知見則不能解是故法中信力能初入非布施持戒等能初入佛法智證抄云今案言信力者即三句中初菩提心也唯一切智人能解了此心耳<span class='note-inline'>(文)</span>般若寺抄云信義<span class='note-inline'>(如法華䟽)</span>。</p>
<p>○又如梵天王請轉法輪時佛偈言。</p>
<p>○又法華經汝舎利弗以信得入<span class='note-inline'>(文)</span>私云法華䟽者嘉祥義䟽歟彼僧正本意三論故而又彼䟽以法華今文為二乗入十信之證今䟽白淨信心為十信之意歟。</p>
<p>次說大悲為根者謂於此句有二訓釋一者大悲為根可訓大悲即根也下釋云所修万行即大悲地界所犱持故<span class='note-inline'>(乃至)</span>無量度門開發如芽莖枝[葉-世+廿]次第莊嚴<span class='note-inline'>(取意)</span>今釋云根是能執持義猶如樹根執持莖[葉-世+廿]花菓<span class='note-inline'>(云云)</span>前後釋意大悲為能執持根万行為所執持芽莖[葉-世+廿]等也問上釋云猶如世間種子藉四大眾緣故得生根<span class='note-inline'>(文)</span>准此釋大悲地界等應是能生緣根既所生何云大悲即根耶荅䟽第七云淨菩提心以五字門為緣生大悲根<span class='note-inline'>(文)</span>准此釋今四大緣者智門五義非大悲故生大悲根有何失矣<span class='corr'>但</span>大悲地界等者若望万行大悲并四大能執持故文點可讀大悲地界所執持故<span class='note-inline'>(云云)</span>若依實義大悲望万行雖有能持義對智門五義還是所持猶如根望芽莖等雖能持望大地亦為所持矣或又大悲是地界所執持也<span class='note-inline'>(為言)</span>上文所修万行者不分大悲万行總云万行歟故下釋云六度等皆入大悲句中<span class='note-inline'>(文)</span>又義上譬種根果次第猶如十地配三句今文十心次第如十地當十心也十心時二地<span class='corr'>已</span>上芽莖等三句時云根故或云若望因句種子悲句云芽莖等若望究竟句芽莖等總云根也二者䟽第三云謂得淨心<span class='corr'>已</span>去從大悲生根<span class='note-inline'>(乃至)</span>方便究竟<span class='note-inline'>(文)</span>准此釋大悲作根可訓是万行望究竟云根歟故上釋云種殖方便根芽漸生<span class='note-inline'>(文)</span>種殖方便可類大悲歟又今由如芽莖等文兩本義釋云由如芽根莖[葉-世+廿]等<span class='note-inline'>(文)</span>又䟽第二云以種々大悲万行淨治此地名為根<span class='note-inline'>(文)</span>此大悲万行俱云根准此釋根隨冝兩點皆是。</p>
<p>△問准方便為究竟向上向下義今二點又可上下義耶。</p>
<p>△荅此於向上有兩點異彼矣。</p>
<p>△問若爾菩提心為因句可有二點耶。</p>
<p>△荅其義何無若約本有菩提心即因也若約修生菩提心作因可訓歟本有菩提心生修生菩提心故。</p>
<p>慈如廣植嘉苗等者般若寺抄云意慈如植種悲如芸除草穢言也<span class='note-inline'>(文)</span>䟽第三云慈悲謂憐愍之心徹於骨髓諸有所作皆為建立眾生必使成就無盡法界之樂度脫無餘眾生界之苦<span class='note-inline'>(文)</span>秘藏記云與樂為慈拔苦為悲<span class='note-inline'>(文)</span>私云以拔苦與樂方便令眾生安立云建立眾生也藥師經云皆以大乗而安立之<span class='note-inline'>(文)</span>。</p>
<p>發起悲願等者菩提心能起因也悲願所起即根也悲大悲願万行五大願等普賢行願故所謂拔苦與樂下化有情望無餘有情界生根也妙業皆成上求菩提向一切智地生根也故云皆悉生根也此自利利他行皆三句中根句故云生根也三力中法界力者朝譽云所觀境隨觀心轉云法界力也又真興僧都釋三力頌云意云新佛㓛德力古佛加持力法界平等力故。</p>
<p>○道塲庄嚴自然成就以此莊嚴迴向法界故云供養然則安住故云而住也<span class='note-inline'>(云云)</span>或云六大法界力也先師云本覺佛性力也即內因也以我㓛德力者自修行之㓛即自緣也如來加持力者佛菩薩外緣加被即他緣也具如釋論抄私云法界力者一切智性佛種即因也自善及佛加持一切智門五義也即緣也故䟽第七云淨菩提心以五字門為緣生大悲根<span class='note-inline'>(文)</span>是即因緣和合生根義也故云即是於一切心法具足因緣之義也。</p>
<p>△謂万行圓極等者初二句向上方便是修顯自利義次二句向下方便垂迹利他之義也後二句通二矣秘藏記云從凡位修行六度圓滿成佛故曰以方便為究竟成佛以後以大悲濟度眾生故曰方便為究竟向上向下讀文有異<span class='note-inline'>(文)</span>秘釋云方便有二隨順菩提方便隨順眾生方便異故<span class='note-inline'>(取意)</span>向上點云方便作究竟謂以因位万行方便成果地究竟之義也向下點云方便為究竟謂以垂迹利物方便為究竟之義也般若寺抄云方便為究竟者以利他為究竟言也<span class='note-inline'>(文)</span>問准䟽第二釋至第八地以去皆名方便地既八地上若爾何今云万行圓極又云醍醐妙果属妙覺耶。</p>
<p>荅第二卷作長短二釋若約長義八地上約境界同云圓極云妙果歟例如四佛四菩薩雖異云醍醐果德<span class='note-inline'>(矣)</span>若約短義果位是極解脫道故云爾。</p>
<p>問三句癈立既不同何無以佛果為究竟十地以還為根之義故次下釋云万行所成一切智々之果說名方便<span class='note-inline'>(文)</span>又第二十云次成佛果入中胎即是方便句也况非唯果位何有向下方便義耶爾何荅一切智々果者因果義相望不定故對七地前万行八地上約境界同義云智々果也十心時八地云果中之果故又第二十釋第二第三皆是大悲句<span class='note-inline'>(文)</span>第三者第一重也第二第一重為悲句八[葉-世+廿]属究竟歟若爾何唯云佛果矣凡三心十心各作二釋外更無別義故又八地等位有二利行何無向下義耶或八地上為究竟之中約極位作此釋歟。</p>
<p>△猶如真金等者前以種芽等譬而顯三句淺深今以真金喻示三心優劣譬雖異所成義無別意矣或云上釋明為因為根為究竟之義今文述菩提大悲方便之㫖此義不爾前釋菩提大悲等義分明今又為因等意顯矣私案謂於三句各有二菩提心二者前修生今本有故根二者前約万行今就大悲故究竟二者前約究竟今就方便故。</p>
<p>問前文中釋大悲并方便義今文云一切智々果非究竟耶。</p>
<p>荅前雖舉大悲為顯万行所以所修万行無量度門為要故又万行應物方便又為成圓極究竟義故今文顯智々果即方便也又內具方便豈非果耶。</p>
<p>△䂓製中權者抄云䂓矩也製作也中<span class='note-inline'>(去声)</span>者不失之義也權冝也。</p>
<p>○所有䂓矩製作不失於權冝爾也<span class='note-inline'>(文)</span>䂓製中權可讀歟智證抄云阿闍梨云䂓製之權也未詳私謂中者合也權冝也言䂓製之妙合的於冝矣<span class='note-inline'>(文)</span>。</p>
<p>△得意之妙者抄云莊子云言者所以在意得意而亡言吾安得夫亡言之人而與之言哉夫以利人順天下之望雖終日常說即是亡言故知亡言非扗口而不言<span class='corr'>但</span>在乎得意可謂妙矣今借用之<span class='note-inline'>(文)</span>。</p>
<p>△如摩訶般若等者此文重釋前根究竟二句也或云為明第三句有二利舉悲句為來由也彼者指般若所明或又指今經大悲句或通二歟由內下釋利他方便已上自利方便也。</p>
<p>問方便是能成万行何所成果云方便耶。</p>
<p>荅方便之究竟故依主立名歟或方便通所成歟䟽第二云更開佛地為上々方便心<span class='note-inline'>(文)</span>若爾持業得稱歟或又依主歟三昧道品者抄云謂三々昧乃百八三昧道即八正道品即三十七品也<span class='note-inline'>(文)</span>䟽第十二云謂六度十八空三十七品禪定解脫百八三昧門五百陀羅尼門<span class='note-inline'>(文)</span>[(打-丁+匆)/心]持門五百陀羅尼門也。</p>
<p>△云何菩提者前云菩提心是能求菩提心今<span class='corr'>但</span>云菩提所求果歟云開示功德寳所似示所求故次下經云是阿耨菩提<span class='note-inline'>(等文)</span>謂徵釋前菩提心何怱所求矣今菩提者以有戝名能求心故<span class='corr'>但</span>云菩提故菩提心論引經云菩提為因<span class='note-inline'>(文)</span>又開示者開顯義即知義寳所者自心即如實知自心義也或開說義也如來徵釋開說功德寳所之義故淨菩提心望生死所殖善是寳所故智證釋云言寳藏者如實知自心也<span class='note-inline'>(文)</span>次經阿耨菩提舉所求菩提顯能求殊勝歟或又釋云離此無相菩提心<span class='note-inline'>(等文)</span>彼又能求歟又義守護經云善男子欲知菩提當了自心若了自心即了菩提<span class='note-inline'>(文)</span>大師彼經釋中引合今經云何菩提等文既云即了菩提今菩提所求菩提也戒序云言菩提心者此有二種一能求菩提心二所求菩提心能求心者如狂人解毒忽起歸宅之心求菩提之心亦復如是所求心者所謂無盡㽵嚴金剛界身也<span class='note-inline'>(畧抄)</span>。</p>
<p>問能求菩提心八識中何識分齊耶。</p>
<p>荅或云第六意識也故菩提心義<span class='note-inline'>(不空)</span>云若依修進起行願門即發起妄心求菩提心故名菩提心故起信論云則令妄心猒苦欣樂<span class='note-inline'>(取意)</span>釋論云以意識中本覺智分薰意識中無明癡分猒生死苦欣涅槃樂<span class='note-inline'>(文)</span>又大師釋云遇內熏外緣之力猒生死樂涅槃發始覺日光破無明暗夜<span class='note-inline'>(文)</span>依此等釋無爭第六識發心也義章第三云於六識中所修淨行熏於本識於本識中佛性真心名為解性解性受彼淨法所熏成淨種子淨種成<span class='corr'>已</span>熏無明無明薄故反起六識於六識中起善轉勝如是展轉乃至究竟<span class='note-inline'>(文)</span>今教發心修行應准此義故金界儀䡄云心為阿頼耶修淨以為因六度熏習故彼心為大心<span class='note-inline'>(文)</span>此文意識依第八起淨用云菩提心也或云凡今教意教力勝故真言行者初發菩提心即第八識也故心要云夫修行者初發信心以表菩提心即大圓鏡智紇里娜野心<span class='note-inline'>(文)</span>今紇里娜者秘藏記云質多亦名于栗多心也<span class='note-inline'>(文)</span>此意也若不爾何云大圓鏡智耶彼第八識寧非緣慮心耶况復今䟽自心發菩提等因行證入次第以第八識為因經䡄明文故心自覺心是以第八識知第八識之義故論云法爾應住普賢大菩提心<span class='note-inline'>(文)</span>又畧出經云一切眾生所有心堅固菩提名薩埵<span class='note-inline'>(文)</span>普賢薩埵同躰異名皆第八識也又金界心為阿頼耶彼心為大心者淨心熏習故有為頼耶轉即作大菩提心也又菩提心義并大師釋約迂廻行者云爾歟或順如常說非今宗實義歟私更解云淨菩提心<span class='corr'>已</span>前生死所殖善薄地所起故㝡初發心意識分齊歟初地淨菩提心是断人法[(皮-(〡/又)+(王/丘))*戊]論無漏位故第八識發心也轉識得智義又爾也例如起信論三發心矣故䟽云此菩提心為後二句因若望生死所殖善根則名為果<span class='note-inline'>(文)</span>可思之大乗止觀上云謂以意識能知名義故聞說一切諸法自性寂靜本來無相<span class='corr'>但</span>以虛妄因緣故有諸法然虛妄法有即非有唯一真心亦無別真相可取聞此說<span class='corr'>已</span>方便修行知法本寂唯是一心然此意識如此解時念々薰於本識增益解性之力解性增<span class='corr'>已</span>更起意識轉復明利知法如實乆々薰一心故解性圓明自<span class='corr'>己</span>照<span class='corr'>己</span>躰本唯真寂意識即息爾時本識轉成無分別智亦名證智<span class='note-inline'>(文)</span>准此今又我等凡夫以意識聞說六大四曼等理發心而修三密行知即事而真之理此意識如此解時念之薰於本識增益解性轉復明利晝夜薰於一心故解性圓明自<span class='corr'>己</span>照<span class='corr'>己</span>躰本來不生意識即息爾時本識轉成円鏡智云初地淨菩提心也淨影南岳釋雖義㔟相似彼<span class='corr'>但</span>以意識證果位此以意識為方便本識證理因位證理猶本識歟猶如釋論初地以上正後二智依業識證理耳又心地觀經第八<span class='note-inline'>(發菩提心品)</span>云自覺悟心能發菩提此覺悟心即菩提心無有二相自覺悟心有其四種謂諸凡夫有二種心諸佛菩薩有二種心凡夫二心其相云何一者眼識乃至意識同緣自境名自悟心二者離於五根心々所法和合緣境名自悟心如是二心能發菩提賢聖二心其相云何一者觀真實理智二者觀一切境智如是四種名自悟心<span class='note-inline'>(文)</span>又云凡夫所觀菩提心相猶如清淨円滿月輪於[(匋-山+止)/月]臆上明朗而住<span class='note-inline'>(文)</span>私案依此文凡夫㝡初發心是第六識也其故說凡夫發心中五俱意識與獨頭意識名自悟心故謂初云眼識乃至意識同緣自境者五同緣意識也同緣邊雖非發心識躰五俱意識同剎那緣十八界諸法故此五俱意識起猒求心邊云自悟心歟五同緣邊與五識同一所緣同一行相故非發心也然今同緣自境者非取五同緣為取五俱意識也其自躰雖同見分是異故又五同緣狹也五俱意識廣故次云離於五根<span class='note-inline'>(乃至)</span>名自悟心者取獨頭意識猒求心云自悟心也謂簡前五同緣云離於五根等當知獨頭意識也不可云第八識耳次賢聖二心云觀真實理智觀一切境智者如次正後二智也正智觀理後智緣事故准起信論中云正後二智依業識者今又應第八識歟或是又應第六識凡夫發心意識外不出第八故况相宗等意以第六識為正後二智所依又為發心修行識故次下又出凡夫所觀識云心月輪是第八識故々知第八識為所觀第六識為能觀能求也。</p>
<p>問如實知自心意如何。</p>
<p>荅大師二字義云。</p>
<p>△問如實知自心如何耶。</p>
<p>荅阿字本不生故知自心本不生謂之知自心也。</p>
<p>問阿字本不生故何云如實知自心。</p>
<p>荅阿字本不生之理云實此本不生理為自心性故也。</p>
<p>問本不生者心性都無故云本不生歟為當雖有心性無變易故云本不生歟。</p>
<p>荅非謂心性都無自性清淨無改性故云本不生<span class='note-inline'>(文)</span>。</p>
<p>△故復[指-匕+ㄙ]言者今此四字結上也謂上如來得一切智雖云菩提心為因未示彼菩提心在處故今重云如實知自心而示所在故[指-匕+ㄙ]彼如實知自心文云故復指言也言如人雖聞寳藏<span class='note-inline'>(乃至)</span>無由所進故復[指-匕+ㄙ]言即此意矣故智證大師釋云私案言寳藏者謂如實知自心也人聞寳名不知在處無由進來故復指言云何菩提謂如實知自心也故復[指-匕+ㄙ]言之四字結釋上句也<span class='note-inline'>(文)</span>又云阿闍梨云復指之字為句頭以行者自心耳之句為句末矣<span class='note-inline'>(文)</span>此法全阿闍梨口决故復指言為句首從自心字返讀之密抄云前福要令生信此間要如實知今䟽復指意要信智具足寳藏得現<span class='note-inline'>(文)</span>意云上文菩提心為因者因者釋白淨信心義是即信有菩提也雖信未如實了知故今更示以智惠了知彼菩提之義也<span class='note-inline'>(為言)</span>此釋讀文同法全義<span class='corr'>但</span>彼釋未別信智異耳三義中初義為勝矣。</p>
<p>問菩提心唯知自心不知他心耶。</p>
<p>荅䟽第三云復次深秘釋者知眾生心即是如實知自心以能知自心故即能明識他心如家有寳藏即善鑒他寳<span class='note-inline'>(文)</span>。</p>
<p>△如上所明等者智證大師抄云如上所明等者䟽上文云佛意如是我第一甚深㣲妙無量無數不可思議不動不倚不著無所得法非一切智人不能解故以信力為初今案言信力者即三句中初菩提心也唯一切智人能解[(妳-女)-八]此心耳若寄佛意之言於言無妨若言䟽師之所指者於事無便若就人師解者可以復指之四字為論結辭也若言佛語者以此四字為句頭以不從他得可為句末耳<span class='note-inline'>(文)</span>私云上佛意如是等是智論第一卷文也何為佛語耶故知如上所明者指菩提心為因等文也此菩提心第一甚深㣲妙之法故。</p>
<p>△了々證智是名成菩提者或云今成菩提者初地菩提心位故分證也不由他悟不從他得文同華嚴經自悟不由他具足同如來文彼既云即得入初地全同今初地菩提心又具足同如來句同䟽下當知行人則是位同大覺也矣加之次下[前-刖+合]說釈引信解品窮子譬類今成覺彼既中根聲聞至法華而開初住覺喻窮子知父也能譬既分證所喻豈究竟耶又義既云了々證知又上云非一切智人則不能解可究竟成佛彼華嚴猶云初發心時是因成正覺是果一位即一切位乃至佛果無不円備故云正覺豈是因中說果耶<span class='note-inline'>(香象釈)</span>况今宗乎依之別本即身義以如實知自心為究竟即身成佛<span class='corr'>但</span>於不由他悟同者彼雖初地此究竟何失初地猶爾况佛果耶故䟽上釋云如來自證之智設以神力加持亦不可示人<span class='note-inline'>(文)</span>又位同大覺等釋即順如常之說歟又信解品譬喻隨義轉用歟况彼文同上所引或有初發心時即得無上菩提之文彼既一生成佛證此何不爾又義可有二意若約頓悟究竟故云了々證知又云一切智人所解若約漸證是分證故取信解品譬又下云然非究竟大牟尼位也故上所引般若經兩菩薩即此意秘藏記十六頓證漸證二類別本即身義大機小機是其證耶又清凉演義抄第二云初發心時便成正覺者正明以初攝後通於二義若住滿成佛即是當位以初攝後若究竟成佛即異位相望以初攝後<span class='note-inline'>(文)</span>可為准㨿矣又義凡今教意若利若鈍開發初地菩提心一切機皆頓證也譬如開宅中寳藏時珍寳悉滿足也若爾今成菩提何有分證義耶<span class='corr'>但</span>論利鈍不同是生死凡夫位非菩提心以上也今教意地前不立位也信賢位攝於十地名信解行地故或經䡄中地前開信賢或二地上論漸證皆是教道施設非實證義且為令知㓛德品數開說也猶如彼天台云法在一心說必次第又華嚴云[(留-田)-刀+ㄗ]紙同時讀時前後<span class='note-inline'>(矣)</span>。</p>
<p>問若爾如實知自心時凡夫業惑貪等轉即為功德歟又不爾歟如何若云轉者與顯乗何異耶若云不轉者生佛何異耶。</p>
<p>荅大師云知名佛不知名眾生<span class='note-inline'>(云云)</span>於法之躰性佛性然德故不可論轉捨矣故異顯乗又如實知自心不如實知自心故生佛自異<span class='note-inline'>(矣)</span>不如實知自心者論云無始間隔是也。</p>
<p>問凡聖貪等無差別者諸佛又可行欲事耶。</p>
<p>荅不爾諸佛開如實知自心故以貪等作利眾生佛事眾生不開如實知自心故以貪等增三途業矣例如長者宅中雖有毒藥知運用方便受用故無失窮子宅中毒藥不知方便故害其身<span class='note-inline'>(矣)</span>。</p>
<p>問若爾生佛二界貪等性修不同也何異顯乗耶。</p>
<p>荅彼達摩宗以惠可本無煩惱元是菩提為極頓者是談一有一無故未及顯一乗立性惡矣又天台等雖立性惡未及此宗全惡是惡之即事而真故異也。</p>
<p>問云天台智禮等談修惡全躰即性惡故指要云煩惱生死既是修惡全躰即是性惡法門故不湏断除翻轉也<span class='note-inline'>(文)</span>何。</p>
<p>荅彼雖成全性起修之談不及此宗現覺諸法本初不生之談也所以彼雖遮煩惱菩提二物相合背面相翻而談直須當躰全是方名為即<span class='note-inline'>(云云)</span>猶未癈性修二門故彼釋次下云諸家不明性惡遂須翻惡為善断惡證善。</p>
<p>○既不能全惡是惡<span class='note-inline'>(文)</span>是即雖遮煩惱菩提二物相合即還成性修二物相即今宗不然法々塵々悉法佛法爾躰無性修二門故然則顯教一乗雖甚深緣起因海修惑歸性德果海談即故也此宗性海所六大本有談故法々塵々悉本有云即者當躰即也非攝末歸本矣六大相望雖作主伴俱本俱末也彼顯雖俱躰俱用々猶因分不見果海用也故秘藏記云性之處性相宛然而本有也<span class='note-inline'>(文)</span>。</p>
<p>△所謂愚童凡夫等者愚童凡夫世間三心識性二乗唯薀拔業也或識性二字属上句歟點云少有能信識性<span class='note-inline'>(云云)</span>然属下句文言善二乗云有識薩埵故發心正覺四箇大乗也又云識性二乗大小乗也如實知自心是天台彼宗云如實知自心故初發心時便成正覺華嚴彼經有此文故又義識性二乗<span class='corr'>但</span>小乗如實知自心真言四箇大乗通知不知故且畧之歟。</p>
<p>問住心論云如實知自心竪有十重淺深<span class='note-inline'>(云云)</span>今何二乗等云不知心耶。</p>
<p>荅彼一毫善皆知自心之用故云爾今云少有能信又云雖自觀察是也此就正約躰故二乗等云不知也問若爾異生羝羊有此義耶。</p>
<p>荅或云異生又分有其義有知過義故々大師釋云九種心藥<span class='note-inline'>(文)</span>又云十重故或云大師釋云一向行惡行不修㣲少善<span class='note-inline'>(文)</span>又愚童癡暗不信因果之名也<span class='note-inline'>(文)</span>䟽云愚童凡夫違理之心<span class='note-inline'>(文)</span>無知心義也先德釋云愚童持齊修善始<span class='note-inline'>(文)</span><span class='corr'>但</span>云十重又九種心藥者言[(打-丁+匆)/心]歟私云釋論中或覺知前念起惡即云十信或未得十信前有猒求<span class='note-inline'>(云云)</span>抄釋云此是根鈍懈惰之流若是利根健勇之者聞法發心即登信位<span class='note-inline'>(文)</span>准此釋異生中若鈍根分有知過未必改若利根知過即必改故第二心也故宗家兩釋無違䟽又今文愚童凡夫許信下文云違理此意矣又云知過必改齊賢聖第二心例如釋論中覺前惡止後惡俱為十信<span class='note-inline'>(矣)</span>。</p>
<p>△彼法少分等者抄云言彼法等者即彼從緣生色㝡㣲少法也謂阿耨。</p>
<p>○菩提<span class='corr'>但</span>是自心若離自心之外更無有似彼七㣲合成㣲小之法而可得者也<span class='note-inline'>(文)</span>私待此自心阿耨菩提指眾緣生法云彼也是者此義也故䟽云此無相菩提心<span class='note-inline'>(文)</span>彼法言廣通緣生色小分言其中取七㣲合成也智證抄云言離此心外無有一法若言有者同於外道及小乗也故言此無相菩提心中無有彼法少分矣<span class='note-inline'>(此乃私謂未聞師判也（云云）)</span>。</p>
<p>△無上正遍知義前<span class='corr'>已</span>說故者上文云梵云三藐三佛陀者三藐名正三名遍佛陀名知故曰正遍知也<span class='note-inline'>(文)</span>此中雖釋正遍知義未解無上義然正遍知義簡二乗菩薩之名故無上義自顯歟或又上文釋妙吉祥云妙謂佛無上惠<span class='note-inline'>(文)</span>又釋妙執金剛云更無過上義<span class='note-inline'>(文)</span>指此等文云前<span class='corr'>已</span>說故歟。</p>
<p>△七㣲合成等者抄云阿耨之言或云阿拏此云極㣲。</p>
<p>○謂四方上下及於中間各一極㣲名為七㣲謂七極㣲互相觸著不相離名為合成<span class='note-inline'>(文)</span><span class='note-inline'>(惠暉䟽釋同之)</span>智證抄云入正理䟽下云至初成初兩常極㣲合生第三子㣲雖躰無常量德合故不越因量名有二實自類眾多各々有彼因々二極㣲之所生故自此<span class='corr'>已</span>後初三々合生第七子七々合生第十五子如是展轉生天地皆名有多實々々々實因之所生麟記云言子㣲名有二實者漢州云子㣲名能有父母為所有子從所有以立其名名二實也三々合生七々合成等者此中意云孫㣲也有翰記云㝡初兩々極㣲合生一子々等父母二㣲能生所生合在一處[(打-丁+匆)/心]名麁餘之㣲亦然今案七㣲合成者初三々合生第七子々㣲名能有父母為所有此乃麁塵也則小乗及外道所計三物在無相菩提心外以為所破也<span class='note-inline'>(文)</span>意云䟽兩常極㣲者父母極㣲也小乗外道極㣲云常住故云兩常歟子㣲<span class='corr'>已</span>下云無常歟初三々合生第七子者父母極㣲合生第三子㣲是三㣲又如此三々此三々合生第七子㣲即孫㣲三々合子㣲所生故此子㣲云孫㣲歟此第七孫㣲位云七㣲合成也私云此義未詳彼䟽文勝論計執何通小乗義故光師釈勝論劫成義云彼執劫壞之時壞麁色事不壞常㣲各々別住劫將成時眾生業力令常極㣲兩々和合生一麁果量等父母所生之麁果復兩々和合共生一麁果故復量等父母如是展轉兩々和合成大地等<span class='note-inline'>(文)</span>彼䟽文云至初成指成劫也斯則外道計全不通小乗義况復㝡初生麁果是若約能生<span class='corr'>但</span>二㣲若能所合者三㣲合成何取孫㣲位合今七㣲合成義矣當知今七㣲合成者俱舎論等佛家七㣲合成義也故麟記云以對向六方及中須七也<span class='note-inline'>(文)</span>故知演密義為勝矣。</p>
<p>問小乗又三世實有法躰恒有故存極㣲實躰何不云常耶。</p>
<p>荅小乗意眾㣲聚集色法過去謝時眾㣲散雖住法位<span class='corr'>已</span>謝極㣲更不為劫成之因有情共業引起別風而為成劫之因故俱舎論云由諸有情業所生風能為種子<span class='note-inline'>(文)</span>又現在聚集色法未來藏極㣲流現在時成質㝵義矣問若尓大乗又可爾耶。</p>
<p>荅大乗不然不許實極㣲故麟記云若准大乗無實極㣲<span class='corr'>但</span>是覺惠分拆以為極㣲此是識心所變非積小成大若小乗中說有實極㣲<span class='note-inline'>(文)</span>若依一乗者一心緣起色法何存假立極㣲矣若依自宗法佛法爾三色不可云緣起而<span class='corr'>已</span>。</p>
<p>△次說因緣等者抄云因緣者所以義也謂次前經說阿耨菩提心外更無一法也次徵釋所以云何以故虛空無相是菩提等此則經中喻顯所以也<span class='note-inline'>(文)</span>。</p>
<p>△無量無邊秘密甚深之事者或云六大四曼三密等無邊万德云秘密甚深之事也。</p>
<p>△又如虛空遠離[(皮-(〡/又)+(王/丘))*戊]論等者或云前遍一切處畢竟淨等約理虛空釋之此遠離[(皮-(〡/又)+(王/丘))*戊]論無知解相等依智虛空解之故云金剛惠耳或云前釋經虛空相是菩提句此解無知解者等二句私云一文二義何切配矣謂唯是心自證心等釋經是菩提文合譬中又如<span class='note-inline'>(乃至)</span>分別故是中無知解等釋經無知下二句合譬中無知等二句也前釋又離一切下釋無知下<span class='corr'>已</span>上釋經上句也畢竟淨等是菩提義故一切相動相分別等皆知解義開曉義故抄云無分別者無知解相無開曉相故<span class='note-inline'>(文)</span>故下釋云若分別少分能所<span class='note-inline'>(所知解法能知解者云能所也)</span>即取法非法相不離我人眾生壽命<span class='note-inline'>(等文)</span>當知無小分能所分別故云無分別不取法非法相故云離一切相也。</p>
<p>△唯是心自證心等者䟽第六云正覺三昧覺諸法本不生故唯是心自證心々自知心<span class='note-inline'>(文)</span>又第九云以此如鏡之心鑒如心之鏡故說心自見心々自知心智之與鏡無二無別<span class='note-inline'>(文)</span>慈氏儀䡄云以心置心以心觀心如實知自心即是母地心<span class='note-inline'>(文)</span>抄云謂諸佛自證三菩提在一切眾生相續中法爾成就無有缺减要由自覺非他傳授<span class='note-inline'>(等文)</span>意自證三菩提自悟不由他故云爾也故䟽下釋云唯是心證心不由他悟<span class='note-inline'>(文)</span>私記云心自證心者始覺會本覺心自覺心者始覺智覺真如理<span class='note-inline'>(文)</span>或云䟽下釋願識心心勝云初心是自覺之智次心是心之實相意明境智俱妙<span class='note-inline'>(文)</span>准此心言含理智上句是理下句是智也<span class='note-inline'>(云云)</span>意云心自證之心々自覺之心也<span class='note-inline'>(為言)</span>私云二句同初地淨菩提心第八識質多心覺證妙覺究竟第九識干栗陀心也五轉中東因中果不二冥會義也發心即到初心即極之意也此二句中且上句約所證故云證下句就能覺故云覺又案然釋云以第九質多求第九干栗駄<span class='note-inline'>(文)</span>准此能求所求俱第九識故云心自證心等<span class='corr'>但</span>用二句者謂於一種第九識約能求故云覺約所求故云證也謂第九識中因時為因即第九質多義即能求也東因時為果第九干栗多義即所求也故大師法身三密觀云瑜伽經中臺上佛為第九阿末羅識此宗因果義逆順次第圓融相即重々無盡<span class='note-inline'>(文)</span>私云逆者中因義順者東因義歟。</p>
<p>△無知解法等者先德釋云虛空相是菩提者◇字地輪高窮法界頂故虛空即地無二無別也無知解者離◇字地輪無別火輪智惠故云無知解者◇字菩提即智惠故亦無開曉者無風大也法界橫竪皆地輪故不居風輪風々則地故菩提無相者水大也水無定相隨噐方圓故無定相故云無相五大即◇字地輪之別相離◇字地大菩提無別五大五智故<span class='note-inline'>(云云)</span>或云知解自證實智開曉化他權智也守護經云是故菩提無所證相無能證相亦無能所[(生*刀)/大]合之相何以故菩提畢竟無諸相故<span class='note-inline'>(文)</span>私云能所證准䟽釋當能所知解矣能所[(生*刀)/大]合當亦無開曉句又准䟽釋非始開曉等意少異歟。</p>
<p>△我人眾生壽命者抄云執取自躰為我計我展轉趣於餘趣為人計我盛衰苦樂種々變異相續為眾生計我一報命根不断而住為壽者<span class='note-inline'>(文)</span>又云金剛惠者即般若<span class='note-inline'>(文)</span>私云自證智離我等眾相不動不變不可破壞故云金剛惠也下引釋論云佛智惠䟽云淨菩提心是也。</p>
<p>△譬如虛空等者此文有多意或云譬如<span class='note-inline'>(乃至)</span>無所依者上文譬合也虛空無相譬淨心離眾相万像依空喻於一切法無㝵也合說可知矣即此諸法<span class='corr'>已</span>下釋下諸法無相等文也菩提相釋無相二字餘可知矣或云譬如<span class='corr'>已</span>下皆釋下經文也上經無虛空文故或又雖舉上意下來由故為下釋矣。</p>
<p>△誰尋求一切智等者此三問中初問因句志求一切智是菩提心故次二問究竟中初問隨順菩提方便後疑隨順眾生方便也向上文有二點誰為菩提成正覺者<span class='note-inline'>(云云)</span>又中川點云誰為菩提成正覺人<span class='note-inline'>(云云)</span>此點順䟽釋歟然前點又無違猶如無知解者句釋矣向下文古點云誰發起彼一切智<span class='note-inline'>(云云)</span>私云誰發起彼一切智釋云令至妙果令字起盡可思之又守護經云若此菩提相同虛空一切智躰當何所求云何證得菩提現前一切智々當於何生<span class='note-inline'>(文)</span>大師以此文同今經文生同發起何字當彼字門問何不問根句耶。</p>
<p>荅舉初後顯中間歟或又第二問根歟能成是万行故又義初問求菩提心之人次問依菩提心成佛之人後問發起菩提心之人也尋求約加行發起就根本成佛約所期皆依因句起三問也意後問可在第二故䟽云誰能發起此心令至妙果者<span class='note-inline'>(文)</span>前既約因句問荅今又可然矣或云<span class='note-inline'>(智月房)</span>問菩提一切智自心之三種也初問菩提因次問成覺果後問自心也或云第三問教主也。</p>
<p>△自心尋求菩提及一切智者覺心云自心尋求菩提及一切智可讀也意行者自心是能求也又所求也<span class='note-inline'>(為言)</span>故釋云誰為能求誰為所求<span class='note-inline'>(文)</span>當知今<span class='corr'>但</span>荅初問顯後二也或又尋求言通荅三問歟觀心云自心尋求菩提及一切可訓也意行者自心尋求所求菩提一切智也<span class='note-inline'>(為言)</span>道範云自心尋求菩提者遣初二疑問雖二其意同故及一切智者遣第三疑雖一法只順問有三重置及言也私案云自心尋求也菩提也及一切智也<span class='note-inline'>(云云)</span>意自心二字貫下菩提一切智讀之如次荅三問也謂誰尋求問荅自心尋求誰成菩提問荅自心成菩提誰發起一切智問荅自心起一切智也<span class='corr'>但</span>初舉能求心顯所求菩提後二舉所成所發之果顯能成能發之心三荅影畧互顯故各備能所矣守護經云一切智躰當於心求一切智々及與菩提從心而生<span class='note-inline'>(文)</span>大師彼文同今經彼文既別荅三問此何唯荅初問矣。</p>
<p>△若一切智々即是菩提心等者牒云何菩提謂如實知自心之文歟次上云薩波若惠唯是自心是也依此文起二問也意云一切智果即菩提心因者誰為能求所求<span class='note-inline'>(初問)</span>誰為能覺所覺<span class='note-inline'>(第二問)</span>耶<span class='note-inline'>(為言)</span>又復離心之外都無一法者[指-匕+ㄙ]前阿耨菩提彼法少分無有可得之文也次上云無有小法出此心者即是也依此文發第三問也意云心外無一法對誰人能發此心可令至妙果者<span class='note-inline'>(為言)</span>或又誰能<span class='corr'>已</span>下二句逆次釋上後兩句前文唯釋初問歟二義中前義為勝覺者即成正覺義故又能所求能所覺義異故又守護經云若此菩提相同虛空一切智躰當何所求<span class='note-inline'>(等文)</span>准此文依虛空相是菩提句似起三問然異䟽意歟。</p>
<p>△若法無有因緣等者今此一行餘文反釋前三問意也故守護經釋中自然成佛<span class='corr'>已</span>上注入問下故佛荅言下注入荅下也所謂此釋以荅說文推問意加轉救難也意依誰因緣求一切智依誰因緣起一切智依何因緣為菩提成正覺者耶若法無因緣而得成者一切眾生應不假方便自然成佛<span class='note-inline'>(為言)</span>私更解云若法<span class='corr'>已</span>下為荅說來由作此釋歟故下釋荅說文畢雖復離諸因緣亦非無因而得成就也<span class='note-inline'>(文)</span>即此意也矣。</p>
<p>△不如實自知故即是無明者問守護經中不正思惟為無明因瑜伽論不如理作意為無明因釋論中依不如而生無明<span class='note-inline'>(云云)</span>今何云不如即無明耶。</p>
<p>荅經論施設無一准今迷心實相即云無明故無別能生妄法也故不正思惟或華嚴經云無明或涅槃經為無明因也華嚴經二十七云不正思惟起於妄行<span class='note-inline'>(䟽云凡夫無明為因造業故)</span>涅槃經三十七云不善思惟因緣生於貪欲嗔癡<span class='note-inline'>(文)</span>華嚴經䟽云不正思惟是行俱無明涅槃說此為無明因亦無明攝<span class='note-inline'>(文)</span>演義抄云䟽初云不正思惟是行俱無明者此有二意一者為無明支通諸煩惱。</p>
<p>○今取正起行時迷於行過即行俱無明非前發業無明支攝言涅槃說此為無明因亦無明攝者是第二意為無明支要與行俱獨頭起者非無明支則此一句猶是無明<span class='note-inline'>(文)</span>此釋意涅槃不正思惟猶云無明攝歟又釋論等約躰用雖分因果實是一種無明故不立六有為守護經等雖出不正思惟不增十二緣起故無相違歟經云如是二法互為因果互相增長不善思惟生於無明々々因緣生不善思惟<span class='note-inline'>(文)</span>清凉釋云既互相生故即無明<span class='note-inline'>(文)</span>或不如實知是遍計所執也菩提心論云無始間隔是也依之下文中為令眾生知自心約方便遣我可思之。</p>
<p>△如蝅出絲等者二譬中初譬顯一乗一心緣起之義後喻示三乗諸識所變之㫖或又初顯緣起流轉之意後示心外無法之理故云當知離心之外無有一法也。</p>
<p>△譬如人間等者阿毘達磨經云鬼傍生人天各隨其所應等事心異故々義非真實<span class='note-inline'>(文)</span>又唯識論七云謂於一處鬼人天等隨業差別所見各異<span class='note-inline'>(文)</span>此等釋人所見又非真實今何人間淨水譬心實相耶荅人見亦非實今隨義轉用類淨心猶如眼赤見雖誤約明邊譬佛見矣或又舊云一境應四心或解云於一水四見不同<span class='note-inline'>(云云)</span>今人間淨水者取一水邊譬淨心歟大師釋云天鬼見別<span class='note-inline'>(文)</span>依今䟽釋歟若舉人見何<span class='corr'>但</span>云天鬼耶或又今文未必依彼經以於一水見寳火譬迷自心生苦樂也若出人見則應云隨人之心或以淨水既不爾又依彼經傍生見同可出之况唯識䟽中鬼見膿河<span class='note-inline'>(云云)</span>今云火所見既異何云依彼耶。</p>
<p>△若瑜伽行人等者此下正釋成三荅意也謂下文以方便<span class='note-inline'>(三科等)</span>令觀心實相是即見心實相也即自心尋求義也心實相者即是無相菩提者自心菩提義也亦名一切智々者自心一切智義也此心求菩提心成覺心起智如是心自證心等義離緣合起緣散滅三乗生滅之因緣而依緣合無起緣散無盡不生不滅之因緣而得成就故云雖復離諸因緣亦非無因而得成就也矣前述問意云若法無因緣而得成者眾生亦應自然成佛<span class='note-inline'>(云云)</span>今荅此意故云也正觀三法實相者抄云若瑜伽行者正觀三法心虛空菩提與實相等豈非因緣耶<span class='note-inline'>(云云)</span>智證抄云三法未定<span class='note-inline'>(云云)</span>或云煩惱業苦三道云三法也或云自心菩提一切智々云三法也私云心虛空菩提經云三種未云三法三道䟽中出未見經文又云心菩提智々不可然若指彼何觀三法實相云即是見心菩提實相耶故知三法實相者觀三科實相也經并䟽皆約薀處界觀心實相故云次下復次世尊欲令眾生如實知自心故更以方便分別演說<span class='note-inline'>(文)</span>方便者約三科等觀心實相也又下釋云以上廣對五隂次復說十八界十二處。</p>
<p>○此三法<span class='corr'>已</span>攝一切法<span class='note-inline'>(云云)</span>經云若色若受想行識若界若處此文明鏡者歟又經䟽中雖舉外道我見等三科為宗故云三法歟。</p>
<p>△心不在內不在外等者今此內外唯十二處歟云<span class='corr'>但</span>觀內外十二處故薀界下別明故又兩本義釋中牒經文不在內六處不在外及兩中間<span class='note-inline'>(文)</span>或通薀界歟界門六界外十二界內薀又一外四內故如摩訶般若無量門廣故<span class='corr'>但</span>觀者對所攝一切法云<span class='corr'>但</span>非遮薀界歟。</p>
<p>○兩中間者䟽十五云外境內心以身心觀照為中間<span class='note-inline'>(文)</span>義釋十一云外境內身以心觀察為中間<span class='note-inline'>(文)</span>私云䟽釋少異然䟽釋俱心境合緣為中間<span class='note-inline'>(云云)</span>。</p>
<p>△即離相等方便者。</p>
<p>○此三方便前於內外中間各可有此三也相者相在即離合觀兩中間歟中間有二謂遮表也即離合故亦即亦離是表也合故又非即非離即遮也內外合觀又爾也<span class='note-inline'>(西明釋云解云非即非離即是亦即亦離其義如何若表即離成第三句若遮即離成第四句謂即故非離離故非即（文）)</span>外人所計有三種故能離方便有三也唯識䟽云論一者即薀述曰有計我躰即是薀。</p>
<p>○二離薀即躰非薀三者與薀不即不離犢子外道計<span class='note-inline'>(云云)</span>。</p>
<p>△如來應正等覺者心實相也故釋云此宗辨義即以心為如來<span class='note-inline'>(等文)</span>問所謂內心之大我也<span class='note-inline'>(文)</span>非指外道所計真我耶今復約真我明心實相<span class='note-inline'>(文)</span>此意矣荅大我者法身大我非外道真我於此無相菩提心大我計青黃等真我也守護經云善男子一切如來說此心相非青非黃非赤非白非紅非紫非金色。</p>
<p>○非々男女亦復非是亦男亦女<span class='note-inline'>(文)</span>此經所說云心相佛為如來然皆非外我也今水精色云金色不男女者當非男女歟又亦男亦女又不男女攝歟法華云五種不男故謂非男女無形亦男亦女二形歟。</p>
<p>△然此等眾相悉從眾緣生等者問青黃等眾相是外道所計當情現無法何云眾緣生耶荅或云不了自心故而作是言<span class='note-inline'>(云云)</span>外道不了菩提心故謂於依他顯形等色妄謂計我故云眾緣生歟如三界同性也若不爾者何云青實相不壞故耶或云直於心法作青黃等計我宗青黃等云緣生法何為常我耶<span class='note-inline'>(為言)</span>。</p>
<p>問青實相不壞故者即事而真故遍計所執云不壞歟。</p>
<p>荅彼所執我是躰用都無何云實相不壞當知於依他顯形生我相故約所遍計依他作此說歟或遍計理無與真如不變一際故云爾歟。</p>
<p>△如有外道阿闍梨等者智證大師䟽抄云外道阿闍梨黑月夜等可求本文自餘小乗論等皆可求之<span class='note-inline'>(文)</span>又云外道阿闍梨者大唐有道士法師俗講其處有聽者世許法師禮稱云南無不可思議功德俗人嘲云南無不可聽聞<span class='note-inline'>(偏徒等所見也（云云）)</span>。</p>
<p>△開發心明道等者䟽下文云法明者以覺心本不生際其心淨住生大惠光明普照無量法性見諸佛所行之道故云法明道也<span class='note-inline'>(文)</span>今心明約能見淨心下法明者㨿所照法性能所雖異俱名淨菩提心也心王如來者內心之大我經云如來應正等覺是也。</p>
<p>△心非欲界同性等者智證抄云心非欲界同性等者䟽云此心不與三界同性也讀之者可存意<span class='note-inline'>(云云)</span>讀之者可存意者上牒界及趣文云亦是對諸妄執等前約著處或對真我明之畢今又約妄執故云亦是而其下云此心不與三界同性也[(打-丁+匆)/心]似釋上牒文然今文<span class='corr'>但</span>釋界非趣故有此勸歟或云三界六趣是[(打-丁+匆)/心]別異故次下云次廣分別明知廣三界云天龍等也私云三界六趣若約有情開合隨冝有廣畧<span class='note-inline'>(趣中天有三界天故界廣趣畧也又界中欲界有六趣故趣廣界狹也)</span>若約其躰趣狹<span class='corr'>但</span>所徃故對中有是能徃故三性中趣唯無記也然界廣通善染外器中有故光記云然由煩惱界有差別由異熟薀趣有差別<span class='note-inline'>(文)</span>故知三界同性義不釋八部文也亦是諸妄執等三句通界趣[(打-丁+匆)/心]句也廣分別者且約欲界諸眾生趣歟守護經云心非欲界性<span class='note-inline'>(乃至)</span>非人等一切同類<span class='note-inline'>(文)</span>私云今文趣又云同性彼經趣云同類同意歟可尋矣。</p>
<p>△謂非想處即是涅槃者抄云謂有一類外道得彼非想非々想處定計此㝡極清淨處以為涅槃也<span class='note-inline'>(文)</span>。</p>
<p>△梵王毘紉天等者䟽第十云一切眾生因梵天故名一切眾生主能生一切有情故也<span class='note-inline'>(文)</span>又云次毘紉天有眾多別名即是那羅延天別名也亦是佛化身<span class='note-inline'>(文)</span>智論五云如韋紉天秦言遍問四臂投貝持輪騎金翅鳥<span class='note-inline'>(文)</span>此中或計涅槃或云生諸法未見界趣同性義耶然彼天即計涅槃又彼天生諸法即所計我故天趣同我歟。</p>
<p>問毘紉天何界天乎。</p>
<p>荅弘决第十云毘紉天亦云韋紉天亦[禾*(弟/木)]天此翻遍勝亦遍問亦遍淨阿含云是色天俱舎云是第三禪頂天淨影云處在欲界之極<span class='note-inline'>(文)</span>又云韋紉是梵王之父母<span class='note-inline'>(文)</span>私云准此釋通欲色二界然今欲天歟所計我標欲色無色舉三天逆次舉三界天歟其下能破云然此三界故。</p>
<p>△八㓛德性不與彼同等者此水性并寳性譬心性隨器殊味遇物同色心性隨緣而成界趣之義也雖隨緣然水性寳性不與彼同是不變義也上文况令心性同於彼性耶<span class='note-inline'>(文)</span>此意心性者理性彼性者界趣事性也。</p>
<p>△復次世尊將欲開示等者或云今此釋通前約外道我明淨菩提心之二叚文作復次釋也故云故佛說言如來非青等也普門示現六趣身者通四重壇也中臺首陀會天形四佛輪王形故<span class='note-inline'>(云云)</span>私云䟽第三云第三重一切眾生喜見隨類之身<span class='note-inline'>(文)</span>又云自臍以下現生身釋迦示同人法及二乗六趣<span class='note-inline'>(文)</span>又當卷上云所言等者乃至諸天八部五通神仙<span class='note-inline'>(文)</span>此等說外部文也准知今又六趣之身者<span class='corr'>但</span>第三重聖眾也中臺四佛雖府同人天是皆佛身也十界円壇寧限六凡無四聖耶今舉六凢顯四聖歟凡今釋意行者不識因緣生故於本尊海會顯形男女等而生[(皮-(〡/又)+(王/丘))*戊]論故作此說也<span class='note-inline'>(為言)</span>。</p>
<p>△三界六趣者三界經說分明也六趣者指八部眾文歟准嘉祥義䟽龍是畜生迦樓羅者此云金翅鳥揵撻婆一云属鬼道一云属修羅道緊那羅是畜生道攝緊那羅此云疑神亦云人非人其形似人而頭有一角<span class='note-inline'>(取意)</span>又云八部鬼神本悉非人而變作人形來聼說法故云人非人也<span class='note-inline'>(文)</span>又仁王䟽云藥刃此云威德又翻傍生<span class='note-inline'>(文)</span>或釋云八部即天鬼畜修羅<span class='note-inline'>(文)</span>准此等釋今八部眾中無人及地獄何云六趣耶然六趣攝故云爾歟或約多分歟又法華經云爾時會中比丘比丘尼優婆塞優婆夷天龍夜刃乹闥婆阿修羅迦樓羅緊那羅摩睺羅伽人非人<span class='note-inline'>(文)</span>嘉祥䟽云爾時會中下文為二初辨四眾上四華正表四眾悟入一乗今明四眾覩瑞歓喜及諸天龍者上地六種震動表人天六道普皆成佛故今列六道之眾歡喜也<span class='note-inline'>(云云)</span>此又八部釋六道可為良證矣然經四眾八部中四眾是人也八部中闕六道之中歟法華會座地獄眾不來歟嘉祥法華䟽云依陀羅尼經有地獄眾今會所無<span class='note-inline'>(文)</span>今經會座有無難知現圖曼荼無地獄道善無畏所傳澷荼羅有地獄眾可尋决矣然輪圓具足壇何闕彼矣。</p>
<p>△前說不在三處等者或云三處者次上所舉三界同性義也三界處故云三處也故次下釋云若心不與諸趣同性<span class='note-inline'>(文)</span>此意也私云三科云三處歟云<span class='corr'>已</span>攝一切法故三界不攝無漏無為等故故上釋云但観內外十二處即攝一切法也<span class='note-inline'>(文)</span>前[(打-丁+匆)/心]約根境觀心今六根各別觀心故云復一々歷法分別例如俱舎云愚根樂三故說薀處界三也或云內外兩間云三處也今文但舉六根是舉六根界顯餘十二界歟故釋云乃至隂入等今舉十八界例五隂十二入也。</p>
<p>△乃至隂入諸法皆應廣說者乃至十八界中今舉六根故六境六識云乃至也隂入廣說者如十八界五隂十二入一々歷法可分別故云爾也若不爾則隂入是畧說何云廣耶又上文說內外十二處何重示矣若爾界及薀先文無[(打-丁+匆)/心]說何今云為未悟一々分別又俱舎云愚根樂三故說薀處界三<span class='note-inline'>(文)</span>准此釋設依根不同不亂隂入界上中下根次第而一々分別釋可作此耶荅相望不定機根万差今為未悟說界是望前十二入故不違俱舎說又三科一々分別對前處內外分別故又於前不舉隂界者經中前唯說處今偏說界互顯而兼隂歟䟽探經意云隂入廣說也又下文中開薀合處界佛智巧妙前後影畧三科開合周備矣。</p>
<p>問若爾何下文為未悟合處界耶。</p>
<p>荅眾生樂欲不同故又名字數多迷真實故。</p>
<p>△為破邊見聲聞故者謂於不住眼界等文有二意前正釋明約外道計今復次約聲聞邊見也如犢子阿毘曇等者智論第一云是佛法中亦有犢子比丘說如四大和合有眼法如是五眾和合有人法犢子阿毘曇中說五眾不離人々不離五眾不可說五眾是人離五眾是人是五法藏第五不可說藏中所攝一切有語道人輩言人一切種一切時一切法門中求不可得譬如兔角龜毛常無復次十八界十二入五隂實有而此中無人方廣道人言一切法不生不滅空無所有譬如兔角龜毛常無如是等一切論議師自守其法以為實語餘者妄語<span class='note-inline'>(文)</span>今二部釋依智論文歟是人法在不可說藏中者三世無為不可說藏五法藏中四種是法不可說藏即我也何云人法在彼藏耶謂法字增歟故智論<span class='corr'>但</span>云人又義釋無法字矣或云今人法者非人與法人即法歟猶如云眼法矣故十二門論䟽上云犢子部云四大和合有眼法五隂和合有人法今明眼從四大生則無自性人由隂有義亦同之<span class='note-inline'>(文)</span>。</p>
<p>問此犢子所計我人法二我中何耶。</p>
<p>荅論既云人又嘉祥釋云入真觀故即見我空出於俗諦別有人躰<span class='note-inline'>(文)</span>依之大師并慈恩清凉等皆立六宗時以犢子入我法俱有宗唯識論中以非即非離我出破我文又慈恩宗輪䟽云其犢子部謂補特伽羅非即薀離薀謂實有我非有為無為然與薀不即不離佛說無我但無即薀離薀如外道等所計之我悉皆是無非無一分可說不即薀離薀我既不可說亦不可言形量大小等乃至成佛此我常在<span class='note-inline'>(文)</span>又西明釋云問如下所說犢子部計非即離我二障之內何障所攝。</p>
<p>荅言煩惱如何羅漢起煩惱障若所知障如何論說生空智断三藏解云是我執故煩惱障攝此部未得羅漢果時所計我相同佛在時犢子外道由斯立號名犢子部初談未成羅漢時計故說彼部亦計我理實得果<span class='corr'>已</span>断我執<span class='note-inline'>(文)</span>私案慈恩釋乃至成佛此我常在者<span class='corr'>但</span>依[前-刖+(溫-囚+日)]等假施設我名非實我也歟故彼䟽釈彼論依薀處界假施設名云謂我非即薀非離薀處界亦爾。</p>
<p>○<span class='corr'>但</span>依薀等假施設此義名我實非薀等<span class='note-inline'>(文)</span>又僧偘釈云依婆娑有二一假名二神我若計神我是外道見若計假名則非邪見犢子<span class='corr'>但</span>計假名異於外道故不妨是羅漢<span class='note-inline'>(文)</span>西明意未成羅漢時起此計者似依俱生我執若分別我執見道<span class='corr'>已</span>断故然今非即非離我依邪思惟等立不可說藏歟若非分別惑何有此義彼師釈難决定矣了義燈第二云要集云有解瑜伽四計唯有分別此中第三俱生收任運我執不計即離。</p>
<p>○今謂瑜伽唯說分別此論通二此義可爾。</p>
<p>○又彼犢子却談未得聖時計者如何不許異生身中起分別見由此第三通敘通破分別俱生於理為勝今謂不爾若唯分別可順論文彼立五藏我在第五不可說藏豈俱生見作是計耶又不得言犢子部計却談昔計非㨿現計理亦不爾宗輪論中現敘彼等同計我故若爾無學如何更起我執見耶。</p>
<p>荅如前解或可得言唯有學凡作如是計<span class='note-inline'>(文)</span>私云瑜伽四計者唯識三計中加亦即亦離句歟此中第三者唯識三計中第三非即非離我歟今謂下者要集自義也今謂不爾等燈師能破也又犢子立三聚謂有為聚無為聚非二聚也五法藏時開有為聚為三世故非二聚是不可說藏也又義犢子所計我又法執也無學執我大失故々住心論云唯薀無我一句攝一切小乗法[書-曰+皿]<span class='note-inline'>(文)</span>二十部異計皆攝此住心故々大經要義云唯識義燈釈犢子部計云今㨿情解妄謂為我故敘破之實是法執<span class='note-inline'>(云云)</span>故㨿情解犢子部為我有宗若不爾無學執我大為失故二乗聖者後得智尚不知自證况有漏心不知自執於自法執謂為我執故雖謂我實是法執如彼瞿波阿羅漢作聖教要實論說有我人而實法執也若嘉祥意以有漏心言出俗者其義稍似義燈釈然彼師意難决定故且依燈師可為定量<span class='note-inline'>(畧抄)</span>准此意慈恩此我常在者㨿情解云我實法執故成佛猶在但依薀等假施設名者於法執假施設我名也又今䟽第二卷中以犢子有部兩種計同補特伽羅寧於法執非立我名乎。</p>
<p>△非見非顯現者抄云心躰向外名能見相反似外境名能現相翻此名非見非顯現也<span class='note-inline'>(文)</span>此心帯妄執能緣所緣云見現也故次下舉因云虛空相心離諸妄執亦無分別<span class='note-inline'>(文)</span>。</p>
<p>△一切眾生本有佛知見性者或云成實論中云有識含靈是本有佛知見義歟若爾成實論又小乗攝故可属邊見聲聞也依之上牒文至非顯非顯現為一具文矣或云彼初釈意彼釈各別牒釈何属邊見就中云今說不住諸法是局經不住眼界等文不及非見等句也况約十住心時既就外道二乗等明心不可得義今文專約法相三論可明心無相歟所謂本有佛知見性三論悉有佛性之義如是常理者法相理佛性遍在之謂也天台華嚴同初地淨菩提心故未必為所遣也故大師以今一叚經文證第八心可思之或又本有佛知見性者天台四佛知見義如是常理者如先三乗一乗各舉初顯後九種住心皆所遮遣故<span class='corr'>但</span>於為第八心證者且無相義一分同故雖證彼意終別彼應佛四言離絕境此法身如義遮情之說故又為能所遣無失又安然云此二人是別教菩薩<span class='note-inline'>(文)</span>又智論中犢子薩婆多次舉方廣道人空無所有之計與今文異也又守護經云於三世中亦不可見<span class='note-inline'>(文)</span>。</p>
<p>△皆以世諦言之耳者或云大乗所立本有佛知見等義望今無相淨菩提心遮有相世諦也凡有相者皆是虛妄者即此意歟。</p>
<p>△又經中自說因緣者或云心不住<span class='corr'>已</span>下一叚因緣也謂摽為未悟者等云今復結言復字起盡可局當叚也私云今此文局當叚下所以下文通諸文歟所以然者大師以經䟽文注入守護經時秘密主心不住<span class='note-inline'>(乃至)</span>無分別之文為一叚故又䟽釋皆別叚置經云言今不爾故准上文何以故虛空相是菩提等文明次上文因緣今又可同彼矣又今文為未悟重示故更出因緣歟次下一叚雖徵二文兼廣通諸叚歟三種無二義同自心尋求菩提及一切智之意故又如上種々入清淨門自心尋求菩提義通上諸叚故前述荅說意云正觀三法實相<span class='note-inline'>(乃至)</span>亦名一切智々對彼故云今復結言虛空無垢即是心等耳。</p>
<p>△離諸妄執亦無分別者經云離諸分別無分別<span class='note-inline'>(文)</span>守護經云以是義故遠離一切麁細分別<span class='note-inline'>(文)</span>准守護經并䟽上分別無分別如次云麁細分別今諸妄執者麁分別無分別者細分別也故䟽上釈云以無妄執分別無分別亦無也<span class='note-inline'>(文)</span>依此意離字貫無分別讀之或今䟽釋未見麁細二重離字<span class='corr'>但</span>被妄執讀之然守護經文上䟽釈分明故若無分別下遮細分別歟合譬說畢竟淨故句遮細分別故畢竟淨也文點云若無分別即是離一切相也<span class='note-inline'>(云云)</span>意細無分別離一切相彼離也<span class='note-inline'>(為言)</span>一切分別無能染汙之者々離妄執分別之義也。</p>
<p>△心虛空界等者界者性義非世間空界色釈中云虛空無垢是也即法性空理若不爾者何云三種無二故守護經云此虛空性即心性故如其心性即菩提性如菩提性即陀羅尼性<span class='note-inline'>(文)</span>三四雖異其意同耳。</p>
<p>問上文譬如虛空界<span class='note-inline'>(等文)</span>彼既譬也此何不爾耶荅䟽釈上文云以世間易解空譬難解空也<span class='note-inline'>(文)</span>今虛空界彼難解空也。</p>
<p>△皆為發明自心尋求菩提義等者實範◇字義第五云皆為發明自心求<span class='note-inline'>(十四本無求字十本有)</span>菩提義。</p>
<p>○究竟不思議中道義也<span class='note-inline'>(云云)</span><span class='note-inline'>(虛空無垢者虛空界也虛空界者大空也以喻名法故云虛空菩提)</span>文意三法本來同一實相也即此同一實相名為一切法界心即此一法界心即真而假真故無能所異假故悲為根本方便滿足名中道也<span class='note-inline'>(云云)</span>。</p>
<p>△即此一法界心等者淨菩提心也大師第八住心云一法界心一道無為真理即此意矣雖因緣等者或云今文菩提心為根究竟作因緣也私云上文釈見心實相云雖復離諸因緣亦非無因而得成就也<span class='note-inline'>(文)</span>今釋同彼々既菩提心因緣此何不爾意云一法界心雖因緣不生而不壞因緣菩提心實相生也以不生故無能所生異以不壞故非只菩提心生亦無非為根方便滿足也<span class='note-inline'>(為言)</span>又上釋云智性種以五義為緣至菩提妙果所謂不生不滅之因緣也<span class='note-inline'>(取意)</span>准此文依菩提心因緣生根究竟故云亦得悲為根等矣守護經云如是一切皆以大慈大悲而為根本方便波羅蜜之所攝受<span class='note-inline'>(文)</span>彼經約利他方便故云攝受今經約自利究竟故云滿足矣。</p>
<p>△佛<span class='corr'>已</span>開示淨菩提心等者云何菩提謂如實知自心文也因此文明三句大宗也亦得悲為根本方便波羅蜜滿足等是也又云何菩提已下至此文皆開示淨菩提心也心不在內并非青非黃等開示菩提心故次下云無量方便皆為令知識其心即此意<span class='note-inline'>(矣)</span>。</p>
<p>△如此經者當知一切修多羅等者或云一切修多羅者除大日經其餘顯密諸經也以今經三句攝諸經不可漏顯密經故次如釈迦所說者指上一切修多羅也顯密諸經皆釈迦說故々以大日金剛頂入釈教錄以釈迦說例三世佛說也<span class='corr'>但</span>至决了說者其中就淺畧作此說也或云一切修多羅<span class='corr'>但</span>顯經也顯釈迦說密法身談故<span class='corr'>但</span>不舉金剛頂經等者彼又能開故同今經不別舉也金剛頂部中又說三句歟故吽字義云遮那經金剛頂經等說菩薩人菩提心為因大悲為根方便為究竟<span class='note-inline'>(文)</span>私云金剛頂部因行證入義即三句故歟又指守護經歟或儀䡄等中有說文歟又一解云金剛頂部雖有其義無正說故皆為所開而入一切修多羅也守護經雖有三句說釈迦說故又傳宣故猶為所開也如釈迦說等者一切經有顯密中於顯中以釈迦說而例餘佛說也智證指歸云令案橫統之言無所不統[(打-丁+匆)/心]十方三世一切修多羅同歸於三句本自無異轍明知在一切經後諸經猶文此經如[(留-田)-刀+ㄗ]以三摩地[(留-田)-刀+ㄗ][(留-田)-刀+ㄗ]一切諸經為法佛秘藏<span class='note-inline'>(文)</span>私云若准一切經後文䏻開似[尸@句]今經若依三广地[(留-田)-刀+ㄗ]似通金剛頂部彼又三广地教故。</p>
<p>△我說諸法如是者智證䟽抄云今案諸法如是一切大小諸法無非此無相菩提心故今此經統開演說令知同轍故言一切修多羅意皆同在此也可知一代諸經之根源秘藏<span class='note-inline'>(矣)</span>統攝之義明在此文<span class='note-inline'>(文)</span>私云我說者大日今說開會說故云統開演說所開是大小乗諸經法故且依此釋我說諸法如是可[言*(瓜-、)]矣或說諸法如是<span class='note-inline'>(云云)</span>意我說大小乗諸教皆為三句<span class='note-inline'>(為言)</span>又義通大日釋迦欤謂如此經者等以今經開顕經也如釋迦等者[糸*ㄉ]守護經傳宣三句而開餘佛顕經也故又下釋中以法華及今經為開會說可思之。</p>
<p>問准上文諸法者十二處三界等法[糸*ㄉ]彼明心實相故云諸法如是知識其心若尒何云諸經又今諸文皆明菩提心實相何云三句乎依之守護經云我於此諸菩薩等大眾之中說如是法為淨廣大菩提心為令一切了知自心故<span class='note-inline'>(文)</span>尒何。</p>
<p>荅故上文結成此菩提心三種無二與根究竟為因畢云我說諸法如是非開會義乎<span class='corr'>但</span>守護經文說字貫下句讀之意云如是大小乗法為淨廣大菩提心說也<span class='note-inline'>(為言)</span>又三句者菩提心三句攝故云尒或菩提心又有短三句故又明菩提心三句大宗顕故。</p>
</div>
<div class='div-w'><p>建治元年六月比於高野山以傳法會談義之次逐月施筆畢以南都中川法泉房令德少年同年八月上旬扵醍醐寺中正院加點號是則勵初心之勸学為後生之資粮而<span class='corr'>已</span>。</p>
</div>
</div><!-- end of div[@id='body'] -->
</body></html>