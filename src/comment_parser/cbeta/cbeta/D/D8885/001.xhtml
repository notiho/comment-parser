<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>因明入正理論後記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />
<p class='h1'>因明入正理論後記序</p><p>因明者。西域五明論之一也。西域五明有二。外五明者。凡俗所智。內五明者。我佛所造。外五明者。一曰聲明。[米*睪]詁訓字。詮自流別。若此土爾雅切韻字彚類書之類。二曰工巧明。伎術機關。陰陽厯數。若此土百工技藝厯法筭書之類。三曰醫方明。禁咒閑<span class='corr'>邪</span>。藥石鍼艾。若此土祝由醫書之類。四曰因明。考完正邪。研覈真偽。若此土究明道理諸書之類。五曰符印明。書契形象。印璽雕刻。若此土篆隸真艸諸字筆法。西域記云。開蒙誘進。先遵十二章。七歲之後。漸授五明六論也。內五明者。世尊成正覺<span class='corr'>已</span>。憐愍眾生但習俗書。未知至教。故借此五明之流別。精嚴其科條。闡析其正理。將符邱明攝入聲明。特加內明一論。究暢五乗。明辨因果。于數亦合五明。小乗阿含。畧涉其流。大乗菩[薩-產+(辛/工)]。探閫奥。故大般若經云。五地菩[薩-產+(辛/工)]覺五明。華嚴經五地品。學習聲明工巧等。地持論云。菩[薩-產+(辛/工)]求法。當于何求。當于一切五明處求。陳譯攝論云。若菩[薩-產+(辛/工)]依本智作利益事。謂正說三乗三蔵及五明等義。當無偏倒相違不實不㝎名偏符理真實不可動為無偏。処時相濫名倒隨處隨時隨相名無例。是名菩[薩-產+(辛/工)]利他。故瑜伽師地論云。菩[薩-產+(辛/工)]求內明時。為正修行法隨法行。為廣開示悟于他故。菩[薩-產+(辛/工)]求醫<span class='corr'>方</span>明時。為息他病得饒益故。菩[薩-產+(辛/工)]求因明時。為欲了知外道所造惡因諸論。為降伏彼故。開悟淨信眾生故。菩[薩-產+(辛/工)]求聲明時為欲令諸眾生。悟入詁訓言音文句差別。唯以一義殊音隨說故菩[薩-產+(辛/工)]求工巧明時。為以巧智利益眾生故。是故求此五明。令無上正等菩提大智資糧。速得圎滿。令此因明一論。屬在五明<span class='corr'>第</span>三。廣陳方隅。發明因法。又因明之理。所攝甚廣。因緣因果。俱是因詮。通于內明。印于聖教。今此一論。但是立量之因。未顯詮真之奥。是故建立此論。其義有二。一者指迷。二者示信。地論云。若諸菩[薩-產+(辛/工)]求因明時。為欲如實了知外道所造因論。是惡言說。為欲降伏他諸異論。此指述義也。又云。為欲于此真實聖教。未淨信者令其淨信已淨信者。倍令增廣。此示信義也地持論云求因明者欲知彼論過故。欲降伏異類故。未信佛法者令生信。<span class='corr'>已</span>生信者令增廣故。其義同也。指迷示信邪正分明。諸經論凡有遮表言辭。雖不明言宗因等法。按其文句。暗相符合。聖天菩[薩-產+(辛/工)]所云。又扇因明廣大風。誰敢如蛾投猛燄是也。經文亦有特表因明者。若華嚴云。世間諸因量。求過不可得。因量者。即此因明所立之量也。過即論中宗因喻三支之三十三過也楞伽云。不正因故。而說有無二俱不成。不正因。即此論以因。不成者。即是不極成。密嚴經云。彼之五種過。譬喻不成立諸義皆相違。五種悉成過。惑亂于智眼。顛例不顛例同異法斯壞。舍離于自宗依止他宗法。即此論之條例也。慈恩大師云。因明論者。元唯佛說。又廣義散。備在諸經。劫初足目菩[薩-產+(辛/工)]。創標真以二門。彌勒菩[薩-產+(辛/工)]。廣說成立八種。世親菩[薩-產+(辛/工)]。再陳軌式。綱紀已列。幽致未分。賓主對揚。猶疑未備。有陳那菩[薩-產+(辛/工)]者。是稱命世。賢劫千佛之一佛也。匿跡巖藪。棲巒等持。觀述作之利害。審文義之繁約。于時巖谷振吼。雲霞變彩。山神捧菩[薩-產+(辛/工)]足高數百尺。唱言佛說因明玄妙難究。如來滅後大義淪絕。今幸福智悠邈。深達聖㫖。因明論道。願請重宏。菩[薩-產+(辛/工)]乃放神光照燭機。感時彼南印土按逹羅國王。見放光明。疑入金剛喻定請證無學果。菩[薩-產+(辛/工)]曰入定觀察。將[米*睪]深經心期大覺。非願小果。王言無學果者諸聖攸仰請尊速證菩[薩-產+(辛/工)]撫之欲遂王請妙吉祥菩[薩-產+(辛/工)]因彈指警曰何捨大心方興小志為廣利益者當轉慈氏所說瑜伽匡正頺綱可製因明重成規矩陳那敬受指誨奉以周旋于是覃思研精乃作因明正理門論正理者。諸法本真之體義。門者。權衡照解之所由。會玄記云。唐三蔵為基師講陳那之論。基師大善三支。縱橫立破述義命章世無與比。今撿閱三蔵。無陳那論。僅此論及龍樹菩[薩-產+(辛/工)]因明正理門論二譯本。自唐至今。論蔵<span class='note-inline'>(目錄)</span>具在。何獨不列陳那之論。亦非後來遺佚。而此論又奘師所譯。頗疑基師所習。即是此本。又百法鈔所引宗因諸過。較于此本則合。若龍樹論文。無能別不成隨一不成等句。此又非彼本而是此本之一證。號商羯羅菩[薩-產+(辛/工)]者。或是陳那所授之弟子。而依其論本以敷文者也。此論舊䟽不傳。學者甚少。明季至今。諸師始講。自素庵幻齋幻居蘊璞諸師。念西居士。以及蕅益內衡人能諸師。能談者多人。刻本講解者多種。樹虚統覈諸說。觀察諸論。從源涉流。臆見微有差別。筆注其[〦/(句-口+方)]。如蘿附木。乃彚鈔成文。名曰後記。謂後諸師而記其說也。不敢自信。義成決定。唯願質之宏法智人。</p>
<p>乾隆十六年辛未仲冬。信三寳人吳樹虗。稽首說由緒竟。</p>
</div>
<div class='div-other'><a id='mulu2' /><a id='mulu3' />
<p class='juan'>因明入正理論後記首卷</p>
<div class='div-orig'><p>因明入正理論</p>
</div>
<div class='div-commentary'><p style="margin-left:1em">初說因字。</p>
<p style="margin-left:1em">因者。至教之正因也。一切法上。皆具正因。諸佛菩[薩-產+(辛/工)]。所說皆正。凡夫外道。迷謬不知。迷謬之徑。千差萬別。約之不出二種。一者邪因。但有言語。都無實義。二者無因。惡取空無。墮于斷見。令此題上因字。即顯非是無因。繼以明字。即遮外執暗昧。是以借俗所詮。建立本意。即囙可以指明。藉明足表因正。清涼師觧因字。具有四義。一所由義。由者所自出之路也。凡經道路。由此徑而得至。所立道理。由此義而得成。二所以義。所以然之成也。有所當然。必有所以然。抉其原。故理始淂成。三順益義。順則不違。益則不害。不違不害。成而無壞。四待藉義。觀待于彼此。理得決定。藉賴其佐助。理淂圎滿。四義有通有別。而順益為㝡重。此義可攝彼三。若將此論因言說之。如聲無常宗。因云所作性故。由聲是所作性。所作决定無常。是所由義。所作性從緣而生。緣息則滅。顯聲所以無常之故。是所以義。所作<span class='note-inline'>(性)</span>順於無常之理。有益于無常之宗。是順益義[(共-八+隹)*見]待于所作非所作而藉賴此所作性以顯無常。是待藉義若能破中之現比相違多分是所由所以能所別不成。多分是順益待藉所由所以是正因順益待藉是方便因。順益之義出自瑜伽論云。辨因者。謂為成就所立宗義。依所引喻同類異類。現量及与正教。建立順益道理。言論又云。復次因是順益義。縱令略得所由所以少分。而或稍有不順。宗成無益。皆違此義。故曰順益可攝彼三。[(共-八+隹)*見]待之義。亦出瑜伽。論云。依領受依処施設[(共-八+隹)*見]待因。又云[(共-八+隹)*見]待此故。此為因故。于彼彼事。若求若取。大都自立比量。多從所由所以。他共比量多慿順益待藉。即如似立似破諸因。彼亦自謂符合因義。如猶豫不成之因云。以現煙故。畧得所由。然違待藉。法自相差別相違之因云積聚性故。畧淂所以。然違順益。共不定之因云。所量性故。畧淂待藉然違所由。不共不㝎之因云所聞性故。畧淂順益。然違所以。是以觧因明者。不得畧此四義若闕一義。因義未全。清涼又解囙相云囙相有二謂生因了因立宗之義。由因生起。成立之義由因了別。此則舉十因以<span class='note-inline'>(解)</span>量之因相十因中生起囙生因。餘九皆了因攝。然宗因之因。隨說因攝。生与了。皆隨說中生了之義。</p>
<p style="margin-left:1em">護法菩[薩-產+(辛/工)]云。因有三種。一有體法如所作等二無體法如非所作等三通二法如所知等又云雖無生因而有了因有因總故即為極成龍樹菩[薩-產+(辛/工)]云今此唯依證了因故但由智力了所說故非如生因由能起用清涼說與此二說以有差別然清涼依隨說之生起義而說。理無違礙。</p>
<p style="margin-left:1em">瑜伽云。因<span class='note-inline'>(相)</span>有七種。由此為先<span class='note-inline'>(一)</span>此所建立<span class='note-inline'>(二)</span>淂和合故。<span class='note-inline'>(三)</span>彼法淂生。<span class='note-inline'>(四)</span>淂成。<span class='note-inline'>(五)</span>或辨<span class='note-inline'>(六)</span>或用。<span class='note-inline'>(七)</span>說此為彼因。此七種相。一切因皆具。由此為先者。所由義。此所建立。所以義。淂和合故。順義。[(共-八+隹)*見]待義。淂生淂成。藉賴義。或辨或用。益義。依宗因之義。符七種相。</p>
<p style="margin-left:1em">次說明字。</p>
<p style="margin-left:1em">明字具六義。一明其軌則。軌則秩然。向背可辨。二明其圎缺。圎滿示成。缺減示破。三明其體用。現量為體。比量為用。四明其理事。理有正邪。事有損益。五明其旨趣。鈍根知旨利根淂趣。六明其對待。對敵表遮。待言簡別六義之別兩義通攝。一者明作具二者明作智。又明有四相。一者明了。不作疑言。必示決㝎。二者明顯。不作巧言。令人易會。三者明悉不作漏言。盡其究竟。四者明照。藉此光明。照彼闇昧。</p>
<p style="margin-left:1em">因明合說。</p>
<p style="margin-left:1em">囙是所明。明是能明。攝所歸能。明義為重。依因而明。明由囙起。因相為主。又因兼正以兩種。明攝邪正二途。非明不辨正。以非因不顯正邪。和合言之。方起功用。若依六[米*睪]。囙是自體。明是業用。合言因明。待業釋也。問。量具三支。云何獨舉因說。答。清涼云。就比量中。有許未許。為成未許。必有能成。即能成是囙。所成是果。宗由囙顯。義淂分明。此即囙果雙彰。理無違妨。古德云獨言囙明者。因有力故。宗非因不顯喻非囙不立。葢由因淂明。攝所帰能。依最勝說。故此論摽以囙明。因為量主。故華嚴稱為囙量。因能成宗。故瑜伽表以因成。舉因專重之義也。瑜伽云。云何是囙明処為扵[(共-八+隹)*見]察義中諸所有事。清涼[米*睪]云。所建立法。名[(共-八+隹)*見]察義。能隨順法。名諸所有事。諸所有事即是囙明。為囙照明[(共-八+隹)*見]察義故。若在此論于中諸所有事。囙支可攝。是故但標囙明淂括一論本義。</p>
<p style="margin-left:1em">次說入正理。</p>
<p style="margin-left:1em">入者觧路所由。隨順而進。囙明是能入正理是所。入囙明如道路。正理如所至処。由道路至彼処。斯謂之。入正理者。[一/心]有三義。一不偏。二不差。三決空。理有二義。一條理不紊不亂。二脈理。可貫可通。正理有四。一法爾道理。二證成道理。三[(共-八+隹)*見]待道理。四作用道理。解深密經云。若囙若緣。能令所立所說所摽。義得成立。令正覺悟。是名證成道理。此約總義而談。多分而說。論中正以竝陳。[(共-八+隹)*見]察立破。義兼[(共-八+隹)*見]待。現量所證。非空法爾。成立功能亦有作用。此正理者。稟受至教。印定二量。正由理顯。理以正成合云正理體用兼備遮表雙彰正理義趣無窮。一切經教皆是。此但云入具有裁酌。不云淂正理者。此論僅列方隅未昭閫奥能信受者。但能信淂。未能修淂然凡外之趨向既定。由此可以起修故名曰入。不云證正理者。論中但有辨別。未具證明即現量一門秖說世間共之現量未說不共世間清淨現量。然由此知共現量境可希不共現量境故名曰入。不云顯正理者。此論但顯條例方隅。言辭過犯。未顯人法二空。五法三性。若至教中真諦元門。皆緣避非共許。無暇宣陳。設凡外知過悔非。歸依正道。然後示其堂奥。故名曰入。不云具正理者。囙明正理。因緣因果。一切可攝。此論但就隨說囙中分別圎缺。但就士用果中說其二益。扵理未備。故名曰入。</p>
<p style="margin-left:1em">合說囙明入正理論六字。</p>
<p style="margin-left:1em">囙明二字。俗書所同。雖此明字異于世俗所明。然無表別今首冠因明示同俗號表以入正理令其棄俗歸真遮其非正理令其破迷捨謬非囙明不能令入非正理則所入皆邪瑜伽云諸外道因明論名邪義論名虚偽論是三種論中之諍訟究竟論欲簡別此等故名因明入正理論也論有二種疏法經文名為[米*睪]論依經立義名曰宗論此屬宗論。</p>
</div>
<div class='div-orig'><p>商羯羅主菩[薩-產+(辛/工)]造</p>
</div>
<div class='div-commentary'><p style="margin-left:1em">梵語商羯羅主。許敬宗後序稱為天主則是上三字是梵。主字是華華梵和合而稱也諸師疑非的翻。攷敬宗得侍奘師。躬親監譯此稱傳自譯師。不由臆決若于此起疑。則此論譯文皆可疑矣。論主菩[薩-產+(辛/工)]。依陳那因明正理門論畼宣文句。剖析細微。其所敷揚。不出陳那軌範。故談因明者。猶推屬扵陳那也。菩[薩-產+(辛/工)]義見常[米*睪]。茲不重述。造者作也依經運義。造作文句。</p>
</div>
<div class='div-orig'><p>唐三蔵法師玄奘譯</p>
</div>
<div class='div-commentary'><p style="margin-left:1em">唐者。李氏繼隋有天下之國號經律論三。皆為法蔵故名三蔵。通此三蔵教文宏揚大法為世師表故名法師玄奘乃師之名其行跡本傳可撿唐天子賜號為三蔵法師翻西竺梵言轉成此邦文句名之為譯。</p>
<p style="margin-left:1em">正科分三初攝頌中正分末結頌。</p>
<p style="margin-left:1em">今初。</p>
</div>
<div class='div-orig'><p>能立與能破及以唯悟他現量与比量及以唯自悟如是總攝諸論要義。</p>
</div>
<div class='div-commentary'><p style="margin-left:1em">初四句是頌末句明攝義一能立二能破三以立四以破五現量六比量七以現八以<span class='corr'>比</span>是名八門前四悟他後四自悟是名二益立破現比是四真。餘四是四以[執/力]力有用足勝其任曰能。施設卓爾不傾不倚曰立有隙可乗如石<span class='note-inline'>(解)</span>[昔*殳]曰破。貌以中非。含虚抱偽曰似。正智所知自淂勝解曰悟。當前觸對。根境符合曰現。如見而知揩則不謬曰量。比度[(共-八+隹)*見]察同異叅尋曰比包括無道曰攝。扼其腰領曰要。</p>
<p style="margin-left:1em">頌曰。能立与能破二門。及以立以破二門。唯屬悟他。現量与比量二門。及以現以比二門。唯屬自悟。如是八門二益。總攝破邪顯正諸論之要義。邪論莫逃扵四似。正論不外扵四真。顯正破邪。總為悟他自悟也。</p>
<p style="margin-left:1em">清涼師云。囙明八義者一對量申敵三分圎明開曉于賓故名能立二斥量非圎彈支有謬示悟于主故名能破三對敵申量三支闕謬非曉于敵故名以立四妄斥非圎彈支有謬。不悟于主。故名似破。五<span class='note-inline'>(于)</span>色等義。有正智生自相處轉。故名現量。六謂藉眾相而[(共-八+隹)*見]于義相應智起。故名比量。七有分別智扵義異轉了瓶衣等。名以現量八以以因智于似所比相違觧起。名以比量。</p>
<p style="margin-left:1em">瑜伽論云。囙明有二相轉一者顯示摧伏他論勝利相。二者顯示免脫他論勝利相此二相義攝盡囙明。</p>
<p style="margin-left:1em">地持論云。囙論二種。一者能屈他論二者自申己義前論言唯指他論。足見重在悟他。後論言自申己義。亦謂對他而申。此論兼稱自悟者。為非自悟。安得悟他。三支立量。原以示人。若自己智明。何必申量曉己。一切經論。皆為悟他而說。</p>
<p style="margin-left:1em">正分分八。一能立。二以立。三現量。四比量。五以現。六以<span class='corr'>比</span>。七能破。八以破。</p>
<p style="margin-left:1em">今初能立門分三。初總說。次分說。末合結。</p>
<p style="margin-left:1em">今初。</p>
</div>
<div class='div-orig'><p>此中宗等多言。名為能立。由宗因喻多言開示諸有問者未了義故。</p>
</div>
<div class='div-commentary'><p style="margin-left:1em">宗。主義也。因依也。依此義而立宗出喻也。喻譬如也。一字為一言。故曰多言。開其蒙蔽。示以顯了。曰開示。或未觧其義。或少解有疑。皆云未了謂此。能立門中。所說宗等多言名為能立云何說此多言。謂由此宗。<span class='note-inline'>(一)</span>囙<span class='note-inline'>(二)</span>喻<span class='note-inline'>(三)</span>多言三支圎滿。能開示彼諸有來問者。令彼未了其義者。<span class='note-inline'>(得)</span>了知故未了而了。成悟他果。</p>
<p style="margin-left:1em">有來問者。言聲無常。答以聲無常。<span class='note-inline'>(宗)</span>問云何知無常。答以所作性故。<span class='note-inline'>(因)</span>。</p>
<p style="margin-left:1em">問云何知所作性無常。答以喻如瓶等量文約伏難而申言也。內含問答之義。故言諸有問者。</p>
<p style="margin-left:1em">分說分三。初說宗次說因末說喻。</p>
<p style="margin-left:1em">今初。</p>
</div>
<div class='div-orig'><p>此中宗者。謂極成有法。極成䏻別。差別性故。隨自樂為所成立性。是名為宗。如有成立聲是無常。</p>
</div>
<div class='div-commentary'><p style="margin-left:1em">極成者極䏻成就也。真有假有。俱稱有法。䏻別者䏻於有法中。別擇一法建立之也。與此不等曰差。彼有殊性曰別。性者法之體性也樂喜好也謂。此䏻立門中所言宗者。所謂極䏻。成立有法。極䏻。成立䏻別。云何两種俱要極成為两種無有差別性。故[彳*(前-刖+(之-、))]差別中隨自己喜樂揀擇一法可和合為主義者。立為所成立性是名為宗。</p>
<p style="margin-left:1em">其式若何如有師成立聲<span class='note-inline'>(有法)</span>是無常<span class='note-inline'>(宗)</span>即其式也有法有五名一有法二所別三所成四宗依五前陳宗有五名一宗二法三䏻別四䏻成五後陳古䟽云前陳是有法後陳是法灋與有法和合為宗。前陳有法但是持自性法無有軌義後陳䏻別䏻持自性又具軌法及<span class='note-inline'>(至)</span>和合為宗以一宗字攝之故必二種俱淂極成方成宗法。</p>
<p style="margin-left:1em">問瑜伽云極成四種真實義此屬何種答是<span class='corr'>第</span>二道理極成<span class='note-inline'>(真)</span>實。論云依止現比及至教量。極善思擇。決定智所行所知事。由證成道理所建立所施設故。</p>
<p style="margin-left:1em">集論云。立宗者。謂以所應成自所許義。宣示于他。令彼解了。所以者何。若不言以所應成者。自宗已成。而說示他。應名立宗。<span class='note-inline'>(雖是有別非我功䏻)</span>若不言自所許義。說示他宗所應成義應名立宗。<span class='note-inline'>(雖有功䏻而無別義)</span>若不言令他解了者。[聽-王]者未解此義應名立宗<span class='note-inline'>(無悟他果)</span>若如所安立無一切過故建立我法自性若有若無我法差別若徧不徧具足前相是名立宗。</p>
<p style="margin-left:1em">瑜伽云立宗者為先顯示自所愛樂宗故。</p>
<p style="margin-left:1em">雜集論云證成道理者謂為證成所應義宣說諸量不相違語所應義者謂自體差別所攝所應成義。諸量不相違者謂現量等不違立宗等言故清涼釋云自體差別者即聲為自體常無常等而為差別又色是自體形色顯色表無表色而為差別。按自體者有法之自性自性有自相共相共相上即有差別故有法雖同而取以<span class='note-inline'>(為)</span>䏻別者彼此相望。定有差別。</p>
<p style="margin-left:1em">瑜伽云。所成立有二種一自性二差別自性者謂有立為有。無立為無。差別者。謂有上立有上。無上立無上。有常立為常。無常立無常等。集論云。所成立自性者。謂我自性。法自性。若有若無。所成立差別者。謂我差別。法差別。若一切徧。若非一切徧。若常無常等。無量差別。</p>
<p style="margin-left:1em">瑜伽云立宗者。謂依自性差別二種所成立義。各別攝受自品所許。或攝受論宗。若自辯才。若輕懱他。若從他聞。若覺真寔。或為成立自宗。或為破壞他宗或為制伏于他。或為摧屈扵他或為悲愍扵他建立宗義由此[米*睪]之立宗有二種。一者攝受自品所許二者攝受他論之宗<span class='note-inline'>(自比他比)</span>無有二因一由自辯才而立二由輕懱他而立<span class='note-inline'>(䏻立䏻破)</span>又二因一從他聞正解而立。二自覺真實道理而立<span class='note-inline'>(一由聞至教二由現<span class='corr'>比</span>量)</span>所立有二種一成立自宗二為破他宗。<span class='note-inline'>(䏻立䏻破)</span>破他宗有三因一為制伏他<span class='note-inline'>(外道)</span>二摧屈于他<span class='note-inline'>(教中人非理)</span>三為悲愍他<span class='note-inline'>(意在悟他非是諍論)</span>今將聲無常宗一一[指-匕+ㄙ]明之聲是前陳<span class='note-inline'>(先說)</span>是有法<span class='note-inline'>(耳塵所有)</span>是宗依<span class='note-inline'>(無常義依聲而說)</span>無常是後陳<span class='note-inline'>(後說)</span>是法<span class='note-inline'>(生滅法)</span>是宗<span class='note-inline'>(主義)</span>無常䏻別于常宗所別是聲䏻成無常宗所成是聲聲以所聞性為自性以大種執受不執受為差別<span class='note-inline'>(從有法說)</span>有聲無聲為自性。常無常為差別<span class='note-inline'>(從宗說)</span>隨自所愛樂。于差別性中思擇無常義而立為宗于聲之執受不執受差別義畧無違礙是為極成有法無常䏻別于常。是謂極成䏻別。此二和合成立聲無常宗。</p>
<p style="margin-left:1em">問何故特舉聲無常宗。答依至教量而說故依古德舊立故凡外共許故。聞者易解故急遮外道故後顯兩因故有此六義是故特舉。</p>
<p style="margin-left:1em">次說因分二。初正說次合法。</p>
<p style="margin-left:1em">今初。</p>
</div>
<div class='div-orig'><p>因有三相何等為三謂徧是宗法性同品定有性異品徧無性云何名為同品異品謂所立法均等義品說名同品。如立無常瓶等無常是名同品。異品者謂于是處無其所立若有是常見非所作如虗空等。</p>
</div>
<div class='div-commentary'><p style="margin-left:1em">宗法性者宗法之自性宗法者宗亦名法也同品異品猶言同類異類同品。不必徧有。秖要定有異品。不但多分無且要徧無所立。法即宗法因䏻立宗故宗是所立均則無差等則無別義品者宗義之品類瓶箸等取衣車是處者隨法所指之処扵依也無其所立者全遣其所立宗也虚空等等取極微。</p>
<p style="margin-left:1em">所說囙支具有三種義相何等為三耶一者謂徧是宗法性<span class='note-inline'>(約宗上說)</span>二者同品決㝎有之法性。三者異品普徧無之法性具此三相方名正因云何。名為同品異品耶。同品者。謂與所立宗法性是均同齊等之義品。說名同品其式若何。如有立無常宗者。瓶等緣散則滅。義屬無常同品式也異品者。謂于是宗法性處無其所立宗義。與宗敵體相翻說名異品与無常相反是常与所作性相反是非所作故正言之則云是所作性故見其無常若反言之則云若有是常義者須見其非所造作其式若何非所作而常者如虚空等異品式也。</p>
<p style="margin-left:1em">瑜伽云何故次辨因耶為欲開顯依現見事決定道理令他攝受所立宗義故又云辨因者謂為成就所立宗義。依所引喻同類異類現量比量及與正教建立順益道理言論故。</p>
<p style="margin-left:1em">集論云立因者謂即于所成未顯了義正說現量可淂不可淂等信解之相信解相者是信觧囙義所以者何由正宣說現量可淂不可淂等相故于所應成未顯了義信觧淂生是故正說彼相乃名立因現量可淂不可淂者謂依自體及相貌說。</p>
<p style="margin-left:1em">瑜伽云同類者謂隨所有法望所餘法其相展轉少分相以此後五種一相狀相以二自體相以三業用相以四法門相以五因果相以相狀相以者謂于現在。或先所見。相狀相屬展轉相以。自體相以者。謂彼展轉。其相相以。業用相以者。謂彼展轉作用相似。法門相似者。謂彼展轉法門相以。如無常與苦法。苦与無我法。無我与生法。生与老。老与死法如是有色無色。有為無為等。無量法門。展轉相以似。囙果相以者。謂彼展轉若因若果。䏻成所成展轉相以是名同類異類者謂所有法望所餘法其相展轉少不相以此亦五種与上相違應知其相按此瓶等喻与所作性作用相以之同類虚空之喻同類徧不相以故是異類。</p>
<p style="margin-left:1em">念西居士云。此所作性。理于無常聲法。決㝎有性。名徧是宗法性。理扵瓶等同品法㝎有所作名同品㝎有性望于空等異品法徧無所作名異品徧無性是處者異品處也宗与因對同品敵體相翻方為異品無之一字非止相違別異而<span class='corr'>已</span>同異二字從宗說品字從喻說㝎有徧無四字則屬扵因。因本上依宗。下含喻。一量樞紐。仗因貫通。同在共相中名同品。全違自相名異品。若違自相。不但差別。全與均反。不但參差。全與等反。故云無其所立。問云何是均等義品㝎有義答瓶等均有無常之義。等是無常之法。然非徧有。何以故無常有五種。一變易。二滅壞。三別離。四法性。五合會瓶等不徧有五種。而有變易滅壞性。既有二種則是㝎有若虚空等。則徧無此五種相。</p>
<p style="margin-left:1em">次合法。</p>
</div>
<div class='div-orig'><p>此中所作性或勤勇無間所發性徧是宗法于同品㝎有性異品徧無性是無常等因。</p>
</div>
<div class='div-commentary'><p style="margin-left:1em">所作者有為法所造作也勤勇無間者力䏻無間斷也無常等等取無我。</p>
<p style="margin-left:1em">由前文合觀之此文中。所作性之因或別說勤勇無間。所發性之因是二因者。徧是宗法性。于同品㝎有無常所作性于異品徧無無常所作性是聲無常宗等之正因所作性一因舊師對聲明論而立勤勇無間所發一囙對聲顯論而立。二論皆外道論師所造舊師立量以破斥之故引以為因式。</p>
<p style="margin-left:1em">廣百論釋云有餘徧執明論聲常初不待緣後無滅壞性自䏻顯越諸根義為決㝎量曾不差違故言聲常。䏻為㝎量。次執一切聲皆是常聲徧諸法。待緣則顯顯時方詮表諸法。按聲顯論為明論有漏義。轉計待緣而顯。是彼同教中人所造。勤勇無間所發性理于聲無常宗徧是宗法性<span class='note-inline'>(對聲顯論則徧)</span>望同品。㝎有勤勇無間所發。望異品徧無勤勇無間所發。亦具因三相。故名正因。</p>
<p style="margin-left:1em">問聲有三種。一執受大種聲。二不執受大種聲三執受不執受大種聲初謂內緣聲次唯外緣聲三內外緣聲又聲者謂鳴音詞吼表彰語等差別諸名此二因豈䏻盡攝答䏻攝二論所指詮表之聲則已徧是宗法性矣。何須盡攝。葢有法甚寛。則有差別及和合扵宗。則<span class='corr'>已</span>簡玄差別而成。宗法則較有法稍狹囙。但攝宗之狹不必較論于寛處也。然內緣外緣聲言緣便有所作所發義若非所作非所發不必待緣始有囙明正理門論云由此道理所作性故䏻成無常及無我等不相違故故云等字等取無我問云何所作性成得無我答計有我者不出五蘊五蘊皆從緣生緣散則滅緣則待所作而有若非所作則無是以成淂無我。</p>
<p style="margin-left:1em">末說喻分二初正說次釋妨。</p>
<p style="margin-left:1em">今初。</p>
</div>
<div class='div-orig'><p>喻有二種一者同法。二者異法。同法者若于是處顯因同品決㝎有性謂若所作見彼無常譬如瓶等異法者若扵是處說所立無因徧非有謂若是常見非所作。如虚空等。</p>
</div>
<div class='div-commentary'><p style="margin-left:1em">喻譬喻也。同法異法。同品異品中所有法也。所立所立宗也。所立無者。宗義全無也。</p>
<p style="margin-left:1em">若說喻支。則有二種一者同品法性二者異品法性所言同品法者。謂若于是同喻処。䏻顯前因同品決㝎有性合扵同品㝎有性。是名同法。其式若何。謂若是所作性共見彼決㝎無常譬如瓶等可證也。所言異品法者。謂若扵是異喻處可說所立宗義全無于因上亦徧非有。合扵異品徧無性。是名異法其式若何謂設若是有常性者除非共見非是所作譬如虚空等可證也。</p>
<p style="margin-left:1em">瑜伽云次引喻者。為欲顯示䏻成道理之所依止現見事故。又云引喻者。亦為成就所立宗義引囙所依諸餘世間串習共許易了之法。比况言論也。</p>
<p style="margin-left:1em">顯揚論云。喻者見邉義。<span class='note-inline'>(所見一邉)</span>謂以所見邉。与所未見邉。和合正說名之為喻。師子覺云所見邉者。謂<span class='corr'>已</span>顯了分。未見邊者。未顯了分以顯了分顯未顯了分。會義平等。所有正說。名為立喻。</p>
<p style="margin-left:1em">解深密經云。自類譬喻所引相者。謂于內外諸行聚中。引諸世間共所了知所淂生死。以為譬喻。引諸世間共所了知所淂生等種種苦相。以為譬喻。引諸世間共所了知所淂不自在相。以為譬喻。又復扵外。引諸世間共所了知所淂衰盛。以為譬喻。如是等類。當知是名自類譬喻所引相。</p>
<p style="margin-left:1em">護法菩[薩-產+(辛/工)]云。又諸比量。欲遮餘義。要有同法。然後方成。同法若是無。異法應非有。又云唯遮異義所遮事境。名為同喻。其異法喻。二分俱行。可名為徧。若無同喻。何所徧邪。又云喻則是一分所攝。因既俗有。喻亦應然。按同喻是遮詮者別如是說。</p>
<p style="margin-left:1em">龍樹菩[薩-產+(辛/工)]云。前是遮詮。<span class='note-inline'>(同喻)</span>後是止濫。由合及離。比度義故。為要具二譬喻言詞。方成䏻立。為如其因。但應說一。若就正理。應具說二。由是具足顯示所立不離其因。以其顯示同品㝎有。異品徧無。䏻正對治相違不定故。若有于此一分<span class='corr'>已</span>成。隨說一分。亦䏻成立。<span class='note-inline'>(但說同喻)</span>若如其聲両義同許。俱不須說。<span class='note-inline'>(但囙無喻)</span>或由義唯一䏻顯二。<span class='note-inline'>(同可顯異)</span>又比量中。唯見此理。若所比処。此相審㝎。扵餘同類。念此㝎有。于彼無處。念此徧無。是故由此生決㝎解。<span class='note-inline'>(可無喻)</span>故本頌言。如自決㝎<span class='corr'>已</span>。希他決㝎生。說宗法相應。所立餘遠離。按此論廣說喻之應有應無。㝡為明晰。然不可以例對敵申量者。</p>
<p style="margin-left:1em">念西居士云云何知所作性淂成無常。合辭曰共見一切所作性者。皆是無常。如彼瓶等是也。云何此因翻彼常宗。離辭云。若是常者。㝎非所作。如虚空等是也。合辭當因先宗後。離辭當宗先因後語勢如此。</p>
<p style="margin-left:1em">次[米*睪]妨。</p>
</div>
<div class='div-orig'><p>此中常言。表非無常。非所作言表無所作如有非有。說名非有。</p>
</div>
<div class='div-commentary'><p style="margin-left:1em">恐有難曰。離辭顯說虚空常。以非所作成所成。豈不自教相違。為防此難。故[米*睪]之曰。此離辭中常之一言。止為表彼非無常義。原非成常。非所作之言止為表。其無所作性。原非立無所作。譬如因有斥為非有。但表與有別異。說名非有。既非有<span class='corr'>已</span>。復何成立。</p>
<p style="margin-left:1em">龍樹云。無常宗中無異品。常宗中無同品。若立為常。違自教故。即此難意也。</p>
<p style="margin-left:1em">護法云。今所立因。唯遮所作。不言別有非所作性。又云無宗若有。對立有宗。無宗若無。有宗何對。如非有言。唯遮其有。不詮非有。亦不表餘。又云如在夢中所緣皆妄。非如夢智。所計空等常住實有。而可信依。</p>
<p style="margin-left:1em">問。瑜伽云有立為有。無立為無。非有同無。如何可通。答。立無之義。為遮他有。有既遮<span class='corr'>已</span>。所依亦無。但是立遮。竝非立表。雖說名立。所立是無。隨立隨遮。不成立相。</p>
<p style="margin-left:1em">問。大智度論云。摩訶衍中。虚空名無法。不得說常不淂說無常。不淂言有。不淂言無。非有非無。亦不可淂。此云何通。答。彼明般若心言路絕之㫖義本如是若對敵申量。敵論不許。無悟他果故必依俗所淡令他易觧。說有說無。皆設許義不淂以彼例此。</p>
<p style="margin-left:1em">末合結分二初合末結。</p>
<p style="margin-left:1em">今初。</p>
</div>
<div class='div-orig'><p><span class='corr'>已</span>說宗因等如是多言。開悟他時。說名䏻立。如說聲無常者。是立宗言。所作性故者。是宗法言若是所作見彼無常。如瓶等者。是隨同品言。若是其常。見非所作如虚空者。是遠離言。</p>
</div>
<div class='div-commentary'><p style="margin-left:1em">如上<span class='corr'>已</span>說宗因等<span class='note-inline'>(等取同異喻)</span>如是多言。若淂開悟他時。方可說名䏻立。今從多言指明三支圎滿如說聲無常者。是立宗之言。所作性故者。是宗法䏻成之言。若是所作見彼無常如瓶等者。是合辭隨順同品之言。若是其常見非所作如虚空者。是遠離同品隨異品之言。</p>
<p style="margin-left:1em">瑜伽云不相違者。亦二因緣。一決㝎故。二異所成故。不相違者。于為成就所立宗義。䏻為正量。故名為量。按論言決㝎者。即此宗因喻三支圎滿。決㝎成立也。異所成者。謂極成䏻別。</p>
<p style="margin-left:1em">解深密經云即如是現見所淂相。若依止現見所淂相。若自類譬喻所淂相。扵所成立。決㝎䏻成。當知是名圓成實相。按此䏻立相。即後二相。</p>
<p style="margin-left:1em">所作性因。後文言對聲顯論。即為過犯。何以故。不悟他故。故文中言開悟他時。說名䏻立。雖䏻自悟。對敵無益。</p>
<p style="margin-left:1em">末結。</p>
</div>
<div class='div-orig'><p>唯此三分。說名䏻立。</p>
</div>
<div class='div-commentary'><p style="margin-left:1em">三分即三支。古疏云芟夷五分。㝎取三支。</p>
<p style="margin-left:1em">䏻立之分。有五有三。今說立量楷則。唯取此宗囙喻三分。說名䏻立。</p>
<p style="margin-left:1em">龍樹云于所<span class='corr'>比</span>中。除此<span class='note-inline'>(三分)</span>更無其餘支分。由是遮遣餘審察等。<span class='note-inline'>(分)</span>及与合結分。按論有五分。宗因喻三。及審察合結二。詳見集論。若立量則但取三分。</p>
<p style="margin-left:1em">說䏻立門竟。</p>
</div></div>
</div><!-- end of div[@id='body'] -->
</body></html>