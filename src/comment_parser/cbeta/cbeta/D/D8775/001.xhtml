<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>式叉摩那尼六法</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-other'><a id='mulu2' />
<div class="lg regular" style="margin-left:0em;"><div class='lg-row'><span class='corr'>稽首禮諸</span>佛　及法比丘僧　今演毗尼法　令正法久住　戒如海無涯　如寶求無猒</div>
<div class='lg-row'><span class='corr'>欲護聖法財</span>　眾集聽我說　欲除四弃法　及滅僧殘法　障三十捨堕　眾集[聽-王]我說</div>
<div class='lg-row'><span class='corr'>毗婆尸式弃</span>　毗舎   抅㽞孫　拘郍含牟尼　伽葉釋迦文　諸世尊大徳　為我說是事</div>
<div class='lg-row'>我今欲善說　諸賢咸共[聽-王]　辟如人毀足　不堪有所<span class='corr'>涉</span>　毀戒亦如是　不得生天人</div>
<div class='lg-row'>欲得生天上　為生人間者　常當護戒足　勿令有毀損　如御入險道　失鎋折軸憂</div>
<div class='lg-row'>護戒亦如是　死時懷恐懼　如人自照鏡　好醜生欣慼　說戒亦如是　全毀生憂喜</div>
<div class='lg-row'>如兩陣共戰　勇怯有進退　說戒亦如是　淨穢生安畏　世間王為最　眾流海為最</div>
<div class='lg-row'>眾星月為最　眾聖佛為最　一切眾律中　戒經為上最　如來立禁戒　半月半月說</div>
</div></div>
<div class='div-other'><a id='mulu3' /><p>六法文<span class='note-inline'>(佛言入眾說六名字)</span>某甲聽如來無所着<span class='corr'>等</span>正覺說六法。</p>

<ul class="">
<li><p>不得犯不淨行行[婬-壬+(工/山)]欲法若式义摩郍行[婬-壬+(工/山)]欲法非式义摩郍非釋種女若与染汙心男子身相觸缺戒應更与戒是中盡形壽不得犯能持不<span class="note-inline">(荅言能持)</span>。</p>
</li>

<li><p>不淂偷盜乃至草葉為式义摩郍取人五錢若自取教人取若<span class="corr">自</span>斫教人斫若燒若壞色非式义摩郍非釋種女若取減五錢缺戒應更与戒是中盡形壽不淂犯能持不<span class="note-inline">(荅言能持)</span>。</p>
</li>

<li><p>不淂故断眾生命乃至蟻子若义式摩郍故自手断人命求刀与人教死讚死若与非藥若随胎若猒禱呪術自作教人作者非<span class="corr">式义</span>摩郍非釋種女若断畜生不能變<span class="corr">化</span>者命缺戒應更与戒是中盡形壽不淂犯能持不<span class="note-inline">(荅言能持)</span>。</p>
</li>

<li><p>不淂妄語乃至戲<span class="corr">笑</span>若义式摩郍不真實非<span class="corr">己</span>有自稱言淂上人法淂解脫三昧正授淂湏陁恒果斯陁含果阿郍含果阿羅漢果天來龍來鬼來供養我此非式义摩郍非釋種女若於眾中故作妄語缺戒應更与戒是中盡形壽不淂犯能持不<span class="note-inline">(荅言能持)</span>。</p>
</li>

<li><p>不淂非時食若式义摩郍非時食缺戒應更与戒是中盡形壽不淂犯能持不<span class="note-inline">(荅言能持)</span>。</p>
</li>

<li><p>不淂飲酒若式义摩郍飲酒缺戒應更与戒是中盡形壽不淂犯能持不<span class="note-inline">(荅言能持)</span>。</p>
</li>
</ul></div>
<div class='div-other'><a id='mulu4' /><p>佛言式义摩郍一切大尼戒應學除自手受食与他此學法女具學三法。</p>

<ul class="">
<li><p>一學根本法即四重是。</p>
</li>

<li><p>二學六法<span class="corr">謂</span>染汙心相觸盜五錢断眾生命小妄語非時食飲酒。</p>
</li>

<li><p>三學行法謂大尼<span class="corr">諸</span>戒及威儀並制學之若犯根本應滅擯若缺學法者更与二年羯磨若違行法直犯佛教即湏懺悔不壞本所學六法。</p>
</li>
</ul></div>
<div class='div-other'><a id='mulu5' /><p>僧祇律<span class='corr'>第</span>卅卷云式义尼應學十八法若式义摩郍尼不學十八法非式义尼何䓁十八。</p>

<ul class="">
<li><p>一一切比丘尼下。</p>
</li>

<li><p>二一切沙弥尼上。</p>
</li>

<li><p>三於式义摩郍尼不淨於大尼淨。</p>
</li>

<li><p>四於大不淨式义尼亦不淨。</p>
</li>

<li><p>五大尼淂与式义三宿。</p>
</li>

<li><p>六式义尼淂与沙弥尼三宿。</p>
</li>

<li><p>七式义尼淂与大尼授食。</p>
</li>

<li><p>八除火淨五生種取金銀及錢。</p>
</li>

<li><p>九自從沙弥授食。</p>
</li>

<li><p>十尼不淂向說七聚名淂不煞不盜不[婬-壬+(工/山)]不妄語如是䓁。</p>
</li>

<li><p>十一式义尼至布[薩-產+(辛/工)]自恣日入僧中䠒跪合掌作如是言阿闍梨耶僧我某甲清淨憶念持如是三說而去。</p>
</li>

<li><p>十二後四波羅夷犯者始學。</p>
</li>

<li><p>十三十九僧伽婆尸沙<span class="corr">已</span>下一一犯随所作突吉羅。</p>
</li>

<li><p>十四若破五戒随犯日數更學何䓁五非時食。</p>
</li>

<li><p>十五停食〃犯吉羅停食〃者謂旦起受食<span class="corr">至中</span>過中<span class="corr">已</span>去限一湏臾若過二時名曰非時也式义尼晨起應淨洗手齊腕以前不淂粗魯洗五指頭當以灰土揩洗令作聲洗更相摩者不淨更湏洗之。</p>
</li>

<li><p>十六捉錢金銀。</p>
</li>

<li><p>十七飲酒。</p>
</li>

<li><p>十八著花者。</p>
</li>
</ul>是名十八。<p>是式义摩郍二嵗學戒法。十誦律云為度任身女後<span class='corr'>起</span>過佛<span class='corr'>令</span>二嵗學之可知若式义尼行法式义尼不淂与大尼為伴<span class='corr'>已</span>戒不滿故自不淂与沙弥尼為伴以非同學故若二尼兼一式义尼若二式义尼兼一沙弥尼為伴餘人不合也。</p>
</div>
<div class='div-other'><a id='mulu6' />
<p class='h1'>十戒相</p><p><span class='note-inline'>(沙弥者此云息惡行慈故曰沙弥息於十惡故受十戒<span class='corr'>耳</span>慈念眾生故有不<span class='corr'>煞</span>䓁也此之十戒乃至眾戒根本先護持之也)</span>。</p>

<ul class="">
<li><p>一不煞若故煞人不淂受大戒若煞畜生䓁至心懺悔淂滅。</p>
</li>

<li><p>二不盜若偷若刧若<span class="corr">強奪</span>若燒若損<span class="corr">壞</span>他物但直五錢<span class="corr">已</span>上不淂受大戒若<span class="corr">減五</span>錢若非人畜生物懺悔淂滅。</p>
</li>

<li><p>三不[婬-壬+(工/山)]若人男女若非人男女若畜生男女若侵身分不得大戒若摩觸䓁至心懺悔淂滅。</p>
</li>

<li><p>四不妄語若稱淂聖不淂受大戒若以重事謗清淨人及誑或欺妄其罪難懺悔餘小妄語聴懺悔<span class="corr">已</span>進大戒。</p>
</li>

<li><p>五不飲酒<span class="corr">酒</span>性能發人煩惱改人心性乱人道心多<span class="corr">開</span>眾過之門若酒入腹護戒心[賒-示+未]自制不能淂故宜深防不服狂藥也。</p>
</li>

<li><p>六不淂着花   鬘香油塗身莊餝花艶<span class="corr">愛翫</span>其身內懷深着情惑乱道。</p>
</li>

<li><p>七不歌儛唱妓及往觀聴習近喜戱放縱身口外恣蕩逸道心浮散。</p>
</li>

<li><p>八不上高廣大床上坐慠慢自處無<span class="corr">謙</span>下心情存欺物去道遠矣。</p>
</li>

<li><p>九不非時食濟命養道冝湏<span class="corr">應</span>法食味不莭致患妨道。</p>
</li>

<li><p>十不捉持生像金銀寶物供身之具儉素為佳珎寶翫服多生人貪奪故教不捉也。</p>
</li>
</ul><p><span class='note-inline'>(此之十戒中前四性重後六遮重性<span class='corr'>重</span>者內自起惡遮重者外能生惡又前四戒是業清淨戒中四戒是行清淨戒後二戒是緣清淨戒)</span>若人護持禁戒寧死莫犯如其犯者不如本不出家自毀壞道法汙辱師僧穢乱三寶欺負四恩不消<span class='corr'>信</span>施益罪多也。</p>
</div>
<div class='div-other'><a id='mulu7' />
<p class='h1'>尼修八敬法</p>
<ul class="">
<li><p>一應礼大比丘<span class="note-inline">(身業恭敬)</span>。</p>
</li>

<li><p>二者不淂罵諸比丘<span class="note-inline">(口業无過)</span>。</p>
</li>

<li><p>三者不舉比丘罪為作憶念<span class="note-inline">(意業不欺慢也)</span>。</p>
</li>

<li><p>四者二歲學戒<span class="corr">已</span>大僧中受具足戒<span class="note-inline">(受戒之法由大僧故)</span>。</p>
</li>

<li><p>五者犯僧殘應二部僧中半月行摩郍埵出罪<span class="note-inline">(本應堅持既犯此戒<span class="corr">罪</span>由僧滅治之法出在大僧)</span>。</p>
</li>

<li><p>六者半月半月大僧中請教授<span class="note-inline">(出家人法學戒為先請為師訓開示行則也)</span>。</p>
</li>

<li><p>七者不淂無大僧處夏安居<span class="note-inline">(修行多難事須依護諮參決疑採訪有地極遠去大僧一由旬卅里即日往反若依弥沙塞律極遠聽受七日往反成安居也)</span>。</p>
</li>

<li><p>八者安居竟大僧中說三事自恣<span class="note-inline">(人多迷<span class="corr">己</span>傍矚者明懼脫違失不自覺知幸垂大慈示之不及)</span>。</p>
</li>
</ul><p>此八教者前三明致敬之儀中二所遵之法後明三請誨之方初則敬人為師湏依人取法後則如說而行。</p>
</div>
<div class='div-other'>
<p class='h1'>安居文</p><p>大姉一心念我式义摩郍尼某甲今於某<span class='corr'>伽</span>藍所大界內前三月夏安居房舎破修治故<span class='note-inline'>(三說彼云汝莫放逸荅云受持)</span>彼人云依誰學戒<span class='note-inline'>(荅云依和上)</span>彼荅言有疑當往問<span class='note-inline'>(荅云可尓)</span>。</p>
</div>
<div class='div-other'>
<p class='h1'>受衣法</p><p>大姉一心念我式义摩那尼某甲此安多會五條衣受一長一短割截衣持<span class='note-inline'>(三說)</span>。</p>
<p>大姉一心念我式义摩郍尼某甲此欝多羅僧七條衣受兩長一短割截衣持<span class='note-inline'>(三說荅可尓)</span>。</p>
<p>大姉一心念我式义摩郍尼某甲此覆肩衣如法受持<span class='note-inline'>(三說)</span>。</p>
<p>大姉一心念我式义摩郍尼某甲此僧祇<span class='corr'>盋</span>如法受持<span class='note-inline'>(三說)</span>。</p>
<p>大姉一心念我式义<span class='corr'>摩郍</span>尼某甲此尼師檀應量作我命受持。</p>
<p>大姉一心念我式义摩郍尼某甲此鉢多羅僧應量器持受。</p>
</div>
<div class='div-other'>
<p class='h1'>請施主文</p><p>大姉一心念我式义摩郍尼某甲今請大姉為衣藥鉢展轉淨施主願大姉為我作衣藥鉢展轉淨施主慈愍故。</p>
</div>
<div class='div-other'>
<p class='h1'>說淨文</p><p>大姉一心念我式义摩郍尼某甲有此長衣<span class='note-inline'>(若是言長)</span>未作淨今為淨故施与大姉為展轉淨故。</p>
<p><span class='note-inline'>(彼受淨者言)</span>姉一心念汝有是長衣未作淨今為淨故施与我〃今交之持妹施主是誰。<span class='note-inline'>(彼荅言某甲受淨者言)</span>妹一心念汝有是長衣未作淨為淨故施与我〃<span class='corr'>已</span>受之妹自云施主是某甲律師是衣某甲律師<span class='corr'>已</span>有妹為某甲律師故善護持着用随囙緣。</p>
</div>
</div><!-- end of div[@id='body'] -->
</body></html>