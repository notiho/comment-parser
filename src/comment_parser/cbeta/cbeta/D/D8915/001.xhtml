<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪門偈（前殘）</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-other'><a id='mulu2' /><p style="text-indent:0em" class="lg-abnormal"><div class='lg-row'>塲無栢食茨萁[打-丁+聖]<span class='corr'>不</span>堪衣滴淚淹砂〃不砕衣[書-曰+皿]飢来唯佛知</div>
</p><p style="text-indent:0em" class="lg-abnormal"><div class='lg-row'>欲皈山皈山恐不還息念思禪路凝心慮不前</div>
</p><p style="text-indent:0em" class="lg-abnormal"><div class='lg-row'>此法甚難聞<span class='corr'>億</span>刧今日見若人志道學速退轉</div>
</p><p>聞如是甚深不可說<span class='corr'>无</span>邊无量諸佛大慈大悲禪門應當諦〃[聽-王]〃若有善男子善女人發心坐禪脩學不墮三惡道於其中<span class='corr'>間</span>速得成佛當尓之時六處震動遍覆三千大千世界不可思議諸佛大慈大悲流此妙法救度眾生尓時復自思惟見諸大群賊俓在五隂忽見心王退散馳走俱白王言我䓁無知從无始曠刼共佛性同生各自流浪廣造不善囙緣于今未滅沉淪生死无有出期承佛所說有諸禪門未得聞從百憶恒沙大刧不見心王凝相一二年中忽然相見報諸群賊汝䓁無知貪著世樂不觧皈空我伴汝桒亦逕空刼惟<span class='corr'>己</span>所知非他所見其王發大慈悲廣譯禪門度諸苦惱眾生出於彼岸得證涅盤寄語好道君子努力審思觀若得如如理何湏文上看而說偈言。</p>

<div class="lg regular" style="margin-left:0em;"><div class='lg-row'>真觀清淨觀　廣大智恵觀　悲觀及慈觀　无相无生觀</div>
<div class='lg-row'>九相五停觀　三乗十八觀　一空及四空　三教十八空</div>
<div class='lg-row'>若欲廣分別　窮刼而難盡　眾生沉苦海　億刼遇人身</div>
<div class='lg-row'>多緣六賊[去/(冗-几+牛)]　沉淪生死海　常貪五欲樂　不學大禪門</div>
<div class='lg-row'>累刼虚生死　魔心向外奔　相續不断絕　于今賊未分</div>
<div class='lg-row'>澄心断非境　即到大乗門　佛躰本空寂　无我亦無人</div>
<div class='lg-row'>發心脩道時　將心處〃錯　今乃大慈悲　廣開甘露門</div>
<div class='lg-row'>濟渡群盲類　了了識其真　如貧淂貴寶　離苦澄菩提</div>
<div class='lg-row'>无生到涅盤　身心无罣㝵　本向躰中空　此法甚難聞</div>
<div class='lg-row'>億刼時一現　唯佛應知此　凡夫不可聞　脩道退敗者</div>
<div class='lg-row'>㝎墮阿毗獄　若人毀謗者　不復得人身　長居地獄苦</div>
<div class='lg-row'>鍾聲永不聞　斯由毀滅心　故獲如是罪　若不尓者誓</div>
</div><p>當代一切眾生墮无<span class='corr'>間</span>地獄逕百万億刼不聞三寶名字千佛出世不見佛身長刼受苦如毀滅佛法者亦同此罪恐學者有疑故說誓言唯願三寶久住世<span class='corr'>間</span>弘濟有情賜心無盡用斯禪理普閠倉生幸願慈悲布施歡憶重說偈言。</p>

<div class="lg regular" style="margin-left:0em;"><div class='lg-row'>[(束*力)/止]可思議无想宗　知身破壞速皈空　前身珎寶今不見</div>
<div class='lg-row'>此去還共往生同　䪺斷娑婆財色樂　將心故往涅盤宮</div>
<div class='lg-row'>飢火燒心膓欲斷　三尸六識逕相管　遊心妄念一時无</div>
<div class='lg-row'>魂識分離豈有戀　一切苦行此為難　十二頭陁何足歎</div>
<div class='lg-row'>知我心者願同脩　流轉此法世間収　法身空寂无言說</div>
<div class='lg-row'>佛性堅勞不懼秋　色䕃之軀本以虚　五欲眾生共佛踈</div>
<div class='lg-row'>一朝命謝皈泉路　方覺親姻一箇無　法身常住非真滅</div>
<div class='lg-row'>禪理囙緣不斷絕　諸佛大躰是心王　妙有真空色䕃蔵</div>
<div class='lg-row'>子細觀看無一物　如何不造去時粮　佛性埋蔵弟六識</div>
<div class='lg-row'>斷大慈有食宍　八万細行捨緣難　空恵一門皈无學</div>
<div class='lg-row'>寶山幾度於中過　垢膩之衣由不識　真空大㝎過千界</div>
<div class='lg-row'>五欲无常何足愛　將心覓境執為㓛　与佛累刼長相背</div>
<div class='lg-row'>諸子脩行欲識宗　根本還從色䕃空　蠢動含靈皆有性</div>
<div class='lg-row'>四生无二与身同　三界火宅苦捿〃　生死浪流幾千迴</div>
<div class='lg-row'>妄念諸姻恩不[書-曰+皿]　白髮相催心故迷　不覺娑婆无量刼</div>
<div class='lg-row'>染着貪心由未迴　纔始皈心於大道　照見空中空不来</div>
</div>
<div class="lg regular" style="margin-left:0em;"><div class='lg-row'>大空空不空　妙理本無蹤　劃別塵勞盖　了〃見身心</div>
<div class='lg-row'>一切有色身　皆為虛幻故　仏性本<span class='corr'>无</span>言　境界非堅固</div>
<div class='lg-row'>前佛与後佛　還從空裏去　此路最難登　逈絕無人路</div>
<div class='lg-row'>孤捿出火宅　惟恨无朋侶　百億被沉埿　不趣无生路</div>
<div class='lg-row'>介子納湏弥　纔始心開悟　知身百億身　不離生死苦</div>
<div class='lg-row'>色身應破壞　是舎非堅固　雜穢遍其身　妙理長年覆</div>
<div class='lg-row'>蔵識不知生　真空空不住　努力好看心　即到眀〃處</div>
</div></div>
<div class='div-other'><a id='mulu3' />
<p class='h1'>嘆眾生貪嗔癡雜</p><p>盖聞一切四生有闇有眀嗔從何出嗔共誰行嗔来五垢俱起嗔滅佛性長眀聲如空響繫心不妄毒草生牙善心不長八苦相催生生流浪長刼貪嗔六賊散放嗔乃兮氣咽遙聞語兮愁結後徳智心兮所知馮靈偽兮為莭[卄/廾]聞兮大怨緣嗔努兮失天尋根原兮不見無形躰兮空然六賊五垢兮相伴前心後心兮各變一住火宅兮逕年向佛道兮不返衣裏寶珠兮不看共五垢兮為伴与六賊兮相随從曠刼兮不散如空響兮无形囙四大兮立名多嗔兮不重好憙兮不輕識攝色兮覺性知毒造罪兮佛性稀只為眾生有人我貪愛雙行成佛遅比共風火為家計言將累刼不相離忽見氣盡皈於主始知四大不相随本日来兮空寂身真空不住嗔觧合成人相妄念永沉<span class='corr'>淪</span>不生亦不滅无名豈有嗔攀緣生万法究竟本无根无人亦无我无固亦无新大躰真如理身中得見身若識心中心神鬼不能侵法身空寂寂貪嗔不住中尋根不見躰聲同空裏風欲界從於四大起緣此三毒失人身[卄/廾]不生貪愛心色界榮華不是㓛世<span class='corr'>間</span>珎寶非為寶得了真空乃是金累刼沉<span class='corr'>淪</span>生死苦佛性埋来漸〃深无去无來法常住不生不滅本来存只為凡夫塵垢重不見如來真法身法身本躰皈空裏澄心㝎識无魔鬼菩提樹下各登真始悟佛性居心裏世人執相廣攀緣不肯將心尋彼原寶在身中常企甭魂神神流浪幾千年世<span class='corr'>間</span>欲界无為界[卄/廾]云空不住空只說今身貪切逼不能預種涅盤㓛三毒一發遍十方嗔心若盛沒[耳*巳]孃姉妹嗔来如陌路佛性纖纖垢下蔵從頭至足深披觧人我莫知阿許廂六尺之軀无久住命如石火豈能長煩惱无從嗔愛起五毒相將見鬼王躰同虛空无善惡不能究竟識其真无殃[婁*支]刼稱人我一切皆皈生死軍未悟之時將有人覺悟之後惣死身只是覺性能眀了非関人我識其真傳語後學諸子䓁努〃力〃斷貪嗔。</p>
</div>
<div class='div-other'><a id='mulu4' />
<p class='h1'>居山淨坐學</p><p style="text-indent:0em" class="lg-abnormal"><div class='lg-row'>看心<span class='corr'>无</span>去无来本躰空累刼沉<span class='corr'>淪</span>不覺悟言將佛在四天中不住中<span class='corr'>間</span>不處外天魔一切渾然同身中佛性今朝見始知累刼不相<span class='corr'>逢</span>寶在身中不採用年年歲歲受貧窮佛性湛湛眀如鏡昭破五垢走西東六賊今日從空滅人我㝎是自應終三毒根深佛性遠攀緣妄想本无縱賢行依行湏急學㝎恵通達是真宗狹〃一門放佛性得見長者寶乗中遊於四方真閑睱眀〃不絕㝎眀燈翳翳八萬塵勞盖恒在世間生貪愛生生相續至今時空空法性不頂戴內眀裏照啞佯行了了得見三千界搖琰種子不生牙賢効共佛同一隊深知欲塩佛性尊不觧愛延相合會法華經蔵曉然存常共妙理長相待化城无是度群盲息人只為猶煙翳法雲普雨濟群迷毒藥累刼由今在如来法座廣開門眾生佛性長年閇如水澄清靣像分五慾无常何足愛心心相見證无生得免三[彳*(土/之)]償息念空寂離塵埃妙覺本桒皈大躰但能善惡俱不生即到身心无罣㝵万般求法只看心千種身名唯佛大了知凝相是真空急出火宅離三界</div>
</p><p style="text-indent:0em" class="lg-abnormal"><div class='lg-row'>皈去来誰能久住守砂搥紫閣修行名[恙-心+父]〃死者皆㽞一聚塵苦海深无底眾生流浪幾千迴</div>
</p></div>
</div><!-- end of div[@id='body'] -->
</body></html>