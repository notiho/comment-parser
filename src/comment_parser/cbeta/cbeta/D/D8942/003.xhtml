<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>四家錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'></p><a id='mulu10' />
<div class='div-other'><a id='mulu11' />
<div class='div-xu'><a id='mulu12' />
<p class='h2'>投子山青和尚頌古集序</p><p>昔大陽山中木人孤坐石女懷胎頻年不舉山前瑞草付與誰耘嶺畔泥牛何人收放空王殿上車軸將摧古佛渡頭船舷欲破唯有半穿皮履無縫布衫當時覿面呈人到底承當不下月華圎鑑攢眉浩歎携歸金谷巖中分付白雲老子於是金雞抱卵丹鳳生雛玉樹[門@井]花[(乏-之+虫)*(米/田)]桃結子直淂山河震動大地掀騰不妨特地新鮮也是一塲奇怪従此賣油市上舊店重開古廟香爐祥煙再起胡笳曲子韻出青霄寫向無孔笛中未知誰人側耳諸方傳玄各善護持若遇知音大家吹唱。</p>
<p>元豐<span class='corr'>七</span>年四月望日龍眠李沖元序</p>
</div>
<div class='div-other'><a id='mulu13' />
<p class='h2'>投子青禪師頌古</p><p class="byline">侍者　從圎　編</p>
<div class='div-orig'><p>舉思和尚問六祖大師當何所務即不落階級祖云汝曾作什麼来思云聖諦亦不為祖云落何階級思云聖諦尚不為落何階級祖云如是如是汝善護持吾當有偈。</p>
<p style="text-indent:1em" class="lg-abnormal"><div class='lg-row'>心地含諸種普雨悉皆萌頓悟花情已菩提果自成</div>
</p></div>
<div class='div-commentary'>
<div class="lg regular" style="margin-left:0em;"><div class='lg-row'>無見頂露雲攢急　刼外靈枝不帶春</div>
<div class='lg-row'>那邊不坐空王殿　爭肯耘田向日輪</div>
</div></div>
<div class='div-orig'><p>舉石頭到思和尚䖏思問從什麼䖏来頭云曹溪来思乃竪起拂子云曹溪還有這箇麼頭云非但曹溪西天亦無思云子莫到西天来麼頭云若到則有也思云未在更道頭云莫全靠某甲和尚也須道一半思云不辤向汝道恐後無人承當。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>白雲蔵玉鳳　紅日照無寥</div>
<div class='lg-row'>隐隐星攢䖏　無私鎮九霄</div>
</div></div>
<div class='div-orig'><p>舉藥山與雲巖遊山腰間刀響巖云什麼物作聲山便抽刀驀口作斫[執/力]。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>大鵬無伴過天池　師子將兒絕後随</div>
<div class='lg-row'>崑崙觸犯歸行路　一吼吞雲萬象馳</div>
</div></div>
<div class='div-orig'><p>舉僧問道吾如何是和尚深深䖏吾下禪床作女人拜云謝子遠来無可祗待。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>驪龍海臥瑞雲高　四望歸宗萬派潮</div>
<div class='lg-row'>木人来問西宮事　回恵東園一顆桃</div>
</div></div>
<div class='div-orig'><p>舉雲巖初叅藥山山問什麼䖏来嵓云百丈来山云百丈有何言句巖云有時云一句子百味具足山云鹹即鹹味淡即淡味不鹹不淡是當味作麼生是百味具足底句巖無對山云爭奈目前生死何巖云目前無生死山云二十年在百丈俗氣也不除又問海兄更說什麼法嵓云有時道三句外省去六句外會取山云三千里外且喜沒交涉山又問更說什麼法嵓云有時上堂了大眾下堂次復召大眾大眾廻首乃云是什麼山云何不早恁麼道嵓於言下有省。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>行盡千峯路轉高　肯歸方憶舊雲房</div>
<div class='lg-row'>貪尋古調單于曲　暨蹉胡笳一韻長</div>
</div></div>
<div class='div-orig'><p>舉夾山叅船子船子問垂絲千尺意在深潭離鈎三寸子何不道師擬[門@井]口子便打師落水[糸*(免/免)]出子又云道道師擬[門@井]口子又打山豁然大悟乃點頭三下子云竿頭絲線從君弄不犯清波意自殊山遂進問拋綸擲釣師意如何子云絲懸淥水浮定有無之意速道速道山云語帶玄而無路舌頭談而不談子云釣盡江波金鱗始遇山乃揜耳子云如是如是。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>泛舟駕險三十春　擊䖏竿頭活死人</div>
<div class='lg-row'>夾嶺桂分千古韻　朗江山翠萬重新</div>
</div></div>
<div class='div-orig'><p>舉藥山問高沙弥云我聞長安甚閙弥云我國晏然山忻然曰子[彳*(前-刖+(之-、))]看經得[彳*(前-刖+(之-、))]請益得弥云不[彳*(前-刖+(之-、))]看經得亦不[彳*(前-刖+(之-、))]請益得山云大有人不看經不請益為什麼不得弥云不道他不得自是他不肯承當。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>興亡雲去與雲来　渠無國土絕塵埃</div>
<div class='lg-row'>須弥頂上無根草　不受春風花自[門@井]</div>
</div></div>
<div class='div-orig'><p>舉僧問石霜如何是和尚深深䖏霜云無鬚鏁子兩頭搖。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>三更月落兩山明　古道程遙苔滿生</div>
<div class='lg-row'>金鏁搖時無手犯　碧波心月兔常行</div>
</div></div>
<div class='div-orig'><p>舉僧問洞山如何是祖師西来意山云待洞水逆流即向汝道。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>古源無水月何生　滿岸西流一派分</div>
<div class='lg-row'>葱嶺罷詢熊耳夢　雪庭休話少林春</div>
</div></div>
<div class='div-orig'><p>舉僧問夾山如何是佛山云此間無賓主僧云尋常與什麼人對談山云攵殊與吾携水去普賢猶未折花来。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>親言言䖏幾人知　今古無儔類莫齊</div>
<div class='lg-row'>玉馬雪行歸半夜　羚羊掛角月沉西</div>
</div></div>
<div class='div-orig'><p>舉雲盖問石霜萬戶俱[門@井]即不問萬戶俱閑時如何霜云堂中事作麼生盖無對經半年方道得語云無人接得渠霜云道則太煞道只道得八成盖云和尚又如何霜云無人識得渠。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>古殿巖開月鏁松　霜凝雪露韻無窮</div>
<div class='lg-row'>星前人臥千峯室　佛祖無因識得渠</div>
</div></div>
<div class='div-orig'><p>舉僧問九峯虔和尚一筆丹青為甚麼邈誌公真不得峯云僧繇却許誌公僧云未審僧繇什麼人證據峯云烏龜稽首須弥柱。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>荊山採玉卞人尋　至寳無瑕絕見因</div>
<div class='lg-row'>鐵牛帶子踏滄海　撞月石龜長羽鱗</div>
</div></div>
<div class='div-orig'><p>舉僧問韶山是非不到䖏還有句也無山云有僧云是什麼句山云一片孤雲不露醜。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>白雲不到中峯頂　滿目煙蘿景象殊</div>
<div class='lg-row'>一句曲寒千古調　萬重青碧月来初</div>
</div></div>
<div class='div-orig'><p>舉僧問梁山如何是祖師西来意<span class='corr'>山</span>云莫亂道。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>國令嚴嚴擬者危　毫釐釐[糸*(免/免)]動鐵輪随</div>
<div class='lg-row'>心萌口應三千里　齒露言来苦怨誰</div>
</div></div>
<div class='div-orig'><p>舉僧問龍牙如何是祖師西来意龍云待石烏龜解語即向汝道。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>石龜語話是誰聞　無耳髑髏夜聽深</div>
<div class='lg-row'>天曉便蔵無影樹　太陽雖照不䏻尋</div>
</div></div>
<div class='div-orig'><p>舉靈雲見桃花悟道。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>山前桃發故園春　花綻紅枝省此身</div>
<div class='lg-row'>證據謝君傍着力　笑顏雖展意生瞋</div>
<div class='lg-row'>煙鏁綠楊鸎囀緩　雨侵石笋倚空鄰</div>
<div class='lg-row'>金烏放去無消息　木馬嘶聲過漢秦</div>
</div></div>
<div class='div-orig'><p>舉肅宗帝問忠國師百年後所須何物師云與老僧作箇無縫塔帝云請師塔樣國師良久云陛下還會麼帝云不會師云吾有付法弟子躭源卻諳此事請詔問之。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>古塔踊聖迷　雲籠龍鳳失</div>
<div class='lg-row'>香風半夜沉　寳殿無知識</div>
</div></div>
<div class='div-orig'><p>舉龐居士問馬大師不與萬法為侶者是什麼人師云待汝一口吸盡西江水即向汝道。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>父母曠来別　得奉當竭力</div>
<div class='lg-row'>木人半夜言　莫使外人識</div>
</div></div>
<div class='div-orig'><p>舉僧問長沙本来人還成佛否沙云你道大唐天子還割[蕵-食+ㄗ]刈草否。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>苔殿重重紫氣深　星分辰位正乾坤</div>
<div class='lg-row'>金輪不御閻浮境　豈並諸侯寳印尊</div>
</div></div>
<div class='div-orig'><p>舉道吾與雲嵓到南泉䖏泉問闍梨名什麼吾云宗智泉云智不到䖏作麼生宗吾云切忌道着泉云酌然道着則頭角生異日師與雲嵓在後架把針南泉過見再問智頭陀前日道智不到䖏切忌道着道着則頭角生合作麼生行履師乃抽身入僧堂。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>金剛際下古髑髏　幾被人踏血濺空</div>
<div class='lg-row'>明月任從君自掬　寒松那棄白雲封</div>
</div></div>
<div class='div-orig'><p>舉趙州[糸*(免/免)]見僧来便問曾到此閒麼僧云不曾到州云喫茶去又問僧曾到此閒麼僧云曾到州云喫茶去。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>見僧便問曾到否　有言曾到不曾来</div>
<div class='lg-row'>留坐喫茶珎重去　青煙暗機綠紋苔</div>
</div></div>
<div class='div-orig'><p>舉大随與僧行次見一烏龜僧便問一切眾生皮裹骨為什麼此箇眾生骨褁皮随以草鞋安龜背上其僧無語。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>一家有事百家忙　春暖[糸*(免/免)]回草自長</div>
<div class='lg-row'>東嶺月分西澗水　菊殘猶自候重陽</div>
</div></div>
<div class='div-orig'><p>舉南泉有兩堂上座爭猫兒不止泉陞座提起猫兒云大眾道得即不斬眾無對泉乃揮猫兒趙州至晚方到泉乃舉前話州脫一隻草鞋戴頭上出去泉云子若早来卻救得猫兒。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>臨險推人事要知　求村先自露針錐</div>
<div class='lg-row'>釣魚盡說諳風勢　及至風来波路迷</div>
<div class='lg-row'>潦倒趙州雖好手　鐘鳴齋後赴来遲</div>
<div class='lg-row'>要知大像嘉州路　鐵牛鎮斷<span class='corr'>陝</span>閞西</div>
</div></div>
<div class='div-orig'><p>舉僧問雲居弘覺僧家畢竟如何覺云居山好。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>突兀嵳峩萬仞橫　四邊無路不通行</div>
<div class='lg-row'>自古兩輪光不到　夜深王老入西岑</div>
</div></div>
<div class='div-orig'><p>舉丹霞和尚一日凝寒經院過宿乃取殿中木羅漢燒向院主致怒乃感屓鬚堕落。</p>
</div>
<div class='div-commentary'><p style="margin-left:1em">師拈云不會為客勞煩主人。</p>

<div class="lg regular" style="margin-left:0em;"><div class='lg-row'>古嵓苔閑冷侵扉　飛者驚危走者迷</div>
<div class='lg-row'>夜深寒爇汀洲火　失曉漁家忙自疑</div>
</div></div>
<div class='div-orig'><p>舉洛浦初叅夾山山云鷄棲鳳巢非其同類出去浦云自遠趨風乞師一接山云目前無闍梨此閒無老僧浦便喝山云住住且莫草草怱怱須知雲月是同溪山各異截斷天下人舌頭即不無爭奈無舌人解語浦無語山便打。</p>
</div>
<div class='div-commentary'><p style="margin-left:1em">師拈云到這裏作麼生道得一句得同身共命一氣連枝遂代云無目繡雙鳳衝虗透碧霄。</p>

<div class="lg regular" style="margin-left:0em;"><div class='lg-row'>無伴石人夜入山　雲籠紅頂綠衣寒</div>
<div class='lg-row'>喝[門@井]刼兆三峯頂　捧出金襴對日看</div>
</div></div>
<div class='div-orig'><p>舉僧問踈山如何是佛山云何不問踈山老漢。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>養子方知在上慈　親言無味外人疑</div>
<div class='lg-row'>欲窮滄浪深深䖏　聽取漁家輒莫迷</div>
</div></div>
<div class='div-orig'><p>舉僧問重雲和尚如何是歸根得旨雲云早時忘却不憶塵生。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>家破人亡何䖏依　無心無緒話求歸</div>
<div class='lg-row'>十年忘[書-曰+皿]来時路　暫憶㱔時緫不知</div>
</div></div>
<div class='div-orig'><p>舉僧問夾山如何是夾山境山云猿抱子歸青嶂後鳥銜花落碧嵓前。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>月皎青松鶴夢長　碧雲丹桂掛羚羊</div>
<div class='lg-row'>巖高[((辟-辛)/土)*(〦/羊)]仞千峯雪　石笋生條半夜霜</div>
</div></div>
<div class='div-orig'><p>舉僧問曹山佛未出世時如何山云曹山不如僧云出世後如何山云不如曺山。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>月隐青山瑞氣高　梧蔵丹鳳覷無寥</div>
<div class='lg-row'>無端石馬潭中過　驚起泥龍飜海潮</div>
</div></div>
<div class='div-orig'><p>舉僧問雲居全無學䖏如何立身居云無立身䖏僧云佛事何勞居云不同興化。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>苔殿煙[(冰-水+〡)*ㄆ]紫氣旋　拱班宸幄退堯年</div>
<div class='lg-row'>鳳樓不宿桃源客　豈並金光矚漢天</div>
</div></div>
<div class='div-orig'><p>舉僧問風穴古曲無音韻如何和得齊穴云木鷄啼子夜蒭狗吠天明。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>古巖月色鎻重雲　枯木迎芳曉帶春</div>
<div class='lg-row'>昨夜星河轉南斗　金烏随鳳過天輪</div>
</div></div>
<div class='div-orig'><p>舉僧問投子刼火洞然時如何投云寒威威地。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>天地為爐萬物燋　石人駕浪渡雲霄</div>
<div class='lg-row'>風生半夜霜威重　月落氷寒逼鬢凋</div>
</div></div>
<div class='div-orig'><p>舉米胡和尚令僧問仰山今時人還假悟否山云悟即不無爭奈落苐二頭何胡深肯之。</p>
</div>
<div class='div-commentary'><p style="margin-left:1em">師拈云然仰山與麼道即得還免得自<span class='corr'>己</span>落麼若免得更有一人大不肯在若免不得亦落苐二頭米胡雖然肯他自己還有出身之路也無諸人試點撿看若點撿得出兩人瓦解冰消若點撿不得且莫造次。</p>

<div class="lg regular" style="margin-left:0em;"><div class='lg-row'>碧岫峯頭借問人　指山窮䖏未安身</div>
<div class='lg-row'>雖然免得重陽令　爭似靈苗不犯春</div>
</div></div>
<div class='div-orig'><p>舉鏡清問雪峯古人有言峯便倒臥良久起云問什麼清再問峯云虗生浪死漢。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>尋常愛客恨無来　及至人来懶詰陪</div>
<div class='lg-row'>空臥早知眠不當　虗勞紅燄落寒灰</div>
</div></div>
<div class='div-orig'><p>舉雲門一日問明教今日喫得幾箇餬餅教云五箇門云露柱喫得幾箇教云請和尚茶堂裏喫茶。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>䓁閙垂借問端由　不負平生盡吐酬</div>
<div class='lg-row'>竭力為人須是徹　方知茶味解人愁</div>
</div></div>
<div class='div-orig'><p>舉僧問雲居六戶不明時如何居云不涉緣僧云向上事如何居云慎者不護。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>春到石人視遠山　鸎啼花木碧波閑</div>
<div class='lg-row'>須知雲外嵓松瑞　千古迎風任嵗寒</div>
</div></div>
<div class='div-orig'><p>舉風穴初到黃龍龍問石角穿雲路垂藤意若何穴云紅霞籠玉像擁嶂照川原龍云恁麼則相随来也穴云和尚低聲。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>無價明珠暗䖏懸　夜深將把木人穿</div>
<div class='lg-row'>誰知卻被泥牛見　吞入紅霞碧浪淵</div>
</div></div>
<div class='div-orig'><p>舉雪峰送南際長老出乃作女人拜際<span class='corr'>斂</span>手云喏喏峯以手斫額便歸。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>送客随家豐儉施　盡情為餞免生疑</div>
<div class='lg-row'>却蒙恵重過相贈　<span class='corr'>斂</span>手遙別向暮歸</div>
</div></div>
<div class='div-orig'><p>舉傅大士見梁王不起公臣問曰大士見王為什麼不起士云法地若動一切不安。</p>
</div>
<div class='div-commentary'><p style="margin-left:1em">師拈云然安邦定亂實假良肱立法明宗須慿作者然投機不妙過犯弥天力用不全化風减半若據將高就下即枯木重陽若盡令雙趺即哀同萬里。</p>

<div class="lg regular" style="margin-left:0em;"><div class='lg-row'>梁國令他魏國愁　渡江投水暗随流</div>
<div class='lg-row'>雖然寸土俱無動　爭奈雙林樹半秋</div>
</div></div>
<div class='div-orig'><p>舉僧問首山如何是學人親切䖏山云五九盡日又<span class='corr'>逢</span>春僧云畢竟如何山云冬去寒食一百五。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>目暮陰雲郊野深　重陽到後菊花新</div>
<div class='lg-row'>不因西嶠殘氷[書-曰+皿]　爭得東山一帶春</div>
</div></div>
<div class='div-orig'><p>舉僧問雲門如何是超佛越祖之談門云餬餅。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>祖佛超談問作家　困来宜喫建溪茶</div>
<div class='lg-row'>重陽日近[門@井]金菊　深水魚行暗動沙</div>
</div></div>
<div class='div-orig'><p>舉僧問玄沙如何是和尚親傳底事沙云我是謝家兒。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>親伸端的向君言　莫比流沙少室傳</div>
<div class='lg-row'>昨夜鴈回雙嶺後　謝家人立月明前</div>
</div></div>
<div class='div-orig'><p>舉僧問趙州如何是祖師西来意州云板齒生毛。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>九年少室自虛淹　爭似當頭一句傳</div>
<div class='lg-row'>板齒生毛猶可事　石人踏破謝家船</div>
</div></div>
<div class='div-orig'><p>舉僧問仰山湧和尚如何是法身寳湧云百舌未休枝上語鳳凰那肯共同棲。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>松生嵓畔鶴停稳　鳳出丹山鸞並群</div>
<div class='lg-row'>靣[((辟-辛)/土)*(〦/羊)]尚虧庵外事　淨名何苦太言論</div>
</div></div>
<div class='div-orig'><p>舉僧問雲門如何是祖師西来意門云日裏看山。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>坦然曾問老師安　爭似韶陽一句傳</div>
<div class='lg-row'>日裏華山仙掌露　夜深猿呌月當軒</div>
</div></div>
<div class='div-orig'><p>舉夾山在溈山作典座溈山問云今日喫什麼来夾山云二年同一春溈山云好好脩事着夾山云龍宿鳳巢。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>相逢借問眾僧糜　莫比庵園香飯施</div>
<div class='lg-row'>紫氣夜随丹鳳轉　金龍曉纏月中枝</div>
</div></div>
<div class='div-orig'><p>舉僧問巴陵鑑和尚祖意教意是同是別陵云鷄寒上樹鴨寒下水。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>同別祖意問端由　便將元價與他酬</div>
<div class='lg-row'>絲綸夜靜人垂釣　曉得金烏帶月收</div>
</div></div>
<div class='div-orig'><p>舉僧問投子凡聖相去幾何投子下禪床立。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>水出崑崙浪接連　天高地下秀林巒</div>
<div class='lg-row'>禪牀略下雲山斷　凡聖無蹤海岳寒</div>
</div></div>
<div class='div-orig'><p>舉僧問趙州如何是道州云城外底僧云不問這箇道州云問什麼道僧云大道州云大道通長安。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>知道還他潦倒翁　親言相指自怱怱</div>
<div class='lg-row'>閞山路遠重須去　一徑長途君任通</div>
</div></div>
<div class='div-orig'><p>舉仰山湧和尚示眾云一言說盡山河僧便問如何是一言山以火筯插向爐邊却[(冰-水+〡)*ㄆ]舊䖏。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>一句稱提萬象分　摩竭空自掩重門</div>
<div class='lg-row'>當初衲子微[門@井]眼　插筯爐邊當火焚</div>
</div></div>
<div class='div-orig'><p>舉僧問首山如何是菩提路山云此去襄縣五里僧云向上事如何山云来徃不易。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>問路窮途擬進程　綠楊鸎語送行人</div>
<div class='lg-row'>牌標五里向君說　莫道當年不指陳</div>
</div></div>
<div class='div-orig'><p>舉僧問巖頭古㠶不掛時如何巖云後園驢喫草。</p>
</div>
<div class='div-commentary'><p style="margin-left:1em">師拈云寒山睡重拾得起遅。</p>

<div class="lg regular" style="margin-left:0em;"><div class='lg-row'>雲暗西巖東嶺眀　汀洲南靣起笛聲</div>
<div class='lg-row'>天光睡重和衣潤　鸎囀高枝柳帶春</div>
</div></div>
<div class='div-orig'><p>舉僧問風穴麈鹿成羣如何射得<span class='corr'>麈</span>中主穴云釣船載到瀟湘岸氣咽無寥問白鷗。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>禁殿重闈視聽危　側思偏立絳綸垂</div>
<div class='lg-row'>漢卿雲斷汀洲逈　嶺暮猿啼孤月随</div>
</div></div>
<div class='div-orig'><p>舉僧問投子三身中那身說法子乃彈指。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>三身說法問端由　彈指輕輕海岳收</div>
<div class='lg-row'>金鏁塔開紅日像　夜深人笑碧峯頭</div>
</div></div>
<div class='div-orig'><p>舉僧問仰山湧和尚曹溪意旨如何山云一鏁入寒空。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>重峯層仞插寒空　塔鎻深雲[執/力]莫窮</div>
<div class='lg-row'>千古松聲来有韻　萬年溪水去無蹤</div>
</div></div>
<div class='div-orig'><p>舉僧問福州靈峯顯和尚如何是諸佛向上人峯云白雲覆青山僧云莫便是和尚為人䖏也無峯云綠沼徒長蕖。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>雪嶠層層翠鎻深　風生寒岫結重雲</div>
<div class='lg-row'>夜来丹鳳衝霄漢　聽曉樵人逐鴈羣</div>
</div></div>
<div class='div-orig'><p>舉僧問蘄州廣教志和尚是什麼物學人不會志云生在[前-刖+異]州。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>禁幄重闈苔蘚深　金鈴不動侍無人</div>
<div class='lg-row'>誰携班杖来相問　報說東園麥壠青</div>
</div></div>
<div class='div-orig'><p>舉僧問風穴如何是學人親切䖏穴云須弥南畔齊打皷賀蘭山上築皮毬。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>親切曾伸問老翁　東山謌唱北山吟</div>
<div class='lg-row'>弄潮須是江吳客　別語還他漢地人</div>
</div></div>
<div class='div-orig'><p>舉僧問首山如何是學人用心䖏山云恠你一問遲也。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>未語難明迷悟情　發言方表赤心人</div>
<div class='lg-row'>秪貪進步求名玉　爭信靈苗不受春</div>
</div></div>
<div class='div-orig'><p>舉僧問首山一切諸佛皆從此經出如何是此經山云低聲佢聲僧云如何受持山云不污染。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>水出崑崙山起雲　釣人樵父昧来因</div>
<div class='lg-row'>只知洪浪嵓巒闊　不肯拋絲棄斧聲</div>
</div></div>
<div class='div-orig'><p>舉僧問郢州趙橫山柔和尚如何是佛柔云平地望高坡。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>江山歴[書-曰+皿]幾施㓛　方得逢人話昔同</div>
<div class='lg-row'>春到洞庭南[((辟-辛)/土)*(〦/羊)]岸　鳥啼西嶺月生東</div>
</div></div>
<div class='div-orig'><p>舉僧問九峯懃和尚如何是西来意峯云一寸龜毛重九斤。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>䓁閑不語未<span class='corr'>逢</span>人　語便傷直似太親</div>
<div class='lg-row'>不顧火中鸞鳳息　驚他石虎暗生瞋</div>
</div></div>
<div class='div-orig'><p>舉僧問臨濟如何是吹毛劒濟云禍事禍事僧禮拜濟便打。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>劒蔵匣冷逼人寒　擬問棲遲過嶺南</div>
<div class='lg-row'>更欲進前求退後　悲風千古遶溪潭</div>
</div></div>
<div class='div-orig'><p>舉僧問大随如何是室中燈随云三人證龜成龞。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>六耳同謀事可成　直言方表赤心人</div>
<div class='lg-row'>室中燈熖誰来撥　白髮童兒兩鬚新</div>
</div></div>
<div class='div-orig'><p>舉僧問瑞嵓如何是誕生王子嵓云深宮引不出。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>貴異天然應有時　六宮春苑少相随</div>
<div class='lg-row'>星攢半夜天輪逈　燭曉東闈簾靜垂</div>
</div></div>
<div class='div-orig'><p>舉僧問鼎州文殊和尚古人垂一足意旨如何殊云坐久成勞。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>馳書[糸*(免/免)]去返怱怱　一足垂酬繼後蹤</div>
<div class='lg-row'>坐久成勞誰委息　紅爐點雪自相通</div>
</div></div>
<div class='div-orig'><p>舉僧問上藍超和尚善財見攵殊後為什麼却徃南方藍云學慿入室知乃通方僧云到蘇摩城為什麼弥勒却遣見文殊藍云道曠無涯逢人不盡。</p>
</div>
<div class='div-commentary'><p style="margin-left:1em">師拈云然道無迷悟發證由師不住聖凡莊嚴妙行是以文殊遣去須弥登山海岸逢師市廛礼友[戒-廾+ㄠ]刀山[婬-壬+(工/山)]舎罪杻王宮[戒-廾+ㄠ]童女童男瞿夷聖后弥勒彈指普賢親瞻再見攵殊復有何事信知通方知有道曠無涯不昧光蹤歴窮盡妙諸仁者還知更有一人為什麼善財不叅且道是什麼人良久云滿頭白髮離嵓谷半夜穿雲過市廛。</p>

<div class="lg regular" style="margin-left:0em;"><div class='lg-row'>日出昇空高下周　崑崙源派入川流</div>
<div class='lg-row'>春山雲逗風無盡　鴈去迴南天地秋</div>
</div></div>
<div class='div-orig'><p>舉僧問洛浦如何是一大蔵教收不得者浦云雨滋三草秀片玉本来輝。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>畢鉢嵓花曉帶春　香風時結鷲峯層</div>
<div class='lg-row'>須知玉像瓶中塔　別有輝天照地燈</div>
</div></div>
<div class='div-orig'><p>舉僧問芭蕉情和尚如何是透法身句蕉云一不得問二不得休僧云學人不會蕉云苐三度来與你相見。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>休問維摩臥病城　靈山空自掩光陰</div>
<div class='lg-row'>流沙欲渡全無難　莫聽鸎啼在那林</div>
</div></div>
<div class='div-orig'><p>舉僧問芭蕉徹和尚有一人不捨生死不證涅盤師還提携也無徹云不提携僧云為什麼不提携徹云老僧粗識好惡。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>百嵗童兒出戶来　滿身紅爛惹塵埃</div>
<div class='lg-row'>火中閑步清涼地　識者無因敢近擡</div>
</div></div>
<div class='div-orig'><p>舉僧問天彭如何是佛彭云親切不離家寂寞不當戶。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>白雲時映舊山青　竹鎻薄煙露幾[卄/一/八/土]</div>
<div class='lg-row'>虗室夜寒秋月逈　鴈回遙聽可三更</div>
</div></div>
<div class='div-orig'><p>舉僧問禾山即心即佛即不問如何是非心非佛山云解打皷。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>布毛拈䖏費人言　爭似禾山一句傳</div>
<div class='lg-row'>打皷一聲喧宇宙　冰寒千丈忽生蓮</div>
</div></div>
<div class='div-orig'><p>舉僧問黃連和尚如何是聲前一句連云聲前無句聲後問將来。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>空刼前時曠路閑　聲前無句信人難</div>
<div class='lg-row'>欲窮滄浪白雲曲　且看石人露半顏</div>
</div></div>
<div class='div-orig'><p>舉僧問吉州資福寳和尚如何是古人歌福畫圎相對之。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>一曲兩曲深夜彈　松風和雨過前山</div>
<div class='lg-row'>可怜卞玉離荊岫　誰是知音却取還</div>
</div></div>
<div class='div-orig'><p>舉僧問益州崇福志和尚如何是寬廓之言志云無舌人道得。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>寬廓言時不犯舌　清風高韻碧雲斜</div>
<div class='lg-row'>石人貪話西峰事　不覺東嵓起霧遮</div>
</div></div>
<div class='div-orig'><p>舉大陽明安和尚問梁山如何是無相道場山指觀音云此是吴䖏士畫陽擬進語山急索云這箇是有相底如何是無相底陽言下有省視拜了乃歸本位立山云何不道取一句子陽云道則不辝恐上紙墨山呵呵云此語上石去在後果上碑。</p>
</div>
<div class='div-commentary'><p style="margin-left:1em">師拈云然道曠古今行人難渡山危絕嶮登者無因儻不發問先蹤履踐無期得入所以悟由自<span class='corr'>己</span>印乃慿師遞代證明續佛壽命此者窮崖問路力畫指蹤嵓[((辟-辛)/土)*(〦/羊)]無門力窮進退既金龍失水妙翅急提別透波瀾復歸本位諸仁者正當恁麼時還知古人退位䖏麼若知得可謂萬仞峯[阿-可+崔]千波竭沸龍宮與天界分[簷-言+(工/口)]鳳閣並星辰合彩嵓松籠瑞川霧草薰不犯化門千山逈出若不知落䖏嵓闊無人問龍愁滄海深。</p>

<div class="lg regular" style="margin-left:0em;"><div class='lg-row'>路窮崖仞問山翁　別指嵓西嶺近東</div>
<div class='lg-row'>擬進霧垂嵐色重　回頭頂見太陽紅</div>
</div></div>
<div class='div-orig'><p>舉僧問百丈如何是奇特事丈云獨坐大雄峰。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>巍巍峭逈出雲霄　頂鎻冰寒[執/力]外遙</div>
<div class='lg-row'>坐觀四望煙籠䖏　一帶青山萬水潮</div>
</div></div>
<div class='div-orig'><p>舉歴村和尚一日煎茶次僧問如何是祖師西来意師舉起茶匙子僧云莫這箇便當否師擲向火中。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>煎茶未了人来問　拈起茶匙呈似他</div>
<div class='lg-row'>當初若遇收燕手　性命難存爭奈何</div>
</div></div>
<div class='div-orig'><p>舉僧問鼎州攵殊和尚萬法歸一一歸何䖏殊云黃河九曲。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>問法窮因歸何䖏　黃河透過碧波瀾</div>
<div class='lg-row'>須知雲外千峯上　別有靈松帶露寒</div>
</div></div>
<div class='div-orig'><p>舉雪峯在洞山會下作典座淘米次山問云淘砂去米淘米去砂峯云砂米一時去山云大眾喫箇什麼峯乃覆却盆山云得即得須別見人始得後果嗣徳山。</p>
</div>
<div class='div-commentary'><p style="margin-left:1em">師拈云大宗洞山恁麼道是甚道理雖然一色乾坤爭奈山高水闊所以野人云功夫不到不方圎言語不通非眷属乃代云淘砂去米淘米去砂無影長生桂經霜結子頻大眾喫箇什麼金鳳採香銜不盡玉芻食蘂葉長新。</p>

<div class="lg regular" style="margin-left:0em;"><div class='lg-row'>滿鉢盛来一物無　豈同香積変珎蘓</div>
<div class='lg-row'>日月並輪長不照　木人舞袖向紅爐</div>
</div></div>
<div class='div-orig'><p>舉徳山一日上堂云問即有過不問又乖時有僧[糸*(免/免)]出禮拜山便打僧云某甲話也未問為什麼便打某甲山云待你開口堪作什麼。</p>
</div>
<div class='div-commentary'><p style="margin-left:1em">師拈云然禍因自起傷損他人火發內生燄翻林獸既險崖弄巧只可推落洪嵓放轉微通却成返遭受屈雖小得便還知徳山大錯麼若知得徳山粉碎若不知得棒猶少在。</p>

<div class="lg regular" style="margin-left:0em;"><div class='lg-row'>金輪微動吼乾坤　稍逆金軀草臥身</div>
<div class='lg-row'>更欲發言来擬問　悲風吹盡四絕鄰</div>
</div></div>
<div class='div-orig'><p>舉僧問興化軍旗急速時如何化云日料半斤飡。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>離城別閣暗愁時　月落星分信馬蹄</div>
<div class='lg-row'>風掃曉霜林木逈　夜深汀岸火生微</div>
</div></div>
<div class='div-orig'><p>舉僧問長慶如何得不疑去慶展兩手。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>展手之時萬仞[阿-可+崔]　枯河無水月無来</div>
<div class='lg-row'>若疑別問龐居士　石女黃梅誰共陪</div>
</div></div>
<div class='div-orig'><p>舉僧問洞山亡僧遷化向什麼䖏去山云火後一莖[蕵-食+ㄗ]。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>野火燒時越轉新　至今煙燄雨難霖</div>
<div class='lg-row'>旱地紅蓮遮日月　無根樹長翠成隂</div>
</div></div>
<div class='div-orig'><p>舉國師三喚侍者話。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>國師喚侍者　重言不當吃</div>
<div class='lg-row'>他耳又不聾　自又無䖏雪</div>
</div></div>
<div class='div-orig'><p>舉幽棲和尚一日<span class='corr'>斂</span>鐘上堂大眾[糸*(免/免)]集棲云什麼人打鐘僧云維那棲云近前来僧近前棲便打却歸方丈臥。</p>
</div>
<div class='div-commentary'><p style="margin-left:1em">師拈云然自急須逃古今皆有行窮絕䖏試問傍人不惜下情果然獲有既從相問急索端由不顧危亡得他假難雖獲小利也是暗地傷人不為好手這僧雖然失利盖為自不守分致禍臨身未為分外然雖如是終是平人橫遭羅網自有傍人證據在且道證據箇甚事乃云東家不了西舎受殃。</p>

<div class="lg regular" style="margin-left:0em;"><div class='lg-row'>驀路相逢借問由　寸心莫便與他酬</div>
<div class='lg-row'>雖然重檐教人代　終是慚顏暗地義</div>
</div></div>
<div class='div-orig'><p>舉僧問襄州洞山如何是佛山云麻三斤。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>三年一閏大家知　也有顢頇不記時</div>
<div class='lg-row'>昨夜鴈回沙塞冷　嚴風吹綻月中枝</div>
</div></div>
<div class='div-orig'><p>舉僧問雲門如何是透法身句門云北斗裏蔵身。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>南岳峯高北岳低　行人泣淚兩遲疑</div>
<div class='lg-row'>火星昨夜移牛斗　照見西瞿人不知</div>
</div></div>
<div class='div-orig'><p>舉僧問風穴如何是道穴云五鳳樓前僧云如何是道中人穴云問取隍城使。</p>
</div>
<div class='div-commentary'><p style="margin-left:1em">師拈云然指道由人行之在己問窮决悟[前-刖+合]以提宗不是當人徒勞進步何故盖向上一路千聖不遊擬議之間䘮身失命是以龍樓迎瑞紫殿籠煙苔砌深闈燭香人靜正當恁麼時還許人喘息麼若喘息之間長途萬里。</p>

<div class="lg regular" style="margin-left:0em;"><div class='lg-row'>深宮禁殿隔重闈　簾靜簷楹紫氣垂</div>
<div class='lg-row'>苔地不通朝請近　家人指路莫遲疑</div>
</div></div>
<div class='div-orig'><p>舉仰山插鍬話。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>溈山問䖏少知音　插地酬他佛祖沉</div>
<div class='lg-row'>[跍-十+水]倒玄沙傍不肯　免教蒼翠帶春深</div>
</div></div>
<div class='div-orig'><p>舉僧問法眼如何是佛眼云汝是慧超。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>巇嶮行時問路難　有人相指北村南</div>
<div class='lg-row'>長安無限人来徃　幾箇無鈴過得閞</div>
</div></div>
<div class='div-orig'><p>舉趙州勘婆話。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>靈龜未兆無㐫吉　変動臨時在卜人</div>
<div class='lg-row'>路頭問破誰人委　王老東村努目瞋</div>
</div></div>
<div class='div-orig'><p>舉僧問興化多子塔前共談何事化云一人傳虗萬人傳實。</p>
</div>
<div class='div-commentary'><p style="margin-left:1em">師拈云然諸佛不出世亦無有涅槃佛既如是道亦如然是以從上諸聖密證此地所以燃燈不付正覺自成法既無[估-口+(田/寸)]至今續燄法既無得更復何談罔測稱楊虗談[一/ㄠ]說然到此地者何必塔前相見對眾拈花截臂傳表方為道矣既不如是因什麼大庾嶺頭提不起。</p>

<div class="lg regular" style="margin-left:0em;"><div class='lg-row'>於道無所證　方通萬法路</div>
<div class='lg-row'>[戒-廾+ㄠ]明[戒-廾+ㄠ]暗行　不慎亦不護</div>
<div class='lg-row'>月来松色寒　雲去青山露</div>
<div class='lg-row'>今古天台橋　幾人䏻得度</div>
</div></div>
<div class='div-orig'><p>舉僧問大陽堅和尚如何是玄旨堅云[((辟-辛)/土)*(〦/羊)]上掛錢財。</p>
</div>
<div class='div-commentary'>
<div class="lg regular" style="margin-left:0em;"><div class='lg-row'>輕輕人問玄中事　便吐肝腸說與他</div>
<div class='lg-row'>木人暗皱雙眉䖏　石女多言爭奈何</div>
</div></div>
<div class='div-orig'><p>舉徳山和尚上堂云大眾及[書-曰+皿]去也直得三世諸佛口掛[((辟-辛)/土)*(〦/羊)]上猶有一人呵呵大笑若識此人叅學事畢。</p>
</div>
<div class='div-commentary'><p style="margin-left:1em">師拈云然雖如是徳山大似蔵[書-曰+皿]楚天月猶存漢地星。</p>

<div class="lg regular" style="margin-left:0em;"><div class='lg-row'>雙盲入暗路崎嶇　日落棲蘆暫得甦</div>
<div class='lg-row'>爭似石人眠半夜　免教舜讓守林居</div>
<div class='lg-row'>須知花綻非干木　無脚行時早觸途</div>
<div class='lg-row'>昨朝風起長安道　元是崑崙進國圖</div>
</div></div>
<div class='div-orig'><p>舉僧問投子月未圎時如何子云吞却三箇四箇圎後如何吐却七箇八箇。</p>
</div>
<div class='div-commentary'><p style="margin-left:1em">師拈云大眾投子恁麼道諸人作麼生商量若也道得寂住峯前煙雲盖地曹溪路上日月同輪若也不會山僧有頌。</p>

<div class="lg regular" style="margin-left:0em;"><div class='lg-row'>圎缺曾伸問老翁　石龜㘅子引清風</div>
<div class='lg-row'>昨朝木馬潭中過　[跍-十+水]出金烏半夜紅</div>
</div></div>
<div class='div-orig'><p>舉芭蕉和尚示眾云你若有拄杖子我即與汝拄杖子你若無拄杖子我即奪汝拄杖子。</p>
</div>
<div class='div-commentary'><p style="margin-left:1em">師拈云人無遠見必有近憂。</p>

<div class="lg regular" style="margin-left:0em;"><div class='lg-row'>有無今古兩重閞　正眼禪人過者難</div>
<div class='lg-row'>欲通大道長安路　莫聽崑崙敘徃還</div>
</div></div>
<div class='div-orig'><p>舉僧問浮山和尚師唱誰家曲宗風嗣阿誰山云八十翁翁輥繡毬僧云恁麼則一句逈然[門@井]祖胄三玄戈甲振樷林山云李陵元是漢朝臣。</p>
</div>
<div class='div-commentary'><p style="margin-left:1em">師拈云水深魚稳[葉-世+廿]落巢踈。</p>

<div class="lg regular" style="margin-left:0em;"><div class='lg-row'>月裏無根草　山前枯木花</div>
<div class='lg-row'>鴈回沙塞冷　砧杵落誰家</div>
</div></div>
<div class='div-orig'><p>舉僧問浮山如何是祖師西来意山云平地起。</p>
</div></div></div>
</div><!-- end of div[@id='body'] -->
</body></html>