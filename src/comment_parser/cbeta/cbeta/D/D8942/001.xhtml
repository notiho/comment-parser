<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>四家錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'></p><a id='mulu1' />
<div class='div-other'><a id='mulu2' />
<div class='div-xu'><a id='mulu3' />
<p class='h2'>天童宏智覺和尚頌古集序</p><p>夫至理超名象之階真智出思議之外佛〃祖〃相印一心[葉-世+廿]〃花〃妙嚴於本門庭峻高而稜〃[((辟-辛)/土)*(〦/羊)]立各紹其宗枝派衍遠而浩〃歧流終歸於海付區分於杖拂與烹鍊於鑪鎚道任斯人也廓吞納之匈膺神應永器也具變通之手叚為萬世之龜筮眀覺首唱於其前追千里之驥游阿淮步随於其後天童和尚摭古徳機緣二百則頌以宣其義拈以振其綱<span class='corr'>揚</span>淮壖兩席之光繼雪竇百年之踵爛成春意東風暖而山被錦雲湛作秋客半夜寒而水懷[辟/王]月縱奪有則取舎何心翦蓁蘙而闢正塗頌見古人之克力震雷霆而破蟄戶拈彰底事之全機綿密契同方圎㳷合鑿柄不[(木-(企-止)+((人/人)*(人/人)))/大]斤斧亡痕屈曲相通肖貫珠之絲蟻裵回相附猶希雨之雲龍赤肉團獨露真常髑髏眼瀝乹漏識箭鋒函盖影草探竿脫功勳而空刼非家垂方便而通身是手洗磨[〦/(鸞-〦)]鑑清吹排雲夢之氛膠續鳳弦雅韻奏雪樓之曲禪人法潤集以成編小子嗣宗序而為引。</p>
<p>建炎三年自恣日序　　　　　南山書</p>
</div>
<div class='div-other'><a id='mulu4' />
<p class='h2'>天童覺和尚頌古</p><p class="byline">侍者　法潤　信悟　編</p>
<div class='div-orig'><p>舉世尊一日陞座文殊自槌云諦觀法王法法王法如是世尊便下座。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>一叚真風見也麼綿綿化母理機梭織成古錦含春象無奈東君漏泄何</div>
</p></div>
<div class='div-orig'><p>舉梁武帝問達磨大師如何是聖諦苐一義磨云廓然無聖帝云對朕者誰磨云不識帝不契遂渡江至少林面壁九年。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>廓然無聖来機逕廷得非犯[鼻-丌+大]而揮斤失不回頭而堕甑寥寥冷坐少林默默全提正令秋清月轉霜輪河淡斗垂夜柄繩繩衣鉢付兒孫[彳*(前-刖+(之-、))]此人天成藥病</div>
</p></div>
<div class='div-orig'><p>舉東印土國王請二十七祖般若多羅齋王問云何不看經祖云貧道入息不居隂界出息不涉眾緣常轉如是經百千萬億卷。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>雲犀玩月璨含輝木馬游春駿不覉眉底一雙寒碧眼看經那到透牛皮明白心超曠刼英雄力破重圍妙圎樞口轉靈機寒山忘却来時路拾得相將携手歸</div>
</p></div>
<div class='div-orig'><p>舉世尊與眾行次以手指地云此䖏宜建梵剎帝[米*睪]將一莖草插於地上云建梵剎已竟世尊微笑。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>百草頭上無邊春信手拈来用得親丈六金身㓛徳聚䓁閑携手入紅塵塵中䏻作主化外自来賓觸䖏生涯随分足未嫌伎倆不如人</div>
</p></div>
<div class='div-orig'><p>舉僧問清源如何是佛法大意源云廬陵米作麼價。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>太平治業無象野老家風至淳只管村歌社飲那知舜徳堯仁</div>
</p></div>
<div class='div-orig'><p>舉僧問馬大師離四句絕百非請師直指某甲西来意大師云我今日勞倦不䏻為汝說問取智蔵去僧問蔵蔵云何不問和尚僧云和尚教来問蔵云我今日頭痛不䏻為汝說問取海兄去僧問海海云我到這裏却不會僧舉似大師大師云蔵頭白海頭黑。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>藥之作病鑑乎前聖病之作醫必也其誰白頭黑頭兮克家之子有句無句兮截流之機堂堂坐斷舌頭路應笑毘耶老古錐</div>
</p></div>
<div class='div-orig'><p>舉藥山久不陞座院主白云大眾久思示誨請和尚為眾說法山令打鐘眾方集山陞座良久便下座歸方丈主随後問云和尚適来許為眾說法云何不垂一言山云經有經師論有論師爭恠得老僧。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>癡兒刻意止啼錢良駟追風顧影鞭雲掃長空巢月鶴寒清入骨不成眠</div>
</p></div>
<div class='div-orig'><p>舉百丈上堂常有一老人聽法随眾散去一日不去丈乃問立者何人老人云某甲於過去迦[葉-世+廿]佛時曾住此山有學人問大脩行底人還落因果也無對他道不落因果堕野狐身五百生今請和尚代一轉語丈云不昧因果老人於言下大悟。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>一尺水一丈波五百生前不奈何不落不昧商量也依前撞入葛藤窠阿呵呵會也麼若是你灑灑落落不妨我哆哆和和神歌社舞自成曲拍手其閒唱哩囉</div>
</p></div>
<div class='div-orig'><p>舉南泉一日東西兩堂爭猫兒南泉見遂提起云道得即不斬眾無對泉斬却猫兒為兩叚南泉復舉前話問趙州州便脫草鞋於頭上戴出泉云子若在恰救得猫兒。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>兩堂雲水盡分拏王老師䏻驗正邪利刀斬斷俱亡像千古令人愛作家此道未喪知音可嘉鑿山透海兮唯尊大禹鍊石補天兮獨賢女媧趙州老有生涯草鞋頭戴較㱔㱔異中来也還眀鑑只箇真金不混沙</div>
</p></div>
<div class='div-orig'><p>舉臺山路上有一婆子凡有僧問㙜山路向什麼䖏去婆云驀直去僧[糸*(免/免)]行婆云好箇阿師又恁麼去也僧舉似趙州州云待與勘過州亦如前問至来日上堂云我為汝勘破婆子了也。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>年老成精不謬傳趙州古佛嗣南泉刳龜喪命因圖象良駟追風累纆牽勘破了老婆禪說向人前不直錢</div>
</p></div>
<div class='div-orig'><p>舉雲門大師云光不透脫有兩般病一切䖏不明面前有物是一透得一切法空隱隱地似有箇物相似亦是光不透脫又法身亦有兩般病得到法身為法執不忘己見猶存堕在法身邊是一直饒透得放過即不可子細點撿將来有什麼氣息亦是病。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>森羅萬象許崢嶸透脫無方碍眼睛掃彼門庭誰有力隱人胷次自成情船橫野渡涵秋碧棹入蘆花照雪明串錦老漁懷舊市飄飄一[葉-世+廿]浪頭行</div>
</p></div>
<div class='div-orig'><p>舉地蔵問脩山主甚䖏来脩云南方来蔵云南方近日佛法如何脩云商量浩浩地蔵云爭如我者裏種田博飯喫脩云爭奈三界何蔵云你喚什麼作三界。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>宗說般般盡強為流傳耳口便支離種田博飯家常事不是飽叅人不知參飽明知無所求子房終不貴封侯忘機歸去同魚鳥濯足凔浪煙水秋</div>
</p></div>
<div class='div-orig'><p>舉臨濟將示滅囑三聖云吾遷化後不得滅卻吾正法眼蔵聖云爭敢滅却和尚正法眼蔵濟云忽有人問汝作麼生對聖便喝濟云誰知吾正法眼蔵向這瞎驢邊滅却。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>信衣半夜付盧䏻攪攪黃梅七百僧臨濟一枝正法眼瞎驢滅却得人憎心心相印祖祖傳燈夷平海岳變化鯤鵬只箇名言難比擬大都手叚解翻騰</div>
</p></div>
<div class='div-orig'><p>舉廓侍者問徳山從上諸聖向什麼䖏去也山云作麼作麼廓云敕點飛龍馬跛鼈出頭来山便休去来日山浴出廓過茶與山山撫廓背一下廓云這老漢方始瞥地山又休去。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>覿面来時作者知可中石火電光遲輸機謀主有深意欺敵兵家無遠思發必中更[謾-又+(万-一)]誰腦後見腮兮人難觸犯眉底著眼兮渠得便宜</div>
</p></div>
<div class='div-orig'><p>舉溈山問[仁-二+卯]山甚䖏来仰山云田中来山云田中多少人仰插下鍬子义手而立山云南山大有人刈茆仰拈鍬子便行。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>老覺情多念子孫而今慚愧起家門是須記取南山語鏤骨銘肌共報恩</div>
</p></div>
<div class='div-orig'><p>舉麻谷持錫到章敬繞禪床三匝振錫一下卓然而立敬云是是谷又到南泉遶禪床三匝振錫一下卓然而立泉云不是不是谷云章敬道是和尚為什麼道不是泉云章敬即是是汝不是此是風力所轉終成敗壞。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>是與不是好看捲[社-土+貴]似抑似<span class='corr'>揚</span>難兄難弟縱也彼既臨時奪也我何特地金錫一振太孤標繩床三遶閑游戲樷林擾擾是非生想像髑髏前見鬼</div>
</p></div>
<div class='div-orig'><p>舉法眼問脩山主毫釐有差天地懸隔汝作麼生會脩云毫釐有差天地懸隔眼云恁麼又爭得脩云某甲只如此和尚又如何眼云毫釐有[前-刖+老]天地懸隔脩便禮拜。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>秤頭蠅坐便欹傾萬世權衡照不平斤兩錙銖見端的終歸輸我定盤星</div>
</p></div>
<div class='div-orig'><p>舉僧問趙州狗子還有佛性也無州云有僧云既有為什麼却撞入這箇皮袋州云為他知而故犯又有僧問狗子還有佛性也無州云無僧云一切眾生皆有佛性狗子為什麼却無州云為伊有業識在。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>狗子佛性有狗子佛性無直釣尤末負命魚逐氣尋香雲水客嘈嘈雜雜作分踈平展演大鋪舒莫恠儂家不慎初指點瑕疵還奪[辟/王]秦王不識藺相如</div>
</p></div>
<div class='div-orig'><p>舉僧問雲門不起一念還有過也無門云須弥山。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>不起一念須弥山韶陽法施意非慳肯来兩手相分付擬去千尋不可攀滄海闊白雲閑莫將毫髮著其閒假鷄聲韻難謾我未肯模胡放過關</div>
</p></div>
<div class='div-orig'><p>舉地蔵問法眼上座何往眼云迤邐行腳蔵云行腳事作麼生眼云不知蔵云不知最親切眼豁然大悟。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>而今參飽似當時脫盡廉纖到不知任短任長休剪綴随高随下自平持家門<span class='corr'>豐</span>儉臨時用田地優游信步移三十年前行脚事分明辜負一雙眉</div>
</p></div>
<div class='div-orig'><p>舉雲巖掃地次道吾云太區區生巖云須知有不區區者吾云恁麼則有苐二月也巖提起掃箒云這箇是苐幾月吾便休去玄沙云正是苐二月雲門云奴見婢殷勤。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>借来聊尓了門頭得用随宜即便休象骨嵓前弄蛇手兒時做䖏老知羞</div>
</p></div>
<div class='div-orig'><p>舉巖頭到徳山跨門便問是凡是聖山便喝頭禮拜洞山聞舉云若不是奯公大難承當頭云洞山老漢不識好惡我當時一手擡一手搦。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>挫来機緫權柄事有必行之威國有不犯之令賓尚奉而主驕君忌諫而臣佞底意嵓頭問徳山一擡一搦看心行</div>
</p></div>
<div class='div-orig'><p>舉魯祖凡見僧来便面壁南泉聞云我尋常向他道空劫已前承當佛未出世時會取尚不得一箇半箇他恁麼驢年去。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>淡中有味妙超情謂綿綿若存兮象先兀兀如愚兮道貴玉雕攵以喪淳珠在淵而自媚十分爽氣兮清磨暑秋一片閑雲兮遠分天水</div>
</p></div>
<div class='div-orig'><p>舉雪峯示眾云南山有一條鼈[鼻-丌+大]虵汝䓁諸人切須好看長慶云今日堂中大有人䘮身失命僧舉似玄沙沙云須是稜兄始得然雖如是我即不與麼僧云和尚作麼生沙云用南山作麼雲門以拄杖攛向峯面前作怕[執/力]。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>玄沙太剛長慶少勇南山鼈[鼻-丌+大]死無用風雲際會頭角生果見韶陽下手弄下手弄激電光中看變動在我也䏻遣䏻呼於彼也有擒有縱底事如今付阿誰冷口傷人不知痛</div>
</p></div>
<div class='div-orig'><p>舉鹽官一日喚侍者與我過犀牛扇子来者云扇子破也官云扇子既破還我犀牛兒来者無對資福畫一圎相於中書一牛字。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>扇子破索犀牛棬攣中字有来由誰知桂轂千年魄妙作通明一點秋</div>
</p></div>
<div class='div-orig'><p>舉仰山指雪師子云還有過得此色者麼雲門云當時便與推倒雪竇云只解推倒不解扶起。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>一倒一起雪庭師子慎於犯而懷仁勇於為而見義清光照眼似迷家眀白轉身還堕位衲僧家了無寄同死同生何此何彼暖信破梅兮春到寒枝涼飊脫[葉-世+廿]兮秋澄潦水</div>
</p></div>
<div class='div-orig'><p>舉法眼一手指簾時有二僧同去卷簾眼云一得一失。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>松直棘曲鶴長鳬短羲皇世人俱忘治亂其安也潛龍在淵其逸也翔鳥脫絆無何祖祢西来裏許得失相半蓬隨風而轉空船截流而到岸箇中靈利[社-土+內]僧者取清涼手叚</div>
</p></div>
<div class='div-orig'><p>舉僧問護國鶴立枯松時如何國云地下底一塲懡㦬僧云滴水滴凍時如何國云日出時一塲懡㦬僧云會昌沙汰時護法善神向什麼雲去也國云三門頭兩箇一塲懡㦬。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>壯志稜稜鬢未秋男兒不憤不封[俟-ㄙ+亡]翻思清匂[估-口+(田/寸)]家客洗耳溪頭不飲牛</div>
</p></div>
<div class='div-orig'><p>舉風穴在郢州衙內上堂云祖師心印壯似鐵牛之機去即印住住即印破只如不去不住印即是不印即是時有盧陂長老出問云某甲有鐵牛之機請師不搭印穴云慣釣鯨鯢澄巨浸却嗟蛙步[馬*展]泥沙陂佇思穴喝云長老何不進語陂擬議穴便打一拂子云還記得話頭麼試舉看陂擬開口穴又打一拂子牧主云佛法與王法一般穴云見個什麼牧云當斷不斷返招其亂穴便下座。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>䥫牛之機印住印破透出毘盧頂[寧*頁]行却來化佛舌頭坐風穴當衡盧陂負堕棒頭喝下電光石火歴歴分明珠在盤眨起眉毛還蹉過</div>
</p></div>
<div class='div-orig'><p>舉僧問大随劫火洞然大千俱壞未審這箇壞不壞随六壞僧云恁麼則随他去也随云随他去僧問龍濟刼火洞然大千俱壞未審這個壞不壞濟云不壞僧云為什麼却不壞濟云為同大千。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>壞不壞随他去也大千界句裏了無鈎鎻機脚頭多被葛藤礙會不會分明底事丁寧煞知心拈出勿<span class='corr'>商</span>量還我當行相買賣</div>
</p></div>
<div class='div-orig'><p>舉雲門垂語云古佛與露柱相交是苐幾機眾無語自代云南山起雲北山下雨。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>一道神光初不覆蔵超見緣也是而無是出情量也當而無當嵓花之粉兮蜂房成蜜野草之滋兮麝臍作香随類三尺一丈六明明觸䖏露堂堂</div>
</p></div>
<div class='div-orig'><p>舉仰山問僧甚䖏人僧云幽州人山云汝還思彼中麼僧云常思山云䏻思是心所思是境彼中山河大地樓臺殿閣人畜䓁物反思思底心還有許多般麼僧云某甲到這裏緫不見有山云信位即是人位未是僧云和尚莫別有指示否山云別有別無即不中據汝見䖏只得一玄得坐披衣向後自看。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>無外而容無礙而冲門墻岸岸關鎻重重酒常酣而臥客飯雖飽而頹農突出虗空兮風摶妙翅踏翻滄海兮雷送遊龍</div>
</p></div>
<div class='div-orig'><p>舉三聖問雪峯透網金鱗未審以何為食峯云待汝出網来向汝道聖云一千五百人善知識話頭也不識峯云老僧住持事煩。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>浪級初昇雲雷相送騰躍稜稜看大用燒尾分明度禹門華鱗未肯淹齏瓮老成人不驚眾慣臨大敵初無恐泛泛端如五兩輕堆堆何啻千鈞重高名四海復誰同介立八風吹不動</div>
</p></div>
<div class='div-orig'><p>舉風穴垂語云若立一塵家國興盛不立一塵家國喪亡雪竇拈拄杖云還有同生同死底[社-土+內]僧麼。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>皤然渭水起垂綸何似首陽清餓人只在一塵分變態高名勳業兩難成</div>
</p></div>
<div class='div-orig'><p>舉洛浦參夾山不禮拜當靣而立山云鷄棲鳳巢非其同類出去浦云自遂趨風乞師一接山云目前無闍梨此間無老僧浦便喝山云住住且莫草草怱怱雲月是同溪山各異截斷天下人舌頭即不無爭教無舌人解語浦無語山便打浦從此伏膺。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>搖頭擺尾赤稍鱗徹底無依解轉身截斷舌頭饒有術拽回鼻孔妙通神夜明簾外兮風月如晝枯木巖前兮花卉長春無舌人無舌人正令全提一句親獨步寰中明了了任從天下樂欣欣</div>
</p></div>
<div class='div-orig'><p>舉馬大師不安院主問和尚近日尊位如何大師云日靣佛月面佛。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>日面月靣星流電卷鏡對像而無私珠在盤而自轉君不見鉗鎚前百鍊之金刀尺下一機之絹</div>
</p></div>
<div class='div-orig'><p>舉溈山問仰山忽有人問一切眾生但有業識茫茫無本可據子作麼生驗仰云若有僧来即召云某甲僧回首乃云是什麼待伊擬議向道非唯業識茫茫亦乃無本可據山云善㢤善㢤。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>一喚回頭識我不依俙蘿月又成鈎千金之子[糸*(免/免)]流落漠漠窮途有許愁</div>
</p></div>
<div class='div-orig'><p>舉臨濟示眾云有一無位真人常在汝䓁靣門出入初心未證據者看看時有僧出問如何是無位真人濟下禪床擒住者僧擬議濟托開云無位真人是什麼乾屎橛。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>迷悟相返妙傳而簡春坼百花兮一吹力回九牛兮一挽無奈泥沙撥不[門@井]分明塞斷甘泉眼忽然突出肆橫流師復云險</div>
</p></div>
<div class='div-orig'><p>舉僧問趙州學人乍入樷林乞師指示州云喫粥了未僧云喫粥了州云洗鉢去。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>粥罷令教洗鉢盂豁然心地自相符而今參飽藂林客且道其間有悟無</div>
</p></div>
<div class='div-orig'><p>舉雲門問乾峯請師荅話峯云到老僧也未門云恁麼則某甲在遲也峯云恁麼那恁麼那門云將謂[仁-二+(亡/大)]白更有[仁-二+(亡/大)]黑。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>弦筈相銜網珠相對發百中而箭箭不虛<span class='corr'>攝</span>眾景而光光無礙得言句之惣持住游戱之三昧妙其間也宛轉偏圎必如是也縱橫自在</div>
</p></div>
<div class='div-orig'><p>舉洛浦臨終示眾云今有一事問你諸人這箇若是即頭上安頭若道不是即斬頭覔浩時首座云青山常舉足日下不挑燈浦云是什麼時莭作這個說話有彥從上座出云去此二途請師不問浦云未在更道從云某甲道不[書-曰+皿]浦云我不管你道盡道不盡從云某甲無侍者祗對和尚浦便休至晚喚從上座問你今日祗對甚有来由合體得先師道目前無法意在目前他不是目前法非耳目所到且道那句是賓那句是主若㨂得出分付鉢袋子[彳*(前-刖+(之-、))]云不會浦云汝何會從云實不會浦喝出云苦㢤苦㢤僧問和尚尊意如何浦云慈舟不棹清波上劒峽徒勞放木鵝。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>餌雲鈎月釣清津年老心孤未得鱗一曲離騷歸去後汨[泳-永+羅]江上獨醒人</div>
</p></div>
<div class='div-orig'><p>舉僧問南陽忠國師如何是本身盧舎那國師云與我過淨缾来僧將淨缾到國師云却安舊䖏著僧復問如何是本身盧舎那國師云古佛過去久矣。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>鳥之行空魚之在水江湖相忘雲天得志擬心一絲對靣千里知恩報恩人閒幾幾</div>
</p></div>
<div class='div-orig'><p>舉羅山問嵓頭起滅不停時如何頭咄云是誰起滅。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>斫斷老葛藤打破狐窠窟豹披霧而變攵龍乗雷而揳骨咄起滅紛紛是何物</div>
</p></div>
<div class='div-orig'><p>舉僧問興陽剖和尚娑竭出海乾坤震覿面相呈事若何陽云妙翅鳥王當宇宙箇中誰是出頭人僧云忽遇出頭時又作麼生陽云似鶻提鳩君不覺御樓前驗始知真僧云恁麼則义手當胷退身三步陽云須称座下烏龜子莫待重教點額痕。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>絲綸降號令分寰中天子塞外將軍不待雷驚出蟄那知風遏行雲機底聮綿兮自有金針玉線印前恢廓兮元無鳥篆虫攵</div>
</p></div>
<div class='div-orig'><p>舉圎覺經云居一切時不起妄念於諸妄心亦不息滅住妄想境不加了知於無了知不辨真實。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>巍巍堂堂磊磊落落閙䖏<span class='corr'>刺</span>頭稳䖏下脚脚下線斷我自由[鼻-丌+大]端泥盡君休斵莫動著千年故[糸*氐]中合藥</div>
</p></div>
<div class='div-orig'><p>舉徳山圎明大師示眾云及盡去也直得三世諸佛口掛壁上猶有一人呵呵大笑若識此人參學事畢。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>收把斷襟喉風磨雲拭水冷天秋錦鱗莫謂無滋味釣盡滄浪月一鈎</div>
</p></div>
<div class='div-orig'><p>舉僧問趙州如何是祖師西来意州云庭前栢樹子。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>岸眉橫雪河目含秋海口鼓浪航舌駕流撥亂之手太平之籌老趙州老趙州攪攪樷林卒未休徒費工夫也造車合轍本無伎倆也塞壑填溝</div>
</p></div>
<div class='div-orig'><p>舉維摩詰問攵殊師利何䓁是菩[薩-產+(辛/工)]入不二法門攵殊師利曰如我意者於一切法無言無說無示無識離諸問[前-刖+合]是為入不二法門於是攵殊師利問維摩詰言我䓁各自說已仁者當說何䓁是菩[薩-產+(辛/工)]入不二法門維摩默然。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>曼殊問疾老毘耶不二門[門@井]看作家珉表粹中誰賞鑑忘前失後莫咨嗟區區抱璞兮楚庭[剜-夗+(眉-目+貝)]士璨璨報珠兮陏城斷虵休點破絕疵瑕俗氣渾無却較㱔</div>
</p></div>
<div class='div-orig'><p>舉洞山供養雲嵓真次遂舉前邈真話有僧問雲巖道只這是意旨如何山云我當時洎錯會先師意僧云未審雲嵓還知有也無山云若不知有爭解恁麼道若知有爭肯恁麼道。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>爭解恁麼道五更鷄唱家林曉爭肯恁麼道千年鶴與雲松老寳鑑澄明驗正偏玉機轉側看兼到門風大振兮規步綿綿父子變通兮聲光浩浩</div>
</p></div>
<div class='div-orig'><p>舉雪峯住庵時有兩僧来禮拜峯見来以手托庵門放身出云是什麼僧亦云是什麼峯低頭歸庵僧後到嵓頭頭問甚麼䖏来僧云嶺南来頭云曾到雪峯麼僧云曾到頭云有何言句僧舉前話頭云他道什麼僧云他無語低頭歸庵頭云噫我當初不向他道末後句若向伊道天下人不奈雪老何僧至夏末再舉前話請益頭云何不早問僧云未敢容易頭云雪峯雖與我同條生不與我同條死要識末後句只這是。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>切瑳琢磨変態誵訛葛陂化龍之杖陶家居蟄之梭同條生兮有[婁*殳]同條死兮無多末後句只這是風舟載月浮秋水</div>
</p></div>
<div class='div-orig'><p>舉法眼問覺上座舡来陸来覺云舡来眼云船在什麼䖏覺云舡在河裏覺退後眼却問傍僧云你道適来這僧具眼不具眼。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>水不洗水金不博金昧毛色而得馬靡絲絃而樂琴結繩畫卦有許事喪盡真淳盤古心</div>
</p></div>
<div class='div-orig'><p>舉曺山問徳上座佛真法身猶若虛空應物現形如水中月作麼生說箇應底道理徳云如驢覷井山云道即太煞道只道得八成徳云和尚又如何山云如井覷驢。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>驢覷井井覷驢智容無外淨涵有餘肘後誰分印家中不蓄書機絲不掛梭頭事攵彩縱橫意自殊</div>
</p></div>
<div class='div-orig'><p>舉黃蘗示眾云汝䓁諸人盡是噇酒糟漢與麼行脚何䖏有今日還知大唐國裏無禪師麼時有僧出云只如諸方匡徒領眾又作麼生蘗云不道無禪只是無師。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>歧分絲染太嘮嘮[葉-世+廿]綴花聮敗祖曺妙握司南造化柄水雲器具在甄陶屏割繁碎剪除氄毛星衡藻鑑玉尺金刀黃蘗老察秋毫坐斷春風不放高</div>
</p></div>
<div class='div-orig'><p>舉雲巖問道吾大悲菩[薩-產+(辛/工)]用許多手眼作麼吾云如人夜中背手摸枕子巖云我會也吾云汝作麼生會嵓云徧身是手眼吾云道即太煞道只道得八成巖云師兄作麼生吾云通身是手眼。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>一竅虛通八靣玲瓏無象無私春入律不留不礙月行空清淨寳目㓛徳臂徧身何似通身是現前手眼顯全機大用縱橫何諱忌</div>
</p></div>
<div class='div-orig'><p>舉雪峯在徳山作飯頭一日飯遲徳山托鉢至法堂峯云這老漢鐘未鳴鼓未響托鉢向什麼䖏去山便歸方丈峯舉似嵓頭頭云大小徳山不會末後句山聞令侍者喚嵓頭問汝不肯老僧那嵓遂密啓其意山乃休去至明日陞堂果與尋常不同巖撫掌笑云且喜老漢會末後句他後天下人不奈伊何。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>末後句會也無徳山父子太含胡座中亦有江南客莫向人前唱鷓鴣</div>
</p></div>
<div class='div-orig'><p>舉密師伯與洞山行次見白兔子靣前走過密云俊㢤山云作麼生密云如白衣拜相山云老老大大作這箇語話密云你又作麼生山云積代簮纓暫時落薄。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>抗力霜雪平步雲霄下恵黜國相如過橋蕭曺謀略䏻成漢巢許身心欲避堯寵辱若驚深自信真情參跡混漁樵</div>
</p></div>
<div class='div-orig'><p>舉嚴陽尊者問趙州一物不將来時如何州云放下著嚴云一物不將来放下箇什麼州云恁麼則擔取去。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>不防行細輸先手自覺心麤媿撞頭[戶@句]破腰間斧柯爛洗清凡骨共仙遊</div>
</p></div>
<div class='div-orig'><p>舉金剛經云若為人輕賤是人先世罪業應堕惡道以今世人輕賤故先世罪業則為消滅。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>綴綴㓛過膠膠因果鏡外狂奔演若多杖頭擊著破竈堕竈堕破来相賀却道從前辜負我</div>
</p></div>
<div class='div-orig'><p>舉僧問青林學人徑往時如何林云死虵當大路勸子莫當頭僧云當頭時如何林云喪子命根僧云不當頭時如何林云亦無回避䖏僧云正當恁麼時如何林云却失也僧云未審向什麼䖏去也林云草深無覔䖏僧云和尚也須隄防始得林撫掌云一䓁是箇毒氣。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>三老暗轉柂孤舟夜回頭蘆花兩岸雪煙水一江秋風力扶㠶行不棹笛聲喚月下滄洲</div>
</p></div>
<div class='div-orig'><p>舉劉䥫磨到溈山山云老牸牛汝来也磨云来日臺山大會齋和尚還去麼山放身臥磨便出去。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>百戰成功老太平優柔誰肯苦爭衡玉鞭金馬閑終日明月清風富一生</div>
</p></div>
<div class='div-orig'><p>舉僧問乾峯十方薄伽梵一路涅槃門未審路頭在什麼[皮-(〡/又)+(王/匆)]峯以拄杖一畫云在這裏僧舉問雲門門云扇子踣跳上三十三天築著帝[米*睪]鼻孔東海鯉魚打一棒雨似盆傾會麼會麼。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>入手還將死馬醫反魂香欲起君危一期拶出通身汗方信儂家不惜眉</div>
</p></div>
<div class='div-orig'><p>舉米胡令僧問仰山今時人還假悟否山云悟即不無爭奈落苐二頭何僧回舉似米胡胡深肯之。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>苐二頭分悟破迷快須撒手捨筌罤㓛兮未盡成胼拇智也難知覺噬[月*(〦/(刀*了*(留-刀-田))/肉)]兔老冰盤秋露泣鳥寒玉樹曉風凄持来大仰辨真假痕玷渾無貴白珪</div>
</p></div>
<div class='div-orig'><p>舉趙州問投子大死底人却活時如何子云不許夜行投明須到。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>芥城劫石妙窮初活眼環中照廓虛不許夜行投曉到家音未肯付鴻魚</div>
</p></div>
<div class='div-orig'><p>舉子昭首座問法眼和尚[門@井]堂承嗣何人眼云地蔵昭云太辜負長慶先師眼云某甲不會長慶一轉語昭云何不問眼云萬像之中獨露身意作麼生昭乃竪起拂子眼云此是長慶䖏學得底首座分上作麼生昭無語眼云只如萬像之中獨露身是撥萬像不撥萬像昭云不撥眼云兩箇叅随左右皆云撥萬像眼云萬像之中獨露身[吃-乙+小]。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>離念見佛破塵出經現成家法誰立門庭月逐舟行江練淨春随草上燒痕青撥不撥聴丁寧三徑就荒歸便得舊時松菊尚芳馨</div>
</p></div>
<div class='div-orig'><p>舉僧問首山如何是佛山云新婦騎驢何家牽。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>新婦騎驢阿家牽體叚風流得自然堪笑效顰隣舎女向人添醜不成妍</div>
</p></div>
<div class='div-orig'><p>舉僧問九峯如何是頭峯云[門@井]眼不覺曉僧云如何是尾峰云不坐萬年[(冰-水+〡)*木]僧云有頭無尾時如何峰云終是不貴僧云有尾無頭時如何峯云雖飽無力僧云直得頭尾相稱時如何峯云兒孫得力室內不知。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>規圎矩方用行舎蔵鈍置棲蘆之鳥進退觸藩之羊喫人家飯臥自家床雲騰致雨露結為霜玉線相投透針[鼻-丌+大]錦絲不斷吐梭腸石女機停兮夜色向午木人路轉兮月影移央</div>
</p></div>
<div class='div-orig'><p>舉華嚴經云我今普見一切眾生具有如来智慧徳相但以妄想執著而不證得。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>天盖地載成團成塊周法界而無邊折隣虛而無內及盡玄微誰分向背佛祖来償口業債問取南泉王老師人人只喫一莖菜</div>
</p></div>
<div class='div-orig'><p>舉僧問夾山撥塵見佛時如何山云直須揮劒若不揮劒漁父棲巢後僧舉問石霜撥塵見佛時如何霜云渠無國土何䖏<span class='corr'>逢</span>渠僧回舉似夾山山上堂云門庭施設不如老僧入理深談猶較石霜百步。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>拂牛劒氣洗兵威定亂歸㓛更是誰一旦氛埃清四海垂衣皇化自無為</div>
</p></div>
<div class='div-orig'><p>舉南泉示眾云三世諸佛不知有狸奴白牯却知有。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>跛跛挈挈㲯㲯毿毿百不可取一無所堪默默自知田地稳騰騰誰謂肚皮憨普周法界渾成飯鼻孔纍垂信飽叅</div>
</p></div>
<div class='div-orig'><p>舉進山主問脩山主云明知生不生性為什麼為生之所[一/(口*口)/田]脩云筍畢竟成竹如今作篾使還得麼進云汝向後自悟在脩云某甲只如此上座意旨如何進云這箇是監院房那箇是典座房脩便禮拜。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>豁落亡依高閑不覉家邦平貼到人稀㱔㱔力量分階級蕩蕩身心絕是非是非絕介立大方無軌轍</div>
</p></div>
<div class='div-orig'><p>舉翠巖夏末示眾云一夏<span class='corr'>已</span>来為兄弟說話看翠巖眉毛在麼保福云作賊人心[皮-(〡/又)+(王/匆)]長慶云生也雲門云關。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>作賊心過人膽歴歴縱橫對機感保福雲門也垂[鼻-丌+大]欺脣翠巖長慶也脩眉映眼杜禪和有何限剛道意句一齊剗埋沒自<span class='corr'>己</span>也飲氣吞聲帶累先宗也面牆擔板</div>
</p></div>
<div class='div-orig'><p>舉仰山問中邑如何是佛性義邑云我與你說箇[((辟-辛)/言)*(〦/羊)]喻如室有六窓中安一猕猴外有人喚云狌狌猕猴即應如是六窓俱喚俱應仰云秪如猕猴睡時又作麼生邑乃下禪床把住云狌狌我與你相見。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>凍眠雪屋嵗摧頹窈窕蘿門夜不開寒槁園林看變態春風吹起律筒灰</div>
</p></div>
<div class='div-orig'><p>舉僧問曺山靈衣不掛時如何山云曺山今日孝滿僧云孝滿後如何山云曺山好顛酒。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>清白門庭四絕隣長年関掃不容塵光明轉䖏傾殘月爻象分時却建寅新滿孝便<span class='corr'>逢</span>春醉步狂歌任堕巾散髮夷猶誰管系太平無事酒顛人</div>
</p></div>
<div class='div-orig'><p>舉僧問法眼承教有言從無住本立一切法如何是無住本眼云形興未質名起未名。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>沒蹤跡斷消息白雲無根清風何色散乾盖而非心持坤輿而有力洞千古之淵源造萬像之模則剎塵道會也䖏䖏普賢樓閣門開也頭頭弥勒</div>
</p></div>
<div class='div-orig'><p>舉瑞巖問巖頭如何是本常理頭云動也巖云動時如何頭云不見本常理巖佇思頭云肯即未脫根塵不肯即永沉生死。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>圎珠不穴大璞不琢道人所貴無稜角拈却肯路根塵空脫體無依活卓卓</div>
</p></div>
<div class='div-orig'><p>舉首山示眾云苐一句薦得與祖佛為師苐二句薦得與人天為師苐三句薦得自救不了僧云和尚是苐幾句薦得山云月落三更穿市過。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>佛祖髑髏穿一串宮漏沉沉密傳箭人天機要發千鈞雲陣煇煇急飛電箇中人看轉變遇賤則貴貴則賤得珠[网-(ㄨ*ㄨ)+又]象兮至道綿綿游刃亡牛兮赤心片片</div>
</p></div>
<div class='div-orig'><p>舉僧問仰山和尚還識字否山云随分僧乃右旋一匝云是什麼字山於地上書箇十字僧左旋一匝云是什麼字山改十字作卍字僧畫一圎相以兩手托如脩羅掌日月[執/力]云是什麼字山乃畫一圎相圍却卍字僧乃作樓至[執/力]山云如是如是汝善護持。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>道環之虛靡盈空印之字未形妙運天輪地軸密羅武緯攵經放[門@井]捏聚獨立周行機發玄樞兮青天激電眼含紫光兮白日見星</div>
</p></div>
<div class='div-orig'><p>舉僧問雲門如何是超佛越祖之談門云餬餅。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>餬餅云超佛祖談句中無味若為叅衲僧一日如知飽方見雲門靣不慚</div>
</p></div>
<div class='div-orig'><p>舉長沙令僧問會和尚未見南泉時如何會良久僧云見後如何會云不可別有也僧回舉似長沙沙云百尺竿頭坐底人雖然得入未為真百尺竿頭須進步十方世界是全身僧云百尺竿頭如何進步沙云朗州山澧州水僧云不會沙云四海五湖王化裏。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>玉人夢破一聲鷄轉盻生涯色色齊有信風雷催出蟄無言桃李自成蹊及時莭力耕犁誰怕春疇沒脛泥</div>
</p></div>
<div class='div-orig'><p>舉龍牙問翠微如何是祖師西来意微云與我過禪板来牙取禪板與翠微微接得便打牙云打即任打要且無祖師意又問臨濟如何是祖師西来意濟云與我過蒲團来牙取蒲團與臨濟濟接得便打牙云打即任打要且無祖師意牙後住院有僧問和尚當年問翠微臨濟祖師意二尊宿明也未牙云明即明矣要且無祖師意。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>蒲團禪板對龍牙何事當機不作家未意成褫明目下恐將流落在天涯虛空那掛劒星[漠-旲+天]却浮槎不萌草解蔵香象無底籃䏻著活蛇今日江湖何障礙通方津渡有舡車</div>
</p></div>
<div class='div-orig'><p>舉玄沙到蒲田縣百戱迎之次日問小塘長老昨日許多喧閙向什麼䖏去也小塘提起袈裟匊沙云料掉沒交涉。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>夜壑蔵舟澄源著棹龍魚未知水為命折筋不妨聊一攪玄沙師小塘老凾盖箭鋒探竿影草潛縮也老龜巢蓮游戱也華鱗弄藻</div>
</p></div>
<div class='div-orig'><p>舉雲門云聞聲悟道見色明心觀世音菩[薩-產+(辛/工)]將錢来買餬餅放下手却是饅頭。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>出門躍馬掃攙搶萬國煙塵自肅清十二䖏亡閑影響三千界放淨光明</div>
</p></div>
<div class='div-orig'><p>舉溈山問道吾甚麼䖏来吾云看病来山云有幾人病吾云有病者不病者山云不病者莫是智頭陀麼吾云病與不病揔不干他事速道速道山云道得也與他沒交涉。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>妙藥何曾過口神醫莫䏻[打-丁+(口/(之-、))]手若存也渠本非無至虛也渠本非有不滅而生不亡而壽全超威音之前獨步刼空之後成平也天盖地擎運轉也烏飛兔走</div>
</p></div>
<div class='div-orig'><p>舉俱胝和尚凡有所問只竪一指。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>俱胝老子指頭禪三十年来用不殘信有道人方外術了無俗物眼前看所得甚簡施設弥寬大千剎海飲毛端鱗龍無限落誰手珎重任公把釣竿師復竪起一指云看</div>
</p></div>
<div class='div-orig'><p>舉肅宗帝問忠國師百年後所須何物國師云與老僧作箇無縫塔帝曰請師塔樣國師良久云會麼帝曰不會國師云吾有付法弟子躭源却諳此事後帝詔躭源問此意如何源云相之南譚之北中有黃金充一國無影樹下合同舡琉璃殿上無知識。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>孤逈逈圎陀陀眼力盡䖏高峩峩月落潭空夜色重雲收山瘦秋容多八卦位正五行氣和身先在裏見来麼南陽父子兮却似知有西竺佛祖兮無如奈何</div>
</p></div>
<div class='div-orig'><p>舉臨濟問黃蘗如何是佛法的的大意蘗便打如是三度乃辭蘗見大愚愚問什麼䖏来濟云黃蘗来愚云黃蘗有何言句濟云某甲三問佛法的的大意三度喫棒不知有過無過愚云黃蘗恁麼老婆為你得徹困更来問有過無過濟於言下大悟。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>九包之雛千里之駒真風度籥靈機發樞劈面来時飛電急迷雲破䖏太陽孤捋虎鬚見也無箇是雄雄大丈夫</div>
</p></div>
<div class='div-orig'><p>舉踈山到溈山便問承師有言有句無句如藤倚樹忽然樹倒藤枯句歸何䖏溈山呵呵大笑踈云某甲四千里賣布單来和尚何得相弄溈喚侍者取錢還者上座遂囑云向後有獨眼龍為子點破去在後到明昭舉前話昭云溈山可謂頭正尾正只是不遇知音踈復問樹倒藤枯句歸何䖏昭云更使溈山笑轉新踈於言下有省乃云溈山元来笑裏有刀。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>藤枯樹倒問溈山大笑呵呵豈䓁閑笑裏有刀窺得破言思無路絕機關</div>
</p></div>
<div class='div-orig'><p>舉楞嚴經云吾不見時何不見吾不見之䖏若見不見自然非彼不見之相若不見吾不見之地自然非物云何非汝。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>滄海瀝乾太虛充滿衲僧鼻孔長古佛舌頭短珠絲度九曲玉機[糸*(免/免)]一轉直下相<span class='corr'>逢</span>誰識渠始信斯人不合伴</div>
</p></div>
<div class='div-orig'><p>舉洞山示眾云秋初夏末兄弟或東或西直須向萬里無寸草䖏去又云只如萬里無寸草䖏作麼生去石霜云出門便是草大陽云直道不出門亦是草漫漫地。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>草漫漫門裏門外君自看荊棘林中下脚易夜明簾外轉身難看看幾何般且随老木同寒瘠將逐春風入燒瘢</div>
</p></div>
<div class='div-orig'><p>舉仰山夢往弥勒所居苐二座尊者白云今日當苐二座說法山乃起白椎云摩訶衍法離四句絕百非謹白。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>夢中擁衲參耆舊列聖森森坐其右當仁不讓楗稚鳴說法無畏師子吼心安如海膽量如斗鮫目淚流蚌膓珠剖譫語誰知泄我機厖眉應笑<span class='corr'>揚</span>家醜離四句絕百非馬師父子病休醫</div>
</p></div>
<div class='div-orig'><p>舉南泉因陸豆大夫云肇法師也甚奇恠解道天地同根萬物一體泉指庭前牡丹云大夫時人見此一株花如夢相似。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>照徹離微造化根紛紜出沒見其門游神刼外問何有著眼身前知妙存虎嘯蕭蕭嵓吹早龍吟冉冉洞雲昬南泉點破時人夢要識堂堂補䖏尊</div>
</p></div>
<div class='div-orig'><p>舉雲門大師云乾坤之內宇宙之間中有一寳秘在形山拈燈籠向佛殿裏將三門来燈籠上。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>收卷餘懷猒事華歸来何䖏是生涯爛柯樵子疑無路掛樹壺公妙有家夜水金波浮桂影秋風雪陣擁芦花寒魚著底不吞餌興盡清歌却轉槎</div>
</p></div>
<div class='div-orig'><p>舉魯祖問南泉摩尼珠人不識如来蔵裏親收得如何是蔵泉云王老師與你徃往来者是祖云不往来者泉云亦是蔵祖云如何是珠泉召云師祖祖應諾泉云去汝不會我語。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>別是非明得喪應之心指諸掌往来不往来只者俱是蔵輪三賞之有㓛黃帝得之[网-(ㄨ*ㄨ)+又]象轉樞機䏻伎倆明眼衲僧無鹵莾</div>
</p></div>
<div class='div-orig'><p>舉洞山不安僧問和尚病還有不病者麼山云有僧云不病者還看和尚否山云老僧看他有分僧云和尚看他時如何山云則不見有病。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>卸却臭皮袋拈轉赤肉團當頭鼻孔正直下髑髏乾老醫不見從来癖少子相看向近難野水瘦時秋潦退白雲斷䖏舊山寒須勦絕莫顢頇轉盡無㓛伊就位孤標不與汝同盤</div>
</p></div>
<div class='div-orig'><p>舉臨濟問院主甚䖏来主云州中糶黃米来濟云糶得盡麼主云糶得盡濟以拄杖一畫云還糶得這箇麼主便喝濟便打次典座至濟舉前話座云院主不會和尚意濟云你又作麼生座便禮拜濟亦打。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>臨濟全機格調高棒頭有眼辨秋毫掃除狐兔家風峻變化魚龍電火燒活人劒殺人刀倚天照雪利吹毛一䓁令行滋味別十分痛䖏是誰遭</div>
</p></div>
<div class='div-orig'><p>舉九峯在石霜作侍者霜遷化後眾欲請堂中首座接續住持峯不肯乃云待某甲問過若會先師意如先師侍奉遂問先師道休去歇去一念萬年去寒灰枯木去一條白練去且道明什麼邊事座云明一色邊事峯云恁麼則未會先師意在座云你不肯我那裝香来座乃焚香云我若不會先師意香煙起䖏脫去不得言訖便坐脫峯乃撫其背云坐脫立<span class='corr'>亡</span>則不無先師意未夢見在。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>石霜一宗親傳九峯香煙脫去正脉難通月巢鶴作千年夢雪屋人迷一色㓛坐斷十方猶點額密移一步看飛龍</div>
</p></div>
<div class='div-orig'><p>舉同光帝謂興化云寡人收得中原一寳只是無人酬價化云借陛下寳看帝以兩手引幞頭脚化云君王之寳誰敢酬價。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>君王底意語知音天下傾誠葵藿心掇出中原無價寳不同趙璧與燕金</div>
</p><p style="text-indent:1em" class="lg-abnormal"><div class='lg-row'>中原之寳呈興化一叚光明難定價帝業堪為萬世師金輪景耀四天下</div>
</p></div>
<div class='div-orig'><p>舉僧問洞山三身中那身不堕諸[婁*殳]山云吾常於此切。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>不入世未循緣劫壺空䖏有家傳白蘋風細秋江暮古岸舡歸一帶煙</div>
</p></div>
<div class='div-orig'><p>舉僧問雲門如何是塵塵三昧門云鉢裏飯桶裏水。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>鉢裏飯桶裏水[門@井]口見膽求知己擬思便落二三機對面忽成千萬里韶陽師較些子斷金之義兮誰與相同匪石之心兮獨䏻如此</div>
</p></div>
<div class='div-orig'><p>舉僧問瑯瑘覺和尚清淨本然云何忽生山河大地覺云清淨本然云何忽生山河大地。</p>
</div>
<div class='div-commentary'><p style="text-indent:1em" class="lg-abnormal"><div class='lg-row'>見有不有飜手覆手瑯瑘山裏人不落瞿曇後</div>
</p></div></div>
<p class='juan'>天童宏智覺和尚頌古一百則竟</p>
<div class='div-w'><p>至正二年嵗次壬午蕤賓一日大明禪寺住持<span class='note-inline'>(海島)</span>刊板印施流通</p>
<p style="margin-left:9em">香山侍者　圎明　書</p>
<p style="margin-left:2em">告白慕道高流此板見在西香山用者請来印造</p>
<p style="margin-left:2em">大道者山雲峯禪寺住持嗣祖沙門月巖　徳明　助緣</p>
<p style="margin-left:2em">大香山永安禪寺住持嗣祖沙門恵川　福珪　助緣</p>
<p style="margin-left:2em">大甘泉普濟禪寺住持嗣祖沙門東溟　海潮　助緣</p>
<p style="margin-left:2em">大萬壽禪寺住持嗣祖沙門玉川　道偡　助緣</p>
<p style="margin-left:2em">大承天護聖寺住持月潭大師　了資　助緣</p>
<p style="margin-left:9em">舎人　朵鵉帖木兒　啊穆哥室利</p>
<p>太師國王孫銀青榮祿大夫河南江北䓁䖏行中書省國王承相<span class='note-inline'>(朵兒)</span>施財</p>
</div></div>
</div><!-- end of div[@id='body'] -->
</body></html>