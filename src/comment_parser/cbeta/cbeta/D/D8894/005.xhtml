<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>頌義八拔萃</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu31' />
<p class='juan'>頌義八㧞萃五卷</p>
<div class='div-other'><a id='mulu32' />
<p class='h2'>第七地之下</p><p style="margin-left:1em;text-indent:-1em">百法抄七<span class='note-inline'>(十五丁)</span>問何名遠行地耶答此地出過世間二乘道故名遠行問何名二乘世間道哉答謂初二三地行施戒忍所修行相似凡夫有漏行四五六地四諦緣起觀猶似二乘行世間二乘行皆是有相行也此地住純無相觀故出過世間二乘行也問何名有相無相耶[前-刖+合]有相無相有多重對望一執心境名有相有實有妄想故非執境名無相離實有妄想故<span class='note-inline'>(是一重)</span>於此非執心一切有漏心名有相猶不脫相縛帶實有相故一切無漏心名無相解脫相縛了如幻故也<span class='note-inline'>(是二重)</span>於無漏心有観名有相空觀名無相<span class='note-inline'>(是三重)</span>問何名有觀空観耶[前-刖+合]有二門一者三性相對觀遍計空名空觀々依圓有名有觀二者雖観依圓二性觀空門名空觀々有門名有觀也謂於依圓二性自本備空有二門謂依他虛假義圓成空寂義是空門也依佗因緣生義圓成凝然常住之義也是有門也観此空門名空観〃有門名有観於此空観猶観依佗名有相観〃圓成真理名無相観也<span class='note-inline'>(是四重)</span>問論釈第七地菩薩云不執菩提有情實有無由發起猛利悲願。</p>
<p style="margin-left:1em">云云意何耶[前-刖+合]第七地菩薩深住無相観故謂菩提無可求有情無可度心會無相難發猛利悲願所謂故意發菩提有情實有執由此發猛利悲願也問若尒者此地菩薩全不起有行耶答雖起有行猶則空起也前六地未䏻空中起有勝行也問則空起有行方何耶[前-刖+合]心乍住如幻空為利有情現金銀珎寶等現身土相也問此地断何惑耶[前-刖+合]此地断細相現行障也細相者流轉還滅生滅相也謂前六地雖作染淨無差別観由作緣起觀猶有生滅微細相以彼為障也於此為二愚一細相現行愚則緣起流轉細生相也二純作意求無相愚則緣起還滅細相也入此第七地之時断彼二愚故生滅細相空寂也問何故以生滅相名細相耶[前-刖+合]前六地所断染淨相上猶所殘生滅相故名細相也問此地證何真如耶[前-刖+合]證法無別真如也問何名法無別耶[前-刖+合]由離生滅相安立[契-丰+生]経等種々教法一味而無異故名法無別真如也問此地行何波羅蜜耶[前-刖+合]以方便波羅蜜為本也於此有二一[同-(一/口)+已]向方便善巧謂以前六度所集善根俱囘向諸有情與彼俱求無上菩提也二㧞濟方便善巧謂濟度一切有情方便善巧也。</p>
<p style="margin-left:1em;text-indent:-1em">同見聞七<span class='note-inline'>(十二丁)</span>[前-刖+合]謂初二三地施戒修相同世間<span class='note-inline'>(<span class='corr'>已</span>上)</span>修者即忍也有相無相観者謂有相觀後得智無相観根本智也<span class='note-inline'>(云云)</span>[前-刖+合]有相謂先初三重執非執相望漏無漏相對有空相對也次三重也云ヘモ俱三性上相望故合一重是四重也<span class='note-inline'>(云云)</span>不脫者マスカレスト讀也問論釈第七地等者是非也其故此論文初地第七地說文也[前-刖+合]第七地等者謂第七地菩薩深住無相謂無可而菩提而求無可有情而度故難大悲願發故依故意力菩薩有情實有也思執發々猛利悲願也謂ヲモフト讀也會カナフト讀也故意者コイト讀也謂此料蕳見第七菩薩特住無相故此謂依上釈第七地菩薩云歟。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>七遠行地至無相住㓛用後邊出過世間二乘道故。</p>
<p style="margin-left:1em;text-indent:-1em">述記十本<span class='note-inline'>(十一丁)</span>論七遠行地至二乗道故。</p>
<p style="margin-left:1em">述曰世親等云此地於功用得至究竟雖一切相不䏻動埵而於無相猶名有行十地云善脩無相行㓛用究竟䏻過世間二乗出世間道故此地出過世間二乘道者前六地中雖有緣起染淨無二猶有所治細相現行障執有生滅流轉還滅相故未能空中起有勝行今此地中遠離彼障亦䏻空中起有勝行䏻治佊障二乘世間即不䏻如是。</p>
<p style="margin-left:1em;text-indent:-1em">論泉九中<span class='note-inline'>(廿一丁)</span>光云前六地中雖觀緣起染淨無二猶有細相現行障執生滅流轉還滅相仍空中不起有行此地治此障故起空中有行見<span class='note-inline'>(云云)</span>一功用後邊者功用邊際云事也功用コレマテ也亦第八地無相無功用常申無相第七地得之無功用ハカリ第八地ハシニル<span class='note-inline'>(云云)</span>。</p>
<p style="margin-left:1em;text-indent:-1em">唯識論九<span class='note-inline'>(廿九丁)</span>七細相現行鄣謂所知鄣中俱生一分執有生滅細相現行彼鄣七地妙無相道入七地時便能永断由斯七地說断二愚及彼麤重一細相現行愚即是此中執有生者猶取流轉細生相故二純作意求無相愚即是此中執有滅者尚取還滅細滅相故純於無相作意勤求未能空中起有勝行。</p>
<p style="margin-left:1em;text-indent:-1em">述記十本<span class='note-inline'>(七十二丁)</span>論七細相現行障至便䏻永断。</p>
<p style="margin-left:1em">[這-言+木]曰十地云細相習障世親同此由前六地作緣起觀流轉還滅尚有生滅微細相故々名為障此地真如名種々無別真如故此道名妙無相道此細相為障論由斯七地至細滅相故。</p>
<p style="margin-left:1em">述曰細相現行執有生者以行流轉以生為首實皆有滅於有漏有生且舉一生非不執滅即執流轉相也純作意求無相愚即執有滅即執還滅相也。</p>
<p style="margin-left:1em">論純於無相至起有勝行。</p>
<p style="margin-left:1em">述曰前地尚取還滅細滅相故純於無相作意勤求未能空中起有勝行今此地中既除此障䏻於無相不專勤求乃於空中起有勝行所言空者無相空理於空中作有行即真觀中起於有觀冥真俗二境合本後二智少用功力即䏻得故不同五地十地第九経云七地以十種方便智發起殊勝行入彼論解云無障礙智現在前時於無作行中生樂心等無作行者即空行也今言非安立行是。</p>
<p style="margin-left:1em;text-indent:-1em">同三末<span class='note-inline'>(六十七丁)</span>十地論說初地至六地名為少行第七地名大行八地<span class='corr'>已</span>去名為廣行前六地一行中脩一切行是故名少第七地雖亦然以䏻即空方便智發起有中殊勝行勝前六地故立大名前五地中雖合真俗雙行然極用功方始能起此第七地雖未任運少用功力即䏻現前故與前異立其大名八地以去一切行中脩一切行故名為廣。</p>
<p style="margin-left:1em;text-indent:-1em">唯識義章五末<span class='note-inline'>(五丁)</span>問云何名有相觀無相觀耶。</p>
<p style="margin-left:1em">[前-刖+合]謂之古德曰言極多有難定煩今謂正躰智觀唯名無相觀後得智観通名有相観無相観。</p>
<p style="margin-left:1em">問以何知爾。</p>
<p style="margin-left:1em">[前-刖+合]論第九說相多現行愚䟽曰由起無漏淨相故相觀多行未䏻多時住無相観即後得智作有相淨觀也雖作無相少時能故<span class='note-inline'>(云云)</span>。</p>
<p style="margin-left:1em">又說純作意求無相愚疏曰今此地中既除此障能於無相不專勤求乃至於空中起有勝行所言空者無相空理於空中作有行即真觀中起於有觀冥真俗二境合本後二智少用功力即䏻得故不同五地<span class='note-inline'>(云云)</span>以此文釈無諸妨難也。</p>
<p style="margin-left:1em;text-indent:-1em">同學鈔十之一<span class='note-inline'>(三十三丁)</span>尋云付第二釈五地以上真俗合觀何云又未䏻即空而觀於有前六地云真俗不合観乎[前-刖+合]五六地雖真俗合觀非長時故是少分故云爾也或真俗合觀在第五地即空起有中殊勝行者始起第七地故云未能即空而觀於有也故論說第六地云未䏻空中起有勝行也。</p>
<p style="margin-left:1em;text-indent:-1em">同三之三<span class='note-inline'>(七丁)</span>問十地論中以第七地名大行<span class='note-inline'>(云云)</span>本疏釈此文空中起有行故名大行<span class='note-inline'>(云云)</span>尒者空有行者為即真俗合観將如何若真俗合觀者真俗合觀義在五地<span class='corr'>已</span>上若如此故者自第五地可立大行名况既云即空方便智豈根本智立方便名耶又云有勝行定可後得智若尒空中起有行者<span class='corr'>但</span>可限後得智何云真俗合觀哉依之撲揚大師餘處中第六地雖真俗雙行未能以空起有行<span class='note-inline'>(云云)</span>若依之如此者見疏文第七地空中起有行故立大名五地中雖真俗雙行極用功力第七地不尒故異前立大名<span class='note-inline'>(云云)</span>此釋意真俗合觀名空中起有行見[前-刖+合]以即空方便智發起有中殊勝行者非真俗合觀也既云方便智故知非根本智依之明詮釈云方便智者後得智也<span class='note-inline'>(云云)</span>若尒者後得智中即空起有行始在第七地五六兩地雖真俗合觀未能空中起有勝行仍與真俗合觀異也<span class='corr'>但</span>於今疏者通伏難也意云五地<span class='corr'>已</span>真俗合觀如何空中不起有行乎[前-刖+合]此伏難意云第五地雖真俗合觀極假功用未断純作意求無相愚是故空中不起有行第七地中雖非任運断此愚故真俗合觀用功力小故空中起有行。</p>
<p style="margin-left:1em"><span class='note-inline'>(為言)</span>尋云章云八地<span class='corr'>已</span>上無勉勵修任運空中起有勝行真俗二識恒俱合緣<span class='note-inline'>(云云)</span>如此釈者空中起有勝行者即真俗合觀歟[前-刖+合]舉別々事也問疏十本釈未能空中起有勝行之文云所言空者無相空理於空中作有行即真觀中起於有觀冥真俗二境合本後二智少用功力即䏻得不同五地<span class='note-inline'>(云云)</span>如此釈者空中起有行者無分別智空觀之中起後得智有行也[前-刖+合]尤難會也先師上人云真俗合觀者汎尒合觀也至第五地始備此德空中起有勝行者無分別智真觀之中起身語等勝行也起勝行即能緣之故又是真俗合觀也第七地中始有此事若尒者真俗合観廣設雖不起勝行真觀中緣俗事者是合觀故空中起有行[彳*交]非汎尒合觀故若得此意處々無相違問若根本智何不云[〦/力]便智[前-刖+合]方便智者起殊勝行之後得智也非即空之智即無分別智空觀後得[〦/力]便智發起有行<span class='note-inline'>(為言)</span>。</p>
<p style="margin-left:1em;text-indent:-1em">唯識論十<span class='note-inline'>(三丁)</span>七法無別真如謂此真如雖多教法種種安立而無異故。</p>
<p style="margin-left:1em;text-indent:-1em">述記十末<span class='note-inline'>(十六丁)</span>論七法無別真如至而無異故。</p>
<p style="margin-left:1em">述曰由離生滅紬相現行故雖多教安立真如無別世親同謂教安立為勝義法界善不善等此無別也。</p>
<p style="margin-left:1em">新中邊云由通達此知法無相不行[契-丰+生]經等種々法相中此依教談如無異彼依如談教無異綺亘一邊亦不違也由達此如即空方便智發起有中殊勝行。</p>
<p style="margin-left:1em;text-indent:-1em">探要記一<span class='note-inline'>(三十八丁)</span>論曰於七地由種々法無別義釈曰十二部經所顕法門由種々義成立有異由一味修行一味通達一味至得故不見有異由觀此義得入七地。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>方便善巧有二種謂囘向方便善巧㧞濟方便善巧。</p>
<p style="margin-left:1em;text-indent:-1em">述記十本<span class='note-inline'>(二十丁)</span>論方便善巧至㧞濟方便善巧。</p>
<p style="margin-left:1em">述曰攝論第七解十地中方便度者謂以前六度所集善根共諸有情迴求無上正等菩提故世親云此由般若及與大悲以諸善根迴求無上菩提是般若作諸有情一切義利是大悲故無性云不捨生死而求涅槃大悲故不捨生死般若故求涅槃四十九說如前所說十二行相[〦/力]便善巧當知說名方便善巧度十二行相者前四十五說合有十二種方便善巧成[孰/火]佛法有六成[孰/火]有情有六合名十二行相成[孰/火]佛法六為般若成[孰/火]有情六為大悲如彼廣解對法十四有四種方便善巧勘同異瓔珞有三一進趣向果二巧會有文三一切不捨不受此中迴向即般若㧞濟即大悲。</p>
<p style="margin-left:1em;text-indent:-1em">論泉九中<span class='note-inline'>(廿六丁)</span>光云方便者善巧義也六度行イタツラニナスシテ巧回求上求下化二利要湏義也<span class='note-inline'>(云云)</span>後四悉智歟アレハ大悲為方便度躰無嗔無癡為躰也又瑜伽四十九方便度十二行相アル也六自利六利佗也。</p>
<p style="margin-left:1em;text-indent:-1em">百法抄見聞七<span class='note-inline'>(十二丁)</span>囘向方便者是般若也所謂大慈與樂義也㧞濟方便者是大悲拔苦義也。</p>
<p style="margin-left:1em;text-indent:-1em">演秘七末<span class='note-inline'>(十一丁)</span>又對法十四有四善巧一成就有情善巧謂四攝法由攝受彼令處善巧二圓滿佛法善巧謂惠波羅密三<span class='corr'>速</span>證通惠善巧謂日夜六時發露諸惡隨喜功德勸請諸仏迴向善根四道無断善巧謂無住涅槃由此數々究竟無断周遍十方一切世[田/八/力]隨所應化示現一切仏菩薩行。</p>
</div>
<div class='div-other'><a id='mulu33' />
<p class='h2'>第八地之下</p><p style="margin-left:1em;text-indent:-1em">百法抄七<span class='note-inline'>(十七丁)</span>問何名不動地耶答此地無漏心任運相續不間断故一切有相功用煩惱不䏻動故名不動地也凡八地以上任運無功用處於所行全不借功用一念中修諸行諸行中又兼修諸行不量自利㓛德自增進不營利佗功[彳*(匕/匕)]十方現凡地前二位名不覚現行位不量煩惱自生故七地以前名故意方行位為利有情勵起煩惱助願受生故八地以上名永不現行位純無漏相續不故起煩惱故也亦地前二位一行中修一行七地以前一行中修諸行八地以上諸行中修諸行也凡此地已上更不借功用故功德任運生剎那〃〃增進故八地以上名剎那增進位也故疏云以第八地初一念所得功德望前二僧[尤-尢+衹]所行功德一倍第二剎那更倍前念如是展轉勝進倍前熏習增進仏果圓滿不增不减也<span class='note-inline'>(取意)</span>問此地断何障耶[前-刖+合]断無相中作加行障也於此為二愚一於無相作功用愚二於相自在愚初愚者謂前第七地雖住純無相觀猶借功用不自在此第八地断於無相作功用障故功德任運無功用也故論云前之五地有相觀多無相觀少於第六地有相観少無相觀多第七地中純無相觀雖恒相續而有加行未䏻任運現相及土云云第二於相自在愚者則前第七地雖修空中有行未自在此地断彼故現相土自在也相者身土相也為利生現種々身土相也問此地菩薩證何真如耶[前-刖+合]此地所證真如名不增减真如也謂此地清淨一切雜染法多减滅淨法運々增進雖断染法不起减執雖增淨法不生增執故名不增减真如也亦名相土自在所依真如其義明也問修何波羅蜜耶[前-刖+合]以願波羅蜜為本行也願者於此有二一求菩提願々佛果大菩提故二利樂佗願願度一切有情故上求菩提下化有情者是雖菩薩通相此地殊修之也。</p>
<p style="margin-left:1em;text-indent:-1em">同見聞七<span class='note-inline'>(十三丁)</span>一念中修諸行等者謂十地十波羅蜜云時八地<span class='corr'>已</span>上如次方願力智為本行云ヘ[厂@七]八地已上任運無㓛用故何取相主行可云<span class='note-inline'>(云云)</span>。</p>
<p style="margin-left:1em">○疏云以第八地初等者謂第八地初一念福智二行修中行功德前二刧福智二行㓛能望一倍增歟無量倍增歟學者二義也其取彼十地経舩笩譬說所謂七地以前陸地舩笩喻八地<span class='corr'>已</span>上水路乗舩譬也是トナタニテモ見取也然猶無量倍增云義會此譬說云云於八地<span class='corr'>已</span>上真俗合說事有歟無歟學者異義也。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>八不動地無分別智任運相續相用煩惱不能動故。</p>
<p style="margin-left:1em;text-indent:-1em">述記十本<span class='note-inline'>(十二丁)</span>論八不動地至不能動故。</p>
<p style="margin-left:1em">述曰相者有相用者功用無性云一切有相一切加行皆不能動此地心故第七地雖一切相不能動之不現行故然不自在任運而轉有加行故猶有煩惱第八地中任運而轉不依加行無功用故亦無煩惱七八二地之差別也十地云報行純[孰/火]無相無間故名不動此地已去明知無相非有間也。</p>
<p style="margin-left:1em;text-indent:-1em">演秘七末<span class='note-inline'>(四丁)</span>䟽十地云報行純[孰/火]者因循任運不待加行而能成之名為報行如言報性自䏻是等。</p>
<p style="margin-left:1em;text-indent:-1em">論泉九中<span class='note-inline'>(二十二丁)</span>相用煩惱右點導論點也而先抄㔫點如見追可尋之光云相用煩惱有相有㓛用煩惱也此二中有相煩惱不動第七地得此功德何云第八地始德耶<span class='note-inline'>(云云此㕝追可[(暴-(日/共))/又]之)</span>。</p>
<p style="margin-left:1em;text-indent:-1em">述記七本<span class='note-inline'>(三十五丁)</span>二乘聖者十地菩薩於能治藥所治之病俱不能遍了知盡故於後得智中為佗說法必須假藉尋伺二法與佛稍別仏無功用說故八地<span class='corr'>已</span>去雖無功用果未滿故有任運功用故不同佛又功用有二一自利二利佗前八地已去皆無後八地已上猶有七地<span class='corr'>已</span>前二用並有八地<span class='corr'>已</span>去無功用者無自利用任運入地非於利佗亦無功用佛二俱無故說法時不假功用有正思惟躰即是思不名為尋。</p>
<p style="margin-left:1em;text-indent:-1em">唯識論九<span class='note-inline'>(廿九丁)</span>八無相中作加行鄣謂所知鄣中俱生一分令無相觀不任運起前之五地有相觀多無相觀少於第六地有相觀少無相觀多第七地中純無相觀雖恒相續而有加行由無相中有加行故未能任運現相及土如是加行鄣八地中無功用道故若得入第八地時便能永断佊永断故得二自在由斯八地說断二愚及彼[色-巴+(鹿-比+(人*人))]重一於無相作功用愚二於相自在愚令於相中不自在故此亦攝土相一分故八地以上純無漏道任運起故三界煩惱永不現行第七識中細所知鄣猶可現起生空智果不違彼故。</p>
<p style="margin-left:1em;text-indent:-1em">述記十本<span class='note-inline'>(七十三丁)</span>論八無相中至不任運起。</p>
<p style="margin-left:1em">述曰文中有四一出躰二障相三即愚四顕有此初也十地云於無相有行障世親攝論云於無相作行義意大同餘文易了。</p>
<p style="margin-left:1em">論前之五地至而有加行。</p>
<p style="margin-left:1em">述曰二辨相也前之五地觀心猶劣無相觀少第六地中猶觀清淨平等如故多住無相第七地中断微細生滅相故無相恒續而有加行與八地等別。</p>
<p style="margin-left:1em">論由無相中至得二自在。</p>
<p style="margin-left:1em">述曰未能任運入無相觀者不自在故未䏻任運現相及土明此地已前亦現相土未名自在未䏻任運現故言現相者即是隨欲現何相者即能現之如現金銀等相珠寳等相皆能現故此即寬遍便於相中別建立土自在土自在者隨欲現於大小土等現金銀等㐌即䏻現故土即狹也土是假別䏻依相是實別所依相中別分立故。</p>
<p style="margin-left:1em">論由斯八地至相一分故。</p>
<p style="margin-left:1em">述曰三即愚也其文易了故不解之。</p>
<p style="margin-left:1em">論八地以上至不違彼故。</p>
<p style="margin-left:1em">述曰四顕有此地以去一切煩惱雖不現行微所知障猶可現起此是第七識以生空無分別智及果即是滅盡定等生空後得智皆可現行法執末那不違佊故問若等流後得智法執猶起八地以上無漏相續無有一時非此等流如何可說二觀等流別也[前-刖+合]由無分別生法二觀近遠勢用所引故得別也如前已解。</p>
<p style="margin-left:1em;text-indent:-1em">唯識論三<span class='note-inline'>(十丁)</span>又不動地以上菩薩一切煩惱永不行故法駃流中任運轉故能諸行中起諸行故剎那剎那轉增進故此位方名不退菩薩。</p>
<p style="margin-left:1em;text-indent:-1em">述記三本<span class='note-inline'>(六十七丁)</span>第八地<span class='corr'>已</span>上菩薩於無相海任運而轉諸佛勸等乃至廣說<span class='corr'>剎</span>那〃〃真俗雙運以無功用故任運轉<span class='note-inline'>(云)</span>。</p>
<p style="margin-left:1em;text-indent:-1em">同三末<span class='note-inline'>(六十八丁)</span>初地<span class='corr'>已</span>前於六波羅蜜一行中脩一行初地<span class='corr'>已</span>去於六波羅蜜一行中脩一切行八地以去一切行中脩一切行七地已前唯於六度唯有脩一以一切行而莊嚴之八地已去於万行中具脩万行然所脩願力智度漸次勝前別立其名非唯脩此今第三證與彼文同。</p>
<p style="margin-left:1em">論剎那〃〃轉增進故。</p>
<p style="margin-left:1em">述曰此第四理謂八地後無漏相續無有漏間又佊亦無末得之退故能念々增進諸行勘十地々持及菩薩地等彼謂従此八地<span class='corr'>已</span>去於初剎那䏻得過前二阿僧祇所行功德智惠一倍第二剎那更倍前念如是展轉勝進倍前。</p>
<p style="margin-left:1em;text-indent:-1em">百法抄六<span class='note-inline'>(十一丁)</span>總論之者<span class='corr'>但</span>可云大阿僧祇雖然依修行階級以所經刧分量三也謂資粮加行二位一向有漏行也<span class='note-inline'>(是一)</span>。</p>
<p style="margin-left:1em">一行中唯修一行<span class='note-inline'>(是一)</span>。</p>
<p style="margin-left:1em">於煩惱不覺現行位也<span class='note-inline'>(是一)</span>。</p>
<p style="margin-left:1em">所行施等猶非真波羅蜜<span class='note-inline'>(是一)</span>。</p>
<p style="margin-left:1em">次七地以前者漏無漏間雜位也<span class='note-inline'>(是一)</span>。</p>
<p style="margin-left:1em">一行中修諸行<span class='note-inline'>(是一)</span>。</p>
<p style="margin-left:1em">於煩惱故意方行也<span class='note-inline'>(是一)</span>。</p>
<p style="margin-left:1em">以所行施等名近波羅蜜<span class='note-inline'>(是一)</span>。</p>
<p style="margin-left:1em">所行皆有功用也<span class='note-inline'>(是一)</span>。</p>
<p style="margin-left:1em">漸漸增進位非剎那增進<span class='note-inline'>(是一)</span>。</p>
<p style="margin-left:1em">次八地以上者純無漏相續位也<span class='note-inline'>(是一)</span>。</p>
<p style="margin-left:1em">諸行中修諸行<span class='note-inline'>(是一)</span>。</p>
<p style="margin-left:1em">於煩惱求不現行位也<span class='note-inline'>(是一)</span>。</p>
<p style="margin-left:1em">所行施等名大波羅蜜<span class='note-inline'>(是一)</span>。</p>
<p style="margin-left:1em">所行一向任運無功用也<span class='note-inline'>(是一)</span>。</p>
<p style="margin-left:1em">功德剎那〃〃增進<span class='note-inline'>(是一)</span>。</p>
<p style="margin-left:1em">依有此等階級所經刧分三也。</p>
<p style="margin-left:1em;text-indent:-1em">唯識論五<span class='note-inline'>(六丁)</span>八地以上一切菩薩所有我執皆永不行或已永断或永伏故法空智果不現前時猶起法執不相違故如[(生*力)/大]經說八地以上一切煩惱不復現行唯有取依所知障在。</p>
<p style="margin-left:1em;text-indent:-1em">述記五末<span class='note-inline'>(九丁)</span>論八地以去至不相違故。</p>
<p style="margin-left:1em">述曰重諍八地<span class='corr'>已</span>上三地彼位人我執皆永不行不行有二無學漸悟彼已永断名為不行有學漸悟及頓悟菩薩此位永伏名為不行即是第八捨其名也䏻緣不行故此三地法空智不現前起人觀時猶起法執不相違故細執不障[色-巴+(鹿-比+(人*人))]観起故若不然者即應起法觀唯無漏相續無有漏心隔以此為證八地已去若佊許起弟六意識有漏心者何故人執彼位不行人執不障有漏心故設未永断彼人執種<span class='corr'>但</span>是永伏故知無漏心常起人法觀此以何為證如解深蜜經與七十八二障三處過也。</p>
<p style="margin-left:1em">論如[(生*刀)/大]經說至所知障在。</p>
<p style="margin-left:1em">述曰八地已上一切煩惱不復現行唯有所依所知障在此經文也。</p>
<p style="margin-left:1em;text-indent:-1em">唯識義章六本<span class='note-inline'>(三十三丁)</span>問十地之間既有煩惱種子何故八地已上不起。</p>
<p style="margin-left:1em">[前-刖+合]八地<span class='corr'>已</span>上第六識生空無漏智相續故無由起煩惱故悲增菩薩遂得變易身也。</p>
<p style="margin-left:1em;text-indent:-1em">同六本<span class='note-inline'>(三十五丁)</span>問何故前六識相應現行八地伏了。</p>
<p style="margin-left:1em">答論云八地以上六識俱者不復現行無漏觀心及果相續䏻違佊故<span class='note-inline'>(云云)</span>。</p>
<p style="margin-left:1em">䟽曰六識俱者八地不行以二空無漏無分別智心及此果滅定後得智等相續不断䏻違第六識二執故不行<span class='note-inline'>(云云)</span>。</p>
<p style="margin-left:1em">問且云八地以上二空無漏相續之意何。</p>
<p style="margin-left:1em">[前-刖+合]八地以上第六生空無漏相續無間断法空無漏多分現起少分間斷是故約生空無漏依長時相續云相續約法空無漏依多分相續云相續故合云二空無漏相續也。</p>
<p style="margin-left:1em">問何以知少分間断猶名相續耶。</p>
<p style="margin-left:1em">[前-刖+合]別抄云問第七地純無相觀即是無漏相續如何得有於無相中作加行障諸加行心皆有漏故解云相續起多間断時少故云純續理實閒断起有漏心故有加行<span class='note-inline'>(云云)</span>以此文例可知其義也<span class='note-inline'>(古德未知此例)</span>。</p>
<p style="margin-left:1em">問若云八地以上法空無漏無間断有何失。</p>
<p style="margin-left:1em">[前-刖+合]若爾第七法執不可現起第六入法空觀時第七法執不行故若八地以上第七法執不行者多違聖教也<span class='note-inline'>(具如次下記之)</span>。</p>
<p style="margin-left:1em">問若尒八地以上第六入單生観時第六法執亦可起。</p>
<p style="margin-left:1em">[前-刖+合]不爾一聚中明闇相違故第七是佗聚故不可例難也况復第六法執現起之㓛能八地既盡不可作此難也。</p>
<p style="margin-left:1em;text-indent:-1em">百法抄七<span class='note-inline'>(三十四丁)</span>問八地<span class='corr'>已</span>上純無漏相續位何第七與惑相應耶[前-刖+合]八地以上純無漏者㨿第六識論之第七識八地以上猶有々漏之時也問何故尒耶[前-刖+合]第七識本無意樂識故無自離染之義必被押第六識成無漏力第七相應惑不起故所引第六無漏第七亦成平等性智無漏也而於第六妙觀察智無漏生空法空異第六若入法空無漏被押此法空力第七相應法執不起故我執亦不生此時第七成二空無漏第六妙觀察智若入生空無漏之時被押此生空無漏力雖不起第七我執猶第七相應法執起故第七識猶法執相應有漏也故八地以上猶第七相應俱生所知障現起之時有也。</p>
<p style="margin-left:1em;text-indent:-1em">唯識論十<span class='note-inline'>(三丁)</span>八不增减真如謂此真如離增减執不隨淨染有增减故即此亦名相土自在所依真如謂若證得此真如<span class='corr'>已</span>現相現土俱自在故。</p>
<p style="margin-left:1em;text-indent:-1em">述記十末<span class='note-inline'>(十六丁)</span>論八不增减真如至俱自在故。</p>
<p style="margin-left:1em">述曰無性云謂法外無用所以不增諸法不壞所以不减此即離遍計所執增餘二性减解又一解與世親同云染法减時而無有减淨法增時而無有增即断染不减得淨不增今此復別離增减執故新中邊云由通達此證得無生法忍於諸清淨雜染品中不見一法有减增故即依如說法無增减也二自在依如前已解如文可解然無性云前諸地中雖亦得此無差別住然作功用後乃得成於此地中䏻無功用隨用即成故名自在新中邊云有四自在一名無分別自在二淨土自在三智自在四業自在第八地中唯達初二名無增减差別如故其相自在名無分別如彼䟽解。</p>
<p style="margin-left:1em;text-indent:-1em">演秘七末<span class='note-inline'>(三十六丁)</span>論八不增减真如等者如疏具辨攝論中邊與此同異有義自釈復彈疏云初應正同世親所說義無別故無性後釈亦與此同不可如疏說此彼別詳曰乍觀似同窮理少異攝論直㨿断染得淨明無增减此約離執明無增减即同中邊由證此如而離於執不見一法而有增减舉佊所見不增减法以顕真如不增减之真如依主釈也以此而言疏意遠矣。</p>
<p style="margin-left:1em">論即此亦名相土自在等者問此相自在即中邊論四自在中無分別攝何故此相名無分別答無分別智之所起故従因為名此論言相依果受称故不相違。</p>
<p style="margin-left:1em;text-indent:-1em">探要記一<span class='note-inline'>(三十八丁)</span>論云於八地由不增减義釈曰菩薩見一切法道成時不增或减時無减如此智是相自在及土自在依止相自在者如所欲求相以自在故即得現前土自在者若菩薩起分別願々此土皆成頗梨柯等故以自在故如所願即成初自在為成就佛法後自在為成就眾生此二自在由不增减智得成即以不增减智為依止由觀此義得入八地。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>願有二種謂求菩提願利樂佗願。</p>
<p style="margin-left:1em;text-indent:-1em">述記十本<span class='note-inline'>(二十一丁)</span>論願有二種至利樂佗願。</p>
<p style="margin-left:1em">述曰攝論說謂發種々微妙大願引攝當來波羅蜜多殊勝眾緣無性云來到彼岸緣為利有情故及為速證佛果涅槃世親云此願即度名為願度願為當來此是所為第七轉聲為當來故發種々願四十九說如前五種大願名波羅蜜多五大願者四十五說一發心願謂初發菩提心二受生願々當來隨順生諸善趣饒益有情三所行願無倒思択諸法願於境界脩習無量等殊勝功德四正願々當來攝受一切菩提㓛德若總若別五大願此従正願所出此復有十種謂供養無邊佛等此中初是菩提願餘利樂佗願為利有情起此願故此中配属如文可知瓔珞有三一自行願二神通願三外化願。</p>
<p style="margin-left:1em;text-indent:-1em">論泉九中<span class='note-inline'>(二十六丁)</span>光尋云求菩提願菩提自身菩提歟佗有情菩提欤[前-刖+合]玄[(天*天)/貝]攝釈異也古[門@目]書アリ<span class='note-inline'>(云云)</span>。</p>
<p style="margin-left:1em;text-indent:-1em">同學鈔三之三<span class='note-inline'>(四丁)</span>問論中明八地<span class='corr'>已</span>上法駃流中任運轉故<span class='note-inline'>(云云)</span>尒者第八地入住出三心為俱任運為將如何<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(六丁)</span>問本疏中釈法<span class='corr'>駛</span>流中任運轉故文引十地經諸佛七勸說尒者諸仏七勸之文但為明利佗行為將如何<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(七丁)</span>問八地已上可有不真俗合觀之時乎[前-刖+合]可有此義也若有者<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(十丁)</span>問頓悟八地已上菩薩入生空滅㝎之時可有說法之義哉<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(十一丁)</span>問論中明八地已上㓛德剎那〃〃轉增進故<span class='note-inline'>(云云)</span>尒者従第八地入心可有此義乎[前-刖+合]<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(十六丁)</span>問以第八地初一念功德對前二僧祇所行智業幾倍耶<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(十七丁)</span>問本疏中以第八地初一念功德望前僧祇一倍<span class='note-inline'>(云云)</span>尒者依何經論說作此釈哉<span class='note-inline'>(乃至)</span>云云。</p>
<p style="margin-left:1em;text-indent:-1em">又云<span class='note-inline'>(十八丁)</span>問論中釈八地已上名不退有一切煩惱永不行故等四故尒者以四因蕳已前位如何釈之耶乃至云云。</p>
<p style="margin-left:1em;text-indent:-1em">又云<span class='note-inline'>(同紙)</span>問七地已前菩薩一行中修諸行<span class='note-inline'>(云云)</span>若非六波羅蜜隨一行者有何過哉<span class='note-inline'>(乃至)</span>云云。</p>
</div>
<div class='div-other'><a id='mulu34' />
<p class='h2'>第九地之下</p><p style="margin-left:1em;text-indent:-1em">百法抄七<span class='note-inline'>(十九丁)</span>問何名善惠地耶[前-刖+合]此地菩薩成四無礙解一切智中以此為㝡勝此惠妙善遍十方善說法故名善惠地也問何名四無礙解耶[前-刖+合]一法無礙解謂法者教法也以䏻詮聲名句文為躰於此無礙自在惠名法無礙解也問何云自在耶[前-刖+合]一能詮名等中現一切名等是其無礙義也二義無礙解謂義者所詮義理也一義理中現一切妙義惠解故名義無礙解也三詞無礙解謂詞者言詞也言詞自在展轉訓釈一音聲中現無邊音聲惠解故名詞無礙也問與法無礙何異哉[前-刖+合]於䏻詮法有親踈差別聲與所詮義踈遠聲上名等與所詮義親境各別故分為二無礙也先假為境後實為境四辨無礙解謂辨者辨才也善達機冝巧為說自在惠解名辨無礙解也問此地断何障耶[前-刖+合]断利佗中不欲行障也謂前第八地剎那增進位故於自利㓛德雖任運無㓛用於利佗功德猶非任運猶借欲行加行心此功用為第九地所断障也於此為二愚一於無量所說法無量名句字後々惠辨陁羅尼自在愚無量所說法者義無礙解也無量名句字者法無礙解也後々惠辨者詞無礙解也二辨才自在愚則辨無礙解也問此地證何真如耶[前-刖+合]證智自在所依真如也得四無礙智自在故也問修何度耶[前-刖+合]以力波羅蜜為本行也於力有二一思擇力二修習力以智惠思擇諸法而修習故為二力也故攝論云由思擇修習二力令前六度無間現行云云問教中於力說十力何故今唯二力耶[前-刖+合]雖有十力不可離思擇修習二故也。</p>
<p style="margin-left:1em;text-indent:-1em">同見聞七<span class='note-inline'>(十三丁)</span>法無礙解者法所謂教法也是名句文也謂一名等中一切名等悉有也是無量也此法無㝵處聲举所依举也法呼躰名句文也<span class='note-inline'>(云云)</span>餘無㝵准之[前-刖+合]於能詮等者謂名句文所詮義理呼顕故名句文所詮義近聲所詮義遠也又聲實云名句文似法故也。</p>
<p style="margin-left:1em">○此辨無㝵解。</p>
<p style="margin-left:1em">○譬如遠雪也。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>九善慧地成就微妙四無㝵解䏻遍十方善說法故。</p>
<p style="margin-left:1em;text-indent:-1em">述記十本<span class='note-inline'>(十二丁)</span>論九善惠地至善說法故。</p>
<p style="margin-left:1em">[這-言+木]曰無性云得最勝無㝵解於諸智中此為最勝智即是惠故名善惠世親云此惠妙善故名善惠無性云由法無㝵解自在了知一切法句由義無㝵自在通達一切義理由辭無㝵自在分別一切言辭由辨無㝵遍於十方隨其所冝自在辨說於此地中最初證得先未曾得無㝵解智故名善惠能遍十方者十地云無㝵力說法成就利佗行故。</p>
<p style="margin-left:1em;text-indent:-1em">述記十本<span class='note-inline'>(七十八丁)</span>十地第十說第九地菩薩用法無㝵智知諸法自相以義無㝵智知諸法差別相以辭無㝵智知不壞說諸法以樂說無礙智知諸法次第不断說也又解第一知法無躰性第二知法生滅相第三知法假名而不断假名法說第四知隨假名不壞無邊法說又解一知法差別二知義差別三隨言音而為說法第四隨所樂解而為說之。</p>
<p style="margin-left:1em;text-indent:-1em">唯識論九<span class='note-inline'>(三十丁)</span>九利佗中不欲行鄣謂所知障中俱生一分令於利樂有情事中不欲勤行樂脩<span class='corr'>己</span>利彼鄣九地四無礙解入九地時便能永断由斯九地說断二愚及攸[色-巴+(鹿-比+(人*人))]重一於無量所說法無量名句字後々慧辨陁羅尼自在愚於無量所說法陁羅尼自在者謂義無礙解即於所詮總持自在於一義中現一切義故於無量名句字陁羅尼自在者謂法無礙解即於能詮總持自在於一名句字中現一切名句字故於後々慧辨陁羅尼自在者謂詞無礙解即於言音展轉訓釈總持自在於一音聲中現一切音聲故二辨才自在愚辨才自在者謂辨無礙解善達機冝巧為說故愚能鄣此四種自在皆是此中第九鄣攝。</p>
<p style="margin-left:1em;text-indent:-1em">述記十本<span class='note-inline'>(七十五丁)</span>論九利佗中不欲行障至便䏻永断。</p>
<p style="margin-left:1em">[這-言+木]曰此文有四一出躰二所障三即愚四總結即初二也十地云不能善利益眾生障世親云於饒益有情不作行義意亦同前八地中得無相樂躭著寂滅不肯進脩諸仏七勸方能進趣故唯自利九地之障四無㝵解利佗法故。</p>
<p style="margin-left:1em">論由斯九地至一切音聲故述曰三即愚也於中有二初總後別々中初標後釈解深蜜七十八云一者於無量所說法即是此中義無㝵解無量法句文字即是此中法無㝵解彼言法者是名身也句者句身文字是字身此論正之言名句字佊文少隱後々惠辨等可解即陀羅尼言貫通三無㝵解隨於一能詮名句文中現一切能詮名等是法無㝵解於一方音聲中現一切方音聲是詞無㝵解或極少於一方一名等中現一切方諸法上名於一方一念聲中現諸方一切音聲是二無㝵解境差別故前是假名等攝故後者是實躰即聲故。</p>
<p style="margin-left:1em">論二辨才自在愚至巧為說故。</p>
<p style="margin-left:1em">述曰辨無㝵解能為巧便說甚深法即是七辨迅辨應辨楗辨無踈謬辨無断盡辨凡所演說<span class='corr'>豐</span>義味辨一切世間㝡勝妙辨高下清濁小大等是。</p>
<p style="margin-left:1em;text-indent:-1em">論泉九之下<span class='note-inline'>(三十一丁)</span>私云由斯九地自在愚マテ初總文也於無量所說法等ヨリ下別釈也此別中一々標釈アリ可知之。</p>
<p style="margin-left:1em;text-indent:-1em">樞要下之末<span class='note-inline'>(四十三丁)</span>何故九地障三無㝵解為一障餘一無㝵解為一障有何意也要速前三方辨說故前後輕重等故開合不同。</p>
<p style="margin-left:1em;text-indent:-1em">了義燈七本<span class='note-inline'>(五十四丁)</span>問四無㝵解何故前三同為一障第四獨為一障[前-刖+合]前三無礙雖躰有三緣境各一無多行解第四躰一解行分多謂即七辯又云前三是因第四是果故三一障而有差別。</p>
<p style="margin-left:1em;text-indent:-1em">唯識論十<span class='note-inline'>(三丁)</span>九智自在所依真如謂若證得此真如已於無礙解得自在故。</p>
<p style="margin-left:1em;text-indent:-1em">述記十末<span class='note-inline'>(十七丁)</span>論九智自在至得自在故。</p>
<p style="margin-left:1em">述曰中邊云由智自在圓滿證得無礙解故餘論解同問此地<span class='corr'>已</span>得智自在者何故十度十地脩智[前-刖+合]無性云謂此地中得無㝵辨所依止故分證智波羅蜜多於一切法不隨其言善能了知諸意趣義如實成就一切有情受勝法樂非謂全得智波羅蜜。</p>
<p style="margin-left:1em;text-indent:-1em">探要記一<span class='note-inline'>(三十九丁)</span>論云於九地由定自在依止義由土自在依止義由智自在依止義釈曰初二依止義如前釈智自在者四無礙解所顕名智此智以無分別後智為躰何以故遍一切法門悉無倒故由得此智故成大法師令無窮大千世[田/八/力]眾生入甚深義如意能成名自在此自在以無分別智為依止由得此自在故入九地又釈通達法界為智自在依止故得四無礙解由觀此義得入九地。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>力有二種謂思擇力修習力。</p>
<p style="margin-left:1em;text-indent:-1em">述記十本<span class='note-inline'>(二十二丁)</span>論力有二種至修習力。</p>
<p style="margin-left:1em">述曰攝論說由思擇脩習二力令前六度無間現行無性云此中且說二力其餘諸力亦攝在中思擇諸法而脩習故四十九云所有十力加行清淨名力波羅蜜多十力加行清淨者此中何者為思擇為脩習此文義配可知瓔珞有三一報通力二脩定通力三變化通力。</p>
<p style="margin-left:1em;text-indent:-1em">演秘七末<span class='note-inline'>(十一丁)</span>論力有二種者有云思擇思惠脩習脩惠若爾後得何有思惠唯無漏故答有正思惟名思何失。</p>
<p style="margin-left:1em;text-indent:-1em">訓論九之二<span class='note-inline'>(百十八座)</span>私云正思惟名思惠事メツラシ。</p>
<p style="margin-left:1em">次力度者思脩二惠處有令前六度無間現行力故云力歟。</p>
<p style="margin-left:1em">疏云攝論說由思擇脩習二力令前六度無間現行<span class='note-inline'>(云云)</span>以此文致此推也瑜伽四十九所有十力加行清淨名力波羅蜜<span class='note-inline'>(云云)</span>以之配今論二力可知之。</p>
</div>
<div class='div-other'><a id='mulu35' />
<p class='h2'>第十地之下</p><p style="margin-left:1em;text-indent:-1em">百法七<span class='note-inline'>(二十丁)</span>問何名法雲地耶[前-刖+合]此位菩薩得遍緣一切法智此智含藏一切總持門陀羅尼門等無量功德隱覆仏果大智障之其如空廣大無邊出生無邊功德水如大雲覆虛空出生清淨眾水故名法雲地法者緣一切法智故名法雲者此如雲故也問此地断何障耶[前-刖+合]此地断於諸法中未得自在障也前第九地猶於諸法非遍緣自在入此第十地断彼未得自在障故於一切法得自在也於此障為二愚一大神通愚則障此地中所起自在無邊神通變化之事業二悟入微細秘<span class='corr'>密</span>愚則障此地所得大法智雲及所含藏功德也問此地證何真如耶[前-刖+合]證業自在等所依真如也謂業者三業所作也於神通及陀羅尼三摩地等發三業自在隨類化作種々利樂有情事故也問此地位修何波羅蜜哉[前-刖+合]以智度為本此位得一切智故也於智有二一受用法樂智謂自身受用前六度所引起妙智德水法樂也二成就有情智謂所得妙智成就利樂有情事也問若此地已得遍緣德亦隱覆仏果大智障者何異佛果耶[前-刖+合]此地不同前諸地已近佛果故雖備遍緣德猶有微細未自在障故非如佛果遍緣也次云隱覆不言断覆者是伏之義也此位伏佛果障出生無邊德水也。</p>
<p style="margin-left:1em;text-indent:-1em">同見聞七<span class='note-inline'>(十四丁)</span>此位菩薩等者故論云大法智雲含眾德水[卄/敞]羅空華重充滿法身故<span class='note-inline'>(已上)</span>付其法雲地云學者二義有一義意此第十地智佛果大智障制伏事大雲虛空覆如故云尒也<span class='note-inline'>(云云)</span>一義意第十地智佛果大智障隱覆出生無邊智大雲虛空覆此雲眾水含隣諸物潤如故云尒也<span class='note-inline'>(云云)</span>是惑障隱覆主證㨿也<span class='note-inline'>(云云)</span>受用法樂智者是內證用也成就有情智者是化他用也。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>十法雲地大法智雲含眾德水蔽如空[色-巴+(鹿-比+(人*人))]重充滿法身故。</p>
<p style="margin-left:1em;text-indent:-1em">述記十之本<span class='note-inline'>(十三丁)</span>論十法雲地至充滿法身故。</p>
<p style="margin-left:1em">述曰無性云由得總緣一切法智總緣一㓛[契-丰+生]經等法不離真如此一切法共相境智譬如大雲陀羅尼門三摩地門猶如淨水智能藏彼如雲含水有能生彼勝功能故又如大雲覆隱虛空如是法智覆隱如空廣大無邊惑智二鄣惑智二障此名[色-巴+(鹿-比+(人*人))]重彼論又云又如大雲澍清淨水充滿虛空如是法智出生無量殊勝功德充滿所證所依身故世親云言充滿者是周遍義十地第一云得大法身具足自在名法雲地第十二云如雲身遍滿故除垢八相成道度眾生萠牙故此地如是受法王位如王太子於諸王子而得自在<span class='corr'>但</span>由是處有微智障故不自在對此障故說後佛地十地第十二說此地得受位者有十相一主相大寳花王出二量相周圓如十阿僧祇百千三千大千世界三勝相一切眾寳間錯莊嚴故四地相過於一切世界境界故五因相出世善根所生等皆如彼說又如懷孕在藏十時菩薩亦尒佊說十位不能繁引。</p>
<p style="margin-left:1em;text-indent:-1em">論泉九之中<span class='note-inline'>(廿二丁)</span>一十法雲地至充滿法身故事光云緣一切法智如大雲陁羅尼三摩地如淨水如雲含水智含陁羅尼定也智䏻生總持定故次蔽如空[色-巴+(鹿-比+(人*人))]重者如雲覆虛空此法智如空廣大無邊煩惱所知二障覆隱[色-巴+(鹿-比+(人*人))]重者䟽惑智二障此名[色-巴+(鹿-比+(人*人))]重<span class='note-inline'>(云云)</span>惑智二障者煩惱所知二障歟充滿法身故者疏云如是法智出生無量殊勝功德充滿所證所依身故。</p>
<p style="margin-left:1em">○充滿者是周遍義等<span class='note-inline'>(云云)</span>光云常煩惱覆智隱現ヨリ申此樣智覆二障事メツラシ此覆隱滅盡云歟又二障喻空廣大無邊事不審也惑障何トテ廣大無邊義具耶<span class='note-inline'>(云云)</span>此事追可尋之。</p>
<p style="margin-left:1em;text-indent:-1em">演秘七之末<span class='note-inline'>(四丁)</span>論十法雲地等者按十地第十二云法雲菩薩坐有十相前五疏具六成相行諸法如幻性境界所成故七第一義相光明善照一切法界故善照者名為正観八功德相過一切諸天所有境界故九躰相大琉瑠摩尼寳為荎等故十莊嚴具足相花身有無量光明一切眾寶間餝其內無量寳網彌覆其上故。</p>
<p style="margin-left:1em;text-indent:-1em">唯識論九<span class='note-inline'>(三十一丁)</span>十於諸法中未得自在鄣謂所知障中俱生一分令於諸法不得自在彼障十地大法智雲及所含藏所起事業入十地時便能永断由斯十地說断二愚及彼[色-巴+(鹿-比+(人*人))]重一大神通愚即是此中鄣所起事業者二悟入微細秘<span class='corr'>密</span>愚即是此中鄣大法智雲及所含藏者。</p>
<p style="margin-left:1em;text-indent:-1em">論泉九之下<span class='note-inline'>(三十二丁)</span>一十於諸法至所起事業事䟽云文有三一出躰二所障三即愚此初二也。</p>
<p style="margin-left:1em">○大法者是真如緣如之智譬於大雲故名大法智雲及所含藏者即陁羅尼門三摩地門諸㓛德等大法智雲含眾德水充滿法身故所含藏即諸功德所起事業謂知所起諸大神通<span class='note-inline'>(云云)</span>樞要云第十地障神通為一智雲及所含藏為一者內德外業有差別故<span class='note-inline'>(云云)</span>。</p>
<p style="margin-left:1em">一入十地時至所含藏者事疏云下即愚也。</p>
<p style="margin-left:1em">○微細秘<span class='corr'>密</span>者所障微細亦秘密故<span class='note-inline'>(云云)</span>。</p>
<p style="margin-left:1em;text-indent:-1em">演秘七之末<span class='note-inline'>(三十一丁)</span>論入十地至及所含藏者問後々地中所有功德前〃地中頗亦得不答亦許得故瑜伽論四十八云如是所說後々住中支分功德非前々住一切都無然下品故不隨其數當知即佊展轉修習成中上品於餘後地證得成滿方乃建立。</p>
<p style="margin-left:1em;text-indent:-1em">唯識論十<span class='note-inline'>(三丁)</span>十業自在等所依真如謂若證得此真如已普於一切神通作業總持定門皆自在故。</p>
<p style="margin-left:1em;text-indent:-1em">述記十末<span class='note-inline'>(十八丁)</span>論十業自在等所依真如至皆自在故述曰業即神通及陀羅尼三摩地三種自在業即身等三業中邊云隨欲化作種々利樂有情事故總持中有文義二持持一切法文義等至能持能断隨所欲虛空藏等而能現前此無性解餘義同此。</p>
<p style="margin-left:1em;text-indent:-1em">探要記一<span class='note-inline'>(三十九丁)</span>論曰於十地由業自在依止義由陁羅尼門三摩提門自在依止義應知法界釈曰通達法界為作眾生利益事若得諸佛三業及得陀羅尼門三摩提門則能通達如來一切秘密法藏得入十地等。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>智有二種謂受用法樂智成[孰/火]有情智。</p>
<p style="margin-left:1em;text-indent:-1em">述記十本<span class='note-inline'>(廿三丁)</span>論智有二種至成熟有情智。</p>
<p style="margin-left:1em">述曰攝論云謂由前六成立妙智受用法樂成[孰/火]有情無性云由施等六成立此智復由此智成立六種名受法樂由此妙智䏻正了知此施戒等饒益有情世親云由般若波羅蜜多無分別智自性等故成立後得智復由此智成立前六波羅蜜多由此自為與同法者受用法樂成熟有情四十九說於一切法如實安立清淨妙智名智波羅蜜當知能取勝義惠名惠名智波羅蜜能取世俗惠名智波羅蜜有多復次後四度異門如彼廣解雖四十九言於一切法妙智即後得智談躰故一今此論等中論用故二不相違也瓔珞有三一無相智二一切種智三變化智雖引此經未可為證以後四種即第六躰今<span class='corr'>但</span>有二無有三也。</p>
<p style="margin-left:1em;text-indent:-1em">訓論九之二<span class='note-inline'>(百十八坐)</span>由智波羅蜜成前六度依六度成此智見。</p>
<p style="margin-left:1em">○瑜伽智波羅蜜立一今論受用法樂成熟有情二智立開合不同也。</p>
<p style="margin-left:1em">瑜伽談躰今論々用也肝要第六般若根本智第十智波羅蜜後得智也瓔珞三種可見疏。</p>
</div>
<div class='div-other'><a id='mulu36' />
<p class='h2'>等覺位之下<span class='note-inline'>(此有四一等覺得名二断惑三等覺立不立四等斍位修方便也)</span></p><p style="margin-left:1em;text-indent:-1em"><span class='corr'>綱</span>目抄四<span class='note-inline'>(二十五丁)</span>一等覺位事此位隔佛果如隔羅穀如十四夜月隔十五夜月此教意佛果障難断故百千萬刧間入重玄門倒修凢事断最後品無明入妙覺施設也此位金剛三昧起無明父母永別入妙覺位也大經云有所断者名有上士無所断者名無上士云此意也。</p>
<p style="margin-left:1em;text-indent:-1em">七帖名目六末<span class='note-inline'>(四十三丁)</span>等覺位事四教義九云等覺位即是等覺性若望菩薩名等覺佛若望佛地名為金剛心菩薩亦名無垢地菩薩也矣私云等妙覺位故云等覺也是譬十四十五月也圓滿形大㫖同之故也<span class='corr'>但</span>十四夜月不照大海底十五夜月照大海底云等妙二覺元品無明断不断不同在之集解云等覺亦名無垢地過十地解入百千三昧照一相無相寂滅無為望干妙斍猶有一等比下名覺故名等覺更有一品無明塵垢雖有如無故名無垢所修觀智純一堅利喻若金剛名金剛心有一生在未全損之名為一生過此之後即補果佛妙覺之處名為補處更有妙覺上位可登名有上士矣尋云猶有一等比下名覺釈意如何[前-刖+合]望妙覺上位名等望十地下位名覚也。</p>
<p style="margin-left:1em;text-indent:-1em">了義燈一末<span class='note-inline'>(六丁)</span>西明云三藏解等覺者無間解脫同断一障故言等覺非謂解齊名之為等今又助解約所證理後更無障〃所證理故見分明不同此前猶有微障見不了了不云等覺此云等覺<span class='corr'>但</span>約根本非據後得今此菩提意說後得一切種智不同前故名為勝果。</p>
<p style="margin-left:1em;text-indent:-1em">演秘一本<span class='note-inline'>(廿五丁)</span>有義解等覺妨相傳三釈一云一剎那間正躰後得與佛平等名為等覺依長時言對佊名勝二云真智平等後智劣佛三云真俗二智俱未究竟不名平等無間解脫同断一障故說等言習氣未盡雜染未捨鏡智未生事智未起未遍緣俗知真未圓故實非等詳曰雖有三解疑猶未遣且金剛位是無間道何有長時對之云勝設云此位有多剎那佛平等者是何剎那佊俱無間未可於中分成勝劣若勝形前々非等覺何過須釈若形二智名勝等者障猶未盡復未圓證以何名等若對断障同名為等理即有失而文未見由斯三釈皆未敢依未見所據而無所㨿今助一釈佛所得法而皆得之菩薩称等所得自在離障圓極故佛云勝故大般若五十五云云何當知已圓滿第十法雲地菩薩與諸如來應言無異善現是菩薩已圓滿六波羅蜜多八定三十七道三三昧五眼六通佛十力四無畏無㝵無量十八不共一切智道相智一切相智一切佛法故若復永断一切煩惱習氣相續便住佛地是故當知與諸如來應言無異釈曰現正等覺是一切智極善通達是道相智現等別覺是一切相智又四百七十七云若無間道行一切法未離闇障未到彼岸未得自在未得果時名為菩薩若解脫道行於一切法已離闇障已到彼岸已得自在已得果已時乃名為異由位有異法非無別准干此文無異之言等之別名障未離等顕佛為勝㨿斯所慿於理通矣問勝劣差等義焉在[前-刖+合]約所得德名數無差等言德數不㨿用齊一同圓極[〦/力]名等也故智度論云如月十四十五日雖同是月十四日不能令大海潮得潮有異而佛菩薩亦復如是又如向果勝劣性差聖名同也如言燒衣一分亦轉㨿斯相形等勝無咎<span class='note-inline'>(私云見此本文糅鈔卷七判釈可分別之也)</span>。</p>
<p style="margin-left:1em;text-indent:-1em">百法抄七<span class='note-inline'>(廿四丁)</span>何故名等覺耶[前-刖+合]等覺妙覺智如十四十五月功德智惠大㫖等佛果故名等覺也雖有微細障是不幾障礙如羅網中見月等也譬如王太子立等斍名尤有其謂也。</p>
<p style="margin-left:1em;text-indent:-1em">同見聞七<span class='note-inline'>(十六丁)</span>[前-刖+合]等覺妙等者謂演秘等覺釈云佛所得法空智得之菩薩稱等所得自在離障圓極故佛云勝而此下有問[前-刖+合]見其問意云於因位四智中不得大圓成事五眼中不得佛眼六通中漏盡通不得三智中不得一切種智也何一切佛德悉得云耶<span class='note-inline'>(云云)</span>[前-刖+合]跡釈云如言燒衣一義亦轉故此相形等勝無苦意云燒衣時一分燒衣燒云全分燒々衣云如悉不得共皆得云也付其佛非血肉身所定性相也何佛果[冉-工+又]眼得耶[前-刖+合]乆修業所得義可心得也意云因位所修依所成佛身故於佛果得肉眼也<span class='note-inline'>(云云)</span>是秘所事也又譬跡付云十四月照海故漸塩水不合滿也<span class='note-inline'>(云云)</span>十五日月海底照也故海潮水合歸也。</p>
<p style="margin-left:1em;text-indent:-1em">唯識論九<span class='note-inline'>(三十一丁)</span>此地於法雖得自在而有餘鄣未名㝡極謂有俱生微所知鄣及有任運煩惱鄣種金剛喻定現在前時佊皆頓断入如來地由斯佛地說断二愚及攸[色-巴+(鹿-比+(人*人))]重一於一切所知境極微細著愚即是此中微所知鄣二極微細礙愚即是此中一切任運煩惱鄣種故集論說得菩提時頓断煩惱及所知鄣成阿羅漢及成如來證大涅槃大菩提故。</p>
<p style="margin-left:1em;text-indent:-1em">述記十本<span class='note-inline'>(七十七丁)</span>論此地於法至入如來地。</p>
<p style="margin-left:1em">述曰第一叚有四一標二顕三即四證此初二也然十地猶有障在不名為佛解深蜜等說此第十地雖於諸法得自在即於業自在義陁羅尼門三摩地門自在義總名於法得自在總持及定并業皆名為法由總持等名法持故。</p>
<p style="margin-left:1em">論由斯佛地至煩惱障種。</p>
<p style="margin-left:1em">[這-言+木]曰三即愚其文易解無勞重釈此<span class='corr'>但</span>言種亦有[色-巴+(鹿-比+(人*人))]重。</p>
<p style="margin-left:1em;text-indent:-1em">了義燈七本<span class='note-inline'>(五十五丁)</span>問前言十障今何十一[前-刖+合]前約障因十地故十此兼障果故有十一問此佛地障用何智断西明云平等妙觀依金剛定共断此障所證同故此通根本及後得智而差別者根本雙断迷理迷事後得断事今謂不尒若許平等亦正能断應自能生既觀察引正唯觀察不尒十障皆二智除何<span class='corr'>但</span>佛地又断前後々得断事一剎那除根本足能如何後得別断迷事談能可尒正断即非。</p>
<p style="margin-left:1em;text-indent:-1em">百法抄七<span class='note-inline'>(廿二丁)</span>問障佛果微細障者何耶[前-刖+合]有二一俱生所知障中極微細於諸法不令㝡極圓滿障及十地間未断俱生煩惱障種子故為入佛地断二愚一於一切所知境極微細著愚則是彼微細所知障也二極微細礙愚則是彼一切俱生煩惱障種子也金剛喻㝎現前之時彼皆頓断入如來位也問此佛果㣲細障何位断耶[前-刖+合]以金剛無間道智断也問此金剛無間道者因果二位中何耶[前-刖+合]是因位也問十地之間断地之障皆以當地智品断之謂於當地智起無間解脫二道智無間道断惑解脫道證理也何至佛果障以因位智為無間道耶既是佛果勝智障也定以彼勝智可断之何以因位劣智可断之耶凡断惑如明闇相違闇是與明障也明亦與闇障也故明來闇去断惑之義亦如是既是佛果障也佛智明法現前違佊故彼障可去何非佛智因位智現前位先立可滅耶[前-刖+合]断惑必有無間解脫道無間道正断惑解脫道證彼択滅及断[色-巴+(鹿-比+(人*人))]重故無間道未圓滿未清淨解脫道圓滿清淨也而若佛果智為無間道者彼位未捨[色-巴+(鹿-比+(人*人))]重故可非清淨又正歒對惑位故未已脫圎滿也若尒豈無佛果勝劣過耶故以十地圓滿㝡後念智品為佛果無間道也<span class='corr'>但</span>於明闇相違難者自本因位㝡極智引極圓明佛智故彼㝡極智其性與佛果微細障相違性也故彼金剛無間智生時佛果障明闇相違永断也雖是劣智其性法尒與佛果障相違性故也於彼[色-巴+(鹿-比+(人*人))]重者與金剛無間智不相違故此位未断故第八識猶有漏異熟無記猶為[色-巴+(鹿-比+(人*人))]重之所依不佛也此智無間起佛果解脫道智之時與彼相違彼[色-巴+(鹿-比+(人*人))]重滅故第八識成無漏入圓滿佛位也既彼[色-巴+(鹿-比+(人*人))]重障以佛果解脫道智捨故佛果智對障非無明闇相違之義[色-巴+(鹿-比+(人*人))]重闇與佛智明相違捨故也問何故以佊因位㝡後智名金剛無間耶[前-刖+合]金剛者能断之義也智如金剛輪破物以喻為名也無間者有二義或加行心無間正能断智生故名無間或此智無間必解脫道生證彼択滅故名無間也。</p>
<p style="margin-left:1em;text-indent:-1em">同見聞七<span class='note-inline'>(十五丁)</span>[前-刖+合]以金剛無間等云謂初後二障断中間所知障断是性相意也<span class='note-inline'>(云云)</span>付其法相大乘意断惑入位也是又佊性相也<span class='note-inline'>(云云)</span>問十地之間等者謂此問中有三疑難可見綴文委細也[前-刖+合]断惑等者謂無間道断惑解脫證理也又無間道惑歒對相翻又[色-巴+(鹿-比+(人*人))]重俱行俱轉故未圓滿不清淨也去時解脫道離[色-巴+(鹿-比+(人*人))]重證理スルマテナル故圓滿清淨也若佛果無間解脫二道存[色-巴+(鹿-比+(人*人))]重俱行俱轉セサルト二有故佛果勝劣過<span class='note-inline'>(云云)</span>謂佛果勝劣過付學者二義有一義當抄料蕳如一義意断惑智必勵力假也若佛果二道存勵力假不假二有故佛果勝劣過有<span class='note-inline'>(云云)</span>故因滿智無間道佛果智解脫道也是第一難會也所謂因滿智無間道解脫道無也其可知也<span class='corr'>但</span>於明闇等者謂因滿智彼佛智引起故因滿智起佛果所障闇去時即佛果圓滿智出生故是明闇相違義也私云因滿智佛果智云實全不可有各別也是義邊也故又因智佛智有也不可亂也雖是劣智等者是第二難會也<span class='note-inline'>(云云)</span>於彼[色-巴+(鹿-比+(人*人))]重等者是明闇相違難會也[色-巴+(鹿-比+(人*人))]重者論云雖彼現種而名[色-巴+(鹿-比+(人*人))]重<span class='note-inline'>(<span class='corr'>已</span>上)</span>[前-刖+合]金剛等者謂金剛者能断義也而寄喻云尒也無間云二義分意一義加行心望無間一義解脫道望無間云也付其小乘起四道立也意云加行無間解脫勝進各別立故云尒也<span class='note-inline'>(云云)</span>大乘意相望四道也所謂當位加行道前位勝進也當位淺近道後位加行道如是前後位相望立四道也本䟽云由前道為折伏後地<span class='note-inline'>(文)</span>智處生讀也。</p>
<p style="margin-left:1em;text-indent:-1em">同學抄九之五<span class='note-inline'>(十五丁)</span>問佛果障以因緣智断之歟答尒也付之佛果障㝡極微細也何以因位劣智断之例如彼十地障各以自地智断之依之勝鬘經云佛菩薩智之所能断深密經說於如來地断二愚如何可云哉答佛果是出障圓明位也何以彼智品正断惑哉故金剛無間道斷一切障第二念上品無漏生起名之圓滿佛果也若以佛果智断障者果位定可有勝劣寧得正等覺稱哉<span class='corr'>但</span>至断十地障之例難者是燈問也[前-刖+合]之十地各分入住出位勝劣不同故入地斷佛位不然故十地断若許佛地同十地者即佛有勝劣既無勝劣稱正等覺故皆断<span class='corr'>已</span>方入佛地<span class='note-inline'>(文)</span>次至勝鬘經者佛菩薩智者簡二乘也非簡因位云佛菩薩智也意云前四住地煩惱三乘共断之後無明住地唯佛乗智断之<span class='note-inline'>(為言)</span>次至深密經文者論云謂有俱生微所知障及有任運煩惱障種金剛喻定現在前時彼皆頓断入如來地由此佛地說断二愚及彼[色-巴+(鹿-比+(人*人))]重<span class='note-inline'>(文)</span>金剛心断之入佛地故云佛地断障也。</p>
<p style="margin-left:2em">尋云得勝智時断此智之障也因位劣智與佛果障俱何以劣智断之乎無明闇相違義故豈在闇中對治闇哉又金剛心断之者何不属果位乎[前-刖+合]金剛心佛果無問道也故佛果障與此相違此道生微細惑隨断雖須属之佛果果位圓滿位故不取正断道也重意云因位断位故以無間道為初佛果果位故限解脫道不取無間道。</p>
<p style="margin-left:1em;text-indent:-1em">唯識論十<span class='note-inline'>(七丁)</span>一所断捨謂二障種真無間道現在前時障治相違佊便断滅永不成就說之為捨攸種断故不復現行妄執我法所執我法不對妄情亦說為捨由此名捨遍計所執二所棄捨謂餘有漏劣無漏種金剛喻定現在前時引極圓明純淨本識非彼依故皆永棄捨彼種捨已現有漏法及劣無漏畢竟不生既永不生亦說為捨由此名捨生死劣法。</p>
<p style="margin-left:1em;text-indent:-1em">論泉十上<span class='note-inline'>(十六丁)</span>一三所轉捨至妄執我法事䟽云謂二障種者此出躰。</p>
<p style="margin-left:1em">○言真者有二義一蕳有漏不能断種故二蕳後得相見道等障治相違如明與闇說之為捨此即染中名捨依佗起性由依佗種断故不復能生現行之心妄執我法現行由此断故說現行及種依佗為断依他既断已<span class='note-inline'>(云云)</span>。</p>
<p style="margin-left:1em">○一二所棄捨至皆永棄捨事䟽云謂餘有漏者即二障餘謂有漏善三無記法全異[孰/火]生少分除法執一分故劣無漏種者即十地中所生現行及此種類中下品種由金剛道轉極圓者異前菩薩所依未圓滿故極明者行相分明異<span class='corr'>前</span>菩薩智彼不明故或極圓蕳一切有學極明蕳二乘無学純淨本識者淨者無漏純者無雜非如囙位七識等善淨而不純本識純而不淨今此第八無漏相續故名純淨此現行識非餘有漏劣無漏種依故皆永棄捨<span class='note-inline'>(云云)</span>。</p>
<p style="margin-left:1em">一彼種捨已至生死劣法事疏云此種捨<span class='corr'>已</span>現行彼法永不生由此道理名捨生死法及劣法此乃總言不蕳何念能捨等。</p>
<p style="margin-left:1em;text-indent:-1em">唯識論十<span class='note-inline'>(十一丁)</span>既所知障亦障涅槃如何<span class='corr'>但</span>說是菩提障說煩惱障但障涅槃豈彼不能為菩提障應知聖教依勝用說理實俱能通障二果。</p>
<p style="margin-left:1em;text-indent:-1em">傳通記玄一<span class='note-inline'>(五十三丁)</span>四教義十云問曰為定用金剛智断無明為用妙覺智断無明耶[前-刖+合]曰涅槃經云有所断者名有上士無所斷者名無上士問曰勝鬘經云無明住地其力最大佛菩提智之所能断[前-刖+合]曰若用別教通十地等覺即是佛菩提智所以者何涅槃經云九住菩薩名為聞見十住菩薩名為眼見雖見佛性而不了了以無礙道與惑共住故不了了諸佛如來了了見者即真解脫肅然累外故了了也若別教明義従初歡喜地即用佛菩提智斷初品無明乃至等覺後心方乃断盡若圓教明義即是初發心住得用佛菩提智斷初品無明乃至等覺後心方断盡也<span class='note-inline'>(已上)</span>此等諸文與今意同凡二智断光宅開善二師諍也今釋且附光它之義。</p>
<p style="margin-left:1em;text-indent:-1em">糅鈔第七<span class='note-inline'>(十八丁)</span>四教義者天台作十二卷文也初問意断元品無明等妙二覺中何智耶[前-刖+合]意佛無上士故可無所断故等覺断次問無明佛智能断因位等覺何断之耶[前-刖+合]意断無明證中道智名佛智故因位用佛智断證無相違九住等者呼地云住故清凉云古譯十地為十住故十住毘婆沙亦是十地故<span class='note-inline'>(已上)</span>九地見劣故况聞分十地見勝故喻眼見雖見等者以十地見尚属不了對佛見故以無㝵下無㝵道断解脫道證意也是以等覺属第十地不立等覺意也。</p>
<p style="margin-left:1em">○凡二智等者毘曇意談無㝵道断解脫道證光它依之成論意談無㝵道伏解脫道断證開善依之今釈且毘曇意耳。</p>
<p style="margin-left:1em;text-indent:-1em">七帖名目六末<span class='note-inline'>(四十三丁)</span>問元品無明等覺智断歟。</p>
<p style="margin-left:1em">答圓教異義也<span class='note-inline'>(如下)</span>別教等覺智斷也<span class='note-inline'>(同七卷（三十八丁）綱目抄第四在焉繁故今畧之)</span>。</p>
<p style="margin-left:1em;text-indent:-1em">同學鈔十一<span class='note-inline'>(廿九丁)</span>問十真如外別可立佛果所證真如耶若立之者論中隨地々所證雖立十真如全以佛果所證不立別真如中邊論等皆其意同若不立者真如法性雖無差別隨所断障及能證智別建立名義十地所證之外何無佛果始所悟耶若許其差別者定可有別真如名耶何况所斷障既分十一障所證理寧限十真如哉是以䟽中圓滿真如名乃至如來十皆能了矣以果圓滿轉所證別名圓滿真如見如何乎[前-刖+合]菩薩十地中修十波羅蜜断十重障證十真如其十真如者隨地々各證真如上一分性故建立別名而佛果所證真如真如非如上別義兼十義故對十不可立之諸論舉十種不表佛果所證者即此意也<span class='corr'>但</span>至疏文者是釈雖初地中已達一切而能證行猶未圓滿為全圓滿後々建立之論文也故訓云行位有十故圓滿真如名乃至如來皆能了<span class='note-inline'>(云云)</span>意云行位有十故地々各有一分圓滿義故別々有真如名至如來十別義皆能了之<span class='note-inline'>(為言)</span>是肝心意也<span class='note-inline'>(又百法見聞卷之七在焉)</span>。</p>
<p style="margin-left:1em;text-indent:-1em">糅鈔第六<span class='note-inline'>(七丁)</span>仁王經說五十一位不立等斍瓔珞經說五十二位是則第十地中於入住出說故出位開立等覺一位故不立非相違<span class='note-inline'>(等覚立不立事七帖名目六（四十四丁四十七丁）綱目抄卷之四在焉繁故今畧之)</span>。</p>
<p style="margin-left:1em;text-indent:-1em">摩訶止觀私記六本<span class='note-inline'>(十八丁)</span>問唯識<span class='corr'>但</span>明十地佛果不明等覺何以為證[前-刖+合]論雖不明彼宗人師皆立等覺故知彼宗合在十地非全闕之。</p>
<p style="margin-left:1em;text-indent:-1em">了義燈七本<span class='note-inline'>(五十五丁)</span>問金剛喻定何地所攝要集云有云兩解一云第十滿心若尒前々地々皆對治後々地障[前-刖+合]教說出十地即成佛故故前位斷不同因位一云出第十地滿心<span class='corr'>已</span>後方是等覺仁王本業皆過十地說等覺故後經時刧方入妙覺要集云後釈為勝今謂不尒如四善根諸處皆言初無數積智福滿<span class='corr'>已</span>方起善根豈非初刧滿心所攝此雖離第十地別云等覺亦第三攝即属滿心非滿心外若許出十地外更經多時後方入佛應出初地等亦經多時方入後地問若第十外不經多時何故本業經說金剛喻定許經多時又攸經云佛子摩尼寶瓔珞菩薩字者等覺中一人其名金剛惠菩薩乃至住壽百刧脩千三昧等[前-刖+合]今者通云仁王般若初地已上名聖種性第十地出㝡初滿心名為等覺以入住出各經多刧故瓔珞本業㨿出心滿断自地障盡脩其加行断第十一佛地障故多時脩習及正斷時皆名等覺所脩之定皆名金剛以能断其在實[色-巴+(鹿-比+(人*人))]重㝡後障故非出十地滿心已後別有等覺經多刧住故瑜伽四十八云於㝡上成滿菩薩住中當知一切煩惱習氣隨眠障礙皆悉永断入如來住此中既說法雲菩薩為成滿住皆悉永斷入如來住明非在外更別多時若許多時應別立住既不別立明在第十滿心所攝又此論第十云此十一障二障所攝乃至云所知障中見所断種於極喜地見道初断修所断種於十地中漸次断滅金剛喻定現在前時方永斷盡既言於十地中明非出十地滿心已後若尒何故別說等覚多時修等[前-刖+合]已於此地断第十地自障盡已方欲断彼第十一障故湏加行種々修學得經多時故別立名問諸十地障各入初断何故佛地障在第十地断[前-刖+合]十地各分入住出位勝劣不同故入地断佛位不然故十地断若許佛地同十地者即佛有勝劣既無勝劣稱正等覚故皆断<span class='corr'>已</span>方入佛地作斯通會不違經論。</p>
<p style="margin-left:1em;text-indent:-1em">百法抄七<span class='note-inline'>(二十三丁)</span>問金剛無間道在第十地滿心者經幾時分耶[前-刖+合]正断惑位唯㝡後一念也若論方便道可多時問其方便道者何位耶[前-刖+合]於得佛位有等覺妙覺妙覺者正解脫道佛果也等覚者為得此佛位第十地滿心所修也皆是金剛心方便也問修方如何[前-刖+合]瓔珞經云百刧修千三昧千刧學佛威儀万刧化現成佛入大寂定是等覚菩薩<span class='note-inline'>(云云)</span>。</p>
<p style="margin-left:1em">意云第十地有入住出三時其出心滿心為成佛修佊方便謂菩薩第十地滿心為受佛位往色究竟上摩醯首羅智所城<span class='note-inline'>(此名大自在宮)</span>菩薩在彼百刧之間修千三昧其間修學佛果功德次千刧之間漸學佛威儀次万刧已示現成佛相也謂十方諸佛來集頭灌智水現授佛位儀或<span class='note-inline'>(名授式灌頂儀式也)</span>如此習學其㝡後念起一念金剛無間智断佛果障也如是多刧儀式皆名等覚位也故正断惑金剛心雖一剎那以方便攝根本名金剛心者可多時也。</p>
<p style="margin-left:1em;text-indent:-1em">同見聞七<span class='note-inline'>(十六丁)</span>以方便攝等者謂滿心於所修加行方便金剛心根本攝在金剛心云也。</p>
<p style="margin-left:2em">等覚位入重玄門倒修凢事之下七帖名目六之末<span class='note-inline'>(四十五紙)</span>綱目抄四卷在焉繁恐今畧之。</p>
</div></div>
<p class='juan'>二藏義八拔卷五終</p>
<div class='div-w'><p style="margin-left:4em;text-indent:-2em">貞享元<span class='note-inline'>(甲子)</span>林鐘日增上寺前　鈴木太兵衛　市川次兵衛　開板</p>
</div>
</div><!-- end of div[@id='body'] -->
</body></html>