<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>頌義八拔萃</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu26' />
<p class='juan'>頌義八㧞萃四卷</p>
<div class='div-other'><a id='mulu27' />
<p class='h2'>第三地之下</p><p style="margin-left:1em;text-indent:-1em">百法鈔七<span class='note-inline'>(九丁)</span>問何名發光地耶答此位菩薩成就勝定大法總持能發無邊妙惠光地也問何名勝定總持耶答定者如常總持者梵名陁羅尼此云總持以<span class='corr'>摂</span>藏為義於總持有四種一法二義三咒四忍法者教法則能詮名等也<span class='corr'>摂</span>所詮義故名法總持義揔持者所詮義也能攝藏諸法自相故名義[(打-丁+匆)/心]持咒總持者神咒也謂以神力加持攝藏內證妙理㓛德故名咒總持真理万德所依故攝藏佊德故咒揔持力威靈無並也問加持者何義耶答加者加被也謂結無義文詞以神力加被自所證妙理也持者攝持攝受內證㓛德故也略密文詞中既攝無量㓛德故名總持也忍總持者忍者如實智也亦名諦察法忍亦名無生法忍如實印持諸法相性故名忍總持也前三所緣境第四䏻緣智也問勝定及總持發妙惠方何耶答勝定發修惠總持發聞思二惠也問此地断何惑耶答断闇鈍障也問此障煩惱所知中何耶答俱生所知障一分也問此障何名闇鈍障耶[前-刖+合]闇者愚闇鈍者癡鈍也謂此障〃此地勝定總持所發三惠令妄失所聞思等境也於此有二愚一欲貪愚此愚障勝定及所發修惠也問何故名欲貪愚耶亦何障勝定修惠耶答欲貪者著五欲境所起貪也五欲者五境也緣五境而欲時多住散乱故障定修惠也此所知障俱生一分也從無始來與第六相應欲貪煩惱俱起為彼所依故此一分所知障亦能如煩惱障勝定修惠此地菩薩断彼所依所知障故䏻依欲貪亦所伏得殊勝々定修惠也二圓滿聞持陁羅尼愚此愚障此地總持所發聞思二惠故名聞持陁羅尼愚也初二地菩薩未断之故雖得總持定等未得殊勝勝定等故於所聞所思稍有妄失也問此地證何真如耶答此地所證真如名勝流真如謂此地照了殊勝三惠所流生教法所流教法極最勝故所證理名最勝流真如也問此地修何波羅密耶答雖十度皆修而以忍波羅密為本行也問何名忍波羅密耶[前-刖+合]忍者了知印决義也於此有三忍一耐怨害忍二安受苦忍三諦察法忍也耐怨害忍者謂愍念有情不捨心也謂不耐怨害之時捨怨人不愍故菩薩雖遇敵害愍彼不捨也安受苦忍者此忍捨劣心住勝心也謂菩薩雖遇寒熱等苦勝心更無退轉也此二於怨害劇苦等境了知印决非怨非害故名忍也諦察法忍者是無生法忍如實印忍智也了達甚深法故也亦名不起法忍不起無生其義同也問何故名無生法忍耶[前-刖+合]空我法令不生故名無生法或真如理是無生法證彼智故名無生法忍也問何故名諦察法忍耶[前-刖+合]諦者諦理也察者觀察也觀察諦理故名諦察法忍也。</p>
<p style="margin-left:1em;text-indent:-1em">同見聞七<span class='note-inline'>(八丁)</span>攝藏者攝持也法總持者即能詮文字之處所詮義理含也故云尒也咒總持者謂依神咒㓛能內證妙理證所謂此理備万德神咒此功能持也<span class='note-inline'>(云云)</span>略密即神咒也謂真言畧言含理故云尒也[前-刖+合]闇等者謂愚闇〃アント讀也餘皆ヲント可讀也<span class='note-inline'>(云云)</span>答此地所證真如等者謂最勝真如者所依教法最勝邊立此名也故論云謂此真如所流教法於餘教法㝡為勝故<span class='note-inline'>(<span class='corr'>已</span>上)</span>謂所流教法者當地教法於餘教法者前地教法也<span class='note-inline'>(云云)</span>耐怨害忍者雖遇歒害不起瞋恚㱕作憐愍也安受苦忍者雖遇寒熱等苦不思苦更不生退屈也諦察法忍者於難解教法等諦察審觀其法了達云也無生法忍者於之邊〃義或十信上品或八地觀無生法忍也<span class='note-inline'>(云云)</span>然今初地得也<span class='note-inline'>(云云)</span>。</p>
<p style="margin-left:1em;text-indent:-1em">唯識論九<span class='note-inline'>(十七丁)</span>三發光地成就勝㝎大法總持䏻發無邊妙慧光故。</p>
<p style="margin-left:1em;text-indent:-1em">述記十本<span class='note-inline'>(九丁)</span>論三發光地至妙惠光故。</p>
<p style="margin-left:1em">述曰此地中成勝定㝎謂三摩地三摩鉢底無性云謂靜慮名等持諸無㐌名等至或等持者心一境相言等至者正受現前如前<span class='corr'>已</span>解陁羅尼此名總持總持有四一法二義三咒四能得忍此地所治遲鈍性於三惠有忘失障今此地無忘彼法名大法之總持法謂教法殊勝之教名為大法此定及總持為因䏻發無邊妙惠光故總持以念惠為性謂以聞思脩三惠照了大乘法故因得定断障聞思轉勝非由定力親能起二十地云隨三惠等照法顕現故名明地問何故十度五地脩禪脩三福業此地脩定如下當知又十一障中自當解釈。</p>
<p style="margin-left:1em;text-indent:-1em">訓論九之二一三發光地<span class='note-inline'>(乃至)</span>妙惠光故事私云依闇鈍障三惠有所忘失至此地断此障故勝定大法總持成[烈-列+就]於三惠無忘失<span class='note-inline'>(云云)</span>大法總持者法義咒忍中法義總持歟亘餘欤可沙汰之打任法義二種總持欤可尋之一付之靜慮波羅密第五地修也於第三地得勝㝎云事䟽問也答之十度十地修度門下問答。</p>
<p style="margin-left:1em">○十重障闇鈍障處法義二種トセリ今總持必㝎法義二種也讀師云無著菩薩住[(共-八+隹)*欠]喜地證發光定<span class='note-inline'>(云云)</span>初地菩薩アルニ所證定發光定アルハ非第三地定歟發光之名言不審也。</p>
<p style="margin-left:1em;text-indent:-1em">述記十本<span class='note-inline'>(四十九丁)</span>問若第五地脩㝎度者何故三地名為發光定障三地除成[烈-列+就]至五地。</p>
<p style="margin-left:1em;text-indent:-1em">同<span class='note-inline'>(六十九丁)</span>初地行施二地行戒三地行脩相同世間世間有情多作此三福業事故未能脩證菩提分法今四地脩得菩提分法方名出世。</p>
<p style="margin-left:1em;text-indent:-1em">同<span class='note-inline'>(七十一丁)</span>定法二愛特違菩提分法者以菩提分法得無漏定及勝無漏教法及別々法故前地照了大乘法教仍生愛著此地教法及念惠等方名為得。</p>
<p style="margin-left:1em">○前地遲鈍障障定忘所聞思等法此定<span class='corr'>但</span>障菩提分故差別也。</p>
<p style="margin-left:1em;text-indent:-1em">同學鈔九之五<span class='note-inline'>(四丁)</span>問第三地菩薩成就勝定故起無邊妙惠光明<span class='note-inline'>(云云)</span>尒者聞思修三惠俱依定力起之歟疏云非由定力親䏻起二<span class='note-inline'>(文)</span>付之無漏三惠俱可依定力起乎答疏云因得定断障聞思轉勝非由定力親能起二<span class='note-inline'>(文)</span>意云若不得勝定<span class='corr'>但</span>起聞思之時不能對治闇鈍障故即令聞思有所忘失若成就勝定断此障了即令前所起聞思無所忘失是云轉勝也此聞思有漏非無漏也東山[仁-二+((留-田)-刀+ㄗ)]曰䟽下文云定親發修惠總持親發聞思故合為文<span class='note-inline'>(文)</span>。</p>
<p style="margin-left:2em">准之說第三地成就勝定大法總持䏻發無邊妙惠光故者因有二種定與總持也㝎親起修惠總持親起聞思也定明了故起俱時明證修惠總持即法義等故䏻起俱時聞<span class='note-inline'>(緣法)</span>思<span class='note-inline'>(緣義)</span>二惠也親者顕俱時也不遮定總持踈互起三惠也。</p>
<p style="margin-left:1em;text-indent:-1em">百法鈔四<span class='note-inline'>(十五丁)</span>次別境五中於惠有三惠之中聞思二惠唯限有漏不通無漏一切無漏心唯定心也聞思二惠其性散故也問無漏無聞思者何故教中無漏說有聞惠耶答彼義說三惠也非別躰聞思也義說三惠者修惠上以義說聞思二惠也謂修惠文義並照惠故照文用名聞惠照義用名思惠文義俱明了用名修惠也問一切修惠皆文義俱照法也一切修惠皆備義說三惠哉答<span class='note-inline'>(別記之)</span>。</p>
<p style="margin-left:1em;text-indent:-1em">同見聞四<span class='note-inline'>(八丁)</span>[前-刖+合]彼義等者謂義說三惠者修惠上以義開聞思惠也謂照文邊取立聞惠也所謂前文故是前文後義意也照義邊取立思惠也所謂前義故是前義後文意也又照文義俱方取立修惠也是文義俱照義也此三惠一念同時可俱起也付其此三惠位定有三義一義[尸@勺]八地<span class='corr'>已</span>上也故本㐬云八地<span class='corr'>已</span>上於一切法䏻堪䏻思能持<span class='note-inline'>(<span class='corr'>已</span>上)</span>一義通七地以前也又一義通地前也<span class='note-inline'>(云云)</span>故隨此三義位可不定也隨其抄面於無漏一向別躰聞思無見然共於無漏可有別躰聞思也<span class='note-inline'>(云云)</span><span class='note-inline'>(義說三惠下同學九之三十五丁在之)</span>。</p>
<p style="margin-left:1em;text-indent:-1em">糅鈔十九<span class='note-inline'>(四丁)</span>一別躰三惠者位在七地<span class='corr'>已</span>前等也三惠章云聞謂能聽即是耳識能聞於聲成謂生長圓滿之義以聞為因聞所成之惠名聞所成惠思謂思數由思籌度勝惠方生因相應思所成之惠名思所成惠或因於思所成之惠修者證義明證境故躰即是定數因定相應所成之惠名修所成惠或因於㝎所成之惠<span class='note-inline'>(矣)</span>二義說三惠者章又云八地<span class='corr'>已</span>上無漏相續都無數心十地經說八地<span class='corr'>已</span>上於一切法能堪䏻思䏻持彼論解云如次即是聞思修惠雖一惠躰一剎那中䏻取外教而尋於義名為聞惠䏻尋籌度先理依文名為思惠於此二中能證明故即名修惠聖智迅速於一念惠義分三故實無別躰<span class='note-inline'>(矣)</span>。</p>
<p style="margin-left:1em;text-indent:-1em">唯識論九<span class='note-inline'>(廿六丁)</span>三闇鈍障謂所知障中俱生一分令所聞思脩法忘失彼障三地勝定總持及彼所發殊勝三慧入三地時便䏻永断由斯三地說断二愚及彼麁重一欲貪愚即是此中能障勝㝎及脩慧者佊昔多與欲貪俱故名欲貪愚今得勝定及脩所成彼既永断欲貪隨伏此無始來依佊轉故二圓滿聞持陀羅尼愚即是此中䏻障總持聞思慧者。</p>
<p style="margin-left:1em;text-indent:-1em">論泉九下<span class='note-inline'>(廿三丁)</span>一三闇鈍障至脩法忘失事䟽云十地云闇相於聞思修等諸法忘障也<span class='note-inline'>(云云)</span>。</p>
<p style="margin-left:1em">一佊障三地至便能永断事疏云勝定者謂等持等至隨諸禪無色無漏定總持者。</p>
<p style="margin-left:1em">○即以念惠為躰。</p>
<p style="margin-left:1em">○有四陀羅法義咒䏻得菩薩忍今即初二攝即是聞持陁羅尼及定等所發三惠定親發修惠總持親發聞思故合為文及彼所發殊勝三惠<span class='corr'>三惠</span>以惠為躰言修惠因修而得此惠故言修惠従因為名非修即惠修是定故<span class='note-inline'>(云云)</span>一尋云於法義咒忍之四總持今論總持取法義二不取咒忍二揔持見意如何答聞思惠之䏻發<span class='note-inline'>(ナル)</span>邊ハカリヲ取故法義二總持限歟此事一向愚推也重可决之。</p>
<p style="margin-left:1em">○一由斯三地至及修惠者事疏云欲貪愚障勝定及修惠者即由於五欲起貪多住散乱障於定及修惠修惠與定相近故唯說障非不亦障思惠等<span class='note-inline'>(云云)</span>下論生起云問欲貪者煩惱名何故所知障中名欲貪<span class='note-inline'>(云云)</span>。</p>
<p style="margin-left:1em">一佊昔多與至依佊轉故事疏云佊所知障此第三愚多與煩惱中欲貪俱故名欲貪愚非所知障躰名為欲貪佊障㝎及修惠所知障永断欲貪隨伏所知為本断故煩惱是末便㐲此煩惱無始來依所知障轉故<span class='note-inline'>(云云)</span>光云欲貪者煩惱見愚者所知障也欲貪之愚欤<span class='note-inline'>(云云)</span>尋云抑所知處欲貪過失直依此過失可障定惠何至此障別寄煩惱俱起論障義耶[前-刖+合]推云所知障下地躰迷過失故迷用煩惱邊住散乱過失顕欤仍故云煩惱歟一佊昔多言事一義顕法尒別躰所知也古沙汰意云多言少分欲貪不俱行所知アルヘキ故<span class='note-inline'>(云云)</span>又一義云<span class='note-inline'>(此正義也)</span>對地上煩惱<span class='corr'>已</span>断所知置多言古申樣アリ昔言欲貪俱故位指不俱可在地上<span class='note-inline'>(為言)</span>凢法尒別躰所知論義也常取異[烈-列+就]生疑人机等此非正所知障欤又正所知惑法尒別躰取義アル欤其物躰事重可尋也。</p>
<p style="margin-left:1em">一二圓滿聞持至聞思惠者事疏云以聞思與聞持相近故偏說之非不障修惠然従勝障故別分二等<span class='note-inline'>(云云)</span>。</p>
<p style="margin-left:1em;text-indent:-1em">樞要下末<span class='note-inline'>(四十二丁)</span>第三地闇鈍障於所聞思修法忘失者何故初地名<span class='corr'>已</span>得不退此猶忘耶又菩薩地云勝解行位於久所作所思所說法有時忘失入地不尒如何今說有忘失耶㝎位所得多分忘失地前猶有地上咸無名證不退其聞思修所得猶小有退忘非多又無漏所得無忘有漏所得三惠境猶忘亦不相違三定成無也又應不是退也。</p>
<p style="margin-left:1em;text-indent:-1em">了義燈七本<span class='note-inline'>(五十三丁)</span>問此欲貪等既障勝定為總断伏為不尒耶[前-刖+合]不尒<span class='corr'>已</span>緣境生偏障䏻發勝三惠定者此中断之非餘皆断問前障三惠同說闇鈍云何断障修與餘別[前-刖+合]㨿實同障約勝劣殊各㨿勝說又解雖名同闇鈍一障勝定及勝修惠二障緫持及聞思惠断雖同時㨿行相別故別說断問修惠是勝聞思劣云何先勝後陳劣答障修惠者與㝎同故由得定已發<span class='note-inline'>(勝流真如)</span>勝總持及俱聞思雖俱時断約因果分。</p>
<p style="margin-left:1em;text-indent:-1em">唯識論十<span class='note-inline'>(三丁)</span>三勝流真如謂此真如所流教法於餘教法極為勝故。</p>
<p style="margin-left:1em;text-indent:-1em">述記十末<span class='note-inline'>(十四丁)</span>論三勝流真如至極為勝故。</p>
<p style="margin-left:1em">[這-言+木]曰由得三惠照大乘法観此法教根本真如名勝流如無性云由所流教勝故捨身命求此善說新中邊云有火坈等三千界為求此法殺身而取不以為難意同無性。</p>
<p style="margin-left:1em;text-indent:-1em">論泉十上<span class='note-inline'>(九丁)</span>私云疏引此中邊事最勝由證歟。</p>
<p style="margin-left:1em;text-indent:-1em">探要記一<span class='note-inline'>(卅七丁)</span>論曰於三地由勝流義釈曰真如於一切法中最勝由緣真如起無分別智無分別智是真如所流此智於諸智中最勝因此智流出無分別後得所生大悲此大悲於一切定中最勝因此大悲如來欲安立正法救濟眾生說大乗十二部經此法是大悲所流此法於一切說中最勝菩薩為得此法一切難行䏻行難忍䏻忍由觀此法得入三地。</p>
<p style="margin-left:1em;text-indent:-1em">直牃九<span class='note-inline'>(廿三丁)</span>法界所流等者師[仁-二+印]云是性相兩宗意別也且法相宗意真如不作諸法<span class='corr'>但</span>是萬法所依性非緣起法故真如不及八識隨緣云也如云海水起動海相生濕性不生故無為理有為智本生不可有之尒今十真如遍滿真如所流真如〃〃如此㓛德生功能云也真如直躰非云也。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>忍有三種謂耐怨害忍安受苦忍諦察法忍。</p>
<p style="margin-left:1em;text-indent:-1em">論泉九中<span class='note-inline'>(廿四丁)</span>一忍有三種全諦察法忍事䟽云對法云耐怨害忍是不捨有情任持若不耐怨害便於佊怨是捨於佊安受苦忍是捨下劣心任持心若下劣不能受苦故諦察法忍是無生法忍任持。</p>
<p style="margin-left:1em">○無性云初忍諸有情成[就/火]轉忍安受苦忍是成佛因寒熱等苦皆䏻忍受無退轉故諦察法忍是前二忍所依止處堪任甚深廣大法故<span class='note-inline'>(云云)</span>光云第一忍意他來雖殺自佊昔吾依害他自業果處感果畢果盡ヘシト思也仍一分怨嗔ヤミヌス他人來殺自時菩薩可作此思依此殺業當來可墮地獄如何可救之生悲愍云此忍也第二安受苦忍者忍寒熱等苦修行也第三諦察法忍者雖遭甚深難解之教法不生退[尸@勺]忍之堪學忍也<span class='note-inline'>(云云)</span>此三種忍事有演秘釈可見之又付第三忍八種勝解可見秘也<span class='note-inline'>(云云)</span>。</p>
<p style="margin-left:1em;text-indent:-1em">演秘七末<span class='note-inline'>(八丁)</span>論忍有三種等者按瑜伽論第卌二說三相云云何菩薩耐他怨害忍謂諸菩薩猛利無間種種長時従他怨害所生眾苦現在前時應如是學如此是我自業過耳由我先世自造種々不淨業故今受如是種々苦果我今於此無義利苦若不忍者復為當來大苦因處又自他身皆苦為躰佊無知故於我苦躰更增其苦我既有知何冝加苦又聲聞人修自利行不生他苦况我為他而生不忍云何安受苦忍謂諸菩薩應如是學我従昔來依欲行轉常求諸欲如是追求無義苦時令我具受種々大苦皆由無智思擇過失我今為求䏻引安樂最勝善品尚應思擇忍受百千俱[月*(尸@工)]大苦况少々苦而不忍受如是如是正思惟故為求菩提悉能忍受一切事苦云何菩薩法思勝解忍謂諸菩薩於一切法能正思擇由善觀察勝覺惠故䏻於八種生勝解處善安勝解一三寶㓛德處二真實義處三諸佛菩薩大神力處四因處五果處六應得義處七自於佊義得方便處八一切所知所應行處。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>忍以無瞋精進審慧及彼所起三業為性。</p>
<p style="margin-left:1em;text-indent:-1em">論泉九中<span class='note-inline'>(廿九丁)</span>一忍以無瞋至三業為性事䟽云耐怨害忍以無瞋及所起三業為性。</p>
<p style="margin-left:1em">○安受苦忍以精進及彼所起三業為性。</p>
<p style="margin-left:1em">○諦察法忍以審惠為性等<span class='note-inline'>(云云)</span>尋云諦察法忍唯以惠為躰三業不取歟耶答不尒疏云謂三種忍通以三業為性<span class='note-inline'>(云云)</span>分明也一安受苦忍九種苦事衰毀譏苦壞法壞盡法盡老法老病法病死法死<span class='note-inline'>(云云)</span>疏アリ又諦察法忍八種勝解可見秘也。</p>
</div>
<div class='div-other'><a id='mulu28' />
<p class='h2'>第四地之下</p><p style="margin-left:1em;text-indent:-1em">百法鈔七<span class='note-inline'>(十一丁)</span>問何名熖惠地耶答此地安住㝡勝菩提分法燒煩惱薪惠熖增故名熖惠地也問大菩提是一切菩薩所得也従初發心來所修皆是大菩提也何此地獨得菩提分法耶[前-刖+合]雖初發心得菩提分法入初地之時得清淨至第四地得圓滿㨿圓滿極位為論故云尒也問何故此地菩提分法圓滿耶答此地菩薩断微細煩惱現行障故也問何名現行障耶答實有法執也即俱生所知障中身見也凡於身見有分別俱生分別身見々道断畢俱生身見此地皆断盡既断實有法執故此地專得菩提分法也問一切所知障皆是菩提障也何獨依断身見得菩提耶[前-刖+合]雖一切所知皆障菩提一切二障皆以身見為上首生如云由我法執二障具生云薩迦耶見而為上首也故断餘所知障之時雖分得菩提断上首之時菩提分法圓滿也此第六相應所知障身見従昔與煩惱身見同躰起故立煩惱名也於此分二愚一等至愛愚二法愛愚等至愛愚者第三地未断實有法執故於所得勝㝎起愛也法愛愚者則愛三惠所依甚深教法ヤ入第四地得菩提分法断身見之時佊二愚皆断滅也問此地菩薩修何波羅密耶[前-刖+合]雖十度皆修而以精進波羅密為本行也問何名精進耶答於所修行以勇悍為性於此有三謂被甲精進攝善精進利樂精進也問此地菩薩證何真如耶[前-刖+合]此地所證真如名無攝受真如既断實有法執於法無繫属離我々所執等所属名無攝受也。</p>
<p style="margin-left:1em;text-indent:-1em">同見聞七<span class='note-inline'>(八丁)</span>[前-刖+合]此地等者謂住最勝菩提分法断實有法執故惠力增也故云熖惠地也謂㝡勝菩提增故即論文也菩提分法者是大菩提心付其此地於實有法執全断欤正義不正義異義也其取不正義意一分断也所謂七地以前猶實有法執障故<span class='note-inline'>(云云)</span>正義意全断也<span class='note-inline'>(云云)</span>當抄料蕳即依正義意也<span class='note-inline'>(云云)</span>。</p>
<p style="margin-left:1em">○答於所修等者大乘修行不退屈精進云也<span class='note-inline'>(為言)</span>被甲精進者寄喻云尒也意云軍陳等於武者ナントノ甲冑帶小不退而如進大乘於修行如是云也<span class='note-inline'>(云云)</span>攝善精進者謂一切佛法修持而以進云尒也利樂等者一切有情利益云也故<span class='corr'>摂</span>善利樂如次自利々他也<span class='note-inline'>(云云)</span>。</p>
<p style="margin-left:1em;text-indent:-1em">唯識論九<span class='note-inline'>(十七丁)</span>四熖慧地安住㝡勝菩提分法燒煩惱薪慧熖增故。</p>
<p style="margin-left:1em;text-indent:-1em">述記十本<span class='note-inline'>(十丁)</span>論四熖惠地至惠熖增故。</p>
<p style="margin-left:1em">述曰即除第六識等中俱生身見等<span class='corr'>摂</span>非謂一切至下當知世親云䏻燒一切根本煩惱及隨煩惱皆為灰燼十地云不忘煩惱薪智火所燒故以菩提分法為惠者非皆是惠惠之熖故従火喻為名菩提分法如別章說。</p>
<p style="margin-left:1em;text-indent:-1em">演秘七末<span class='note-inline'>(三丁)</span>䟽十地云不忘煩惱薪者忘謂癈忘々失煩惱無始相續不絕名為不忘。</p>
<p style="margin-left:1em;text-indent:-1em">論泉九中<span class='note-inline'>(廿丁)</span>光云抑此地別断煩惱事說上品身見断故云尒歟地々總可有此德處別如此釈可有子細<span class='note-inline'>(云云)</span>。</p>
<p style="margin-left:1em;text-indent:-1em">唯識論九<span class='note-inline'>(廿七丁)</span>四微細煩惱現行障謂所知障中俱生一分第六識俱身見等攝㝡下品故不作意緣故遠隨現行故說名微細佊障四地菩提分法入四地時便能永断彼昔多與第六識中任運而生執我見等同躰起故說煩惱名今四地中既得無漏菩提分法佊便永滅此我見等亦永不行初二三地行施戒脩相同世間四地脩得菩提分法方名出世故䏻永害二身見等寧知此與第六識俱第七識俱執我見等與無漏道性相違故八地以去方永不行七地已來猶得現起與餘煩惱為依持故此麤彼細伏有前後故此<span class='corr'>但</span>與第六相應身見等言亦攝無始所知障攝定愛法愛佊定法愛三地尚增入四地時方能永断菩提分法特違彼故由斯四地說断二愚及彼麤重一等至愛愚即是此中定愛俱者二法愛愚即是此中法愛俱者所知障攝二愚断故煩惱二愛亦永不行。</p>
<p style="margin-left:1em;text-indent:-1em">論泉九下<span class='note-inline'>(廿五丁)</span>一四微細煩惱至說名微細事䟽云此中言第六識俱身見蕳第七識俱等者等取我所邊見及我慢我愛與見俱者皆是此品及等取彼定愛法愛。</p>
<p style="margin-left:1em">○如何此名微細解云最下品故謂第六識亦有分別身見等法彼為麤重名上品第六識中獨頭貪等名中品通不善性故此望於彼二最下品故行相最細唯無記故又不作意緣故名下品即任運生故名下品非如見断強思等方生故又遠隨現断故即無始來隨逐於身不捨於身名下品非如分別起者逢善友等便捨於彼故此名下品由此三義故說名微細等<span class='note-inline'>(云云)</span>尋云抑同躰起故說名一切所知皆尒也至第四地障別立煩惱名事有子細耶[前-刖+合]見執取義我為本於此見立我名云法我見見我所根本故仍云煩惱歟<span class='note-inline'>(云云)</span>一不作意緣故遠隨現行故二故最下品故外由論文見而此後二由䟽為最下品故由見返々不審也追而可决之也。</p>
<p style="margin-left:1em">一彼障四地至便䏻永断事如文易知疏云問如何身見等障菩提分答由有身見等俱愛迷執身故不得觀身為不淨觀法為無我等故障菩提分即通障也等<span class='note-inline'>(云云)</span>下論生起䟽云問既是所知障何故立煩惱名<span class='note-inline'>(云云)</span>。</p>
<p style="margin-left:1em">一彼昔多與至亦永不行事䟽云亦顕以上所知障立煩惱名雖有別頭生者皆多分與煩惱同一躰而俱起故立煩惱之名由所知障断故煩惱之未亦永不行等<span class='note-inline'>(云云)</span>光云䟽雖有別頭生者等文法尒別躰所知分明也<span class='note-inline'>(云云)</span>。</p>
<p style="margin-left:1em">一初二三地至二身見等事疏云初地行施二地行戒三地行修相同世間有世間有情多作此三福業事故未䏻修證菩提分法今四地修得菩提分法方名出世。</p>
<p style="margin-left:1em">○二身見者謂初見道已離第六識中分別身見今此後離第六識中俱生身見盡處總說名二身見非今離二如第四定言滅苦樂又正断所知障身見等并永不起煩惱障中身見等故說二身見名永害非煩惱身見亦起對治<span class='note-inline'>(云云)</span>一二身見事疏兩釈也秘有義法執之中有我々所二身見故<span class='note-inline'>(云云)</span>正義破之畢䟽第二解勝<span class='note-inline'>(云云)</span>可見之光云尋云施戒修之修者忍歟答定見疏作三福業事<span class='note-inline'>(云云)</span>三福業者施戒定欤相同世間者此事也<span class='note-inline'>(云云)</span>。</p>
<p style="margin-left:1em">一寧知此與第六識俱事疏云問也<span class='note-inline'>(云云)</span>光云此者煩惱限歟通所知歟事可沙汰也上二身見等指此イワバ二身見等煩惱所知二見云釈正釈也若尒此問此者指煩惱所知ナラハ第七所知八地猶行何云方永不行耶隨第七識俱執我見等<span class='note-inline'>(云云)</span>限我執見尒此言限煩惱可存欤實左樣ナラテハ可違論文故凡寧知此與問狡煩惱ハカリヲ問事疑アリ寬所知亘第六非第七由可釈故<span class='note-inline'>(云云此事追可[(暴-(日/共))/又]之)</span>。</p>
<p style="margin-left:1em">一第七識俱至為依持故事[前-刖+合]也䟽云第七識俱身見等法與無漏道性相違故七地以前猶有有漏道故未全伏滅八地以去無漏相續方永不行七地以來得現起者與貪嗔等餘煩惱等為依持故等<span class='note-inline'>(云云)</span>與無漏道導第六人空無漏<span class='note-inline'>(云云)</span>一尋云餘煩惱者第六煩惱歟第七惑欤耶[前-刖+合]一義云第七見アラス餘貪嗔現以第七見等七地猶行證也伏滅見貪等可伏滅故<span class='note-inline'>(云云)</span>又光一義云七地以前第七煩惱悉伏滅第六煩惱何雖欲故起不可起欤如所依已断惑故依第七煩惱成依持故起煩惱時第六惑現起欤仍與餘煩惱為依持故指第六惑云餘料蕳可有欤<span class='note-inline'>(云云)</span>一此麤彼細至第六相應事䟽云又此第六識俱者麤彼第七識俱者細故伏有前後麤者前伏細者後伏故此<span class='corr'>但</span>是第六相應等<span class='note-inline'>(云云)</span>私云此下䟽解深密等引隨眠文可見之也一<span class='note-inline'>(光)</span>第七煩惱所知伏位事古尋也八九十地漸次伏歟金[(罩-卓+止)*寸]心次前念伏之欤由前道力折伏後地所知障現樣ナラハ隣次前道伏之歟至第十卷二障伏断可沙汰之<span class='note-inline'>(云云)</span>。</p>
<p style="margin-left:1em">一身見等言至特違彼故事䟽云身見等言非唯貪慢及餘俱行隨煩惱亦攝無始定法二愛特違菩提分法者以菩提分法得無漏定及勝無漏教法及別々法故前地照了大乘教法仍生愛著此地教法及念惠等方名為得等<span class='note-inline'>(云云)</span>私云此定愛法愛如次下二愚也<span class='note-inline'>(云云)</span>。</p>
<p style="margin-left:1em">一由斯四地至亦永不行事如文易知光云於第四地障愚障寬狹事上注樣除第一第四無寬狹意得第四地障愚可有寬狹欤二愚躰如次定愛法愛也障躰見慢等所知<span class='note-inline'>(并)</span>俱行惑品定愛法愛等寬取也故障寬愚狹歟<span class='note-inline'>(云云)</span>。</p>
<p style="margin-left:1em;text-indent:-1em">演秘七末<span class='note-inline'>(卅一丁)</span>論四微細障㝡下品者具如䟽辨有義彈云應說地々第九品攝不應說為三品中下詳曰見等餘惑第九品者一切應是此微細障是下品故既有此濫故疏三品遮簡尤善。</p>
<p style="margin-left:1em">論二身見者二釈如䟽有義法執之中有我々所二身見故詳曰雖薩迦耶兼<span class='corr'>摂</span>我所観今文勢不取我所品所以者何答明二見<span class='corr'>已</span>即問寧知唯第六俱既與第七相對問答第七豈許有我所見由此故䟽第二解勝。</p>
<p style="margin-left:1em;text-indent:-1em">唯識義章六本<span class='note-inline'>(卅四丁)</span>初釈約所知障釈二身見後釈約所知障煩惱障釈名二身見以此後釈可為此證也又䟽次上云由所知障断故煩惱之末亦永不行<span class='note-inline'>(云云)</span>義濵釈章文云其身見等及此俱生者第六識俱生身見我見也及俱生者第六識俱身見與俱生貪慢等也法執無故者身見同躰法執断故此所生起者身見後位所生起貪慢等五地不行者第四地中断身見等故此身見等所生起貪慢等於五地不行是故名為害伴<span class='note-inline'>(云云)</span>素記似之。</p>
<p style="margin-left:1em;text-indent:-1em">述記十本<span class='note-inline'>(七十丁)</span>論此麤彼細至第六相應。</p>
<p style="margin-left:1em">○解深密七十八等說世尊此諸地煩惱隨眠有幾善男子有三一者害伴謂前五地諸不俱生現行煩惱是俱生煩惱現行助伴彼於爾時永不復有說名害伴隨眠二者羸劣謂第六第七地微細現行若脩所伏不現行故三者微細謂於第八地已上從此<span class='corr'>已</span>去一切煩惱不復現行唯有所依所知障在故知所伏第六非七<span class='note-inline'>(解深密經三隨眠細釈唯識義章六末（七丁）在之繁文故畧之)</span>。</p>
<p style="margin-left:1em;text-indent:-1em">了義燈七本<span class='note-inline'>(五十二丁)</span>論此麁彼細断有前後者本䟽云如何害伴如断障章<span class='corr'>已</span>廣解訖彼處言害伴隨眠在五地断解深密經及瑜伽論七十八云一者害伴謂前五地諸不俱生現行煩惱是俱生煩惱現行助伴攸於尒時永不復有此言俱生者非對分別任運起名為俱生意言第六識中與身見俱起貪嗔癡名為俱生獨起貪等不與我見俱故名不俱生此不俱生由我見俱等勢力所引是佊前伴佊亦此伴由四地中作菩提分說障勝者於此中断所依所知䏻依不起問此欲貪等既障勝定為緫断伏為不尒耶[前-刖+合]不尒以緣境生偏障能發勝三惠定者此中断之非餘皆断問前障三惠同說闇鈍云何断障脩與餘別答㨿實同障約勝劣殊各㨿勝說又解雖名同闇鈍一障勝定及勝修惠二障總持及聞思惠断雖同時㨿行相別故別說断問修惠是勝聞思劣云何先勝後陳劣答障修惠者與定同故由得定已發勝緫持及俱聞思雖俱時断約因果分。</p>
<p style="margin-left:1em">論第六識俱身見等攝等問何故此障菩提分法何不前除四地方断[前-刖+合]菩提分法修念住等由執我故障彼念住觀法無我等故說為障初二三地相同世間修施戒修四五六地相同二乘故四地作問既非大乗正修學何故湏作[前-刖+合]三乘通修非不為正問修有何別[前-刖+合]若二乘修断煩惱障大乘所修即断二障又如二乗觀不淨等不為壞緣大乗壞緣如觀身不淨非不淨非一向不淨即観不淨除煩惱觀非不淨除所知又聲聞等觀安立諦菩薩觀非安立問說所餘障與愚名同此障何故非愚名同答障㨿根本愚約能發定法二愛又障㨿揔愚約別障問所知障中豈可無愛言所知攝二愚断故煩惱二愛亦永不行答断所知中實亦有愛無明增故<span class='corr'>但</span>說為愚煩惱障中亦伏無明由愛增故偏言煩惱二愛不行問諸經論說二障三住断如何四地伏我見等[前-刖+合]彼約皮完實等三說非望別〃所障地者問何故此地除定法愛觀受是苦除㝎愛觀法無我故除法愛問何故不於初二三地断害伴乃至微細等答若不断身見害伴不断及不断羸劣微細不断故於五七八等断別問何故要断我見等已害伴等方断[前-刖+合]准常可知。</p>
<p style="margin-left:1em;text-indent:-1em">樞要下末<span class='note-inline'>(四十三丁)</span>何故諸地十障皆舉少分唯第二第三地第五第六第七第八第九第十第十一障攝二愚皆盡攝法盡故唯有初四地有通有別初地異生性本故惡趣愚末故此依前[米*尺]若依後釈即捴攝盡更不湏說第四地障身見等不入二愚中二愚不說為十障有何意也答二愚㨿因前地所起說與後為障身見等㨿久遠所行名十障又十障㨿因說身見等能起諸煩惱故後二為果正能障故說為二愚不相違也。</p>
<p style="margin-left:1em;text-indent:-1em">同學鈔九之五<span class='note-inline'>(十三丁)</span>問論中明第四地菩薩斷二身見<span class='note-inline'>(云云)</span>二身見者分別俱生二身見歟將如何答疏作二釈云分別俱生云煩惱所知也進云秘云煩惱所知云釈為勝<span class='note-inline'>(云云)</span>付之菩薩断煩惱障者分別初地俱生金剛心也明第四地所断云二身見可非煩惱障依之論中謂所知障中俱生一分<span class='note-inline'>(文)</span>加之見佛地經說第四地離分別不分別<span class='note-inline'>(云云)</span>親光論師釈此文分別俱生二見也<span class='note-inline'>(云云)</span>准知於所知障兼<span class='corr'>已</span>断正断云断二身見也答任演秘正否以煩惱所知為二身見之釈可為正義凢見論文今四地中既得無漏菩提分法彼便永滅此我見等亦永不行故能永害二身見等<span class='note-inline'>(文)</span>佊便永滅者所知障也即微細煩惱現行障也此我見等亦永不行者同躰煩惱永伏之義也云永滅云不行顕断伏不行也結二身見等定可煩惱所知佛地論是約分別俱生已断正断釈經分別不分別文是別事也何以佊文推此論哉<span class='note-inline'>(㝡勝疏云唯識論等㨿二身見說見修惑四地除（云云）此釈見修為二身見見)</span>探要記九同之。</p>
<p style="margin-left:1em;text-indent:-1em">唯識論十<span class='note-inline'>(三丁)</span>四無攝受真如謂此真如無所繫属非我執等所依取故。</p>
<p style="margin-left:1em;text-indent:-1em">述記十末<span class='note-inline'>(十四丁)</span>論四無攝受真如至所依取故。</p>
<p style="margin-left:1em">述曰世親云於此中無計我所無攝我所如北洲人無有繫属無性云謂[契-丰+生]經等法愛断故不計我所觀此非自他<span class='corr'>摂</span>新中邊云由通達此乃至法愛亦皆断滅又解今此中說彼皆不盡理應說此如無繫属非我執我慢我愛無明邊見我所見等所依取故<span class='corr'>但</span>言我所即性狹故由緣法愛無故我見等不依如取之謂此真如<span class='corr'>但</span>為境故名為我所餘論說之此中<span class='corr'>但</span>說我境聚故如不離佊法我執起時亦取如故今不於佊起我等執<span class='corr'>但</span>言我見即不攝所<span class='corr'>但</span>言我所即不攝見今言我執通見及所上准此釈。</p>
<p style="margin-left:1em;text-indent:-1em">探要記一<span class='note-inline'>(卅八丁)</span>論云於四地由無<span class='corr'>摂</span>義釈曰於最勝真如及真如所流法菩薩於中見無攝義謂此法非我所攝非佗所攝何以故自佗及法三義不可得故譬如北欝單越人於外塵不生自佗攝想菩薩於法界亦尒故法愛不得生由觀此義得入四地。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>精進有三種謂被甲精進攝善精進利樂精進。</p>
<p style="margin-left:1em;text-indent:-1em">演秘七末<span class='note-inline'>(九丁)</span>論精進三種等者按瑜伽第卌二顕彼相云云何菩薩被甲精進謂諸菩薩於發加行精進之前其心勇悍先被誓甲若我為脫一有情苦以千大刧等一日夜處那落迦不在餘趣乃至菩薩經爾所時證得菩提假使過此百千俱胝倍數時刧[〦/力]證菩提[禾*戈]之勇悍亦無退屈云何菩薩攝善精進謂諸菩薩所有精進䏻為施等諸度加行成<span class='corr'>辦</span>施等又由此精進是能修證䏻成菩提一切善法最勝因緣餘則不爾是故如來以種々門称讚精進能證菩提云何菩薩饒益有情精進謂此精進有十一種如戒品說彼說尸羅此說精進如前已引。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>精進以勤及攸所起三業為性。</p>
<p style="margin-left:1em;text-indent:-1em">述記十本<span class='note-inline'>(廿七丁)</span>述曰對法<span class='corr'>但</span>以三業為性従諸度通相出躰四十二云被甲等如前說皆通三業精進為躰。</p>
</div>
<div class='div-other'><a id='mulu29' />
<p class='h2'>第五地之下</p><p style="margin-left:1em;text-indent:-1em">百法鈔七<span class='note-inline'>(十二丁)</span>問何名極難勝地耶[前-刖+合]真俗兩智行相互違合令相應極難勝故名極難勝地也問何名真俗二智耶答證真如智名真智緣依佗有為法智名俗智則是本後二智也四地以前未開真俗不二悟故本後二智各別生謂従本智種子唯生緣真智後得智種子唯生後得俗緣智不生緣真本智至第五地始開真俗不二覺故二種子合生一本智一智中並緣真俗二境也故要云四地以前各別種生五地以上或同或異二種生一現一種生二能云々意云四地以前本後二智種子各別生現行第五地始開真俗不二悟之時本後二智種子合生一本智有後得智種子生邊故所生本智帶俗緣用也二種生一現者是也既合観智所熏種子故此本智所薰新種雖不合後得智種子獨生本智之時又帶俗緣一用是一種生二能云也問何開不二悟故二智種子合唯生一本智帶二䏻二種合不生後得耶答真智勝俗智劣々法雖可生勝法勝法非可生劣法故也又依了俗由證真之義可會之也問既論云真俗兩智行相互違合令相應章中許二智並起云云知本後二智並生云事何唯生一智中帶二用名真俗合觀耶[前-刖+合]一念中無有二受等相應若本後二智並生者一心一念有二惠並生之過故唯正智真觀中帶俗緣一用名真俗合觀也問此地断何惑耶[前-刖+合]断下乘般涅槃障問何名下乘般涅槃障耶答厭生死樂涅槃同下二乘猒苦欣寂心障也凡談真至理之時依佗諸法如幻虛踈也法性真理無相空寂也相性二法本來一味何厭何欣然前第四地得斍分觀雖観我法皆空猶作生死涅槃差別想起欣厭心此第五地觀生死涅槃無差別故断猒苦欣滅障也於此障為二愚一純作意背生死愚則是猒生死愚二純作意向涅槃愚則是樂涅槃障也問一切菩薩皆來菩提故不猒生死不欣涅槃心不同二乘何此地獨得此觀耶[前-刖+合]一切菩薩同求菩提不求涅槃故雖不同二乘猒苦欣寂心五地以前猶未開生死涅槃無差別観故稍發猒苦欣滅心似二乘行入第五地無差別道開真俗不二悟之時䏻断彼障也問此地證何真如耶[前-刖+合]此地所證真如名類無別真如生死涅槃無差別種類故也問此地修何波羅密耶[前-刖+合]靜慮波羅蜜為本也於靜慮有三種一安住靜慮是現法樂住也二引發靜慮引發六通靜慮也三辨事靜慮化作事業利益有情靜慮也。</p>
<p style="margin-left:1em;text-indent:-1em">同見聞七<span class='note-inline'>(九丁)</span>答證真如等者論云勝真如故是無分別緣餘境故後得智證<span class='note-inline'>(<span class='corr'>已</span>上)</span>是論性相也<span class='note-inline'>(云云)</span>付其第五地於真俗合観取一智兼起歟従本後二智並起歟古德小嶋異義也其義上來聞如也故略之其取當抄料蕳小嶋義依<span class='note-inline'>(云云)</span>意云四地等者謂開真俗不二悟時本後二智種子合生一根本智故此本智帶俗緣用故緣真俗二境也而此本智二智種子合生本智故此本智現行留薰所新薰種子故此本智一種生根本智時帶俗緣用也故二種生一現一種生二䏻云也是古德義非古德義本後二智種子合本智生此本智一種又本後二智生也可意得也<span class='note-inline'>(云云)</span>隨其於第五地本後二智並起歟否又於華嚴宗朝會解記[(暴-(日/共))/又]擇記異義也其取宗朝會[解-土+(人/人)]記同小嶋義决択記同古德義也<span class='note-inline'>(云云)</span>答真智勝等者謂小因大果理故<span class='note-inline'>(云云)</span>又依了等者謂後得智本智後邊起故不生本智前不可生後得智故<span class='note-inline'>(云云)</span>。</p>
<p style="margin-left:1em;text-indent:-1em">同第六<span class='note-inline'>(十七丁)</span>問深位等者深位菩薩者第五極難勝地指也所謂前四地真俗別々觀第五已上真俗合觀也故論云真俗兩智行相互違合令相應極難勝故<span class='note-inline'>(<span class='corr'>已</span>上)</span>付此古德小嶋有異義也其古德義本後二智並起真俗合觀也<span class='note-inline'>(云云)</span>小嶋義起根本智真俗合觀<span class='note-inline'>(云云)</span>故此義佊古德義二惠並生過付也而佊古德義會云真俗二境緣用以雖立本後二智体一智故此過不付也<span class='note-inline'>(云云)</span>然既真俗緣智以本後二智立上体如何樣アレ並起二惠並生過付也<span class='note-inline'>(云云)</span>故根本智緣理時傍俗事緣云根本智真俗合觀云小嶋義勝<span class='note-inline'>(云云)</span>去䄇小嶋義事緣作用許也然是後得智不云マテノ替也<span class='note-inline'>(云云)</span>。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>五極難勝地真俗兩智行相互違合令相應極難勝故。</p>
<p style="margin-left:1em;text-indent:-1em">述記十本<span class='note-inline'>(十丁)</span>論五極難勝地至極難勝故。</p>
<p style="margin-left:1em">述曰世親云知真諦智是無分別知諸世間書論等智是有分別此二相違應脩令合䏻合難合令相應故無性云真俗諦智互相違返難可引發令共相應此能和合令不相違以前不如名極難勝非望後也然相應者謂於真觀為俗令境相入名相應為一念中二智並起名相應今令一念二智並生名合亦得前四地中猶未䏻故又境同名相應以前四地觀二諦境亦有差別此觀佊境更無差別令真俗智既不相乖名相應也前第二識中已有妨難如佊廣說知佊二境無差別故故此真如名無差別。</p>
<p style="margin-left:1em;text-indent:-1em">同五末<span class='note-inline'>(五丁)</span>問若許菩薩亦緣真如即第七識一心之中雙緣真俗有漏無漏二境界失[前-刖+合]若在真見道及一切緣真如無分別智此第七識一向緣如不緣第八唯理觀故其相見道及脩道中後得智品平等性智或唯緣第八或亦緣似真如其實唯有為通緣有漏無漏為境由第六識引生別故今此總言緣異[就/火]等等真如等故以後得智不親緣真如不名真俗雙行至五地中方合此難合令相應故亦無妨。</p>
<p style="margin-left:1em;text-indent:-1em">了義燈七本<span class='note-inline'>(四十四丁)</span>論極難勝地等。</p>
<p style="margin-left:1em">西明云仁王般若云初地菩薩四天王雙照二諦平等道如何此論五地方䏻引三藏解云㨿實初地二智雙行而約任運故說五地有解已破要集救云十地㓛德多依妙觀然五地以上任運雙行八地以上方得任運未見別教今謂不尒八地以上名無㓛用諸論共同五地任運出何聖教又行相互違初即䏻合何成極難若云八地㨿任運長時此地㨿任運能合者此亦不尒既任運能合何不長時若云或有相間故不長時者既為有相間無相觀有時不合何成任運若尒如何會此相違[前-刖+合]仁王經中㨿相見道變相雙緣此論等說約真俗智並未曾有處說於見道有二智並五地創並故說極難。</p>
<p style="margin-left:1em;text-indent:-1em">演秘七末<span class='note-inline'>(四丁)</span>論五極難勝地者問仁王經頌云初地菩薩四天王雙照二諦平等理何此論等唯說五地方合相應答如燈具明有義釈云世智有二一緣㐌等諸法自性二廣分別五明差別緣㐌等法無多差別初地真合緣五明智有多別行至第五地真俗方合。</p>
<p style="margin-left:1em">䟽前第二識中已有妨難等者即自第七名為第二従於本末以為次第佊我々所不許俱起。</p>
<p style="margin-left:1em;text-indent:-1em">唯識義章五末<span class='note-inline'>(二丁)</span>四地以前等者四地以前正躰智観真如後得智觀依佗不䏻合観故云別観第五地中真俗雙観然用㓛用故云方合等也。</p>
<p style="margin-left:1em;text-indent:-1em">同五末<span class='note-inline'>(三丁)</span>問就四地以前真俗別観等何故必四地以前別観五地以後雙観耶。</p>
<p style="margin-left:1em">[前-刖+合]約後二智種子生現行前後各別及同時有此差別也。</p>
<p style="margin-left:1em">問何以知爾。</p>
<p style="margin-left:1em">答樞要下釈喜樂二根同種別種義引例云如無分別智及後所得四地以前各別種生五地以上或同或異二種生一現一種生二能亦無過失現行之中無二惠故行不相違一念俱說。</p>
<p style="margin-left:1em">意曰四地以前各別種生者正躰智自種生後得智自種生是即前後也<span class='note-inline'>(為言)</span>五地以上或同或異者或時一種生二智故云或同也或異者如四地以前也二種生一現者正後二智種子合生一智現行若正躰智若後得智也<span class='note-inline'>(為言)</span>一種生二能者重釈二種生一現義也謂一種子有生二現行之功能故正後二智種子合有或時生一正躰智或時生一後得智之能<span class='note-inline'>(為言)</span>現行之中等者雖有一種生二能然無有失現行之中無有正後二智相並起故<span class='note-inline'>(為言)</span>問若尒何云一種生二智。</p>
<p style="margin-left:1em">[前-刖+合]其有生二智之功能<span class='note-inline'>(為言)</span>非謂一時相並生二智也。</p>
<p style="margin-left:1em">問若一時中二智不並起者何雙緣真俗耶。</p>
<p style="margin-left:1em">[前-刖+合]正躰智真觀中有並緣俗之力<span class='note-inline'>(為言)</span>問何故現行中二智不雙答一心之中二惠並起是重失故也問就云第五地中真俗方合何故仁王經云善學菩薩四天王雙照二諦平等道<span class='note-inline'>(云云)</span>[前-刖+合]會此文諸師異說且義濵云側師云真諦說曰仁王經曰初地菩薩等有雙照二義一者同時雙照二者前後初地菩薩約前後說八地以上約同時說玄[狀/廾]師曰見道中有雙照大乘憬師曰此說不盡若實三藏辭者何緣基師不同此義是故仁王經約前後雙也<span class='note-inline'>(云云)</span><span class='note-inline'>(撿此記意慈恩意存前後双照與真諦同也)</span>西明義曰略有四種一方便雙照謂十囘向中四善根位二證位双照即如此經三功用雙照謂難勝地也四任運双照八地以上<span class='note-inline'>(燈師破之)</span>惠詔曰據相見道及相双緣<span class='note-inline'>(云云)</span>問就燈師義若爾何䟽曰以後得智不親緣真如不名真俗雙行<span class='note-inline'>(云云)</span>[前-刖+合]難會且可云燈師敘一別釈也非疏主正義別抄存前後双照之義故也。</p>
<p style="margin-left:1em;text-indent:-1em">樞要下本<span class='note-inline'>(三十五丁)</span>苦樂二根或同或異如無分別智及後所得四地已前各別種生五地<span class='corr'>已</span>上或同或異二種生一現一種生二能亦無過失現行之中無二惠故行不相違。</p>
<p style="margin-left:1em;text-indent:-1em">同學鈔五之六<span class='note-inline'>(十三丁)</span>問樞要中付明五地以上真俗合觀義且本後二智可並生耶兩方若並生者本後二智所緣行相大異也何得並生耶若許二智並起者豈無二惠並生過耶例如佊五見若並起者有二惠並生過是以今樞要中釈真俗合觀義現行之中無二惠故<span class='note-inline'>(矣)</span>明知同五見等無並生義云事若依之爾者既云真俗合觀豈非二智並起耶是以論中釈極難勝地名真俗兩智行相互違合令相應極難勝故<span class='note-inline'>(矣)</span>二智並生㫖明也隨䟽述今令一念二智並生燈判五地合觀㨿二智並起如何[前-刖+合]此事有異說且依子嶋意可云無二智並起義也凡二智必具自證分故䟽云其正躰智自證分亦證依佗緣見分故<span class='note-inline'>(矣)</span>若一時並起者豈非二惠並生耶是以樞要云現行之中無二惠故行不相違一念俱說<span class='note-inline'>(矣)</span>正後二智現行不並故云現行之中無二惠故正智中有二用故云行不相違一念俱說也今指真觀中俗緣一用以義名後得智也故断障章云真俗雙行義說故能<span class='note-inline'>(矣)</span>是則二智所薰種子合生一正智現行故正智真觀中傍帶俗緣用也故樞要云如無分別智及後所得四地以前各別種生五地已上或同或異二種生一現一種生二能亦無過失<span class='note-inline'>(矣)</span>處々二智並起者正躰智中備俗緣用故名二智也何為重難耶。</p>
<p style="margin-left:2em">尋云若正後二智所薰種子合生正躰智故真觀中有俗緣用者又二智種子合生一後得智現行豈俗觀中無證真之用耶[前-刖+合]要由證真如了俗事是故正躰智緣真如之時兼帶緣俗事之用也無由緣俗事了真理之義故後得智緣俗事之時不帶了真之用也例如生法二空智雖同種生法觀必帶生觀生觀不帶法觀問後得智不帶了真之用者後得智不従正躰智所薰種生耶[前-刖+合]雖従正躰智種子生正躰智種子有生二智用之中從生後得智用種子生不従緣真用種子而生也已上菩提院相羕義也<span class='note-inline'>(矣)</span>。</p>
<p style="margin-left:1em">又尋云合觀位本後二智二箇見分歟[前-刖+合]此有二傳依子嶋者可云一見分也問一見分者無分別前可帶相分緣俗事邊必可反影像故也[前-刖+合]根本智真觀邊挾帶真理更不反如相傍緣俗事之邊以義名後得智故及相分無過問一見分中一邊親證理一邊反相分緣俗事云㕝尤難信[前-刖+合]有例三通緣四位自證分一用下一邊親證見分一邊反影像緣相分此䏻例也已上猶難盡重可沙汰之又尋云合觀初念自何種生耶若自四地以前各別種生者既是別種無生二䏻何生合觀現行耶可思之。</p>
<p style="margin-left:1em;text-indent:-1em">唯識論九<span class='note-inline'>(廿八丁)</span>五於下乘般涅槃障謂所知障中俱生一分令猒生死樂趣涅槃同下二乘猒苦欣滅彼障五地無差別道入五地時便䏻永断由斯五地說断二愚及攸麤重一純作意背生死愚即是此中猒生死者二純作意向涅槃愚即是此中樂涅槃者。</p>
<p style="margin-left:1em;text-indent:-1em">述記十本<span class='note-inline'>(七十一丁)</span>論五於下乘般至樂涅槃者。</p>
<p style="margin-left:1em">述曰十地云身得我慢障世親攝論與此名同前地依覺分觀觀身受等及無漏道等由所知障令善心等故有猒欣此地真如名無差別故緣彼道名無差別生死涅槃既無差別何得有猒復有欣耶餘文可解。</p>
<p style="margin-left:1em;text-indent:-1em">論泉九下<span class='note-inline'>(廿九丁)</span>老云今猒生死樂趣涅槃真俗隔歷意樂也苦々諦俗諦也涅槃理真諦也欣猒隔歷思也五地断此障畢真俗不二悟出來歟二愚躰如次猒苦欣滅惑也<span class='note-inline'>(云云)</span>一尋云此猒苦欣滅善心思歟所知障思歟[前-刖+合]疏由所知障令善心等故有猒欣<span class='note-inline'>(云云)</span>善心思見ケニモ惑障現起時一切生死住著背涅槃過失是有欣猒思耶依此障善心中令有此思故開障過歟<span class='note-inline'>(云云)</span>。</p>
<p style="margin-left:1em;text-indent:-1em">唯識義章六末<span class='note-inline'>(廿三丁)</span>問此地中既作四諦觀是同二何断下乗涅槃障耶答燈曰問五地之中作四諦觀云何證得無差別如[前-刖+合]雖作四諦觀而不言唯通八諦觀而後壞緣不以真如別屬諦故知理通故不如小乘定執觀故證無別如<span class='note-inline'>(云云)</span>以之可通也<span class='note-inline'>(二乘唯觀是苦等菩薩亦觀非苦等故云壞緣也餘文可悉之)</span>。</p>
<p style="margin-left:1em;text-indent:-1em">唯識論九<span class='note-inline'>(三丁)</span>五類無別真如謂此真如類無差別非如眼等類有異故。</p>
<p style="margin-left:1em;text-indent:-1em">述記十末<span class='note-inline'>(十五丁)</span>論五類無別真如至類有異故。</p>
<p style="margin-left:1em">述曰由生死涅槃二皆平等故無差別攝論云相續無別<span class='corr'>如</span>世親云謂於此中躰無有異非如眼等隨諸有情相續差別各々有異即如不同身各々有異相續即身故々如自佗無別。</p>
<p style="margin-left:1em;text-indent:-1em">探要記一<span class='note-inline'>(卅八丁)</span>論云於五地由相續不異義釈曰此法雖復無攝三世諸佛於中相續不異不如眼等諸根<span class='corr'>色</span>等諸塵及六道眾生相續有異何以故如此等法分別所作故相續有異三世諸佛真如所顕故相續不異若觀此義得入五地。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>靜慮有三種謂安住靜慮引發靜慮辨事靜慮。</p>
<p style="margin-left:1em;text-indent:-1em">述記十本<span class='note-inline'>(十九丁)</span>論靜慮有三至辨事靜慮。</p>
<p style="margin-left:1em">述曰攝論等同安住者安住現法樂住故對法名無厭倦任<span class='corr'>持</span>無性云離慢見等得清淨故引發者引六通故對法云諸所思事成滿任持辨事者彼名成所作事義與此同依此辨利有情事故以能止息飢儉等故。</p>
<p style="margin-left:1em;text-indent:-1em">演秘七末<span class='note-inline'>(九丁)</span>論靜慮三等者按瑜伽四十三謂此靜慮略有二種一者世間二出世間當知此二隨其所應復有三種一者若諸菩薩所有靜慮遠離一切分別䏻生身心輕安最極寂靜遠離憍举離諸愛味泯一切相當知是名菩薩現法樂住靜慮二者若諸菩薩所有靜慮䏻引能住種々殊勝不可思議所有功德當知是名䏻引菩薩等持㓛德靜慮三者饒益有<span class='corr'>情</span>靜慮有十一種如戒度引又對法論第十二云御眾業任持者謂依止內證故教授教戒所化有情心未定者令其心定心<span class='corr'>已</span>定者令其解脫由饒益有情靜慮所任持故。</p>
<p style="margin-left:1em;text-indent:-1em">百法抄見聞七<span class='note-inline'>(十一丁)</span>辨事靜慮者依定力及大海作乳<span class='corr'>味</span>土石作金銀或鳥類成佗有情食物成佗有情身命助等義以云尒也。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>靜慮<span class='corr'>但</span>以等持為性。</p>
<p style="margin-left:1em;text-indent:-1em">述記十本<span class='note-inline'>(廿七丁)</span>等持者是三摩地即㝎數不通散有不說三業對法云起三業自在用時所有一切種心恒安住。</p>
<p style="margin-left:1em;text-indent:-1em">論泉九中<span class='note-inline'>(廿九丁)</span>私云䓁持唯定非散不通故不說三業歟等持取定躰不取餘法故歟定心同時起三業事アリ何不取之不審也又至靜慮獨不說三業聊有子細欤可尋之<span class='note-inline'>(云云)</span>。</p>
<p style="margin-left:1em;text-indent:-1em">唯識論九<span class='note-inline'>(廿二丁)</span>定學有四一大乘光明㝎謂此䏻發照了大乗理教行果智光明故二集福王定謂此自在集無邊福如王㔟力無等雙故三賢守定謂此䏻守世出世間賢善法故四健行定謂佛菩薩大健有情之所行故。</p>
<p style="margin-left:1em;text-indent:-1em">論泉九下<span class='note-inline'>(六丁)</span>一定学有四至之所行故事䟽云文中[一/中]解然此唯在第四靜慮諸勝定者多是佊中由地勝故唯是無漏既言聲聞等不得明非地前<span class='corr'>已</span>得此四及有漏故。</p>
<p style="margin-left:1em">○智光明通聞思修等<span class='note-inline'>(云云)</span>同学抄云古人以四種定配属十地初四地大乘光明五六七地集福王八九十地賢守金剛喻定及佛果健行定<span class='note-inline'>(文)</span>破之云若定有四即別配地戒惠亦多何不配地故<span class='corr'>知</span>隨分地々皆修<span class='note-inline'>(餘文[一/中]見)</span>。</p>
<p style="margin-left:1em;text-indent:-1em">了義燈七本<span class='note-inline'>(四十八丁)</span>論定學有四等西明云舊法師[利-禾+(光-兀+天)]初四地五六七地八九十地金剛喻定及佛四定如次雖引古釈更無別判今謂不然何者若定有四即別配地戒惠亦多何不配地故知隨分地々皆修。</p>
<p style="margin-left:1em;text-indent:-1em">演秘七本<span class='note-inline'>(廿三丁)</span>論定学有四等者䟽判此定非地前得有義彈云亦未可依雖復勝定多依第四亦有通依餘地生故又不可以二乘不得證是無漏地前菩薩所有修行亦非二乘所知境故戒及惠学並通地前<span class='corr'>何</span>故定学唯說地上故通地前以之勝也詳曰䟽意不說所言定学唯取無漏<span class='corr'>但</span>顕論中所舉四定非地前相又二乘不知通漏無漏今<span class='corr'>但</span>以彼不知之義證定無漏非言有漏即佊皆知又按攝論明定差別後四差別謂對治堪能引發作業若非無漏何有此䏻故知彼論㨿無漏定此所舉定同佊何建又復三學隨㨿一說何要責之一等。</p>
<p style="margin-left:2em">一㝎學漏無漏論義同斈鈔九之五<span class='note-inline'>(十二丁)</span>在之。</p>
</div>
<div class='div-other'><a id='mulu30' />
<p class='h2'>第六地之下</p><p style="margin-left:1em;text-indent:-1em">百法抄七<span class='note-inline'>(十五丁)</span>問何名現行地耶答此地於十二緣起觀流轉還滅生滅相發㝡勝智令現前無染淨差別故名現前地也問此地断何惑耶答断[色-巴+(鹿-比+(人*人))]相現行障也問何名[色-巴+(鹿-比+(人*人))]相現行障耶答執有染淨[色-巴+(鹿-比+(人*人))]相障也謂前第五地常觀四諦於此雖作真俗無差別觀猶執四諦染淨差別此地觀雜染緣起則觀染淨差別無也於此麁相現行障分二愚一現觀察行流轉愚則執有染障也流轉生死苦集二諦染分故名流轉愚二相多現行愚則執有淨障也淨者無漏滅道二諦執無漏淨相故多住有相觀此第六地断彼故此地無相觀多也問此地修何波羅蜜耶答以般若波羅蜜行為本也問何名般若耶[前-刖+合]般若者智惠名也於此有三一生空無分別惠二法空無分別惠三俱空無分別惠也。</p>
<p style="margin-left:1em;text-indent:-1em">同見聞七<span class='note-inline'>(十一丁)</span>現觀察行流轉愚者行流轉者生死流轉義相即有漏苦集二諦是染也思察即愚也相多現行愚者相即無漏淨相是無漏滅道二諦也是淨也執愚也。</p>
<p style="margin-left:1em">○[前-刖+合]以般若等者従初地是六波羅蜜也十波羅蜜立時此六波羅蜜方願力智開也其取智此般若波羅蜜開也<span class='corr'>但</span>開時般若波羅蜜智可存也其故惠寬智狹故智者惠深妙印可决定云也[前-刖+合]般若等者謂三種中俱無分別惠者生法二空並照故云尒也付其無分別言置後得有分別智蕳異云尒也故入道章云惠有三一生空無分別惠也二法空無分別惠三俱無分別惠如次即是別緣我法及俱緣彼根本智蕳異後得惠無分別。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>六現行地住緣起智引無分別㝡勝般若令現前故。</p>
<p style="margin-left:1em;text-indent:-1em">述記十本<span class='note-inline'>(十一丁)</span>論現前地至令現前故。</p>
<p style="margin-left:1em">述曰謂觀十二諸緣起支有最勝智觀無染淨令現前故名無分別七地成有八地成無世親等同十地云般若波羅蜜多行有間大智現前住。</p>
<p style="margin-left:1em;text-indent:-1em">演秘七末<span class='note-inline'>(四丁)</span>䟽十地云至有間大智現前住者由觀緣起智為加行有時引彼般若無分別智而得現前[門@目]平聲讀或可去聲緣起智後方現前故。</p>
<p style="margin-left:1em;text-indent:-1em">論泉九中<span class='note-inline'>(廿一丁)</span>尋云住緣起智後得歟否不審也<span class='note-inline'>(是一)</span>又根本智後得智引令現前返後得引根本云事逆也<span class='note-inline'>(云云)</span>又入地初心可根本智断惑故至此入地初心後得智歟不審也若尒入心障後得智断之歟入地初心不断見歟染淨真如初心不證之歟<span class='note-inline'>(是一)</span>[前-刖+合]住緣起智合觀後得智歟尒無諸難歟<span class='note-inline'>(云云)</span>私云此事猶不意得披聞書重可意得也。</p>
<p style="margin-left:1em;text-indent:-1em">訓論九之二<span class='note-inline'>(百十八坐)</span>讀師云抑此位作緣起觀見タリ根本智證緣起染淨無差如也本智前正無作緣起觀故故後得智正緣起觀躰スル歟。</p>
<p style="margin-left:1em">○讀師云第五地證類無別真如理々類無別也非理與事類無別謂此真如類無差別論文分明也若尒依證此如真<span class='note-inline'>(理)</span>俗<span class='note-inline'>(事)</span>不二悟開云事不審也云事古尋也明匠如法劬勞事欤今第六地無染淨真如緣起無染淨理ナレハ事〃不二理也此地事々不二悟可開イワレナリ。</p>
<p style="margin-left:1em;text-indent:-1em">唯識論九<span class='note-inline'>(二十八丁)</span>六[色-巴+(鹿-比+(人*人))]相現行鄣謂所知鄣中俱生一分執有染淨[色-巴+(鹿-比+(人*人))]相現行佊障六地無染淨道入六地時便能永断由斯六地說断二愚及攸[色-巴+(鹿-比+(人*人))]重一現觀察行流轉愚即是此中執有染者諸行流轉染分<span class='corr'>摂</span>故二相多現行愚即是此中執有淨者取淨相故相観多行未䏻多時住無相觀。</p>
<p style="margin-left:1em;text-indent:-1em">述記十本<span class='note-inline'>(七十一丁)</span>論六[色-巴+(鹿-比+(人*人))]相現行障至便䏻永断。</p>
<p style="margin-left:1em">述曰十地云微煩惱習障世親攝論云[色-巴+(鹿-比+(人*人))]相現行十地望前五地等說為細世親及此論望後七地說為[色-巴+(鹿-比+(人*人))]相亦不相違由前地観四諦故有二染二淨故障六地無染淨道此地真如名無染淨故緣彼道名無染淨其緣起相望四諦為細望後障故說此為[色-巴+(鹿-比+(人*人))]論由斯六地至執有淨者。</p>
<p style="margin-left:1em">述曰緣苦集行流轉相為障執有染是相多現行即障緣起還滅觀緣滅道淨相為障。</p>
<p style="margin-left:1em">論取淨相故至住無相觀。</p>
<p style="margin-left:1em">述曰由取無漏淨相故相觀多行未䏻多時住無相観即後得智作有相淨觀也雖作無相少時䏻故解深蜜云現前觀察行流轉愚言現前者觀現前有漏法染也。</p>
<p style="margin-left:1em;text-indent:-1em">唯識義章六末<span class='note-inline'>(廿四丁)</span>問若爾第六地雖作緣起即於其地可断緣覺捨心障而何於第七地捨之。</p>
<p style="margin-left:1em">[前-刖+合]由第六地作緣起觀猶有流轉還滅生滅相同緣斍行相故未䏻断緣斍捨心障至第七無相道断之今第五地雖作四[言*章]觀不同二乘觀二乘唯作有作諦菩薩作無作八諦二乘唯觀是苦等菩薩亦觀苦非苦等故能断下乘涅槃障不可例難也。</p>
<p style="margin-left:1em;text-indent:-1em">同五之末<span class='note-inline'>(四丁)</span>問就至第六地無相雖多等以何證此義。</p>
<p style="margin-left:1em">[前-刖+合]論九曰前之五地有相觀多無相觀少於第六地有相觀少無相観多第七地中純無相觀雖恒相續而有加行由無相中有加行故未能任運現相及二<span class='note-inline'>(云云)</span>。</p>
<p style="margin-left:1em">問若言至第六地無相觀多者如何顕楊三云第六地中多分有相任運相續耶。</p>
<p style="margin-left:1em">[前-刖+合]興䟽第三曰理實六地無相多有相少然今對後七地前說有相觀多<span class='note-inline'>(云云)</span>。</p>
<p style="margin-left:1em;text-indent:-1em">唯識論十<span class='note-inline'>(三丁)</span>六無染淨真如謂此真如本性無染亦不可說後方淨故。</p>
<p style="margin-left:1em;text-indent:-1em">述記十末<span class='note-inline'>(十六丁)</span>舊中邊云同第六地十二緣生因處觀於四諦染淨因果無有一法可染可淨新中邊云由通達此知緣起法無染無淨非謂如也由真如故法無染淨名真如為無染淨此論等談如躰中邊囙如躰談法非相違也。</p>
<p style="margin-left:1em;text-indent:-1em">探要記一<span class='note-inline'>(三十八丁)</span>論曰於六地由無染淨義釈曰三世諸佛於此法中雖復相續不異此法於未來佛無染以本性無染故於過去現在佛無淨以本性無染故由觀此義得入六地。</p>
<p style="margin-left:1em;text-indent:-1em">唯識論九<span class='note-inline'>(十八丁)</span>般若有三種謂生空無分別慧法空無分別慧俱空無分別慧。</p>
<p style="margin-left:1em;text-indent:-1em">述記十本<span class='note-inline'>(廿丁)</span>論般若有三至俱空無分別慧。</p>
<p style="margin-left:1em">述曰諸論<span class='corr'>但</span>明六種度故攝論等云以加行正智後得為三對法以緣世俗緣勝義緣有情為三従勝功德說意同攝論對法自解即合第十為第六故所以俱通二利此論別開理事二智各別明故第六自利第十通也所以諸論不同第四十三云一證真如惠二五明處三聚中[(暴-(日/共))/又]定善巧惠三大悲相應惠<span class='corr'>但</span>明六度亦同對法雖諸文異義意一也七十八同此瓔珞經云一照有諦二照無諦三中道第一義諦。</p>
<p style="margin-left:1em;text-indent:-1em">論泉九中<span class='note-inline'>(廿五丁)</span>光云論導此三種智加行根本後得導アヤマリ也此三種共根本智事也導アヤマリ也云事古聞書アリ<span class='corr'>但</span>此導非無由來攝論三種般若加行根本後得三智也非今論意䟽引攝論釈之導不辨二論同異導之歟古如此沙汰欤<span class='note-inline'>(云云)</span>私云對法此三配世俗勝義有情事可尋之。</p>
<p style="margin-left:1em;text-indent:-1em">演秘七末<span class='note-inline'>(十丁)</span>論般若有三種者按瑜伽論四十三云慧有二種一者世間二出世間此二略說復有三種一者若諸菩薩於離言說法無我性或於真諦將欲覺窹或於真諦正斍窹時或於真諦覚窹<span class='corr'>已</span>後所有妙惠最勝寂靜明了現前無有分別離諸戲論於一切法修平等性入大摠相究達一切所知邊際遠離二邊順入中道是名菩薩䏻於所知真實隨斍通達惠二者若諸菩薩於五明處及於三聚决定善巧謂於能引義利法聚䏻引非義利法聚能引非義利非非義利法聚皆如實知於是八處所有妙惠善巧攝受䏻速圓滿廣大資粮速證菩提是名菩薩能於五明處及三聚中决定善巧惠三者能作一切有情義利惠有十一種如前已具。</p>
<p style="margin-left:1em;text-indent:-1em">唯識論九<span class='note-inline'>(十九丁)</span>後五皆以擇法為性說是根本後得智故。</p>
<p style="margin-left:1em;text-indent:-1em">述記十本<span class='note-inline'>(廿七丁)</span>論後五皆以至後得智故。</p>
<p style="margin-left:1em">述曰對法及四十三等同以世出世間加行正智後得為性下文亦言十度皆通有漏無漏此依實義攝大乘第七解十地中說同此<span class='corr'>但</span>依勝法出後五躰非為盡理佊云後五應知般若無分別智後得智攝世親無性皆解云若說十種度即無分別智是般若波羅蜜多[〦/力]便等四後得智攝若說六度二智皆第六攝故分後五二智為性。</p>
<p style="margin-left:1em;text-indent:-1em">論泉九中<span class='note-inline'>(卅丁)</span>光云於願波羅蜜有二師後五皆以等文初師歟願智為躰智後得智也。</p>
<p style="margin-left:1em;text-indent:-1em">唯識論九<span class='note-inline'>(廿二丁)</span>慧學有三一加行無分別慧二根本無分別慧三後得無分別慧。</p>
<p style="margin-left:1em;text-indent:-1em">論泉九下<span class='note-inline'>(七丁)</span>一慧學有三至無分別慧事如文可知之光云此三種無分別慧與上般若三種慧カワル也上三惠於根本智談三今三慧常加行根本後得三也<span class='note-inline'>(云云)</span>。</p>
<p style="margin-left:1em;text-indent:-1em">同學鈔九五<span class='note-inline'>(八丁)</span>問十波羅蜜中第六般若波羅蜜以後得智為躰一歟兩方若後得智者論云第六唯攝無分別智<span class='note-inline'>(云云)</span>若根本智者玄[(天*天)/貝]云後五波羅蜜多皆是後得智為性故<span class='note-inline'>(文)</span>菩提院云可有多會釈一云書冩悞歟<span class='note-inline'>(可云後四故論云後四皆是後得智攝文玄[(天*天)/貝]引唯識論尤悞歟)</span>二拪復釈云後五波羅蜜多皆是後得智攝<span class='note-inline'>(云云)</span>。</p>
<p style="margin-left:1em">三六度十度合說歟<span class='note-inline'>(六度中般若通後得其合十度後五皆有後得（為言）)</span>。</p>
</div>
<p class='juan'>二藏義八㧞四卷</p></div>
</div><!-- end of div[@id='body'] -->
</body></html>