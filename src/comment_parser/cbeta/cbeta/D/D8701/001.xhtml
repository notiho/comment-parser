<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>盂蘭盆經講經文（前殘）</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class="lg regular" style="margin-left:0em;"><div class='lg-row'>　目連依教便<span class='corr'>脩</span>行</div>
<div class='lg-row'>供養三尊及大眾　福利遐超鬼趣</div>
<div class='lg-row'>願我慈親領受之　因茲息苦得停酸</div>
<div class='lg-row'>免受倒懸三惡道　離却鬼前休惡趣</div>
<div class='lg-row'>得向祇園礼世尊　因此厥号盂蘭盆</div>
<div class='lg-row'>接引眾生交離苦　不獨當初為目連</div>
<div class='lg-row'>兼為今朝座下人　故知大聖不思議</div>
<div class='lg-row'>流向閻浮化羣生　為救世間諸苦難</div>
<div class='lg-row'>名曰盂蘭清淨經　念觀世音菩[薩-產+(辛/工)]</div>
</div><p><span class='note-inline'>(仏子)</span>。將釋此經大分三叚苐一序分苐二正宗苐三流通分三叚不同且初序分。<span class='note-inline'>(仏子)</span>。</p>

<div class="lg regular" style="margin-left:0em;"><div class='lg-row'>上来即如斯　略与門徒分別說</div>
<div class='lg-row'>向下依經次苐陳　不知道理復如何</div>
<div class='lg-row'>大眾<span class='corr'>須</span>生敬重心　道此經孝行</div>
<div class='lg-row'>各各歛心合掌着　經文次苐唱將来</div>
</div><p>經云聞如是一時。佛在舎衛國祇樹給孤獨。</p>
<p><span class='note-inline'>(仏子)</span>。西方梵語名佛陁此土翻為求斍者。自斍〃他覺<span class='corr'>行</span>圎滿。</p>

<div class="lg regular" style="margin-left:0em;"><div class='lg-row'>覺行周圎号世尊　於中三覺不思議</div>
<div class='lg-row'>別日与門徒廣分別　今且略明微妙法</div>
<div class='lg-row'>願聞障消除</div>
</div><p><span class='note-inline'>(仏)</span>言舎衛國祇樹給孤獨園。<span class='note-inline'>(仏子)</span>。舎衛國者好嘉名人物英雄心<span class='corr'>猛</span>利。</p>

<div class="lg regular" style="margin-left:0em;"><div class='lg-row'>国王太子兼長者　諸佛如来<span class='corr'>住</span>彼中</div>
<div class='lg-row'>給孤長者湏達<span class='corr'>多</span>　聞佛功徳心中喜</div>
<div class='lg-row'>火急㱕来造精舎　便買祇陁太子園</div>
<div class='lg-row'>四十里地布黃金　建造如来說法<span class='corr'>處</span></div>
<div class='lg-row'>殿宇樓臺徦日月　池庭華菓用㽵嚴</div>
<div class='lg-row'>仏當日在彼中　說這盂蘭清淨教</div>
<div class='lg-row'>為救目連慈母罪　免交受苦生天</div>
<div class='lg-row'>上来多叚義不同　總說經文<span class='corr'></span>成就義</div>
<div class='lg-row'>従此下反是別序　目連得道復如何</div>
<div class='lg-row'>大眾生敬重心　六通之名當解釋</div>
<div class='lg-row'>各各虔茶合掌着　目連得道唱將来</div>
</div><p>經云大目揵連始得六通。仏子。</p>

<div class="lg regular" style="margin-left:0em;"><div class='lg-row'>恰似世間慈母身　養得子時登官位</div>
<div class='lg-row'>威勢人間皆總怕　自出分憂佐大唐</div>
<div class='lg-row'><span class='corr'>忽</span>然憶着我耶孃　取向本州專侍奉</div>
<div class='lg-row'>所得財物買珠瑱　將来奉獻我尊親</div>
<div class='lg-row'>百味珎羞皆給恭　日夜將心親侍奉</div>
<div class='lg-row'>若也悶来交合曲　音聲歌儛不曾休</div>
<div class='lg-row'>朝〃甘脆父母前　<span class='corr'>晝</span>夜尋常居左右</div>
<div class='lg-row'>所要之間皆有　意徒孝行遣人傳</div>
<div class='lg-row'>今此目連亦復然　得道恰似為官位</div>
<div class='lg-row'>憶得先亡念慈親　堕落三塗阿郍邊</div>
<div class='lg-row'>遂將天眼更遙觀　欲覓尊親擬供養</div>
<div class='lg-row'>直為亡来年嵗久　不知神識落何方</div>
<div class='lg-row'><span class='corr'>乃</span>知證得六神通　根本還因求父母</div>
<div class='lg-row'>羅漢六通為苐一　願報當初養育㤙</div>
<div class='lg-row'>今此向下一唱經　欲度父母報㤙受</div>
<div class='lg-row'>大眾好生合掌着　經文次<span class='corr'>第</span>唱將来</div>
</div><p>經云目連欲度父母報乳脯之㤙。仏子。</p>
<p style="margin-left:0em;text-indent:0em;" class="lg-abnormal"><div class='lg-row'>自得既圎應合救物　懷其孝行欲報重㤙</div>
</p><p>經云度者即是度脫報㤙兩字通摽經題。且夫人生在世。父母為親。非母不生。非母不長。是以目連。報其㤙徳。仏子。</p>

<div class="lg regular" style="margin-left:0em;"><div class='lg-row'>目連自得既周圎　理合救其親父母</div>
<div class='lg-row'>心裏為懷行孝行　報[益-皿+口]従来養育㤙</div>
<div class='lg-row'>人生在世合如斯　父母深㤙湏報荅</div>
<div class='lg-row'>想得當初養育我　受苦懷不可論</div>
<div class='lg-row'>除其孝順在眼前　供給<span class='corr'></span>所湏不闕少</div>
<div class='lg-row'>假使砕身千万刼　不能報得母深㤙</div>
<div class='lg-row'>將知㤙徳大難酬　我佛如来再三說</div>
<div class='lg-row'>奉勸座下佛弟子　大湏孝順莫因循</div>
</div><p>仏子。故父母㤙重經云。父母有十種㤙卆難報荅。</p>

<ul class="">
<li>一者懷胎守護㤙</li>

<li>二者臨產受苦㤙</li>

<li>三者生子妄憂㤙</li>

<li>四者咽苦吐甘㤙</li>

<li>五者迴乾就濕㤙</li>

<li>六者乳脯養育㤙</li>

<li>七者洗濯不淨㤙</li>

<li>八者為造惡業㤙</li>

<li>九者遠行憶念㤙</li>

<li>十者究竟憐愍㤙</li>
</ul><p>仏子。</p>
<p style="margin-left:0em;text-indent:0em;" class="lg-abnormal"><div class='lg-row'>適来雖<span class='corr'>列</span>十㤙名</div>
<div class='lg-row'>義理差殊都未解　門徒若要細分別</div>
<div class='lg-row'>先生敬重後依行　苐一懷擔守護㤙</div>
<div class='lg-row'>十月胎中常負重　慈母將心憂姟子</div>
<div class='lg-row'>恐怕胎中不得安　生時受苦命如斯</div>
<div class='lg-row'>赤血滂沲魂魄散　時向之間潘却命</div>
<div class='lg-row'>由怕姟兒有損殤　生了心中便喜歡</div>
<div class='lg-row'>忘却憂愁如快樂　眷属親情皆總喜</div>
<div class='lg-row'>慶賀今朝母子安　漸〃姟兒長大時</div>
<div class='lg-row'>乾處唯留與子眠　濕處迴將母自臥</div>
<div class='lg-row'>洗濯之時無懈惓　乳脯養育不辝勞</div>
<div class='lg-row'>寒熱都来為　怜念由如掌上珠</div>
<div class='lg-row'>年登十五母由憂　恐怕造諸不善業</div>
<div class='lg-row'>走去心中常憶念　仏前發願早㱕来</div>
<div class='lg-row'>四時八莭不前頭　不覺<span class='corr'>目</span>中雙淚下</div>
<div class='lg-row'>時向之間不得見　恛惶惆悵似湯煎</div>
</p><p>仏子。</p>

<div class="lg regular" style="margin-left:0em;"><div class='lg-row'>他家孝順由憂耶孃　不孝之男廣造<span class='note-inline'>(惡業)</span></div>
<div class='lg-row'>他州外鄉逐樂不㱕　父母此間肝膓寸断</div>
</div><p>仏子。</p>

<div class="lg regular" style="margin-left:0em;"><div class='lg-row'>他家若是孝順之兒　解向家中親侍奉</div>
<div class='lg-row'>若是心中不孝順　逃走他鄉總不<span class='corr'>㱕</span></div>
<div class='lg-row'>囙脩向外嵗年間　逐樂何曾憶父母</div>
<div class='lg-row'>所得錢財別受用　肯解將来獻二親</div>
<div class='lg-row'>將知世界[這-言+羊]眾生　罪過愚膚不可說</div>
<div class='lg-row'>不報其㤙不孝順　堕向三塗惡道中</div>
<div class='lg-row'>奉勸門徒諸信心　莫作如斯不孝人</div>
<div class='lg-row'>斈取目連心裏　命終必㝎見慈尊</div>
</div><p>仏子。</p>

<div class="lg regular" style="margin-left:0em;"><div class='lg-row'>上来道理轉殷勤　聞道還湏行孝行</div>
<div class='lg-row'>不但自家心裏了　也令眾罪速消除</div>
</div><p>盂蘭盆經邈觀。故題。此經讚不思冝留傳天下眾人知有緣得遇<span class='corr'>者</span>蓮花<span class='corr'>會裏</span>与君倚。</p>

</div><!-- end of div[@id='body'] -->
</body></html>