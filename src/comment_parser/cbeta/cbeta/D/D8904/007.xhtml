<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>西谷名目句解</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu7' />
<p class='juan'>西谷名目句解卷之七</p>
<div class='div-orig'><p>第四般若經者。</p>
</div>
<div class='div-commentary'><p><span class='note-inline'>(○第四般若時此從經題立時名也般若此云智惠而不云智惠經存梵音者般若尊重智惠輕淺故為令他生善故存梵名也五種不翻一也　集解上（九丁）集註上（四丁）)</span>。</p>
<p><span class='note-inline'>(○五種不翻事玄弉三藏所立一秘密故不翻如陀羅尼陀羅尼諸佛密語故也二多含故不翻如薄伽梵婆伽婆含六義故不翻也頌云自在熾盛與端嚴名稱吉祥及尊貴如是六德義圎滿是故彰名薄伽梵（文）三此方無故不翻如閻浮樹中夏實無此木也四順古不翻如阿耨菩提摩騰<span class='corr'>已</span>來常存梵音五生善故不及如般若尊重智惠輕淺為令人生敬故不翻也)</span>。</p>
</div>
<div class='div-orig'><p>通別圎。</p>
</div>
<div class='div-commentary'><p><span class='note-inline'>(○化法四教中說通別圎三教不說三藏菩薩勝行名般若故但明大乗菩薩行不說二乗位行故也具如玄義一真記（末二十一）集解上（三十九丁）　問若有小機何不說三藏耶　荅般若經時分若有小機般若經外於別座說阿含經應利益彼心機是可後分阿含攝屬故不可言般若攝屬者也)</span>。</p>
</div>
<div class='div-orig'><p>帶。</p>
</div>
<div class='div-commentary'><p><span class='note-inline'>(○兼<span class='corr'>但</span>對帶中帶事　諦觀云帶通別二正說圎教（文）　疏記二云彼部中通教真中具大小名之為含大帶於小故名為狹　釋籤一云通教小乗寄於融通之融而得小果節指小果名為不融（文）此等文通教帶小果義也兼等中名帶教帶通別二正說圎教故也)</span>。</p>
</div>
<div class='div-orig'><p>熟蘇味。</p>
</div>
<div class='div-commentary'><p><span class='note-inline'>(○五味中熟蘇味也方等次說般若如生蘇煎出熟酥是約相生也得密成別人益如生蘇味成熟蘇濃味得心者約濃談邊熟酥味也)</span>。</p>
</div>
<div class='div-orig'><p>濤汰。</p>
</div>
<div class='div-commentary'><p><span class='note-inline'>(○擬冝誘引彈呵淘汰中當淘汰者淘汰者淘徒刀反汰徒蓋反大論音義云澄洗也（文）集註云以空惠水蕩其執情故曰淘汰（文）私云初自色心終至種智經八十一料融通小乗法會大乗畢竟空一理蕩小乗空執云淘汰也疏記五本云通指五味以為洮汰非獨般若（文）)</span>。</p>
<p><span class='note-inline'>(○融通事　集解上（三十八）云至般若中會一切法悉摩訶衍衍是大乗大乗乃是融通之法應知此融非謂圎融乃是三教融通之融（矣）)</span>。</p>
</div>
<div class='div-orig'><p>漸。</p>
</div>
<div class='div-commentary'><p><span class='note-inline'>(三味終漸也又兼秘密不定也)</span>。</p>
</div>
<div class='div-orig'><p>教。</p>
</div>
<div class='div-commentary'><p><span class='note-inline'>(○轉教事　集解上（三十七）云轉教下辨意以說般若意在斯焉空生身子於般若會為諸菩薩談諸法空莫不清淨以此之法轉度於他故云轉教也（矣）集註上（十六丁）)</span>。</p>
<p><span class='note-inline'>(○付財者　集解上（三十八）云世間長者七寶為財出世法王般若為財故般若中以此般若加被空生身子即付財也（矣）集註上（十六丁）)</span>。</p>
<p><span class='note-inline'>(○加被之事補註十四（三）云金剛論云於菩薩身佛與功德智惠之力故云加被菩薩既尒二乗准知（文）又補註八弘决六本云凢言加者加於可加以湏菩提空與般若空相應相似是故佛加令其說空般若是智故亦加身子所以但加此二人也以般若中盛明此二是故但加此二人（矣）)</span>。</p>
<p><span class='note-inline'>(○密成別人事二義一別教是菩薩法門也二乗於般若中為菩薩說三教菩薩之法此即二乗當修學別教菩薩法門得別益故云尒也二二乗至般若於彼三大乗心明口辨知諸法門密破塵沙此即似別菩薩廣學法門破塵沙故云尒也)</span>。</p>
</div>
<div class='div-orig'><p>不定　秘密　次照平地。</p>
</div>
<div class='div-commentary'><p><span class='note-inline'>(○三照譬中禺中巳時如上圖也)</span>。</p>
</div>
<div class='div-orig'><p>是三十箇年四處十六會說也化法四教中說通別圓三教不說三藏教尚鹿苑所說帶二乘小果濤汰之故云帶也又言濤汰教者方等時一向[后-口+丁]二乘不可寄付體彈訶有之今此般若時少誘二乘令轉向大乘故名濤汰云轉教也轉教者佛[耒*力]命身子須菩提等為菩薩令轉教大乘法門也為菩薩轉教於二乘身曾不成我物思也如是令轉教誘二乘漸令大乘法門手馴而終至法華為令此等法門聞二乘也濤汰者意調二乘心次第引入大乘機欲令開悟故是云般若經濤汰益五味中云熟蘓味益也如是被濤汰二乘機冥成別教人般若云冥成別人方等彈訶上云成般若濤汰益也前生蘓味重猶練成勝味云熟蘓味教也化儀四教中顕露定教面漸教也濤汰鹿苑漸機故也亦亘不定秘密又三照中次照平地攝也此般若部結經仁王經也　尋云抑般若說時定三十箇年有何證耶　答仁王經云二十九年說摩訶般若波羅密矣此仁王經<span class='corr'>已</span>前說時二十九年云故正說仁王經年當三十箇年故云般若三十箇年也亦一證菩提流攴法界性論曰阿含十二年般若三十箇年法華八箇年等有料簡之　問四處十六會者何等耶　答四處十六會者　王舎城靈山初六會　室羅笩住逝多林給孤獨苑次三會　他化自在天王末尼室藏殿一會　室羅笩住逝多林給孤獨苑四會　王舎城靈山一會　王舎城竹林苑中白鷺池邊終一會此大般若經唐玄弉三藏譯也一部六百卷二百六十五品六十億四十萬字也。</p>
</div>
<div class='div-commentary'><p><span class='note-inline'>(○般若說時事異義區也依一義十四年也若尒仁王如來成道二十九年文如何可意得耶答廿九年間說摩訶般若得意故云般若三十年若廿年目說般若見者阿含十二方等十六般若十四年分明也摩訶般若是諸般若最初說之故也又般若三十年是約不立方等說時邊時義也仁王經二十九年文廿九年間心得仁王經三十年目說云[筋-月+耳]也)</span>。</p>
<p><span class='note-inline'>(○五時名目云被加為菩薩說畢竟空寂之㫖二乘密成別人也)</span>。</p>

<table>
<tr><td rowspan="4"><span class="note-inline">(三十年說四處十六會)</span></td>
<td><span class="note-inline">(一二三四五六十五會)</span></td>
<td><span class="note-inline">(王舎城鷲峯山說)</span></td>
</tr>
<tr><td><span class="note-inline">(七八九十一十二十三十四會)</span></td>
<td><span class="note-inline">(逝多林給孤獨苑說)</span></td>
</tr>
<tr><td><span class="note-inline">(第十會)</span></td>
<td><span class="note-inline">(他化天宮說)</span></td>
</tr>
<tr><td><span class="note-inline">(第十六會)</span></td>
<td><span class="note-inline">(白鷺池側說)</span></td>
</tr></table>
<ul class="">
<li><span class="note-inline">(摩訶般若經（亦名大品般若經）廿七卷九十品　姚秦三藏鳩摩羅什共僧叡譯)</span></li>

<li><span class="note-inline">(放光般若經廿卷九十品　西晉于闐國三藏<span class="corr">无</span>羅又共竺叔蘭譯)</span></li>

<li><span class="note-inline">(金剛般若經一卷六代譯合為六卷皆同本　姚秦三藏鳩摩羅什譯)</span></li>

<li><span class="note-inline">(文殊問般若經二卷　梁扶南國三藏曼陀羅什譯)</span></li>

<li><span class="note-inline">(如幻三昧經二卷　西晉月支國三藏竺法護譯)</span></li>

<li><span class="note-inline">(小品般若經十卷二十九品　後秦龜茲國三藏鳩摩羅什譯)</span></li>

<li><span class="note-inline">(光讚般若經十卷二十六品　西晉竺法護譯)</span></li>

<li><span class="note-inline">(勝天王般若經七卷五品　陳代優禪尼國王干月婆首那譯)</span></li>
</ul><p><span class='note-inline'>(此等諸部之般若悉舊譯經也)</span>。</p>

<ul class="">
<li><span class="note-inline">(大般若波羅密多經六百卷　大唐三藏法師玄弉奉詔譯是新譯也)</span></li>

<li><span class="note-inline">(○仁王經為結經二卷七品　姚秦三藏鳩摩羅什　譯)</span></li>

<li><span class="note-inline">(○年代事　玄義十私記以三意判)</span></li>
</ul></div>
<div class='div-orig'><p>第五法華是八箇年說之二處三會說也二處者靈山虗空也此二處中靈山二度說虗空一度說故云三會也不交前三教<span class='corr'>但</span>說圓教故云純圓一實教也。</p>
</div>
<div class='div-commentary'><p><span class='note-inline'>(○法華涅槃時以此二時同醍醐味故合為一時此以經題立時也法華者具云妙法蓮華經也妙法有施開廢之義其意難解故以蓮華三事喻之也　玄義一云所言妙者妙名不可思議也所言法者十界十如權實之法也蓮華者譬權實法也又云妙法難解假喻易彰　釋籤一云畧舉界如具攝三千（文）　又云妙歎於法法只是妙（文）　玄義一云畧擬前後合成六喻也　一為蓮故華譬為實施權文云知第一寂滅以方便力故雖示種種道其實為佛乘二華敷譬開權蓮現譬顕實文云開方便門示真實相三華落譬廢權蓮成譬立實文云正直捨方便但說<span class='corr'>无</span>上道又蓮譬於本華譬於迹從本埀迹迹依於本文云然我實成佛<span class='corr'>已</span>來久遠若斯<span class='corr'>但</span>教化眾生作如是說我少出家得三菩提二華敷譬開迹蓮現譬顕本文云一切世間皆謂今始得道然我成佛<span class='corr'>无</span>量<span class='corr'>无</span>邊那由陀刧三華落譬廢迹蓮成譬立本文云諸佛如來法皆如是為度眾生皆實不虛是以先標妙法次喻蓮華蕩化城之執教廢草庵之滯情開方便之權門示真實之妙理會眾善之小行歸廣大之一乘上中下根皆與記莂又發眾聖之權巧顕本地之幽㣲故增道損生位隣大斍一期化導事理俱圓蓮華之譬意在斯矣經者外國稱修多羅聖教之都名　私云修多羅有翻無翻如出上（玄一）又妙法蓮華即敘名也示真實之妙理敘體也歸廣大之一乘敘宗也蕩化城之執教敘用也一期化道圓敘教也六譬敘迹本也文畧意周矣　又云此妙法蓮華經者本地甚深之奥藏也文云是法不可示世間相常住三世如來之所證得也文云是第一寂滅於道場知<span class='corr'>已</span>大事因緣出現於世始見我身令入佛惠為未入者四十餘年更以異方便助顕第一義今正直捨方便但說<span class='corr'>无</span>上道文廣玄義委細五章等事徃見今省畧之)</span>。</p>
<p><span class='note-inline'>(集註圖云)</span>。</p>
<p><span class='note-inline'>(<img src='../images/D41p0355_01.gif' alt='D41p0355_01.gif' />)</span></p>
<p><span class='note-inline'>(釋籤一云妙法兩字通詮本迹蓮華兩字通譬本迹（文）玄義一云引經種種道文（施權）釋籤一云言種種道者即兩教因人別教教道五時八教故云種種（文）弘决三云若論經意八教四味方名種種（文）弘决云言種種者四時七教盈縮不同也（開權）經開方便門文大師立開權顕實開有開許開出開拓三義今是開拓義也集註云開者發也拓也一開權即是實釋籤一云昔指實為權權掩於實名方便門閇今指權為實於權見實名方便門開（文）　又開權權云開權也文句八云昔不言三是方便故其門掩今說三是方便故其門開（文）廢權玄義一引經云正直捨方便但說無上道釋籤一云第三廢者捨是廢之別名開<span class='corr'>已</span>俱實無權可論義當於廢權轉為實所廢躰亡若留逗後緣復属於施（文）)</span>。</p>
<p><span class='note-inline'>(○開廢同時事　釋籤一云據其法躰開廢俱時（文）)</span>。</p>
<p><span class='note-inline'>(○從本埀迹事　經云然我實成佛<span class='corr'>已</span>來久遠若斯<span class='corr'>但</span>以方便教化眾生令入佛道作如是說（文）)</span>。</p>
<p><span class='note-inline'>(○開迹顕本事　經云一切世間天人阿修羅皆謂今釋迦牟尼佛出釋氏宮去伽耶城不遠坐於道<span class='corr'>場</span>得阿耨多羅三藐三菩提然我實成佛<span class='corr'>已</span>來無量無邊那由他刧（文）)</span>。</p>
<p><span class='note-inline'>(○廢迹立本事　經文引前)</span>。</p>
<p><span class='note-inline'>(○當躰蓮華譬喻蓮華事譬喻蓮華如前（云云）)</span>。</p>
<p><span class='note-inline'>(○當躰蓮華者玄義七云蓮華非譬當躰得名聖人觀理准側作名（文）又云今蓮華之稱非是假喻乃是法華法門也法華法門清淨因果㣲妙名此法門為蓮華即是法華三昧當躰之名也非譬喻也又云定是法蓮華也法蓮華難解故草花為諭又云當知依正因果悉是蓮華之法也何須譬顕為鈍人不解法性蓮華故舉世華為譬亦應何妨（文）)</span>。</p>
<p><span class='note-inline'>(○法華論十七異名事　玄義七引之無量義最初修多羅大方廣教菩薩法佛所護念諸佛秘蔵一切佛藏一切佛密字生一切佛一切佛道<span class='corr'>場</span>一切佛所轉法輪一切佛堅固舎利諸佛大巧方便說一乘第一義住妙法蓮華最上法門　釋籤云第十六既名妙法蓮華當知諸名並是法華之異名耳)</span>。</p>
<p><span class='note-inline'>(○三世佛說皆名法華事　玄義一云何<span class='corr'>但</span>二萬億大通智勝及五佛章中三世佛說皆名法華（文）真記云玄義二萬億燈明者問云二萬何加億字答光宅等師云二萬億然不輕中有二千億日月燈明亦加彼佛故加億字故序品䟽及玄義七等<span class='corr'>但</span>云二萬法華懺中云二萬億燈明次<span class='corr'>但</span>列二萬億威音王二千億雲自在不別禮二千億燈明故知<span class='corr'>已</span>加序品二萬㹅畧云二萬億也嘉祥䟽云燈明佛時亦有釋迦釋迦准知不輕所值佛也內典博要引十方佛名經云二萬億日月燈明未知同異（真記一五丁）又云（同丁）玄義三世佛說皆名法華者問如䟽云弥勒疑諸佛赴緣人時各異豈三世佛皆名法華又如十二部中伊帝曰多迦七佛名異（出大經）答諸佛道同故本懷經名不可改十二部中有異名者法華中十二亦有異名故不可例五味諸經如華嚴經十方所說法同名同大集般若引諸佛說其名皆同<span class='corr'>但</span>不同者曰多迦經故知餘經其名並同間論有十七名多寶言平等大會地涌云真淨大法故知隨便立名不定答佛道同故十七異名多寶地涌所唱之名世世應同（文）徃見)</span>。</p>
<p><span class='note-inline'>(○八箇年說云事　玄義五云成道<span class='corr'>已</span>來四十餘年未顕真實法華始顕真實相傳云佛年七十二歲說法華經（文）釋籤五云言相傳云佛七十二說法華者准菩提流支法界性論云佛成道後四十二年說法華經論非佛說故云相傳法華<span class='corr'>但</span>云四十餘年不云二者教法被物所化不同是故縦容（文）　文句四云如今世尊四十餘年始顕真實（文）䟽記四云四十餘年者菩提流支法界性論云佛成道後四十二年說法華經（文）)</span>。</p>
<p><span class='note-inline'>(○二處三會云事如文（云云）)</span>。</p>
<p><span class='note-inline'>(○純圓教事玄義一云華嚴兼阿含<span class='corr'>但</span>方等對般若帶此經無復兼<span class='corr'>但</span>對帶專是正直無上之道也故稱為妙法也又一云隔歷三諦麁法也圓融三諦妙法也（文）釋籤一云始自華嚴終至般若雖多不同<span class='corr'>但</span>為次第三諦所攝今經會實方曰圓融（文）)</span>。</p>
<p><span class='note-inline'>(○妙付一百二十妙事廣玄義二如妙通別釋相待絕待二相待時三麁一妙約教四味即醍醐約部釋也（取意）百二十妙云心法佛法眾生合三十是迹妙也又本中三十妙合六十妙一一復待絕二妙有百二十也)</span>。</p>
<p><span class='note-inline'>(○迹門十妙者境妙智妙行妙位妙三法妙感應神通說法妙眷属妙利益妙也　本十妙者本因本果國土感應神通說法眷属涅槃壽命利益徃見諦觀云<span class='corr'>但</span>是部內兼<span class='corr'>但</span>對帶故不及法華純一無雜獨得妙名良有以也文集解上（四十八）集註上（二十五丁）等委悉也)</span>。</p>
</div>
<div class='div-orig'><p>論教體雖圓頓一實法約化儀次第被云漸教搹邊有之其故鹿苑漸機前四味調熟至法華開悟故此漸機被教化方被云漸教搹云漸圓教也釋會漸入頓名為漸圓此意也又法華云非頓非漸教也意非化儀頓云非頓非化儀漸云非漸也。</p>
</div>
<div class='div-commentary'><p><span class='note-inline'>(○約化儀次第名漸圓教事　玄義一云若約法被機名漸圓教（文）釋籤一云若約法被緣名漸圓教者此文語畧具足應云鹿苑漸後會漸歸圓故云漸圓人不見之便謂法華為漸圓華嚴為頓圓不知華嚴部中有別（文）此文破華嚴清凉澄觀師立華嚴頓頓法華漸頓義處處此破多)</span>。</p>
<p><span class='note-inline'>(○云非頓非漸教事有三義一約理以入實處實相名非頓非漸文句云還入一法息化歸真（文）輔正記云非頓非漸者實相之理不當頓漸（文）二約化儀非華嚴頓非三味漸也集解上（四十五）三約開會未開會時有八教差別開會歸一實無頓漸八故也具如玄義一私記（本二十九）集解上)</span>。</p>
<p><span class='note-inline'>(○八教攝不事　前粗出之玄義一真記本（二十五）（云云）八教攝不一家論議也不攝八教也玄義一云今法華顕露非秘密是漸頓非漸頓是合非不合是醍醐非四味是定非不定如此分別此經與眾經相異也（文）釋籤一云初明八教以辨昔次明今經以顕妙　䟽記一云今經於八為属何耶若非超八之如是安為此經之所聞（文）　玄義一云此妙彼妙妙義無殊<span class='corr'>但</span>以對方便不帶方便為異耳（文）玄義十云初後佛惠圓頓義齊（文）䟽記一云故知佛教不出於八又䟽記九云　佛惠同令教一概（文）)</span>。</p>
</div>
<div class='div-orig'><p>五味中譬醍醐味是則牛乳次第練成酪味生蘓味等味終成究竟醍醐味不可有過之味至極味故是譬一代說教中第一法華也。</p>
</div>
<div class='div-commentary'><p><span class='note-inline'>(○五味次第上出之醍醐味終窮究竟之極說譬<span class='corr'>已</span>說今說當說三說超過之經王也)</span>。</p>
</div>
<div class='div-orig'><p>凢今經一部八卷二十八品也。</p>
</div>
<div class='div-commentary'><p><span class='note-inline'>(○字数六萬九千三百八十四字也天台畧法華經云稽首妙法蓮華經薩達磨芬陀利伽一帙八軸四七品六萬九千三八四一一文文是真佛真佛說法利眾生皆<span class='corr'>已</span>成佛道故我頂禮法華經（文）)</span>。</p>
<p><span class='note-inline'>(○七卷調卷事　一二三卷如常途四卷五百品至勸持品五卷安樂行品至分別品六卷隨喜品至藥王品七卷妙音品<span class='corr'>已</span>下耳　釋籤四云西方法華布一由旬（文）)</span>。</p>
<p><span class='note-inline'>(○開結二卷加常途八卷<span class='corr'>已</span>上十卷有事)</span>。</p>

<ul class="">
<li><span class="note-inline">(○開經無量義經一卷三品（鳴凾）　（德行品　說法品　功德品　<span class="corr">已</span>上三品也）　蕭齊天竺三藏曇摩伽陀耶舎譯)</span></li>

<li><span class="note-inline">(○結經普賢觀經一卷（改凾）　宋元嘉中曇無密多於楊州譯)</span></li>

<li><span class="note-inline">(○法華三昧經一卷（同凾）　宋凉州沙門智儼譯)</span></li>

<li><span class="note-inline">(○薩曇芬陀利經一卷（同凾）　失譯人名今附西晋錄)</span></li>

<li><span class="note-inline">(○正法華經十卷（鳳凾）　西晉月氏國三藏竺法護譯)</span></li>

<li><span class="note-inline">(○添品法華經七卷（在凾）　隋天竺三藏闍那崛多共笈多譯)</span></li>
</ul></div>
<div class='div-orig'><p>前十四品迹門明開三顕一㫖說諸法實相理開三顕一者開會三乘即一乘也此時九界皆歸一佛乘故凢夫二乘同成佛也尒前定性二乘無性有情被[后-口+丁]永不成佛法華迹門時初明一切眾生皆成佛道二乘此時初預成佛授記也。</p>
</div>
<div class='div-commentary'><p><span class='note-inline'>(○二乘無性有情事　法相宗五性各別立事)</span>。</p>
<p><span class='note-inline'>(<img src='../images/D41p0359_01.gif' alt='D41p0359_01.gif' />)</span></p>
<p><span class='note-inline'>(上不定中聲聞緣覺不定除餘成佛也菩薩性者勿論成佛性决定故决定性云也聲聞種性緣覺種性名目使也天台一乘談法相五性各別談是五性一乘爭云也)</span>。</p>
</div>
<div class='div-orig'><p>次後十四品本門也說開近顯遠㫖顯久遠實成也凢迹門十四品間<span class='corr'>但</span>約橫明十界皆成佛未說久遠實成㫖是則始自華嚴乃至法華迹門十四品間如來今日始成佛說故是埀迹示現化儀云迹門也次本門時廢今日始成近情顯釋尊五百塵點昔成佛云開迹顕本云本門也付之有重重配立。</p>
</div>
<div class='div-commentary'><p><span class='note-inline'>(○本迹二門事前十四品為迹門後十四品為本門)</span>。</p>
<p><span class='note-inline'>(○本迹名義事　玄義七云如人依所則有行迹尋迹得處也文心解云迹者望本為名皆從喻立也如人依本處則有行來迹故因其迹以通其本（文）)</span>。</p>
<p><span class='note-inline'>(○迹門正明實相明開三顕一二乘成佛㫖此定性二乘無性有情等十界皆成佛也授記記莂悉終也茲以天台說稟章安筆記共期佛惠云妙樂䟽記一)</span>。</p>
<p><span class='note-inline'>(○共期佛惠者自非靈岳親承道<span class='corr'>場</span>契悟搜一代教㫖顕五味宗極將何以為後賢佛惠之基趾耶故佛惠之言須開三教果頭之權實發四味兼帶之大小則人理教行之有歸開示悟入之無異方是今經之佛惠耳問諸經中圓與此何別而必須云開方是佛惠答圓實不異<span class='corr'>但</span>未開顕初心之人謂圓隔偏須聞開顕諸法實相若<span class='corr'>已</span>入實<span class='corr'>但</span>論增進權人至此一向須開（文）委釋經題<span class='corr'>已</span>如上說等者別解題名玄七八卷以初名中惣三法故三法始末[一/且]一部故何者一部之中莫過本迹本地惣別超過諸說迹中三一功高一期故一中三永殊前教即三之一不與他同即迹而本壽量方談即本之迹具在今說且如迹中躰非因果依之以辨因果因果取躰方有勝用如是三法並由開顕若不先了能開之妙將何以明所開之麤故對迹辨本理須分判所以釋題不可率尒題下別釋理非容易以由釋題大義委悉故至經文<span class='corr'>但</span>粗分章叚題云文句良由於此故<span class='corr'>但</span>分文句則大理不彰唯談玄㫖則迷於起盡若相帶以說則彼此無歸故使消釋凢至大義並[捐-口+上]玄文名躰宗用三一惣別寄行約教故知全迷玄文大㫖欲以文句消經固弊理觀深㣲而<span class='corr'>但</span>以事相釋義言弘斯典者遠矣今問弘經者為名利推<span class='corr'>己</span>為大悲益他自行暗於妙宗何殊無目而導彼此俱迷自他咸沒又妙法聞非唯正宗二十八品俱名妙故故品品之內咸具躰等句句之下通結妙名義行人理彼此相攝使妙㫖不失稍似弘通衣座室誡思之自克（文）)</span>。</p>
<p><span class='note-inline'>(○一一文文因緣等四釋消釋序等三叚及三世九世種熟脫事　文句一云今怙文為四一列数二所以三引證四示相列数者一因緣二約教三本迹四觀心始從如是終于而去皆以四意消文而今畧書或三二一貴在得意不繁筆墨二所以者問若畧則一若廣匪四所以云何答廣則令智退畧則意不周我今處中說令義易明了因緣亦名感應眾生無機雖近不見慈善根力遠而自通感應道文故用因緣釋也夫眾生求脫此機眾矣聖人起應應亦眾矣此義更廣處中在何然大經云慈善根力有無量門畧則神通若十方機感曠若虛空今論娑婆國土音聲為佛事則甘露門開依教釋者處中說明矣若應機設教教有權實淺深不同須置[捐-口+上]存月亡迹尋本故肇師云非本無以埀迹非迹無以顕本故用本迹釋也若尋迹迹廣徒自疲勞若尋本本高高不可極日夜数他寶自無半錢分但觀<span class='corr'>己</span>心之高廣扣無窮之聖應機成致感逮得<span class='corr'>己</span>利故用觀心釋也三引證方便品云十方諸佛為一大事因緣故出現於世若人天小乘非一非大又非佛事不成機感實相名一廣博名大佛[捐-口+上]此為大事出現於世是名一大事因緣也又云以種種法門宣示於佛道當知種種教若㣲若著若權若實皆為佛道而作筌蹄大經云麤言及軟語皆歸第一義此之謂也壽量品云今天人阿修羅皆謂我少出家出釋氏宮去伽耶城不遠得三菩提然我實成佛<span class='corr'>已</span>來無量無邊阿僧祗劫以斯方便導利眾生方便品又云我本立誓願普令一切眾生亦同得此道如我等無異又五百受記品云內秘菩薩行外現是聲聞實自淨佛土示眾有三毒又現邪見相我弟子如是方便度眾生此則師弟皆明本迹云云譬喻品云若人信汝所說即為見我亦見於汝及比丘僧并諸菩薩當知隨有所聞諦心觀察於信心中得見三寶聞說是法寶見我是佛寶見汝等是僧寶（云云）四示相者且約三叚示因緣相眾生久遠[((並-(前-刖))-一)/(冗-几+豕)]佛善巧令種佛道因緣中間相值更以異方便助顕第一義而成熟之今日雨華動地以如來滅度而度脫之復次久遠為種過去為熟近世為脫地踊等是也（云云）復次中間為種四味為<span class='corr'>熟</span>王城為脫今之開示悟入者是也復次今世為種次世為熟後世為說未來得度者是也雖未是本門取意說耳其間節節作三世九世為種為熟為脫亦應無妨何以故如來自在神通之力師子奮迅大熱威猛之力自在說也以如是等故有序分也教見希有瑞顒顒欽渴欲聞具足道佛承機設化開示悟入佛之知見故有正說分也非<span class='corr'>但</span>當時獲大利益後五百嵗遠沾妙道故有流通分也又示教相者此序非為人天清昇作序非為二乘小道作序不為即空通三作序不為獨菩薩法作序乃為正直捨方便<span class='corr'>但</span>說無上佛道作序耳此正不指世間為正不指螢光折智為正不指燈炬躰法智為正不指星月道種智為正乃[捐-口+上]日光一切種智為正此流通非為揚葉木牛木馬而作流通非流通半字非流通共字非流通別字是流通圓滿修多羅滿字法也次示本迹者久遠行菩薩道時宣<span class='corr'>揚</span>先佛法華亦有三分上中下語亦有本迹<span class='corr'>但</span>佛佛相望是則無窮別取最初成佛時所說法華三分上中下語專名為上名之為本何以故最初成佛初說法故為上為本此意可知中間行化助大通智勝然燈等佛宣揚法華三分者<span class='corr'>但</span>名為中<span class='corr'>但</span>名為迹何以故前有上故前有本故今日王城所說三分<span class='corr'>但</span>名為下<span class='corr'>但</span>名為迹乃至師子奮迅之力未來永永所說三分亦指最初為上為本譬如大樹雖有千枝萬葉論其根本不得傳傳相[捐-口+上]同宗一根此喻可解（云云）次示觀心相者斯畧之徃見)</span>。</p>
<p><span class='note-inline'>(○四釋中依䟽記文本迹元意云䟽記文次示本迹者為二先法次譬初法為五先[捐-口+上]本因所禀次<span class='corr'>但</span>佛佛下[捐-口+上]本果所說三中間行化四今日所說五未來所說自從本因所禀莫非真實三叚雖俱真實本不可多故下三文咸同一本因果真實三叚教相此中正簡久本真實是故云也然以本因所禀亦是彼佛迹說恐無窮故<span class='corr'>但</span>在今佛因果為本據理非不禀餘佛化因緣約教既指今佛故明本迹且廢於他故[捐-口+上]今經壽量為釋迦本不得更[捐-口+上]前佛所說前佛復有前佛故云無窮唯[捐-口+上]一佛則無斯過降茲一本餘皆是迹問恐墮無窮唯論釋迦今欲論諸佛展轉禀教終有一佛在初無教無教為本有何無窮若許有窮墮無因過答拂迹求本本求所說以獲實利縱有最初不同今初何益行解問若許有最初無教何須禀今佛之教答無教之時則內熏自悟有教之日何得守迷如百迷盲俱不知路一迷先達以教餘迷餘迷守愚不受先教誰之過歟且驗釋迦一化得益難思况復尒前益難稱紀寧不禀教然終成無益之論不可以此為窮以無益於禀教者故又十方世界亦有嗅香覺觸瞪視而得悟者豈以聲教求其初耶師子奮迅未來永永者奮迅具二義左右如現前却如未故下䟽文云釋此句者應具二解即現未也今存後解故云未來前存前解故云現在譬大樹者惣譬前三節為拂迹中本迹故也言云云者以易解故不復合喻（文）)</span>。</p>
<p><span class='note-inline'>(○本門明開近顕遠㫖述五百塵點懷也（云云）)</span>。</p>
<p><span class='note-inline'>(○一則超於前十四品二則越於一代諸經（文云云）)</span>。</p>
<p><span class='note-inline'>(○釋籤一云迹門正意在顕實相本門正意顕壽長遠（文云云）)</span>。</p>
</div>
<div class='div-orig'><p>問於二處三會云說二十八品方如何　答初於靈山會說十品　序品　方便品　譬喻品信解品　藥草品　授記品　化城品　五百品人記品　法師品　第二於虗空會說十一品　寶塔品　提婆品　勸持品　安樂行品　<span class='corr'>已</span>上迹門十四品　涌出品　壽量品　分別品　隨喜品法師功德品　不輕品　神力品　第三又靈山會說七品　自虚空歸本靈山說法也　囑累品　藥王品　妙音品　觀音品　陀羅尼品　嚴王品勸發品　<span class='corr'>已</span>上本門十四品法華以無量義經為序分以普賢經為結經也。</p>
</div>
<div class='div-commentary'><p><span class='note-inline'>(○二處三會說事如文（云云）)</span>。</p>
<p><span class='note-inline'>(○以無量義經為開經為序分經也明從一出多㫖為從多歸一序開為合序云意也此無量義經定權實起盡也尒前法華墻也方便品云世尊法久後要當說真實無量義經云知諸眾生性欲不同性欲不同種種說法種種說法以方便九四十餘年未顕真實（文）又云是故眾生得道差別不得疾成無上菩提（文）)</span>。</p>
<p><span class='note-inline'>(○普賢[(共-八+隹)*見]經為結經也)</span>。</p>
</div>
<div class='div-orig'><p>問迹門三周說者如何　答三周者法說譬說因緣說也法說者直說十如實相法時上根身子等聲聞開悟譬說周者為上法說未悟者寄三車火宅譬說十如實相法門時中根迦葉迦旃延目連須菩提等四大聲聞開悟也因緣說者為上譬說時尚不悟下根聲聞寄大通佛因緣說十如實相法時下根陳如等千二百聲聞開悟所詮三周三帀說十如實相法門也此三周得悟聲聞云三周得益聲聞也。</p>
</div>
<div class='div-commentary'><p><span class='note-inline'>(○迹門三周說法事法說譬說因緣說經三周說諸法實相㫖故云三周說法也先法說周者為上根人直約法躰說三乘一乗法門故法說云心法說云也此時上根舎利弗尊者先得道是方便品說相也二譬說周者文句云譬者譬況喻者曉訓也（云云）為中根人以三乘一乘法門約三車大車譬說之故云譬說周也此時中根迦葉迦旃延目連須菩提四大弟子得道是譬喻品信解品等說相也文句五云上根利智圓聞[彳*(前-刖+(隹/ㄆ))]悟中下之流抱迷未達大悲不<span class='corr'>已</span>巧智無邊更動樹訓風舉扇喻月使其悟解故云譬喻（文）止[(共-八+隹)*見]一云如月隱重山舉扇類之風息大虛動樹訓之（文）三因緣說者為下根人寄大通智勝佛宿世因緣說妙法故云因緣說也經云宿世因緣吾今當說此文因緣說名言立處也此時下根陳如富樓那等千二百聲聞得悟皆授初住八相記也是化城喻品<span class='corr'>已</span>下法門也)</span>。</p>
<p><span class='note-inline'>(○經此三周說相正說領解述成授記歡喜五叚各三周[一/且]故是三周十五叚法門云也)</span>。</p>
<p><span class='note-inline'>(○又此三周各法譬因緣事　文句四云文為三一為上根人法說二為中根人譬說三為下根人宿世因緣說亦名理事行例如大品亦為三根（云云）今以十義料簡第一有通有別第二有聲聞無聲聞第三惑有厚薄第四根轉不轉第五有悟不悟第六領解無領解第七得記不得記第八悟有淺深第九益有權實第十待時不待時也　第一明通別者初周別名法說通則具三如優曇華時一現耳即譬說若我遇眾生盡教以佛道即因緣說也中周別名譬說通則亦三我先不言皆為化菩薩故又合譬於一佛乘分別說三即是法說於二萬億佛所常教化汝即因緣說若謂此文属法說者可取長者聞已驚入火宅方冝救濟即因緣說下周別名宿世因緣通亦具三涅槃時到眾又清淨令入佛惠是法說有一導師是譬說而作三周者從多從正從畧從傍欲令名字不濫各據一意耳問三周為三根人一周通有三說一說應具三根答法說非止逗上中上又有中下從正畧傍故言逗上根人耳餘二周亦如是（文）私云上十文料簡得心一切法門<span class='corr'>无</span>闇至文句可解廣文茲畧也)</span>。</p>
<p><span class='note-inline'>(○文句四云夫分節經文悉是人情蘭菊各檀其美後生不應是非諍竸<span class='corr'>无</span>三益䘮一道三益者世界等三悉檀也天台智者分文為三初品為序方便品訖分別功德十九行偈凡十五品半名正從偈後[書-曰+皿]經凡十一品半名流通又一時分為二從序至安樂行十四品約迹開權顕實從踊出訖經十四品約本開權顕實本迹各序正流通初品為序方便訖授學<span class='corr'>无</span>學人記品為正法師訖安樂行為流通踊出訖彌勒<span class='corr'>已</span>問斯事佛今答之半品名序從佛告阿逸多下訖分別功德品偈名為正此後[書-曰+皿]經為流通今記從前三叚消文也問一經云何二序答華嚴處處集眾阿含篇篇如是大品前後付嘱皆不乖一部兩序何妨今不安五義者本門非次首故也迹門<span class='corr'>但</span>單流通者說法未竟也有<span class='corr'>无</span>之意云尒（文）　可見圖也)</span>。</p>
<p><span class='note-inline'>(<img src='../images/D41p0366_01.gif' alt='D41p0366_01.gif' />)</span></p>
</div>
<div class='div-orig'><p>尋法華迹門所明十如實相法門者如何　答方便品經文云佛所成就第一希有難解之法唯佛與佛乃能究盡諸法實相所謂諸法如是相如是性如是體如是力如是作如是因如是緣如是果如是報如是本末究竟等矣此文法華肝要也。</p>
</div>
<div class='div-commentary'><p><span class='note-inline'>(○文句三云從諸法實相下即是甚深境界不可思議故不可說（云云）)</span>。</p>
<p><span class='note-inline'>(○今明此境為二初一句畧標權實章如文次十句廣釋權實相今作四番釋一約十法界二約佛法界三約離合四約位經云諸法故用十法界釋也經云佛悉成就第一希有之法故用佛法界釋也經云止止不湏說我法妙難思故用離合釋也經云唯佛與佛乃能究盡故用位釋也（文）初約十法界者謂六道四聖是為十法也法雖<span class='corr'>无</span>量[(米/大)*ㄆ]不出十一一界中雖復多[泳-永+(瓜-、)]不出十如如地獄界當地自具相性本末亦具畜生界相性本末乃至具佛法界相性本末<span class='corr'>无</span>有缺减故毘曇毘婆娑第七云地獄道成就他化天法即是其例餘九法界亦如是當知一一界皆有九界十如若照自位九界十如皆名為權照其自位佛界十如名之為實一中具<span class='corr'>无</span>量无量中具一所以名不可思議若照六道三聖五如為權若照佛界四如為實當分歷歷此則可說可示何俟止止絕言歎也所以一中具<span class='corr'>无</span>量凡夫雖具絕理情迷二乘雖具捨離求脫菩薩雖具照則不周名不了了如來洞覧橫竪具足唯獨自明了餘人所不見不可宣示止止絕言其在此耳上玄義中<span class='corr'>已</span>說今不具記（云云）　二約佛法界釋者佛界非相非不相而名如是相[捐-口+上]萬善緣因故下文云眾寶莊校即其義也佛界非性非不性而名如是性指智惠了因故下文云有大白牛也佛界非躰非不躰而名如是躰指實相正因故下文云其車高廣也佛界非力非不力而名如是力[捐-口+上]菩提道心慈善根力等故下文云又於其上張設㦥蓋也佛界非作非不作而名如是作指任運<span class='corr'>无</span>功用道故下文云其疾如風也佛界非因非不因而名如是因[捐-口+上]四十一位故下文云乗是寶乗遊於四方也佛界非緣非不緣而名如是緣[捐-口+上]一切助菩提道故下文云又多僕從而侍衛之佛界非果非不果而名如是果[捐-口+上]妙斍朗然圓因所尅故下文云直至道場也佛果非報非不報而名如是報[捐-口+上]大般涅槃故下文云得無量<span class='corr'>无</span>漏清淨之果報也佛界非本非末而言本末本即佛相末即佛報是自行權也佛界非等非不等而言究竟等[捐-口+上]於實相故標章云實相也是自行之實也即實而權故言本末即權而實故言為等此是如來自行權實最為無上無上相乃至無上果報橫廣竪深而<span class='corr'>无</span>有上故標章云諸法實相也例亦應言諸法實性實躰實力乃至應言實究竟等<span class='corr'>但</span>略舉一而[卄/敞]諸耳如來遍照橫竪悉周如觀掌果只為凡夫如雙盲二乗如[耳*少]目菩薩夜視朦朧不曉不二得說止止絕言其意在此耳　三約離合者若佛心中所觀十界十如皆無上相乃至無上果報唯是一佛法界如巨海惣萬流若千車共一轍此即自行權實若隨他意則有九法界十如相性等即是化他權實化他雖復有實皆束為權自行雖復有權皆束為實此即自行化他權實隨他則開隨自則合橫竪周照開合自在雖開<span class='corr'>无</span>量<span class='corr'>无</span>量而一雖合為一而<span class='corr'>无</span>量雖<span class='corr'>无</span>量一而非一非<span class='corr'>无</span>量雖非一非<span class='corr'>无</span>量而一而<span class='corr'>无</span>量唯佛與佛乃能究盡凡夫則誹謗不信二乗則迷悶不受菩薩則塵杌未明為此義故止止絕言（云云）　四約位者如是相者一切眾生皆有實相本自有之乃是如來藏之相㒵也如是性即是性得智惠第一義空也如是躰即是中道法性之理也是為三德通十法界位位皆有若研此三德入於十信位則名如是力如是作入四十一地名如是因如是緣若至佛地名如是果如是報初三名本後三名末初後同是三德故言究竟等初位三德通惡通善通賢通聖通大通小通始通極雖在惡而不沉雖在善而不昇雖在賢而不下雖在聖而不高雖在小而不窄雖在大而不寛雖在始而不新雖在極而非故故是不可思議不可得說止止絕言耳復次三德究竟等者十界相性權實開合差別若干以平等大惠如實[(共-八+隹)*見]之究竟皆等若迷此境即有六界性相名為世諦若解此境即有二乗相性名為真諦達此境非迷非解即有菩薩佛界性相中道第一義諦若以此惠等於俗諦俗諦非迷等於真諦真諦非解非解非迷雙非迷解<span class='corr'>但</span>名平等若雙照者權即是實實即是權雖二而不二亦名究竟等也又權實不二之境七種方便不能以不二智等不二境唯有諸佛以不二智等不二境故言究竟等又今大乗機動不明九界性相直說一切性相悉入佛界性相昔教不說謂昔不與今等今教說之知昔與今等故言究竟等初約惑解等次約人等後約教等說此甚廣記者不能委悉耳若就絕言絕思明不可思議釋論七十九云不可思議名不决定出一切心心數法出一切言語道不能行不能到故名不可思議若就譬喻明不可思議如釋論十四不以敗壞色得趣平等道[(共-八+隹)*見]色不異乃能等於大乗如明與暗共合而汝不見謂明暗異欲知其義如彼月光又日出時暗不向十方暗常在<span class='corr'>无</span>所歸趣明亦如是與暗共合生死與道合道即是生死佛之所盡<span class='corr'>已</span>盡所度<span class='corr'>已</span>度皆不可思議諸經諸論此例甚多若就事中不可思議者如阿含經明四不可思議謂眾生世界龍佛眾生從何處來向何處去為底而生為底而死世界為有邊<span class='corr'>无</span>邊為可断不可断為天龍人鬼誰所造耶阿含云一士夫於王舎城拘絺羅池測思惟世間邊<span class='corr'>无</span>邊見四兵入藕[糸*系]孔自驚我狂耶世<span class='corr'>无</span>此狂問佛佛言非狂是修羅為諸天所逐退入藕[糸*系]孔藏此乃世間思惟非涅槃道無義饒益無法饒益無梵行饒益饒益龍雨為從龍口耳眼鼻舌出耶實不從尒許出<span class='corr'>但</span>從其念出念善念惡皆能出雨由前本行今得是力湏彌腹有天名大力亦能作雨又經出五道各一不可思議地獄有断續畜生能飛鬼能変少為多人能令火焚薪天能自然致果報皆是報法事不可思議（云云）此是約因緣事釋不思議况甚深境界寧非不可思議耶（文）)</span>。</p>
<p><span class='note-inline'>(○南岳天台十如三轉事玄義二云今經用十法攝一切法所謂諸法如是相)</span>。</p>
<p><span class='note-inline'>(○乃至本末究竟等南岳師讀此文皆云如故呼為十如也天台師云依義讀文凢有三轉一云是相如是性如乃至是報如二云如是相如是性乃至如是報三云相如是性如是乃至報如是若皆稱如者如名不異即空義也若作如是相如是性者點空相性名字施設邐迤不同即假義也若作相如是者如於中道實相之是即中義也分別令易解故明空假中得意為言空即假中約如明空一空一切空點如明相一假一切假就是論中一中一切中非一二三而一二三不縦不橫名為實相唯佛與佛究竟此法是十法攝一切法若依義便作三意分別若依讀便當依偈文云如是大果報種種性相義（云云）又玄義二通解者相以據外覧而可別名為相性以據內自分不改名為性生質名為躰功能為力搆造為作習因為因助因為緣習果為果報果為報初相為本後報為末所歸趣處為究竟等（云云）又云夫究竟者中乃究竟即是實相為等也（文）玄義文廣畧茲徃見私云十如是事十如是義私記一卷有惠心作也又宗義集一卷義真作也徃見（云云）又私云因如是緣如是止[(共-八+隹)*見]玄義相違事十如私記（十八丁見）又私云三轉讀文事是顕三諦即是義也併真讀時アキレ無[木*羡]可讀事肝要也如偈文相性等宗圓記二（四十九）云若以是字為句初於理亦得義<span class='corr'>但</span>不同天台三轉良由天台以是為中以如為空如南岳是一字[捐-口+上]法之辞如之一字乃平等性故乃至就字辨義不同意旨<span class='corr'>无</span>別若一向同天台何必作三轉耶其意無別者悉是以理融事圓妙<span class='corr'>无</span>碍（文）)</span>。</p>
<p><span class='note-inline'>(○一念三千法門自法華十如起事)</span>。</p>
</div>
<div class='div-orig'><p>一家所立一念三千法門依此文也問一念三千法門者如何癈立耶　答十界互具足百界也百界各具十如千如也此千如各具三種世間三千世間也[(共-八+隹)*見]此三千諸法全行者一念心云天台一念三千[(共-八+隹)*見]門也止[(共-八+隹)*見]中廣明之初心難心得也。</p>
</div>
<div class='div-commentary'><p><span class='note-inline'>(金錍論云雖則通依一切大部[捐-口+上]的妙境出自法華文佛祖綂紀十七（智涌了然傳下）云問華嚴十法界大論三世間法華十如是三處文義共成三千荊谿何云[捐-口+上]皈妙境出自法華師曰華嚴大論是死法門法華十如是是活法門也（文）私云死活法門會深工夫之有師傳（云云）又見比峯教義（二丁）金錍論（三十七）云實相必諸法諸法必十如十如必十界十界必身土（文）)</span>。</p>
<p><span class='note-inline'>(○一念三千造立樣事有二[筋-月+耳]（云云）)</span>。</p>
<p><span class='note-inline'>(○一念十界有其十界互具百界也百界各具十如千如也其千如各具隂生土三世間三千世間也二十界各十界長百界事　如上此百界各具三世間三百種世間也是各具十如成三千種如此二種不同前結成下造樣後正釋下造樣也共理境下正釋結成也)</span>。</p>
<p><span class='note-inline'>(○一念者事中剎那之一念事　止[(共-八+隹)*見]五云此三千在一念心（乃至）（文）)</span>。</p>
<p><span class='note-inline'>(○一念三千立所事正三千法数立一念心在釋止[(共-八+隹)*見]第五正[(共-八+隹)*見]章理境修境化他境有是云理修化他三境此三境立一念三千釋初理境結成下有（云云）　止觀五云夫一心具十法界一法界又具十法界百法界一界具三十種世間百法界即具<span class='corr'>三千</span>種世間此三千在一念心若<span class='corr'>无</span>心而<span class='corr'>已</span>介尒有心即具三千亦不言心在前一切法在後亦不言一切法在前一心在後例如八相遷物物在相前物不被遷相在物後亦不被遷前亦不可後亦不可只物論相遷只相遷論物今心亦如是若從一心生一切法者此則是縦若心一時含一切法者此即是橫縦亦不可橫亦不可只心是一切法一切法是心故非縦非橫非一非異玄妙深絕非識所識非言所言所以稱為不可思議境意在於此（云云）　釋籤二云十法皆三故有三千（文）　弘决五云言<span class='corr'>无</span>心而<span class='corr'>已</span>者顕心不<span class='corr'>无</span>言介尒者謂剎那心無間相續未曾断絕[糸*(冬-ㄆ+免)]一剎那三千具足介尒者弱也韻會㣲貌也弘决云介者弱也謂細念也)</span>。</p>
<p><span class='note-inline'>(○一念三千一念真亡諍事源清示珠[捐-口+上]下（九丁）云惣者一念也一性即一念也一念靈知性躰常寂（文）此則取真心念躰義也被得靈知一念（云云）)</span>。</p>
<p><span class='note-inline'>(○淨斍雖取事一念亦正取心念性文心解（十六）云前云一念此單云心皆[捐-口+上]心念性也（矣）四明知礼妄心一念也淨斍事一念性取也)</span>。</p>
<p><span class='note-inline'>(○情非情互具之所以（并）三千一念之所以事　止[(共-八+隹)*見]五寶記五本（二十四丁）云一界具三十世間者問情非情別如何眾生亦具國土答道邃决云情與<span class='corr'>无</span>情本來不二若言二者則心外更有別法若別有心即不成就圓[(共-八+隹)*見]故華嚴塵說法剎說法國土說法眾生說法也（<span class='corr'>已</span>上）私云一塵是法界故非情具情無別有情一心是法界故情具非情<span class='corr'>无</span>別非情（云云）　又真記云（同丁）三千在一念者問一界中具九界十如故一界眾生亦有十界百如云何行者人道一界心中具百界千如成三千法答惣論十界一一互具即成百界千如而此一心是法界全躰故此一心即具百界千如也　又（同丁）芥尒有心即具三千者問今家所言[(共-八+隹)*見]一念心具三千性相者為是泛尒根塵一念心為是元初一念心耶若元初者今[(共-八+隹)*見]不思議境即以報隂中識隂為境故知只以隨何心起即為[(共-八+隹)*見]境非必元初若云泛尒第六識者應[(共-八+隹)*見]心源以翻生死故今云若從地師真如生一切法即心具一切法若從攝師無明生一切法即緣具一切法答古人云一念三千者<span class='corr'>无</span>始一念無明也百界千如四教三[(共-八+隹)*見]一切諸法以此為本若能了之自悟萬法故取要中要[(共-八+隹)*見]此一念也止[(共-八+隹)*見]五云芥尒有心即具三千弘决云言芥尒者謂剎那心<span class='corr'>无</span>間相續未曾断絕[糸*(免/免)]一剎那三千具足釋籤第八識釋云<span class='corr'>无</span>始時有未曾断絕今一心芥尒心同仁王起信生死最初一念也若[捐-口+上]一切心一念者云何决云無間相續未曾断絕又止[(共-八+隹)*見]云無明法法性生一切法（云云）同第六云一心明止[(共-八+隹)*見]者<span class='corr'>无</span>明一念因緣所生法即空假中淨名䟽七云華嚴云三界<span class='corr'>无</span>別法唯是一心作今謂唯是一念<span class='corr'>无</span>明作維摩玄第二明不思議境云一念<span class='corr'>无</span>明心因緣所生十界也諸文並云<span class='corr'>无</span>明一念釋籤六云且十如境乃至<span class='corr'>无</span>諦一一皆有惣別二意惣在一念別分色心宗翌注云一念者仁王云初一念異木石起信華嚴等明一念皆惣在一念芥尒起心三千性相即非縱橫之㫖故曰惣在一念（<span class='corr'>已</span>上廣釋）今詳一家[(共-八+隹)*見]門只[(共-八+隹)*見]根塵相對一念之心即[(共-八+隹)*見]此心為<span class='corr'>无</span>明法性故不可云元初一念近[(共-八+隹)*見]念念心非遠尋最初將明此義一引諸文二遮外難初引文者今文云若<span class='corr'>无</span>心而<span class='corr'>已</span>芥尒有心即具三千意云若無心者不足論之若少有心即具三千所言少者一者時少故云謂剎那心二者躰少故云芥者弱也此[捐-口+上]當時<span class='corr'>无</span>心有心若有少許心必具三千法若元初者應云无心之次芥尒心起即具三千又第八識者何云若<span class='corr'>无</span>心耶又文云隂在初者二義一現前二依經重擔現前是故初[(共-八+隹)*見]（<span class='corr'>已</span>上）此[捐-口+上]現在所受報隂故云現前若元初者非現前也餘之九境皆[(共-八+隹)*見]現在心非是元初若云元初一念流來至今故名現在者既是流來故非報隂今以酬業受報身故名報隂也又今隂入境非只[(共-八+隹)*見]識亦[(共-八+隹)*見]四隂若[(共-八+隹)*見]色等即非流來亦非八識故第六前來所說<span class='corr'>但</span>[(共-八+隹)*見]識隂餘四隂十二入十八界如是（云云）又言依經者是依大品一切[(共-八+隹)*見]門隂入為初也而大品大論<span class='corr'>但</span>談六識不論七八故此一心非必第八又今論[(共-八+隹)*見]心故畧四隂且[(共-八+隹)*見]識隂即去尺就寸若於識中別取第八者何故不云去寸就尺耶又止[(共-八+隹)*見]一六即中云理即者一念心即如來藏理如故即空藏故即假理故即中三智一心中具不可思議如上說（<span class='corr'>已</span>上）如上說者上四弘中云只[(共-八+隹)*見]根塵相對一念心起能生所生<span class='corr'>无</span>不即空（乃至）只[(共-八+隹)*見]根塵一念心起即假（乃至）次[(共-八+隹)*見]根塵相對一念心起即空即假即中（云云）同第七結十乗云止[(共-八+隹)*見]大乗亦如是[(共-八+隹)*見]念念心<span class='corr'>无</span>非法性實相是名大車（云云）又第二隨自意三昧具歷諸心或善或惡貪嗔等也玄義第二明心法妙云遊心法界者[(共-八+隹)*見]根塵相對一念心於十界中必属一界若属一界即具百千法（云云）釋籤云只於貪嗔一念心起躰即權實諸皆例然隨順三諦故云隨喜名心法妙（云云）法華三昧行法明實相[(共-八+隹)*見]云諦[(共-八+隹)*見]現在一念妄心隨所緣境如此之心為因心故心不因心故心如是求心畢竟不可得（云云）小止[(共-八+隹)*見]等亦同之唐周鑒師明一心三[(共-八+隹)*見]云若久修心<span class='corr'>但</span>用惣[(共-八+隹)*見]知心念念全是實相之躰（云云）第二遮外難者問若尒何故諸文亦云<span class='corr'>无</span>明一念<span class='corr'>但</span>[(共-八+隹)*見]法性今文亦云心為法性<span class='corr'>无</span>明又四念處云正惠[(共-八+隹)*見]無明<span class='corr'>无</span>明未除見思先盡（<span class='corr'>已</span>上）故知圓[(共-八+隹)*見]只[(共-八+隹)*見]界外<span class='corr'>无</span>明為境又大乘止[(共-八+隹)*見]只[(共-八+隹)*見]淨心也答止[(共-八+隹)*見]云界內煩惱即是菩提何得非是別惑（云云）且如行者忽起欲心乃此界內欲界妄心[(共-八+隹)*見]此欲心即是無明亦是法性故以報心亦名<span class='corr'>无</span>明亦名法性非離欲心別[(共-八+隹)*見]<span class='corr'>无</span>明淨名䟽第八妙樂記云<span class='corr'>但</span>[(共-八+隹)*見]現在一念見思徹<span class='corr'>无</span>明源窮法性底止[(共-八+隹)*見]九云不思議境者若發一念定心或味或淨乃至神通即知此心是無明法性法界十界百法<span class='corr'>无</span>量定乱一念具足何以故由迷法性故有一切散乱惡法由解法性故有一切定法定散即是<span class='corr'>无</span>明<span class='corr'>无</span>明亦即法性迷解定散其性不二（乃至）一念禪定既尒一切境界亦復如是（<span class='corr'>已</span>上）)</span>。</p>
<p><span class='note-inline'>(○此末文繁多故畧之徃見止[(共-八+隹)*見]五)</span>。</p>
<p><span class='note-inline'>(○佛界不断性惡事止五真記末（一丁）云如來不断性惡等者問經論皆云断惡證理何有性惡答佛具九界故有性惡如上已論今更明者佛有性惡畧有三門一中道門真如隨緣変為事惡故惡躰性本是真如若断惡性即断真如如金作像像雖成壞金躰不変故云不断煩惱而入涅槃也經云是法住法位世間相常住善惡諸法皆住真如位也二妙假門一切惡法皆是躰具㣲妙法門故諸聖者或以五逆或以[婬-壬+(工/山)]欲為利他行[捐-口+上]其逆[婬-壬+(工/山)]是解脫門如釋摩男執石成寶故經云行於非道通達佛道義例云性惡若断普現色身從何而立三法界門佛為法界故九界法皆在一佛阿鼻依正在佛自心於凡是迷是事是失於佛是悟是理是德故佛或時身有九界如仁王云<span class='corr'>无</span>量眾生身入一佛身等[(共-八+隹)*見]心論䟽云問佛出生死何有六道十如答斯義㣲隱實難可取信經云佛有肉眼乃至有佛眼既有凢夫肉眼豈<span class='corr'>无</span>凡之六根即肉天眼及六根即是六道惠眼即二乗法眼即菩薩佛眼即佛界問眾生六根皆<span class='corr'>无</span>常佛既有者亦應<span class='corr'>无</span>常答經云所謂彼眼根於諸如來常具足<span class='corr'>无</span>减修了了分明見經云修者彼於眾生是則眾生六根於諸如來是常况佛肉眼等不是常耶經云凡夫所知名世諦佛知名真諦雖是同照一境境隨照有真俗中論云因緣所生法我說即是空亦即假即中六道十如即因緣生法二乗十如即是空菩薩即假佛是即中則十界百如只是三[(共-八+隹)*見]佛有空假而常中不為二邊所染所以佛有十界皆常而眾生雖有三[(共-八+隹)*見]不得空中二[(共-八+隹)*見]用故為六塵所染而亦<span class='corr'>无</span>常雖不得用不可言<span class='corr'>无</span>空中二[(共-八+隹)*見]也（<span class='corr'>已</span>上䟽文）繁文故略之徃見)</span>。</p>
<p><span class='note-inline'>(○一念具三千付具相具性論事（知礼具相淨斍具性）二師不同文證道理義者先知礼玄義二三法文以證玄文三廣釋心法者前所明法豈得異心<span class='corr'>但</span>眾生法太廣佛法太高於初斈為難然心佛及眾生是三<span class='corr'>无</span>差別者<span class='corr'>但</span>自觀<span class='corr'>己</span>心則為易涅槃云一切眾生具足三定上定者謂佛性也能[(共-八+隹)*見]心性名為上定上能兼下即攝得眾生法也玄義二云次明大師依南岳意更廣分別於中為三初標次釋三問下略料簡釋中二初略明得名所依言若廣眾生法一往通論諸因果及一切法等者然眾生義通故云通論若其通論義非究竟故云一往一往雖通二往則局不通於佛乃唯在因佛法及心不云一徃者佛法定在於果心法定在於因故此三法得名各別何者如眾生心中佛法心法猶通因果况眾生名通通凡通聖若佛身中眾生心法亦定在果心法之中佛法眾生法此二在因若尒何故經云三<span class='corr'>无</span>差別答理躰無差差約事用此義廣明具如止[(共-八+隹)*見]十法成乗中說即是心法及眾生法彼佛法界亦兼於果而不專於果彼文寄果明理性故也（文）玄義真記二（十五）云心法定在於因者自心故唯在因具如下文　又云眾生身中佛法心法猶通因果者問眾生在因如何身中佛之與心並通因果例如心中佛法唯因若據眾生名通者次句更云况眾生名通凢通聖故知上句<span class='corr'>但</span>據九道之眾生也若據眾生具有因果性則五佛性皆在眾生者心佛亦可云通因果答且為況出眾生名通故云猶也非盡理義（文）徃見　凡心法非廣非高自<span class='corr'>己</span>之所念最易[(共-八+隹)*見]近要故（云云）[捐-口+上]要鈔徃見　又淨斍心萬法惣躰能造根源矣造法之元為迷解本故別取一念從華嚴心造文（云云）弘决五中云至止[(共-八+隹)*見]正明[(共-八+隹)*見]法並以三千而為[捐-口+上]南乃是終窮究竟極說故序中云說<span class='corr'>己</span>心中所行法門以止[(共-八+隹)*見]簡境要[(共-八+隹)*見]（并）弘决心為一切之本故示躰是心等文為證據互有文證有道理取捨可隨情別道理極成聊<span class='corr'>无</span>難淨斍所解欤止[(共-八+隹)*見]大㫖一家本意被得既知礼門人歸斍師見見山家義苑弘决五云於一念心不約十界取事不遍不約三諦攝理不周不語十如因果不備<span class='corr'>无</span>三世間依正不盡（文）又云不明妙境一念三千如何可識一攝一切三千不出一念<span class='corr'>无</span>明（文）)</span>。</p>
<p><span class='note-inline'>(○理具三千事用三千事　䟽記一云鏡明性十界像生修十界文　止[(共-八+隹)*見]一云譬如明鏡明喻即空像喻即假鏡喻即中不合不散合散宛然不一二三二三<span class='corr'>无</span>妨此一念心不縱不橫不可思議非<span class='corr'>但</span><span class='corr'>己</span>尒佛及眾生亦復如是華嚴云心佛及眾生是三<span class='corr'>无</span>差別當知<span class='corr'>己</span>心具一切佛法矣思益云愚於隂界入而欲求菩提隂界入即是離是<span class='corr'>无</span>菩提淨名曰如來解脫當於眾生心行中求眾生即菩提不可復得眾生即涅槃不可復滅一心既然諸心亦尒一切法亦尒普賢[(共-八+隹)*見]云毗盧遮那遍一切處即其義也（文）弘决一云譬如下㪯喻也夫以事喻法皆是分喻於中鏡喻其意最親何者遍鏡是明遍明是像非並非別不縱不橫有異伊字天目故也不合散下重複踈喻如前可知不一二三者雖次第增只是三諦三法非有名不一二三二三<span class='corr'>无</span>妨者此遂語便故略一字智者因喻斯言有徵此一念心下合譬欲明理等復云生佛亦復如是今問世人云[(共-八+隹)*見]真如如何[(共-八+隹)*見]於眾生身內等佛等生之真如耶（云云）華嚴下引證理齊故華嚴歎初住心云如心佛亦尒如佛眾生然心佛及眾生是三<span class='corr'>无</span>差別諸佛悉了知一切從心轉若能如是解彼人真見佛身亦非是心心亦非是身作一切佛事自在未曾有若人欲求知三世一切佛應作如是[(共-八+隹)*見]心造諸如來若<span class='corr'>无</span>今家諸圓文意彼經偈㫖理實難銷引思益者不了隂界等出佛躰即法界故名為愚引淨名者三種解脫三種菩提三德涅槃不離眾生不可別求故重引顕成思益引普賢[(共-八+隹)*見]者毘盧遮那此飜遍一一切處煩惱躰淨眾德悉備身土相稱遍一切處顕前兩經眾生理遍不了之者尚隔無情（文）（云云）)</span>。</p>
<p><span class='note-inline'>(○色心不二門摠在一念別分色心文付淨覺理摠事別云禮師兩重摠別立摠在一念兩重摠別分色心事理兩重三千立事（云云）徃見又當知心之色心者理摠別理具三千即心名變變名為造者事摠別事用三千宗圓記二（四十八）徃見)</span>。</p>
</div>
<div class='div-orig'><p>十界者　地獄　餓鬼　畜生　修羅人　天　聲聞　緣覺　菩薩　佛也。</p>
</div>
<div class='div-commentary'><p><span class='note-inline'>(○十界事十界差相四卷粗出之煩云共拾一二第一地獄者地獄寒熱各八有一等活二黑繩三眾合四叫喚五大叫喚六焦熱七大焦熱入無間初等活地獄者在於此閻浮提之下一千由旬縱廣一萬由旬此中罪人互常懷害心若適相見如獵者<span class='corr'>逢</span>鹿各以䥫[瓜-、]而互爴裂血肉既盡唯有殘骨或獄率手執鐵杖鐵棒從頭至足遍皆打築身體破碎猶如沙揣或以極利刀分分割肉如厨者屠魚[冉-工+又]涼風來吹尋活如故欻然復起如前受苦或云空中有聲云此諸有情可還等活或云獄率以鐵叉打地唱云活活如是等苦不可具述（已上依智度論瑜伽論諸經要集撰之）大獄各有眷屬小獄其類無數其中受苦者隨其作業各有輕重經劫數等其取重處一日之中八萬四千生死經劫無量作上品五逆十惡者感此道身先等活壽量人間五十年為四天上天一日一夜其壽五百歲以四王天壽為此地獄一日一夜殺生之者墮此中（<span class='corr'>已</span>上壽量依俱舎業因依正法念經下六亦同）優婆塞戒經以四王天一年為此獄日夜下去准之此獄四門外十六別處一屎泥處謂有極熱屎泥其味㝡苦金剛[口*(隹/乃)]虫滿其中罪人在中食此熱屎諸虫聚集一時競食破皮噉肉折骨唼髓昔殺鹿殺鳥者墮此中二刀輪處謂鐵壁周匝高十由旬猛火熾然常滿其中人間火比此如雪纔觸其身碎如芥子又雨熱鐵猶如盛雨有刀林其[打-丁+刃]極利復雨刃如雨而下眾苦交至不可堪忍昔貪物殺生者墮此三瓫熱處謂執罪人入鐵瓫中煎熱如豆昔殺生煑食者墮此中也四多苦處謂此獄有十千億楚毒不可具說昔以繩縛人以杖打人駈人令行於遠路從嶮處落人薰煙惱人令怖小兒如是等種種惱人者皆墮此中也五闇冥處謂在黑闇處常為闇火所燒大力猛風吹金剛山合磨合碎猶如散沙熱風所吹如利刀割昔大火炎唵羊口鼻二塼之中置龜押殺者墮此中六不喜處謂有大火炎晝夜焚燒熱炎[口*(隹/乃)]鳥狗犬野干其聲極惡甚可怖畏常來食噉骨[冉-工+又]狼籍金剛[唯/乃]虫骨中徃來而食其髓昔吹貝打鼓作可畏聲殺害鳥獸者墮此中七極苦處謂在嶮岸下常為鐵火所燒昔放逸殺生者墮此中（<span class='corr'>已</span>上依正法念經說自餘九處經中不說）二黑繩者在等活下縱廣同前獄率執罪人臥熱鐵地以熱鐵繩縱橫拼身以熱鐵斧隨繩切割或以鋸解或以刀屠作百千叚處處散在又懸熱鐵繩交橫<span class='corr'>无</span>數駈罪人令入其中惡風暴吹交絡其身燒肉集骨楚毒無極（<span class='corr'>已</span>上瑜伽論智度論）又左右有大鐵山山上各建鐵幢幢頭張鐵繩繩下多有熱鑊駈罪人令負鐵山從繩上行[這-言+(采-木+(工/山))]落鐵鑊摧煮<span class='corr'>无</span>極（觀佛三昧經）等活地獄及十六別處一切諸苦十倍重受獄率呵責罪人云心是第一怨此怨㝡為惡此怨能縳人送到閻羅處汝獨地獄燒為惡業所食妻子兄弟等親族眷属不能救（乃至廣䟽）後五地獄各以前前一切地獄所有之諸苦十倍重受例應知之（<span class='corr'>已</span>上正法念經意）以人間一百歲為忉利天一日夜其壽一千嵗以忉利天壽為一日夜此地獄壽一千嵗殺生偷盜者墮此中復有異處名等喚受[共-八+口]處謂舉在嶮岸<span class='corr'>无</span>量由旬熱炎黑繩束縳繫<span class='corr'>已</span>然後推之墮利鐵刀熱地上䥫炎牙㣘之所噉食一切身分分分分離唱聲吼喚<span class='corr'>无</span>有救者昔說法依惡見論一切不實不[(共-八+隹)*見]一切[投-几+口]岸自殺者墮此中復有異處名畏鷲處謂獄卒怒杖急打晝夜常走手執火炎䥫刀挽弓弩箭隨後走逐斫折射之昔貪物故殺人縛人奪貪者墮此中（正法念經畧抄）三眾合者在黑繩下縱廣同前多有䥫山兩山相對牛頭馬頭等諸獄卒手執噐杖駈令入山間是時兩山迫來合押身躰摧碎血流滿地或有䥫山從空而落打於罪人碎如沙揣或置石上以岩押之或入䥫曰以䥫杵擣極惡獄鬼井熱䥫師子虎狼等諸獸鳥鷲等鳥竸來食噉（瑜伽論大論）又復獄卒取地獄人置刀葉林見彼樹頭有好端政嚴飾婦女如是見<span class='corr'>已</span>即上彼樹樹葉如刀割其身肉次割其筯如是劈割一切處<span class='corr'>已</span>得上樹<span class='corr'>已</span>見彼婦女復在於地以欲媚眼上看罪人作如是言念汝因緣我到此處汝今何故不來近我何不抱我罪人見<span class='corr'>己</span>欲心熾盛次第復下刀[葉-世+廿]向上利如剃刀如前遍割一切身分既到地<span class='corr'>已</span>而彼婦女復在樹頭罪人見<span class='corr'>已</span>而復上樹如是<span class='corr'>无</span>量百千億嵗自心所誑彼地獄中如是轉行如是被燒邪欲為因（乃至）獄卒呵責罪人說偈曰非異人作惡異人受苦報自業自得果眾生皆如是（正法念經）餘略之　四呌喚者在眾合下縱廣同前獄卒頭黃如金眼中火出著赭色衣手足長大疾走如風日出要聲而射罪人罪人惶怖叩頭求哀願埀慈悲小見放捨雖有此言彌增瞋怒（大論）或以鐵棒打頭從熱䥫地令走或置熱熬反覆炙之或擲熱鑊而煎煮之或駈入猛炎䥫室或以鉗開口而灌洋銅燒爛五藏從下直出（瑜伽論大論）　五大呌喚者在呌喚下縱廣同前苦相前十倍也（乃至）殺盜[婬-壬+(工/山)]妄罪被㧞舌等也取意（正法念經畧抄）　六焦熱者（乃至）大䥫串貫之反覆炙之是依邪見罪廣（如正法念經等）七大焦熱者在上焦熱下縱廣同前諸苦前十倍而犯淨戒尼者墮此委如正法念經略抄繁故略之　八無間者在大焦熱之下欲界㝡底之處罪人趣向彼時先中有位啼哭說偈言一切唯火炎遍空<span class='corr'>无</span>中間四方及四維地界<span class='corr'>无</span>空處一切地界處惡人皆遍滿我今<span class='corr'>无</span>所歸孤獨無同伴在惡處闇中入大火炎聚我於虛空中不見日月（<span class='corr'>已</span>上）時閻羅人以瞋怒心答曰或增刧或减刧大火燒汝身痴人<span class='corr'>已</span>作惡今何用生悔)</span>。</p>
<p><span class='note-inline'>(○業羂所縛何誰救汝既呵責<span class='corr'>已</span>向獄去彼二万五千由旬頭下下足上上逕二千嵗向行（正法念經畧抄）彼阿鼻縱廣八万由旬七重䥫城七層䥫網有十八隔刀林周匝四角有四銅㣘身長四十由旬眼如電牙如釰齒如刀山舌如鉄荊一切毛孔皆出猛火其煙臰<span class='corr'>无</span>喻有十八獄卒頭如羅剎口如夜又有六十四眼迸散鉄丸鈎牙上出高四由旬牙火流滿<span class='corr'>无</span>間一一隔間有八万四千鉄蜂大虵吐毒吐火身滿城內其虵孔如千万雷雨大鉄丸亦滿城八万四千[口*雋]五百億虫[口*雋]上火流如雨重罪苦者在此中（[(共-八+隹)*見]佛三昧經畧抄取意）四方猛火來<span class='corr'>无</span>有間隟苦聲聞知有眾生又以鉄箕盛三熱鉄炭簸揃之復置熱鉄上鉄山上復下又罪人㧞舌百千釘打如張牛皮復仰臥熱鉄上鉄鈷鈷口鉄丸入其口咽喉燒徹臟府（<span class='corr'>已</span>上瑜伽取意三熱燒燃極燒燃遍極燒燃也）前七獄及別處諸苦一分阿鼻十倍也此苦難說盡具說之諸人吐血而死（正法念經）此獄壽量一中刧（俱舎論）造五逆撥無因果謗大乗者墮此（[(共-八+隹)*見]佛三昧經取意）亦十六別處中有名鉄野干食處燒佛像經卷僧房墮此或昔取佛財物食用者黑肚處墮又四百四病具足長久有取支佛食不與之者此雨山聚處墮在又有別處名閻婆度處惡鳥罪人貪噉昔令人渴死者墮此餘如經說（<span class='corr'>已</span>上正法念經畧之）集解中云言八寒者一頞部陀二尼剌部陀三頞哳吒四臛臛婆五虎虎婆六嗢鉢羅七鉢特摩八摩訶鉢特摩一頞部陀此云皰也謂諸眾生被寒逼故身如瘡皰也二尼剌部陀此云皰裂也名義集<span class='corr'>无</span>孔三頞哳吒名義集名呵羅羅寒[(稟-禾+示)*頁]聲也四臛臛婆名義集云阿婆娑亦患寒聲五虎虎婆名義集名㬋㬋亦是患寒聲此三獄眾生從寒逼聲立名也六嗢鉢羅名義集名漚婆羅此獄氷逼作青蓮華色七鉢特摩名義集波頭摩紅蓮華色罪人生中受苦也八摩訶鉢特摩名義集摩訶波頭摩其中受苦隨其作業各有輕重其最重處作上品五逆十惡者感此道身（文）集解云此云大紅蓮華此等皆是被寒逼甚其身乃作青紅等色故以身色以立三獄之名也此八寒熱名為大獄更自各有眷属小獄其類<span class='corr'>无</span>数然諸文說一一自有十六小獄以為眷属是則都有二百七十二也又有孤獨獄者在於山曠野空中及樹下等言上品者作業最重其心猛盛名上品殺父殺母殺阿羅漢破和合僧出佛身血不順理名五逆也身行殺盜[婬-壬+(工/山)]口妄語綺語惡口兩舌意乃起貪嗔痴而違於善故云十惡也四解脫經名為火途即地獄道矣釋籤六云言八大地獄者八熱地獄者梵云泥梨此云苦具從處為名八中各有十六小獄以為眷属則八箇十六成一百二十八并根本八合成一百三十六獄故俱舎云此下過二万<span class='corr'>无</span>間深廣同上七捺落迦八增皆十六謂煻煨糞屎鉾刃烈河增各住彼四方無間四門既各有四上七亦然（文）)</span>。</p>
<p><span class='note-inline'>(○三途八難之苦相事八難者一地獄二畜生三餓鬼四北洲五<span class='corr'>无</span>想天六佛前佛後七世智辯聦八生盲瘖瘂也上來粗示之餓鬼畜生等餘趣廣如諸文（云云）徃見)</span>。</p>
</div>
<div class='div-orig'><p>三種世間者　國土世間　五隂世間　眾生世間也。</p>
</div>
<div class='div-commentary'><p><span class='note-inline'>(○三世間事國土又云噐世間二十五有境有情居噐物云噐也惠暉云可破壞故名云世間者可破壞故釋世字墮在世中故名間（云云）字書云世代也更也壞物之移意也又世毀也續也世上<span class='corr'>无</span>常故毀也而相續不絕故續也二五隂世間者色受想行識五也色隂者有形質碍之法名為色所謂四大五根五塵等並是色法也受隂領納所緣名為受謂六觸因緣生六受<span class='corr'>但</span>境想隂能取所領之緣想名為想行隂造作之心能趣於果名為行起不善業善業<span class='corr'>无</span>動業也識隂了別所緣之境名為識即六識（<span class='corr'>已</span>上）三眾生世間者九界有情也)</span>。</p>
<p><span class='note-inline'>(○隂等十境者止觀第五云一隂入二煩惱三病患四業相五魔事六禪定七諸見八增上慢九二乘十菩薩此十境通能覆障隂在初者二義一現前二依經（云云）又云一觀心是不可思議境者此境難說先明思議境令不思議境易顕思議法者小乗亦說心生一切法謂六道因果三界輪環若去凢欣聖則棄下上出灰身滅智乃是有作四作盖思議法也大乘亦明心生一切法謂十法界也若觀心是有有善有惡惡則三品三途因果也善即三品修羅人天因果觀此六品無常生滅能觀之心亦念念不住又能觀所觀悉是緣生緣生即空並是二乗因果法也若觀此空有墮落二邊沉空滯有而起大慈悲入假化物實<span class='corr'>无</span>身假作身實<span class='corr'>无</span>空假說空而化導之即菩薩因果法也觀此法能度所度皆是中道實相之法畢竟清淨誰善誰惡誰有誰無誰度誰不度一切法悉如是是佛因果法也此之十法邐迤淺深皆從心出雖是大乘<span class='corr'>无</span>量四諦所攝猶是思議之境非今止觀所觀也不可思議境者如華嚴云心如工畫師造種種五隂一切世間中莫不從心造種種五隂者如前十法界五隂也法界者三義十数是能依法界是所依能所合稱故言十法界又此十法各各因各各果不相混濫故言十法界又此十法一一當躰皆法界故言十法界（云云）十法界通稱隂入界其實不同三途是有漏惡隂界入三善是有漏善隂界入二乘是<span class='corr'>无</span>漏隂界入菩薩是亦有漏亦<span class='corr'>无</span>漏隂界入佛是非有漏非<span class='corr'>无</span>漏隂界入釋論云法無上者涅槃是即非有漏非<span class='corr'>无</span>漏法也無量義經云佛<span class='corr'>无</span>諸大隂界入者<span class='corr'>无</span>前九隂入也今言有者有涅槃常住隂界入也大經云因滅<span class='corr'>无</span>常色獲得常色受想行識亦復如是常樂重沓即積聚義慈悲覆蓋即隂義以十種隂界不同故故名五隂世間也攬五隂通稱眾生眾生不同攬三途隂罪苦眾生攬人天隂受樂眾生攬無漏隂真聖眾生攬慈悲隂大士眾生攬常住隂尊極眾生（云云）又云十種所居通稱國土世間者地獄依赤䥫住畜生依地水空住修羅依海畔海底住人依地住天依宮殿住六度菩薩同人依地住通教菩薩惑未盡者同人天依住断惑盡者依方便土住別圓菩薩惑未盡者同人天方便等住断惑盡者依實報土住如來依常寂光土住依仁王經云三賢十聖住果報唯佛一人居淨土土土不同故名國土世間也此三十種世間悉従心造（文）又云十種五隂一一各具十法謂如是相性躰力作因緣果報本末究竟等（云云）先摠釋後隨類釋也)</span>。</p>
<p><span class='note-inline'>(○次類解者束十法為四類三途以表苦為相定惡聚為性摧折色心為躰登刀入鑊為力起十不善為作有漏惡業為因愛取等為緣惡習果為果三惡趣為報本末皆痴為等也三善表樂為相定善聚為性昇出色心為躰樂受為力起五戒十善為作自業為因善愛取為緣善習果為果人天有為報應就假名初後相在為等也二乗表涅槃為相解脫為性五分為躰<span class='corr'>无</span>繫為力道品為作<span class='corr'>无</span>漏惠行為因行行為緣四果為果既後有甲中不生故無報（云云）菩薩佛類者緣因為相了因為性正因為躰四弘為力六度万行為作智惠莊嚴為因福德莊嚴為緣三菩提為果大涅槃為報（云云）)</span>。</p>
<p><span class='note-inline'>(○又眾生世間既是假名無躰分別攬實法假施設耳所謂惡道眾生相性躰力究竟等（云云）善道眾生相性躰力究竟等<span class='corr'>无</span>漏眾生相性躰力究竟等菩薩佛法界相性躰力究竟等准例可解（文）國土世間亦具十種法所謂惡國土相性躰力（云云）善國土<span class='corr'>无</span>漏國土佛菩薩國土相性躰力（云云）十境十乗一念三千十如十界三世間等義止觀（并）諸文散在委徃見　私云附)</span>。</p>
<p><span class='note-inline'>(○法華經以三大部天台釋其一部一部付大綱可得心事肝心也先玄義十卷（天台）釋籤十卷妙樂釋之釋籤一（本末）開十一卷調卷此玄籤共釋妙法題號頌曰一四序釋七共解二五各說十二因緣三從四諦至智妙四行位妙別教位五㝡實位三法妙六感神說眷利益七本十妙明蓮華八經示釋名躰玄九明宗用十顕本十明教玄結一部　文句十卷（天台）䟽記十卷妙樂釋之廿七卷調卷釋法華文文句句（矣）頌曰一二三半序一品三半第四方便品五六譬信各一品七藥授化五百人記八法寶提勸安樂九涌出壽量分別品十隨<span class='corr'>已</span>下十一品止觀十卷（天台）弘决十卷（妙樂）廿二卷調卷釋法華大意也法相者明五略十廣法門也先五略者發大心修大行感大果裂大網歸大處也十廣者十大章云是也大意釋名躰相攝法偏圓方便正觀果報起教㫖歸也)</span>。</p>
<p><span class='note-inline'>(<img src='../images/D41p0382_01.gif' alt='D41p0382_01.gif' />)</span></p>
<p><span class='note-inline'>(<img src='../images/D41p0383_01.gif' alt='D41p0383_01.gif' />)</span></p>
<p><span class='note-inline'>(私云三大部本末合六十卷吾朝開摠計都八十卷也)</span>。</p>
</div>
<div class='div-orig'><p>涅槃經　法華同醍醐味四教共說之法華說出世本懷畢佛歸寂滅涅槃理給體一日一夜說也為漏前畨五味機四教共說也此經明佛性圓常㫖也是則佛說法華經後可入涅槃告時大眾悲嘆之故佛對大眾如來常住無有變易法僧亦尒唱四教機共聞常住㫖也其中權機且權果蘓息有之頓而立歸佛性常住悟也此經明斷善闡提成佛㫖也是斷失三世善根惡人也雖然具佛性常住理明成佛也　尋云涅槃經四教共說意如何　答四教共說者有二意一前番五時機緣未熟不悟類大小權實機不同故四教共說依之云捃拾教也二為末代鈍根眾生機行學小乘權門法以之為方便顯云可悟佛性圓常理意四教共說也此涅槃經三十六卷本有之是云三十六涅槃又四十卷本有之像法决疑經為結經也<span class='corr'>已</span>上五時癈立畢。</p>
</div>
<div class='div-commentary'><p><span class='note-inline'>(○涅槃經者集解云具云摩訶般涅槃那又云泥洹此翻大滅度大即法身滅即解脫度即般若有合有離融妙不二（文）此經明三德秘藏妙理故云涅槃經也)</span>。</p>
<p><span class='note-inline'>(○四教共說事　四教儀云次說大涅槃者有二義一為未熟者更說四教具談佛性令具真常入大涅槃故名捃拾教（<span class='corr'>已</span>上）集解上云捃居運切亦拾也言未熟者於法華中未能開悟<span class='corr'>但</span>是結緣故至涅槃更說四教皆悉知常而悟道也故涅槃四名為追說良以法華顕真實相<span class='corr'>已</span>發方便今為未熟追說前耳言佛性者一切眾生皆有果人之性也佛性不変真常矣法華開顕<span class='corr'>无</span>不成佛何有未熟五千起去人天被移答法界眾生未益者眾何<span class='corr'>但</span>五千今雖未悟後必解脫一開之後<span class='corr'>无</span>所間然豈將殘黨以疑大陣應知五千是增上慢雖不廣聞開三顕一<span class='corr'>已</span>聞略竟雖非當機亦預結緣雖未現悟亦於涅槃及以滅度而信一乗人自多途法華常頓不可見於未熟餘殘便妨法華開顕者也)</span>。</p>
<p><span class='note-inline'>(○留逗末代事　四教儀云二為末代鈍根於佛法中起断滅見夭傷惠命亡失法身設三種權扶一圓實故名扶律談常教（文）集解上云二留逗末代如來滅後名為末代不悟圓常名為鈍根遂於佛法棄捨毘尼復謂如來定入滅度名断滅見乘戒既緩諸惡莊嚴惠命法身夭傷亡失如來預鑑故演涅槃施設三教之權扶助一乘之實廣明持戒委示真常正助相須乘戒俱急法身嚴顕惠命昭然扶律談常其益大矣夭者中死也問惠命法身常住不滅何故云亡失夭傷答法躰何失<span class='corr'>但</span>由眾生<span class='corr'>无</span>聞思修所以流轉眾苦煩惱故知得失在眾生耳非約法也法身既失報應可知三身不顕三障熾然准四念處明贖命教乃是贖於藏通之命別圓自有常住之命故非所論當知念處約真中說今文扶律約偏圓言又荊谿云以在穢土須說贖命為捃拾故扶律說常令久住故兼權明實故涅槃顕扶律說常是贖眾生法身惠命之大寶也佛化既以涅槃贖命末代凡流大乘語者捨而不用互非逆耶)</span>。</p>
<p><span class='note-inline'>(○辨時味法華涅槃同事　四教儀云然若論時味與法華同（文）集解上云三然若下辨時味文分二初同法華法華開三教之權顕一乘之實名大王饍涅槃點劣淺之三修是勝常樂我名醍醐味王饍醍醐其味<span class='corr'>无</span>別顕實勝修時<span class='corr'>无</span>側影故云時味與法華同（文）)</span>。</p>
<p><span class='note-inline'>(○二經同味之事　弘决七本云徃見)</span>。</p>
<p><span class='note-inline'>(○十六同異事　䟽記六云判味同時而部有異約理名別咸歸常住約機彼稱捃拾約法彼存三權論意彼帶律儀語證彼兼小果受益彼<span class='corr'>无</span>廣記說時長短永殊談常過未不同論譬大陣殘黨現瑞表彰各別破執難易不同領解近遠亦乖述成被根不等用治生死不同付属有下有此得茲十六餘略可知失斯同異講授殊難豈唯二經餘亦不易具如大部補注之中注解此之十六同異（文）)</span>。</p>
<p><span class='note-inline'>(○以涅槃在法華前事　釋籤二云下文以涅槃在法華前者以同味故前後<span class='corr'>无</span>殊又欲以今經顕獨妙故在後明之（文）)</span>。</p>
<p><span class='note-inline'>(○同未中以法華為正主事　弘决七本云既引涅槃遙指法華故知法華為醍醐正主所以經喻秋収冬藏至涅槃時猶如捃拾故六經第九云譬如闇夜若諸營作一切皆息其未訖者要待日明斈大乘者要待<span class='corr'>无</span>上大涅槃日是經出世如彼菓實多所饒益安樂一切能令眾生見如來性如法華中八千聲聞得授記莂如秋収冬藏更<span class='corr'>无</span>所作一闡提軰於諸善法<span class='corr'>无</span>所營作八千聲聞者即是持品八千人也)</span>。</p>
<p><span class='note-inline'>(○於涅槃明一闡提成佛事闡提者梵語也此名極惡亦名信不具也　名義集二（二十八）云大眾所問品云純陀問佛一闡提者其義云何佛告純陀若有比丘比丘尼優婆塞優婆夷發麁惡言誹謗正法造是重業永不改悔心<span class='corr'>无</span>慚愧如是等人名為趣向一闡提等又梵行品云一闡提者不信因果無有慙愧不信業報不見現在及未來世不親善友不隨諸佛所說教誡如是之人名一闡提德王品云一闡名信提名不具信不具故名一闡提（矣）止觀六云闡提有心猶可作佛二乘滅智心不可生法華能治復稱為妙（文）)</span>。</p>
<p><span class='note-inline'>(○涅槃成佛皆功由法華結緣事弘决三下云何故大經得二乗果情慕圓常<span class='corr'>但</span>法華<span class='corr'>已</span>前情隔謂異大經不隔功由法華故（矣）　䟽記四本云一開之後<span class='corr'>无</span>所閒然（文）集解上等徃見)</span>。</p>
<p><span class='note-inline'>(○涅槃經卷数事比本四十卷十三品（北凉天竺三藏曇無讖譯）又三十六卷二十五品（宋沙門惠嚴等乃依泥洹經加之）是名南本　又六卷（東晋平陽沙門法顕三藏譯之）　又二卷又云涅槃後分經五品大唐南海波凌國沙門若那䟦陀羅　譯又方等般泥洹經二卷（西晉月氏國三藏竺法護譯<span class='corr'>但</span>四童子經同本異譯也）又四童子三昧經三卷（隋北<span class='corr'>印</span>度健陀羅國三藏闍那崛多　譯）又大悲經五卷十三品　高齊那連提耶舍譯之　此十八卷者涅槃眷属部也　又補註四（四丁可見）)</span>。</p>
<p><span class='note-inline'>(○涅槃四教與方等四教不同事　玄義十云問涅槃追說四方等正開四別教復有四若為分別答涅槃當四通入佛性別教次第後見佛性方等保證二不見性（文）　集註上　弘决三下云別亦知中今言不知者不知圓理故也集解上徃見)</span>。</p>
<p><span class='note-inline'>(○一日一夜說事　普賢經時告言却後三月我當般涅槃（文）二白一黑故云三月（云云）是一義也具出授决集等（云云）)</span>。</p>
<p><span class='note-inline'>(○佛年八十二歲老比丘身詣工巧之子純陀舎乞<span class='corr'>食</span>檀茸羹食了於沙羅雙樹下御入滅事（附）)</span>。</p>
<p><span class='note-inline'>(○增一阿含云八十八十一八十二八十四（胎藏）七十九（四十二章經）入滅等異說事　婆娑論一百二十六云經說世尊留多命行捨多壽行其義云何有作是說諸佛世尊捨第三分壽有作是說諸佛世尊捨第五分壽（乃至）捨第五分壽者彼說世尊釋迦牟尼壽量應住百二十歲捨後四十<span class='corr'>但</span>受八十（乃至）捨第五分者彼說壽量應住百歲捨後二十<span class='corr'>但</span>受八十（乃至）故由此經言捨壽行留命行者（乃至）有情化事未終後留三月（文）　城都記云却後三月者從正月一日至二月十五日兩白一黑故云三月（云云）依此文從捨壽行而說八十約留命行云八十一實不相違也七十九八十二八十四等說見聞不同不須和會（云云）　玄義七真記（廿九）玄義云如阿含中結業之身等者此引長阿含第三多有加言兼引他文經<span class='corr'>无</span>三十四心八十二嵗老比丘等言　玄八十二嵗者常云八十增一云年過八十胎經云八十有四教時諍論云八月入胎二月入滅若加餘年成八十二亦以四月出生二月涅槃若取滿年乃七十九若約减月是八十年四十二章經云七十九（云云）)</span>。</p>
<p><span class='note-inline'>(○娑羅雙樹枯榮事（四枯表苦空无常<span class='corr'>无</span>我四榮表常樂我爭也）私頌曰東雙（常<span class='corr'>无</span>）南雙（樂苦）西雙（我<span class='corr'>无</span>）北雙（淨不）四方各雙故名雙樹方面皆悉一枯一榮榮喻常等枯喻無常等於中北首而臥入滅表非枯榮東西二雙合為一樹南北二雙亦合為一皆悉埀覆如來身也其樹慘然悉皆変白常無常等二即不二四德遍覆於法界故二二合覆於如來也契於秘藏亦是念處<span class='corr'>无</span>非寂滅白者即是眾色之本故名為変北首者法住北天久（具見弘决第七云云）)</span>。</p>
<p><span class='note-inline'>(○追說追泯如玄義三釋籤等（<span class='corr'>已</span>上）)</span>。</p>
<p><span class='note-inline'>(<img src='../images/D41p0387_01.gif' alt='D41p0387_01.gif' />)</span></p>
</div>
<div class='div-orig'><p>問佛有三身不同者如何　答一法身如來　非青黃赤白色非長短方圓形中道實相理體也　二報身如來　自受用身是如來內證自受法樂智惠也他受用身是音聲無邊色像無邊身也　三應身如來　劣應身三藏教教主勝應身通教教主應身者應同六道眾生八相成道也。</p>
</div>
<div class='div-commentary'><p><span class='note-inline'>(○佛有一身二身三身四身六身等不同事)</span>。</p>
<p><span class='note-inline'>(○一身門事法身如來報應所依身也迹門一大圓佛謂九界歸佛界法身故二身四身悉一大法身歸入也本門<span class='corr'>无</span>作一佛也更二佛三佛義不可論事一身門本據華嚴經云十方諸如來同共一法身（文）要覧中（二十四）云攝論云為應化身及如來一切功德所依故名法身也（矣）)</span>。</p>
<p><span class='note-inline'>(<img src='../images/D41p0387_02.gif' alt='D41p0387_02.gif' />)</span></p>
<p><span class='note-inline'>(諸品要義云今此文中<span class='corr'>但</span>明二身而即具四真身即法報應即兼勝劣雖具四要但為三謂自他亦躰用（文）又一身二身門證據出佛地論攝論等見釋氏要覧中卷)</span>。</p>
<p><span class='note-inline'>(○真身應身得名事境智二法自行所證真實之身故云真身應應同義也勝劣二身化他應同身故云應身通名身者唯識論云躰依聚義摠說名身（文）躰（休正）依（依止）聚（積聚）也通名如來事者真身如來者成論云乘如實道来成正斍應身如來者成論云乗如實道來成正斍（文）文句九唯識論十（二十）徃見)</span>。</p>
<p><span class='note-inline'>(<img src='../images/D41p0388_01.gif' alt='D41p0388_01.gif' />)</span></p>
<p><span class='note-inline'>(初法身者光明玄義云法名可䡄諸佛䡄之而得成道也　涅槃經云諸佛所師所謂法也　第二報身者酬因曰報也久修勝妙因所報之身故曰報身也法華云久修業所得（文）摩訶衍云所言報身者具勝妙因受極樂果自然自在决定安樂遠離苦相故名為報（文）自受用報身者常自受用廣大法樂故云自受用報身也是佛果滿內證自受法樂智惠云也他受用報身者依境智冥合力現身說法决眾疑網令他受用廣大法樂故云他受用報身也是音聲<span class='corr'>无</span>邊色像<span class='corr'>无</span>邊身也断<span class='corr'>无</span>明菩薩感見之也此自受用他受用名義出唯識論見名義集第一（十三）釋氏要覧中卷（二十五丁）（云云）)</span>。</p>
<p><span class='note-inline'>(○自受用報身具相好耶事一家論題也文句九真記九（二十）徃見)</span>。</p>
<p><span class='note-inline'>(○自受用所居是一家論題也)</span>。</p>
<p><span class='note-inline'>(○自受用有為<span class='corr'>无</span>為是一家論題也第三應身者隨順義也應同隨順眾生根機之身也故云應身也)</span>。</p>
<p><span class='note-inline'>(○劣應身者丈六身相佛云也定丈六者志樂云佛生人中倍勝人形故長丈六也如彌勒三十二丈時人長十六丈也（文）　名劣應者集解上云若在小教未當云劣今以大判之云劣應耳（文）此劣應身應聲聞也三藏教主也)</span>。</p>
<p><span class='note-inline'>(○勝應身者弘决一中（七十五）引密迹經或見丈六或見一里或見十里乃至百億十里乃至百億等身相佛也是勝應應菩薩也通教教主也止[(共-八+隹)*見]六云就境為法身就智為報身起用為應身（文）)</span>。</p>
<p><span class='note-inline'>(○三身身義如向引出唯識論釋躰依聚三義躰依善可知聚義云我等上四大和六分聚身躰云也如其佛身法身者如如法界理法聚集報身者智法聚集應身者功德法聚集故三身云也光明玄義云理法聚名法身智法聚名報身功德法聚名應身然理<span class='corr'>无</span>聚散義言散聚從初心顕出正理乃至究竟理聚方圓也始從初心終至究竟顕理之智智聚方圓也始從初心乃至究竟功德之聚方圓也故以三法聚為三身也)</span>。</p>
<p><span class='note-inline'>(○三身如來如來得名事　光明文句上云如來者十號之初也（文）)</span>。</p>
<p><span class='note-inline'>(○法身如來事　文句云遍一切處而<span class='corr'>无</span>有異為如不動而至為來[捐-口+上]此為法身如來（文）)</span>。</p>
<p><span class='note-inline'>(○報身如來事　文句云法如如智乗於如如真實之道來成妙覺從理名如從智名來即報身如來也)</span>。</p>
<p><span class='note-inline'>(○應身如來事　文句云以如如境智合故即能處處示成正覺八相成道轉妙法輪即應身如來也（文）)</span>。</p>
<p><span class='note-inline'>(<img src='../images/D41p0389_01.gif' alt='D41p0389_01.gif' />)</span></p>
<p><span class='note-inline'>(名義集一云若就應身開出変化則成四身以現同始終名應<span class='corr'>无</span>而歘有名化（文）又寶樹云文句九云私云佛應化身泛論有二義一始終應同名應<span class='corr'>无</span>歘有名化此約佛身明應化也二八相名應九道名化（<span class='corr'>已</span>上附）)</span>。</p>
<p><span class='note-inline'>(○十身事　私云眾生身國土身業報身聲聞身支佛身菩薩身佛身智身法身（法門身）虗空身（平等法身事也）私云華嚴之十身不同事又玄義八真記本徃見)</span>。</p>
<p><span class='note-inline'>(<img src='../images/D41p0389_02.gif' alt='D41p0389_02.gif' />)</span></p>
<p><span class='note-inline'>(○智法身事　私云智法身者自受用報身不同得名不同計也其躰一也義門不同可知　文句九真記末（二十三）云又自受用得名不同也或名法身是智法身或名報身是證得故故淨名疏法身自受合名法身居寂光又云既以修德法性名為報佛故修德寂光亦名報土（文）自古來誤成種種義故此示之耳又付佛身立十身一菩提身二願身三化身四加持身五好莊嚴身六威勢身七意生身八福德身九法身十智身（云云）私云初十身第八地十身釋籤四引之文句九真記九本（十八）要覧中（二十五）徃見)</span>。</p>
<p><span class='note-inline'>(○三身如來梵漢事梵云毘盧遮那（法身）此云遍一切處也報身梵云盧舎那此云淨滿以諸惡都盡故云淨眾德悉圓故云滿此多從自受用報得名或翻光明遍照此多從他受用報為目若論色心皆得淨滿身智俱有光明則二名並通自他受用也事梵云釋迦文（應身）此云度沃焦大海有石其名曰焦萬流沃之至石皆竭所以大海水不增長眾生流轉猶如焦石五欲沃之而無厭足唯佛能度故名釋迦牟尼事名義集一（四十一）文句九見)</span>。</p>
<p><span class='note-inline'>(○三身四土事)</span>。</p>
<p><span class='note-inline'>(<img src='../images/D41p0390_01.gif' alt='D41p0390_01.gif' />)</span></p>
<p><span class='note-inline'>(○理法身唯寂光也又有寂土光土分別他受用身於實報土現十種舎那相為菩薩說別圓頓大法門也勝應身於界外方便土為三賢二乘等現十里百億相說大乗初門教也劣應身於界內同居土現丈六卑少形為未断惑凡夫說戒定惠三斈也　問智法身智惠自受用身智惠差別如何　答修性異也謂智法身本來本有性得智惠也自受用身修因感果修得智惠也　問六身各有證據哉　答尒也玄義三曰<span class='corr'>无</span>思<span class='corr'>无</span>念<span class='corr'>无</span>惟造作故名<span class='corr'>无</span>作（文）止觀曰法性自尒非作所成如一㣲塵具十方界此二文理身證也淨名疏曰不思議極智所居如如故名寂光是智法身證也心地觀經曰自受用身諸相好一一遍滿十方界四智圓明受法樂前佛後佛躰皆同（文）又心地觀經疏曰以如如智契如如境是自受用證也又心地觀經曰他受用身諸相好隨機應現<span class='corr'>无</span>增<span class='corr'>无</span>减為化十地諸菩薩一佛現於十種身前佛入滅後成道不同化佛經劫現是他受用證也（文）金光明經云丈六尊特合身佛同疏曰帶比丘像現尊特身是勝應身證也像法决疑經曰或見小身或見大身是劣應身證也又一義曰金光明經尊特疏尊特身决疑經大身勝應身也又丈六比丘像小身劣應身也問法身說法哉　答先可反談別圓二教中尋何邊哉若約別教不可說法若約圓教說不說條也天台曰法定不說報通二義應化定說若據相即俱說不俱說（云云）法定不說者是別教意也報身通說不說二義應身定說亦圓融融即邊三身俱說法俱不說義也又問法身具相好哉　答尒也本有色相即法身也法華曰深達罪福相遍照於十方㣲妙淨法身具相三十二（云云）見佛身感見不同也華嚴云一切諸如來同共一法身一心一智一切智力<span class='corr'>无</span>畏亦然（文）像法决疑經云今日座中無央数眾各見不同見如來丈六之身或見小身或見大身或見報身或見法身（<span class='corr'>已</span>上）)</span>。</p>
</div>
<div class='div-orig'><p>問此三身如來所居有四種佛土如何　答同居土界內劣應身所居土也釋云凢聖雜居故云同居矣　二方便土界外勝應身所居土也斷見思二乘菩薩生所也　三實報土界外他受用身所居也斷無明證中道菩薩所居也帝網無礙境界也　四寂光土法身自受用身周遍法界理唯佛與佛境界也。</p>
</div>
<div class='div-commentary'><p><span class='note-inline'>(○四種佛土事　淨名經疏一（六丁<span class='corr'>已</span>下）觀經䟽（八丁）名義集七（四十六）集解下（二十丁）第一凡聖同居土亦云染淨同居也第二方便有餘土第三實報<span class='corr'>无</span>障碍土第四常寂光土也寂光佛自行所居土也餘三土為化他利物所取土也故四土並名佛土事　名義集七（四十六）云四土之名雖出智者四土之義本載經論矣)</span>。</p>
<p><span class='note-inline'>(○同居事六凡四聖雜居故名同居土事六道染三乗淨凡居二四惡趣人天善道聖居二實聖四教見思断生身又界外法性身及妙斍應生同居皆權也此等雜居故名染淨同居國也淨名䟽一七　此同居土三界六道也此名界內劣應身所居土也)</span>。</p>
<p><span class='note-inline'>(○方便有餘土事　[(共-八+隹)*見]經䟽云修方便道断四住故云方便<span class='corr'>无</span>明未盡故言有餘釋論云出三界外有淨土聲聞辟支佛生是中受法性身非分叚生（文）)</span>。</p>
<p><span class='note-inline'>(○七方便之事　断惑七方便者藏二通三別住圓信又七方便者人天二乗前三教菩薩釋籤一末（十四）云五開人天七開菩薩九合菩薩復開四趣若不開人天四趣断九法界上佛法界疑不[書-曰+皿]（文）弘决二末　釋籤六同五云前三乗上更加人天離兩二乗為十離三菩薩為九謂藏通別三菩薩也釋籤十　䟽記四　弘决七本云三草二木解七方便（文）人天為小草二乗為中草三藏菩薩為上草通教菩薩為小樹別教菩薩為大樹事　釋籤六　七帖二本（五十）)</span>。</p>
<p><span class='note-inline'>(○生方便土九人事藏二通二別三圓一也釋籤五云若言九人生方便除六度菩薩加圓六根三藏菩薩不断惑故圓教六根未生實報（文）釋籤六云言九處者三藏二人通教三人別教三人謂住行向圓教一人謂淨六根（文）又䟽記六文)</span>。</p>
<p><span class='note-inline'>(○實報<span class='corr'>无</span>障碍土事　觀經䟽云行真實法感得勝報色心不相妨故言<span class='corr'>无</span>障碍土純菩薩居<span class='corr'>无</span>有二乗仁王云三賢十聖住果報即是其義（文）集解下（二十一）淨名疏一人云以觀實相發真<span class='corr'>无</span>漏所得果報故名為實修因<span class='corr'>无</span>定色心<span class='corr'>无</span>碍亦名實報<span class='corr'>无</span>障碍土言<span class='corr'>无</span>障碍者謂一世界攝一切世界一切世界亦如是此名世界海亦名世界<span class='corr'>无</span>盡藏（文）)</span>。</p>
<p><span class='note-inline'>(○亦名果報二從報果為名此土断<span class='corr'>无</span>明證中道菩薩所居界外他受用身化土事)</span>。</p>
<p><span class='note-inline'>(○四常寂光土事如上圓教下出淨名䟽一（九）云妙斍極智所照如如法界之理名之為國<span class='corr'>但</span>大乗法性即是真寂智性不同二乗偏真之理（文）又云不思議極智所居故云寂光亦名法性土仁王云唯佛一人居淨土（矣）)</span>。</p>
<p><span class='note-inline'>(○自受用土事　又淨名䟽云<span class='corr'>但</span>真如佛性非身非土而說身土離身<span class='corr'>无</span>土離土<span class='corr'>无</span>身其名身土者一法二義普賢觀經云釋迦牟尼名毘盧遮那遍一切處其佛住處名常寂光（矣）)</span>。</p>
<p><span class='note-inline'>(○　品寂光之事（云云）妙斍上品等斍中品十地下品也二初住<span class='corr'>已</span>上下品等斍中品妙斍上品也淨名䟽一（十三丁）名䟽云前四十一地若約果報名生果報若分見真理名常寂光（矣）)</span>。</p>
<p><span class='note-inline'>(○四土淨穢事　觀經䟽八云四種佛土各有淨穢五濁輕重同居淨穢躰折巧拙有餘淨穢也次第頓入實報淨穢也分證究竟寂光淨穢也（文）私云實報淨穢付知礼淨斍等異論如名義集（云云）　妙宗云若論實證此土唯有圓聖所居別人初地證與圓同稱實感報有何優降今就教道十地不融致使感土異於圓人（矣）　雜篇云次第頓入即別圓所修巧拙二觀也實報淨穢即地住所見融碍二相也良由別人久習次第雖回向圓修入地之時仍見一分染碍之色名之為穢圓人始終唯修頓行入住之時<span class='corr'>但</span>見此土融通之相號之為淨矣名義集七（五十一）引之徃見)</span>。</p>
</div>
<div class='div-orig'><p>三因佛性者一正因佛性眾生所具無始本有中道理性也釋云凢有心者是正因種矣。</p>
</div>
<div class='div-commentary'><p><span class='note-inline'>(○三因佛性事　金錍論（十九）云佛性者佛是果人也言一切眾生皆有果人之性矣)</span>。</p>
<p><span class='note-inline'>(○正因佛性事玄義九云凢有心者是正囙種（文）)</span>。</p>
</div>
<div class='div-orig'><p>二了因佛性菩提心性即智惠也釋云隨聞一句是了因種矣。</p>
</div>
<div class='div-commentary'><p><span class='note-inline'>(○了囙佛性事　玄義九云隨聞一句是了因種文)</span>。</p>
</div>
<div class='div-orig'><p>三緣因佛性彈[捐-口+上]散華等功德也釋云彈[捐-口+上]散華是緣因種矣。</p>
</div>
<div class='div-commentary'><p><span class='note-inline'>(○緣因佛性事　玄義九云彈[捐-口+上]散華是緣因種文大國風俗人歎彈[捐-口+上]也神力品彈[捐-口+上]玄義序彈[指-日+月]喧殿等也至初住時三因佛性即顕三身（法報應之）三也　玄義五同九　光明玄（十一）顕性錄一等徃見)</span>。</p>
<p><span class='note-inline'>(○又五佛性事　文句十云佛性有五正因佛性通亘本當緣了佛性種子本有非適今也果性果果性當得之决不虛也䟽記十云正因通[一/且]等者性德通於迷悟因果故緣了云種子本有還約性德以明二因以對新熏成修得故此三為因轉因成果果中菩提及以涅槃名為果性果果性也若對性辨修只是修得緣了至果名為菩提涅槃了只是智智名菩提緣為涅槃矣)</span>。</p>
<p><span class='note-inline'>(○類通三佛性事　玄義五云真性䡄即是正因性觀照䡄即是了因性資成䡄即是緣因性故下文云汝實我子我實汝父即正因性又云我昔教汝<span class='corr'>无</span>上道故一切智願猶在不失智即了因性願即緣因性又云我不敢輕於汝等汝等皆當作佛即正因性是時四眾以讀誦眾經即了因性修諸功德即緣因性又云長者諸子若十二十乃至三十此即三種佛性又云種種性相義我<span class='corr'>已</span>悉知見既言種種性即有三種佛性也若知三䡄即三佛性是名理佛性五品觀行見佛性六根相似見佛性十住至等斍分真見佛性妙斍究竟見佛性是故稱妙（云云）)</span>。</p>
</div>
<div class='div-orig'><p>三德者　一法身正因佛性至果時名也二般若了因佛性至果時名也　三解脫緣因佛性至果時名也。</p>
</div>
<div class='div-commentary'><p><span class='note-inline'>(○三德事　光明玄云法身般若解脫是云三皆有常樂我淨四德故名德也<span class='corr'>无</span>二生死為常不受二邊為樂是八自在為我三業清淨為淨章安䟽云法身之身非色非无色非色故不可以形相見非<span class='corr'>无</span>色故不可以心想知雖非色而色充滿十方雖非非色亦可尋求即法身德般若德者非知非字亦非不知非不字（云云）解脫德者非縛非脫非縛而縛非脫而脫（云云）哀歎品曰云何名為秘密之藏猶如伊字三點若並則不成伊縱亦不成如摩醯首羅面上三目乃得成伊三點若別亦不成伊我亦如是解脫之法亦非涅槃如來之身亦非涅槃摩訶般若亦非涅槃三法各異亦非涅槃我今安住如是三法為眾生故名入涅槃章安釋云若約昔教隱故名秘覆故名藏謂<span class='corr'>无</span>常等覆於常等令常等隱名秘密藏今經開敝如月處空清淨顕露不如昔教<span class='corr'>但</span>以正法㣲妙不可思議絕名離相眾生不解名為秘密法界包含攝一切法用不可盡名之為藏今釋秘密藏文為三一譬三點二譬三目三合以三德此之三文一往而言是從事入理三點是文字此約言教（見字体篇）三目是天眼此約修行（見譬喻篇）三德是佛師此即約理又是佛印印於教行凡有言說與此相應即秘密教修習相應是秘密行證得相應是秘密理從我今安住下是第四結秘密藏安住三法是結三德入大涅槃結秘密藏（文）（云云）名義集五（一二二丁）委悉徃見法身者法名可䡄諸佛䡄之而得成佛般若者斍了諸法解脫者於諸法<span class='corr'>无</span>染<span class='corr'>无</span>住名為解脫自在之德用振舞云也（云云）)</span>。</p>
</div>
<div class='div-orig'><p>三道者　一煩惱至果成般若功德也　二業到果成解脫功德也　三苦到果顕法身功德也。</p>
</div>
<div class='div-commentary'><p><span class='note-inline'>(○三道之事　煩惱業[共-八+口]名三道煩惱即是般若故煩惱至果上顕般若結業即解脫故至果成解脫德[共-八+口]道即法身故至果顕法身德事光明玄（十二丁）)</span>。</p>
</div>
<div class='div-orig'><p>問一大三千界者如何　答千四洲千日月千須彌千六欲千梵天是名千界集千小千界名中千界集千中千界名大千界此三合云三千界也此南洲三千界中央也。</p>
</div>
<div class='div-commentary'><p><span class='note-inline'>(○中央事南洲中別中天竺大千中央也集解上云宋朝惠嚴惠觀法師與大史官何承天論中邊之國嚴觀乃以周公土圭測影之一尺五寸用測日影夏至之目猶有餘隂既有餘隂則此方非中若天竺國此日則<span class='corr'>无</span>餘隂故定為中國也測影即餘隂地上寸影天上萬里具如大部補注中辯（<span class='corr'>已</span>上）)</span>。</p>
</div>
<div class='div-orig'><p>故諸佛出世餘四洲之南洲佛不出世此南洲有金剛座三世諸佛皆坐金剛座成正覺此坐上窮地際下到金剛輪際。</p>
</div>
<div class='div-commentary'><p><span class='note-inline'>(○金剛座事二藏義六云問何故一切菩薩皆坐金剛座成正斍耶答俱舎（十一）云上窮地際下據金輪一切菩薩將登正斍皆坐此座上起金剛喻定以<span class='corr'>无</span>餘依及餘所處有堅固力能持此故也（云云）)</span>。</p>
<p><span class='note-inline'>(○一大三千界事　大論七（二十三）俱舎頌疏十一（世間品第二十）云四大洲日月蘓迷盧欲天梵天各一千名一小千界此小千千倍說名一中千此千倍大千皆同一成壞矣佛祖三十二（七丁）徃見釋曰千四大洲乃至千梵世如是惣說為一小千千倍小千名一中千界千中千界摠名大千界如是大千同成同壞矣)</span>。</p>
<p><span class='note-inline'>(○湏彌建立此世界最下風輪次水輪其上金輪金輪上有九山八海須彌山居中䥫圍山在外中繞須彌山有七金山七香水海第七山外䥫圍山內即第八鹹海此中有東西南北四大洲四洲土輪居金輪之上具俱舎世間品第四（一二丁）徃見又上註之佛祖統紀三十二（八）)</span>。</p>
<p><span class='note-inline'>(○須彌高俱舎八万由旬長阿含起世經高八万四千由旬是皆出水量入水亦然合十六万八千由旬山去地四万二千由旬須彌半腹此居四天王山頂忉利天如此次第初禪等組建一須彌建立云也顕<span class='corr'>揚</span>論云一日月之照臨名一世界如是千日月千六欲千初禪名小千界（私云此中有一二禪）復以千小千名中千其中有一三禪一千二禪百万初禪復以千中為大千其中有一四禪一千三禪百万二禪億万初禪（准此當稱億万須弥文）)</span>。</p>
<p><span class='note-inline'>(○億有四種一以十万為億二以百万為億三以千万為億四以万万為億（名義集三（四十）佛祖三十二一引長阿含并光明玄徃見）)</span>。</p>
<p><span class='note-inline'>(○以十万為億則大千万億日月四洲六欲初禪以百万為億則大千千億日月四洲六欲初禪以千万為億則大千百億日月等以万万為億則大千十億日月等東春五（四十七）)</span>。</p>
<p><span class='note-inline'>(○言百億日月百億須弥等者以千万為億義言万億日月須弥等者以十万為億義事名義集三（七丁）佛祖三十二（六）引光明玄云云百億須彌者億有四種一十万為億大千則當万億二百万為億大千則當千億三千万為億大千則有百億四万万為億大千則有十億今言百億是第三之数然此方以十万為億為正数成則同成壞則同壞皆是一佛化境號娑婆世界此翻為忍此土人剛強難忍故集註上（四十八）私云億付兩樣出煩云共為見合出之)</span>。</p>
<p><span class='note-inline'>(○須弥圖九山入海圖（并）大千界圖佛祖綂紀三十二（六八十三十四徃見）)</span>。</p>
<p><span class='note-inline'>(○九山飜名（并）高廣量如上註)</span>。</p>
<p><span class='note-inline'>(○一佛化境事　佛祖統紀三十二（六）引長阿含云皆是一佛化境號娑婆界（文）名義集三（七）引熏聞記云如是大千皆是釋尊所化之境如法華云如來亦復如是則為一切世間之父而生杇故火宅為度眾生生老病死憂悲苦惱愚痴暗蔽三毒之火教化令得阿耨菩提（文）)</span>。</p>
<p><span class='note-inline'>(○於一世界<span class='corr'>无</span>二佛並出事　䟽記一未（十四）云世<span class='corr'>无</span>二佛國<span class='corr'>无</span>二主一佛境界<span class='corr'>无</span>二尊號矣　增一阿含文事　地持論云<span class='corr'>无</span>一世界一佛俱出（矣）十八空論云世<span class='corr'>无</span>二主土<span class='corr'>无</span>兩佛（矣）　六帖要文二引　大論九（十七）云百億須彌山百億日月名為三千大千世界如是十方恒河沙三千大千世界是名為一佛世界是中更<span class='corr'>无</span>餘佛實一釋迦牟尼佛（文）又大論四（三十三丁）　私云三千大千三千摠大千別可得心也（如上出）俱舎十二云一世界中<span class='corr'>无</span>二如來俱時出現以似<span class='corr'>无</span>用所謂一世界一佛足能饒益一切又有願力故謂諸如來為菩薩時先發願願我當在<span class='corr'>无</span>救无依盲闇界中成等正斍利益安樂一切有情為救為依又令敬重故謂一世界中唯有一如來便深更敬重又令速作故謂令如是一切智尊甚為難遇彼所立教應速修行故一世界中<span class='corr'>无</span>二佛現也　私云大論又有一義行業清淨果報故也　論九云<span class='corr'>但</span>言四天下世界中<span class='corr'>无</span>二轉輪聖王作清淨故獨王一世<span class='corr'>无</span>諸怨敵若有二王不名清淨雖佛<span class='corr'>无</span>嫉妬心然以行業世世清淨亦不一世界有二佛出（云云）)</span>。</p>
<p><span class='note-inline'>(○二佛並出云事一家論題也（云云）)</span>。</p>
<p><span class='note-inline'>(○九山事　俱舎十一世間品（五二）　綂紀三十二（八）今出其名也俱舎頌云入山皆八万妙高出亦然餘八半半下廣皆等高量)</span>。</p>
<p><span class='note-inline'>(○七金山唯金所成事)</span>。</p>

<ul class="">
<li><span class="note-inline">(一蘇迷盧亦云須彌山—此云妙高處中（金銀吠瑠璃頗眼邊所成）)</span></li>

<li><span class="note-inline">(二踰健達羅——此云持雙山)</span></li>

<li><span class="note-inline">(三伊沙駄羅山——此云持軸山)</span></li>

<li><span class="note-inline">(四竭地洛迦山——此云擔木山竭地洛迦天竺樹名也（山上實樹似彼故云也）)</span></li>

<li><span class="note-inline">(五蘓逹梨舎那山——此云善見山見者称善也)</span></li>

<li><span class="note-inline">(六頞濕薄羯山——此云馬耳山山形似彼也)</span></li>

<li><span class="note-inline">(七毘那怚迦山——此云象鼻山山形似彼也又云障碍山也)</span></li>

<li><span class="note-inline">(八民逹羅山——此是魚名也其魚觜尖山形似彼（又云持地山也）)</span></li>

<li><span class="note-inline">(九小䥫圍山——周匝如輪圍一世界)</span></li>
</ul><p><span class='note-inline'>(○八海事　世間品四（三）頌云山間有八海前七名為內㝡初廣八万四邊各三倍餘六半半陜第八名為外三洛又二万二千踰繕那釋曰妙高為初輪圍為後中間有八海前七為內七中皆具八功德水一甘二冷三耎四輕五清淨六不臭七飲時不捐喉八飲<span class='corr'>已</span>不傷腹如是七海初廣八万約持雙山內邊周圍量於其四面数各三倍謂各成二億四万踰繕那其餘六海量半半陜謂第二海量廣四万乃至第七量廣一千二百五十此等不說周圍量者以煩多故第八名外鹹水盈滿量廣三億二万二千矣)</span>。</p>
</div>
<div class='div-orig'><p>問三輪持大地方如何　答三輪者　一風輪居最下虛空中有大風其堅過金剛廣無數厚十六億踰繕那也　二水輪風輪上有水輪廣十二億三千四百五十由旬深十一億二萬由旬也　三金輪水輪上三億二萬凝堅成金廣如水輪金輪有大地厚十六萬八千由旬也須彌高八萬由旬也日月眾星繞山半腹眾生業力繞妙高山有風日月眾星依風住空不墮也從是諸天雖無日月自身出光明仍華開合鳥鳴靜辨晝夜華開鳥鳴為晝華合鳥靜為夜也。</p>
</div>
<div class='div-commentary'><p><span class='note-inline'>(○三輪事　俱舎十一（一二三丁）頌云安立噐世間風輪最居下其量廣<span class='corr'>无</span>数厚十六洛叉次上水輪深十一億二万下八洛叉水餘凝結成金此水金輪廣徑十二洛叉三千四百半周圍此三倍矣　釋曰洛叉此云億論云計此三千大千世界如是安立形量不同謂諸有情業增上力先於最下依止虛空有風輪生其量廣<span class='corr'>无</span>数厚十六億踰繕那如是風輪其躰堅密假使有大諾健那（此云露形神）以金剛輪奮威懸擊金剛有碎風輪<span class='corr'>无</span>損　又諸有情業增長力起大雲雨澍風輪上渧如車軸積水成輪於未凝結位深十一億二万踰繕那　問如何水輪不傍流散　答有餘師說一切有情業力所持令不流散如所飲食未熟変時不流移墮於熟藏有餘師說由風力持令不流散如篅持穀　三有情業力感別風起[打-丁+(十/田/寸)]擊此水上結成金如熟乳停上成瞙故水輪减唯八洛叉餘轉成金輪厚三億三万二輪廣量其数是同謂徑十二億三十四百半周圍其邊数成三倍謂周圍量成三十六億一万三百五十踰繕那)</span>。</p>
<p><span class='note-inline'>(○土金水風輪經論異說如佛祖三十二（十五丁）)</span>。</p>
<p><span class='note-inline'>(○上諸天以花開合等辨晝夜等事　俱舎十一（二十五）云問持雙<span class='corr'>已</span>上日月並<span class='corr'>无</span>諸天何建立晝夜及光明事　答依花開合建立晝夜又依諸鳥鳴靜差別或依天眾窹寐不同依<span class='corr'>己</span>自身光明成外光明事色界諸天<span class='corr'>无</span>晝夜別（文）　釋籤七云故諸天中用花開合以表晝夜以龍眠起以表春秋（文）)</span>。</p>
</div>
<div class='div-orig'><p>　問劫有四種其相如何　答一成劫是有二十劫初一劫有㣲細風次成世界大地山等也次十九劫諸有情漸住人壽無量嵗也　二住劫初一劫百年間减一年次十八劫從十歲增至八萬歲又自八萬嵗减至十嵗如是一增為一劫第二十劫自十嵗增至八萬歲只一增為一劫也　三壞劫是有二十劫初十九劫漸有情壞也後一劫火灾起此火燒世界無一塵遺灰也　四空劫是有二十劫壞畢唯有虛空故云空劫也　凢增劫無佛出世有情樂增難猒離故也仍八萬<span class='corr'>已</span>下百嵗<span class='corr'>已</span>上佛不出世也去向减劫百嵗<span class='corr'>已</span>下五濁增可化時佛出世也。</p>
</div>
<div class='div-commentary'><p><span class='note-inline'>(○四劫之事集註上（四十九）佛祖三十一（十三）　俱舎論十二（三）頌云應知有四劫謂壞成中大壞從獄不生至外噐都盡成劫從風起至地獄初生中劫從<span class='corr'>无</span>量减至壽唯十次增减十八後增至八万如是成<span class='corr'>已</span>住名中二十劫成壞壞<span class='corr'>已</span>空時皆等住劫八十中大劫大劫三<span class='corr'>无</span>数)</span>。</p>
<p><span class='note-inline'>(○一壞劫從地獄有情不復更生至外噐都直此有二十劫前十九劫壞有情世間後一劫壞噐世間（附）一人<span class='corr'>无</span>師法然得初靜慮入初禪時唱（文）　離生喜樂甚樂甚靜　初禪人得二禪入二禪唱（文）定生喜樂甚樂甚靜)</span>。</p>
<p><span class='note-inline'>(○二空劫亦有二十劫壞劫<span class='corr'>已</span>後天地廓清也綂紀云世界空虛猶如墨宂<span class='corr'>无</span>晝夜日月唯有大冥)</span>。</p>
<p><span class='note-inline'>(○三成劫亦有二十劫從空中㣲細風起乃至地獄始有情生前一劫成噐世界後十九劫成有情世間)</span>。</p>
<p><span class='note-inline'>(○四住劫此亦有二十劫初<span class='corr'>无</span>量歲减至十歲次十八劫皆有增减增至八万歲减至十歲第二十劫唯至八万中間一增一减量方等初减後增私云俱舎云壞成中大四劫也　俱舎頌云八十中大劫也　䟽云如是所說成住壞空合二十中劫積成八十摠此八十成大劫量　（附）)</span>。</p>
<p><span class='note-inline'>(○增劫<span class='corr'>无</span>佛出世自八万歲<span class='corr'>已</span>下至百嵗出世事　俱舎十二（十一）云問何緣增位<span class='corr'>无</span>佛出世耶答有情樂增難教猒故問何緣减百年<span class='corr'>无</span>佛世耶答五濁極增難可化故（文）文句一同隨問一末（二丁）)</span>。</p>
<p><span class='note-inline'>(○五濁事　文句四云三舉五濁釋開權也將舉五濁先標其意上<span class='corr'>已</span>說諸佛開權顕實未明隱實施權其法清淨湛一如空尚<span class='corr'>无</span>帶二帶三之權况有單三單五之權只為五濁障重實不得宣須施單五單三之權亦施帶二帶三之權故言於一佛乘分別說三分別說於若帶二帶三之三若單五單三之三也五濁者自有四別初唱数二列名三躰相四釋結唱数列名如文如是者明躰相也劫濁<span class='corr'>无</span>別躰劫是長時剎那是短時<span class='corr'>但</span>約四濁立此假名文云劫濁乱時即此義也眾生濁亦<span class='corr'>无</span>別躰攬見慢果報上立此假名文云眾生垢重即此義也煩惱濁[捐-口+上]五鈍使為躰見濁[捐-口+上]五利使為躰命濁指連持色心為躰（云云）　相者四濁增劇聚在此時瞋恚增劇刀兵起貪欲增劇飢餓起愚痴增劇疾疫起三災起故煩惱倍隆諸見轉熾麤弊色心惡名穢稱摧年减壽眾濁交湊如水奔昏風波玻怒魚龍[打-丁+(文/見)]撓<span class='corr'>无</span>一聊頼時使之然如劫初光音天墮地地使有欲如忉利天入麤澀園園生闘心是名劫濁相煩惱濁者貪海納流未曾飽足瞋蚖吸毒撓諸世間癡闇頑嚚過於漆墨慢高下視陵忽<span class='corr'>无</span>度疑網<span class='corr'>无</span>信不可告實是為煩惱濁相見濁者<span class='corr'>无</span>人謂有人有道謂无道十六知見六十二等猶如羅網又似稠林纏縛屈曲不能得出是見濁相也眾生濁者攬於色心立一宰主譬如黐膠<span class='corr'>无</span>物不著流宕六道處處受生如貧如短名長名富是為眾生濁相命濁者朝生暮殞晝出夕沒波轉煙迴眴息不住是命濁相濁相眾多不能具說次第者煩惱見為根本從此二濁成於眾生從眾生有連持命此四經時謂為劫濁也　料簡者問五濁若障大華嚴中未除濁而聞法者何也答此應四句分別一大乘根利障重以根利故重障不能障此土華嚴初聞大乘是也二根利障輕三根鈍障重如此土身子流軰除濁万聞大乘者是也問五濁障小不答此就小乘應四句分別小乘根利遮輕障不能障身子是也根利遮重障亦不能障鴦掘是也根鈍遮輕亦不為障槃特是也根鈍遮重此則成障不聞小乘不得度者也問自有不在華嚴不在三藏而得聞大聞小乘者何也答此就四教教教中作四門分別根利遮輕者聞非空非有門入也根利遮重者聞亦空亦有門入也根鈍遮輕者聞空門入也根鈍遮重者聞有門入也兩教四門約小乘分別兩教四門約大乘分別細推可解（云云）　問五濁一徃何故障大而不障小答眾生濁重妄計五隂為四德若聞常我即執非為是舊醫頑騃不知乳之好惡不知病起根源不知藥餌開遮<span class='corr'>无</span>所知曉故濁障大也文云我若讚佛乘眾生沒在苦即此義也若聞<span class='corr'>无</span>常苦空即猒生死欣涅槃破其邪計執故五濁不障小文云即生此念時十方佛皆現梵音慰喻我即此義也約五濁論四悉檀者劫命是世界眾生見是為人煩惱是對治用三悉檀除其五濁後為說大第一義悉檀也若論因果則二因三果一人四法四法一時一報障二煩惱障業在其間眾生是因成假命是相續假相待假可知眾生是受假四是法假名假通兩處煩惱見在凡夫餘三通凢聖命短劫長餘三通長短劫<span class='corr'>但</span>是時命帶法論時劫通內外命<span class='corr'>但</span>在內三小害人不害物三大害物不害人小劫<span class='corr'>但</span>在人大劫通色界命通五道三界劫是共濁四各各濁小劫是劫濁大劫通濁不濁從八万至十歲為小劫八十反為大劫也問既言五濁何者是五清答准例邪正三毒邪是五濁正是五清他方淨土<span class='corr'>无</span>邪三毒則五濁障輕此義可知（云云）)</span>。</p>
<p><span class='note-inline'>(○小三災東西二洲有似災起北洲摠無一刀兵災極唯七日過此便止　二疾疫災七月七日過之便止　三飢饉災七年七月七日過此便　俱舎頌云業道增壽减至十三災現刀疾飢如次七日月年止　私云中劫末十歲時如是小三災起也見俱舎十二（十五六）集註上四十九（云云）)</span>。</p>
<p><span class='note-inline'>(○大三災事此三災壞噐世間至極㣲亦<span class='corr'>无</span>餘在唯第四禪不為所壞唯地大種不為能壞一火災起事由七日現初禪<span class='corr'>已</span>下為之所焚燒　二水災起事由雨霖霔二禪<span class='corr'>已</span>下為之所侵潤　三風災生事由風相擊三禪<span class='corr'>已</span>下為之所飄散　俱舎十二頌云三災火水風上三定為頂如次內災等四無不動故然彼噐非常情俱生滅故要七火一水七水火後風)</span>。</p>
<p><span class='note-inline'>(○內三災有二災故遭外三災)</span>。</p>

<ul class="">
<li><span class="note-inline">(一尋伺——初禪以之為內災)</span></li>

<li><span class="note-inline">(二喜受——第二禪以之為內災)</span></li>

<li><span class="note-inline">(三動息——第三禪以之為內災)</span></li>
</ul><p><span class='note-inline'>(見俱舎十二釋今唯出其名目耳　又集註上（四十九五十）)</span>。</p>
<p><span class='note-inline'>(○前十九劫有情壞後一劫壞噐世間事論十二（五）)</span>。</p>
</div>
<div class='div-orig'><p>問今此四教五時依何引證立之耶　答四教五時證一箇論義也四教引證雖非一先大經所說四不可說四乘觀智可為本也四不可說者顯四教所證理方四乘觀智者顯四教理解能觀智方也　四不可說者　一生生不可說　是三藏生滅理也[捐-口+上]理體云不可說也　二生不生不可說　是通教無生四諦理也生不生者令生不生義也　三不生生不可說　是別教理也不生生者令不生生義也　四不生不生不可說　是圓教中道不思議理也　四乘觀智者大經說也　下智觀故得聲聞菩提　中智觀故得緣覺菩提　上智觀故得菩薩菩提　上上智觀故得佛菩提　此四乘觀智者所詮聲聞緣覺菩薩佛四人觀智也是如次四教智可得意也三藏教雖有三乘聲聞為本也大論小乗經云聲聞經通教又雖有三乗支佛為本支佛自聲聞勝故也別教獨菩薩教菩薩出假利生為本圓教甚深至極教顕佛果真實悟教故佛為本也涅槃經中如是藏通別圓次第配立雖無之大師如此得意為四教正證也仍離四乗觀智不可立四教釋也。</p>
</div>
<div class='div-commentary'>
<table>
<tr><td rowspan="4"><span class="note-inline">(四不可說者)</span></td>
<td><span class="note-inline">(一生生不可說)</span></td>
<td><span class="note-inline">(三藏生滅理躰也)</span></td>
</tr>
<tr><td><span class="note-inline">(二不不生不可說)</span></td>
<td><span class="note-inline">(通教<span class="corr">无</span>生四諦理也)</span></td>
</tr>
<tr><td><span class="note-inline">(三不生生不可說)</span></td>
<td><span class="note-inline">(別教理也)</span></td>
</tr>
<tr><td><span class="note-inline">(四不生不生不可說)</span></td>
<td><span class="note-inline">(圓教中理也)</span></td>
</tr></table><p><span class='note-inline'>(弘决三上云以從前自他四性出故是生生能所俱生故名生生不免性過即是有為有為即為四相所遷大生小生故名生生因緣是生成所生法又名為生故名生生又因生果生也故名生生設於中道而起性過亦属生死况復餘耶破此等生入於涅槃名為不生此之不生待生得名名生不生待真不生說於俗生名不生生待邊說中二邊俱生也破此二生名不生不生（文）)</span>。</p>

<table>
<tr><td rowspan="4"><span class="note-inline">(四乘觀智)</span></td>
<td><span class="note-inline">(下智觀)</span></td>
<td><span class="note-inline">(聲聞菩提)</span></td>
<td><span class="note-inline">(三藏（以三藏小乘為聲聞經是也）)</span></td>
</tr>
<tr><td><span class="note-inline">(中智觀)</span></td>
<td><span class="note-inline">(緣覺菩提)</span></td>
<td><span class="note-inline">(通教)</span></td>
</tr>
<tr><td><span class="note-inline">(上智觀)</span></td>
<td><span class="note-inline">(菩薩菩提)</span></td>
<td><span class="note-inline">(別教)</span></td>
</tr>
<tr><td><span class="note-inline">(上上智觀)</span></td>
<td><span class="note-inline">(佛菩提)</span></td>
<td><span class="note-inline">(圓教)</span></td>
</tr></table><p><span class='note-inline'>(守護章云四教之名具唱金口月燈七十四盛談四教又涅槃十二因緣明說四菩提（云云）)</span>。</p>
<p><span class='note-inline'>(○以四乘觀智為四教證據事　如四教義第一其㫖見（云云）　大經（二十五）云[(共-八+隹)*見]因緣智凢有四種下智觀故而得聲聞中智觀故即得支佛上智觀故而得菩薩上上智觀故得佛菩提（文）弘决一中委引大經文（云云）)</span>。</p>
</div>
<div class='div-orig'><p>問此四乘觀智四教分別正自何物起耶　此釋問答也四教儀云問四教何起答從三觀起問三觀從何起答從一心起問一心從何起答從無起矣取意問四教從三觀起云意如何　答三觀者空假中三觀也凢四教門戶雖區分所結歸只收三觀也所謂藏通二教共二乘空為本故聲聞支佛空智分齊三觀中空觀起也別教三觀中菩薩出假為本故假觀起四乘中約菩薩上智此意也圓教三觀中之中道實相妙觀四乘觀智中上上智觀佛菩提智也仍四教四乘源從三觀起法門也　問三觀從一心起云意如何　答空假中三理只我一念心空起假起中起故也一念心無色質空也然又起慮想假也有無共一心中道也仍三觀只一心有之也示云於此法門可有甚深子細也後可注之不可聊爾一家綱要法門故也今先付四教儀問答一端出之畢　問一心無起云意如何　答本覺真如都迷不起悟不起是善彼惡云心不起仍一念心不起處無云也然隨緣真如波一動轉一念心起處無起云也凢佛法大事者悟心源大事也此一念心迷悟根本也摠釋尊出世一代所說佛法為令解此一念心也悟之云眾生得脫終也釋云一期縱橫不出一念三千世間即空假中矣意佛一代間縱橫說法利生也縱者竪設五時說教次第橫者云張八教網處也仍四教五時不出一念心也次五時引證大經五味相生譬華嚴三照譬等也如上云　<span class='corr'>已</span>上四教五時名目畢。</p>
</div>
<div class='div-commentary'><p><span class='note-inline'>(○四教自惠文南岳傳事　弘决一云南岳委知而不袖判（文）　又云又此教非始南岳惠聞禪師既依大論論釋經經明三教當知此教傳來久矣)</span>。</p>
<p><span class='note-inline'>(○四教起事　四教儀一（十一）云問曰四教從何而起答曰今明四教還從前所明三觀而起為成三觀初從假入空觀具有折躰拙巧二種入空不同從折假入空故有三藏教起從躰假入空故有通教起若約第二從空入假之假中即有別教起約第三一心中道正觀即有圓教起問曰三觀復因何而起答曰三[(共-八+隹)*見]還因四教而起問曰觀教復因何而起答曰觀教皆從因緣所生四句而起問曰因緣所生四句即是心心即是諸佛不思議解脫也（文）　中論云因緣所生法我說即是空亦名為假名亦是中道義（文）集解上云原夫如來藏性權實二理眾生迷故莫之返也由是聖人以大悲力冥熏藏性說四教法起四機緣眾生若能依教修行證乎藏性性理亡泯教法寂然　私云如來藏有三義一隱覆義二含攝義三出生義也集解要上徃見弘决一云是故三觀摠攝四教（文）釋籤六云一期縱橫不出一念三千世間即空假中（文）私云縱橫者時縱教橫可得心（云云）五時竪縱也四教橫並故橫云也一代五時八教法門[捐-口+上]縱橫云也)</span>。</p>
<p><span class='note-inline'>(○化儀四教證據事　瓔珞經云頓等斍漸等斍法華經云漸教以佛道（文）大經云佛說不定（文）淨名云眾生隨類各得解（文）　大論云顕露法輪秘密法輪（文）)</span>。</p>
<p><span class='note-inline'>(○五時證據一家論題也)</span>。</p>
<p><span class='note-inline'>(○四教證據事　釋籤十真記（四十九丁）徃見)</span>。</p>
<p><span class='note-inline'>(○四不可說事　四教儀一（十一）云上來處處引四四不說有因緣故亦可得說者尚未曾定有一說何曾定有四教耶故經云佛以一音演說法眾生隨類各得解隨類異解者即是四教不同之相也（文）　又四教儀云妙法者即是心也妙躰具如如意珠心佛及眾生是三<span class='corr'>无</span>差別此心即空即假即中常境<span class='corr'>无</span>相常智<span class='corr'>无</span>緣<span class='corr'>无</span>緣而緣<span class='corr'>无</span>非三觀<span class='corr'>无</span>相而相三諦宛然（云云）委集解下（三十丁）釋之　私云五時八教如斯四教三觀大㫖不出日日思念之開悟近乎)</span>。</p>
</div>
<div class='div-orig'><p>八宗　一法相宗立三時教明五位也三時教者一人空法皆有教　是攝四阿含等諸小乘經二人法皆空教　是攝諸般若經　三非空非有教是攝深密金光明法華涅槃等諸大乘經也　五位者　一資糧位謂大乘順解脫分十信十住十行十囬向　二加行位大乘順决擇分十囬向後心<span class='corr'>已</span>上二位初僧祗也　三通達位菩薩所住見道即歡喜地也　四修習位菩薩所住修道從第二至法雲地從初地至七地第二僧祗八地<span class='corr'>已</span>上第三僧祗　五究竟位謂無上正等菩提　此宗能釋諸法相性故云法相宗以深密踰伽等六經十一論為所依則唐玄弉三藏所傳也遠承彌勒無著近承護法論師也二三論宗明三法輪　一根本法輪攝華嚴經　二枝末法輪攝阿含方等般若諸大小乘經　三接末歸本法輪攝法華經以三論為所依故立名也三論者中論四卷百論二卷十二門論一卷此宗後秦羅什三藏所傳也今本朝皆承吉藏法師流也　三華嚴宗明五時教　一小乘漸教攝阿含等諸小乘經辨二十部諸小乘論　二大乘始教攝深密等大乘經踰伽唯識等論　三大乘終教攝涅槃經等　大乘頓教無別部攝諸大乘所明是心是佛等文　五大乘圓教攝華嚴及法華　以華嚴經為所依此宗大周法藏法師所傳　四天台宗明四教五時天台者是山名也天有六星名三台星此山對之故云天台此宗從是起故也若以所依為名者可云法華宗也是隋朝天台智者大師所傳也　五真言宗明三部　一大悲胎藏界　二金剛界　三蘓悉地　毗盧遮那內證說法直以真語為門故名真言宗以毗盧遮那經金剛頂經蘓悉地經為所依<span class='corr'>但</span>善無畏三藏傳胎藏金剛智三藏傳金剛界至大唐國互為師資傳兩部也　六俱舍宗明三學以俱舍論為所依世親菩薩造玄弉所譯也　七成實宗明二十七賢聖訶梨㧞摩造也　八律宗開五部　一曇無德部　二薩婆多部　三彌沙塞部　四波麁富羅部　五迦葉遺部　如來滅後二百餘年掬多三藏有五人弟子於大部毗尼各執一見終為五部毗尼也<span class='corr'>已</span>上。</p>
</div>
<div class='div-commentary'><p><span class='note-inline'>(○宗字義出上第一事（七帖見聞）)</span>。</p>
<p><span class='note-inline'>(<img src='../images/D41p0409_01.gif' alt='D41p0409_01.gif' />)</span></p>
<p><span class='note-inline'>(加禪宗九宗　加淨土宗十宗　加地論宗十一宗加攝論宗十二宗　加涅槃宗十三宗（三國傳記上四丁）)</span>。</p>
<p><span class='note-inline'>(△頌曰毘曇成實律三論涅槃地論淨土宗禪宗攝論天台宗華嚴法相貨言宗是震旦傳記十三宗也)</span>。</p>
<p><span class='note-inline'>(△十宗頌云三論法相華嚴宗俱舍成實律天台真言<span class='corr'>已</span>上八宗加禪淨土是十宗此日本傳記十宗也（三國傳中二）)</span>。</p>
<p><span class='note-inline'>(○宗字事俱舍遁麟云宗是所尊所崇所立之義（文）釋籤一末云宗猶尊也主也如國<span class='corr'>无</span>二主（文）私云宗玄義宗字事其字義為可用之出之（云云）)</span>。</p>
<p><span class='note-inline'>(△第一俱舍宗依俱舍論立宗以世親菩薩為元祖故云俱舍宗俱舍佛滅後九百餘年世親造此論梵本九千頌玄弉三藏譯為三十卷事（三國傳上尸隱上本類聚一本）又婆沙論順正理論顕宗論等皆此宗所用事（傳通上類聚一）畧頌云婆沙二百論三十正理顕宗八四十光寶十（神）五（[券-刀+水]）神（十神）[券-刀+水]（十二）五（五十）䟽（四暉）六（頌䟽）惠（惠暉）遁（遁麟）各三卷又畧頌云界二根五世間五業六隨三賢聖四智定各二破我一是名俱舍三十卷矣)</span>。</p>
<p><span class='note-inline'>(○談三藏有門修因感果相顕明薩婆多有部義傍明經部義事（三國傳上六七帖見聞一）)</span>。</p>
<p><span class='note-inline'>(○此宗之宗教立七十五法差別宗㫖色心二法極㣲剎那觀此三世實有法躰恒有談也次位七賢七聖定也事（戶隱上本十五）)</span>。</p>
<p><span class='note-inline'>(○此宗本祖世親末師普光法寶神[券-刀+水]圓暉等也)</span>。</p>
<p><span class='note-inline'>(○大唐傳來事東晉第九孝武帝太元十六年北天竺罽賔國瞿曇僧伽提婆（晉云眾天）創譯法勝毘曇四卷此即東夏毘曇宗初當日本國人王第十七仁德帝七十九年事（三國傳）)</span>。</p>
<p><span class='note-inline'>(○日本傳來事人王三十六皇極帝治七年大化四年正月七日智通智達二人沙門奉敕乘新羅國舩入唐[佰-白+旦]玄弉受俱舍宗來事（七帖見聞一未）)</span>。</p>
<p><span class='note-inline'>(△第二成實宗事　以成實論為宗故名成實宗也彼論佛滅後九百年罽賔國鳩磨羅駄（此云重受）其上足弟子迦梨䟦摩（此云師子鎧也）所造也初雖斈小乘後捨之為歸大乘方便作此論事)</span>。</p>
<p><span class='note-inline'>(○宗教立二十七賢聖宗㫖以三假浮虛觀空極㣲剎那證得平等空也付二十七賢者二十五聖二賢也二賢者憶處四善根也（戶隱傳通百法五）)</span>。</p>
<p><span class='note-inline'>(○開元錄四云成實論二十卷或二十七卷或十六或十四（文）)</span>。</p>
<p><span class='note-inline'>(○唐朝傳來姚秦弘始十三年當日本十九代反正帝御宇六年羅什初譯此論內典錄云弘始八年生肇融叡等什公三千門人弘此論事)</span>。</p>
<p><span class='note-inline'>(○日本傳來事推古帝御宇聖德元年奉敕道昭道慈二人入唐值玄弉其中道慈受成論來又百齊國道藏法師等弘通之事)</span>。</p>
<p><span class='note-inline'>(○此論宗正用曇<span class='corr'>无</span>德部用經部梁朝為大乘論陳隋代天台嘉祥等評判為小乘論明三藏空門事　玄義一云呵梨䟦摩亦用初畨四悉檀造成實論通三藏見空得道意也矣又名盜大乘論事)</span>。</p>
<p><span class='note-inline'>(△第三律宗事　如來所說大毘尼藏天竺優婆梨尊者一夏九旬間八十度登高座誦之是名八十誦律也天竺掬多三藏傳此律然三藏有五人弟子各宣一義五部律是事)</span>。</p>
<p><span class='note-inline'>(○宗教立五八十具戒法五五戒八八齊戒十十善戒具者具足戒謂二百五十戒也)</span>。</p>
<p><span class='note-inline'>(○宗旨三業清淨威儀<span class='corr'>无</span>闕行相等佛為宗[上/月]事)</span>。</p>
<p><span class='note-inline'>(○唐朝傳來滅後一千三百五十一年後秦安帝弘始六年罽賔國沙般若多羅秦云功德華十誦律五十八卷譯佛陀耶舍秦云斍名四分律六十卷譯也其後至唐代終南山道宣律師戒行清淨心留律部深通天心盛弘通之以之為高祖四分律刪補并隨機羯磨疏一卷製作天下令流布等事)</span>。</p>
<p><span class='note-inline'>(○日本傳來事南都良辨僧正奉敕入唐謁（告也白也）青龍寺鑒真和尚傳之勝寶六年歸朝住南都於東大寺築戒場弘之是迴小入大大乘戒法也又北京律者泉涌寺開山俊芿上人入唐南山末門元照律師又名大智律師值此人傳四分律等諸國流通是唯小乘戒法也)</span>。</p>
<p><span class='note-inline'>(○此外天台圓頓律者於之二相承源自梵網經起赫赫天光師子座上盧舍那佛授葉上千釋迦千釋迦授妙海王子妙海授彌勒等二十有餘菩薩次第相承至南岳天台乃至傳教等弘通之是名遮那相承戒法是則梵網十重禁四十八輕戒)</span>。</p>
<p><span class='note-inline'>(○又塔中相承者多寶塔中大牟尼尊直授天台南岳至道邃和尚爰傳教大師奉桓武敕入唐謁道邃和尚於台州臨海縣龍興寺西廟極樂淨土院㝡澄義真等受之歸朝後造四六怙私記奏聞建立戒<span class='corr'>場</span>戒檀院額一乘戒檀院打是則正法華一乘戒也具有斈生式徃見又類聚戶隱三國傳具)</span>。</p>
<p><span class='note-inline'>(○律三大部者一戒䟽八卷（南山釋也）記八卷（大智律師釋也）釋二百五十戒相貌也　二業䟽八卷（南山釋）記八卷（大智律師釋也）釋羯磨相貌　三行事䟽十二卷（南山釋）立三十篇上中下各四卷合十二卷也又記（大智律師）一卷或二卷或三卷本不同也又行事抄依四律五論本七卷七卷抄云也今十二卷也四律者四分律十誦律僧祗律五分律也五論者一毘尼母論二（依十誦）摩得勒伽論三善見論四薩婆多論五明王論也（七帖見聞）)</span>。</p>
<p><span class='note-inline'>(○五部律事（集解集註）)</span>。</p>
<p><span class='note-inline'>(△第四法相宗事　如來滅後一百年後摩訶提婆菩薩出世為阿育大王說諸法實有法可謂此宗根元其後阿僧伽（此云無着）論師出世晝登都率天傳彌勒法夜降天竺阿瑜闍國於重閣講堂為眾說法瑜伽論百卷是也其後<span class='corr'>无</span>着世親戒賢等次第爰世親造唯識三十頌護法青辨等十大論師各造十卷釋論合百卷也玄弉渡天時申戒賢論師末代斈者不可斈得云畧為十卷也於中九大論師義為不正義護法為正義唯識論十卷云是也)</span>。</p>
<p><span class='note-inline'>(○依解深密經法相品委諸法相㒵分別故寄所弘法門名法相宗也法字宗號時ホツト可呼<span class='corr'>但</span>向經文法相品其外文相時法相可呼事　震<span class='corr'>旦</span>傳來事滅後一千五百七十九年唐大宗帝治三年貞觀三年玄弉生年二十九入天竺同六年至中天竺那爛陀寺值戒賢（生年百四）習瑜伽唯識同十九年歸唐土弘之時有三千弟子中有七十人長者其中有四人達者謂昉尚光基四也其中以基法師為冩瓶弟子慈恩大師是也)</span>。</p>
<p><span class='note-inline'>(○日本傳來事孝德天皇御宇南都道照和尚入唐值玄弉傳之又皇極天王時智通智達值玄弉傳之又文武帝時新羅智鳳始渡一切經南都義淵附之又元正帝御宇養老七年南都玄昉僧正入唐謁樸楊大師傳之聖武帝時太平七年歸朝住興福寺弘通也此玄昉僧正（并）行基菩薩義淵僧正弟子也良辨僧正義淵弟子也具如三國傳中)</span>。</p>
<p><span class='note-inline'>(○所依經論事六經十一論也六經者一華嚴二解深密經三如來出現<span class='corr'>功</span>德莊嚴經四阿毘達磨經五楞伽經六厚嚴經也)</span>。</p>
<p><span class='note-inline'>(○十一論者一瑜伽論二顕<span class='corr'>揚</span>論三莊嚴論四集量論五攝大乘論六十地論七分別瑜伽論八觀所緣論九唯識論十辨中菩薩論十一入正理論也<span class='corr'>但</span>阿毘達磨厚嚴二經未渡故當時加法華涅槃為六經事（七帖見聞戶隱十一）)</span>。</p>
<p><span class='note-inline'>(○於彼經論中為正證者以深密經為本源以瑜伽為慿據以唯識為宗等事)</span>。</p>
<p><span class='note-inline'>(○宗教立三時教攝一代事亦名有空中三時（百法八三十五）)</span>。</p>

<table>
<tr><td rowspan="3"><span class="note-inline">(三時教)</span></td>
<td><span class="note-inline">(一初時名有相教)</span></td>
<td><span class="note-inline">(（攝諸部小乘經并俱舍等論）)</span></td>
</tr>
<tr><td><span class="note-inline">(二時教名<span class="corr">无</span>相教)</span></td>
<td><span class="note-inline">(（攝諸部般若并三論宗等）)</span></td>
</tr>
<tr><td><span class="note-inline">(三時教名非有非<span class="corr">无</span>中道教)</span></td>
<td><span class="note-inline">(（攝華嚴深密思益法華涅槃等）)</span></td>
</tr></table><p><span class='note-inline'>(法華涅槃華嚴了義之中不了義經也深密經了義中了義經也)</span>。</p>
<p><span class='note-inline'>(○宗旨者凝然常住不作諸法云不明真如緣起也所以真如妙理竪密物散壞成諸法<span class='corr'>无</span>之談是彼宗宗㫖也亦以廢詮談㫖真如貴<span class='corr'>无</span>相極理離機根故離教說故釋真如成諸法依地不成諸法能生離如來說教離眾生得益言語道断不思議不可說妙理談故云廢詮談旨也故彼宗立五性各別舉永不成佛之類不明真如隨緣故事)</span>。</p>
<p><span class='note-inline'>(○五位之事是攝三阿僧祗也)</span>。</p>

<ul class="">
<li><span class="note-inline">(一資糧位謂大乘順解脫分十住十行十囬向)</span></li>

<li><span class="note-inline">(二加行位大乘順决擇分十囬向後心（此二位者初阿僧祗）)</span></li>

<li><span class="note-inline">(三通逹位亦云見道位菩薩所住見道即歡喜地)</span></li>

<li><span class="note-inline">(四修習位菩薩所住修道自第二地至法雲地也自初地至七地第二僧祗八地<span class="corr">已</span>上第三僧祗也)</span></li>

<li><span class="note-inline">(五究竟位謂<span class="corr">无</span>上菩提也（三僧祇）)</span></li>
</ul><p><span class='note-inline'>(○此宗意法華等須㬰聞之即得究竟說為勸怯弱機方便也餘經中經塵劫成佛云為懈慢機方便也實說一切眾生必經三僧祗成佛也起信論云以一切菩薩皆經三阿僧祗劫（矣）)</span>。</p>
<p><span class='note-inline'>(○五性各別事（如法華下註）)</span>。</p>
<p><span class='note-inline'>(○依瑜伽唯識等談五法三自證人識二<span class='corr'>无</span>我法門事)</span>。</p>
<p><span class='note-inline'>(○五法事楞伽經說一名者諸法名也二相者諸法相也三分別者諸法差別也四正智者因緣生智也五如如者諸法所依真如理也)</span>。</p>
<p><span class='note-inline'>(○三自性者一遍計所執也性者六識妄情分別本<span class='corr'>无</span>今有妄念也五法中名相分別重也　二依他起性者第八識自性分別緣起智惠也　三圓成實性者方法無分別所依真如也五法中如如是也)</span>。</p>
<p><span class='note-inline'>(○八識者眼耳鼻舌身意六識上阿陀那識阿梨耶識加也六識煩惱妄境及反計所執分齊也七識八識此煩惱断向能緣智也五法中正智也真如非識性識所依故非八識所攝也)</span>。</p>
<p><span class='note-inline'>(○次二<span class='corr'>无</span>我事人<span class='corr'>无</span>我生空也法<span class='corr'>无</span>我法空也此等法門對台家當別教弘决三云况復五法及三自性八識二<span class='corr'>无</span>我全是別義（文）)</span>。</p>
<p><span class='note-inline'>(○此宗立八界事地獄界餓鬼畜生界人界天界聲聞界緣覺菩薩界亦云佛界事)</span>。</p>
<p><span class='note-inline'>(○断惑等事具百法（并）七帖見聞有徃見)</span>。</p>
<p><span class='note-inline'>(△第五三論宗事　以三論為依慿也)</span>。</p>

<table>
<tr><td rowspan="3"><span class="note-inline">(三論者)</span></td>
<td><span class="note-inline">(一中論)</span></td>
<td><span class="note-inline">(四卷龍樹造)</span></td>
</tr>
<tr><td><span class="note-inline">(二百論)</span></td>
<td><span class="note-inline">(二卷提婆菩薩造)</span></td>
</tr>
<tr><td><span class="note-inline">(三十二門論)</span></td>
<td><span class="note-inline">(一卷龍樹造)</span></td>
</tr></table><p><span class='note-inline'>(○宗教立二藏三法輪也)</span>。</p>

<table>
<tr><td rowspan="2"><span class="note-inline">(二藏)</span></td>
<td><span class="note-inline">(聲聞藏)</span></td>
<td><span class="note-inline">(攝諸部小乘)</span></td>
</tr>
<tr><td><span class="note-inline">(菩薩藏)</span></td>
<td><span class="note-inline">(攝諸部大乘（云云）（華嚴方等般若法華涅槃等也）)</span></td>
</tr></table>
<table>
<tr><td rowspan="3"><span class="note-inline">(三法輪者)</span></td>
<td><span class="note-inline">(一根本法輪)</span></td>
<td><span class="note-inline">(攝華嚴)</span></td>
</tr>
<tr><td><span class="note-inline">(二枝末法輪)</span></td>
<td><span class="note-inline">(攝阿含方等諸經)</span></td>
</tr>
<tr><td><span class="note-inline">(三攝末歸本法輪)</span></td>
<td><span class="note-inline">(法華涅槃)</span></td>
</tr></table><p><span class='note-inline'>(此宗於般若上立之也此二藏三法輪嘉祥寺吉藏建立也)</span>。</p>
<p><span class='note-inline'>(○宗旨事諸法不著為宗旨也立八不中道破諸宗邪執後別不立我義破執處宗旨也八不中道者止觀六云如中論八不一不生二不滅三不常四不断五不一六不異七不來八不去一論明八門諸經論則<span class='corr'>无</span>量（文）此宗後秦羅什所傳也今本朝皆承吉祥法師流)</span>。</p>
<p><span class='note-inline'>(○震<span class='corr'>旦</span>傳來事羅什弘治三年於長安城西天經論翻譯時譯之同十一年以龍樹所造中論（四卷）十二門論（卷）提婆菩薩所造百論（二卷）授僧叡僧肇道融道生四人上足自夫<span class='corr'>已</span>來河西道朗僧詮等次第傳授至嘉祥寺吉藏法師盛弘通之事)</span>。</p>
<p><span class='note-inline'>(○日本傳來事推古帝時高麗國惠慈百齊國惠聦等渡之惠慈值吉藏傳之也聖德太子崇之建元興寺令止住此人為師匠修斈佛法其後孝德天皇時天下大旱[颳-古+友]惠慈奉敕講三論忽降甘雨即被任僧正住元興寺弘之彼惠慈僧正門弟福亮僧正智藏僧正代代被任僧正事)</span>。</p>
<p><span class='note-inline'>(○此宗意一代說教八宗教法如何得意耶謂云轉勢說法用一門也意真實法躰<span class='corr'>无</span>言<span class='corr'>无</span>說也眾生利益方便且設諸教法也法相立三乘真實一乘方便天台立三乘方便一乘真實也皆是為一機用一門方便互諍是非事最誤也通化一門邊我宗非三非一為本故別不諍三一是非也)</span>。</p>
<p><span class='note-inline'>(○法相三論勝劣事昔以法相為上<span class='corr'>但</span>應和宗論時法相真如不遍諸法云三論真如遍諸法（云云）仍以三論被置法相上卑)</span>。</p>
<p><span class='note-inline'>(○三論真如緣起相事理<span class='corr'>无</span>所存法徧諸法談故一分似真如緣起欤<span class='corr'>但</span>真如性具法成諸法不談緣起全躰真如不云只是真如<span class='corr'>无</span>碍遍諸法云計事)</span>。</p>
<p><span class='note-inline'>(○滅後三百年後龍樹菩薩出世說諸法皆空㫖又提婆菩薩青辨論師等同宣此義是為元祖也)</span>。</p>
<p><span class='note-inline'>(△第六華嚴宗事（三國傳上中類聚徃見）)</span>。</p>
<p><span class='note-inline'>(○天親菩薩依華嚴造十地論彼經論所依建宗義故名華嚴宗事)</span>。</p>
<p><span class='note-inline'>(○宗教立五教一漸教攝阿含等諸小乘經二大乘始教解深密等諸大乘經（并）瑜伽論唯識等諸大乘論攝三大乘終經攝涅槃經四大乘頓教般若經等攝頓悟法門<span class='corr'>无</span>別部經諸大乘經論中所說以即心是佛<span class='corr'>无</span>有次位說攝之謂禪法等也五大乘圓教（攝華嚴法華）分為二門一別教攝華嚴本會此非天台第三別教別圓頓大法門不及三乘凢俗處名別教也故探玄記云別教者彼三乘別也（文）　二圓教攝華嚴未會及法華圓融法界理前別教全<span class='corr'>无</span>別然開三乘方便令歸一實理開權顕實方名圓教也（云云）類聚一本（三十七）)</span>。</p>
<p><span class='note-inline'>(○宗旨者事事<span class='corr'>无</span>碍為宗旨也真言天台等約事理不二談<span class='corr'>无</span>碍相即不能事獨相即吾家意九世相入談三世九世事法現前相即初後<span class='corr'>无</span>碍也)</span>。</p>
<p><span class='note-inline'>(○四種法界事一事法界謂色因果心万像歷然即以緣起分而為其相二理法界色即是空空即亦絕即以<span class='corr'>无</span>相而為其相三事理<span class='corr'>无</span>罣法界色即是空空即是色事理交徹即以互融相為其相四事事<span class='corr'>无</span>罣法界以性融相相如相融即以一多涉入為其相也)</span>。</p>
<p><span class='note-inline'>(○華嚴三種圓融事一事理圓融事如波理如水仍水波相即也二事事<span class='corr'>无</span>碍波波相即也三理理<span class='corr'>无</span>碍水與水圓融也)</span>。</p>
<p><span class='note-inline'>(○三國傳來事　天竺馬鳴菩薩龍樹菩薩等皆貴華嚴造論弘之　大唐將來事當東晉代北天竺三藏佛度䟦陀羅此云斍賢於<span class='corr'>揚</span>州司空寺譯之或五十卷或六十卷異本也是名舊譯華嚴後至唐代宇圓國三藏實叉難陀此云喜斍於愛敬寺譯之名八十華嚴東晉代斍賢三藏譯此經時青衣童子二人出池中每日致香華供養喜斍譯此經每朝及五更天香水雨降下灑薗薗中忽生百葉蓮華供養佛經（云云）其後帝心尊者人隋代講經時人文殊大聖所變（云云）其後次第相續傳之西大寺法藏法師清凉山澄觀法師禪門寺華嚴和尚香象大師等各作䟽弘通之)</span>。</p>
<p><span class='note-inline'>(○日本傳來事　孝謙天皇御宇勝寶六年東大寺良辨僧正奉敕入唐值廬山惠苑法師傳此宗惠苑法藏弟子也又新羅國沙門審祥禪師云人天平年中依良辨僧正請於東大寺講之其後光智大僧都彼寺中立尊勝院為此宗弘通本處（云云）)</span>。</p>
<p><span class='note-inline'>(○華嚴䟽事澄觀新八十華嚴翻譯自造䟽華嚴大䟽是也又付大䟽自造末文演義抄是也香象大師付六十華嚴造釋探玄記二十五卷五教章三卷也（云云）)</span>。</p>
<p><span class='note-inline'>(○性起緣起不同事性起唯淨法緣起通染淨唯真如法性起成諸法處性起云也緣起者真妄和合起諸法云也故華嚴雖明互融不談性具也故指要下（三）云荊谿云諸家不明修性（文）又（十四）云荊谿云他家不明修性若以真如一理名性隨緣差別為修則荊谿出時其有人說也故知他宗極圓祗云性起不云性具深可思量又不談性具百界<span class='corr'>但</span>論変造諸法何名无作耶矣)</span>。</p>
<p><span class='note-inline'>(○一念三千與華嚴事事<span class='corr'>无</span>碍不同事彼宗意云華嚴十十<span class='corr'>无</span>[書-曰+皿]法門无齊限天台限一念三千故有齊限劣也（云云）天台意十十<span class='corr'>无</span>[書-曰+皿]法門性起分非性具故不可及三千互具法門弘五上云彼彼三千互徧亦尒矣實三千者非取数量三千者法界異名也金錍論云三千性中理不當有<span class='corr'>无</span>矣七帖一本（五十一）引知禮釋云<span class='corr'>但</span>就不変隨緣立終頓圓三教請不委陳三教之理隨緣之相（云云）所詮彼宗事事<span class='corr'>无</span>碍天台事造三千也而非全躰起用不談理具况別教明華藏世界談重重相入豈同一家全性起修全修在性乎)</span>。</p>
<p><span class='note-inline'>(△第七真言宗事)</span>。</p>
<p><span class='note-inline'>(○凢滅後六百餘歲龍猛菩薩徃南天竺開䥫塔親值金剛薩埵所傳法門也依經大日如來於三世常住法界宮所說三部秘經也謂大日經金剛頂經蘇悉地經是也)</span>。</p>
<p><span class='note-inline'>(○震旦傳來事滅後一千六百六十四年唐代第三玄宗帝治四年開元四年中天竺善<span class='corr'>无</span>畏翻譯大日經七卷同八年南天竺金剛智三藏將來金剛頂經三卷于時玄宗貴之於長安城令弘通之也又胎藏界曼陀羅善<span class='corr'>无</span>畏將來金剛界曼荼羅金剛智將來（云云）)</span>。</p>
<p><span class='note-inline'>(○日本傳來事東寺山門真言不同也東寺真言桓武天王延曆二十三年大安寺空海和尚受敕入唐值青龍寺惠果和尚胎金兩部大法（并）供養壇具等相傳在唐五年大同二年八月歸朝同十月嵯峨天王奉授灌頂也)</span>。</p>
<p><span class='note-inline'>(○山門真言者桓武天皇御宇延曆廿三年傳教大師奉敕入唐（與空海同舩）大唐貞元廿一年四月十一日天竺善<span class='corr'>无</span>畏第三弟子值龍興寺順曉和尚受五部灌頂歸朝後於高雄神宮寺行灌頂奉授平城天皇是山門流真言也具如類聚戶隱徃見)</span>。</p>
<p><span class='note-inline'>(○宗教事　兩部界會三部五部三劫十地十六大聖等以攝顕密諸經也又立四重秘釋謂淺畧深秘秘中深密秘秘中深秘也是又四重阿字也一梵王說阿字者淺畧也劫初大梵天王下始出生言語謂三十五躰文十二摩多都合四十七言也二大日說阿字者深秘也一佛出世成道轉大小法輪皆不出阿字一理佛即大日應化佛身也三阿字說阿字者秘中深密能說教主所說法門不出阿字本不生一理人法不二義四真如理者說阿字者秘中深秘也謂風聲水音有情非情依報正報皆出音聲真如言阿字說法也仍談真如言語故云真言宗天台言說一心三觀此意也)</span>。</p>
<p><span class='note-inline'>(○宗旨者事理俱密即身成佛事嵯峩天皇御宇弘法欲立貨言即身成佛旨其時諸宗不用之尒時於大內南殿向南方結智拳印面門忽開成金色大日放光畢諸宗歸之謂三論道昌法相源仁華嚴道雄天台圓澄其時聽眾也　私云面門口也疏記三上云面門者口也矣現即身成佛難信正法何有之乎)</span>。</p>
<p><span class='note-inline'>(○弘法流意以二教論十住心論攝諸宗二教論勝劣二教也真言教與諸經對辨判勝劣意也俱舍劣成實勝乃至真言天台對辨天台劣真言勝也)</span>。</p>
<p><span class='note-inline'>(○十住心論者初自異生羝羊心終至極<span class='corr'>无</span>自性心九種心攝世間出世一切教法第十秘密莊嚴心攝真言顕諸教超過也)</span>。</p>
<p><span class='note-inline'>(○十住心者)</span>。</p>
<p><span class='note-inline'>(<img src='../images/D41p0417_01.gif' alt='D41p0417_01.gif' />)</span></p>
<p><span class='note-inline'>(<img src='../images/D41p0417_02.gif' alt='D41p0417_02.gif' />)</span></p>
<p><span class='note-inline'>(○唯小乘初劫權大乘第二劫實大乘第三劫真言十地又秘密經云若於顕教修行者久經三大<span class='corr'>无</span>数劫矣)</span>。</p>
<p><span class='note-inline'>(依慿集序)</span>。</p>
<p><span class='note-inline'>(○山家云新來真言忘筆授相承舊到華嚴失影響䂓模（矣）山王院云唐朝老宿（維蠲）醍醐謗生蘓本朝㓜童（空海）甘露監毒乳（矣）淨土三部經方等生蘓攝属維蠲第五時法華攝属决醍醐謗生蘓云也又法華諸經㝡頂置華嚴下故諸教超過甘露乱方便毒乳事)</span>。</p>
<p><span class='note-inline'>(○弘法十住心有五失事五大院教時義類聚一本（五十九）戶隱一未（五）引徃見)</span>。</p>
<p><span class='note-inline'>(○真言得名事真如言語故名真言事真言二字義云此有二釋一真者真如理也言者謂實相智也此就理智二名且別也二者理即智智即理也故云真言二字不異（云云）)</span>。</p>
<p><span class='note-inline'>(○咒與明不同事万法種種返異作方名咒照生死迷闇徹眾生心源方為明事)</span>。</p>
<p><span class='note-inline'>(○菩提心論云唯真言法中即身成佛故是說三摩地於諸教中闕而不書矣斍大師金剛頂經䟽云唯真言法中者法華真言也於諸教中者三論法相也（矣）山王院論記云佛於三世等有三身於諸教中闕而不書唯真言法中者即是法華本門是也於諸教中者即是三論法相也（矣）文句八真記末（十一）云問菩提心論云唯真言法中即身成佛故是說三摩地法於諸教中闕而不書（云云）若尒於法華不可明此義答菩提心義云唯法華等皆雖說此三摩地法而傳法菩薩闕而不書法華等經亦是秘密教故如蘓悉地䟽說（云云取意畧抄）又即身成佛其行非一若真言行即身成佛者諸教不說法華唯明依圓頓觀速成佛身<span class='corr'>无</span>三密行故云闕也非謂亦闕即身成佛（云云）)</span>。</p>
<p><span class='note-inline'>(○大論云法華秘密故付属諸菩薩（矣）一百（十七丁）大日經疏云凢說真法性教皆名真言故法華等諸大乘經皆名真言秘密教（矣）)</span>。</p>
<p><span class='note-inline'>(○真言立四種法身事（類聚一本六十四）一自性法身（六身門中理法身智法身也）二受用法身（自受用身也）三変化法身（勝劣兩應）四等流法身（亦九道身）)</span>。</p>
<p><span class='note-inline'>(△第八天台宗事天台宗亦云法華宗亦云佛立宗事秀句下依經法華經也)</span>。</p>
<p><span class='note-inline'>(○宗教者四教五時教相也諸宗攝之事)</span>。</p>
<p><span class='note-inline'>(○宗旨者一心三觀一念三千是也他宗宗旨宗教別立之一家意教觀一如宗躰也弘决一云是故三觀摠攝四教（矣）又四教義一等上四教緣起下註之)</span>。</p>
<p><span class='note-inline'>(○天台宗傳來事附法藏次第可知　大斍世尊（一）迦葉（二）阿難（三）<span class='corr'>商</span>那和修（四）毱多（五）提迦多（六）彌遮迦（七）佛陀難提（八）佛陀密多（九）脇比丘（十）富那耶奢（十一）馬鳴（十二）毗羅（十三）龍樹（十四）提婆（十五）羅睺（十六）僧伽難提（十七）僧伽耶奢（十八）鳩摩羅駄（十九）闍夜那（二十）盤駄（二十一）摩奴羅（二十二）鶴勒夜那（二十三）師子比丘除釋尊二十三人也第二十三師子尊者為檀彌羅王所害因茲血脉相傳絕畢爰震<span class='corr'>旦</span>北齊有惠文禪師呼誰為師若得經佛為師若得論菩薩為師入大藏燒香散華後手取之釋尊第十三代龍樹菩薩所造中觀論取即開讀之因緣所生法我說即是空亦名為假名亦是中道義文一心三觀開斍以此法附南岳惠思南岳附天台其後章安智威惠威玄朗湛然次第妙樂弟子道邃道暹智度行滿四人上足有之（云云）是震<span class='corr'>旦</span>傳來相承也止觀一佛祖一七帖一末（三十四）又龍樹天竺須利蘓摩耶菩薩鳩摩羅什次第雙林寺傅大士談羅什所譯法華大智度論開悟以法附南岳其後天台章安等相承其外直受天台血脉次第有之（云云）)</span>。</p>
<p><span class='note-inline'>(○尋云惠文禪師中論相承傅大士法華智論相承共經卷相承非知識相承若尒者師子面授口决相承断絕可云欤答<span class='corr'>但</span>雖依經<span class='corr'>已</span>得理躰語師子一躰內語也何况直授南岳直授天台相承師師相承不可断絕（云云）)</span>。</p>
<p><span class='note-inline'>(○日本傳來事人王五十代桓武天皇御宇延曆二十三年七月㝡澄奉敕生年三十八歲入唐奉值台州道邃和尚并行滿斈天台教觀給山家釋云所得教迹二百餘卷所决法門七百有餘是皆割煩惱陳金剛之觀智越生死之野牢強目足也矣延曆二十四年乙酉當大唐貞元廿一<span class='corr'>年</span>秋歸朝同十二月廿六日以所持聖教傳法錄令進覧天皇畢此則日本傳來始從此義真慈斍惠亮常濟承誓理山慈惠等相傳血脉不断此山門師資相承次第具如七帖一末三十五丁<span class='corr'>已</span>下秀句下云（佛說諸經挍量勝下）謹案法華經法師品偈云藥王今告汝我諸說諸經而於此經中法華㝡第一（<span class='corr'>已</span>上經文）當知斯法華經者諸經之中㝡為第一也釋尊立宗之言法華為極金口校量可信受哉又云明知天台所釋法華宗釋迦世尊所立宗諸如來第一之說（文）)</span>。</p>
<p><span class='note-inline'>(○三大部釋大旨如上出（云云）又斍大師云觀心四種釋云止觀十章大意五畧經大意也玄義五章七番共解五重各說經題釋也文句四悉四種釋經文判也)</span>。</p>
<p><span class='note-inline'>(△第九禪宗事)</span>。</p>
<p><span class='note-inline'>(○於禪宗如來禪祖師禪如來禪者如來入滅時迦葉尊者鷄足山入定然二月十五日晨朝聲光動告五天竺<span class='corr'>无</span>隂故出鷄足山洞雙林砌來時其間經七日也同廿一日夕參如來從金棺底舉兩足尊容迦葉見之如來定惠二法付属我思破顏㣲笑自夫<span class='corr'>已</span>來迦葉阿難等次第傳付西天廿八祖相承至達磨云如來禪也)</span>。</p>
<p><span class='note-inline'>(○次祖禪者南天竺大波羅奈國香思大王第三太子發心出家是名達磨為利東土眾生震<span class='corr'>旦</span>來始梁武帝信之後移魏梁三年魏六年合九年間端坐面壁所得心印名教外別傳法達磨西來教外別傳直指人心見性成佛示是名祖師也達磨有五人弟子門葉五葉分達磨得解頌云吾本來茲土傳法救迷情一華開五葉結菓自然成矣)</span>。</p>
<p><span class='note-inline'>(○達磨第一弟子名惠可雪中來見達磨七日七夜立雪中不眴目過七日後折一臂投師前即得法其偈云本來緣有地因地種華生本來无有種華亦不能生矣惠可得道後臂如本覆又癩人身相莊嚴相好具足（云云）)</span>。</p>
<p><span class='note-inline'>(○達磨造三部論謂破相論悟性論血脉論也悟性論云直[捐-口+上]人心見性成佛教外別傳不立文字矣)</span>。</p>
<p><span class='note-inline'>(○此宗依經事楞伽經第四（六十五）云我從得道夜至涅槃夜不說一字矣又金剛經云若以色見我以音聲求我是人行邪道不能見如來或應<span class='corr'>无</span>所住而生其心矣又大梵天王問佛决疑經說來魔王佛所為佛梵天不說法只拈華大眾不知其心魔王即得道迦葉見之破顏㣲笑彼經云佛告大迦葉言吾有正法眼藏涅槃妙心實相<span class='corr'>无</span>相㣲妙解脫法門付属摩訶迦葉汝當諦聼吾偈法本法<span class='corr'>无</span>法<span class='corr'>无</span>法法亦法今付<span class='corr'>无</span>法時法法何曾法矣)</span>。</p>
<p><span class='note-inline'>(○金剛般若須菩提轉教付財相也豈可関心地本分耶楞伽不說一字本住法自證法躰約非教外別傳義况帶權心也法華隨自意語說不說一字法躰說顕畢次大梵天王問佛决疑經錄外經也更非依用限　次圓斍首楞嚴等皆方等部經也非如來內證實義其上迦葉破顏等事彼經不流布故人不信之或言昔有西藏司安錄公大梵天王問佛决疑經有此事（云云）仍依彼俗人言彼經說言傳計也不足誠證欤　七帖見聞一末十三紙一字不說事　止觀五弘决五下（云云）)</span>。</p>
<p><span class='note-inline'>(○傳燈錄列二十八祖等以六義破之事（如類聚一末十四丁）)</span>。</p>
<p><span class='note-inline'>(○禪法有三機事上根向上機也向上一路先聖不傳不落義味不見思量本來本是機也（云云）中根以公案得法公案者唐土習應敕步行人皆付敕案也庭前栢樹子狗子佛性云公案一句肝銘初案付人何軍陳等中行人如不[捐-口+上]手妄念不引落形也<span class='corr'>但</span>付公案機又重重不同下根佛說經論所說禪定開悟者是也仍上中二根名祖師禪達磨所行心印故也下根名如來禪例如天台依經立行（云云）)</span>。</p>
<p><span class='note-inline'>(○立理致機関事理致者守<span class='corr'>无</span>一字或見一念未生前（云云）佛祖不傳重<span class='corr'>但</span>是般若畢竟空分齊不及天台一念三千事)</span>。</p>
<p><span class='note-inline'>(○機関利万機立一千七百公案事)</span>。</p>
<p><span class='note-inline'>(<img src='../images/D41p0421_01.gif' alt='D41p0421_01.gif' />)</span></p>
<p><span class='note-inline'>(○光燈錄云天台說止觀時達磨現空中問云汝何数文字不談實理天台答曰汝愚不知文字性離即是解脫尒時達磨忽然消　傳燈錄云達磨大師教外別傳之旨正是智者大師一心三觀也智者禪師一心三觀正是達磨大師教外別傳也而有異同智者以教示之達磨以禪示之其理不二也矣雖然天台獨步止觀明靜內證同異得意有深意（云云）)</span>。</p>
<p><span class='note-inline'>(○南山續高祖傳惠可云我祖達磨以楞伽經授與惠可曰我觀漢地唯有此經仁者依行自得度世又引楞伽經文以即眾生心地則於理<span class='corr'>无</span>害耳)</span>。</p>
<p><span class='note-inline'>(△第十淨土宗事　凢此宗以三經一論為所依也其三經者謂雙觀經觀<span class='corr'>无</span>量壽經小阿彌陀經是云三部經也)</span>。</p>
<p><span class='note-inline'>(○天親所造淨土論此等經論依馮偏責彌陀本願專唱彌陀名號望西方徃生期淨土徃詣故名淨土宗也)</span>。</p>
<p><span class='note-inline'>(○震<span class='corr'>旦</span>弘通事盧山寺惠遠法師開淨土教門又震<span class='corr'>旦</span>有五祖菩提流支傳譯淨土論　曇鵉大師東魏代遇流支傳觀經（二）道綽禪師（三）善導和尚（四）懷感禪師（五）少康等次第相承仍曇鵉以下為五祖加流支為六祖（云云）又唐大宋代慈童法師大智律師等同興此宗（云云）)</span>。</p>
<p><span class='note-inline'>(○日本傳來事不知其初（云云）斍大師渡唐時值法道和尚引聲阿彌陀經念佛三昧相傳歸朝赤山大明神於唐土念佛守護神也斍大師隨身來給四明西坂本案置之（云云）)</span>。</p>
<p><span class='note-inline'>(○次天台山西塔北谷內黑谷源空上人（法然）自開大藏經興淨土教門一向專修弘通盛也法然門下有五人幸西（成斍一念義元祖）隆寬（長樂寺多念義元祖）證空（善惠西山）長西（九品寺諸行本願義元祖）聖光（鎮西義元祖）門徒数千万上足此五人也)</span>。</p>
<p><span class='note-inline'>(○宗教事曇鵉法師以難行道易行道立教相道綽禪師以聖道淨土二門為教相善導和尚以正行雜行二行為教相又以聲聞藏菩薩藏判教相)</span>。</p>
<p><span class='note-inline'>(○宗旨事十念成就三尊來迎為宗旨事)</span>。</p>
<p><span class='note-inline'>(○雙觀經五時中何耶答曰淨土人師法華涅槃中間矣天台心方等部也既闍王惡逆時也法華<span class='corr'>已</span>前聞又頻婆沙羅王得那含果兼含經又彈呵相有之（云云）類聚二（二十）)</span>。</p>
<p><span class='note-inline'>(○立相頓教事　了譽淨土名目云當知此教超過唯理唯性頓教是故應云理事縱橫頓中頓也今言相頓為簡性也)</span>。</p>
<p><span class='note-inline'>(△第十一當宗事)</span>。</p>
<p><span class='note-inline'>(○宗旨三箇宗教五箇是八箇相承也宗旨如人常住屋舎宗教為屋舎掘搆如也)</span>。</p>
<p><span class='note-inline'>(○宗教五箇者一教（判大小權實偏圓等）二機（有上中下三根種熟脫大小權實機本<span class='corr'>已</span>有善本末有善等）三時（分正像末三時定大小權實流布時）四國依處隨國物換情異依順方土弘教亦異天竺一向小乘國一向大乘國大小兼斈國我日本圓機能熟法華流布國也如瑜伽論法華翻經後記諸師先師[捐-口+上]示五教法流布前後小乘權大乘實大乘次第弘前後定義也)</span>。</p>
<p><span class='note-inline'>(○宗旨三箇者一本門本尊二本門題目三本門戒壇也)</span>。</p>
</div>
<p class='juan'>西谷名目句解卷之七終</p>
<div class='div-w'><p>名目句解之行于世誠是觧未達之者縛寶輪心於本文往〃闕以今溫故而新校證之。</p>
<p style="margin-left:5em">東海了達貞享三丙寅歲秋天上旬</p>
<p style="margin-left:6em">村上勘兵衛板行</p>
</div>
</div><!-- end of div[@id='body'] -->
</body></html>