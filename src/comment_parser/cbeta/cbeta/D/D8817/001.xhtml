<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛說觀世音三昧經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'>說觀世音三昧經</p><p>如是我聞一時佛在毗羅勒栴檀精舎中與諸菩[薩-產+(辛/工)]眾人俱二千五百羅漢四部之眾天龍八部皆來雲集尒<span class='corr'>於</span>三昧<span class='corr'>无</span>言說時諸苐子心生疑惑恠佛所以各世尊嘿然永<span class='corr'>无</span>言說<span class='corr'>我</span>䓁從眾有何利益從坐而起叉手前白佛言巍巍天尊其意難側請何䓁法問何䓁事思何䓁義受何利益佛今嘿無言說三界眾生增益邪見便自相向悲涕流淚哀㦲歎曰今日如來入於三昧何時惺悟。</p>
<p>於時世尊即放眉間白豪一光照曜十方遍恒沙界時諸苐子心生歡喜得未曾有各各恭敬立住一面。</p>
<p>尒時佛告諸苐子[聽-王]我所說一切大眾各皆合掌聽佛所說。</p>
<p>佛言我觀三界空<span class='corr'>无</span>所有亦<span class='corr'>无</span>堅固復<span class='corr'>无</span>有實亦<span class='corr'>无</span>亭息諸法空寂囙緣故有和合則生亦可演說亦不可說。</p>
<p>尒時觀世音菩[薩-產+(辛/工)]白佛言世尊法若可說便應不<span class='corr'>无</span>不<span class='corr'>无</span>之法便應可說。</p>
<p>佛言善㦲緣合則有緣散則離諸法如是從緣而生緣滅則盡。</p>
<p>觀世音菩[薩-產+(辛/工)]白佛言如佛所說實不虛也。</p>
<p>尒時阿難白佛言世尊如向所說甚難思議亦難側度如佛所說實將不虛今便問佛云何名斯經。</p>
<p>佛告阿難此經名觀世音三昧經我於往昔為菩[薩-產+(辛/工)]時常見過去佛讀誦斯經吾今成佛亦復讀誦未曾休息我今成佛良由此經此經眀聖難可比度喻如日光能照幽冥此經亦尒若有比丘比丘尼優婆塞優婆夷受持此經者真我苐子流通正泫法將眀矣三寶不滅興隆正覺盲冥受悟若有眾生得聞此經念而不忘五刼不堕阿鼻地獄當知此觀世音三昧經正是良藥救人苦難拔除煩惱千刼万刼不堕惡趣當知斯經名大法王法化於人受道百千万億此經難聞亦復難見譬如摩尼寶珠其眀甚盛照百千界人見歡喜都<span class='corr'>无</span>憂惱此經亦尒若人得聞必離惡道。</p>
<p>尒時阿難重白佛言云何行此經復何應現。</p>
<p>佛言阿難若欲行此經應淨房舎中懸諸幡盖散莘燒香端坐七日念<span class='corr'>无</span>異想誦此觀世音三昧經。</p>
<p>尒時觀世音即自現身其形紫金色身長大二項背日光其色似白銀手捉蓮花現其人前七日之中日有一事初一日時現栴檀勳陸香使行人聞之二日之時於夜半中現大光眀行人得見心大歡喜三日之時現一蓮華大如車輪其華甚盛猶白銀色四日之時現天人身身長一丈身著天衣現彼人前行人見<span class='corr'>已</span>同共娛樂論說諸法五日之時即自現身證得三昧自見過去生死刼[婁*支]六日之時復現天官五色雜寶所作有四菩[薩-產+(辛/工)]端坐說法行人見<span class='corr'>已</span>漸漸心眀眀徹十方即大歡喜奉心敬礼七日之時觀世音菩[薩-產+(辛/工)]即自現身其光晃曜眀過於日行人見<span class='corr'>已</span>心甚荒迫觀世音菩[薩-產+(辛/工)]即舉左手摩行人頂心得安隱復舉右手指於西方妙樂國土行人尋時即見西方<span class='corr'>无</span>量國國土清淨琉璃寶樹華薗浴池處處皆有行人見<span class='corr'>已</span>煩惱消除<span class='corr'>无</span>眀根拔此諸行人䓁世世所生常與觀世音相值復見閻浮提雜類國土猶如掌中阿摩勒果復見東方阿閦佛國不動如來登王高坐其諸菩[薩-產+(辛/工)]多有眷属為人說法其地平正名華浴池處處皆有復見北方欝單日國彼土人民壽命長遠永<span class='corr'>无</span>正法可以習誦命終之時當堕惡道復見上方香積佛國蓮華林茂經行禪室悉為香華多饒菩[薩-產+(辛/工)]復見下方百千万國金剛諸園金剛城金剛坐其諸菩[薩-產+(辛/工)]悉在坐上為人說法行人見<span class='corr'>已</span>即得六通具八解脫得<span class='corr'>无</span>㝵智飛到十方随意即至千刼万刼百千億刼度人無量得神通力具陁羅尼辯才<span class='corr'>无</span>滯樂說甚多當知此經是大威力七日七夜讀誦此經如前所說都<span class='corr'>无</span>虛事若有虛者我即忘語諸餘經典皆不可信</p>
<p>阿難從坐而起合掌讚佛。</p>

<div class="lg regular" style="margin-left:0em;"><div class='lg-row'>世尊金剛恵　語出皆真實　一切諸眾生　頗有不信者　若不信此經</div>
<div class='lg-row'>將堕惡道中　巍巍天中天　頗有不歸佛　我見魔波旬　稽首來宗仰</div>
<div class='lg-row'>今說觀世音　三昧正經典</div>
</div><p>尒時佛告阿難此經亦名安隱處亦名離惱患亦名除疑惑亦名離惡道若有比丘犯四重禁五<span class='corr'>无</span>間罪若比丘尼犯八重禁放恣精神串縱六情破壞正法若有優婆塞優婆夷犯五[這-言+羊]罪若有能行此觀世音三昧經所說眾罪悉滅<span class='corr'>无</span>餘亦見十方淨妙國土如前所說異。</p>
<p>佛告阿難若人受持讀誦斯經典者應持此呪難亦難值若持此呪應断酒肉不食五辛瞋恚怒悉為當断諸[婬-壬+(工/山)]女色悉復不為清淨梵行之人乃能受持斯呪。</p>

</div><!-- end of div[@id='body'] -->
</body></html>