<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>天台名目類聚鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu15' />
<p class='juan'>天台名目類聚鈔第七<span class='note-inline'>(全)</span></p><p>【圎教下　義云一家立四教中前三教非一家教行第四圎教為吾宗教行又付圎教爾前圎迹門圎本門圎觀心圎元意圎教等重々不同在之能[乞-乙+、]可明之又相待圎絕待圎在之三教麁法斥圎教名妙法相待圎教也玄一云隔歴三諦麁法也圎融三諦妙法也<span class='note-inline'>(矣)</span>三教當體不動圎教開會絕待圎也止三云無可待對獨一法界故名絕待<span class='note-inline'>(矣)</span>。</p>
<p>【一圎教得名事　答圎者圎融圎滿義也十界三千萬法皆具三諦即是理一如平等也談同三諦妙理依緣地獄顯餓鬼顯乃至佛界顯サレハ十界共三諦妙理三身覺體也若夫萬法中一法非三諦有之非圎法缺减法ナルヘン諸法不闕减故號圎教也此萬法一如體一名圎融也凢夫一念十界具足圎佛談圎滿義也四教義一云圎教名者圎以不偏為義此教明不思議因緣二諦中道事理具足不偏不別但化㝡上利根之人故名圎教也華嚴經云顯現自在力為說圎滿經○此經云<span class='note-inline'>(淨名經)</span>一切眾生即大涅槃不可復滅也大品經具足品云諸法雖空一心具足萬行法華經云○欲聞具足道涅槃經云金剛寶藏無所缺减故名圎也<span class='note-inline'>(矣)</span>法華經云一切世<span class='corr'>間</span>治生產業皆与實相不相違背<span class='note-inline'>(矣)</span>涅槃經云麁言及輭語皆歸第一義<span class='note-inline'>(矣)</span>從義釋云三諦圎融不可思議名為圎妙三一相即無有缺减名為圎滿三一自在悉皆互具名為圎足三一無差不從漸次名為圎頓<span class='note-inline'>(矣)</span>。</p>
<p>【一教理智断行位因果八圎在之<span class='note-inline'>(云云)</span>如何　答四教義有之一教圎者煩惱即菩提生死即涅槃教或煩惱業苦三道即法身般若解脫三德祕藏妙理說諸法實相凢聖一如生佛不二等談是教圎相也二理圎者三諦妙理不隔萬法諸法具此理是理圎也三智圎者一切眾生三智一心具不縱不橫也四断圎者一断一切断一惑断一切断惑也又煩惱體自元法性不断上断惑[乞-乙+、][乞-乙+、]相圎也五行圎者一心三觀一念三千觀一行一切行修行故行圎也六位圎者初後相在一位具一切位六即位是也六即相下可注之七因圎者玄一云無量眾善言因則攝<span class='note-inline'>(矣)</span>一因具萬行故因圎也八果圎者十界皆無作三身果圎也<span class='note-inline'>(云云)</span>。</p>
<p style="margin-left:1em">【問依何證據立圎教耶　答四教證據揔證別證在之付圎教證據有名證有義證華嚴經云顯現自在力為說圎滿經<span class='note-inline'>(矣)</span>是名證也法華云欲聞具足道<span class='note-inline'>(矣)</span>涅槃經云金剛寶藏無所缺减<span class='note-inline'>(矣)</span>是義證也但一家依義不依證宗故以義證為本<span class='note-inline'>(云云)</span>。</p>
<p style="margin-left:1em">【問圎教[乞-乙+、]主三身中何耶　答爾前圎且置之法華圎事東西異義也東塔法身<span class='note-inline'>(云云)</span>是即以三身對判四教時三藏劣應通教勝應別教他受用圎教法身云對當意也山王院釋云藏通應身別教報身故圎三身法中論三<span class='note-inline'>(矣)</span>西塔三身即一應身<span class='note-inline'>(云云)</span>意三身相即說法利生云方應身所作云意也但當流一義迹門初應身寶塔品<span class='corr'>已</span>下他受用報身壽量品自受用報身云也䟽九云此品詮量通明三身若從別意正在報身<span class='note-inline'>(矣)</span>又云報身智慧上冥下契三身宛足<span class='note-inline'>(矣)</span>名䟽云若說法華單現尊特<span class='note-inline'>(矣)</span>大方處[乞-乙+、]釋義多途也可見之䟽一云隱前三相唯示不可思議如虚空相即圎佛自覺[乞-乙+、]他故經云○或見身同虚空遍於法界無有分別<span class='note-inline'>(矣)</span>記一云若隱前三相從勝而說非謂大虚名為圎佛<span class='note-inline'>(矣)</span>法身云文也宗義集云問圎教究竟佛何耶答毗盧遮那如來自受用報身也摩訶止觀云若觀十二因緣中道之理現究竟是圎教毗盧遮那佛坐於道塲虚空為座法華論云二示現報佛菩提十地行滿足得常涅槃證○普賢觀經云釋迦牟尼佛名毗盧遮那徧一切處<span class='note-inline'>(矣)</span>教時義三云天台云若存三身法定不說報通二義應化定說若即三身俱說俱不說等矣此亦即三身門只以他受用變化說法而為法身自說○今真言宗四身互具四身與天台三身俱體俱用大同<span class='note-inline'>(矣)</span>四明釋云說三權法皆是應身若聞圎乗必見法佛別縱視報猶是修成圎見應身皆唯本具<span class='note-inline'>(矣)</span>。</p>
<p>【一寂光土教云事　付之寂光土唯佛與佛境界迷妄凢夫無之爭說法利生義可有之耶　答以四教對四土事止觀第一橫竪二對當在之橫以四教如次對四土也竪同居四教方便土後三教實報別圎寂光唯圎也但至難者一義云非究竟寂光可指中下寂光也决一云教被中下不被究竟初住<span class='corr'>已</span>上名下寂光等覺為中妙覺為上<span class='note-inline'>(矣)</span>覺大師釋云約實報土論照機時自受用身居實報土然實住前寂光故也<span class='note-inline'>(矣)</span>一義云竪寂光唯佛與佛說法不可有之若橫寂光說法利生在之其橫寂光者前三土當體即可論寂光也妙樂大師釋云豈離伽耶別求常寂非寂光外別有娑婆<span class='note-inline'>(矣)</span>昔大通佛界內穢土出世說法華眾生令結緣給處本結大緣寂光為土釋是皆約橫心也迹門釋心釋云又昔覆講法華時約當機眾報佛儀式如淨名䟽云若說法華單現尊特矣今且以其結緣眾從當機依正而云實報土義對發大心時藏通劣應住同居土也別勝應住方便土圎他受用住實報土也<span class='note-inline'>(矣)</span>。</p>
<p>【一無作教云事　付之圎教佛為機始說給有作也若夫佛內證本有邊約者四教共佛內證本有也四教皆可名無作歟如何　答圎教意十界三千萬法皆中道法爾任運自然體始令造作法無之故名無作教也必非約佛內證教[乞-乙+、]所談不同沙汰計也依之玄三云即事而中無思無念無誰造作故名無作<span class='note-inline'>(矣)</span>指要鈔云眾得元具萬惑本空雖立證修一[乞-乙+、]無作<span class='note-inline'>(矣)</span>四教義二云無作四諦者如涅槃經明約一實諦而辨四諦即是無作四實明實不作四故名無作觀四得實故名四實諦也<span class='note-inline'>(矣)</span>又云若約無明恒沙四諦事法論無量即是別教所詮無量非無作若約法性明四諦無量即是圎教所詮無量々々即無作也<span class='note-inline'>(矣)</span>指要抄云修謂修治造作即變造三千性謂本有不改即理具三千今示全性起修則諸行無作全修在性則一念圎成<span class='note-inline'>(矣)</span>菩提心義一云若說生滅六道是小乗義若說無生六道是通教義若說無量十界是別教義若說無作十界是圎教義若說真如十界是真如義<span class='note-inline'>(矣)</span>。</p>
<p>【一界外理教云事　答略頌云別圎界外事理教<span class='note-inline'>(矣)</span>別教迷理事重故無量事法分別俗諦差別事法方便後悟理也圎教迷理事輕故不假事[乞-乙+、]方便直一切萬法中道實相妙理也談故云現教也依之玄三云無作者迷中輕故從理得名<span class='note-inline'>(矣)</span>從義釋云言無作者迷中輕故也從理受名也○苦集之事有所為作即事而中○故名無作也迷解即中乃名無作○迷是逆修解是順修逆順二修自是其事無作之名自約其理<span class='note-inline'>(矣)</span>。</p>
<p>【一詮不但中理云事　答別教中道不具空假是名但中圎中三諦相即故名不但中也依之從義釋云中道即是別圎所詮別詮但中不具諸法如雲外月似出水華圎詮不但即具二邊<span class='note-inline'>(矣)</span>。</p>
<p>【一佛界機所學云事　付之既佛界也爭可有教學義耶　答圎人㝡初心佛界機云也大經云學大乗者雖有[冉-工+又]眼名為佛眼<span class='note-inline'>(矣)</span>釋云好堅處地芽已百圍頻伽在卵聲勝眾鳥<span class='note-inline'>(矣)</span>籤二云三教菩薩屬菩薩界圎教菩薩即屬佛界<span class='note-inline'>(矣)</span>。</p>
<p style="margin-left:1em">【難云別教既明分證佛界何三教菩薩屬菩薩界釋耶依之記二云凢別教中立佛界者有其三意一者以理性為佛界二者以果頭為佛界三者以初地去分名佛界<span class='note-inline'>(矣)</span>如何　答別教明分證佛界耶一疑也但明之見文釋證道同圎意可會也弘八云但明別教佛界亦可指別教初地以別初地證道同圎<span class='note-inline'>(矣)</span>。</p>
<p>【一四門得道事　答圎教意四門相即故門[乞-乙+、]各立義不可有然於一法上論四門異事不可遮之仍大論一切實一切不實一切亦實亦不實一切非實非不實云列四門論既申後三教故圎四門可亘歟又五大院御釋中以四教四門諸宗法義令挾入時禪法圎空門也真言圎有門也等<span class='note-inline'>(云云)</span>又別教菩薩學十六門<span class='note-inline'>(云云)</span>何[打-丁+羡]圎教四門不同可有之歟サレハ迹門為空門本門約有門令相承事有之。</p>
<p>【圎教位事　義云玄文第五法華㝡實位釋立三位一名通義圎二名別義圎三名義俱圎也圎教上立羅漢聲聞名[乞-乙+、]通義圎也假七位名[乞-乙+、]別義圎也開示悟入四佛知見及衣座室三法是為名義俱圎也是為迂迴道機建立相也去六即位不釋之六即位直行圎人所經次位故不舉之歟。</p>
<p>【一六即得名事　答為顯凢聖不同立六名為成初後不二義立即名也サレハ不二而二常同常別名立也而二常差別方論凢聖六重不同不二常平等日凢聖初後不同無之即字此意也是即止觀行者內證也止故名即觀故號六サレハ寂照二德定慧二法觀心內證次位也依之籤二云後約六即是觀心之位<span class='note-inline'>(矣)</span>妙樂一處釋云六故簡濫即故初後不二<span class='note-inline'>(矣)</span>又云理同故即事異故六<span class='note-inline'>(矣)</span>可思之。</p>
<p style="margin-left:1em">【尋云圎教意眾生當體本來佛也<span class='note-inline'>(云云)</span>何可論次位階級耶依之楞伽經云寂滅真如有何次位<span class='note-inline'>(矣)</span>思益經云如此行者即不從一地至一地<span class='note-inline'>(矣)</span>玄五云四教義十一引有人三師義皆無次位旨存若爾六即位尚存次第門教門意有依之山王院大師夫六即位圎頓漸次之次位也釋給如何　答玄五舉有人三師義畢今實相平等雖無次位見實相者判次位何咎<span class='note-inline'>(矣)</span>寂滅真如理一味平等也云覺此理人可有淺深故尤可論次位也但山王院釋只六邊立漸名歟此漸圎頓漸次故不二上而二非理外漸也。</p>
<p style="margin-left:1em">【尋云都率先德釋云於名字即究竟六即不經一位即身成佛若次第者非圎頓教非相即義非互具義非圎融理非開權妙非絕待妙非不二㫖非無分別非不思議破圎教相成偏權教<span class='note-inline'>(矣)</span>不許次位見如何　答名字即[乞-乙+、]身成佛判時如此釋也然而於名字即一位內又可經六即見一向非無次位也。</p>
<p>【一即字事　答决一云即者廣雅云合也○今謂體不二故[乞-乙+、]名為即[乞-乙+、]三而一與合義殊<span class='note-inline'>(矣)</span>俗䟽合義云二物相合義非體不二相即一家即萬法體[乞-乙+、]一如平等名即也指要鈔云夫體用之名本相即之義故凢言諸法即理者全用即體方可言即輔行云即者廣雅云合也若依此釋仍似二物相合其理猶踈今以義求體不二故[乞-乙+、]名為即今謂全體之用方名不二<span class='note-inline'>(矣)</span>心地决云法體單一者非即法義單異者非即體義相開論即理也謂約一體論於眾義諸法之上分體及義非二物合即義成也<span class='note-inline'>(矣)</span>義云六即名義一家大事也今經中義證可尋之。</p>
<p style="margin-left:1em">【尋云六即二字約理智事有之<span class='note-inline'>(云云)</span>如何　答自行略記注云六智即理[乞-乙+、]心性一智分別六一多相即一者理即多者三千六即一々互有六即六々三十六始中終平等具足稱妙法蓮華經<span class='note-inline'>(云云)</span>平等理即妙法蓮華始中終者三十六即雖三十六三諦理一融通無罣故圎教無位<span class='note-inline'>(矣)</span>。</p>
<p>【六即證據事　義云六即一家觀心內證所立次位故必不可求證據依之决一云此六即義起自一家深符圎㫖永無眾過<span class='note-inline'>(矣)</span>但強求文證者法華涅槃兩經可尋之守護章上中云正依圎教汲利根傍依諸經引五乗○依貧女寶藏安立六即位<span class='note-inline'>(矣)</span>又云涅槃經中貧女寶藏喻安立六即位<span class='note-inline'>(矣)</span>止一云○揔以譬々之譬女貧人家有寶藏而無知者知識示之即得知也耘除草穢而掘出之漸[乞-乙+、]得近[乞-乙+、]已藏開盡取用之合六喻可解<span class='note-inline'>(矣)</span>弘一云揔以下揔為六即而舉譬也此是大經貧女譬意具足六意家有寶藏理即也知識示之名字即也耘除眾穢觀行即也漸[乞-乙+、]得近相似即也近<span class='corr'>已</span>藏開分真即也盡取用之究竟即也○此喻始終不過ナハ即則妙盡喻㫖<span class='note-inline'>(矣)</span>玄一云若欲兔貧窮當勤三觀欲免上慢當聞六即世<span class='corr'>間</span>相常住理即也於諸過去佛若有聞一句名字即也深信隨喜觀行即也六根清淨相似即也安住實智中分真即也唯佛與佛究盡實相究竟即也<span class='note-inline'>(矣)</span>。</p>
<p>【一理即事　答一切眾生野獸山禽螻蟻蚊䖟迄皆三諦妙理具足サレハ不值佛法不聞一文一句前理性佛有之也但理二意在之唯理具三諦計大小乗共一文不通名理意有之迷中事有之悉屬理也又權教等聞法少分有之圎教一心三諦文句不聞悉屬理即意在之依之四明釋云理者貶極一也<span class='note-inline'>(矣)</span>前三教因果人悉圎理即判屬心也<span class='note-inline'>(云云)</span>。</p>
<p style="margin-left:1em">【難云諸教習皆值佛法聞法發心修行時其教位立也未值佛法眾生爭圎教一位可云耶若爾者同未發心凢夫少聞法結緣有人立理即位有何一向不聞法人取理即可云耶　答止一云理即者一念心即如來藏理等云凢夫一念具如來藏理三諦具足故其體非賤究竟即佛理一不缺具之豈不取圎人數耶是則法華開會實義觀心證道內證所談六即常途經論廢立可異也依之玄六釋迹門眷屬妙時六種眷屬中立理性眷屬玄六云理性眷屬者理性相関任運是子不関結緣不結緣皆是子也<span class='note-inline'>(矣)</span>止一云理即者一念心即如來藏理如故即空藏故即假理故即中二智一心中具不可思議如上說三諦一諦非三非一々色一香具一切法一切心亦復如是[乞-乙+、]名理即是菩提心亦是理即止觀<span class='note-inline'>(矣)</span>。</p>
<p style="margin-left:1em">【問一念心即如來藏理一念第八識元初一念歟第六識根塵相對一念歟　答此事六即義一筭也<span class='note-inline'>(云云)</span>但妄凢夫一念ナハ識歟覺但當流元初一念習也一切眾生六根六境相對六識心念安住云第八識不起一念無始相續絕事無之此頼耶藏一念本來三諦妙理宛然也如故即空藏故即假理故即中可思之。</p>
<p style="margin-left:1em">【問所云如來藏淨法有之歟將染淨二法共有之歟　答是大事筭也如來藏理萬法具足故不限淨法一切善惡萬法皆可有之性不具萬法修不可顯故也但起信論如來藏從本已來唯有過恒沙等諸淨功德釋是對治邪執門意歟會通也意善惡共有之對治惡唯善可取意爾釋也。</p>
<p style="margin-left:1em">【問理即位有稟教修行義耶　答淨名玄云稟教修習之人即是修習理即菩提<span class='note-inline'>(矣)</span>付此釋料簡不同也一義意不聞一心三諦法人也但釋權教稟教修習行歟夫貶屬理即故也<span class='note-inline'>(云云)</span>但一義意名字即者但信法性信解成就人也此信解未成立人屬理即故一分聞法修習可有之歟去理性眷屬有四教不同耶云論義有之可思之又於智慧聞慧已前生得慧云事在之慧心御言云吾是理即勇位也<span class='note-inline'>(矣)</span>是自謙御言也云也サレハ理即重々意可有之歟。</p>
<p style="margin-left:1em">【尋云一色一香具一切法<span class='note-inline'>(矣)</span>其意如何　答有情一念具三諦三智是理即如來也加之一色一香草木國土皆具佛性理性如來今理即內可取之云意也。</p>
<p>【二名字即事　答值知識經卷始聞三諦即是名字一切諸法皆是佛法信解成物是也此信解心地尤以難成歟謂火輪鐵輪頂上來無動轉程信解也所以鐵輪佛法也吾頂上佛法也佛法上佛法落懸事爭可驚之耶<span class='note-inline'>(云云)</span>サレハ[竺-二+介]爾半[乞-乙+、]聞法少信尚不及名字即者也<span class='note-inline'>(云云)</span>止一云或從知識或從經卷聞上所說一實菩提於名字中通達解了知一切法皆是佛法是為名字即菩提亦是名字止觀若未聞時處[乞-乙+、]馳求既得聞<span class='corr'>已</span>攀覔心息名止但信法性不信其諸名為觀<span class='note-inline'>(矣)</span>弘一云或從下因聞故知[乞-乙+、]上所說實相之理若不聞名從何能了<span class='note-inline'>(矣)</span>䟽九云無疑曰信明了曰解<span class='note-inline'>(矣)</span>。</p>
<p style="margin-left:1em">【尋云一家意真俗二諦共常住也何但信法性云限真諦法性不信俗諦耶抑信俗諦發菩提心者可有之耶　答俗諦萬法皆佛法信心地實真俗共信也不捨俗諦萬法當体即佛法見故也其土於法性有事理地持論云一事法性々差別故二實法性々真實故<span class='note-inline'>(矣)</span>事理云即真俗二諦。</p>
<p style="margin-left:1em">【問不發菩提心成佛者可有耶　答今釋值知識經卷可發菩提心見　付之真如內薰外依無常緣開悟者何無之耶依之大瓔珞經云最初無有佛亦無種因緣自造境自起度無極<span class='note-inline'>(矣)</span>起信論云有真如熏習義判妙樂大師云<span class='note-inline'>(記一)</span>無教之時即內薰自悟<span class='note-inline'>(矣)</span>如何答內薰自悟佛有無事難定事也覺大師自然覺了佛云事一往破他假設問答釋給佛々師尋行可無窮故自然覺了佛假設也非云今我凢位所發圎心於九識中旦名第九佛性心即於凢位能見聖體是大乗因六位究竟是大乗果六々三十六始中終平等具足之如是了知名中實理心無垢淨心如々心佛性心實相心無住心無生心<span class='note-inline'>(矣)</span>九識發心事一流大事也能々可尋之。</p>
<p>【三觀行即事　答依名字即妙解次立妙行是觀行即也前妙解欲心瞋心慢心等起是即法性也信一切諸法三諦不生理令歸入非三諦法性<span class='corr'>者</span>無之今觀行即信解成立上欲心瞋心等起欲心即法界瞋即法界一切起念皆三千法界即空假中也觀也仍名字妙解理心也觀行即妙行智心也自受用智三千云是也止五云前六重依修多羅以開妙解今依妙解以立正行<span class='note-inline'>(矣)</span>譬妙解如牧妙行如牛車實相妙理也妙解發心牧妙行牛引直々々令至寶所故也<span class='note-inline'>(云云)</span>依之釋云發心避越萬行徒施<span class='note-inline'>(矣)</span>發心顛倒萬行無所詮也サレハ何菩提心修行具足也。</p>
<p style="margin-left:1em">【問依何證據立五品位耶　答今經分別功德品在世四信滅後五品說之其上光宅雲法師立五品位非一家臆說也宗義集云<span class='note-inline'>(修禪院大師)</span>問五品位依何經立耶答出法華經分別功德品問何故十信之外立五品位耶答但是離合異耳合則攝在十信初心離則分五品今為配外凢離之<span class='note-inline'>(矣)</span>守護章云五品之位不但天台獨立亦自毗婆尸佛時講妙法華經光宅雲法師亦立此五品位<span class='note-inline'>(矣)</span>止一云觀行即是者○必湏心觀明了理慧相應所行如所言々々如所行○是名觀行菩提亦名觀行止觀<span class='note-inline'>(矣)</span>弘一云必湏下重誡勸也心觀明了勸解必先於理起行理慧相應勸行必先於理生解則此止觀與理相應所行是依理起觀所言是依行而說<span class='note-inline'>(矣)</span>。</p>
<p style="margin-left:1em">【尋云心觀明了妙行心地也何心觀明了勸解釋耶勸行可云也又理慧相應者於理生行可云也何生解可云耶　答解行一如行云不離解相顯也事理融即妙解不捨能行勸故勸解云也又理慧相應生解釋事入行後本妙解生行釋也<span class='note-inline'>(云云)</span>大方妙解妙行々々妙解云事在之可明之義云於理起行理妙解理也故理生解理妙行理也<span class='note-inline'>(云云)</span>。</p>
<p>【一五品中初隨喜品事　答此位修行初故偏修十乗觀不修事行也玄五云若涉事紛動令道芽破敗<span class='note-inline'>(矣)</span>若事法經歴內證理觀可忘失故限理觀也十心具足者十乗也隨喜者䟽十云隨者隨順事理喜者慶<span class='corr'>己</span>慶他<span class='note-inline'>(矣)</span>。</p>
<p style="margin-left:1em">【尋云初隨喜品一向無事行云事難思經云為父母宗親善友知識隨力演說<span class='note-inline'>(矣)</span>一分說法有之見サレハ喜字慶<span class='corr'>己</span>慶他釋慶他云豈非化他相耶　答一分讀誦隨力演說可有之歟。</p>
<p>【十乗觀法事　一觀不思議境者以一念三千名不思議法也境者三千觀所觀境也此境六識八識等異義多之簡境用觀云付隂入境去丈就尺去尺就寸去十八界丈就五隂尺去五隂尺就第五識隂寸也付此識隂善惡無起三性中以無記心為今所觀境也止五云置色等四隂但觀識隂[乞-乙+、][乞-乙+、]者心是也<span class='note-inline'>(矣)</span>抑識隂第六識[乞-乙+、][乞-乙+、]所觀云一義在之<span class='corr'>但</span>一義八識所觀習也所以付識隂無記方觀此無記即第八識也止五云五識五意識定是今境未屬煩惱在無記故<span class='note-inline'>(矣)</span>都率先德此無記第八識[利-禾+(光-兀+天)]給止一云理即者一念心即如來藏理<span class='note-inline'>(矣)</span>此一念今境無記同之云也可思之此無記一念觀時三千觀現前也又付此境理境修境化他境三重不同有之又性修化他云也理境下不起理性三千具足相可得意也修境起念付成三千也止五云<span class='corr'>但</span>離橫等四句執竟還歸本理一念三千<span class='note-inline'>(矣)</span>本理[乞-乙+、]指上理境也。</p>
<p style="margin-left:1em">【尋云何必觀五隂境耶　答揔境有十境一隂入境二煩惱境三病患境四業境五魔事境六禪定境七見境八慢境九二乗境十菩薩境<span class='note-inline'>(云云)</span><span class='corr'>但</span><span class='note-inline'>(止五)</span>隂入一境常自現前若發不發恒得為觀釋五隂依身イツモ現前有物故先習之也余九境發境宿習發境也若發境可觀之若不發者不可觀之故不定先置之常自現前隂境觀也夫取隂境發境歟云論義在之隂解發釋隂境發不釋也。</p>
<p style="margin-left:1em">【尋云一念三千相如何　答芥爾一念具十界[乞-乙+、][乞-乙+、]互具十界百界也一界各具十如是百界千如是也一如是各具三種世<span class='corr'>間</span>謂眾生五隂國土三種也千如是三千世<span class='corr'>間</span>有之也依之止五云夫一心具十法界[乞-乙+、][乞-乙+、][乞-乙+、]又具十法界百法界一界具三十種世<span class='corr'>間</span>百法界即具三千種世閒此三千在一念心若無心而已介爾有心即具三千<span class='note-inline'>(矣)</span>弘五云言介爾者謂剎那心無閒相續未曾断絕纔一剎那三千具足<span class='note-inline'>(矣)</span>所詮一念三千非別物一念云時三千一念云三千云時一念三千有之也止五云只心是一切法[乞-乙+、][乞-乙+、][乞-乙+、]是心<span class='note-inline'>(矣)</span>只是法界心名一念三千也必三千數非肝要萬法悉一念體云事顯也。</p>
<p style="margin-left:1em">【尋云十界具十如[乞-乙+、][乞-乙+、]具三世閒成三千歟將十界具三世閒[乞-乙+、][乞-乙+、][乞-乙+、]具十如成三千數歟　答止正釋結成相違也正釋下先十界互具百界次舉三世<span class='corr'>間</span>畢後釋十如也所以此十如情非情悉可具足道理也隂生土三世<span class='corr'>間</span>舉後是等皆具十如釋尤有其故歟<span class='corr'>但</span>夫一心具十法界下妙樂大師夫一心下結成理觀釋結成文[肆-聿+殳]也此下三千世<span class='corr'>間</span>釋十如是具世<span class='corr'>間</span>見<span class='corr'>但</span>决五釋國土世<span class='corr'>間</span>下引名䟽十種國土釋時不引第十諸土體寂光事會釋云<span class='note-inline'>(史五)</span>今文不論諸土體者為成世<span class='corr'>間</span>差別義故<span class='note-inline'>(矣)</span>成三千法數時不可約如[乞-乙+、]不異義故三千數難成世<span class='corr'>間</span>三千差別相應若爾者以世閒義可為正義歟先德御釋不同多之而慧心御釋中世<span class='corr'>間</span>成三千釋給二起慈悲心者三千圎備內證無緣慈悲令相應意也三巧安止觀者三千法[乞-乙+、]皆止觀法體云意也止觀者寂而常照[乞-乙+、]而常寂體也三千法[乞-乙+、]何不具寂照德耶安者以止觀法[乞-乙+、]令安住也<span class='corr'>但</span>此下六十四番等重[乞-乙+、]安心有之四破法徧者三千圎備內證破法徧云也法字三千法[乞-乙+、]生著皆法[乞-乙+、]有三惑付一法三惑體即止觀法體也見同時三千法執情三惑被破故一破一切破[乞-乙+、]法徧云也<span class='corr'>但</span>破惑云三諦四門中空得分也止六云今旦置三門且依空無生門<span class='note-inline'>(矣)</span>五識通塞者三觀名通三惑號塞也三惑塞三智道故也三智三惑塞道能通故通塞云也先破法遍有滯時付識通塞可明內證也取橫通塞竪通塞等有之六修道品者修七科道品也上五法不明止觀人修道品時道者一念也品者三千也以此道品成三千觀也七對治助開者上六法不開悟人用助道也謂三藏事六度其外前三教戒定惠世<span class='corr'>間</span>事法此助道用之時此助道助三千觀開發也但道品助道歟云論義有之八知次位者達三千觀人若不知次位者定可生惡見也如四禪比丘者得初禪初果思乃至得第四禪得第四果思是不知次位故迷尤可知位階級也位隔歴即三千覺體也<span class='note-inline'>(云云)</span>九能安忍者五品行者尚是界內凢夫也違順二緣難忍物歟而違我人不可生瞋順我人不可生貪安忍可行止觀也十無法愛者於所得法不生愛味但法愛有二相似法愛名似道法愛又名順道法愛住上愛名真道法愛也决云愛名雖同真似義別<span class='note-inline'>(矣)</span>而何於觀行即可有法愛耶疑也而一分證理生愛事多之愛雲隱三千不可生之。</p>
<p style="margin-left:1em">【尋云此十乗開悟相如何　答止五云前之四法用無前後通塞等三成就前四次位等三以判前七<span class='note-inline'>(矣)</span>四法無前後者第一中道又法身也第二假觀又應身也第三空觀又報身也因三觀果三身此三法至極三觀圎明時破惑勿論也是故四法無前後也次三亘四法成就之後三前七法判也<span class='note-inline'>(云云)</span>。</p>
<p style="margin-left:1em">【尋云付十乗有三根<span class='note-inline'>(云云)</span>其相如何　答决五云<span class='note-inline'>(止觀大意)</span>上根唯一法中根二惑七下根方具十<span class='note-inline'>(矣)</span>但上根一法開悟十乗具足覺乃至三根共開悟十乗具足內證可開也。</p>
<p>【讀誦經典第二品事　十乗觀成就上重讀誦大乗經典助理觀弥令明了也一[乞-乙+、]文字讀心只是芥爾心也如是見我聞思全不落一法周徧法界一念也念[乞-乙+、]相續讀誦念[乞-乙+、]法界三千觀明了也依之玄五云唯得內修理觀外則受持讀誦大乗經典聞有助觀之力內外相藉圎信轉明十信堅固○初品觀智如目次品讀誦如日[乞-乙+、]有光故目見種[乞-乙+、]色論云於實名了因於余名生因福不趣菩提二能趣菩提<span class='note-inline'>(矣)</span>二者妙樂受持讀誦釋給法身名實應身色相名生因也章安讀誦圎數息觀判。</p>
<p style="margin-left:1em">【問第二品自行化他中何耶　答妙樂<span class='note-inline'>(籤五)</span>自行釋。</p>
<p>【更加說法第三品事　此位內證十乗觀為本其上加說法令利生也自行理觀如一念化他說法如三千令通達也依之妙樂大師釋云自行唯在空中化他三千赴物<span class='note-inline'>(矣)</span>依此說法內觀彌明了也大方叶第三品後可說法利生也但此說法者非廣<span class='corr'>博</span>說法只是可限大乗法也依之籤五第二品說法引安樂行品但以大乗法等文給抑說法者其體何物耶所詮我心所具三千法及佛界眾生所具萬法說也當座聽聞人所具三千法体說顯事也此法音入耳根乃至入毛孔時頼耶藏識所具三千本有真如妙理名呼出薰習增長正說法者聽者心法浮出自受用智三千法界覺成也淨名經云說法淨智慧淨<span class='note-inline'>(矣)</span>毗曇云說法解脫聽法解脫<span class='note-inline'>(矣)</span>此意也此故說法軈內證三千觀助被云事也。</p>
<p>【兼行六度第四品事內證十乗觀為正傍修事六度是故兼行六度云也玄五云理觀為正事行為傍故言兼行[乞-乙+、]布施事福資理即十心彌盛是名第四品位<span class='note-inline'>(矣)</span>抑六度治六弊[乞-乙+、][乞-乙+、]者貪瞋癡等六種妄法也此人妙解初煩惱即菩提信解今六弊即六度可令通達故慳貪體即布施乃至愚癡即是智慧通達行六波羅蜜也是故以貪欲一境利他乃至以愚癡境利他何令到彼岸也此即六度成三千觀故實貪即法界癡即法界六度可有之也サレ氏尚內觀為本也。</p>
<p>【正行六度第五品事　義云此位內證不懸意自然外儀事內觀理和融正行六度云也依之玄五云行人圎觀稍熟理事欲融涉事不妨理在理不隔事故具行六度若布施時無二邊取著十法界依正一捨一切捨財身及命無畏等施○若修慧時權實二智究了通達乃至世智治生產業皆與實相不相違背具足解釋佛之知見而於正觀如火益薪此是第五品位<span class='note-inline'>(矣)</span>抑事理和融者布施時一捨一切捨々即法界乃至般若一智一切智[乞-乙+、]即法界也不思見一事六度即法界也<span class='note-inline'>(云云)</span>。</p>
<p style="margin-left:1em">【問觀行即退位歟　答<span class='note-inline'>(云云)</span>義云教大㫖外凢伏惑位退位也約行人實證不退也玄五云安心不動不墮不退不散○念[乞-乙+、]悉与諸波羅蜜相應是名圎教初隨喜品位<span class='note-inline'>(矣)</span>止七云至第五品事理不二<span class='note-inline'>(矣)</span>但退位見釋約外凢大綱可會也抑依他不退云事有之謂五品行者五種金剛神暫時不離令守護除退緣也依之經云天諸童子以為給仕刀杖不加毒不能害<span class='note-inline'>(矣)</span>大論云所行不如所言五種金剛神捨離不護之<span class='note-inline'>(矣)</span>如法行者可守條勿論也　義云玄五釋五品畢私謂云章安大師以五品五停心對判給謂初隨喜慈停心第二品數息第三品因緣第四品不淨第五品念佛對判給但四念處中以五品如次[乞-乙+、]第對五停心各顯一意歟大方圎教五停心云一箇習有之也。</p>
<p>【一四信事　䟽九云四信者一[乞-乙+、]念信解未能演說二略解言趣三廣為他說四深信觀成<span class='note-inline'>(矣)</span>經文一[乞-乙+、]對判可得意也。</p>
<p style="margin-left:1em">【尋云在世四信滅後五品云一體云事如何　答在世無色經卷故第二品讀誦無之サテ一念信解當初隨喜品略解意趣第三品更加說法也廣為他說第四品深信觀成第五品也依之記九云問何故現在唯四信滅後立五品答其義既齊四五無別但是滅後讀誦位為第二品耳<span class='note-inline'>(矣)</span>䟽九云此第五品與第四信齊同是修慧位<span class='note-inline'>(矣)</span>。</p>
<p style="margin-left:1em">【難云分別品䟽云一念信解者信一切法皆是佛法○如是信解名鐵輪位<span class='note-inline'>(矣)</span>既云鐵輪四信十信<span class='corr'>位</span>見記十云若指四信正當相似<span class='note-inline'>(矣)</span>如何　答異義也一義云四信五品也<span class='note-inline'>(如上)</span>但至所判者五品判攝六根時四信當相似云歟實五品位。</p>
<p>【一判攝五品事　答記十云大師有時依普賢觀判五品位在六根內<span class='note-inline'>(矣)</span>大方法華意分別品說五品位隨喜功德品重初隨喜品功德狹量サテ次法師功德品依五品因得六根果相也是故五品六根各別立之也結經普賢經不斷煩惱不離五欲得淨諸根說淨眼根<span class='corr'>已</span>復更讀誦大乗經典申以五品攝六根見故依普賢觀判攝五品云事釋給依之山家御釋云若依普賢行法經影略攝在初信位若依妙法蓮華經六根清淨前立五品<span class='note-inline'>(矣)</span>。</p>
<p style="margin-left:1em">【尋云以五品十信何位判攝耶　答止七云若依普賢觀即以五品為十信五心<span class='note-inline'>(矣)</span>對判前五心見䟽九云隨喜品是入信心位分一品為兩心五品即十信心<span class='note-inline'>(矣)</span>是五品各分兩心為十品對十信見守護章云○影略攝在初信位<span class='note-inline'>(矣)</span>是攝初信位見三釋相違尤難思事也一義云菩提心義四云<span class='note-inline'>(五大院)</span>天台更有五品或收初信或約超入竪收十信<span class='note-inline'>(矣)</span>若爾者約次第超入兩機可會之歟山家釋約次第止七䟽九約超入歟付超入五心十信二意可有之歟一義云䟽九分一品為兩心者五品皆非為兩心初隨喜品計為兩心也謂慧心御釋十心未具猶屬名字釋十乗未具方分為名字十乗具足方為初品此初品方六根判攝云事也依之慧心六即義私記云指初品謂未入信心<span class='corr'>已</span>入信心為兩心第二品等皆是相似故不云分為兩心<span class='note-inline'>(矣)</span>若爾如山家釋攝初心可得意歟止五々品數五先對五心云歟義云位判攝行判攝云事有之經論習十地佛果廢立時地前四十心初地始心攝也今約圎位時觀行即十信初信可攝之道理也對初信多分位判攝也次行判攝者初隨喜品人不經後四品超入六根此人至六根後讀誦等後四品行於六根內可修之也普賢觀云淨眼根<span class='corr'>已</span>復更讀誦大乗經典云此意也今經文自隨喜功德品法師功德品ツケリ是自初隨喜入六根超入義相應䟽九云讀誦既爾四種亦然初品既爾四品加然<span class='note-inline'>(矣)</span>記九云四品加然者明發不定始自隨喜終至正行皆發六根何必過五方入相似<span class='note-inline'>(矣)</span>。</p>
<p style="margin-left:1em">【問於觀行即位三觀一心並起耶　答可然也　若並起云者三觀一心並起初住<span class='corr'>已</span>上念不退位也爭觀行外凢位三觀一心相可論耶　若依之爾也云者止六云如一剎那而有三相々々不同生住異滅一心三觀亦如是生喻假有滅喻空無住喻非空非有<span class='note-inline'>(矣)</span>三觀一心立行也見　答理即位三智一心中得如此信解如信修行乍解知一心三觀至觀行即爭可用次第三觀耶<span class='corr'>但</span>至難者教門施設歟約行者內證於初隨喜處六即圎滿開覺可有之所詮山家御在唐决判也邃和尚三觀一心並起决給<span class='note-inline'>(云云)</span>。</p>
<p>【四相似即事　義云依五品因得六根清淨果近相似初住<span class='corr'>已</span>上內證外用遠妙覺極果體相似故名相似即也約名別義圎者此位十信位也初信断見自二信至七信断思惑後三信上中下三品塵沙断也抑五品因者只是十乗觀門也今六根果者十乗轉成明了事理功用顯相也サレハ初信有十乗二信乃至十信皆具十乗乃至妙覺位皆十乗轉明令開覺也玄五釋十信十乗云初以圎聞<span class='note-inline'>(名字即)</span>能起圎信修於圎行<span class='note-inline'>(觀行即)</span>善巧增益令此圎行五倍<span class='note-inline'>(五品事也)</span>深明因此圎行得入圎位以善修平等法界即入信心一善修慈愍即入念心<span class='note-inline'>(二)</span>善修寂照即入進心<span class='note-inline'>(三)</span>善修破法即入慧心<span class='note-inline'>(四)</span>善修通塞即入定心<span class='note-inline'>(五)</span>善修道品即入不退心<span class='note-inline'>(六)</span>善修正助即入迴向心<span class='note-inline'>(七)</span>善修凢聖位即入護法心<span class='note-inline'>(八)</span>善修不動即入戒心<span class='note-inline'>(九)</span>善修無著即入願心是名入十信位<span class='note-inline'>(十矣)</span>以十乗對十信見難云常名目等信進念定慧施戒護迴願列今何信念進列耶又常無不退信今有之又常列戒護迴今何迴護戒列耶　答大方今十乗為本故不似常途歟依之覺意三昧釋中約十乗次第精進列第三見但又經々異說多之仁王經進列第二首楞嚴經第三列進見又見世流布名目別教十信第八列不退圎十信無不退首楞嚴經不退有之歟次護法迴向等事首楞嚴經護法逈向列舊譯瓔珞經迴向護法列集解云今文迴向在護法前此依舊譯瓔珞經說<span class='note-inline'>(矣)</span>授决集云○今决曰䟽及記各據一義並無違失凢除初信心外念進定慧四心之次第不可一定隨用時或前後但大師正義以進心為第三其證文者覺意三昧中釋十心進為第三道理炳然又首楞嚴十卷經中恒為第三<span class='note-inline'>(矣)</span>。</p>
<p style="margin-left:1em">【問圎教意十信断惑耶　答四教義十一云十信心者○仁王般若經云十善菩薩發大心長別三界苦輪海故知住此十信之位斷界內見思盡破界外塵沙無知伏無明住地之惑也<span class='note-inline'>(矣)</span>玄五同之。</p>
<p style="margin-left:1em">【問圎教十信退耶　答不退也　付之仁王經說十信云輕毛菩薩隨風東西<span class='note-inline'>(矣)</span>記十云若以五品在十信前故圎初信即不退也<span class='note-inline'>(矣)</span>若判攝時初信可退見　答仁王經云若得信心必不退<span class='note-inline'>(矣)</span>但輕毛菩薩者指別教十信歟法華經云一念信解所得功德於阿耨菩提退者無有是處<span class='note-inline'>(矣)</span>是說四信初也况於十信耶次至記十者別十信無方便位故退圎十信有前位故不退云事也。</p>
<p style="margin-left:1em">【尋云初信断見二信七信断思等廢立意如何　答玄五云還約七種委明階位<span class='note-inline'>(矣)</span>名別義圎借別位名時別十信當名字觀行別教三十心內凢對圎十信也仍別教十住斷見思次第取成初信斷見二信七信断思云也サテ別教後三住及十行十迴向對圎後三信也サレハ上中下塵沙後三信斷也。</p>
<p style="margin-left:1em">【尋云得六根清淨事亘十信始終歟　答䟽九云一念信解者○信一切法皆是佛法○如是信解名鐵輪位又一解未是具足鐵輪乃是十信之初心其人未得六根清淨故非鐵輪正位也<span class='note-inline'>(矣)</span>輔正記云以第七信鐵輪正位<span class='note-inline'>(矣)</span>記十云○六根清淨即七信已上<span class='note-inline'>(矣)</span>實七信已上可具法眼故六根清淨正位也初信等分可得之歟决四云位在七八等信故云能淨諸根<span class='note-inline'>(矣)</span>又籤五云但仁王經語其初後法華經意論其中<span class='corr'>間</span><span class='note-inline'>(矣)</span>。</p>
<p style="margin-left:1em">【尋云十信名鐵輪事如何　答瓔珞經說六輪是譬次位時十信鐵輪十住銅輪十行銀輪十迴向金輪十地瑠璃等覺水精妙覺摩尼輪<span class='note-inline'>(云云)</span>輪者轉惑摧破義断惑義也約別教時鐵輪不對十信無斷惑故也圎教十信有斷惑故對鐵輪也<span class='note-inline'>(云云)</span>。</p>
<p style="margin-left:1em">【問六根淨人緣三千界外境耶　答[冉-工+又]眼邊限三千界不緣外境サテ六根各具五眼用方可緣外境也。</p>
<p style="margin-left:1em">【尋云六根清淨云六根互用云其相如何　答清淨者断見思惑無始已來六情根罪障消滅其身如淨瑠璃也サレハ六塵境不被汗露雨不濕泥土不淨手觸手不染也南嶽大師二十德中泥土不汙德雨露不濕德有之可思之次互用者是互融互用二意有之依十界融通觀力所得相似果故吾身上六根融通十界眾生六根融通是互融義也互用又有兩義一目用余五根用聲香味觸等緣之乃至意根具余五根用緣聲香色味等也二十界眾生六根一體眼根十界眾生所緣色法緣耳十界眾生言語皆覺知也禽獸鳴相呼於此悉聞之云是也此兩義共一家釋見法華論云又六根清淨者於六根中悉能具足見色聞聲辨香別味覺觸知法等諸根互用應知<span class='note-inline'>(矣)</span>䟽十云父母所生即[冉-工+又]舌能作十法界語約之即是五舌義明<span class='note-inline'>(矣)</span>四念處四云六根互用於眼根中能見無量百千萬億不可說々々々不思可議[乞-乙+、][乞-乙+、][乞-乙+、][乞-乙+、]虚空等世界中十法界眾生色○<span class='note-inline'>(矣)</span>。</p>
<p style="margin-left:1em">【尋云於六根淨功德能盈能縮能等三意有之<span class='note-inline'>(云云)</span>其相如何　答根[乞-乙+、]八百能縮也根[乞-乙+、]千二百能盈也今經眼鼻身三根八百云耳舌意三根千二百說是影略互顯如此說實根[乞-乙+、]八百根[乞-乙+、]千二百可有之也但今經根[乞-乙+、]各別能等無之解釋能等正法華出釋正法華云是故當得千眼功德<span class='note-inline'>(矣)</span>眼根如此余五根又可然得意也是等功德皆是一念三千功德法門如此顯也。</p>
<p style="margin-left:1em">【尋云八百千二百等數相如何　答一界具十界々々互具百界也故一根具百根六根互用六百也自行化他各六百千二百也又十如中本末究竟云時初相為本後報為末<span class='note-inline'>(矣)</span>仍相報除數之八如是也一根有百界々界各有八如是合八百功德也六根各具千如是々能等功德也所詮十乗十境一念三千法數轉如此顯也<span class='note-inline'>(云云)</span>。</p>
<p>【一真位六根似位六根事　答相似即六根似位六根也初住<span class='corr'>已</span>上六根淨真位六根也而真如華嚴似如法華釋真位六根華嚴經有之似位六根限今經サテ彼華嚴經十種六根云事申籤六云若華嚴明十種六根亦是六根皆有神通<span class='note-inline'>(矣)</span>抑十種六根者先於眼根[冉-工+又]眼天眼惠眼法眼佛眼明眼智眼出生死眼無罣眼普眼<span class='note-inline'>(云云)</span>余五根亦如是各具十也是自法眼中開出智眼慧眼出[乞-乙+、]生死眼佛眼明眼無罣眼普眼開出見。</p>
<p style="margin-left:1em">【尋云法師功德品六根何章說六根互用㫖耶　答余根清淨相分明也互用相不分明而鼻根章委悉也可見之依之記十云於鼻根㝡委悉故[乞-乙+、]於鼻根更辨互用<span class='note-inline'>(矣)</span>法華論引鼻根章文互用義釋又於身根章即身成佛習也。</p>
<p style="margin-left:1em">【問六根清淨人所說名經耶　答不然决一云但云思想皆是先佛經中所說而不得云所說名經<span class='note-inline'>(矣)</span>。</p>
<p>【五分真即事　義云依相似即觀力断無明分證中道理妙覺極智一分得之故分真即云也玄五云一往大分為四十二品然其品數無量無邊<span class='note-inline'>(矣)</span>無量無邊法界量同無明一往為四十二品時前四十一品断方分真即也仍六即門分真斷無明分齊難計故借別教四十一位名分真即斷無明相沙汰時初住<span class='corr'>已</span>上乃至等覺四十一位断無明人分真即云也依之記三云若論圎位六即亦足何湏更列四十二耶以分真位長故借別位分其品帙<span class='note-inline'>(矣)</span>此位內證中道法身本故外隨機緣唱八相成道說五時八教眾生利益　又華嚴經說初住云過去所有皆憶念未來一切悉分別<span class='note-inline'>(矣)</span>得三世了達智也又究竟離虚妄無染如虚空清淨妙法身湛然應一切<span class='note-inline'>(矣)</span>止一云分真即者因相似觀力入銅輪位初破無明見佛性開寶藏顯真如名發心住乃至等覺無明微薄智慧轉著如從初日至十四日月光垂圎暗垂盡若人應以佛身得度者即八相成道應以九法界身得度者以普門示現如經廣說是名分真菩提亦名分真止觀<span class='note-inline'>(矣)</span>弘一云分真即○初破一品見三佛性開三德藏一分理乃至等覺漸深漸<span class='corr'>著</span>是圎家漸○若人應以下釋分證位外功用也佛身度者乃至九界具如普現色身三昧三十三身十九說法經文具足十界意也八部即天鬼畜修羅乃至應以地獄得度即地獄界四眾即人及菩薩二乗妙音加佛十界具足<span class='note-inline'>(矣)</span>私云妙音加佛<span class='corr'>已</span>下文進有論義也。</p>
<p style="margin-left:1em">【問依何證據圎十住断無明義立耶　答分別品記云唯華嚴起信彰灼明文十住八相<span class='note-inline'>(矣)</span>華嚴經云初發心時便成正覺了達諸法真實之性<span class='note-inline'>(矣)</span>又云究竟離虚妄○<span class='note-inline'>(如上)</span>起信論判信成就發心云菩薩發是心時則得少分見於法身以見法身故隨其願力能現八種利益眾生<span class='note-inline'>(矣)</span>。</p>
<p style="margin-left:1em">【問初住位斷幾無明耶　答断一品無明見一分中道也。</p>
<p style="margin-left:1em">【難云玄五云初住既三觀現前無功用心斷法界無量品無明不可稱計一往大分略為十品智断即是十住<span class='note-inline'>(矣)</span>　付之　答初後相在意断法界品無明云歟意十住所具四十二品。</p>
<p>【一住行向地乃至妙覺地[乞-乙+、]位名義事　答如別教<span class='note-inline'>(云云)</span>。</p>
<p style="margin-left:1em">【尋云十住位十乗具足歟　答爾也玄五云私<span class='note-inline'>(章安)</span>謂初住成就十德<span class='note-inline'>(十乗)</span>應是十信中十法轉似為真一住具十細意尋之對當相應何者十信百法為一切法本豈不得作此釋耶<span class='note-inline'>(矣)</span>籤五云○初大師釋出初住十法次私會釋○<span class='note-inline'>(矣)</span>所詮十乗功德萬法根源也<span class='note-inline'>(云云)</span>。</p>
<p>【六究竟即事　義云四十二品無明悉断四十二重中道究竟故名究竟即也止一云究竟即菩提者等覺一轉入于妙覺智光圎滿不復可增名菩提果大涅槃断更無可断名果[乞-乙+、]等覺不通唯佛能通過荼無道可說故名究竟菩提亦名究竟止觀<span class='note-inline'>(矣)</span>弘一云究竟下釋究竟即智光圎滿猶是用大經月愛中意菩提屬智德涅槃屬断德故云大涅槃斷智斷二德更非異時菩提名道冝立智名涅般寂滅冝立断名智德滿處復具断德故云果及果[乞-乙+、]究竟而論三菩提滿即三德滿果及果[乞-乙+、]仍成教道<span class='note-inline'>(矣)</span>。</p>
<p>【一妙覺位十乗事　答玄五云七明妙覺地者○此即三德不縱不橫究竟後心大涅槃也一切大理大誓願大莊嚴大智斷大遍知大道大用大權實大利益大無住大即是前十觀成乗圎極究竟在於佛過荼無字可說<span class='note-inline'>(矣)</span>籤五云是故妙覺十皆名大名究竟乗十法成乗對大車喻如止觀第七<span class='note-inline'>(矣)</span>。</p>
<p style="margin-left:1em">【問元品無明妙覺智断歟等覺智斷歟　答於唐土開善莊嚴諍也開善法師妙覺智断云引勝鬘經無明住地其力最大佛菩提智之所能斷文莊嚴師等覺智斷云引大經有所断者名有上士無所斷者名無上士文於日本多分妙覺智斷<span class='note-inline'>(云云)</span>但寶地坊等覺智断云眼欲穿妙覺智斷文不見<span class='note-inline'>(云云)</span>。</p>
<p style="margin-left:1em">【尋云兩義大綱如何　答毗曇廢立無罣道斷解脫道證意等覺後心斷之是無罣道斷也次一剎那入妙覺位是解脫道證也是断惑入位廢立云也次成論無罣道伏解脫道断意妙覺智断也等覺後心伏元品無明入妙覺位一剎那断元品也サテ斷攝證断證一時沙汰也是解脫道断意也是入位斷惑意云也䟽四云若初法說上根之人三重無明一時俱盡開佛知見入菩薩位得菩提記<span class='note-inline'>(矣)</span>記四云故三品盡方入初住<span class='note-inline'>(矣)</span>是断惑入位意也止一云究竟即菩提者○智光圎滿不復可增○<span class='note-inline'>(矣)</span>此智者妙覺智也智滿者断惑滿故也决云智断二德更非異時智德滿處復具斷德<span class='note-inline'>(矣)</span>是入位断惑意也<span class='note-inline'>(云云)</span>。</p>
<p style="margin-left:1em">【難云以等覺智拂元品雲後妙覺智月可顯也如何　答元品無明者法性即無明惑法性同體無明也只是其體妙覺智也サレハ無明即法性覺時元品當體即妙覺智顯也妙覺智一體惑果佛上煩惱也因果隔異因分等覺智爭可断之耶義云約流轉初無始無明云也又元初一念無明云也是即法性都忽然念起名為無明迷始一念無明也又還滅門時断惑終故㝡後品無明云也又終品無明釋又名元品事四十二品[乞-乙+、]數最初迷心元品云也又微熖無明云也。</p>
<p style="margin-left:1em">【尋云妙覺內證名本覺事如何又理即本覺云事如何　答等覺一轉入于妙覺昔理即本覺歸也妙覺名本覺此意也山家釋云<span class='note-inline'>(一念成佛論)</span>實悟心性之正體故稱正覺明覺自心之妙理是名妙覺<span class='note-inline'>(矣)</span>又山家一處釋云夫尋心性本來空寂離長短方圎之表絕青黃赤白之相指心性之妙法亦名法身心性者體性空寂自本<span class='corr'>已</span>來有照了分別之德故指心性亦曰本覺無漏妙心者本性一如而含萬法故云具足道<span class='note-inline'>(矣)</span>修禪院釋云忍土蒼生停八辨而開聾皷寂光本覺寄五時而明幽微<span class='note-inline'>(矣)</span>。</p>
<p>【一付六即修性分別耶　答玄九云初住見真以真為因住前相似非是真因若取性德為初因者彈指散華是緣因種隨聞一句是了因種凢有心者是正因種此乃遠論性德三因種子<span class='note-inline'>(矣)</span>是住前性德住上修得見又授决集下云初即無力是空如來藏五即有力是不空如來藏初是性德五是修得又五是性德後一是修得<span class='note-inline'>(矣)</span>四明智禮釋同之。</p>
<p>【六即緣起事　授决集下云踈法師首楞嚴經䟽記云<span class='note-inline'>(一卷記也)</span>六即者本因隋朝毛喜上書謂隋主曰臣見一切大乗經典皆云眾生本來是佛無復待修無有地位請勑流行隋主遠請天台大師以對毛喜師云<span class='note-inline'>(天台)</span>君立眾生於六即中是何佛耶毛喜云弟子實未曾聞豈况能解請師為解釋師即為釋云理即佛者約性德中眾生本來是佛如木中有火性而未鑽練二名字即佛者謂凢夫受持大乗經典名句聞得佛三觀行即者謂凢夫出定入禪不異於佛四相似即者三賢菩薩有漏心中人相作佛與佛相似五分真即者登地菩薩分證真如六究竟即者等覺菩薩功用<span class='corr'>已</span>畢金剛道後解脫位中一切已辨毛喜理盡言窮<span class='note-inline'>(矣)</span>私云於俗傳中六即本說有之尤可習合事也晉代青鳥來庭樹鳴云六々<span class='note-inline'>(云云)</span>東方朔相之云六者散也<span class='note-inline'>(云云)</span>諸國有歒群仍散使遣諸國畢又青鳥來云即々<span class='note-inline'>(云云)</span>朔相云即者集也<span class='note-inline'>(云云)</span>歒群王城可責來諸國兵可呼集<span class='note-inline'>(云云)</span>仍六即二字散集二義也散邊寂而常照萬法散照也集邊法性寂然凢聖一如也又六即二字隨緣不變兩真如形也六隨緣即不變也山家大師御在唐時邃和尚師示云六即二字經云本末究竟等<span class='note-inline'>(云云)</span>。</p>
<p>【當分跨節六即事　法華座禪義云止觀云六即者謂理即○究竟即當分六即也跨節六即者理即位攝五即雖當分之次第跨節時於理即究竟即極雖不次第有六位雖圎頓有淺深○古人云六々三十六始中終平等稱妙法蓮華經<span class='note-inline'>(矣)</span>。</p>
<p>【五時下　私云如來一代[利-禾+(光-兀+天)]教諸師異釋不同也先南三北七異義有之。</p>
<div><img src='../images/D40p0838_01.gif' alt='D40p0838_01.gif' /></div>
<div><img src='../images/D40p0838_02.gif' alt='D40p0838_02.gif' /></div>
<div><img src='../images/D40p0839_01.gif' alt='D40p0839_01.gif' /></div>
<div><img src='../images/D40p0839_02.gif' alt='D40p0839_02.gif' /></div>
<p>【一今家所立五時事　答上第二卷大㫖顯畢。</p>
<p>【華嚴下　義云華嚴得名初頓後分等相<span class='note-inline'>(如上)</span>。</p>
<p style="margin-left:1em">【問華嚴經品數事　答籤十云故知一經三十七品<span class='note-inline'>(矣)</span>　付之舊譯三十八品新譯三十九品也何故世流布名目三十八品列耶　答寶地記云一經三十七品者有三十九品但初妙嚴現相二品未辨法相今指正宗故云三十七品也<span class='note-inline'>(矣)</span>。</p>
<p style="margin-left:1em">【問一家意以華嚴頓教為五時初耶　答爾也　付之南三北七皆於漸教中立教時一家何不爾耶依之見玄文第一中<span class='corr'>間</span>三味非為漸法華約法被緣名漸圎教釋何此五時內可攝華嚴頓教耶　答華嚴為五時始事有二意一華嚴三七日疑冝時分也依此思惟鹿苑施權等出來是豈不為五時始耶二華嚴兼別教漸非獨一純淨圎法華方便條分明也是故為五時始歟。</p>
<p style="margin-left:1em">【問華嚴漸教攝歟　答玄十於漸教三配立在之一自華嚴至法華皆名漸也玄十云如涅槃十三云從佛出十二部經○從般若出涅槃如此等意即是漸教相也<span class='note-inline'>(矣)</span>籤云初約始終共名為漸<span class='note-inline'>(矣)</span>二中<span class='corr'>間</span>三味為漸玄十云又始自人天二乗菩薩佛道亦是漸也<span class='note-inline'>(矣)</span>籤云不經華嚴但從鹿苑<span class='note-inline'>(矣)</span>三以方等般若為漸玄十云又中<span class='corr'>間</span>次第入亦是漸也<span class='note-inline'>(矣)</span>籤云三從方等之初至法華前<span class='note-inline'>(矣)</span>。</p>
<p style="margin-left:1em">【問華嚴經說佛因佛果歟　答籤十云故知一經三十七品但明菩薩行位功德矣是則彼十地論中因分可說果分不可說<span class='note-inline'>(矣)</span>彼華嚴宗意師弟機感相應說法云何成因分也果分一路唯佛與佛法體說法利生無之故不可說也<span class='note-inline'>(云云)</span>一家意教觀自元一如也因分不可說理非無之果分可說重可有之也是即天台真言理智不二法體自元果分法門也是豈非可說法耶サレハ唯佛與佛乃能究盡法者十如實相法門也法華既說之畢<span class='note-inline'>(云云)</span>抑華嚴經果分云對九界佛果形待果分齊也實非無作果佛山家秀句下云雖佛不思議如來相海等然是形對之果○果分經即唯一佛乗<span class='note-inline'>(矣)</span>。</p>
<p>【阿含事<span class='note-inline'>(得名及四阿含說時等相如上（云云）)</span></p>
<p style="margin-left:1em">【尋云二乗一機以鹿苑為初轉法輪サテ三藏劣應身成道於何處唱給見耶華嚴成道別圎成道非劣應身相鹿苑初轉時セカテ劣應成道可見歟如何　答菩提樹下成道大小二機所見不同也二乗機菩提樹下寂滅道塲即劣應身成道見也サレハ十二月八日曉詣正覺山吉祥草為座三十四心斷結成道給見也但華嚴一機此樹下實報土見此成道他受用報身果成見也鹿苑時唱成道見不可得心。</p>
<p style="margin-left:1em">【問以提謂經為五時始歟　答不然也玄十引提謂經云五戒為諸佛之母欲求佛道讀是經<span class='note-inline'>(矣)</span>五戒十善為提謂波利二人長者說之所說法門世<span class='corr'>間</span>有漏法非出世法是故佛法五時內不取之也但此事宗要筭也<span class='note-inline'>(云云)</span>約教三藏初心接也抑密宗心提謂經顯宗五時中不取之仍密教方可取之也釋尊密教說時云時初成道三七日提謂經及普賢經後卻後三月也<span class='note-inline'>(云云)</span>サテ提謂波利二人胎金兩部內證申合事有之<span class='note-inline'>(云云)</span>。</p>
<p>【方等事　義云事方等理方等相<span class='note-inline'>(如上)</span>揔教理智斷行位因果八方等可有之其中一理方等七事方等也抑位方等者四教內外凢賢聖位悉有之故位方等也是約觀心時十界眾生其位高下不同也初自佛果位終至地獄鬼畜皆四教凢聖位具之尤殊勝<span class='note-inline'>(云云)</span>。</p>
<p style="margin-left:1em">【問方等明開會耶　答進云籤一云雇作<span class='corr'>已</span>前是施權體業<span class='corr'>已</span>後是顯實<span class='note-inline'>(矣)</span>付之爭彈呵教中開權顯實可有之耶答蒙彈呵空有錯亂六識還生冥成通人是冝轉向余乗冥二乗成佛也約此邊且顯實相釋也義云玄一引華嚴三照譬時以方等般若法華一平地譬先照高山華嚴也次照幽谷阿含也其後平地高下二邊會成平等大會一法是開會意顯也又信解品五時領解父子相[先-儿+八]譬華嚴已前也父子相見譬華嚴也追誘譬阿含也家業譬下方等般若法花委知家業方々等般若也附家業法華也可思之。</p>
<p>【般若事<span class='note-inline'>(得名洮汰等相如上<span class='corr'>但</span>他師般若方等列彈訶洮汰不知次第故欤)</span></p>
<p style="margin-left:1em">【問一切眾生成佛皆依般若歟　答可依法華力也　付之心經云三世諸佛依般若波羅蜜多故得阿耨菩提<span class='note-inline'>(矣)</span>皆依般若力見　答般若法華近方便也若夫非般若洮汰畢竟空寂方便者法華開會不可成是故推功方便般若力云歟實依法華力可云也仍法花經云一切菩薩阿耨菩提皆屬此經<span class='note-inline'>(矣)</span>凢成佛者一心三觀開覺也而籤一云始自華嚴終至般若雖多不同但為次第三諦所攝今經會實方曰圎融<span class='note-inline'>(矣)</span>般若尚次第三諦內也實非眾生成佛說也。</p>
<p>【法華事<span class='note-inline'>(得名本迹等如上（云云）玄義五重玄文句四種釋可見之)</span></p>
<p>【一玄九用玄義下迹門十重顯一本門十重顯本有之事迹門十重一破三顯一二廢三顯一三開三顯一四會三顯一五住一顯一六住三顯一七住非三非一顯一八覆三顯一九住三用一十住一用三義云第一約機第二約教第三約理第四約行仍前四重機教行理四重約一機相也第五就佛本意第六就佛權智第七或約理或約事第八付權巧第九就妙應第十約本誓<span class='note-inline'>(云云)</span>玄爾釋義云破者大論云破其凢夫所著涅槃不破聖人所得涅槃<span class='note-inline'>(矣)</span>廢者經云正直捨方便<span class='note-inline'>(矣)</span>籤一云捨是癈之別名<span class='note-inline'>(矣)</span>開者經云開方便門示真實相<span class='note-inline'>(矣)</span>會者大品會宗品云會念處道品皆是摩訶衍<span class='note-inline'>(矣)</span>玄一云會眾善之小行歸廣大之一乗<span class='note-inline'>(矣)</span>本門准之<span class='note-inline'>(云云)</span>本門十重一破迹顯本二廢迹顯本三開迹顯本四會迹顯本五住本顯本六住迹顯本七住非迹非本顯本八覆迹顯本九住迹用本十住本用迹義云第一破近執情第二廢始覺教第三近迹理即本理開也第四始覺行即本覺行也此四重機情晴行相也第五自受用報身顯本相也但此下玄文引婆娑論人天充滿文是下契物機邊會通也第六應身顯本第七法身顯本第八可執迹近執者覆迹始顯本後覆迹也第九住迹用本隨機方便住迹而本地理顯本也第十隨機方便本地本門不動而迹形示也<span class='note-inline'>(云云)</span>義云前四重約機也抑壽量品我成佛已來等文五處在之一經云然善男子我實成佛等<span class='note-inline'>(云云)</span>䟽云此文正用破近顯遠等<span class='note-inline'>(矣)</span>二經云我成佛已來復過於此○自從是來我常在此娑婆世界說法教化<span class='note-inline'>(矣)</span>是廢迹顯本也三經云我少出家○然我實成佛<span class='note-inline'>(云云)</span>䟽九云然我實成佛下明本實不生但天人修羅見此二種生法二身謂言始生<span class='note-inline'>(矣)</span>是開迹也四經云如是我成佛<span class='corr'>已</span>來甚大久遠○我本行菩薩道<span class='note-inline'>(矣)</span>會迹也是會行聞五經云我亦如是成佛<span class='corr'>已</span>來無量無邊等<span class='note-inline'>(矣)</span>是大[肆-聿+殳]合譬故破廢開會四重可亘也䟽云從佛言我亦如是去明合譬也<span class='note-inline'>(矣)</span>次第五六七報應法三身顯本也後三々身利益相也玄九云住本顯本者此就佛本意即如下方菩薩於空中住法身佛為法身菩薩說法[乞-乙+、]身修道純說一乗<span class='note-inline'>(矣)</span>。</p>
<p>【一妙法[乞-乙+、]有三法事　答依南岳釋立三法妙給謂眾生法妙佛法妙心法妙也依此次第時法妙蓮華列經云我法妙難思<span class='note-inline'>(矣)</span>月華其體顯後殊勝也稱美故先法次妙也玄一妙法次第是名便釋第二卷廣釋法妙次第是義便釋抑眾生法下十界眾生皆具十如是故眾生妙也次佛法十界具足方名圎佛此佛妙也次心法十界三千皆心具法妙也籤二云若以心性觀彼界如[乞-乙+、][乞-乙+、]皆空常具諸法非空非具而空而具雙遮雙照非遮非照亦祇是一念心性而已<span class='note-inline'>(矣)</span>眾生法太廣佛法太高只觀心性非高非廣亦高亦廣也<span class='note-inline'>(云云)</span>華嚴經云心佛及眾生是三無差別<span class='note-inline'>(矣)</span>。</p>
<p>【一於妙字有本迹十妙事　答迹門十妙者境智行位三感神說眷利<span class='note-inline'>(云云)</span>一境妙者法華妙理非但理萬法具足境妙也サレハ十如十二因緣四諦二諦三諦一諦六科境有之是等皆境具法妙也次智一心三智也此智四教三乗及世智等二十智舉開之成智妙也三行妙者是有四教行就中引大經次第五行釋五行者一聖行是戒定慧三聖行有之二梵行是四無量心有之三天行者前二行在地前第三初地中道第一義天[乞-乙+、]然理也四病行五嬰兒行也是於地上證中上眾生利益時同善名嬰兒行同惡號病行也開此次第五行成不次第五行大經云復有一行是如來行<span class='note-inline'>(矣)</span>引此文證不次第五行給此境智行三真性䡄觀照䡄資成䡄三䡄也至果時法報應三身顯也玄六云境妙究竟顯名毗盧遮那智妙究竟滿名盧遮那行妙究竟滿名釋迦牟尼<span class='note-inline'>(矣)</span>四位妙者先三草二木七方便位舉後法華最實位明是有三一名通義圎二名別義圎謂七位也三名義俱圎謂開示悟入也五三法妙者真性䡄觀照䡄資成䡄三䡄也是則因三觀果三身也玄六云上來四妙名為圎因三法祕藏名為圎果<span class='note-inline'>(矣)</span>是初住已上也次感應神通現令動機次說法有之其所化眷屬也利益成就仍上五妙自行因果也後五妙化他能所釋也此十共顯不思議是故妙也次本門十妙者因果國感神說眷涅槃壽利<span class='note-inline'>(云云)</span>一因妙者迹門前四妙攝此因一妙是本行菩薩道修因妙也二果妙者迹門第五三法妙也是修一圎因感一圎果本果成道妙也三國土妙者本時國土娑婆即寂光妙也感應妙已下化他相也神通說法眷屬可思之第八本涅槃妙者本門無始無終涅槃也第九本壽命常住慧命也第十利益<span class='note-inline'>(云云)</span>國涅壽三妙迹門無之玄七云迹中因開而果合[乞-乙+、]習果報果為三法妙也本中因合而果開[乞-乙+、]習果出報果明本國土妙也○本為開涅槃壽命妙者乆遠諸佛如燈明迦[葉-世+廿]佛等皆於法華即入涅槃義推本佛必是淨土淨機<span class='note-inline'>(矣)</span>。</p>
<p>【一十用十妙對判事　答約因果大綱對判。</p>
<p>【一以五重玄對判十妙十用事　答籤九云體即指十妙之中[乞-乙+、]道實性宗即指迹前之五妙及本中前二今用既益他即是果上之用應在迹中六七八九四妙及本中第三乃至第九今通用者在果非但用其果法亦復用其因法<span class='note-inline'>(矣)</span>。</p>
<p>【六重本迹事　一理事本迹者理為本事為迹也一切事法皆從理內緣起故理為本事垂迹云也玄七云本者理本即是實相一究竟道迹者除諸法實相其餘種[乞-乙+、]皆名為迹<span class='note-inline'>(矣)</span>覺大師本門觀心釋云於理即中其空假為事迹中道為理本或性德三諦名理本修惡三障三界前三教名事迹<span class='note-inline'>(矣)</span>二理教本迹者教自理緣起故理本教迹也理本可說法歟一箇疑也玄七云即是本時所照二諦俱不可說故皆名本也<span class='note-inline'>(矣)</span>籤云真俗是理<span class='note-inline'>(矣)</span>本門觀心釋云今釋迦理即三諦離名相故揔名理本說三諦故通稱教迹是名字即<span class='note-inline'>(矣)</span>付理事教重[乞-乙+、]廢立有之<span class='note-inline'>(云云)</span>三教行本迹者教為本立行故行迹也五百塵點前有前佛教耶一箇疑也但玄七云教行本迹者最初稟昔佛之教以為行本則有修因致果之行<span class='note-inline'>(矣)</span>本門觀心釋云今釋迦三諦教故修三諦行教本行迹是觀行相似分真即位<span class='note-inline'>(矣)</span>四體用本迹者玄七云初得法身本故即體起應身之用<span class='note-inline'>(矣)</span>是真應相對本迹故法身自受用為體本可得意也本門觀心釋云今釋迦修得自證妙覺位中三寶中體中道法身名體本也三寶內性空體報身三寶外相假諦應身名用迹也或寂光內證本迹三身揔名體本三身垂迹㝡初一番化他能所通稱用迹也<span class='note-inline'>(矣)</span>五權實本迹者本實成㝡初第一番成道實本也第二番已下乃至今日未來永[乞-乙+、]化道權迹也玄七云法應二身皆名為本中<span class='corr'>間</span>數[乞-乙+、]○法應二身故名為迹<span class='note-inline'>(矣)</span>本門觀心釋云今釋迦從第二番至于今日垂迹未來利生方便本迹揔名權迹元初一番自行化他通名實本<span class='note-inline'>(矣)</span>本書限中<span class='corr'>間</span>覺大師通未來釋可思之抑中<span class='corr'>間</span>今日出世說五時法華時本迹共有之望㝡初實本中<span class='corr'>間</span>今日本迹二門皆權迹可被屬也六已今本迹者於今經已說方前十四品為迹今後十四品為本門也但<span class='corr'>已</span>迹限前十四品歟或限華嚴已來歟亘中<span class='corr'>間</span>歟各々疑也籤七云法華已前諸經已今仍屬於迹<span class='note-inline'>(矣)</span>玄七云前來諸教<span class='corr'>已</span>說事理○皆是迹也<span class='note-inline'>(矣)</span>但先十四品<span class='corr'>已</span>迹手本也以義云以前四味中<span class='corr'>間</span>乃至第二番已後安樂以前六重本迹通名<span class='corr'>已</span>迹涌出<span class='corr'>已</span>後今所開顯初一番已下亘意可有之歟本門觀心釋云今釋迦第二番已後安樂以前六重本迹通名<span class='corr'>已</span>迹涌出已後今所開顯初一番中自行化他三身功德事理乃至權實五重通名今本<span class='note-inline'>(矣)</span>。</p>
<p>【一本迹前後事　本門觀心釋云據佛意故本前迹後隨情說故迹前本後<span class='note-inline'>(矣)</span>。</p>
<p style="margin-left:1em">【問教行本迹外立行證本迹歟　答不立之。</p>
<p style="margin-left:1em">【問六重本迹外立理[乞-乙+、]本迹　　事々等本迹歟　答六重大旨也實無量相可有之理[乞-乙+、]本迹者自圎理本權理迹可垂也事々者父母為事本子為事迹揔千草萬木皆能生種子事本也所生枝[葉-世+廿]花果事迹也。</p>
<p>【五時次第事</p>
<p style="margin-left:1em">【尋云鹿苑唯小一機得果初也尤一代始可在之次方等四教般若三教法華一教也此次第不相生般若三教後法華一教前說別圎二教經置之尤四三二一生起可然也幸華嚴說二教何般若次不置之耶依之無量義經云摩訶般若華嚴海空宣說菩薩歴劫修行<span class='note-inline'>(矣)</span>一家何不依此文以華嚴為初時耶　答玄一云如日初出先照高山厚殖善根感斯頓說<span class='note-inline'>(矣)</span>日照高山說也云事彼經文分明也是故尤一代始可置之其上別圎頓大法非一代正機得分厚植善根一機得益也只是取擬冝一邊置五時始計也但四三二一次第事般若有共不共般若共不共合論有三教唯取不共邊二教也於般若一時中三二次第可含之歟次至無量義經者一家作三釋會通給謂入法界名華嚴般若時入法界歟二長時華嚴歟三法華名華嚴歟初後佛慧圎頓義齊意法華名華嚴也例如雲雷音王菩提樹下廣說法華經云華嚴立法華名也<span class='note-inline'>(云云)</span>玄十云花嚴海空者若作寂滅道塲之華嚴此非次第今依法性論云鈍根菩薩三處入法界初則般若次則法華後則涅槃<span class='note-inline'>(一家意也)</span>因般若入法界即是華嚴海空又華嚴時節長昔小機未入如聾如啞今聞般若即能得入即是其義焉○又解般若之後明華嚴海空者即是圎頓法花教也何者初成道時純說圎頓為不解者大機未濃以三藏方等般若洮汰淳熟根利障除堪聞圎頓即說法華開佛知見得入法界與華嚴齊法性論中入者是也故下文云始見我身入如來慧今聞是經入於佛慧初後佛慧圎頓義齊故次般若之後說華嚴海空齊法華也亦第五時教也<span class='note-inline'>(矣)</span>籤十云華嚴初云於菩提道塲始成正覺在初○耳據信解品脫妙著麁故知居次大集云如來成道始十六年故知方等在鹿苑後仁王云如來成道二十九年已為我說摩訶般若故知般若在方等後亦知仁王在大品後法華云四十余年大經云臨滅度時當知次第有所據也<span class='note-inline'>(矣)</span>。</p>
<p>【涅槃經事<span class='note-inline'>(得名緣起二部同味等事大㫖上顯畢)</span></p>
<p>【一追泯眾經追分別眾經云事　答涅槃經時追昔四教事說是追分別眾經云也例如無量義經為所開昔四味三教說是聖行品在之次追泯眾經者德王品昔眾經泯開會相說是追泯眾經云也依之玄三云涅槃聖行追分別眾經故具說四種四諦也德王品追泯眾經俱寂四種四諦<span class='note-inline'>(矣)</span>籤三云追者退也却更分別前諸味也泯者合會也自法華已前諸經皆泯此意則順法華部也至大經中更分別者為被末代○<span class='note-inline'>(矣)</span>。</p>
<p>【一涅槃經正機闡提成佛事　付之大經云則闡提極惡不能感佛如有一髮不能騰身<span class='note-inline'>(矣)</span>又云五無閒罪悉能令入發菩提之心唯除生盲一闡提軰<span class='note-inline'>(矣)</span>籤一云引涅槃經云今雖無益作後世因<span class='note-inline'>(矣)</span>如何　答涅槃十五云一闡提等悉有佛性何以故一闡提等定當得成阿耨菩提故○凢有心者定當得成阿耨菩提○<span class='note-inline'>(矣)</span>但至經文者大經十八梵行品云一闡提軰分別有二一者能得現在善根二者能得後世善根如來善知一闡提輩能於現在得善根者即為說法後世得者亦為說法今雖無益作後世得者亦為說法今雖無益作後世因一闡提者復有二種一者利根二者中根利根之人於現在世能得善根中根之人後世即得諸佛世尊不空說法<span class='note-inline'>(矣)</span>仍約後世善根乃至中根人唯除生盲等云歟。</p>
<p>【一二經同味證據事　答籤一云一家義意謂二部同味○<span class='note-inline'>(矣)</span>玄十云涅槃稱為醍醐此經名大王膳故知二經俱是醍醐<span class='note-inline'>(矣)</span>玄十云然二經教意起盡是同如法華三周說法断費聲聞咸歸一實後開近顯遠明菩薩事涅槃亦爾先騰三修断費聲聞入祕密藏後三十六問明菩薩事也<span class='note-inline'>(矣)</span>私云涅槃先聲聞成佛次明菩薩事与本迹同云也籤十云然二經下以起盡同相釋同味之意○起謂正說初分盡謂正說未分○法華以本迹二門為初後二分初則開權顯實断費聲聞後明本門增道損生重更辨前開權化主乆遠成佛故涅槃正說開為四[肆-聿+殳]初純陀品去明涅槃施<span class='note-inline'>(法華當迹門)</span>斷費三修<span class='note-inline'>(自此當本門)</span>二長壽品去十四品明涅槃義三現病品去五品明涅槃行四師子吼品去三品明涅槃用故知初<span class='corr'>已</span>断費聲聞後但明於涅槃義用是故二經起盡同也<span class='note-inline'>(矣)</span>法華迹門度聲聞本門明菩薩增損涅槃施義行用四[肆-聿+殳]涅槃施當迹門聲聞断費後涅槃義行用明菩薩事當本門<span class='note-inline'>(云云)</span>。</p>
<p style="margin-left:1em">【尋云見涅槃䟽文施行義用列今籤文何施義行用次第耶依之涅槃䟽一云一召請涅槃眾二開演涅槃施三示現涅槃行四問答涅槃義五折攝涅槃用○從純陀訖大眾問是施從現病訖德王是行從師子吼訖品是義從迦[葉-世+廿]訖經是用<span class='note-inline'>(矣)</span>如何　答各顯一意歟。</p>
<p>【一涅槃經三機事　答慧心五味義私記云問法華說本迹二門也涅槃不爾故起盡猶不可同耶又如法華以方等般若調機故說純圎教涅槃亦以方等般若調機故可謂純圎教何說四教耶答於涅槃經機有三類一者經後番方等般若為此人說純圎如法華二者若不經者四教為說也三者為將來斷滅機四教說也問若爾者法華亦不經方等般若人者為此可說四教何只圎耶又為未來可說四教法師品如來滅後乃至聞一句等<span class='note-inline'>(云云)</span>如何可會耶私云有問無答<span class='note-inline'>(云云)</span>。</p>
<p>【一二經相望十六同異事　答信解品記云<span class='note-inline'>(記六)</span>○答一家明義多處說之無煩廣辨欲重論者更述大猷判味同時而有部異約理各別咸歸常住約機彼稱捃拾約法彼存三權論意彼帶律儀語證彼兼小果受益彼無廣記說時長短永殊談常過未不同論譬大陳余黨現端表彰各別執破難易不同領解近遠亦乖述成被根不等用治生死不同付屬有下有此得十六意准此略知<span class='note-inline'>(矣)</span>。</p>
<p>【法華涅槃折㐲攝受事　答玄九云法華折伏破權門理涅槃攝受更許權門各有因緣存廢有異<span class='note-inline'>(矣)</span>。</p>
<p>【約部約教義</p>
<div><img src='../images/D40p0855_01.gif' alt='D40p0855_01.gif' /></div>
<p>【玄十有十種五味事</p>

<ul class="">
<li>一前番
<ul class="">
<li>玄十云如身子等大德聲聞於法華中得受託莂○不生々々名大涅槃即是前番<span class="note-inline">(矣)</span>。</li>
</ul></li>

<li>二後番
<ul class="">
<li>玄云若五千自起人天被移皆是後熟涅槃中收是即後番次第也<span class="note-inline">(矣)</span>。</li>
</ul></li>

<li>三通論</li>

<li>四別論
<ul class="">
<li>玄云夫五味半滿論別々有齊限論通[乞-乙+、]於初後○<span class="note-inline">(矣)</span>。</li>
</ul></li>

<li>五橫論</li>

<li>六竪論
<ul class="">
<li>玄云從初十二部開修多羅乃至涅槃教[乞-乙+、]論五味從初五味開諸五味○細々漸合還歸圎滿五味<span class="note-inline">(矣)</span>籤云亦有橫竪二五<span class="note-inline">(矣)</span>。</li>
</ul></li>

<li>七三蔵
<ul class="">
<li>玄云大經云凢夫如乳須陀洹如酪斯陀含如生蘇阿那含如熟蘇阿羅漢支佛[乞-乙+、]如醍醐<span class="note-inline">(矣)</span>。</li>
</ul></li>

<li>八通教
<ul class="">
<li>玄云大經三十二云凢夫佛性如雜血乳○須陀洹斯陀含斷小煩惱如真乳阿那含如酪阿羅漢如生蘇支佛至十住菩薩如熟蘇佛如醍醐<span class="note-inline">(矣)</span>。</li>
</ul></li>

<li>九別教
<ul class="">
<li>玄云如第九云眾生如牛乳○聲聞緣覺如酪菩薩之人如生熟蘇諸佛世尊猶如醍醐<span class="note-inline">(矣)</span>。</li>
</ul></li>

<li>十圎教
<ul class="">
<li>玄云當圎教但一味○正直純一故不論五味若無差別中作差別者約名字即乃至究竟即判五味相生也從佛出十二部即是出乳新醫用乳也<span class="note-inline">(矣)</span>。</li>
</ul></li>
</ul><p>【<span class='note-inline'>(<span class='corr'>第</span>三)</span>通橫五味相</p>
<div><img src='../images/D40p0857_01.gif' alt='D40p0857_01.gif' /></div>
<p>【以略頌顯五時及對信解品文事</p>
<p>華嚴部圎兼別教<span class='note-inline'>(日照高山牛出乳味)</span>擬宜<span class='note-inline'>(於三七日思惟機根)</span>。</p>

<div class="lg regular"><div class='lg-row'>厚殖善根感斯頓說　亦有凢夫大根性者</div>
<div class='lg-row'>佛則他受用報身相　土則同居彰現實報</div>
<div class='lg-row'>並說圎融行布二門　其說處則寂滅道塲</div>
<div class='lg-row'>五天往反七處八會　其結經則梵網上下</div>
</div>
<div class="lg regular" style="margin-left:0em;"><div class='lg-row'>爾時窮子　以求衣食　求子不得</div>
<div class='lg-row'>中止一城　住立門側　遙見其父</div>
</div><p>阿含部但三藏<span class='note-inline'>(次照幽谷乳轉酪味)</span>誘引<span class='note-inline'>(得羅漢果聞大不謗)</span>。</p>

<div class="lg regular"><div class='lg-row'>逗五比丘八萬諸天　於是三寶始現世<span class='corr'>間</span></div>
<div class='lg-row'>其教主則劣應身佛　其所居則同居穢土</div>
<div class='lg-row'>十二年中說三乗法　其說處則名鹿野苑</div>
<div class='lg-row'>增一長雜中四阿含　其結經則遺經一卷</div>
</div>
<div class="lg regular" style="margin-left:0em;"><div class='lg-row'>閟絕躃地　雇汝除糞　將欲誘引</div>
<div class='lg-row'>密遣二人　即脫瓔珞　著弊垢衣</div>
</div><p>方等部並對四教<span class='note-inline'>(次照平地譬生蘇味)</span>彈呵<span class='note-inline'>(折小彈偏歎大褒圎)</span>。</p>

<div class="lg regular"><div class='lg-row'>徧逗大小權實機根　耻小慕大冥成通人</div>
<div class='lg-row'>於教主者四見不同　於土亦有淨穢差別</div>
<div class='lg-row'>說時不定或四十年　其處欲色閒大寶坊</div>
<div class='lg-row'>部類三百五十會說　其結經則瓔珞上下</div>
</div>
<div class="lg regular" style="margin-left:0em;"><div class='lg-row'>入出無難　然其所止　過是以後</div>
<div class='lg-row'>心相體信　猶處門外　止宿草庵</div>
</div><p>般若部圎帶通別<span class='note-inline'>(同照平地譬熟蘇味)</span>洮汰<span class='note-inline'>(念處道品皆摩訶衍)</span>。</p>

<div class="lg regular"><div class='lg-row'>徧說空寂蕩三乗機　小被佛加密成別人</div>
<div class='lg-row'>於教主有機見不同　於土亦有淨穢差別</div>
<div class='lg-row'>三十年說或十六年　其說処則白鷺池等</div>
<div class='lg-row'>揔有四処六十會說　其結經則仁王上下</div>
</div>
<div class="lg regular" style="margin-left:0em;"><div class='lg-row'>金銀珍寶　委知家業　語窮子言</div>
<div class='lg-row'>我今多有　下劣之心　亦未能捨</div>
</div><p>法華部純圎一實<span class='note-inline'>(不縮不盈譬醍醐味)</span>開會<span class='note-inline'>(開諸乗行會一乗法)</span>。</p>

<div class="lg regular"><div class='lg-row'>皆令逗佛菩薩大機　法譬因緣三周得益</div>
<div class='lg-row'>教主三身即一如來　其所居則常寂光土</div>
<div class='lg-row'>八箇年中說純圎法　說處靈山二處三會</div>
<div class='lg-row'>其開經即無量義經　其結經則普賢行法</div>
</div>
<div class="lg regular" style="margin-left:0em;"><div class='lg-row'>臨命終時　而會其子　并會親族</div>
<div class='lg-row'>國王大臣　此是我子　皆是得子</div>
</div><p>涅槃部流通四教<span class='note-inline'>(凡聖平等同醍醐味)</span>捃拾<span class='note-inline'>(追泯眾經追分別說)</span>。</p>

<div class="lg regular"><div class='lg-row'>再逗諸乗通化半滿　說四教俱知常住者</div>
<div class='lg-row'>於教主者四見差別　於土亦有淨穢不同</div>
<div class='lg-row'>一日一夜並說權實　其說處則拘尸那城</div>
<div class='lg-row'>扶律說常偏被末代　其結經像法决疑經</div>
</div><p style="margin-left:0em;text-indent:0em;" class="lg-abnormal"><div class='lg-row'>如法華中　八千聲聞　得受記莂</div>
</p>
<p class='juan'>天台名目類聚鈔<span class='note-inline'>(圎教五時下)</span>第七畢</p><p style="margin-left:0em;text-indent:0em;" class="lg-abnormal"><div class='lg-row'>成大菓實　秋收冬藏　更無所作</div>
</p></div>
</div><!-- end of div[@id='body'] -->
</body></html>