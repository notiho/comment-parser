<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>教相樞要鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'>教相樞要鈔上</p>
<div class='div-other'><a id='mulu2' />
<p class='h1'>第一重下</p><p>言教相者非是教興教相教相亦非教相行儀教相其故教興教相教相局序分義教相行儀教相是亦局四帖䟽故今此教相大師所造中除禮讃其外四部八卷及論註安樂集群疑論往生要集皆云教相故所言教者佛教亦言相者探佛教意人師釋之故云教相妙玄一云教者聖人被下之言也相者分別同異也<span class='note-inline'>(<span class='corr'>已</span>上)</span>。</p>
<p>第一重者十重教相玄義七門文句三卷次第也<span class='corr'>但</span>以散善義為第一重宗義本㨿故天台釋宗者依所依經名法華宗依能弘人號天台宗大師所造三大部中玄義釋法華題名一經大綱文句述如是<span class='corr'>已</span>下一經始終智者大師於光州大蘓山證發法華三昧宣此道塲開悟旨於止觀一部止觀一云此之止觀天台智者說<span class='corr'>己</span>心中所行法門<span class='note-inline'>(<span class='corr'>已</span>上)</span>。</p>
<p>玄義文句釋所依經故名法華宗止觀判大師旨故號天台宗三部中以止觀為一宗正意故云天台釋宗宗密圓覺䟽云天台修行宗於止觀大原云真言止觀皆是顯天台釋宗幸與修多羅合者修多羅佛教也止觀一部智者大師說<span class='corr'>己</span>心中所行法門處處引證經論幸是符合<span class='corr'>己</span>心故云幸與修多羅合阿毘達磨等者梵阿毘達磨新翻對法起信論義記云簡擇法相分明指掌如對面見故云對法<span class='note-inline'>(<span class='corr'>已</span>上)</span>。</p>
<p>此之對法如來所說經律論中即論蔵也菩薩所造論亦攝阿毘達磨蔵凡經藏中隨機設教若佛論藏若菩薩論直從法相說於實義故俱舎論云素怚覽言因別意趣阿毘達磨依法相說<span class='note-inline'>(<span class='corr'>已</span>上)</span>。</p>
<p><span class='corr'>但</span>今阿毘達磨菩薩論藏也引論宗故論師加見功等者註記云經略唯說十三論廣觀二十九此乃論主加顯功也<span class='note-inline'>(<span class='corr'>已</span>上)</span>。</p>
<p>記雖云加顯今依加見且明論宗菩薩造論通達經旨自加知見俾人辨知諸經同異故云加見等廣百論云為除空見說諸法有為除有執多說空經若空若有皆是教門<span class='note-inline'>(<span class='corr'>已</span>上)</span>。</p>
<p>此是提婆論師加見百論即是三論隨一自餘論宗隨應可知真言華嚴等者如第五重淨土宗是經宗者天親所造攝論說唯願別時意弘通攝論人不解論意云下下品念佛別時意而順次不往生大師為破此錯玄義引彌陀經諸佛證誠云今既有斯聖教以為明證又云寧傷今世錯信佛語不可執菩薩論以為指南<span class='note-inline'>(<span class='corr'>已</span>上)</span>。</p>
<p>斯乃引小經以破通論家錯立念佛往生實說故云經宗宗義立破者散善義釋深信佛語故云宗義言立破者破於彼錯立此真實故云立破論藏者攝論也凡小論者玄義云凡小之論乃加信受<span class='note-inline'>(云云)</span>文意為破通論家錯且以攝論下凡小論其實非斥菩薩論此是問[前-刖+合]法一家若會攝論時通論家猶不用之者應致此難也言凡小者天親論主是內凡位故名為凡望佛大人故名為小菩薩等不相應教者散善義云不可信用菩薩等不相應教<span class='note-inline'>(云云)</span>此釋凡小論意同若合等者散善義云佛印可者即隨順佛之正教矣此釋意也實菩薩說等者天親即是千部論主豈是有錯攝論說唯願別時意不違佛教自本唯願是別時意願行具足得往生故得文大旨等者得三宗大意不闇諸宗根元因由也釋籤六云若得文大旨則不矒元由矣釋唯局自宗等者用人師釋局自宗也論有自他宗用不用故云取捨依物一乗宗旨不用唯識五性各別法相宗不用佛性論云說無佛性是不了教通用論應知佛經自佗宗非不依用之故會違文也言法華說一切皆成法相宗或會少分一切或會為令不定種姓迴心也又仁王瓔珞等經說凡夫不入報土我宗會對自力断證機說昇進門等也傍依凡集一代等者釋論一云凡集一代種種諸教有一百億部<span class='note-inline'>(<span class='corr'>已</span>上)</span>。</p>
<p>梵洛叉此云億也問選擇華嚴法華隨求尊勝等經因明往生是為傍依何今以一代經云淨土傍依耶[前-刖+合]傍正之義未必一准三輩念佛篇念佛為正諸行為傍今傍正此意也選擇翻對五種正行以明五種雜行今以一代經為淨土傍依約讀誦雜行選擇云讀誦雜行者除上觀經等往生淨土經已下於大小乗顯密諸經受持讀誦悉名讀誦雜行<span class='note-inline'>(<span class='corr'>已</span>上)</span>。</p>
<p>問立淨土宗義依二者深心今依一代經立淨土宗義亦可云依深心耶[前-刖+合]然也大師釋云就行立信者然行有二種一者正行二者雜行<span class='note-inline'>(<span class='corr'>已</span>上)</span>。</p>
<p>依一代經立淨土宗義依雜行立信釋也問此義不明下云文中所釋三心全是念佛三心何今云依一代經立淨土宗義依雜行立信釋乎[前-刖+合]此難甚非也雜行立信釋非文中乎<span class='corr'>但</span>云文中所釋三心全念佛三心約一家正意雜行立信大師傍意故云傍依凡集等也問下判大師御意深心一句収觀經一部不釋深心一句收一代經何依一代經云立淨土宗義耶[前-刖+合]深心一句收觀經一部者約佛隨自意大師正意故下云自深心釋出念佛一宗即此義也今依一代經立淨土宗義約隨他雜行也就之有緫依一代別依三經等三重傳若指翻譯將來等者此是上上品讀誦大乗亦是雜行也上傍依一代廣通大小乗經今狡局大乗經也選擇云就翻譯將來之經而論之者乃至顯密大乗經緫六百三十七部二千八百八十三卷也皆須攝讀誦大乗之一句<span class='note-inline'>(<span class='corr'>已</span>上)</span>。</p>
<p>大師釋云等者讀誦正行釋也上來讀誦雜行讀誦大乗讀誦正行次第相連所以宗義立處讀誦正行中別依觀經故<span class='note-inline'>(云云)</span>一有緣經故等者如鎮西宗要一<span class='corr'>但</span>宗要第三由引證定祈願靈驗斯乃三昧發得功故正一家大師三昧發得在從證定祈願已前凡於定中或見光明或見淨土或見佛身是則名為三昧發得新修傳云觀想忘疲<span class='corr'>已</span>成深妙便於定中備觀寳閣瑤池金座宛在目前<span class='note-inline'>(<span class='corr'>已</span>上)</span>。</p>
<p>是正大師三昧發得也深心一句者决定深信一念十念定得往生深信心收觀經一部觀經一部唯念佛故如來在世有信心人等者對信心人佛說此經即是從信此經開也凡觀經一部等者佛意雖欲唯說念佛隨機一往說定散門選擇云隨他之前蹔雖開定散門隨自之後還閇定散門一開已後永不閇者唯是念佛一門<span class='note-inline'>(<span class='corr'>已</span>上)</span>。</p>
<p>正雜助正等者是會伏難言上云二百餘行廣釋偏念佛安心今亦云所信法唯是念佛若尒者何釋就行立信下正雜二行助正二業耶也通意正雜助正分別因明結歸本願正定信以為本意本願撗三心等者第十八誓三心具足念佛生因是故十方眾生中可有撗竪二機明本願正意雖可通撗竪無一二言故且傳橫三心也非是指三心心體等者是上所引上人觀經私記云上上品有念佛說定善畢即說三心全為說念佛也祖師上人明此佛意釋上上品有念佛也非是以三心即言念佛行心行各別故三心心體者三心即心體強不及捨信欲分別義也雖然性習等者如來說定善竟說三心全為說念佛也雖然機欲不同故於上六品說大小行故云性習不同等性習等義如散記二從佛意之方等者問上廣釋約隨自意觀經一部唯是念佛何今狡云九品之行唯在念佛耶[前-刖+合]上約定散隨他念佛隨自義故云觀經一部唯是念佛今約散善隨他念佛隨自義故云九品之行唯在念佛例如等者如來本意在一乗故始於華嚴說一乗法終至法華顯說一乗中間四味三教只是隨他之說非佛本意約佛本意一代唯有一乗妙法之外更無餘法今亦然也約佛本意上上品有念佛從本下下品說念佛中間大小行非如來自說本意約佛本意九品之行唯在念佛矣華嚴初分任佛本意唯說一乗故釋籤一云佛本意在大故遂本居初<span class='note-inline'>(<span class='corr'>已</span>上)</span>。</p>
<p>推字後學寫錯歟機不純熟等者華嚴後分而有小機然彼小機不堪一乗故云不純熟為使小機引入一乗而說四味三教方便調其小機停小乗執故云調停大機漸熟而到法華令悟實相云授醍醐妙藥也初後佛慧等者開覺實相是名佛慧初者華嚴後者法華利根之人初入佛慧鈍根之機後入佛慧妙玄十云始見我身入如來慧今聞此經入於佛慧初後佛慧圓頓義齊<span class='note-inline'>(<span class='corr'>已</span>上)</span>。</p>
<p>此妙彼妙等者以華嚴圓例上上品三心以法華圓例下下品念佛然法華玄二意彼妙方等般若圓而非華嚴圓<span class='corr'>但</span>集解上云初頓部有一麁一妙一妙與法華無二無別註云無二者一也無別者同也良以彼妙此妙妙義無殊<span class='note-inline'>(<span class='corr'>已</span>上)</span>。</p>
<p>此乃含今意也文中所釋等者從經云一者至誠心下至亦名迴向也云文中三心問云文中三心全念佛三心不明至誠心下釋一切眾生身口意業所修解行深心下釋說此觀經三福九品定散二善乃至專心念佛及修餘善等迴向心下釋過去及以今生身口意業所修世出世善根尒者如何[前-刖+合]釋處處通餘行義<span class='corr'>但</span>是傍意而非大師正意所以者何文中三心若通餘行何釋三心既具無行不成乃至又此三心亦通攝定善之義乎如唯識云義有異者皆別說之既釋三心既具等能別言知於文中釋出餘行今家傍意明矣上人得釋故之一字等者問宗要四云起行略說者故一字是何今云三國相傳宗義源依二者深心一句乎[前-刖+合]一心專念文就行立信釋能信安心所信起行也然師約所信釋起行一字冏師約能信判二者深心能所不離故非相違玄忠西河亦同立等者如要集處釋所云三信等者此三信三不釋讃歎門如實修行然今云三信三不釋我一心論註判是故論主建言我一心以三信三不引合論我一心故云釋天親我一心論十大章初等者十大章中第二起觀生信也論註云起觀生信者此分中又有二重一者示五念力二者出五念門矣記云起觀是起行生信是安心<span class='note-inline'>(<span class='corr'>已</span>上)</span>。</p>
<p>從安心生信開出五念行是今所用也雖云五念行約論主本意唯在讃歎門攝在稱念故論主意從二者深心開出念佛一宗也。</p>
</div>
<div class='div-other'><a id='mulu3' />
<p class='h1'>第二重下</p><p>旨歸者意趣也施化利生門者佛應機施化隨根利生故名為施化利生門是約能化解義分者眾生隨教解義故云解義是約所化能所共淺故云因分可說發迹入源門者拂除施化利生解義因分蹤跡入佛意源是則名為發迹入源是約所化仰信分者高仰果位轉於解義名仰信分亦約所化凝然常住者法相宗談凝然常住不作諸法故獨空畢竟者出心經秘鍵三論宗談畢竟皆空真空一味故法界圓融者華嚴宗談四種法界圓融故三諦相即者天台宗也六大無礙者真言宗也即身義云六大無礙常瑜伽故即心非佛者佛心宗也馬大師云即心即佛非心非佛矣如此佛教者指上六宗宗宗所談依佛教故名色者指佛教體所言名者具名句文其名句文者假法相宗意二十四不應假立故所言色者聲也聲色法故是有三義一者佛教以名句文為體唯識論二云名詮自性句詮差別文即是字為二所依<span class='note-inline'>(<span class='corr'>已</span>上)</span>。</p>
<p>二者佛教以聲為體即如來音聲也是名色中色也三者佛教以名句文聲四法為體今略云名色是也維摩經云有以音聲語言文字為佛事<span class='note-inline'>(<span class='corr'>已</span>上)</span>。</p>
<p>非因位分者凡知佛意有四不同凡夫信知三賢學知十地分證知如來究竟知奪而言之非究竟知故云非因位分離名言等者名言思議解行即是因分蹤跡絕離因分蹤跡名發迹入源門佛之密意者佛內證智是名實智如來實心者佛見分心相宗是名根本智也文內妙法等者法華方便品說歎諸佛釋迦權實二智寄言歎二智名文內妙法絕言歎二智號文外之妙寄言歎者經云甚深微妙法難見難可量矣絕言歎者經云是法不可示言辭相寂滅<span class='note-inline'>(<span class='corr'>已</span>上)</span>。</p>
<p>法佛三密等者大日法身所說三密顯教之中等覺十地不能入室故云三密<span class='note-inline'>(云云)</span>此等皆立等者指大論等四文云此等皆立等所言大信者涅槃經云大信心者即是如來<span class='note-inline'>(<span class='corr'>已</span>上)</span>。</p>
<p>信中不離解等者下云縱雖不墮覺不覺際離真智頑愚心地修行分齊不可同實迷眾生若不同實迷者何云脫悟解耶<span class='note-inline'>(<span class='corr'>已</span>上)</span>。</p>
<p>即此意也問如何是信中不離解果中修因行[前-刖+合]今日為君重漏泄翩翩[歹*爪]鴈下遙天要門內因弘願外緣等者如玄記三引聖勵凡等者釋經三世諸佛淨[葉-世+廿]正因文也序分義云引聖勵凡<span class='corr'>但</span>能决定註心必往無疑<span class='note-inline'>(<span class='corr'>已</span>上)</span>。</p>
<p>世戒行三三世諸佛為成佛因故云引聖况生淨土有何疑殆故云勵凡弘願教門等者攝凡夫願謂之攝凡攝聖人願謂之被聖言依本願力凡夫生報土况依本願力聖人生報土有何疑慮乎如是以義分勸勵者約施化利生門能化以道理歸依者約解義分所化直為彌陀等者引凡夫念即生不断煩惱等顯不墮悟解門改轉凡情断破煩惱依悟真理故雖云淨土施化利生解義因分不墮悟解門超諸教解義分墮悟解門乃同諸宗果分大信也又佛密意等者玄記三云又佛下至旨趣正明解義教門難曉矣既判解義教門難曉故引解義分也隨機顯益等者雖釋何等為三一句意兼上下兼上者發三種心即<span class='corr'>便</span>往生是顯三心往生之益故云顯益未說三心是其名義非於顯露故云意密徵者責也自問自徵共是何等為三問起也若<span class='corr'>但</span>何等為三問起豈是得解三心名義兼下者非何等為三自問一者至誠心等自[前-刖+合]何由得解乎上文云佛密意教門難曉今文云意密難知二文意同雖云解義因分不墮悟解故全當諸宗大信也能令速滿足等者速得成佛也<span class='corr'>但</span>今單信大信為云無千波万浪義路分別迹判能令速滿足功德大寳海也千波万浪等者分別諸義理知解跡也信得及者信義也彼下頓中漸等者如第四重抜群者抜抽也群眾也抽諸宗義也未断凡夫出過三界自然悟道密意深奥也碩學者碩大也宏學者宏屋深也大也廣也碩學宏學同是大學匠義也又如次淺深異歟鑛金純金者如下為一明一者勝鬘經為一乗機說一乗法故名為一明一一乗法藏論等者彼論云法華一乗能歸一乗淨土一乗所歸一乗<span class='note-inline'>(<span class='corr'>已</span>上)</span>。</p>
<p>舉教門義理等者是上破難若向義路信得及還是解義分以解義分難還是解義分非<span class='corr'>但</span>不知單信大信亦不知解義分也宛恰者比物皃如以一重等者關以木橫持門戶也門戶關一重一本然一重扃上又一重扃豈是中乎非止不知一重扃又一重扃故一字不打畫者韻會云畫胡麥切徐曰若筆畫之也矣一字一畫也一字不打畫唯白紙所言一字者釋迦出西天末後曰不曾說一字是也古人云三乗教外述文章一字元來不著畫八字無兩弗者今云兩乀人天眼目云兩[必-心]八字無[必-心]乀兩只曰紙也所言八字者達磨來東土最初云單傳心印不立文字是也其一字八字者本來白紙也人天眼目云八字無兩[必-心]胡僧笑點頭引今此兩句我宗意雖云解義分不墮解會門解會一點無只本來白紙故同諸教大信本來無事玲瓏八靣玲瓏者明貌從凡解者至名為妙解諸教解義分從以佛智至即是如來諸宗大信從或說智慧至度量亦是諸教解義分也於中智慧等八字法華譬喻品文上根等八字菩提心論文如次天台真言意也雖非上智等者問知本願無謬悟名號功用出世佛法分別何云世情分別乎[前-刖+合]本願名號雖出世佛法知本願無謬解名號功用凡夫分別證悟真理截断凡夫情量分別然淨土機不改一毫凡夫念慮故云世情分別智慧解義分乃至可勝彼入源門等者問上云我宗解義分全當諸宗大信今云我家解義分可勝彼入源門上下相違如何[前-刖+合]上是與釋今正奪釋也雖云我宗意解義分非如諸宗解義分墮悟解門故與同諸宗大信斯乃上義約諸宗大信脫於悟解今約雖云大信果分不同實迷故未免悟解此是奪釋也問十方三世諸佛皆以不同實迷我宗施化發迹共得往生得生<span class='corr'>已</span>後是亦不同實迷然以不同實迷何為心地修行過失[前-刖+合]<span class='note-inline'>(云云)</span>縱雖不墮覺不覺等者覺謂悟不覺謂迷真智謂轉凡入聖智頑愚謂生得凡夫斯乃不墮迷悟不預凡聖也殆者將也覆耳鳴鈴者類聚云掩耳似盜鈴遍計所執情量者凡夫人執法執唯識論九云妄執實有我法自性此即名為遍計所執<span class='note-inline'>(<span class='corr'>已</span>上)</span>。</p>
<p>六道頼緣假者頼謂即依頼緣謂即煩惱見惑四惡緣思惑人天緣頼此煩惱[葉-世+廿]感生死苦果從本無自性故名頼緣假果德難思等者一明果德難思二明發迹入源初明果德難思者玄記三云又佛下至旨趣正明解義教門難曉<span class='note-inline'>(<span class='corr'>已</span>上)</span>。</p>
<p>大師難曉記主難思意全惟同記主以佛云果位鈔主以佛云果以密意弘深等云德斯乃佛德故其果德者因位難測故云難思記主果位難思鈔主果德難思言異意同次明發迹入源者此是仰信分其仰信分者記云仰惟下至去也正明仰信二佛方便<span class='note-inline'>(<span class='corr'>已</span>上)</span>。</p>
<p>上果德難思下發迹入源上下連續云果德難思發迹入源故記云仰惟等者此明佛意甚深難知教亦難解<span class='corr'>但</span>雖不知其甚深致釋迦發遣彌陀招喚其文分明唯作仰信定得往生<span class='note-inline'>(<span class='corr'>已</span>上)</span>。</p>
<p>此記雖釋仰惟<span class='corr'>已</span>下上下連續正明果德難思發迹入源於中此明佛位下至甚深致明果德難思釋迦發遣下正明發迹入源文中唯作仰信者唯簡持義簡去知解持取仰信故云唯作斯乃拂果德難思知解迹歸入仰信果分之源是故<span class='corr'>但</span>雖可云發迹入源以單信大信云發迹入源故為簡異之上下連續云果德難思發迹入源也問今云三賢十聖弗測所[闚-夫+矢]其理無疑此上果德難思等知果德難思等[尸@句]仰惟<span class='corr'>已</span>下不通佛密意等乎[前-刖+合]正還愚癡在仰惟等故云此上若如所難於仰惟已下文中指何處云果德難思乎玄記三云又佛密意乃至常樂者自下明果位難思發迹入源何果位難思等云局仰惟<span class='corr'>已</span>下乎問糅鈔指佛密意弘深云果位難思指教門難曉云發迹入源然今又佛下至旨趣云果德難思以仰惟<span class='corr'>已</span>下云發迹入源違糅鈔豈當作者意乎[前-刖+合]又佛下至旨趣云果德難思以仰惟<span class='corr'>已</span>下云發迹入源一家釋義記主批判既分明也誰諍之乎然教門難曉解義分而非發迹入源故上我宗解義分同諸教果分證㨿引又佛密意等<span class='corr'>但</span>鈔意教門名迹佛意名源教門難曉約佛意源故指教門難曉云發迹入源此猶果位難思分齊而非還愚發迹入源然以教門難曉判發迹入源為顯同諸教果分也例如諸佛同道時云彌陀於諸佛乃佛乃祖等者乃往也乃佛乃祖是凡是聖皆還愚癡生於極樂唯此一事佛祖本懷也解信二字者解謂即是解義因分信謂即是仰信果分拂解義跡歸入仰信是則名為果德難思發迹入源空師辨師等還愚癡具在裏書又所云單信大信者置又隔意果德難思有解信二此機唯信從本無解故云單信問撥解義分跡名發迹入源單信大信無知解迹何由名發迹入源乎[前-刖+合]單信之機從本無知解跡名發迹入源如云泯絕機知格外宗風剥盡悟解自然悟道斯乃從本無機知云泯絕自本無悟解云剥盡單信發跡即此意也糅鈔云我宗拂迹入玄者不改最初不變[跳-兆+基]趾不可深思只麼仰信<span class='note-inline'>(<span class='corr'>已</span>上)</span>。</p>
<p>問第十重判二者深心信單信大信果德難思發迹入源門玄義序題門是知以單信大信名果德難思發迹入源門見尒者如何[前-刖+合]二機差別如上<span class='corr'>但</span>至難者一家大師以單信大信釋籠仰惟等文中故述二者深心乃至序題門也如此諸解義等者指常立大信如法修行觀念法門引般舟三昧經云佛告[跳-兆+友]陀和菩薩欲疾得是定者常立大信如法行之則可得也勿有疑想如毛髮許<span class='note-inline'>(云云)</span>明此如法修行說勿有疑想勿<span class='corr'>狐</span>疑等指之云如此諸解義悉是遣疑煩惱教門方便也凡鈔主筆體自非先意人豈當素意乎單直仰信正機者雖有種種念佛往生機以愚鈍念佛為我宗正機也死猫兒等者禪林類聚云曹山本寂禪師僧問世間甚麼物最貴師云死猫兒最貴云為甚麼死猫兒却貴師云無人著價<span class='note-inline'>(云云)</span>莫謂等者莫謂唯須四字單信大信也莫論等者莫論意在四字單信大信也淨土門意還愚癡生極樂者糅鈔云還字強不可存意許<span class='corr'>但</span>准下意拋諸解義分還一文不知愚癡也下云願諸學教人拋諸義理等故四句中第一解解因分因分者初解對實大乗信後解對權大乗信因分因分亦復如是唯解人空故以見思断為極果故我無塵有者毗曇人空法有也我塵俱無者成實空門人空上破界內法執故第二解信因分果分者所言解者對實大乗信信者對小乗解因分者對實大乗果分果分者對小乗因分談断十二品無明到妙覺故第三信解果分因分者所言信者對權大乗解解者對我宗信果分者對權大乗因分因分者對我宗果分也[(重-┴)/衣]書中高祖上人云等者此詞出上人傳上人傳四十五云撿挍別當是出家官故此本可為正歟推傳意補此職人非學匠歟烏帽子者如云幞頭豈是禦天寒烏帽子非是防寒只是為威儀也言不繕威儀義歟。</p>
</div>
<div class='div-other'><a id='mulu4' />
<p class='h1'>第三重下</p><p>諸宗之習統万行等者華嚴意統法界圓融一法縮順理菩提心一心天台意統一心三觀一法縮無作菩提心一心等也南無二字是歸命者凡於南無有願有行口唱南無唯是行而非是歸命心念南無是云歸命亦云發願心念南無者思助給斯乃歸命也添壽字<span class='corr'>但</span>是一德等者阿彌陀翻無量壽<span class='corr'>但</span>局壽命無量一德其外事皆似有量故云非是盡理釋凡三經等或云無量壽或云無量光皆是義翻而非正翻局一德故阿彌陀實翻無量大經云無量覺故相應此無量覺故云天台釋最宜也大師雖存無量正翻且順世情云無量壽義寂云壽命世人所寳重故順世云壽<span class='note-inline'>(<span class='corr'>已</span>上)</span>。</p>
<p>無量名等者名體義用如觀念門下一切有名物皆阿彌陀等者問他流談名號諸法依正不二故万法皆名號與今同異如何[前-刖+合]天地猶近彼談名號諸法依正不二故万法當躰全是名號故破邪義今此不然阿彌陀實翻無量無量之詞而無洩物故云一切有名物等其無量者果號三字其万法者名號所具功德是也故下判無非万法皆無量覺所具即此義也然則等者述柳櫻等無離阿彌陀名體萩葛等悉是阿彌陀相皃明三字所攝万法也五千餘卷是阿彌陀經三世諸佛皆阿彌陀佛者明果號三字功德也平等覺經云十方三世佛一切諸菩薩八万諸聖教皆是阿彌陀<span class='note-inline'>(<span class='corr'>已</span>上)</span>。</p>
<p>是其謂也一代結經者古人釋彌陀經云八<span class='corr'>万</span>法藏妙肝心一代聖教之結經<span class='note-inline'>(云云)</span>又今釋云今言等者上來釋因觀經題名無量壽梵漢相對以六字翻六字今正引釋題名無量壽文故云又今釋大師釋今言無量壽即其義也問無量壽是彌陀別名覺即通號通別雖異俱是人名何云無量壽者是法覺者是人耶[前-刖+合]無量壽覺雖俱佛號無量壽是所具之德謂之於法覺能具覺謂之於人能具所具能覺所覺人法顯然又勸進往生論釋無量壽云表法身常住妙德是約本有心德今無量壽者酬壽命無量願無量壽故是約修生佛德也又觀經題名有異本道綽所覽本佛說觀無量壽經天台所覽本佛說觀無量壽佛經大師所覽本佛說無量壽觀經<span class='note-inline'>(云云)</span>今人法者七種題中人法也安樂集云今此觀經人法為名佛是人名說觀無量壽是法也<span class='note-inline'>(<span class='corr'>已</span>上)</span>。</p>
<p>是約能說所說分別人法今就所說分人法也問大師就所說云分人法不明一家所覽本所說中無佛字何云覺者是人乎[前-刖+合]為顯要行而加三字就此分別人與法也或可由佛自唱題故有即體名等者名體不離義也論註云名即法者諸佛菩薩名號般若波羅密及陀羅尼章句<span class='note-inline'>(<span class='corr'>已</span>上)</span>。</p>
</div>
<div class='div-other'><a id='mulu5' />
<p class='h1'>第四重下</p><p>天台因果為宗實相為體者天台觀經䟽云大乗經以實相為卬為經正體故以實相為此經體矣又云此經以因果為宗以心觀為體<span class='note-inline'>(<span class='corr'>已</span>上)</span>。</p>
<p>十六觀因往生是果名之為宗無生即空而生是假無生而生而生無生即是中道故云心觀一心三觀即是實相故云經體求異一家淨土教門等者大師釋云今此觀門等唯指方立相住心而取境揔不明無相離念也<span class='note-inline'>(<span class='corr'>已</span>上)</span>。</p>
<p>既遮揔不明無相亦表唯指方立相斯乃執心牢固<span class='corr'>但</span>著有相義也玄忠名號為躰者論註云即以佛名號為經躰矣註記云今經所詮專在佛名故從所詮判為經躰<span class='note-inline'>(<span class='corr'>已</span>上)</span>。</p>
<p>言之所貴曰宗等者問天台與一家分宗體不同玄忠<span class='corr'>但</span>釋名號為體不分宗體不同有何意乎[前-刖+合]人師意樂不同鸞師唯以所詮而為經體斯乃言之所貴為宗宗即體也大猷者大道也韻會云繇夷周切道也通作猷詩下云大猷聖人莫矣實相全名號等者名號實相即相無相理事縱橫實相行皆是依下所引玄忠釋無生行等者無生涅槃一法異名涅槃經云亦名涅槃亦名無生亦名無為矣大師釋云念佛即是涅槃門矣如來行約人涅槃行約法妙玄四云大經云復有一行是如來行所謂大乗大般涅槃矣又云即人論法如來即涅槃即法論人涅槃即如來<span class='note-inline'>(<span class='corr'>已</span>上)</span>。</p>
<p>古人立法身同體因者求觀十因云一心稱念阿彌陀佛法身同體故必得往生<span class='note-inline'>(<span class='corr'>已</span>上)</span>。</p>
<p>佛法身與眾生法身全是同體以同體故我等行處全如來行等也第一義諦者妙玄八云最上無過故名第一義諦如是等種種異名俱名實相<span class='note-inline'>(<span class='corr'>已</span>上)</span>。</p>
<p>准上來引文第一義諦無生涅槃無為泥洹實相名号往生淨土言異意同云同時勝者性相兩頓共不經劫故云同也勝者有下三重勝十信一万劫者仁王瓔珞起信等意也地前三劫者仁王經意也西河悟真千福者安樂集下云願生淨土隨壽長短一形即至位階不退與此修道一万劫齊功<span class='note-inline'>(<span class='corr'>已</span>上)</span>。</p>
<p>一家如下群疑論四云生彼西方得名為阿鞞[跳-兆+友]致及正定聚<span class='note-inline'>(<span class='corr'>已</span>上)</span>。</p>
<p>此二文下二釋一形十念功當十信一万劫功行證也少許時間等者作者意引依一日七日行登初地證言依一七日行得往生淨土須臾剎那頃登歡喜地故望淨土機情云少許時間以娑婆時分而云逕三劫在此穢國送三劫間於彼淨土須臾剎那如仙家半日人間七世進入明門歡喜地者本業瓔珞經上說初地云三諦現前常修其心入百法明門所謂十信一信有十為百法明門<span class='note-inline'>(<span class='corr'>已</span>上)</span>。</p>
<p>釋論七引如來藏本識經云十信十信十解十信十行十信十向十信十地十信佛地十信乃至無一一法而非十信<span class='note-inline'>(<span class='corr'>已</span>上)</span>。</p>
<p>今十信者十向十信觀經云得百法明門住歡喜地<span class='note-inline'>(<span class='corr'>已</span>上)</span>。</p>
<p>隨其心淨等者聖道頓證悟時得心淨土淨果報故齊頓生頓淨土頓叶不退得究竟解脫成佛故等頓悟頓故云大同聖道頓猶許断惑故等者問止觀引淨名經不断煩惱而入涅槃顯天台圓教旨別本即身義釋不断煩惱即身成佛揮真言密教宗何今云天台真言許断惑耶[前-刖+合]天台真言以煩惱即菩提為不断義然釋要鈔以無明即明為真断惑悟煩惱即菩提是真断惑豈類我宗有凡夫人煩惱成就不断煩惱乎煩惱質礙等者大論云若得無生法忍断一切結使死時捨此肉身<span class='note-inline'>(<span class='corr'>已</span>上)</span>。</p>
<p>涅槃䟽云分段質礙煩惱雖盡必須捨報<span class='note-inline'>(<span class='corr'>已</span>上)</span>。</p>
<p>此二文意登初地雖断盡分段惑捨此肉身而命終故云捨報也今云大論名䟽大論如向淨名䟽未勘之分段質礙文註記云涅槃䟽糅鈔云智度論也隔時道不行者聖道門頓教雖直期成佛生身得忍菩薩必須捨報故云隔時道不行問真言云不捨此身進入佛位天台云六即智断一生可辨雖然有下機不遮成隔時然不分機上下何云隔時道不行乎所難必須捨報文判別教義以權漸意難實頓宗誰依用之尒者如何[前-刖+合]<span class='note-inline'>(云云)</span>大原問[前-刖+合]者第七[前-刖+合]云韋提希夫人於第七觀時得大悟無生<span class='note-inline'>(<span class='corr'>已</span>上)</span>。</p>
<p>未断惑頓壞成断惑教門無之者問大師釋微塵故業隨智滅靈芝判逮至彼方始論断證斯乃非未断惑頓壞成断惑教門乎[前-刖+合]所難二文釋於得生<span class='corr'>已</span>後之事今立未断超入之義於淨土門云不断惑不生報土而無經釋故云未断惑頓等也選擇集者指天台真言皆雖名頓教文是在上人大經私記然頌義云選擇集彼唯佛一道獨清閑釋如在法事讃般舟讃兩處亦在廣本選擇歟南北者勝劣義也南對北語北奔也軍敗走為北安樂集者集上云我求法時中億億眾生起行修道未有一人得者<span class='note-inline'>(云云)</span>次異者異勝義也生身得忍者釋籤一云地身住前為生身登地登住為生身得忍<span class='note-inline'>(<span class='corr'>已</span>上)</span>。</p>
<p>大寂無為者佛果義也仁王經說妙覺云大寂無為金剛藏往生不退至菩提者是判住正定聚願凡不退與菩提雖似有因果異彼願不說經劫故論速得菩提註引此願故處不退即究竟菩提也十地願行自然成者是舉因圓即顯果滿十地願行既是成就乃佛果故為主投化等者玄義意正報難期依報易求投化即易為主即難正報難期者成佛難得如民望國主依報易求者往生易得如民投王化今引之通伏難伏難意成佛難往生易成佛往生既是各別何今云往生外無成佛乎通意云修念佛一行於此穢土得成佛果最難修念佛一行往生淨土而易且建立二門遣凡夫疑煩惱解義分方便實往生外無成佛故須臾授記等者問上云大寂無為妙覺果滿今云須臾授記十地因滿上下相違如何會之[前-刖+合]往生外無成佛云須臾授記號無為唯名計也經說者稱讃淨土經也皆令得佛泥洹之道大阿彌陀經文也。</p>
</div>
<div class='div-other'><a id='mulu6' />
<p class='h1'>第五重下</p><p>諸經起說等者玄義云諸經起說不過五種一者佛說二者聖弟子說三者天仙說四者鬼神說五者變化說今此觀經是佛自說<span class='note-inline'>(<span class='corr'>已</span>上)</span>。</p>
<p>若佛所說等者所引四文皆顯佛自說勝言了教者了是决也佛說决定真實言教故云了教菩薩等說是不决定不真實教故云不了散善義釋佛語决定了義亦判佛語真實决了義故菩薩等說下為破通論家以攝論名不了教佛是等者佛是正使習氣断盡故非是疑惑心中語不為一切等者釋不為初地十地破人所破壞信佛語故釋迦如來暫時等者穢土出現應身為本然華嚴法華等為一機一緣於應身上暫時之間現報身儀也佛華圓融者華嚴經具名大方廣佛華嚴經故號佛華說於四種法界圓融故云圓融法慧功德林等者舊譯華嚴五十卷或六十卷七處八會三十四品新譯華嚴八十卷七處九會三十九品也第七重會普光明殿有十一品中第四阿僧祇品與第九隨相品如來說也其外加說初會普賢菩薩說第二會文殊菩薩說第三會法慧菩薩說十住第四會功德林菩薩說十行第五會金剛幢菩薩說十向第六會金剛藏菩薩說十地等也佛力加被六大菩薩令說品品故云加說四十二大菩薩者釋籤十云如華嚴中說十住時有十慧菩薩法慧為首說十行時有十林菩[薩-產+(辛/工)]功德林為首說十向時有十幢菩薩金剛幢為首乃至說十地時有三十六菩薩皆以藏為名金剛藏為首<span class='note-inline'>(<span class='corr'>已</span>上)</span>。</p>
<p>然糅鈔判十慧十林十幢十藏以三十六藏云十藏歟所以十藏中攝無盡義况三十六藏乎五教章中云所以說十者欲顯無盡故矣十慧等四十菩薩加普賢文殊四十二大菩薩也自然無師者因位之時雖依佛教解脫道時不由他悟故云無師而說佛法等者五種說中除佛自說以餘四說云一切世間中真實者對虚偽善語者對惡語於實善中最勝之語云妙好語餘四種說亦於眾生有利益故入佛法中也如毗尼中說者五教章上如云毘尼者即大乗指大乗經中歟名義集如云毘奈耶或毘尼指律藏中歟卬定者卬可决定義也古師釋等者妙樂在弘决一穢土出現以劣應身而為境本於丈六上四教機見是各別也三藏教機見丈六佛是劣應身通教機見十里等佛即勝應身別教機見音聲無邊色像無邊此是報身圓教機見無相無礙同法界空是法身也小乗佛等者小乗意依三祇百劫修行今日初見成佛不知無勝教主根本故見無常齊業佛也大乗意無勝教主分身化來知示現三祇百劫因八相成道果故云本知一家釋云釋迦如來真報土清淨莊嚴無勝是為度娑婆分化入八相成佛度眾生<span class='note-inline'>(<span class='corr'>已</span>上)</span>。</p>
<p>非滅現滅者台家之意雖通三身今約應身言之應身即是法報之用體既無滅用豈有滅故云非滅為度眾生方便現滅故云現滅以一飡之力等者是因位施食由施食修因得壽無量果今一飡者是依小因得大果義又最勝王經說釋尊壽量云不害眾生命及施於飲食由斯二種因得壽命長遠果<span class='note-inline'>(<span class='corr'>已</span>上)</span>。</p>
<p>釋迦佛壽命過於億百千劫無數無量故云過於此斯乃顯無限量也諸根恱豫者眼等五根同現喜相名根恱豫今說此經既顯本懷故現恱豫恱者喜也豫者恱也壽量無限姿色不衰故云不變光顏常住亦是不老故云不異定<span class='corr'>已</span>究竟慧既[〦/(ㄠ-ㄙ+?)]暢故云究暢定慧無邊故云無極定慧滿足於一切法得自在也於此中下等者緣覺名中聲聞名下於此二中示現入滅故云現滅淨影云亦無所作無因可作亦無所有無果可有言不起者無淨可起言不滅者無染可滅得平等法約理辨證<span class='note-inline'>(<span class='corr'>已</span>上)</span>。</p>
<p>座百寳蓮華者准智論意報身座蓮華雖然所座義一家無判釋序記二云能座佛三身具足之化身<span class='note-inline'>(<span class='corr'>已</span>上)</span>。</p>
<p>斯乃三身相即應身故備菆身德以座蓮華小乗應化儀乎者小乗應化無常之佛今經教主壽命無量後座茅草此座蓮華彼不說淨土此十方淨土現於光臺彼不明十方淨穢多佛此以十方恒沙諸佛為證誠佛說法豈類小乗應化儀乎若准壽命無量座寳蓮華偏可謂報身雖然穢土出現靣應身也雖云應身三身相即應身也顯教法身無色無形者問法華說微妙淨法身具相三十二何云顯教法身無色無形耶[前-刖+合]法身即是四八相本讓功於本故云具相弘决一云智稱法身故名深達即指法身為諸相本故云法身具三十二<span class='note-inline'>(<span class='corr'>已</span>上)</span>。</p>
<p>密教立法身色形者二教論下引智論云法身佛常放光明常說法<span class='note-inline'>(<span class='corr'>已</span>上)</span>。</p>
<p>放光明者立法身色形證也常說法者明常恒說法文也真言不云融即者問付法傳上釋法報應化躰同用異三身相即義分明也如何[前-刖+合]所難是寄顯門意歟若約密宗正意十不同云法華經是釋迦說雖云三身即一於應身上詮法報也胎藏界是法身說雖云三部一體若論其實唯是法身也<span class='note-inline'>(<span class='corr'>已</span>上)</span>。</p>
<p>斯乃應身法身高下分明也權教隔別三身等者䟽記九云法定不說報通二義應化定說若其相即俱說俱不說<span class='note-inline'>(<span class='corr'>已</span>上)</span>。</p>
<p>法身內證故云不說自受用身內證不說他受用身對機說法故云通二應局化他故云定說斯乃權教隔別三身若約相即法身即報應故云俱說報應即法身故報應全理故云俱不說此是實教相即三身也所云法身說法等者大日經䟽一云薄伽梵即毘盧遮那本地法身次云如來是佛加持身<span class='note-inline'>(<span class='corr'>已</span>上)</span>。</p>
<p>經說教主云薄伽梵䟽釋本地法身異本即身義判六大名佛時既名法身依䟽本地法身與即身義六大法身真言教主本地六大法身歟<span class='corr'>但</span>弘法大師二教論上釋自性法身所說秘密真言等問六大法身與自性法身為同為異[前-刖+合]六大能生自性法身所生即身義云以六大為能生以四法身三世間為所生<span class='note-inline'>(<span class='corr'>已</span>上)</span>。</p>
<p>自性法身四法身中第一也能生六大十方法界有情非情生佛躰性無有邊際故名六大所生法身具足相好能生六大豈具相好若具相好加持四曼分齊而非能生六大法身相好也加持身說法者大䟽鈔一云加持身者是曼荼羅中臺尊此佛名加持身當報身也<span class='note-inline'>(<span class='corr'>已</span>上)</span>。</p>
<p>加持者新譯語也舊云護念即身義云加持者表如來大悲與眾生信心佛日之影現眾生心水曰加行者心水能感佛日名持<span class='note-inline'>(<span class='corr'>已</span>上)</span>。</p>
<p>四曼分齊者一大曼荼羅二二昧耶曼荼羅三法曼荼羅四羯磨曼荼維也即身義云大曼荼羅謂一一佛菩薩相好身<span class='note-inline'>(<span class='corr'>已</span>上)</span>。</p>
<p>若具相好說法縱使雖名自性法身加持四曼分齊而顯教所談報應二身也華嚴云等者華嚴教主即有二種一者華藏世界根本臺上盧遮那佛是為教主具如糅鈔一者以今日之釋迦如來即為教主俱糅鈔雖云悉達釋迦現本土現遮那非正華嚴於五教章立十異中第三主異者以釋迦佛為彼教主明異三乗教主三身故云主異五教章上云三者主異謂此一乗要是盧遮那十佛身及盡三世間說不同三乗等變化身及受用身等說矣如來一身自有十身故云一躰躰者身義一身一體言異意同不分法報應之三身故云不分清涼畧䇿云如來一身自有十身矣又云分三身名目三乗教內今一乗玄旨一體不分矣五教章下云非法非報化如別教一乗是十佛故也<span class='note-inline'>(<span class='corr'>已</span>上)</span>。</p>
<p>問妙玄七引像法决疑經云或見報身座蓮華藏世界海為百千億釋迦牟尼佛說心地法門<span class='note-inline'>(<span class='corr'>已</span>上)</span>。</p>
<p>是以梵網教主說報身何云不分三身乎[前-刖+合]新譯華嚴說法報不分二三莫辨依五教章二者生身法身也他受用與化身合為生身自受用與法身合名法身也三者法報應也既表十佛境界遮二三莫辨何云報身乎<span class='corr'>但</span>至像法决疑經者部別見別不須和會定云報身者於華嚴宗定報身不分明<span class='corr'>但</span>從他宗見之本土教主對自眷屬說心地法門故自受用身也至第二傳教主者他受用身也梵網古迹下釋我今盧遮那方座蓮華臺云此初他受用身傳說此身應第二地戒波羅密此經宗故<span class='note-inline'>(<span class='corr'>已</span>上)</span>。</p>
<p>加之像法决疑經說分明也法華教主或法身者凡以三身配四教時圓教教主即法身故法華教主亦法身也故文句一云隱前三相唯示不可思議如虚空相即圓佛自覺覺他故<span class='note-inline'>(<span class='corr'>已</span>上)</span>。</p>
<p>斯乃釋法華主成就為法身也或報身者淨名䟽云若說法華單現尊特<span class='note-inline'>(<span class='corr'>已</span>上)</span>。</p>
<p>所言尊特者報身也集解上云亦名他報又名尊特矣圓覺經䟽云他受用報法性尊特矣或三身相即應身者智禮云若聞圓乗必見法身圓見應身皆唯本具矣上二句釋為法身於教主下二句判為應身乎教主云皆唯本具故三身即一應身也次下釋以久遠實成釋迦為教主若此之時約壽量品自受用報身也文句九云此品詮量通明三身若從別意正在報身<span class='note-inline'>(<span class='corr'>已</span>上)</span>。</p>
<p>以教主自<span class='corr'>己</span>等者古人云諸佛在心頭迷人向外求內懷無價寳不識一生休矣釋迦如來等者法華云我實成佛以來乆遠矣斯乃實修實證自受用身然今習入自<span class='corr'>己</span>證理故云皆在等皆在等者大日經䟽三云眾生一念心中有如來壽量長遠之身<span class='note-inline'>(<span class='corr'>已</span>上)</span>。</p>
<p>即此意也心王大日等者異本即身義云毘盧遮那心王餘是心數也矣文意於胎藏界曼荼羅五百尊中中臺大日心王餘四佛等心數曼荼羅此云輪圓具足功德圓滿無闕减故淨土宗旨不尒等者今經教主定三身即一應身有三由一穢上出現靣應身故二別以彌陀而為教主釋迦唯是發遣教主故三加之三輩<span class='corr'>已</span>下為遮三輩九品三賢十地教門權說故欲色二界界番者大經云其四天王及忉利天又云第三燄天乃至色究竟天<span class='note-inline'>(云云)</span>此等因順餘方教門實非天非人故若法身等者亦無所作亦無所有等見法身壽命無量座寳蓮華見報身也三身相即應身故備法身德具報身德也。</p>
</div>
<div class='div-other'><a id='mulu7' />
<p class='h1'>第六重下</p><p>三雙六重四番問[前-刖+合]者如玄義并記致請者請問也散善自開等者問散善自開本意念佛何於序分不說名號乎[前-刖+合]大功遲成彌陀五劫思惟大善故無左右不說乃至於下上品先說大乗十二部經首題名字且是與機機不逗間於此之時說顯名號大善秘術㝡有深意諸佛大悲等者玄義云諸佛大悲於苦者心偏愍念常沒眾生是以勸歸淨土<span class='note-inline'>(<span class='corr'>已</span>上)</span>。</p>
<p>問隨自意語與出世本懷同異如何[前-刖+合]約聖道隨他意淨土隨自意義隨自本懷詞異意同法華玄一云隨佗意語非佛本懷矣二定善隨他等者夫人偏是雖請定善佛閣定善自開三福定善隨他散善隨自是其義也偏說定門等者序分義云機緣未具不可偏說定門佛更觀機自開三福之行矣又云若依定行即攝生不盡是以如來方便顯開三福以應散動根機矣三定散隨他等者選擇云釋尊不付屬定散諸行唯以念佛付屬阿難矣又云隨他之前蹔雖開定散門隨自之後還閉定散門一開以後永不閉者唯是念佛一門<span class='note-inline'>(<span class='corr'>已</span>上)</span>。</p>
<p>二散善隨自他意語者散善一門是佛自說故云隨自於散善中說上六品應是性習不同機宜故云他意斯乃隨自中隨他也[前-刖+合]定散得受機者四番問[前-刖+合]中第二問雖廣舉定散眾機[前-刖+合]偏述隨自一機也除斯<span class='corr'>已</span>外等者謗法無信八難非人難迴心故屬不堪機故云除斯下堪能機故云<span class='corr'>已</span>外一心<span class='corr'>已</span>下釋第十八願文意也彼宗意等者釋籤一云自法華<span class='corr'>已</span>前皆曰隨他故前教中雖並有融以兼帶故並屬隨他<span class='note-inline'>(<span class='corr'>已</span>上)</span>。</p>
<p>四十餘年等者無量義經云四十餘年未顯真實<span class='note-inline'>(<span class='corr'>已</span>上)</span>。</p>
<p>其真實者二乗成佛十如實相龍女成佛乆遠成道等也隨轉理門者要集記六引瑜伽鈔云彼隨轉理門與天台隨他意語同<span class='note-inline'>(<span class='corr'>已</span>上)</span>。</p>
<p>隨轉理門則方便說矣今意不然隨轉理門者備他門語顯自門意也一家自說本意等者大師釋中雖無隨自隨他名目解釋義勢其趣分明故云一家自說等十二部經等者第五優陀那舊云無問自說新云自說譬如從生肓者聲聞菩薩譬不開究竟佛眼也二乗者上舉菩薩畧於緣覺今舉緣覺畧於菩薩影略互顯假使等者淨影云明一切人悉得聖道共思不知假使一切人之多也具皆得道行德勝也淨慧智空證解深也佛慧無邊歎佛智廣如是致淨歎佛德淨窮至清淨法性涅槃故難測知<span class='note-inline'>(<span class='corr'>已</span>上)</span>。</p>
<p>智慧海者名號者經智慧海釋智願海言異意同佛智名號等者問註記五云佛智是廣念佛是狹非謂念佛即是佛智何今云言異意同耶[前-刖+合]註記意佛智是揔智通權實事理故云佛智廣明信稱念佛而唯事相行故云念佛狹今意不然即相名號事理縱橫佛智名號言異意同。</p>
</div>
<div class='div-other'><a id='mulu8' />
<p class='h1'>第七重下</p><p>淨土立高妙報土等者玄義云問曰彼佛及土既言報者報法高妙小聖難階垢障凡夫云何得入[前-刖+合]曰若論眾生垢障實難欣趣正由託佛願以作強緣致使五乗齊入<span class='note-inline'>(<span class='corr'>已</span>上)</span>。</p>
<p>自力諸宗等者諸師以彌陀身土定應身應土以能生之機多是判聖人故大師於經論相違門開六叚細釋此義也舉者皆也跨節者此詞在法華玄二跨越也節制也止也則超法度義也未断凡夫小聖人等超入報國越是聖道自力法度也中三品等者諸師判中上品三果人中中品內九中下品世善凡夫一家釋中品三人是遇小凡夫愚法聲聞者淨影云執小迷大名為愚法解小知大名不愚法性宗實大乗意等者若依小乗入無餘後更不還生若依法相不定性者不入無餘次定性者入無餘後不許還生若依三論入寂之後許還生也今對小乗并法相宗故云性宗實大乗等八六等者涅槃經病行品說也本文在法事讃記初果入無餘後過八万劫得發菩提心二果六万劫三果四万劫羅漢二万劫支佛一万劫也問断盡見思得羅漢果後入無餘何今云前三果人入無餘耶[前-刖+合]如所難得羅漢果後入無餘<span class='corr'>但</span>云初果二果三果約經生者灰身滅智等者問羅漢雖断見思離分段生未断法執直可受變易生何云無餘證乎[前-刖+合]若依天台意經八六等教門權說其實直生方便土也故法華云是人雖生滅度之想而於彼土得聞是經<span class='note-inline'>(<span class='corr'>已</span>上)</span>。</p>
<p><span class='corr'>但</span>說八六等䟽記云經存教道被鈍根者矣經劫敦逼之說要令其人速於此世迴心若依香為意無餘是教門經劫非教門起信論義記上云以二乗人本來不得無餘依涅槃界故佛性論第三云二乗人有三種餘一煩惱餘謂無明住地二業餘謂無漏業三果報餘謂意生身變易身也矣義記云然彼二乗既不能知此三餘乃至法尒皆有變易報殘而彼不知謂為涅槃而實<span class='corr'>但</span>是未燒身前期以滅智所得滅定<span class='note-inline'>(云云)</span>又云二乗無餘體滅定乃至由彼二乗根有利鈍滅定防心種有強弱是故在定極逕八万乃至一念<span class='note-inline'>(云云)</span>既遮二乗不得無餘涅槃表法尒變易報殘無餘教門分明也亦釋由根有利鈍從滅定出經八万乃至一念經劫非教門明矣文中一念者指法華是人雖生等文也楞伽經曰躭小乗空三昧樂猶如醉人乆乆方醒<span class='note-inline'>(<span class='corr'>已</span>上)</span>。</p>
<p>空三昧詞滅盡定炳然然一家唯釋灰身滅智等不云教門故順釋家云待八六等自然生淨土也生心覺動等者問於何土生身心耶[前-刖+合]一家無釋准台家意方便土也具如糅鈔未迴心者如向者不愚法聲聞不轉自調心不發菩提心亦云未迴心此不愚法人雖知有淨土不發菩提心不欣於淨土終入圓寂也轉向大乗等者轉謂改轉向謂趣向改自調心趣向大心故云轉向恥小慕大者方等益也法華玄十云得為恥小慕大之益喻如烹酪作生蘇<span class='note-inline'>(<span class='corr'>已</span>上)</span>。</p>
<p>具成別人益者鹿苑證果聲聞方等之時冥成通人般若之時顯成通人冥成別人也<span class='corr'>但</span>發等者准發菩提心無菩提心行况實相開會故云<span class='corr'>但</span>發等穢土退緣多等者西方要决云退根羅漢欲界人中得果遇五緣退具恐失聖果起修道惑<span class='note-inline'>(<span class='corr'>已</span>上)</span>。</p>
<p>問住果聲聞暫退而無永退何云難入乎[前-刖+合]退法思法深猒退緣約彼思念且云難入欲界人中有五退緣一長病二遠行三誦經四營事五和諍<span class='note-inline'>(云云)</span>阿彌陀佛國等者大阿彌陀經文也今引之意極樂國中諸阿羅漢入無餘者無窮其數不入無餘新得羅漢亦無窮數般泥洹去者無餘涅槃義也央盡也本所期等者為入無餘雖願往生既得往生不覺自然得成佛果故云無上寳珠等也法華信解品云佛說聲聞當得作佛無上寳聚不永自得矣又云本無心有所希求今法王大寳自然而至<span class='note-inline'>(<span class='corr'>已</span>上)</span>。</p>
<p>銷融一乗者華嚴天台也純金一乗者雖通華天密禪今密禪也鑛金宗者法相三論也圖中鑛金者韻會云礦古猛切銅䥫生者多連石也或作鑛矣未明金體者小乗三宗不明佛性故云未明下金體同之鑛垢未脫者鑛垢惑障也天台圓宗断於四十二品無明法相三論<span class='corr'>但</span>断於十二品無明不断其餘故云未脫四念處云<span class='corr'>但</span>知断十二品無明為<span class='corr'>己</span>家之極果不知是他家之下因<span class='note-inline'>(<span class='corr'>已</span>上)</span>。</p>
<p>華嚴天台者此二宗一列顯教一類故教內一類故銷融脫鑛者断盡惑義也真言佛心者真言雖教內而非是顯教佛心雖顯教亦非是教內以不通顯與教二故一列也本來出鑛不待銷融者從本無惑不須断惑金剛頂經開題云不觀修行不待對治本來住此法尒佛位<span class='note-inline'>(<span class='corr'>已</span>上)</span>。</p>
<p>六祖壇經云菩提自性本來清淨矣問實教意約理無断約事論断故五教章下云約實謂無可断以本來清淨故矣法華玄九云無明體性本自不有何須智慧解惑矣斯乃本來出鑛不待銷融乎又大日經䟽釋消融百六十心鑛石之垢證道歌述銷融頓入不思議然何今云本來出鑛不待銷融乎[前-刖+合]所難誠尒也<span class='corr'>但</span>真言以表德為本佛心以見性為旨故且云不待銷融其實華天密禪共須断惑銷融泥今批判勿守株矣能令等者五會法事讃云<span class='corr'>但</span>使迴心多念佛能令瓦礫變成金<span class='note-inline'>(<span class='corr'>已</span>上)</span>。</p>
<p>若約等者云五箇實大乗時淨土宗亦名純金也龍樹菩薩等者智論云穢土一乗如鑛金淨土一乗如純金<span class='note-inline'>(<span class='corr'>已</span>上)</span>。</p>
<p>純雖得煉名者煉断惑義也百練成純金惑盡成佛果若此之時華天密禪同得煉名也。</p>
</div>
<div class='div-other'><a id='mulu9' />
<p class='h1'>第八重下</p><p>修無相因等者因果相湏義也合家意無生忍法身本通初住初地也是啻者啻字常途不再讀選擇云非啻有多少義矣大學曰不啻若自其口出矣<span class='corr'>但</span>海篇云啻音世不止如是矣若是再讀證歟剋念者尚書云克念作聖剋能也通作克大師釋云等者是釋示觀緣見彼國土等文釋意令作此觀者皆得無生忍也以觀行人云積學者言無遺者令觀行人皆得無生故云無遺言冥加者佛力加被非是顯露故云冥加得無生忍現世顯露故云現益文序分者指示觀緣應時即得無生法忍舉勸利益等者得無生忍正宗利益然佛說序舉揚十三定善利益使人勸修故云舉勸利益由序言方便者序分即是正宗弄引故云方便此乃玄談未標得處者以正宗益遠說序分故云玄談序文雖言得無生忍未云何處故云未標其得處者若約韋提在第七觀若約未來更不可定斯乃眾生機不同故序臨等者序欣淨緣光臺現土序見依報歡喜餘身故云喜歎無以自勝今乃等者正釋得忍言正覩者即是眼見言心[月*艮]者即心眼開初散心見後心眼開即得無生六賊等者六塵境也對六塵境發起煩惱造作惡業失功德財故云六賊起業煩惱相續不断故云常從業煩惱是惡趣之因故云三惡臨臨等也大師釋云六賊常隨三惡火[坨-匕+几]臨臨欲入若不舉足以救迷等<span class='note-inline'>(云云)</span>定記二云為救眾生墮惡趣苦周障急來故云立撮業繫之窂者牢籠也或作窂造諸惡業墮三惡趣繫世之囚如入禁籠是故名曰業繫之窂不及端座者依造像功德經四威儀中以座為勝雖然今佛為救眾生急來立撮不及端座也辨師乃至大原問[前-刖+合]者第七番[前-刖+合]入聖得果現世證入難云韋提夫人於第七觀時得大悟無生雖是無初地無生語入聖大悟故初地證理無生義顯然依之宗要二卷釋初地無生義問性頓教意初住<span class='corr'>已</span>上證位何今依後分教權門意云初地無生乎[前-刖+合]一家釋十地三賢海不云地前證位仁王起信等此意也然師上人放言背等者鎮西宗要見聞云夫人無生歡喜地也<span class='note-inline'>(云云)</span>先達所立雖難改依法不依人涅槃教故明經釋可存其義也經說依有相觀見有相境何證理無生釋定十信中忍簡解行已上此外無云歡喜地無生釋<span class='note-inline'>(云云)</span>順理者散善上上等者問此順理義一向不順理散機未發定約穢土得生已後何不發定大師釋云四種威儀常在定不出三昧作神通矣又云彼國眾生心眼利聞一悟解百千門<span class='note-inline'>(<span class='corr'>已</span>上)</span>。</p>
<p>依此等釋彼土眾生非<span class='corr'>但</span>得定亦是利根雖然上中品說經一小劫得無生忍上下品說經三小劫住歡喜地雖依得定力何於此土得初地無生耶[前-刖+合]<span class='note-inline'>(云云)</span>不涉解會智等者今此觀門等<span class='corr'>但</span>有相事觀非無相理觀故云不涉等雖有相事觀佛力加被故直契無相理故云得本分大悟無生時而無有疑盧故名為大信仁王信忍即此謂也問契本分大信時見有相佛否[前-刖+合]彌陀相好即無相故初見相佛後達無相無相大悟何見相佛記主云依有相觀見有相境何證理無生翻而應知證理無生不見相佛明矣論註云相好莊嚴即是法身矣要集云一一相好即是實相矣要集記八云先見相佛方達實相<span class='note-inline'>(<span class='corr'>已</span>上)</span>。</p>
<p>會稽等者前漢朱買臣會稽人家貧好讀書常[茶-木]薪樵賣以給食故云會稽樵子仕武帝為帝說春秋言楚辭武帝聞之拜侍中後謂曰富貴不歸故鄉如衣綉夜行今子何如買臣頓首謝依之為會稽太守故云會稽樵子因武帝上武帝前漢第六主也具如蒙求渭濵等者渭濵亦曰渭陽大公望垂釣之處大公姓姜名子牙又名呂尚高祖周文王文王將田史編卜之曰田於渭陽將大得非龍非彲非虎非羆兆得公侯天遺汝師依之文王齊三日田於渭陽見大公座茅漁文王聞大公語知是賢人載同車歸立為師初封桓且公後改為大公祿封齊國故云如渭濵漁翁遇高祖尊具如六韜千字文然彼如來宿願力故者見佛易故而依揔願往生難故必託別願今非直見佛亦得證悟任未得無生本期受極樂法性生身偏可云攝機別願也聖力冥加者釋迦佛力經說因佛力故得見無量壽佛故得蒙稽首者佛德尊高垢凡女質非容輕觸然佛願力而故赴機令致稽首故名為蒙赴機能引者在世得忍韋提夫人猶遂往生况末代人盍願淨土乎<span class='corr'>但</span>註記五云普賢文殊龍樹天親願生西方兼於自他能能察之領荷佛恩者因釋尊力覩於三尊此是夫人領納佛恩此恩尤重故云領荷為物陳疑生於後問者為物指經未來眾生陳疑指經當云何觀無量壽佛及二菩薩明夫人意佛現在故蒙釋尊加念得覩彌陀佛問佛滅後眾生可云何見阿彌陀佛故云生於後問生身得忍菩薩者父母所生身證無生理是名生身得忍菩薩法性生身者法性清淨微細色身斯乃界外變易根身一家釋云初地<span class='corr'>已</span>上七地<span class='corr'>已</span>來即是法性生身變易生身斯等曾無分段之苦<span class='note-inline'>(<span class='corr'>已</span>上)</span>。</p>
<p>因茲等者無生即是不退之義忍者慧也得無生慧故名無生忍心歡喜故名為喜忍廓然大悟故名悟忍其位十信故名信忍諸師多許深位無生者淨影云應時下由見心喜得無生忍由知彼國從心而現達本無法故得無生理也慧心安理名無生忍<span class='note-inline'>(<span class='corr'>已</span>上)</span>。</p>
<p>天台云即得無生忍是初住初地<span class='note-inline'>(<span class='corr'>已</span>上)</span>。</p>
<p>斯乃圓教初住別教初地依然師意諸師深機所被深位無生一家淺機所被淺位無生依辨師意諸師如向一家淺機所被深位無生<span class='note-inline'>(云云)</span>難弟難兄者勝劣難分義也世說云陳元方子群弟季方子忠各論父功德不决諮于太丘祖寔太丘曰元方難為兄季方難為弟矣。</p>
</div>
<div class='div-other'><a id='mulu10' />
<p class='h1'>第九重下</p><p>約行教相等者大經云易往而無人矣易者對難其義明白大經云超越聲聞緣覺之地矣是聲聞藏又云深入菩薩法藏矣即菩薩藏既云菩薩法藏聲聞法藏亦明白也序分者一經緣起者大般若經序分名緣起品為正說緣起故正宗弄引者䟽記云弄引者以譬顯也<span class='note-inline'>(云云)</span>譬意序分譬歌正宗喻舞弄序分歌引正宗舞故云弄引六緣七緣者如序分義二序三序開合者合則證信發起二序開則從發起序之中開化前序故云開合言由序者證信發起即名由序此之二序為正宗由故大師釋云化必有由故先明序由序既興正陳所說<span class='note-inline'>(<span class='corr'>已</span>上)</span>。</p>
<p>樞機者周易曰言行君子之樞機<span class='note-inline'>(<span class='corr'>已</span>上)</span>。</p>
<p>樞機者肝要義也玄猷者玄深也猷道也化前發起等者問於發起序中有化前等七緣可云化前禁父禁母三緣何加發起序云四緣耶[前-刖+合]發起序揔七緣是別揔別共舉故云四緣以發起序云發起緣序即緣故化前序如云化前緣冥成猒離等者冥是對顯夫人顯成猒離之人在猒苦緣阿闍世<span class='corr'>已</span>禁父禁母推夫人意何無猒離故云冥成夫人自唯罪重者今遇惡緣依過去罪故云罪重下云我宿何罪生子惡子即此義也渴仰靈儀者靈儀之言指釋迦佛仰信釋尊如渴欲水故云渴仰叮頂者大國之法憂喜切時即叮頂也跱䟻者跱除几切行止也䟻徒古切足不履冥成等者夫人遙禮佛猒值於惡緣何無欣求心故云冥成等然<span class='corr'>但</span>猒惡而<span class='corr'>已</span>者釋猒苦緣言面即可諸佛道修行等者從此下至捨聖道之人明夫人心中猒娑婆佛道修行欣淨土往生一門為我廣說無憂惱處者廣請十方淨土故云通所求教我觀於清淨業處者廣請十方淨土去行故云通去行冥猒娑婆等者非<span class='corr'>但</span>冥猒此土修行冥欣西方淨土一門也所以知者下云別所求別去行時顯歸淨土以下顯歸淨土推今冥欣淨土冥欣西方淨土一門也今是請為我廣說無憂惱處顯欣十方淨土然云冥欣淨土往生斯乃推夫人心中也此聞佛說淨土無生者指下正說我今請淨土佛當為我說淨土爾時遂望故云此聞等或指<span class='corr'>已</span>說諸淨土經夫人昔聞淨土教門今值惡緣應憶昔聞若不前聞何請淨土故云此聞等真心徹到者經雖無真心徹倒言看前後文上云悲泣雨淚下云厭穢欣淨其猒欣心定是慇懃心致真實口陳願我豈不徹到生死之元者煩惱及業即是生死之根元也若生淨土長別有流故絕生死之根元也猒穢欣淨揔安心者約言面揔安心猒穢與今猒穢全同共猒六道故揔安心欣淨所求[尸@勺]西方今欣淨所求通十方是其異也雖然猒穢欣淨言同故云揔安心也今推夫人<span class='corr'>已</span>下意揔安心猒穢唯猒六道穢惡今云善惡共猒離穢土事是其別也言猒穢土佛道修行故云冥成等至如來通[前-刖+合]現十方佛土者問違提請為我廣說無憂惱處如來不廣說淨土光臺現十方淨土有何由耶[前-刖+合]大師釋云若為之揔說恐彼不見心猶致惑是以一一顯現對彼眼前信彼所須隨心自選<span class='note-inline'>(<span class='corr'>已</span>上)</span>。</p>
<p>夫人選西方一土者經云我今樂生極樂世界阿彌陀佛所矣釋云夫人揔見十方佛國並悉精華欲比極樂莊嚴全非比况故云我今樂生安樂國也<span class='note-inline'>(<span class='corr'>已</span>上)</span>。</p>
<p>擇西方一行者經云教我思惟教我正受<span class='note-inline'>(<span class='corr'>已</span>上)</span>。</p>
<p>即是廣開淨土之門者上云西河悟真一[泳-永+(瓜-、)]冩瓶相承無疑是也問廣現十方淨土故云廣開然記主何故云廣開極樂之門乎[前-刖+合]廣現十方淨土為令選西方也加之在世滅後眾生往生極樂依光臺現國故云廣開極樂大師釋云廣開淨土之門非直韋提得去有識聞之皆往<span class='note-inline'>(<span class='corr'>已</span>上)</span>。</p>
<p>諸餘經典等者一代諸經中多說西方彌陀事如妙樂云諸經所讃多在彌陀故以西方而為一准眾聖等者指小經證誠大師釋云十方諸佛悉皆同讃同勸同證矣機緣未具等者依韋提請唯說定善即漏散機故云機緣未具等也夫人雖請定善佛廣為化散機先開散善千釣弩不為鼷鼠發機何由獨為夫人<span class='corr'>但</span>說定善故佛觀機先自開散善也若依等者上文意同依下觀門者指第九佛身觀專心念佛者指念佛眾生念佛一經之元意在稱名念佛故云正顯等上散善隨自意故云且顯今念佛隨自意故云正顯<span class='corr'>但</span>有子細者說清淨業文定善許說故觀佛色相釋依下觀門專心念佛此是觀念念佛也像觀說於現身中得念佛三昧真身觀說以見諸佛故名念佛三昧故稱名念佛義約一經元意觀念念佛義約定善許說有此二義故云<span class='corr'>但</span>有子細舉一明三者有四角物見一角自知餘三角義也論語云舉一隅不以三隅反則不復也矣目機銖量者韻會云十黍為累十累為銖二十四銖為兩矣不用秤目一視知一銖一兩輕重義也機會也二門並說亦有之者依涅槃經<span class='corr'>凡</span>夫三果未免賊害是約自力若依今經凡夫亦有免賊害義是約他力望怯弱下機聖道自力修行難成是云為煩惱賊之所害者為煩惱賊等者嫌聖道難行說清淨業者勸淨土易行此即二門並說也。</p>
</div>
<p class='juan'>教相樞要鈔上</p>
</div><!-- end of div[@id='body'] -->
</body></html>