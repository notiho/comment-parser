<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>教相樞要鈔</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu11' />
<p class='juan'>教相樞要鈔下</p>
<div class='div-other'><a id='mulu12' />
<p class='h1'>第十重下</p><p>又佛身及華座等者佛身即是第八像觀等者等取第九真佛一法者合地華像真而云一法成此四觀餘觀自成也定善門戶等者外曰門內曰戶先入門次至戶後登堂微細也著大也從小至大皆是淺深次第義也定善淺深次第有二一約所觀境假依報真依報通依報別依報假正報真正報次第也二約所得定一三觀以未至中間四根本六地為依地無漏定非門戶詮次十三觀依有漏淨定觀極樂依正故未至初禪中間禪二三四禪次第也勸持滅罪者勸謂勸進持謂憶持佛勸阿難使憶持之故云勸持經說汝持佛語即此義也經說若觀是地者除八十億劫生死之罪是滅罪也願行具足往生業成故云<span class='corr'>已</span>圓西方寂靜等者如定記一歸去來者樂邦文類云幻住居士擬淵明歸去來歸去來兮西方淨土<span class='note-inline'>(云云)</span>今歸去來摸淵明辭歟例如以中論真如廣大法性深高五乗十聖不知其邊文摸序題餘樂者餘饒也此約能化者指大師云能化善導彌陀再來故云歸無疑努力等者努勉也力勤也言用力勉勤是云努力如云勇猛勤精進我念等者初我流布我後二我本覺真我也釋論二云於出時中我來依他者即是下轉於入時中他來依我者即是上轉又云我謂真如本覺來謂受熏之義矣言本覺真我受無明熏本覺自體依無明他故云依他無明妄法受真如熏無明他相依本覺我故云依我清淨依果者依報淨土依報淨土全一法句故云第一義諦等也極樂入一法句等者大師釋云一到彌陀安養國元來是我法王家矣今修淨業往生淨土歸於本覺本有故鄉故云歸去來亦云我等本有悟也般舟讃記云元來等者本覺真我名之為我真如之城名法王家矣三不成等者出於彌天淨土論今此極樂得生凡聖共見淨土一人而無見穢土者斯乃唯報淨上故然維摩經梵主見此界於淨土身子見此界於穢土依此兩人見異彌天判三不成淨穢一塵謂之一質淨穢二塵而求各別謂之異質淨穢之中揔無四塵謂之無質三質皆錯故云不成問淨穢二土為一塵二見[前-刖+合]維摩經云隨其心淨即佛土淨言淨土淨心所現穢土穢心所現故淨穢土非是一塵論云一質不成故淨穢有虧盈矣淨穢有虧盈者梵王見淨即淨盈穢虧身子見穢即穢盈淨虧兩人二心異故所現土有淨穢殊何云一質故云不成問淨穢二土為二塵二見[前-刖+合]安樂集記云淨穢二心其相雖異真如本一淨穢二土其躰雖異法性本淨故云異質不成矣此[前-刖+合]中淨穢二土其體雖異者穢土有漏四塵為體淨土無漏四塵為躰故云淨穢二土其體雖異楞嚴䟽云眾生穢土以有漏識為體諸佛淨土以無漏智為體即此義也問淨穢二塵應言異質成何云異質不成乎[前-刖+合]第八所現二塵異質真如緣起二塵非異質所以者何相宗意不許真如緣起故淨土四塵從無漏種子現行穢土四塵從有漏種子現行淨穢四塵永是各別是云異質惑師判異質成即此義也然性宗意雖淨穢相漏無漏異真如緣起成淨穢故淨穢一法故安樂集記云真如緣起淨穢色質是故淨穢全是一法是云異質不成<span class='note-inline'>(<span class='corr'>已</span>上)</span>。</p>
<p>此記意真如緣起成淨穢故淨穢二塵全是一法也<span class='corr'>但</span>糅鈔十七有子細恐繁不載之問淨穢中全無四塵唯依機妄為見淨見穢[前-刖+合]安樂集記云真如緣起四塵各別故云無質不成<span class='note-inline'>(云云)</span>問安樂集記以淨穢一塵為一質是約淨穢色相今一質執淨穢無二是約真諦體一事相與理性既別云何會之[前-刖+合]安樂集記三不成與今三不成言同意別其意別者所難意也異質執等者問感師釋以同一處異質不成不云永異處此義可云非異質執乎[前-刖+合]此求異處與彼同一處雖詞異意全同彼師相宗故執異質成不許真如緣起淨穢一法雖釋唯是一如攝相歸性門義而不關性宗也今所言一質滯真諦體一無俗諦用二眼異質泥俗諦用二無真諦躰一眼故共云瞎漢無質無真俗兩眼故云盲漢問華嚴經說眾生妄分別有佛有世界若了真法性無佛無世界見上無淨土下無穢土開覺法性爍迦羅眼何由云盲漢乎[前-刖+合]一質異質是許淨穢無質即是不許淨穢不見淨穢故云盲漢諸佛菩薩雖云無淨穢而不廢淨穢亦雖云淨穢不背無淨穢實際理地不受一塵佛事門前不捨一法即此謂也然眾生計有佛有世界猶是法執為遣此法執說眾生妄分別等也非謂無淨穢上淨穢於妄分別也縱起有見勿起無見况邪見乎諸佛說法等者維摩經文也不壞假名俗諦而說實相真諦也業力所隔諸佛所搆者此二句下揔標業力所隔約機情邊諸佛所搆約佛知見雖在當處非如一質者約佛知見雖在當處俗諦用二時穢土眾生共業感淨土如來別報感故云非如一質十万億剎非如異質者約機情邊雖十万億真諦體一時淨穢二土全是一法故云非如異質直生當處不壞十万淨名方丈王質半日如次佛知機情也問生當處極樂為十万億剎假說何云不壞等耶[前-刖+合]不移東西直生極樂雖然業力所隔不見淨剎故云不壞等王質等者述異記云信安郡石室中晉時撨者王質逢二童子棊與質一物如棗核食之不飢置斧於座而觀童子曰汝斧柯爛矣質歸鄉無復時人矣此記不云王質逢七世孫續齊諧記意漢明帝時劉晨阮肇二人入天台山迷路入仙家住半年還家鄉得七代子孫矣此記云劉晨阮肇逢七世孫具如蒙求<span class='corr'>但</span>劉阮居仙半年而江相公文作半日文章也例如子安死後三年而蘇然云千齡雖延促殊共例文章王質云逢七世孫有異說勘之搜玄即冥者安樂集云搜原則冥群疑論云搜玄即冥今依玄本搜謂搜求玄謂幽玄冥謂冥契言求幽玄理淨穢二土真如緣起即契一理故云搜玄即冥依正相兼者一家釋別依報論主判正報座功德即此義也經有等者經說汝等憶持此是勸持說廣為大眾分別解說是勸說也一家釋云等者勸持勸說釋觀法深要今所[周-口]也急救等如上三身觀者一佛二菩薩謂之三身經云見一寳像座彼華上觀世音菩薩像座左華座大勢至菩薩像座右華座矣多身觀者多之三身云多身觀經云一一樹下復有三蓮華諸蓮華上各有一佛二菩薩像遍滿彼國<span class='note-inline'>(<span class='corr'>已</span>上)</span>。</p>
<p>斯乃群生等者眾生障重不堪直觀廣大身量故如來先令觀形像震響者觀經雖無說法之文而准大經釋說法義大經云梵聲猶雷震八音暢妙響<span class='note-inline'>(<span class='corr'>已</span>上)</span>。</p>
<p>釋震響經雷震八音中深遠音也光沾有識者沾益也言有識者有緣眾生以攝取光利益有緣念佛行人故云光沾光益有緣意全同也彼思觀佛等者問糅鈔云發起夫人不可迷[前-刖+合]請自說旨若尒者夫人何思佛本意在觀佛攝取觀身別相一分是觀佛光始終耶[前-刖+合]夫人雖知定善[前-刖+合]請散善自開定散相對時不知念佛勝故云彼思等問定記三云如實觀光明時彼佛光明唯攝稱名不益觀行故觀照攝稱名行者不觀照攝觀念行者若尒者定觀夫人何思攝取觀身別相一分乎[前-刖+合]記意釋觀察成念佛助業夫人非助正兼行機何以知攝取益乎觀身別相時等者大師釋云明觀身別相光益有緣即有其五矣一相多少二好多少三光多少四光照遠近五光攝益如是於佛身觀五種別相故云觀身別相觀身別相第五之段說攝取益故云込說如無量壽經等者問釋大經云唯明專念判觀經亦云唯標專念然述小經云專念彌陀不置唯言有何意乎[前-刖+合]唯識䟽云唯者簡持也矣大經觀經雖說諸行往生而非本願往生本願往生唯在念佛以此義故簡去餘行持取念佛故云唯也然至小經念佛之外而可簡去更無餘行故不言唯也於此唯標亦有三義者第一廢立者選擇云諸行為廢而說念佛為立而說矣隨自意前廢定散行唯立念佛故云癈立佛說諸行定散眾機樂欲異故佛對其機而說定散然選擇為廢而說者對隨自機顯本願時佛意亦自有廢餘意故云為廢非謂如來直為廢說定散行也第二助正者選擇云為助念佛之正業而說諸行之助業矣助業有二四種助業純西方行故云同類助業三輩餘行雜行而非純西方行故云異類助業第三傍正者選擇云雖說念佛諸行二門以念佛而為正以諸行而為傍<span class='note-inline'>(<span class='corr'>已</span>上)</span>。</p>
<p>若依善導以初為正者大師廣釋諸行往生是傍正義前三後一而為助業是助正義雖然彌陀本願釋尊隨自唯在念佛故以廢立而為正也一心專念等釋上來雖說等文即此義也不觀相皃者文殊般若經云不觀相皃專稱名字<span class='note-inline'>(云云)</span>斯乃廢觀念勸一行三昧也專心念佛者定說三有三義中第二義是稱名念佛今所用也第一義觀念念佛第三義通觀稱有三義故云<span class='corr'>但</span>有子細始從教相第十重至<span class='corr'>但</span>有子細第十重定善義相傳竟自下上來十重教相釋結歸信一字於中從初下至開故也初重散善義也此二者等六字結前生後從單信大信下至亦復如是從第二重乃至第八重也玄義七門故乃至第十二等十一字亦是結前生後從連經至現國也第九重也從於淨土門至見也第十重也如是相傳釋下至下結釋十重大事信一字是也故說念佛化惡人等者下上品人經說極重惡業故臨命終時雖聞十二部經首題名字<span class='corr'>但</span>除千劫罪一聲念佛滅五百万劫罪故云望佛願意等也<span class='corr'>但</span>有子細者如今所判以汝若不能念者念判觀念念下云觀念廢故<span class='corr'>但</span>經釋意不能念者念稱名念也其義曲如二藏頌義今判釋甚違經釋意故云<span class='corr'>但</span>有子細問作者何由違經釋意乎[前-刖+合]上云說念佛眾生攝取不捨時自有觀佛為傍意有觀佛為助意有觀佛為廢意上有觀佛為廢意今廢觀佛驀直顯言故說汝若不能念者判觀念廢也又以汝若不能念者念云觀念念云觀念念一義在鎮西宗要四故<span class='note-inline'>(云云)</span>分陀利華者此云白蓮華華中最勝故如來說喻念佛人大師此華釋五種名讃念佛人也一代教興等者從竊以真如下至無由顯照明佛出由致從故使大悲下至皆蒙解脫明一代教興然眾生下今經緣起要門等如第二重七門等者此段標從第二重第八重故七門玄義今所[同-(一/口)+土]也言十二門玄義因七門玄義釋出也言從麁至細非<span class='corr'>但</span>序題一門七門玄義十二門玄義亦復如是<span class='note-inline'>(云云)</span>鵙草莖者戀約束證故對餘人秘不言之隨自意亦對隨他人顯不說之故云隱置亦云密意自非大師自解佛願妙德孰人悟如來密意鵙草莖見乎四帖䟽等者以觀經䟽為本配教興教相宗旨宗義於餘四部問選擇非大師所造何今引之乎[前-刖+合]集第一篇約證教相配序分義云為先也觀念法門宗旨為先者觀念門云依觀經明觀佛三昧法依般舟經明念佛三昧法<span class='note-inline'>(<span class='corr'>已</span>上)</span>。</p>
<p>是於文初明兩三昧故云為先般舟讃一面者彼讃首題云依觀經等明般舟三昧矣般舟三昧者念佛三昧異名也故云宗旨為先禮讃宗義者禮讃意從二者深心開出三心五念四修一行三昧故云宗義决[前-刖+合]上云禮讃前序中[前-刖+合]定得往生問舉三心五念四修一行三昧<span class='note-inline'>(<span class='corr'>已</span>上)</span>。</p>
<p>此定得往生問者大師御意二者深心禮讃云定得往生乃至一念無有疑心故名深心散善義云乗彼願力定得往生又云一心專念彌陀名號定得往生又云定得往生必無疑也<span class='note-inline'>(<span class='corr'>已</span>上)</span>。</p>
<p>前後二心不釋定得往生也辨師上人釋禮讃前序相傳判末代念佛者知淨土一宗之義修淨土一宗之行故云禮讃宗義為先最是甚深秘藏義也法事讃宗義者彼讃釋小經念佛往生信心難立故於此經有證誠也彌陀經云汝等眾生當信是稱讃不可思議功德一切諸佛所護念經矣法事讃云為断凡夫疑見執皆舒舌相覆三千共證七日稱名號又表釋迦言說真<span class='note-inline'>(<span class='corr'>已</span>上)</span>。</p>
<p>此法事讃雖非文初從於多分言為先也星斗柄者北斗七星一貪[彳*良]星二巨文星三祿存星四文曲星五廉貞星六武曲星七破軍星也天文志云一至四為魁五至七為杓矣說文曰謂斗杓為魁柄矣貪臣祿文四星謂之魁廉武破三星謂之杓杓標也言北斗七星善示吉凶能標時節故云斗杓亦云斗柄言異意同西都賦云正月建寅北斗柄夕則指寅曉則指午矣斗柄正月戌時指寅方十二月戌時指丑方一夜從寅指午如此七星運行是譬五部順逆也散善義揔等者散善義揔猶如大網三卷之別又若網目舉於大網網自動故十重大事歸信一字也問深心即名宗義乎[前-刖+合]深心能開宗義所開也問隨自意時宗旨宗義差別如何[前-刖+合]念佛即是一經要行是名宗旨從深信心開出念佛是名宗義也李君等者前漢李廣事文帝景帝武帝三代今古事武帝時也廣出獵見草中石以為虎而射之中石沒鏃視之石也復更射之不能入石矣今云李君稱美詞歟具如史記王覇等者後漢王霸從光武征王郎聞即丘在後從者皆恐至滹沱河候吏還白河水流凘無舩不可濟令覇往視覇恐驚眾還詭曰氷堅可渡前至河河氷亦合乃令覇護渡未畢數騎氷解上曰王覇權以濟事殆天瑞也具如蒙求此二譬見虎不疑聞氷不疑是今所用也一家釋云等者散善義釋今信順二尊之意玄義判今乗二尊教廣開淨土門今信順二尊意與廣開淨土門二文引合釋也今信順今乗二尊意二尊教詞異意同故淨土檀林等者華嚴智論以信心譬手故一家釋淨信心手安樂集以旃檀喻念佛若人入檀林無手何攀枝今遇念佛法如入旃檀林若無信心手空歸於三塗故云無手愁矣。</p>
</div>
<div class='div-other'><a id='mulu13' />
<p class='h1'>三重玄義下</p><p>亂切紙者乱對次第詞也如大經說隨色次第而不雜乱十重教相四帖䟽次第也<span class='corr'>但</span>以散善義為初重宗義本㨿故第二重<span class='corr'>已</span>下玄義七門序分義定善義次第也然玄義法事讃乃至往生要集八部各別書而非一部次第文故對十重次第而言亂也言切紙者怜後代之廢忘書口傳於紙上謂之切紙故切紙義通於三六言局八通也是最初重者此書本是十八通別紙也學者為令易見近為帖書依之前後雜亂不正若欲書寫可書五部次第依明法事讃記五部次第三重玄義法事讃觀念法門般舟讃次第論註<span class='corr'>已</span>下作者次第也玄義名義如玄記一糅鈔一皆是門前者始從如是我聞終至禮佛而退文文句句細釋義理謂之文句謂之文中㧾而言之三重玄義皆是文前於從如是我聞<span class='corr'>已</span>前粗顯一經大旨故問第三依文釋義與然後依文釋義同異云何[前-刖+合]異也釋先作七門料簡<span class='corr'>已</span>云然後依文釋義故然後依文釋義指序分義已下三卷第三依文釋義於玄義七門中以義且云依文釋義也畧依文釋義言者標列釋第三依文釋義并辨宗旨不同教之大小顯二門玄義至正釋判三辨釋宗旨不同教之大小顯七門玄義故云畧依文釋義言開出六段者初諸師解門第二道理來破門第三九品返對門第四出文顯證門第五別時意門第六二乗不生門也於此子段置第字者問六段最初云初言諸師解不云第一何云於子段置第字乎[前-刖+合]釋第二第三乃至第六故初言之詞自顯第一也十一門義等者上上品前中上品前下上品前於此三處判文前㧾料簡即為十一門等於從九品文中<span class='corr'>已</span>前釋十一門義故文句中玄義也。</p>
</div>
<div class='div-other'><a id='mulu14' />
<p class='h1'>法事讃下</p><p>揔勸等者三界無安雖皆可猒而人天中暫有少樂雖有少樂八苦逼身墮惡趣苦不乆是故㧾勸一切行人令猒之徵詰者徵責也詰問也指經舎利弗於汝意云何等也以發願心令知等者問法事讃記判持心不散於起行何今云以發願心令知有念佛行哉[前-刖+合]是有二義一義如記一義云口决鈔云六時強發願等者指經三世發願發願強持心不散如念佛誦經業道亦成也<span class='note-inline'>(<span class='corr'>已</span>上)</span>。</p>
<p>斯乃以發願強下句云持心不散也業成之言以除障故者或云成業或云業成其義大異也成業者約念佛法體言三心具足念佛不論罪障滅不滅悉成往生業故云成業業成者約罪障滅盡故云業成之言等往生業障悉盡等者問以業障滅盡名業成其證如何[前-刖+合]散記三云問寳王論云一念弥陀佛即滅無量罪<span class='note-inline'>(<span class='corr'>已</span>上)</span>。</p>
<p>若尒初念時所有多劫罪皆悉可滅盡何及十念漸次除盡[前-刖+合]眾生業成未必一准或一念等或十念滿以根別故今說其一故云滿十<span class='note-inline'>(<span class='corr'>已</span>上)</span>。</p>
<p>問難初念可滅盡[前-刖+合]會眾生業成未必一准以業障滅盡名業成分明也問業成通平生乎[前-刖+合]尒也註記三以今讃文為平生業成證也問此義不審大悲芬陀利經云彼見我<span class='corr'>已</span>除諸障礙矣珍海引此文云往生業障未盡之前佛先進來豈不恃哉<span class='note-inline'>(<span class='corr'>已</span>上)</span>。</p>
<p>明知業障滅盡在佛迎時若以業障滅盡名業成同他流万機臨終成若業成通平生不可[尸@句]業障滅盡尒者如何[前-刖+合]機不一准上機平生業成命終感佛迎今讃釋業成見佛華臺即此義也下機臨終業成所難經釋偏約下機滯此經釋業障滅盡言局臨終失却名號滅罪功德如來說乃至一念無上功德大師釋一聲稱念罪皆除若有上機如說修行或一念或多念可業障滅盡豈局佛迎時乎雖有難易勝劣願非願等差諸行業成猶通平生况念佛乎非是言得不退轉位等者初住<span class='corr'>已</span>上位不退初地<span class='corr'>已</span>上行不退八地<span class='corr'>已</span>上念不退也未断凡夫何由得不退位順次生可成佛人故具三不退德也然師上人法語等者然阿上人也問業事成<span class='corr'>辦</span>人有永退乎[前-刖+合]尒也口决鈔舉先哲二義鈔主有評判酉願一義云鎮西宗要見聞云深心之中深者雖遇退緣而不可退矣况業成之人乎然平生業成機大師或釋心無間或述強發願此豈不深乎尒者業道成<span class='corr'>辦</span>者一向不可退<span class='corr'>但</span>今大旨不可退者凡夫地故設有劣弱機雖退其心應是暫退故云大旨等然而無未退是異業未成三心具行者實有少分永退者故云自三心強<span class='note-inline'>(云云)</span>盛蓮一義云實可有少分退凡夫所行故爰以要集鈔云先師云雖業道成凡夫故許有少分退矣今佐介自筆狀云業成者大旨不可退自三心強故矣大旨言聞有少分退<span class='corr'>但</span>三心與業成強弱異故雖同許少分退業成之上退者希於三心退<span class='note-inline'>(<span class='corr'>已</span>上)</span>。</p>
<p>鈔主評判云二義共當流先哲所存雖俱不可取捨<span class='corr'>但</span>聞勝願寺之處者後義意也雖同少分退依業成不成亦可有多少一向不退義宜斟[酉*夕]凡夫所行故<span class='note-inline'>(云云)</span>又决疑鈔引淨業先成之者釋義通永退業成永退少分何無之乎探要記五云信知雖成往生勝業若值違緣故作罪障抑所成業不得往生<span class='note-inline'>(云云)</span>問證誠經無假說若尒者三心業成共不可少分退說是諸人等皆得不退故[前-刖+合]皆字有二意如說皆是阿鞞跋致皆悉義也彼界一人無退者故如說皆是大阿羅漢皆多義也如來在世阿難有學而非阿羅漢故今皆得不退多之義也至如華嚴等者華嚴所說別教一乗一乗之中至極所談故云極唱云高山頓大之法一極唱高即此義也華嚴法華共是一機一緣得度非是諸人平等普益華嚴所談三生成佛法華所說漸漸成佛非是順次成佛授記彌陀經說是諸人等皆得不退此是諸人平等普益順次皆得無上菩提即是一生成佛授記誠是不可思議功德也約法體具德等者三心具足念佛有必生德是名法體具德故不論罪滅不滅皆云不退轉也無邊等者靈芝小經義䟽文也無漏万德攝在名號名為聖德唱之功德熏習藏識是則名為攬入識心熏習功德不散不失為成佛因故云永種頓除重罪滅罪功也獲得菩提生善德也至誠心者第一心往生大願第三心舉前後顯中間此是約三心必生德判不退轉也凡夫實我等者實我人執實法法執我法二執體性都無而非實有故云虚妄虚偽聞持記者此文靈芝小經義䟽文也靈芝弟子戒度造義䟽末書是云聞持記也具縛凡愚者注十疑云縛謂煩惱能纏縛人凡夫具有故名具縛凡夫<span class='note-inline'>(<span class='corr'>已</span>上)</span>。</p>
<p>屠沽下類等者韻會云屠刳也殺也又云酤一宿酒也造之一夜而熟又賣酒通作沽<span class='note-inline'>(<span class='corr'>已</span>上)</span>。</p>
<p>尸子云屠者割肉知牛之長少沽者知酒之多少也<span class='note-inline'>(<span class='corr'>已</span>上)</span>。</p>
<p>屠者割肉賣之助身沽者造酒沽之資命是至卑賤故名下類未断凡愚不經地位直入佛地故云超越成佛不勞等者勞謂功也凡於此界修万善因得成佛果是名為勞往生淨土不假功勞任運成佛故云不勞還來苦界作津梁者津梁也梁水橋也詩造舟為梁今浮橋也還來苦界教化眾生渡生死河至涅槃岸如世浮橋故云津梁浮橋今舟橋也。</p>
</div>
<div class='div-other'><a id='mulu15' />
<p class='h1'>觀念法門下</p><p>非離色光等者問色光遍照十方世界念不念者情非情等心光唯攝念佛行者何今云離色光無心光耶[前-刖+合]記意顯光體無二例非如日光外有月光色光之上副於佛意而名心光其佛意者即是護念護念不捨故名攝取今文云彼佛心光常照是人攝護不捨即此義也心緣法界照慈光者十二十八兩願上益照念佛人蒙光觸者塵勞滅者第三十三觸光柔軟益滅罪由故云塵勞滅名體等者名謂第十八名號體謂第九觀佛體義謂第十二光明由謂三十三願益體上所備德義謂之義義上所施德用謂之用此體義用三悉依名顯之故稱名號無何佛光照念佛行者故論云稱彼如來名等問稱彼如來名者念佛名也光明智相者念佛義也名義具足有不捨益論主名義一家心光全是同何云大師作今一重勝心光釋哉[前-刖+合]論主判名體義用不離故無何佛光照名號行者一家彼佛本發光明名號之願酬此兩願相好光明唯悟照念佛行者思召佛意釋彼佛心光等故云一重勝也悟兩願佛意故云大師十德中第一等也別發等第十八願相好等第十二願唯稱念等兩願上佛意也<span class='corr'>但</span>今大師十德所出未勘之布薩式舉大師十二德中第一本地高廣德而非自解佛願德又彌陀本願義䟽并一乗戒儀廣本上下雖云上人作一分不相似大師高判祖師解釋學者應知唯觀色身力何輙知佛實心者若依相宗佛實心者在自受用身他受用變化二身唯假現心心所而無實心今就第九觀佛他受用報身論實心相分記主之意見佛心者約相分心內心慈悲顯於色相見相知心名相分心鈔主一義許事相觀直證無生盍觀色身見佛實心乎平等寂滅等者寂滅不生不滅之義雖通因果今寂滅者佛果所證實智之前無是非差無向背別故云平等常平等實智常差別權智也不觀佛身正見佛心者不觀佛身非是知見於相分心亦非心開知見佛心唯依一家大師恩力正見佛心其佛心者慈悲心是其慈悲者無取捨上攝取不捨也影現等者定中所現佛非本質故云影現居在如要集靈芝釋觀行之時佛現心中若不觀時佛亦不現故云有時口稱之時不口稱時彼佛心光常照是人故云無間也。</p>
<p>同觀念法門中四事助<span class='corr'>歡</span>喜者飲食衣服臥具湯藥以此四事行者供養阿彌陀佛也皆得成佛等之等者等取現在未來諸佛也加阿彌陀三字者大師加三字也十住論中等者止觀二引十住毘婆娑云佛眼佛父無生大悲母一切諸如來從是二法生矣妙玄六云十住毘婆娑云般舟三昧父大悲無生母一切諸如來從此二法生<span class='note-inline'>(<span class='corr'>已</span>上)</span>。</p>
<p>今所引文全同止觀<span class='corr'>但</span>脫第一句四字第二句生一字多第三句脫諸一字引文不正故義不分明斯乃可書寫錯取要言之實智即父權智是母一切如來從二智生今引之意三世諸佛念佛成覺約有緣一機說其實一切諸佛從二智生也有云加等者般舟經之念佛三昧是通諸佛然加三字諸佛功德彌陀功德全是平等故加三字斯乃攝論四意趣中平等意趣也有云念過去彌陀者非<span class='corr'>但</span>十劫<span class='corr'>已</span>前故言過去彌陀㧾而以<span class='corr'>已</span>滅佛言過去佛也楞嚴勢至章云我憶往昔恒河沙劫有佛出世名無量光<span class='note-inline'>(云云)</span>無量光者即彌陀也恒河沙劫已前出世而入滅度故云過去彌陀也有云念本地彌陀者法華云我成佛<span class='corr'>已</span>來甚大乆遠矣是說釋迦本地乆成也靈芝判彌陀本地乆成義十劫屬赴機記主破之云本地乆成在法華中非今所談若約佛意非適今也矣問法華玄二云本自有之非適今也矣准之實十劫而無彌陀乆成義何由記主云若約佛意非適今也乎[前-刖+合]推記主意大通佛時彌陀第九王子釋迦第十六王子然從大通佛於塵劫<span class='corr'>已</span>前釋迦實成道彌陀何不然法華玄七云若十六王子在大通佛時弘經結緣皆是中間所作非本因也<span class='note-inline'>(<span class='corr'>已</span>上)</span>。</p>
<p>爰知二佛共是乆成如來雖然機宜不同經教亦別法華演說釋迦乆成利益上機淨經不說彌陀乆成唯說十劫濟度下機說與不說是在機情故云若約等問記主意約佛意非無彌陀乆成義尒者何破靈芝義耶[前-刖+合]靈芝依彌陀乆成義以十劫文屬赴機說故破之也或赴機或常演此等之義皆依法華楞嚴等說會十劫文故違經意所以者何小經十劫若屬方便赴機之說於方便經豈有證誠既證誠經說十劫故實之十劫而非赴機亦非常演當流之意偏依淨經定實十劫他經異說不須和會有云延促劫智者法華玄七云佛有延促劫智能演七日為無量劫<span class='note-inline'>(<span class='corr'>已</span>上)</span>。</p>
<p>促無量劫亦為七日延促劫智言彌陀成道雖無量劫促說十劫是名延促劫智有云四義學者自情也眾生得脫等者大師釋云佛教多門八万四正為眾生機不同<span class='note-inline'>(<span class='corr'>已</span>上)</span>。</p>
<p>諸佛無量德名等者無量德無量名此有揔別揔者論註云諸佛如來德有無量德無量故德號無量<span class='note-inline'>(<span class='corr'>已</span>上)</span>。</p>
<p>別者阿彌陀此翻無量同名異體阿彌陀多用欽云今世傳三十六万億一十一万九千五百同名阿彌陀<span class='note-inline'>(<span class='corr'>已</span>上)</span>。</p>
<p>餘無量佛不成主宰此尊獨成無量佛主也成道<span class='corr'>已</span>後下無量無洩物故云離事無亦云三昧出楞伽經云等者立器世間眾生世間名目之時以佛菩薩雖名眾生今眾生外說佛菩薩故眾生者六道眾生菩薩等者等取二乗十方佛剎亦通淨穢是則十界依正二報問極樂無為泥洹境何由楞伽說九界迷徒穢土不淨從極樂出耶[前-刖+合]十界依正唯心所現其唯心理與極樂之入一法句無二無別以此義故說極樂出今案此義[利-禾+(光-兀+天)]三昧出是約去行說極樂出即約所永約去行無量佛主宰故約所求極樂法王家故若約等者十方佛剎所有三身豈限十劫成覺<span class='corr'>已</span>來故云若約等問法事讃記若約等與今若約等為同為異[前-刖+合]異也若約佛意有彌陀乆成義斯乃記意也若約佛意十劫<span class='corr'>已</span>前諸佛從極樂出故可云念無量佛此是今意也老邁耆舊者邁老也耆老也舊老宿也乆賞者賞之言尚尚其功也十方三世已下如第三重輞輪者輪也轂車中之容軸者也。</p>
</div>
<div class='div-other'><a id='mulu16' />
<p class='h1'>般舟讃下</p><p>般舟讃云等者淨土莊嚴說不能盡故云無有盡依論註意十方生者一時一日之頃筭數無極其數故曰無窮十劫<span class='corr'>已</span>來盡未來際雖生者多國土廣大而不迫窄故云不相妨俱舎云等者取有情界廣博也分虚空量者若依大乗智論判如恒河沙穢土若依小乗此三千界外雖明他三千界是少分故云分虚空量弘决云等者眾生界理與佛界理無二無別故云理等言種類者生界生數佛界佛數若人成覺佛界佛數即是不增生界生數亦是不减所以者何以理等故種類亦等勿執等者禁增减執弘决二云生之與佛無復界別數量之異以理等故種類亦等矣教時義云等者九界眾生迷一理故見多眾生故云成多諸佛如來覺一理故十界一佛故云會成大般若有飛鳥之譬者未勘之起信論義記上云况眾生界如虚空界設如一鳥飛於虚空從西向東逕百千年終不得說東近而西遠何以故以虚空無分齊故<span class='note-inline'>(云云)</span>此是生界不减譬也大般若譬亦應此義[前-刖+合]云云者韻會云雲本作云云云者眾語也矣大經云等者<span class='corr'>但</span>取不可思議詞也又止觀二云諸佛界量不可思議眾生界量亦不可思議<span class='note-inline'>(<span class='corr'>已</span>上)</span>。</p>
<p>此是不增不减義也言共以不思議一法為體故生佛二界不增不减也五不可思議者論註云一者眾生多少不可思議二者業力不可思議三者龍力不可思議四者禪定力不可思議五者佛法力不可思議<span class='note-inline'>(<span class='corr'>已</span>上)</span>。</p>
<p>迷多覺一等者是上所引教時義意迷覺相異故云非一迷覺性一故云非異覺一佛上等者覺一是如水迷多即如波一水故非多万波故非少雖迷迷等者九界迷迷元來不動法性一理何云多生佛界悟悟普該含識性具眾生豈云一佛斯乃迷悟不二義也一佛身中等者生佛本來具十界故眾生即是一佛一佛即是眾生往生十因云心性一味迷悟不二佛心中眾生迷迷無所迷眾生心中佛悟悟無所悟<span class='note-inline'>(<span class='corr'>已</span>上)</span>。</p>
<p>元備等者一多兩彩元是一賽故不增不减經云眾生即法身法身即眾生眾生法身義一名異<span class='note-inline'>(<span class='corr'>已</span>上)</span>。</p>
<p>一度覺轉等者問楞嚴經說覺不生迷同䟽釋悟不再迷今判覺轉佛不再還生死迷悟隔別全以同何云小乗權門所談若亦實教意可云覺悟佛再還生死乎[前-刖+合]乳水雖混鵝鴨能知權小意談生死外有涅槃故云佛不再還生死實教意體達生死即涅槃是真出離生死也論註云十方無㝵人一道出生死謂知生死即是涅槃無㝵相也<span class='note-inline'>(<span class='corr'>已</span>上)</span>。</p>
<p>然難生死還不還猶是生死實有見也不見云生死涅槃猶如作夢<span class='corr'>但</span>至迷悟隔別全同難權小意<span class='corr'>但</span>執迷悟而二不知迷悟不二其迷悟有知不知知生死即涅槃謂之悟不知生死即涅槃謂之迷依迷悟相異說覺不生迷因迷悟性一談生死即涅槃一悟生死即涅槃後不再迷生死外有涅槃故經說覺不生迷䟽釋悟不再迷也問相宗意談生死涅槃無差別何云生死外有涅槃耶[前-刖+合]彼宗意不許真如緣起故生死以有為有漏第八識為體涅槃以無為真如凝然理為體五地<span class='corr'>已</span>上菩薩依觀生死涅槃無差別雖不同二乗猒苦欣滅其體永別故生死外涅槃也不改體相者譬如一金作万器不失金體雖言迷迷不失本來法性性體故云不改不轉幽旨者雖言悟悟一切眾生本來成佛[糸*系]毫不易故云不轉不知此理等者迷時本來不改悟時本來不轉何由起迷悟差別生佛增减執乎佛慧者如上一切等者一切眾生本來成佛無不成者故云權者圓覺經云始知眾生本來成佛生死涅槃猶如作夢<span class='note-inline'>(<span class='corr'>已</span>上)</span>。</p>
<p>眾生無始等者法性不增不减故生死無始無終也具如糅鈔空華圓影者空華如常楞嚴經云如世間人目有赤眚夜見燈光別有圓影五色重疊<span class='note-inline'>(<span class='corr'>已</span>上)</span>。</p>
<p>和光同塵始者老子云和其光同其塵矣止觀云和光同塵結緣始八相成道利物終矣止觀意和佛身光同眾生塵能同權者所同實者今意不然權者之外無實者故和本來成佛光同一切眾生塵能同本來成佛如水所同一切眾生如波水以為波旦云同塵言和本來成佛光成一切眾生塵是云和光同塵始也生性等者釋籤二云不可得即是理也矣生謂眾生性謂體性眾生體性實不可得實相無相故云無生生生等者千生万生皆歸無生無生一理無增减故無生而生故實等者無生之人以無生解而得往生是則真實往生義也穢土生性等者淨穢眾生共是無相迷覺雖異無相一理無多少故無增减故無生之物等者問淨穢共是無生何由願生乎[前-刖+合]開悟無生深位菩薩為早作佛願生况無生觀解人乎穢土假名等者非凡夫所見實有人非實有人名假名人論註云因緣義故假名生矣因緣生故而無自性無自性處生性不可得也不得一等者穢土修觀因淨土往生果因果既是別故云不得一以穢土修因相續往生果若是異何由以因續於果故云不得異彼下品生人等者法性無生觀解之人當上品生今舉最下云下品生其實中下六品皆不知法性無生也言見生者見實有義亦是執義以實有見執生極樂故云見生見生之火等者譬如氷上燒火火猛氷解氷解火滅故見生火自然滅時混同無生智水也是雖見生無生往生非見生即無生義故屬一往也以情超入等者不改實我實法執情直入佛地故云超入十方等者楞嚴經文也薄伽梵有六義今畧之涅槃經云能破煩惱名婆伽婆矣薄加梵婆伽婆梵音楚夏耳是則諸佛通號也即是涅槃門一路涅槃門引合之意從佛意方見之十方諸佛唯此一路更無異路我等行處全是諸佛行處也唯佛等者獨猶<span class='corr'>但</span>閑法也言彼界唯一佛乗而<span class='corr'>但</span>有清淨法故云唯佛一道獨清閑論註云同一念佛無別道故矣一切等者是六十華嚴第六文引論註極解脫道名無㝵人即是佛果引此二文唯佛一道無㝵人故更無餘乗故我等願處全諸佛解脫也上來釋見生當體無生行願自下明往生<span class='corr'>已</span>後得益故云何况等也。</p>
</div>
<div class='div-other'><a id='mulu17' />
<p class='h1'>論註下</p><p>一應化道者佛於閻浮提說十地位階應一途漸機化道也此經位不經位者論註有二番問[前-刖+合]初問曰案十地經問[前-刖+合]偏明經劫經位後問[前-刖+合]中始明經劫經位終引一生補處願明不經劫不經位也上教門者初地七地菩薩即時不能證得八地<span class='corr'>已</span>上寂滅平等經劫經位故云教門下實義者正依願力速疾至一生補處位故云實義此是本願真實利益故云實義非是四義中實義也上下共實義者上經劫經位約本願所除別意樂菩薩是亦本願利益故云實義依淨土不共德等者意樂菩薩為眾生故經歷多劫行菩薩道不進上位雖然淨土德義身居下位得上位德是故七地<span class='corr'>已</span>前菩薩得八九十地德也即悟等者上上品人生彼土<span class='corr'>已</span>即時得初地無生也觀經云聞<span class='corr'>已</span>即悟無生法忍矣言經宿者上中品華合經一夜名曰宿也經云如大寳華經宿則開矣上中品人經一小劫登初地位經云經一小劫得無生忍矣上下品人經三小劫登初地位經云經三小劫住歡喜地<span class='note-inline'>(<span class='corr'>已</span>上)</span>。</p>
<p>彼地前得益者上上初地上中上下地前然言地前得益言揔意別地前言雖似通三品意局上中上下二品也地前有長短者上上即悟短之中短上中一劫長之中短上下三劫長之中長即悟無生位在初地然言地前長短亦是言揔意別也一上者指上三重中初重二重云上也今第三重二意者一自國菩薩速至補處也一彼處不退<span class='corr'>已</span>下新生凡夫明速至補處也<span class='corr'>但</span>今文等者阿鞞跋致此云不退轉今論文以三不退中初地<span class='corr'>已</span>上行不退同八地<span class='corr'>已</span>上寂滅平等而更不取地前凡夫故云<span class='corr'>但</span>今文所言今文者論云即見彼佛未證淨心菩薩畢竟得證平等法身與淨心菩[薩-產+(辛/工)]與上地諸菩[薩-產+(辛/工)]畢竟同得寂滅平等故<span class='note-inline'>(<span class='corr'>已</span>上)</span>。</p>
<p>一生補處名亦可然者眾生生者皆不退故雖可說眾生生者皆是一生補處少分有別意樂菩薩不至補處故說多有也設釋者上三重中初云設雖於地等是也况釋者三重中第二云况彼親生等是也非謂今論等者安樂集云十方人天生彼國者等是明不虚作住持通凡夫也或可本願所除者問一生補處願為地上菩薩誓之觀經一三劫地前也何云本願所除乎[前-刖+合]一生補處願之利益通凡夫故意樂菩薩可通地前又西河釋云等者補處願云地上本願然今文釋其有眾生令通凡夫故置又隔也彼師本涅槃宗故依佛性內熏釋有願成佛心願成佛心者即菩提心也論註云無上菩提心即是願作佛心<span class='note-inline'>(云云)</span>大經云等者一生補處願取意也倫次第義三賢十地位階次第是云常倫若生淨土不經三賢十地次位速至等覺故云超出至成已下明至佛位迴迂迴義復房六切往來為復後分教意等覺菩薩有入重玄門倒修凡事迂迴道往來難若生彼國非<span class='corr'>但</span>速疾到等覺位至成佛道亦是速疾故云更無迴復之難八地<span class='corr'>已</span>上等者起信論以初地名淨心地證真如故今意不尒七地<span class='corr'>已</span>前名未證淨功用位故八地菩薩名為淨心無功用故七地<span class='corr'>已</span>還<span class='corr'>已</span>下明不從一地至一地取要言之言七地<span class='corr'>已</span>前八九十地未證證淨下地上地詞聞雖似有淺深異意唯一等覺以云同得寂滅忍故所言寂滅忍下品寂滅忍即第十地也仁王經意等覺菩薩攝第十地而不別立彼經說妙覺云三十生盡等大覺說第十地云二十九生求已度餘有一生彼經第十地當等覺一生補處文理顯然也問註釋等者生彼國土見彌陀佛七地<span class='corr'>已</span>前菩薩得證八地<span class='corr'>已</span>上平等法身故云身等同得寂滅平等之法故云法等問意論註判龍樹天親願生為得身等法等不取凡夫何攝凡夫乎也[前-刖+合]可知未證淨心親當等者問龍樹初地菩薩故親當未證淨心天親內凡位何云未證淨心乎[前-刖+合]撲楊云位居明得道隣極喜<span class='note-inline'>(<span class='corr'>已</span>上)</span>。</p>
<p>從隣近義令一同也弘决云天親龍樹內鑑冷然<span class='note-inline'>(<span class='corr'>已</span>上)</span>。</p>
</div>
<div class='div-other'><a id='mulu18' />
<p class='h1'>安樂集下</p><p>無漏相者一義云從彼佛清淨無漏心修起淨土佛心無漏所現淨土亦是無漏故名無漏相一義云彼佛證得於本來無漏性功德本有無漏性德全成莊嚴淨土故云無漏相鸞師判性是本義即此謂也楞嚴經云一一皆是清淨無漏一真無為性本然故<span class='note-inline'>(<span class='corr'>已</span>上)</span>。</p>
<p>取相者取是執義也㣘執也塵累者煩惱也累力佳切繫也忻淨者欣通作忻愛佛功德等者法事讃云不貪淨土無生解脫障<span class='note-inline'>(<span class='corr'>已</span>上)</span>。</p>
<p>既以不貪淨土為解脫障貪欣淨土出離要道也愛小乗涅槃等者對大乗且名不善愛也法既本妙者一切諸法從本已來無非中道故云本妙治生等者法華玄一云一切世間治生產業皆與實相不相違背一色一香無非中道<span class='note-inline'>(<span class='corr'>已</span>上)</span>。</p>
<p>釋籤云資生產業意全同為資生身賈人買賣農夫耕晨謂之治生產業真諦體一等者安樂集記云搜原則冥者真如緣起成淨穢故淨穢全一<span class='note-inline'>(<span class='corr'>已</span>上)</span>。</p>
<p>俗諦用二等者楞嚴䟽二云眾土穢土以有漏識為體煩惱造業所共感故諸佛淨土以無漏智為體真如淨用之所現故經云唯有等者大集月藏經取意也凡夫智淺等者凡夫智惠淺故多依有相得往生也無相為體等者集上云知無相離念為體而緣中求往生者多應上軰生也<span class='note-inline'>(<span class='corr'>已</span>上)</span>。</p>
<p>知生即無生云無相為體緣者所緣境即二十九句莊嚴也求者能求心也雖解無相緣依正莊嚴事求往生故云緣中求往二諦等者集上云理雖無生然二諦道理非無緣求一切得往生也<span class='note-inline'>(<span class='corr'>已</span>上)</span>。</p>
<p>問真諦前不取相緣求偏在俗諦何云二諦道理非無緣求耶[前-刖+合]淨土具二諦入一法句真諦理二十九句俗諦事上輩生人同解二諦而得往生故云二諦道理非無緣求願取等者集上引維摩經云菩薩亦如是為欲成就眾生故願取佛國願取佛國者非於空也<span class='note-inline'>(<span class='corr'>已</span>上)</span>。</p>
<p>菩薩願取佛國為成就眾生也眾生願取佛國為得往生故云非於空也矣。</p>
</div>
<div class='div-other'><a id='mulu19' />
<p class='h1'>群疑論下</p><p>靡墜者靡無也墜猶缺雜修者專雜二修名義如選擇集并决疑鈔万不一生者釋禮序千中無一千無一失者述禮序十即十生等問今論不釋雜修堪能機偏舉不堪機釋万不一生有何意也[前-刖+合]為捨雜修令行專修偏作奪釋也此經下文者對上文之詞也今上下文連續而明其義菩薩處胎經第二云欲生阿彌陀佛國者皆染著懈慢國土不能前進生阿彌陀國億千万眾時有一人能生阿彌陀佛國何以故皆由懈慢執心不窂固<span class='note-inline'>(<span class='corr'>已</span>上)</span>。</p>
<p>文中一人能生者雜行堪能機一家釋百時希得一二等即此義也何以故者問也皆由下[前-刖+合]也問意何故皆生懈慢不生極樂乎也[前-刖+合]皆由懈慢執心不窂固故是知者知善導釋雜修不至心者符合胎經皆由懈慢執心不窂固文故云是知彼論云正與處胎經文相當即此義也雜修之者為執心等者問雜修之者無執心窂固人乎[前-刖+合]雜修之機有其二類一謂至心即生報土此是雜修執心窂固二不至心即生懈慢此是執心不窂固也問雜修有執心窂固人尒者何云雜修者執心不窂固乎[前-刖+合]雜修執心窂固人少執心不窂固之者多故約多分云雜修者執心不窂固也雜修不至心有二類一生懈慢二留生死今留生死人不論之也雜修不至心義具如决疑鈔直牃懈慢者懈怠也慢怠也慢與慢同師資者師弟義也韻府引老子云善人者不善人之師不善人者善人之資故曰師資矣指南者示方處義也此論第二卷等者論意云攝論云唯願別時意今淨土論明五念中身業禮拜口業念佛意業觀察三念門行作願迴向二念門願願行具足决定往生豈是別時意乎如是會釋破他師謬練磨別義也若約父子相符義感師意可五念皆起行也五正行者前後五正行詞指五念門也符合相傳旨者指下所引辨師義也又高祖上人云等者上廢餘者廢一切行唯立一行今空師義五念一行三昧具德一往言表而似有異故置又隔再往造著一行之上五念門故念佛之外非有五念故云亦同千福禪林吉水等者感師三昧發得論七云學念佛定令聲不絕遂得三昧見佛聖眾映然常在目前諸修學者唯須勵聲念佛三昧易成子若不信請試學矣觀師三昧發得十因云予為知先賢獨在閑室勵聲念佛即得一心敢以不亂誠聖言不墮地行者可仰信<span class='note-inline'>(<span class='corr'>已</span>上)</span>。</p>
<p>空師三昧發得如上人傳第七卷夢定親聞者上人夢中相羕義也光明千福師資者問大師所造五部中禮讃放光顯瑞然此別紙不釋禮讃有何意也[前-刖+合]古來傳云禮讃奥旨三心五念四修在結歸一行三昧此是不可出口外故不可題筆點故<span class='note-inline'>(云云)</span>私云今此論文群疑一部七卷眼目為此文眼目故釋禮讃奥旨故釋顯今此論文全是禮讃別紙故不別釋也所以知者上云釋顯師資禀承無相違今亦云師資無異下復云師資一轍故今論云等者論第三念佛五勝中第五威力勝文也或深或淺者無相念佛名之為深口稱念佛號之為淺今此淺深是一往義再往之義如决疑鈔第一此皆等者指三文益兆載如大經鈔故力加持者論云故威力有二意一論云威力勝不名故威力勝故字承上起下之語而唯是果上威力也一今判兆載永劫故力加持故者舊也指因位行功果上利益依因行力故加持如上師資一徹<span class='corr'>已</span>下釋今本文也韻會云轍通作徹矣金口者弘决云金口者此是如來黃金色身口業所起故云金口所說<span class='note-inline'>(<span class='corr'>已</span>上)</span>。</p>
<p>釋迦彌陀等者散善義云决定依行佛遣捨者即捨佛遣行者即行佛遣去處即去是名隨順佛教隨順佛意是名隨順佛願是名真佛弟子<span class='note-inline'>(<span class='corr'>已</span>上)</span>。</p>
</div>
<div class='div-other'><a id='mulu20' />
<p class='h1'>往生要集下</p><p>此序從初至不歸者即題目也<span class='corr'>但</span>顯密<span class='corr'>已</span>下是破題也言道俗者出家名道在家名俗貴賤之言通道俗也顯密等者非聖道門上極樂教行是揔句也顯密事理是別句也言指上教下云顯密教法亦指上行下云事理業因顯密事理共淨土教行也為此土入聖修顯密事理即聖道門也為往生淨土行顯密事理是淨土門中雜行也故往生諸業門云此等顯密諸大乗中皆以受持讀誦等為往生極樂業也<span class='note-inline'>(<span class='corr'>已</span>上)</span>。</p>
<p>頑魯者愚鈍義也頑愚也魯鈍也敢進也忍也私云者此語在五箇處皆是祖師上人語也預先也第八門有三重等者如下諸行不尒等者往生諸業門雖明諸行往生是少分也不慇懃者不委義也韻會云慇懃委曲貌諸行往生隨機欲故少分明之故云無勸初心觀行等者十信<span class='corr'>已</span>前底下凢夫是名初心極初心機不能修行無相理觀故云不堪一者別相觀等者要集記五云問此三種觀名義如何[前-刖+合]觀於佛身一一別相名別相觀觀佛揔相色身光明等名揔相觀畧觀依正二報自往生等相名雜畧觀對觀四十二重故名為雜對上揔別二相廣觀故名畧<span class='note-inline'>(<span class='corr'>已</span>上)</span>。</p>
<p>或依歸命想等者今此三想隨時隨人而可相替故云或依歸命想者歸依彼佛言南無者即是歸命故歸命想可三心也辨師云歸命想本尊向東行者向佛歸命也矣引接想者欲預來迎辨師云引接想本尊向西行者隨佛後成往想矣往生想有二意一云往生想者欲生淨土別時念佛門云决定作往生想華臺聖眾來迎接想矣此文上六字往生想下八字引接想先來迎引接釋往生想故欲生義也一云往生想者生極樂後可誇快樂兼想像也辨師云故上人往生想似普觀故難及我分源空住引接想矣加之今三想次第引接想後釋往生想故<span class='corr'>已</span>生義也一心稱念者<span class='corr'>但</span>䇿稱念無他想間名為一心明種種觀者一義云結上別相等三觀言為不堪觀念機示歸命想等故知種種觀者上別相等三觀也一義云明種種觀者通下稱念既一心稱念下結明種種觀知稱念亦屬觀<span class='corr'>但</span>至不堪觀念文者凡觀之言所望不同不堪別相等三種觀故云不堪稱名意地三想云觀有何妨乎觀念法門云想念阿彌陀佛等即其證也行住座臥語默作作者此辭在止觀二四威儀加語默是云六作辨師云語默念佛者對他談時我出聲間心中不忘云語念佛他人語時我不出聲口中稱念云默念佛語約自身出聲默約我不出聲作作者通一切所作也常以此念在[月*匋]中者作者本意唯在稱念故云在[月*匋]今云常以下云常存所言常者即無間義此指四修中無間修往生最要出離秘術寤寐莫忘者將睡眠宜唱佛名稱名眠人夢見勝相亦心念矣上諸門者要集上云揔有十門分為三卷一猒離穢土二欣求淨土三極樂證㨿四正修念佛五助念方法六別[目*寺]念佛七念佛利益八念佛證㨿九往生諸業十問[前-刖+合]料簡<span class='note-inline'>(<span class='corr'>已</span>上)</span>。</p>
<p>猒離有七者六道及揔結欣求有十者聖眾來迎等十樂證㨿有二者一對十方勸西方二對兜率勸西方正修有五者禮拜等五念門助念有七者一方處供具二修行相貌三對治懈怠四止惡修善五懺悔眾罪六對治魔事七揔結要行大菩提心等者揔結要行而有七法一菩提心二護三業三深信四至誠心五常無間六念佛正業七迴向心大菩提心大乗<span class='corr'>綱</span>要故三輩通說菩提心要集上引安樂集云大經云凡欲往生淨土要須發菩提心為源<span class='note-inline'>(云云)</span>以斯義故為往生要護三業者觀佛三昧經說持戒助念佛行故以持戒為往生要十重四十八輕者如梵網經問觀察中等者上所引想相別相雜畧等觀謂之觀念行住座臥語默作作謂之稱念助念意者助謂能助念謂所助上七法中第六念佛所助正業其餘六法能助助業故云助念問念佛等者今問云念佛自滅罪何必持戒[前-刖+合]云一心念如所責斯乃於七法中除持戒證也爰以祖師上人云如說念佛不必可具持戒等矣所言持戒等者等取菩提心何以得知作願門云大菩提心雖有異說欣淨土之願九品皆應具矣此是除菩提心證也問於七法中以稱名為正者三心無間亦可除之乎[前-刖+合]不然三心無間念佛安心作業故必可具之一占察經者於十文中下九文局彌陀今此文揔通諸佛靈芝彌陀經義䟽引此文畢云餘諸佛名聞持尚尒况我彌陀有本誓乎矣要集云如上觀察者觀於地藏菩薩法身及諸佛法身與<span class='corr'>己</span>自身平等無二不生不滅常樂我淨功德圓滿<span class='note-inline'>(<span class='corr'>已</span>上)</span>。</p>
<p>此是無相念佛也此集之意念佛語通有相無相有相為正傍通無相四觀經云等者第四六七八畧文也集下云四觀經云極重惡人無他方便唯稱念佛得生極樂矣要集記云問經無此文[前-刖+合]是取意文最叶經旨有說云後一条御宇出離無疑往生指掌肝要明文可擇進之由勑諸宗之處異處同心而各進此文誠有所以哉<span class='note-inline'>(<span class='corr'>已</span>上)</span>。</p>
<p>八般舟經云等者觀念法門引般舟三昧經云問持何法得生此國阿彌陀佛報言欲來生者當念我名莫有休息即得來生<span class='note-inline'>(<span class='corr'>已</span>上)</span>。</p>
<p>斯乃稱念也<span class='corr'>但</span>作者所覽本參差集云八般舟經云阿彌陀佛言欲來生我國者當念我等矣今師意通觀念歟唯說念我不說念我名故此中觀經下下品等者要集記云問於十文中二三四六七八九文唯念名號何限觀經下下小經皷音聲經云念名號[前-刖+合]實可然<span class='corr'>但</span>此三文外諸師異解文<span class='corr'>但</span>云念無名號言故且除之若依光明大師之意第五文證唯在觀念往生論文可通觀稱稱讃歎故其餘亡文一向稱名<span class='note-inline'>(<span class='corr'>已</span>上)</span>。</p>
<p>其餘行法因明等者正依三經傍依經說諸行往生名為因明諸行功能普而因明往生利故言直辨者正依三經傍依經說念佛往生名為直辨安養正因佛本願故復次眾生等者修行信心分文也初學是法者真如三昧也當知<span class='corr'>已</span>下為不堪真如三昧機正明念佛往生因緣斯乃今所用也契經多以等者問乍引論文何云契經多以念佛為往生要乎[前-刖+合]上難諸經所說隨機為通此難引理盡論今論通依百億部經故從本說名曰契經言四依者雖有三說今依一說初依地前第二依是初二三地第三依即四五六地第四依七八九十地馬鳴論主八地菩薩故云四依言理盡者理謂道理盡謂窮盡即是道理窮盡義也彌陀自說行即文云者此下云念佛自說言當念我名號是不正本云佛自既言當念我乎即正本也諸行如來隨機佛說者經藏隨機有設教故念佛四依理盡論說者論藏正依法相說實義故俱舎論云素怚覽言因別意趣阿毘達磨依法相說<span class='note-inline'>(<span class='corr'>已</span>上)</span>。</p>
<p>往生階位者第十問[前-刖+合]料簡門有十事中第二往生階位也問他力往生未法易得之法何云近代求者千万得者無一二[前-刖+合]集無實行者名為千万近代實行設雖千万而無一失故禮讃云十即十生百即百生設雖凡下三心易具往生何難斯乃為勸安心舉無實者也信心不深若存若亡等者問其相如何[前-刖+合]初信弱故存亡叵定行亦輭弱如攝論云若人有信心則於善無猒次信不一故不專一行業不成就後信不續行亦廢退此三如次心弱多境時少也安樂集云信心不淳今集云信心不深淳猶深也三心者信心深信心一信心相續故名三信此三隨順彌陀名義故云相應問此三心與至誠等三心同異如何[前-刖+合]今舉信心若能具信前後二心自然具足故今三信即至誠等三心也其證不可外求云若具三心不往生者無有是處是也若欲捨專等者專謂專修即正行也雜謂雜修即雜行也若捨正行修雜行者百中一二千中五三得往生也百時者時中也言如上者等者問百即百生往生唯在稱名何指五念門乎[前-刖+合]此約助正兼行之機矣。</p>
</div>
<p class='juan'>教相樞要鈔下</p>
<div class='div-w'><p>寬永拾九年<span class='note-inline'>(壬午)</span>正月吉日<span class='note-inline'>(京)</span>五條橋通醍醐町開刊山田理兵衛</p>
</div>
</div><!-- end of div[@id='body'] -->
</body></html>