<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古尊宿語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu740' /><a id='mulu741' />
<p class='juan'>潭州道吾真禪師語要</p>
<div class='div-other'><a id='mulu742' /><p>開堂日表白宣[跳-兆+(梳-木-、)]罷乃云請和尚不勞謙讓為眾舉揚師云直饒与麼道也落弟三綣便陞座上首白鎚了師云便与麼觀得一時著便若論玄微見与不見一時㪬[目*(宭-尹+工)]時有僧問承師有言明暗两字截断眾流請師便道師云作麼生道僧云作家師便喝僧撫掌師云恰是問三千劒客無施用便卷朱簾賀太平時如何師云逼塞虚空內開張日月前進云恁麼則千花岩畔澄孤月五鳳樓前舞纛旗去師云白雲千里万里僧拂袖歸眾師云[目*(宭-尹+工)]問疋馬單鏘請師布陣師云分為两叚僧撫掌師云你又作麼生僧無語師喝云[目*(宭-尹+工)]漢乃云一問一[前-刖+合]未有休期直饒你問到未来際我也[前-刖+合]到未来際所以古人喚作無盡法藏亦喚作無碍辨門且道如今喚作無盡法藏是無碍辨門是還有道得底麼試出来道看如無拄杖子為你諸人道去也以拄杖劃一劃云一時領過下座。</p>
<p>師在北禪上堂云青山峭峻白日如梭龍門無客閙市人多諸人且道即今下菜行頭有幾人納稅百姓時有僧出禮拜師云北禪寺裏却有一箇僧問不落二三請師速道師云前三點後三點僧便喝師亦喝僧禮拜師云有恁麼[目*(宭-尹+工)]漢。</p>
<p>師上堂舉洞山云五䑓山上雲蒸飯佛殿堦前狗尿天幡竿頭上煎䭔子三箇胡孫夜播錢師云老僧即不然三面狸奴脚踏月两頭白牯手拏煙戴冠碧兎立庭栢脫殻烏龜飛上天老僧葛藤尽被汝諸人覷破了也洞山老人甚是竒特雖然如是只行得三步<span class='corr'>四</span>步且不過七跳八跳且道譊訛在什麼䖏老僧今日不惜眉毛一時布施良久云叮嚀損君德無言真有功任従滄海變終不為君通。</p>
<p>上堂云拗折秤衡将什麼定斤两拈却鉢盂匙筯将什麼喫粥飯不如向三家村裏東卜<span class='corr'>西</span>卜忽然卜著脫却鼻孔。</p>
<p>上堂拈拄杖卓一卓喝一喝云你還肯麼你若肯心肝五臟頭目髓腦一時属老僧你若不肯心肝五臟頭目髓腦一時分付擲下拄杖便下座。</p>
<p>上堂一切智智清淨無二無二分又道無法可說是名說法且道龍宮海藏甚䖏得来良久云三要點開天地眼一曲無私豁古今。</p>
<p>上堂舉僧問首山如何是佛山云新婦騎馿阿家牽師乃有頌手提巴鼻脚踏尾[仁-二+印]面看天聽流水天明送出路傍邊夜靜還歸茅屋裏。</p>
<p>上堂云直上直下如何指南十字縱橫作麼生提綱良久云風散乱雲長空靜夜深明月照[穴/忽]前。</p>
<p>上堂云師子兒哮吼龍馬駒[跳-兆+孛]跳古佛鏡中明三山孤月皎乃作舞下座。</p>
<p>上堂乃喚維那令昨日<span class='corr'>四</span>人新到人事新到[糸*(免/免)]出師乃云雖是小過令人大怒新到[糸*(免/免)]展坐具師云當為空王如来作禮便歸方丈。</p>
<p>上堂云遍界元正又逢令節問諸禪人是生是滅紅日長輝玉輪圎缺疾㷔過鋒眼中電掣髑髏常吟是决不决汝等諸人還拜父[母-(、/、)+〡]墳靈也無良久云人行荒草裏鬼哭密林間。</p>
<p>上堂僧問凝然便會時如何師云老鼠尾上帶研槌問王老夜燒錢意旨如何白日看星月僧擬議師云會麼僧云不會師乃云王老夜燒錢白日看星月磕額禮慈尊手把冥香爇。</p>
<p>上堂拈拄杖卓一卓喝一喝乃云一喝一卓眼生八角鼻孔吒沙眉毛卓朔若也會得<span class='corr'>西</span>山月落若也不會胡餅䬪飥下座。</p>
<p>上堂僧問如何是第一句師云直下衝雲際東山絕徃来問如何是第二句師云面前渠不見背後稱[冗-几+免]苦問如何是第三句師云頭上一堆塵脚下三尺土問如何是佛師云洞庭無蓋古人道来時不將絲頭来去時不将絲頭去意旨如何師云三生六十刼未是長期僧無語師云會麼僧云不會師云洞庭八百里未是闊問如何是真如躰師云夜义屈膝眼睛黑問如何是真如用師云金剛杵打䥫山摧問如何是透出乾坤句師云棒下最分明僧無語師乃云透出乾坤句未語先剖陳屈躬来更問棒下取分明。</p>
<p>上堂眾集師以拄杖擲下来隨後跳下眾擬散師乃召大眾眾囬首師乃云為老僧収取拄杖便歸方丈。</p>
<p>上堂云開心碗子盛將来無縫合盤合取去擬思量何刼悟看取眉毛有幾許去。</p>
<p>上堂云夜来雷声聚地今朝細雨霏霏乾枯滋潤万物萌芽且道嘉州大象髭[肆-聿+((彰-章)/(泳-永+頁))]長得多少還有道得者麼若也道得<span class='corr'>陝</span>府鐵牛是常不輕菩薩若道不得土宿拽脫你鼻孔。</p>
<p>上堂若㩀祖令到這裏惣湏忙然放老僧一線且向眉睫裏東覷<span class='corr'>西</span>覷。</p>
<p>上堂僧問如何是第一玄師云釋尊光射阿難肩如何是第二玄師云孤輪眾象攅如何是第三玄師云泣向枯桑淚漣漣問如何第一要師云最好精麄照如何是第二要師云閃爍乾坤光晃耀如何是第三要師云路夾青松老問如何是先照後用師云語路分明說投針不囬避如何是先用後照師云金剛覿面親分付話道分明好好陳如何是照用同時師云祖佛道中行路異森羅影裏不㽞身如何是照用不同時師云清凉金色光先照峨嵋銀界一時鋪乃云叅湏實叅學湏實學又湏要明古人血脉且道作麼生是古人血脉良久云智不到䖏切忌道著。</p>
<p>上堂云寒風浩浩無時節浪打懸崖石頭烈洞庭湖裏釣船傾雪路行人山路絕<span class='corr'>清</span>風月白透幽関畢竟以何為妙訣下座。</p>
<p>上堂向上一路千聖不傳學者勞形如猿捉影你等諸人還明得這時節麼若明得去天上人間堪受供養若明不得閻羅老子眼目分明。</p>
<p>上堂汝等諸人尽學佛法非即便言非是即便言是直湏緇素分明不得錯認定盤星好珎重。</p>
<p>上堂有僧問如何是常照師云針鋒上湏弥如何是寂照師云眉毛裏海水如何是本来照師云草鞋裏踣跳師乃云寂照常照本来照草鞋底下常踣跳要會針鋒上湏弥眉中海水常渺渺。</p>
<p>上堂云如天普蓋似地普擎三世諸佛惣在你鼻孔裏三十年後不得辜負老僧。</p>
<p>上堂普化明打暗打布袋撗撒竪撒石室行者踏碓因甚忘却下脚。</p>
<p>上堂舉僧問大隋刼火洞然大千俱壞未審這箇壞不壞隋云壞僧云與麼則隨他去隋云隨他去又問龍濟刼火洞然大千俱壞未審這箇壞不壞濟云不壞僧云為什麼不壞濟云為同大千此二老宿一人道壞一人道不壞且道壞底是不壞底是會麼壞与不壞俱非內外不隔纖毫尋常面對。</p>
<p>上堂問如何是奪人不奪境師云庵中閑打坐白雲起峯頂如何是奪境不奪人師云閃爍紅霞散天童指路親如何是人境两俱奪師云剛骨尽隨紅影沒苕苗惣逐白雲消如何是人境俱不奪師云久旱逢初雨他鄉遇舊知問如何是賔中賔師云誰說有踈親如何是賔中主師云磕額無囬互對面与誰陳如何是主中賔師云瑞雲空裏布霹靂震乾坤如何是主中主師云古皇令高舉巧辨徒申吐問如何是正中来曰皎㓗乹坤震地雷如何是正中偏曰諸子投来見大仙如何是偏中正曰万水千山明似鏡如何是兼中至曰施設縱橫無所畏如何是兼中到曰黑白未分<span class='corr'>已</span>前過師乃云古人道主賔元不異問[前-刖+合]理俱全同安又云賔主睦時全是妄君目合䖏正中邪一等是出世尊宿接物利生言教有異為復見䖏偏枯為復利生不普明眼底人通箇消息。</p>
<p>上堂云有物先天地無形本寂寥能為万象主不逐<span class='corr'>四</span>時凋且道是什麼物還識得麼若識得乹坤大地森羅洞明若也不識被物拶著轉身不得。</p>
<p>上堂云古人道認著依前還不是實難會土宿頷下髭[肆-聿+((彰-章)/(泳-永+頁))]多波斯眼深鼻孔大甚竒怪歘然透過新羅界。</p>
<p>上堂云古今日月依舊山河若明得去十方薄伽梵一路涅盤門若明不得謗斯經故獲罪如是。</p>
<p>上堂云鋒刃上踣跳微塵[(重-┴)/衣]走馬勞勞去復来箇是知音者。</p>
<p>上堂云昨日三人新到出来人事僧才出禮拜師云不落平常卦筮直[這-言+木]来情僧云和尚休得也師云此由是落平常僧云恰是歸眾師云龍虵易辨[社-土+內]子難瞞下座。</p>
</div>
<div class='div-other'><a id='mulu743' />
<p class='h2'>勘辯</p><p>師問僧先行不到末後太過僧擬提起㘴具師指云離却㘴具作麼生道僧云和尚那裏得這消息来師便打僧擬提㘴具師又打云[目*(宭-尹+工)]漢僧擬議師又打云且㘴喫茶僧便㘴師云什麼䖏来僧云石霜師云怪得。</p>
<p>師問僧有一事借問上座只是不得打老僧僧云著甚来由師提起㘴具云爭奈這箇何僧云莫乱做師便打僧云莫乱做莫乱做師又打云且㘴喫茶僧云適来道著甚来由和尚為什麼却打某甲師云你適来去什麼䖏来僧無語師乃搥胷一下。</p>
<p>師問僧昨日㽵上<span class='corr'>已</span>相見了也今日人事又作麼生僧云合耴狗口師云也是僧便打師云老僧過在什麼䖏僧云再犯不容師却云将謂是箇漢師便打云叅堂去。</p>
<p>數人新到禮拜師云惣是浙[重/(衣-〦)]師僧僧云猢孫向火師云踣跳作麼僧云今日得見和尚師云伏惟尚響僧無語師便打。</p>
<p>師在慈明會裏一日提螺師一籃遶院云賣螺師令眾下語皆不契有一老宿揭簾見以目[(厂@((既-旡)-日+口))*頁]視師放身便卧師放籃子便行。</p>
<p>師問僧什麼䖏来僧云堂中来師云聖僧道什麼僧近前不審師云東家作馿<span class='corr'>西</span>家作馬僧云過在什麼䖏師云万里崖州。</p>
<p>師問僧甚䖏来僧云殿寮[重/(衣-〦)]来師云釋迦老子作何面孔僧便喝師云作麼僧又喝師云恰是僧云一任踣跳師便打。</p>
<p>一日新到人事乃云請和尚相看師云不易道得且㘴喫茶泐潭專使禮拜乃云德華禮拜師云是箇浙裏師僧云不消如是師云由是舊時氣息僧云喏師云喏即且致別作麼僧良久云一任踣跳師撫掌一下。</p>
<p>師一日不安僧問訊次乃云和尚近日尊位如何師云粥飯頭不了事僧無語師鳴指一下。</p>
<p>王提刑問璉三生云某甲<span class='corr'>四</span>十年為官作麼脫得此塵去生無對師代云一任踣跳又看上峯路璉云這箇是上峯路提刑云寺在上頭那璉云是提刑云恁麼則不去也璉無語師代云今日勘破。</p>
</div>
<div class='div-other'><a id='mulu744' />
<p class='h2'>偈頌</p>
<div class='div-other'><a id='mulu745' />
<p class='h3'>溈山水牯牛</p><p style="text-indent:0em" class="lg-abnormal"><div class='lg-row'>水牯溈山峭峻機分明人類顯幽竒两途語出分明䖏夜鳥投林曉復飛</div>
</p></div>
<div class='div-other'><a id='mulu746' />
<p class='h3'>杖林山下竹筋鞭</p><p style="text-indent:0em" class="lg-abnormal"><div class='lg-row'>杖林山下竹筋鞭搭索拏鈎火裏牽拽近不能推放後囬旋却到使君前</div>
</p></div>
<div class='div-other'><a id='mulu747' />
<p class='h3'>北斗藏身</p><p style="text-indent:0em" class="lg-abnormal"><div class='lg-row'>雲門透法身[彳*(前-刖+(之-、))]此覔踈親尽道和風暖三春寒更新</div>
</p></div>
<div class='div-other'><a id='mulu748' />
<p class='h3'>百丈野狐</p><p style="text-indent:0em" class="lg-abnormal"><div class='lg-row'>語路分明在慿君子細看和雨<span class='corr'>西</span>風急近火轉加寒</div>
</p></div>
<div class='div-other'><a id='mulu749' />
<p class='h3'>麻三斤</p><p style="text-indent:0em" class="lg-abnormal"><div class='lg-row'>同袍叅學問通津来扣宗師正佛因為說三斤麻最好三斤天下說尖新幾多匠者頻拈掇[(嘹-口)-(日/小)+示]緣緇侣有踈親余今更為重秤過那吒太子拆全身</div>
</p></div>
<div class='div-other'><a id='mulu750' />
<p class='h3'>興化問雲居何必話</p><p style="text-indent:0em" class="lg-abnormal"><div class='lg-row'>何必不必一七二七龍樹馬鳴㷔光透出</div>
</p></div>
<div class='div-other'><a id='mulu751' />
<p class='h3'>庭前栢</p><p style="text-indent:0em" class="lg-abnormal"><div class='lg-row'>趙州庭前栢眼裏電光掣雲水往来多村翁行步劣</div>
</p></div>
<div class='div-other'><a id='mulu752' />
<p class='h3'>靈雲桃花</p><p style="text-indent:0em" class="lg-abnormal"><div class='lg-row'>靈雲桃花見親切英俊超越古今哲星蔟孤輪明皎㓗利刃精輝用無絕玄沙敢保君未徹雲水休話箇生滅新羅打鐵燒脚熱磨礱還用三尺雪</div>
</p></div>
<div class='div-other'><a id='mulu753' />
<p class='h3'>前三三後三三</p><p style="text-indent:0em" class="lg-abnormal"><div class='lg-row'>前三後三是多少大事光輝明皎皎囬頭不見解空人滿目白雲卧荒草</div>
</p></div>
<div class='div-other'><a id='mulu754' />
<p class='h3'>僧請益三妙三訣師以頌示之</p><p style="text-indent:0em" class="lg-abnormal"><div class='lg-row'>第一妙古老門風甚竒要縱去収来惣不傷此箇蹤由堪継紹</div>
</p><p style="text-indent:0em" class="lg-abnormal"><div class='lg-row'>第二妙浩浩途中有多少子細推来對月華未了湏明衲僧竅</div>
</p><p style="text-indent:0em" class="lg-abnormal"><div class='lg-row'>第三妙高高峯頂猿時嘯孤輪穿透碧潭心翛然自入清平道</div>
</p><p style="text-indent:0em" class="lg-abnormal"><div class='lg-row'>第一訣門風尽施設分明万象分[彳*(土/(之-、))]勞更立雪</div>
</p><p style="text-indent:0em" class="lg-abnormal"><div class='lg-row'>第二訣過去現在說疾㷔要湏分評量還断舌</div>
</p><p style="text-indent:0em" class="lg-abnormal"><div class='lg-row'>第三訣巧拙定生殺頭頭惣鋒鋩休論箇生滅</div>
</p></div></div>
<p class='juan'>潭州道吾真禪師語要終</p></div>
</div><!-- end of div[@id='body'] -->
</body></html>