<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古尊宿語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu235' /><a id='mulu236' />
<p class='juan'>并州承天嵩禪師語</p><p>上堂云文殊仗劒五䑓撗行唐明一路把断妖訛三世諸佛未出教乗網底逰魚龍門難渡垂鈎四海只釣獰龍格外玄談為求知識若也舉揚宗旨須弥直湏粉碎若也說佛說祖海水便須枯竭寶釰揮時毫光萬里放汝一路通方說話把断咽喉諸人甚[皮-(〡/又)+(王/匆)]出氣問師唱誰家曲宗風嗣阿誰師云地連嵩嶽水接伊川與麼則風宂一句親明旨未審家風事若何師云汝原無異路寶應萬群機問万法還從一法生一法從甚[皮-(〡/又)+(王/匆)]生師云湘州匙筯管陶綿問如何是學人的的用心[皮-(〡/又)+(王/匆)]師云著衣喫飯自家事云與麼則和尚慈悲也師云寒溫冷暖大家知問如何是承天家風師云胡餅日日新鮮佛法年年依舊云只這便是為別更有師云更有則錯云與麼則笑殺衲僧口也師云不得不笑云忌合不問過師云苦痛蒼天問鈍根樂小法不自信作佛作佛後如何師云水裏捉麒麟云與麼則便登高座也師云騎牛上三十三天問古人東山西嶺青意旨如何師云波斯鼻孔大云與麼則西天迦[葉-廿+卄]東土我師師云金剛手板闊問大悲千手眼那个是正眼師云開化石佛拍手笑晉祠娘子解謳歌問如何是不動尊師云鎮天涯云意旨如何師云或在山中或在樹下問如何是佛師云金牓題名天下傳云與麼則承天皷響天下咸聞師云紫羅帳裏盛莫遣外人聞門古人拈槌竪拂意旨如何師云騎驢不著鞾。</p>
<p>上堂云全眾生之佛性寂寂涅槃便得心心寂照法法虛融物物是道佛佛密契祖祖潜通三世坦然十方不泯只為眾生不了迷<span class='corr'>己</span>認它便乃塵勞擾擾妄想攀緣即相敷真迷己逐物都為一念不覺便見眼裏花生不覺眼中有翳此迷無本性畢竟空覺本無迷似有迷覺覺迷迷滅覺不生迷所以經云諸法如是生諸法如是滅若能如是解諸佛常現前誰復毗盧釋迦文殊普賢是有是無若道是有作何面目若道是無諸上座向什麼[皮-(〡/又)+(王/匆)]行立諸上座何不外遺於法界內脫於身心心不繫身身如虛空身不繫心心同法界且道喚作虛空即是喚作法界即是若喚作虛空又不與諸人說話若喚作法界三界無法何[皮-(〡/又)+(王/匆)]求心衲僧分上還怎生得若於本分猶是葛藤問有相即不無如何是無相師云忻州齊和尚云如何會得師云代州鴈門関問牛頭未見四祖時如何師云魚龍攪不轉云見後如何師云河枯水竭問未具胞胎時還有語句也無師云百尺竿頭揚眉瞬目云未審意旨如何師云路上行人點頭嚥唾問六國未寧時如何師云王令不在云寧後如何師云獨坐無憂樹自然見太平問隔闊年深時如何師云迷子不歸家云歸後如何師云誰肯問孫賓問如何是一色師云九月嚴寒節云一色後如何師云家家造寒食衣問臨濟推倒黃蘗為什麼維那喫棒師云正狗不偷油鷄㗸灯盞走問劒刃磨來久請師握刃看師云梟首甑人攜劒去云與麼則喚九作十也師云國除三害定無迍問蓮花未出水時如何師云隱隱地云出水後如何師云不碍眾人看師掛紫衣僧問和尚是大善知識不拘名利為什麼却著紫衣師云世尊黃金相老僧紫磨身云與麼則前佛後佛同一字也師云過去梵王引見在釋迦欽問如何是奪人不奪境師云家鄉有路無人到云如何是奪境不奪人師云暗傅天子勑陪行一百程云如何是人境兩俱奪師云無頭蝦蟇脚指天云如何是人境俱不奪師云晉祠南畔長栁巷問十二時中如何用心師云鷄寒上樹鴨寒下水云與麼則不假修證不尋佛祖師云省得山僧一半力問萬法歸一一歸何所師云梁王城畔趙官家云與麼則四海歸依也師云當今天子聖堯舜也不如師因開方丈門不得有僧問石壁山河無阻碍此門鎻為什麼開不得師云石壁山河即易就中此門難開云開後如何師云是什麼問如何是此經師云郭家剪子天下人聞問和尚能救世間苦還救得這箇也無師云喚什麼作這个云與麼則漸漸地凍冬後數九師以手一劃云爭奈者个何云和尚今日上堂師云只有[去/(冗-几+牛)]舡人不知有梢翁問如何是賔中主師云相逢不相識云如何是主中賓師云家貧未是貧路貧愁殺人云如何是主中主師云王言如絲其出如綸師因賀歲太保問今日新歲<span class='corr'>已</span>臨舊歲何在師云今日釘桃符保無語師云會麼云不會師云去年今日事保罔措乃有頌。</p>
<p style="text-indent:0em" class="lg-abnormal"><div class='lg-row'>今日釘桃符摧邪道自如誰人相委悉除是碧眼胡</div>
</p><p>問三乗教外別傳一句如何是別傳一句師云高麗元是新羅國云法海之中得其用也師云波斯鼻孔長三尺羅走馬問到此城幾里師云五里云往還不易師云賊打不防家問如何是吹毛劒師云好云用者如何師云棺木裏[奴/目]眼問不在內不在外不在中間在什麼[皮-(〡/又)+(王/匆)]師云露地白牛啣瑞草云未審意旨如何師云滿目溪山一帶煙。</p>
<p>上堂云第一單鎗甲馬第二甲馬單鎗第三撒星排陣第四衣錦歸鄉有僧問如何是單鎗甲馬師云不是金牙作爭敢射尉遲云如何是甲馬單鎗師云金鏃馬前落婁樊䘮膽魂云如何是撒星排陣師云陣雲撗海上未弁聖明君云如何是衣錦歸鄉師云四海無消息囬奉聖明君百法座主問百法千重鎖因明閉不開師云且出千重鎖云出後如何師云[皮-(〡/又)+(王/匆)][皮-(〡/又)+(王/匆)]無障碍縱橫任意逰鄭工部入院見法座便問是什麼人位次師云老僧云自家爭敢師云工部莫壓良為賤云真个師云不敢遂把手入方丈部云此室常出入未甞有難得之法長老還有也無師以袖拂工部面云與麼則今日得清涼也師云且與後人為牓樣問如何是學人用心[皮-(〡/又)+(王/匆)]師云光剃頭淨洗鉢云如何是學人行履[皮-(〡/又)+(王/匆)]師云僧堂前佛殿後問如何是截人之機師云要用便用云請和尚用師云拖出者[死-匕+巳]漢有尼大德會四眾到院設齋乃脫羅綺服布素問卸却珎御服著弊垢衣入塵化導是維摩分上事是弟子分上事師云維摩會上誇天女今日闍梨决眾疑云今日不昧於當時也師云真師子兒一撥便轉女弟子問金剛經中六波羅密那箇第一師云長城齊崩倒方見本來人云學人不會請師直指師云白骨如山嶽滴血驗真容問如何是佛師云擬心即[前-刖+老]用心即乖云畢竟如何師云大尽三十日小尽二十九問祖師西來三蔵東被當明何事師云佛殿部署盖僧堂老僧修云與麼則全明今日事也師云今日事作麼生僧便喝師云放汝三十棒鄭工部至茶話次云汾陽有个昭禪師愛看讀某甲留一偈師云略請見示部舉云。</p>
<p style="text-indent:0em" class="lg-abnormal"><div class='lg-row'>黃紙休遮眼青雲自有隂莫將閑學解埋沒祖師心</div>
</p><p>師云工部慣得其便部云者賊師云更不再勘工部問百尺竿頭獨打毬万丈懸崖絲繫腰時如何師云幽州著脚廣南厮撲部無語師云勘破這胡漢部云二十年江南界裏這囬却見禪師師云瞎老婆吹火知郡張侍郎與部署到見方丈割破問和尚有護法善神為什麼却被惡人窺筭師云賊是小人智過君子。</p>
<p>上堂云辝親割愛拋離俗網來入寶所礼拜金仁為師作釋種眷屬既離苦海<span class='corr'>已</span>達彼岸長行般若之慈舟撈摝愛河之溺子脚踏十方肩擔四海口說一乗之法眼識不二之門內無所有外無所依身如虛空虛空難比豈不号為無著邪既到此地黃河為酥酪湏弥為飯食大地為卧具帝釋梵王執侍巾瓶維摩為侍者文殊普賢掃床摺被䓁妙二覺隨驢把馬所以經云一切眾魔及諸外道皆吾侍者諸德不教你作鄉頭里正耆長大戶一个个作師子兒去成佛作祖去入如來蔵去如來者諸法如義無所從來亦無所去故號如來豈不快哉諸德三界無法何[皮-(〡/又)+(王/匆)]求心四大本空佛依何住莫袈裟下多蔵毒藥自傷其身乃有頌曰。</p>
<p style="text-indent:0em" class="lg-abnormal"><div class='lg-row'>苦哉苦哉寔苦哉万劫千生金地來袈裟底下蔵毒藥却教佛身受沉埋</div>
</p><p>問靈草未生芽時如何師云切忌動著云生芽後如何師云昨夜遭霜了問師子未出窟時如何師云眾獸潜蔵云出窟後如何師云眾獸腦裂問二邊純莫立中道不須安未審意旨如何師云廣南出象牙云不會請師直旨師云畨國皮毬八百價問如何是先照後用師云打動漢下皷和起楚王歌云如何是先用後照師云龍沮解布千般計韓信能施堰水功云如何是照用同時師云長虵偃月齊排出韓信張良唱大歌云如何是照用不同時師云覇王<span class='corr'>已</span>歸烏江去竪起金鷄賀太平問不在內不在外不在中間在什麼[皮-(〡/又)+(王/匆)]師云西天白㲲東土絲綿云未審此語如何師云南岳五䑓問寶所化城相去多少師云舉足下足問六塵境上施躭染方便門中為指歸師云懷州牛膝天下人聞云與麼則慈音一唱開玄路頓使歸程直到家師云鎮州蘿蔔可重三斤問三句之中那句是極則師云徧地露形終不見云更有安身立命[皮-(〡/又)+(王/匆)]也無師云一生長是鎮天涯。</p>
<p>楊大年李駙馬與師問荅問弥陁演化在西方達磨傳心來東土胡來漢現水到渠成五䑓鎮靜以崢嶸百谷朝宗而浩渺一靈之性托境而現形三友之中慿何而立命師云仙人無婦玉女無夫楊云尼剃頭不復生子師云<span class='corr'>陝</span>府鐵牛能哮吼嘉州大像念摩訶李云側跳上山巔師云騎牛不著靴李問玄沙不出嶺保壽不渡河善財參知識五十三貟恵遠結黑白一十八士雪峰三度上投子智者九旬講法華這六个漢為復野干鳴為復師子吼道道師云水急魚行澁峰高鳥不栖楊云泗州大聖師云土上加泥又一重李云舌上覆金錢師云半夜歌樂動誰人得知音又問風宂提印南院傳衣昭公演化於西河嵩師領徒於并壘南宗之旨北土大興且道二師承誰恩力師云不入蓮池浴懶向雪山游楊云清涼山裏万菩[薩-產+(辛/工)]師云維摩會中諸聖集李云背負乾薪遭野火師云口是禍門問忉利透日月之上四禪免風火之災三交駕大牛之車臨汝握全提之印弥猴有一面古鏡狸奴有万里神光直下承當是何人也師云朝看東南暮看西北楊云狸奴白牯却知有師云淹殺塚頭蒿李云月裏煑油鐺師云石人腰帶又問一切諸佛尽在裏許動即䘮身失命覷著兩頭俱瞎擬議之時千山万水直下會得也是炭庫裏坐地有不惜眉毛者通箇消息來師云百雜碎楊云平生不妄語師云也要道過李云出宂免遭罥師云東西無滯礙南北得自在復有頌曰。</p>
<p style="text-indent:0em" class="lg-abnormal"><div class='lg-row'>一言才出徹龍庭攪動須弥帝釋驚三世諸佛齊坐了杖頭傀儡弄䨥睛</div>
</p><p>楊荅云今年桃李味甘香一顆千金買得甞貯藥胡盧拖鼠尾宂門小窄轉難蔵師又荅十年桃核未聞香幾度逢春難得甞靈龜曳尾除蹤迹沙中抱子更難蔵楊又荅五䑓山裏有文殊羅漢天台洞裏居為問紫胡一隻狗何如普化一頭驢師又荅忽聞師子吼引出象王威把定聖凢路誰人敢揚眉擬議塵沙劫動念隔千歧瞬目它方去早<span class='corr'>已</span>著灰泥楊再荅蜘蛛網中坐虫兒不敢過昨夜三尺雪百鳥尽遭餓果熟樹低垂鵝肥甑箄破借問末山尼何如劉鐵磨師再荅山高人難上海深不見底樵夫謾踏鞋漁父休誇水言却超百億収來維摩詰若覔同道人矌劫不相識師作宗本頌。</p>
<p style="text-indent:0em" class="lg-abnormal"><div class='lg-row'>左頋右覷黃昏莾鹵展手囬來早是彰露</div>
</p><p>且道作麼生是彰露底句楊云正殺人時[奴/目]出頭師云兩脚梢空手义胷李云左[肆-聿+((彰-章)/(泳-永+頁))]右髮隱文章師云名利<span class='corr'>已</span>彰天下去丫角女子倒騎牛師復云維摩一默文殊賛善若遇老僧在彼各與三十棒且道這二老漢過在什麼[皮-(〡/又)+(王/匆)]楊云頭破作七分如阿梨樹枝師云迦[葉-廿+卄]不擎拳阿難不合掌李云似犢牛兒未用角時師云忙屈拳打令師復云教有明文佛身充滿於法界老僧今日充滿於法界侍郎即今在什麼[皮-(〡/又)+(王/匆)]楊云布裙一截泥努出膝蓋子師云寬口布袴三尺杖李云河水一擔直三文師云只見鼻頭津不見頂後濕。</p>
<p>鄭工部到汾陽昭和尚[皮-(〡/又)+(王/匆)]茶話次部云某甲留一偈贈師偈曰。</p>
<p style="text-indent:0em" class="lg-abnormal"><div class='lg-row'>黃[糸*氐]休遮眼青雲自有隂莫將閑學解埋沒祖師心</div>
</p><p>復云只將此偈驗天下長老汾陽云與麼則汾陽也在裏頭部云擔枷過狀昭云更不再勘部云兩重公案昭云知即得部良久昭噓一聲部云文寶文寶昭云在甚所在部云不容某甲出氣爭得嗔它道淹滯長老在此昭云是何言歟部云寔昭云也不得放過部云請師一偈昭云不閑[糸*氐]墨遂上扎。</p>
<p style="text-indent:0em" class="lg-abnormal"><div class='lg-row'>荒草尋幽徑岩松逈布隂幾多玄學客失却本來心</div>
</p><p>師在汝州先師會下因一日問如何是佛法的的大意師云楚王城畔汝水更流師於此有省悟頓契佛意乃作三玄偈曰。</p>
<p style="text-indent:0em" class="lg-abnormal"><div class='lg-row'>須用直須用心意莫定動三歲師子吼十方沒[狂-王+爪]種</div>
</p><p style="text-indent:0em" class="lg-abnormal"><div class='lg-row'>我有真如性如同幕裏隱打破六門関顯出毗盧印</div>
</p><p style="text-indent:0em" class="lg-abnormal"><div class='lg-row'>真骨金剛軆可誇六塵一拂永無遮廓落世界空為躰躰上無為真到家</div>
</p><p>時先師聞得乃請師喫茶問云這三頌是汝作來邪師云是先師曰或有人教汝現三十二相時如何師云某甲不是野[狂-王+爪]精先師云惜取眉毛師云和尚落了多少師以竹篦頭上打云這漢向後乱做去在師自後便辝先師以拄杖送師接得有頌曰。</p>
<p style="text-indent:0em" class="lg-abnormal"><div class='lg-row'>和尚拄杖照破龍象林際家風落在我掌</div>
</p><p>先師云莫相帶累師以坐具便打先師云果然帶累師云今日捉敗這老賊先師云又似得便冝又似落便冝。</p>

<p class='juan'>唐明嵩禪師語畢</p></div>
</div><!-- end of div[@id='body'] -->
</body></html>