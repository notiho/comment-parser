<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古尊宿語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu251' /><a id='mulu252' />
<p class='juan'>雲門匡真禪師廣錄卷上<span class='note-inline'>(并序)</span></p>
<div class='div-other'><a id='mulu253' /><p>祖燈相繼數百年閒出類邁倫超今越古盡妙盡神道盛行於天下者數人而<span class='corr'>已</span>雲門大宗師特為之最擒縱舒卷縱橫變化放開江海魚龍得游泳之方把斷乾坤鬼神無行走之路草木亦當稽首土石為之發光其傳於世者對機室錄垂代勘辨行錄歲久或有差舛今叅考刊正一新鏤板以永流播益使本分鉗鎚金聲而玉振崢嶸世界瓦解而冰銷必若列派分宗不免將錯就錯論功紀德<span class='corr'>已</span>是埋沒前賢畫樣起模適足糊塗後學若是頂門有眼甚處與雲門相見。</p>
<p>熙寧丙辰三月二十五日權發遣兩浙轉運副使公事蘇　澥序</p>
<p class="byline">門人明識大師賜紫　守堅集</p></div>
<div class='div-other'><a id='mulu254' />
<p class='h2'>對機三百二十則</p><p>師上堂良久云夫喝道之機固難諧剖若也一言相契猶是多途況復刀刀有何所益然且教乗之中各有殊分律為戒學經為定學論為慧學三藏五乗五時八教各有所歸然一乗圎頓也大難明直下明得與衲僧天地懸殊若向衲僧門下句裏呈機徒勞佇思門庭敲磕千差萬別擬欲進步向前過在尋佗舌頭布路從上來事合作麼生向者裏道圎道頓得麼者邊那邊得麼莫錯會好莫見與麼道便向不圎不頓處卜度者裏也須是箇人始得莫將依師語相似語則度語到處呈中將為自<span class='corr'>己</span>見解莫錯會秖如今有什麼事對眾決擇看。</p>
<p>時有州主何公禮拜問曰弟子請益師云目前無異草。</p>
<p>有官問佛法如水中月是不師云清波無透路進云和尚從何得師云再問復何來進云正與麼時如何師云重疊關山路。</p>
<p>有官問千子圍繞何者為的師云化下住持<span class='corr'>已</span>奉來問。</p>
<p>問今日開筵將何指教師云來風深辨進云莫秖者便是麼師云錯。</p>
<p>問從上古德以心傳心今日請師將何施設師云有問有荅進云與麼則不虚施設也師云不問不荅。</p>
<p>問凡有言句皆是錯如何是不錯師云當風一句起自何來進云莫秖者便是也無師云莫錯。</p>
<p>問如何是啐啄之機師云響進云還應也無師云且緩緩。</p>
<p>問如何是學人的的事師云痛領一問。</p>
<p>問如何是教外別傳一句師云對眾問將來。</p>
<p>師云莫道今日瞞諸人好抑不得<span class='corr'>已</span>向諸人前作一場狼藉忽被明眼人見成一場笑具如今避不得也且問汝諸人從來有什麼事欠少什麼向汝道無事<span class='corr'>已</span>是相埋沒也須到者箇田地始得亦莫趂口亂問自<span class='corr'>己</span>心裏黑漫漫地明朝後日大有事在你若根思遟迴且向古人建化門庭東覷西覷看是什麼道理你欲得會麼都緣是汝自家無量劫來妄想濃厚一期聞人說著便生疑心問佛問法問向上問向下求覔解會轉沒交涉擬心即差況復有言莫是不擬心是麼更有什麼事珍重。</p>
<p>問如何是雲門一曲師云臘月二十五進云唱者如何師云且緩緩。</p>
<p>問如何是祖師西來意師云日裏看山。</p>
<p>問如何是和尚家風師云久雨不晴進云如何是久雨不晴師云曬㫰著。</p>
<p>問如何是不帶朕師云天台普請南嶽遊山。</p>
<p>問如何是向上一路師云九九八十一。</p>
<p>問如何是學人自己師云遊山翫水進云如何是和尚自<span class='corr'>己</span>師云賴遇維那不在。</p>
<p>問如何是教主師云太無禮生。</p>
<p>問如何是一代時教師云對一說。</p>
<p>問如何是正法眼師云普。</p>
<p>問如何是端坐念實相師云河裏失錢河裏摝。</p>
<p>問如何是沙門行師云會不得進云為什麼會不得師云秖守會不得。</p>
<p>問如何是尋常之用師云且那裏葛藤去。</p>
<p>問如何是教意師云你看什麼經僧云般若經師云一切智智清淨還夢見未僧云一切智智清淨且置如何是教意師云心不負人面無慙色放你三十棒。</p>
<p>問如何報得四恩三有去師云抱頭哭蒼天。</p>
<p>問如何是正法眼師云粥飯氣。</p>
<p>問如何是三昧師云到老僧一問還我一句來。</p>
<p>問如何是諸佛出身處師云東山水上行。</p>
<p>問乞師指箇入路師云喫粥喫飯師云我事不獲<span class='corr'>已</span>向你諸人道直下無事早是相埋沒也更欲蹋步向前尋言逐句求覓解會千差萬別廣設問難贏得一場口滑去道轉遠有什麼歇時秖此箇事若在言語上三乗十二分教豈是無言語因什麼道教外別傳若從學解機智秖如十地聖人說法如雲如雨猶被呵責見性如隔羅縠以此故知一切有心天地懸殊雖然如此若是得底人道火不能燒口終日說事未甞挂著脣齒未曾道著一字終日著衣喫飯未曾觸著一粒米挂一縷[糸*系]雖然如此猶是門庭之說須是實得與麼始得若約衲僧門下句裏呈機徒勞佇思直饒一句下承當得猶是瞌睡漢時有僧問如何是一句師云舉。</p>
<p>問如何是說時默師云清機歷掌進云如何是默時說師云嗄進云不默不說時如何師將棒趂。</p>
<p>問如何是雲門劒師云祖。</p>
<p>問如何是諸佛出身處師云更請一問。</p>
<p>問如何是露地白牛師云覿機無改路進云放著什麼處師云再舉不逾塵。</p>
<p>問如何是塵塵三昧師云桶裏水鉢裏飯。</p>
<p>問如何是一如體玄師云欠你一問。</p>
<p>問如何是玄中的師云[祝/土]進云如何即是師云速退速退妨他別人問。</p>
<p>問如何是非思量處師云識情難測。</p>
<p>問鑿壁偷光時如何師云恰。</p>
<p>問一言道盡時如何師云裂破進云和尚作麼生下手拈掇師云拈取糞箕掃箒來。</p>
<p>問如何舉唱即得不負來機師云道什麼進云還可來意也無師云且緩緩。</p>
<p>師云三乗十二分教橫說豎說天下老和尚縱橫十字說與我拈針鋒許說底道理將來看與麼道早是死馬醫雖然如此且有幾箇到此境界不敢望你言中有響句裏藏鋒瞬目千差風恬浪靜伏惟尚饗。</p>
<p>問如何是透法身句師云北斗裏藏身。</p>
<p>問如何是本來宗師云不問不荅。</p>
<p>問如何是三界唯心萬法唯識師云我今日不荅話進云為什麼不荅話師云驢年會麼。</p>
<p>問如何是吹毛劒師云骼又云胔。</p>
<p>問如何是內外光師云向什麼處問學云如何明達師云忽然有人問你作麼生道進云明達後如何師云明即且置還我達來。</p>
<p>問如何是切急一句師云吃。</p>
<p>問如何是本來心師云舉起分明。</p>
<p>問如何是衲僧孔竅師云放過一著進云請師道師云對牛彈琴。</p>
<p>問如何是大乗修行師云一榼在手。</p>
<p>問如何是一切智智清淨師云僧堂入佛殿。</p>
<p>問如何是不挂脣吻一句師云合取狗口。</p>
<p>問如何是海印三昧師云你但禮拜問著待我東行西行。</p>
<p>問如何轉動即得不落階級師云南斗七北斗八。</p>
<p>上堂云諸兄弟盡是諸方叅尋知識決擇生死到處豈無老宿垂慈方便之詞還有透不得底句麼出來舉看待老漢與汝大家商量有麼有麼時有僧出擬伸問次師云去去西天路迢迢十萬餘便下座。</p>
<p>問如何是當今施設師云道即不難鑒從何來。</p>
<p>問如何是不睡底眼師云不省。</p>
<p>問如何是不[彳*巳]之令師云那箇師僧還見麼。</p>
<p>問如何是大人相師乃擎拳。</p>
<p>問如何是學人切急處師云你怕我不知。</p>
<p>問如何是佛法大意師云一佛二菩薩。</p>
<p>問如何是雪嶺泥牛吼師云山河走進云如何是雲門木馬嘶師云天地黑。</p>
<p>問如何是兄弟添十字師云我共汝說葛藤。</p>
<p>問如何是和尚為人一句師云心不負人面無慙色速禮三拜。</p>
<p>問如何是天然之事師云蹋步向前作什麼。</p>
<p>問如何是教意師云吃嘹舌頭更將一問來。</p>
<p>問如何是七縱八橫師云放汝一著。</p>
<p>上堂云舉一則語教汝直下承當早是撒屎著你<span class='corr'>頭</span>上也直饒拈一毛頭盡大地一時明得也是剜<span class='corr'>[冉-工+又]</span>作瘡雖然如此也須是實到者箇田地始得若未且不得<span class='corr'>掠</span>虚却須退步向自己根脚下推尋看是什麼道理實無[糸*系]髮許與汝作解會與汝作疑惑況汝等且各各當人有一叚事大用現前更不煩汝一毫頭氣力便與祖佛無別自是汝諸人信根淺薄惡業濃厚突然起得如許多頭角擔鉢囊千鄉萬里受屈作麼且汝諸人有什麼不足處大丈夫漢阿誰無分獨自承當尚猶不著便不可受人欺瞞取人處分纔見老和尚開口便好把特石驀口塞便似屎上青蠅相似鬥咂將去三箇五箇聚頭商量苦屈兄弟古人一期為汝諸人不柰何所以垂一言半句通你入路知是般事拈放一邊自著些子筋骨豈不是有少許相親處快與快與時不待人出息不保入息更有什麼身心閑別處用切須在意珍重。</p>
<p>上堂良久云觸目不會道運足焉知路僧問如何是觸目菩提師云與我拈却佛殿。</p>
<p>問如何是最初一句師云九九八十一僧便禮拜師云近前來僧便近前師便打。</p>
<p>問如何是實學底事師云大好消息進云畢竟是誰家之子師云臘月二十五。</p>
<p>問承教有言一切智智清淨時如何師便唾之進云古人方便又作麼生師云來來截却汝脚跟換却汝髑髏鉢盂裏拈却匙筯拈將鼻孔來進云甚處有許多般師云者掠虚漢便打。</p>
<p>問如何是禪師云是進云如何是道師云得。</p>
<p>問如何是一切法皆是佛法師云三家村裏老婆盈衢溢路會麼學云不會師云非但汝不會大有人不會在。</p>
<p>問學人蔟蔟地商量箇什麼師云大眾久立。</p>
<p>上堂云盡乾坤一時將來著你眼睫上你諸人聞與麼道不敢望汝出來性燥把老僧打一摑且緩緩子細看是有是無是箇什麼道理直饒你向這裏明得若遇衲僧門下好搥脚折若是箇人聞說道什麼處有老宿出世便好驀面唾汙我耳目汝若不是箇手脚纔聞人舉便承當得早落第二機也汝不看他德山和尚纔見僧入門拽拄杖便趂睦州和尚見僧入門來便云現成公案放你三十棒自餘之輩合作麼生若是一般掠虚漢食人膿唾記得一堆一擔搕[打-丁+(天/韭)]到處馳騁驢脣馬觜誇我解問十轉五轉話饒你朝問至夜荅到夜論劫還夢見麼什麼處是與人著力處似這般底有人屈衲僧齋也道得飯喫堪什麼共語處他日閻羅王面前不取你口解說諸兄弟若是得底人他家依眾遣日若未得切莫掠虚不得容易過時大須子細古人大有葛藤相為處秖如雪峯和尚道盡大地是你夾山和尚道百草頭上薦取老僧閙市裏識取天子洛浦和尚云一塵纔起大地全收一毛頭師子全身揔是你把取翻覆思量看日久歲深自然有箇入路此箇事無你替代處莫非各在當人分上老和尚出世秖為你作箇證明你若有箇入路少許來由亦昧汝不得若實未得方便撥你即不可兄弟一等是蹋破草鞋行脚拋却師長父母直須著些子眼睛始得若未有箇入頭處遇著本色咬豬狗手脚不惜性命入泥入水相為有可咬嚼眨上眉毛高挂鉢囊十年二十年辦取徹頭莫愁不成辦直是今生未得來生亦不失人身向此門中亦乃省力不虚辜負平生亦不辜負施主師長父母直須在意莫空過時遊州獵縣橫擔拄杖一千里二千里走這邊經冬那邊過夏好山好水堪取性多齋供易得衣鉢苦屈苦屈啚他一斗米失却半年粮如此行脚有什麼利益信心檀越一把菜一粒米作麼生消得直須自看無人替代時不待人一日眼光落地前頭將何抵擬莫一似落湯螃蟹手脚忙亂無你掠虚說大話處莫將等閑空過時光一失人身萬劫不復不是小事莫據目前俗子尚猶道朝聞道夕死可矣況我沙門合履踐何事大須努力珍重。</p>
<p>問如何是諸佛出身處師云佛前裝香佛後合掌。</p>
<p>問十二時中如何得不被諸境惑去師云三門頭合掌。</p>
<p>問四面森森如何是靈樹師云風鳴雨息進云如何是靈樹枝條師云曬㫰皮草。</p>
<p>問如何是觸目菩提師云拈却露柱學云露柱豈干他事師云驢年會麼。</p>
<p>問醍醐上味為什麼翻成毒藥師云[祝/土]。</p>
<p>問如何是活師云心不負人學云如何是殺師云三日後不得唱衣學云不殺不活時如何師以拄杖趂出。</p>
<p>問學人與麼來請師實說師云知。</p>
<p>問金剛為什麼倒地師云不著力。</p>
<p>問殺父殺母佛前懺悔殺佛殺祖向什麼處懺悔師云露。</p>
<p>問不起一念還有過也無師云須彌山。</p>
<p>問如何是和尚家風師云有讀書人來報。</p>
<p>問學人有疑請師不責從上宗乗事作麼生師云三拜不虚。</p>
<p>問生死到來如何排遣師云在什麼處。</p>
<p>問如來唯一說無二說如何是如來說師云那箇師僧何不問。</p>
<p>問闇中如何辨主師云務原是什麼人坐。</p>
<p>問學人實問請師實荅師云你作麼生辨進云正當與麼時如何師云的。</p>
<p>問從上古德以何為的師云看取舌頭。</p>
<p>上堂云諸和尚子莫妄想天是天地是地山是山水是水僧是僧俗是俗良久云與我拈案山來看便有僧問學人見山是山見水是水時如何師云三門為什麼從這裏過進云與麼則不妄想去也師云還我話頭來。</p>
<p>上堂良久云還有人道得麼道得底出來眾無語師拈拄杖云適來是箇小屎坑如今是箇大屎坑下座。</p>
<p>問萬法歸一一即不問如何是萬法師云你來這裏說葛藤瞞我。</p>
<p>問聖僧為什麼被大蟲咬師云與天下人作牓樣。</p>
<p>問十二時中如何用心即得不負於上來師云省力進云省力事如何師云省取前話。</p>
<p>問萬機不到處如何知有師云該得麼進云日用事如何師云一箭到新羅大漢國裏說葛藤。</p>
<p>問學人擬伸一問還許也無師云佛不奪眾生所願。</p>
<p>問如何舉唱即得不負來機師云痛領一問。</p>
<p>問千聖功圎冥然時如何擊琢師云句裏明人。</p>
<p>問三界中何物勝於佛師云通你一問。</p>
<p>問摘葉尋枝即不問如何是直截根源師云速禮三拜。</p>
<p>問己事未明如何指示師云不避來機還當得麼。</p>
<p>問盡其機來師還接也無師云一問不錯學云一問且置師還接不師云細看前話。</p>
<p>問毗盧向上即不問虚空請師留些子師云把却汝咽喉你作麼生道。</p>
<p>問如何是學人自<span class='corr'>己</span>師云一[扠-一]一劄進云莫便是不師云蘇嚕蘇嚕。</p>
<p>上堂云今日與諸人舉一則語大眾聳聽良久有僧出禮拜擬伸問次師以拄杖趂云似這般滅胡種長連牀上納飯阿師堪什麼共語處這般打野榸漢以拄杖一時趂下。</p>
<p>問大眾雲集合談何事師云向下文長付在來日進云便與麼去時如何師云墮進云什麼處是墮師云長連牀上飽喫飯了脫空妄語。</p>
<p>問靈山一會何似今日師云言中有響學云當今事作麼生師云不煩再問。</p>
<p>問以字不成八字不是未審是什麼字師云九九八十一進云學人不會乞師指示師云我又辜你什麼處。</p>
<p>問從上古德得箇什麼便稱尊貴師云愛問不愛荅進云與麼則不假和尚舌頭嚼去也師云熨斗煎茶銚不同。</p>
<p>問和尚為人語話還有未道著底句也無師云說不及進云為什麼如此師云秖為如此。</p>
<p>問大拍盲底人來師還接也無<span class='corr'>師</span>放身倒。</p>
<p>問如何是雲門山師云庚峯定宂。</p>
<p>問牙齒敲磕皆落名言如何得不落古人蹤師云通機自辨。</p>
<p>問如何是和尚家風師云皮枯骨瘦。</p>
<p>問如何是道師云七顛八倒進云為什麼如此師云一不得向二不得開。</p>
<p>問暗室得明時如何師云朗州此去多少。</p>
<p>上堂云一言纔舉千差同轍該括微塵猶是化門之說若是衲僧合作麼生若將祖意佛意這裏商量曹溪一路平沉還有人道得麼道得底出來時有僧問如何是超佛越祖之談師云餬餅進云這箇有什麼交涉師云酌然有什麼交涉。</p>
<p>師乃云你勿可作了見人道著祖師意便問超佛越祖之談道理你且喚什麼作佛喚什麼作祖即說超佛越祖之談便問箇出三界你把將三界來有什麼見聞覺知隔礙著你有甚聲色法與汝可了了箇什麼椀以那箇為差殊之見他古聖勿柰你何橫身為物道箇舉體全真物物覿體不可得我向汝道直下有什麼事早是相埋沒了也你若實未得箇入頭處且中私獨自叅詳除却著衣喫飯屙屎送尿更有什麼事無端起得如許多般妄想作什麼更有一般底如等閑相似聚頭舉得箇古人話識性記持妄想卜度道我會佛法了也秖管說葛藤取性過日更嫌不稱意千鄉萬里拋却父母師資作這去就這箇打野榸漢有什麼死急行脚去以拄杖便趂下。</p>
<p>問父母不聽不得出家如何得出家師云淺進云學人不會師云深。</p>
<p>問從上來事請師提綱師云朝看東南暮看西北進云便與麼會時如何師云東家點燈西家暗坐。</p>
<p>問當今一句請師道師云放你一線道還我一句來。</p>
<p>問不涉廉纖請師道師云一怕汝不問二怕汝不舉三到老僧㪍跳四到你退後速道速道僧便禮拜師便打。</p>
<p>問萬機喪盡時如何師云與我拈佛殿來與汝商量進云豈干他事師咄云這掠虚漢。</p>
<p>問目前蕩盡時如何師云熱發作麼其僧禮拜而退師云且來且來僧近前師便棒云這掠虚漢諕<span class='note-inline'>(呼訝切)</span>我。</p>
<p>問如何是法王主師云义手著。</p>
<p>問盲龜值浮木孔時如何師云老僧义手去也。</p>
<p>上堂云故知時運澆漓代干像季近日師僧北去言禮文殊南去謂遊南嶽與麼行脚名字比丘徒消信施苦哉苦哉問著黑漆相似秖管取性過日設有三箇兩箇狂學多聞記持話路到處覓相似語句印可老宿輕忽上流作薄福業他日閻羅王釘釘之時莫道無人向汝道若是初心後學直須擺動精神莫空記說多虚不如少實向後秖是自賺有什麼事近前。</p>
<p>問學人正在迷途請師一接師云道什麼。</p>
<p>問如何是教意師云荅猶未了進云和尚什麼處荅師云將謂汝靈利。</p>
<p>問如何是衲僧正眼師云那箇師僧近前來其僧近前師咄云去。</p>
<p>問如何會得和尚一句師云臘月二十五。</p>
<p>問教中即不問如何是宗門中事師云既有來問速禮三拜。</p>
<p>問絕消息處如何履踐師云三十年後進云秖今如何師云莫亂統。</p>
<p>問性源還有語也無師云莫問。</p>
<p>問佛病祖病將何醫師云審即諧進云將何醫師云幸有力。</p>
<p>問百步穿楊請師指的師云荅這話去也。</p>
<p>問言詮不及處如何體會師云對眾[怡-台+史]禮三拜。</p>
<p>問竛竮之子如何進步師云目前不辨進云豈無尊貴師云不較多進云作麼生師云作麼生。</p>
<p>問凡有言說皆是葛藤如何是不葛藤師云大有人見汝問。</p>
<p>問急急相投請師旨教師云作麼生道進云不會請師道師云作麼。</p>
<p>上堂云大眾汝等還有鄆州針麼若有試將來看有麼有麼眾無對師云若無散披衣裳去也便下座。</p>
<p>上堂大眾集定乃以拄杖指云乾坤大地微塵諸佛揔在裏許爭佛法覓勝負還有人諫得麼若無人諫得待老僧與汝諫看時有僧云請和尚諫師云這野狐精。</p>
<p>問盡大地人來師如何接師云提綱有路進云莫秖這便是指示不師云合取狗口。</p>
<p>問時中不明如何得不落緣塵去師云閉門哭蒼天。</p>
<p>問十二時中如何體悉師云不難辨進云還有學人入頭處也無師云細看前話。</p>
<p>問靈山一會迦葉親聞未審聞箇什麼句師云不避來鋒速道速道進云是什麼句師云掣電之機徒勞佇思。</p>
<p>問千聖不傳古今不歷如何是和尚接人一句師云觸忤老兄得麼進云如何是接人一句師云作麼。</p>
<p>問有何逕要令學人心息師云放你三十棒。</p>
<p>問目前坦然時如何師云海水在汝頭上進云還著得也無師云向這裏脫空妄語。</p>
<p>問施主設齋將何報荅師云量才補職進云不會師云不會即喫飯。</p>
<p>問如何是向上事師云截却汝肚腸換却匙筯拈將鉢盂來看僧無對師云這掠虚漢。</p>
<p>問如何是佛法大意師云來鋒有路。</p>
<p>問如何是學人轉身處師云利。</p>
<p>問一口吞盡時如何師云我在汝肚裏進云和尚為什麼在學人肚裏師云還我話頭來。</p>
<p>上堂良久云秖這箇帶累殺人便下座。</p>
<p>上堂云道即道了也時有僧出禮拜欲伸問次師拈拄杖便打云識什麼好惡這一般打野榸漢揔似這箇僧爭消得施主信施惡業眾生揔在這裏覓什麼乾屎橛咬以拄杖一時趂下。</p>
<p>問牛頭未見四祖時如何師云家家觀世音進云見後如何師云火裏蝍蟟吞大蟲。</p>
<p>問如何是禪師云拈却一字得麼。</p>
<p>問浮桑柯畔日輪未出時如何師云知。</p>
<p>問背楚投吳時如何師云面南看北斗。</p>
<p>問六國未寧時如何師云千里何明進云爭柰不明何師云賴遇適來道了。</p>
<p>問如何是本源師云受什麼人供養。</p>
<p>問如何是直截一路師云主山後進云謝師指示師云合取皮袋。</p>
<p>問曹溪的旨請師垂示師云三十年後。</p>
<p>問密室玄宮時如何師云倒進云宮中事作麼生師云重。</p>
<p>問萬機吐不出時如何師云大眾不匿進云猶是學人疑處在師云語覆前機去。</p>
<p>問要急相應唯言不二時如何師云對眾舉大眾可不知進云如何承當師云驢年。</p>
<p>問一生積惡不知善一生積善者不知惡此意如何師云燭。</p>
<p>問遠遠投師師意如何師云七九六十三進云學人近離衡州師喝云是你草鞋跟斷僧云珍重師喝云靜處薩婆訶。</p>
<p>問如何是學人自<span class='corr'>己</span>師云一佛二菩薩。</p>
<p>上堂云汝等諸人傍家行脚皆是河南海北來各各盡有生緣所在還自知得麼試出來舉看老漢與汝證明有麼有麼汝若不知老漢瞞汝去也汝欲得識麼生緣若在向北北有趙州和尚五臺文殊揔在這裏生緣若在向南南有雪峯臥龍西院鼓山揔在這裏汝欲得識麼向這裏識取若不見莫掠虚見麼見麼若不見且看老漢騎佛殿出去也珍重。</p>
<p>問六國未寧時如何師云雲擎雨色。</p>
<p>問上無攀[仁-二+印]下無<span class='corr'>己</span>躬時如何師云藏身一句作麼生道僧便禮拜師云放過一著置將一問來僧無語師云這死蝦蟇。</p>
<p>問如何是色即是空師云拄杖敲汝鼻孔。</p>
<p>問如何是和尚非時為人一句師云早朝牽犂晚間拽杷。</p>
<p>問三乗五性即不問如何是衲僧門下事師云日勢稍晚速禮三拜。</p>
<p>問久值為什麼不識師云測。</p>
<p>問如何是心師云心進云不會師云不會進云究竟如何師咄云靜處東行西行。</p>
<p>問三界唯心萬法唯識時如何師云舌根裏藏身進云藏身後如何師云蘇嚕蘇嚕。</p>
<p>問如何是途中受用師云七九六十三進云如何是世諦流布師云江西湖南新羅渤海。</p>
<p>問密室不通風時如何師云響露鳴風進云如何是密室中人師云再陳難辨。</p>
<p>問直與麼來時如何師云照從何立進云不去不來時如何師云前語道什麼。</p>
<p>問進向無門時如何師云三千八百。</p>
<p>上堂云放你橫說豎說從朝至暮無人塞你口不放你說又作麼生。</p>
<p>上堂大眾集良久驀拈拄杖云看看北鬱円越人見汝般柴不易在中庭裏相撲供養你更為你念般若經云一切智智清淨無二無二分無別無斷故僧便問如何是一切智智清淨師云西天斬頭截臂這裏自領出去。</p>
<p>問桂錫幽巖時如何師云在什麼處。</p>
<p>問如何是深中淺師云山河大地進云如何是淺中深師云大地山河進云如何是深師云朝到西天暮歸唐土。</p>
<p>問迦葉入定時如何師云匿得麼進云還見十方不師云好手透不出。</p>
<p>問真如湛寂妙絕無門時如何師云自機迴照進云秖這裏如何師云莫錯。</p>
<p>問千般方便誘引歸源未審源中事如何師云有問有荅速道將來僧應喏師云迢遙也。</p>
<p>問如何是雲門劒師云揭進云用者如何師云蘇嚕蘇嚕。</p>
<p>問如何是祖師西來意師云沒即道進云不會師云壯一問。</p>
<p>問能詮表裏時如何師云風不入進云表裏事如何師云錯。</p>
<p>問萬機俱罷時如何師云塚上生芝草。</p>
<p>問觀身無己觀外亦然時如何師云熱發作麼進云與麼則冰消瓦解去也師便打。</p>
<p>問龍門有意進水無能時如何師云來機即易再舉還難進云正與麼時如何師云快。</p>
<p>上堂云我看汝諸人二三機中尚不能搆得空披衲衣何益你還會麼我為汝注破久後到諸方若見老宿舉一指豎一拂子云是禪是道拽拄杖打破頭便行若不如此盡落天魔眷屬壞滅吾宗汝若實不會且向葛藤社裏看我尋常向汝道微塵剎土中三世諸佛西天二十八祖唐土六祖盡在拄杖頭說法神通變現聲應十方一任縱橫你還會麼若不會且莫掠虚雖然如此且諦當實見也未直饒到此田地也未夢見衲僧沙彌在三家村裏不逢一人師驀拈拄杖劃地一下云揔在這裏又劃一下云揔從這裏出去也珍重。</p>
<p>問古人面壁意旨如何師云念七又云定。</p>
<p>問百不會底人來師如何接師云話墮也進云什麼處是話墮師云七棒對十三。</p>
<p>問承古有言了即業障本來空末了還須償宿債未審二祖是了未了師云確。</p>
<p>問從上古德相傳何事師云速禮三拜。</p>
<p>問如何是雲門一路師云親進云如何即是師云顛言倒語作麼。</p>
<p>問承古有言擬心即差如何得不差師云洪機歷堂進云後人再問作麼生師云遲風難改。</p>
<p>問三身中阿那身說法師云要。</p>
<p>問如何是釋迦身師云乾屎橛。</p>
<p>問請師提綱宗門師云南有雪峯北有趙州。</p>
<p>問大徹底人見一切法是空不師云蘇嚕蘇嚕。</p>
<p>問終日切切不得箇入路乞師指箇入路師云當機有路。</p>
<p>問如何是超佛越祖之談師云蒲州麻黃益州附子。</p>
<p>問如何是教意師云撩起來作麼生道進云便請師道師云對牛彈琴。</p>
<p>問玄機一路如何體會師云三十年後。</p>
<p>問槨示雙趺當表何事師云言進云未審師意如何師云緊帩草鞋。</p>
<p>問不是玄機亦非目擊時如何師云倒一說。</p>
<p>問劫火洞然時如何師云更夢見什麼。</p>
<p>上堂云天親菩薩無端變作一條楖[木*栗]拄杖乃劃地一下云塵沙諸佛盡在這裏說葛藤去便下座。</p>
<p>上堂云我共汝平展遇人識人與麼老婆說話尚自不會每日飽喫飯了上來下去覓什麼椀這野狐隊仗向這裏作什麼以拄杖一時趂下。</p>
<p>問初秋夏末前程忽有人問如何祗對師云大眾退後進云過在什麼處師云還我九十日飯錢來。</p>
<p>問學人近到法席未審家風事如何師云不歷一問作麼生道。</p>
<p>問十方國土中唯有一乗法如何是一乗法師云何不別問進云謝師指示師便喝。</p>
<p>問承古有言一塵徧含一切塵如何是一塵師云吃嘹舌頭更將一問來。</p>
<p>問學人不問師還荅也無師云將汝口挂壁上不得。</p>
<p>問一切尋常時如何師云雖然屎臭氣熏我我且問你晝行三千夜行八百你鉢盂裏什麼處著無對師云說空妄語漢。</p>
<p>問如何是教眼師云速禮三拜。</p>
<p>問承古有言牛頭橫說豎說不知有向上關棙子如何是向上關棙子師云東山西嶺青。</p>
<p>問如何是露地白牛師云歸依佛歸依法歸依僧進云白牛何在師咄之。</p>
<p>問樹凋葉落時如何師云體露金風。</p>
<p>問如何是布袋裏真珠師云說得麼。</p>
<p>問如何是祖宗的子師云言中有響。</p>
<p>上堂云夫學般若菩[薩-產+(辛/工)]須識得眾生病即識得學般若菩[薩-產+(辛/工)]病還有人揀得麼出來對眾揀看眾無語乃云若揀不得莫妨我東行西行。</p>
<p>上堂云我今日共汝說葛藤屎灰尿火泥豬疥狗不識好惡屎坑裏作活計所以道盡乾坤大地三乗十二分教三世諸佛天下老師言教一時向汝眼睫上會取去饒汝便向這裏一時明得亦是不著便漢無端跳入屎坑可中於我衲僧門下過打脚折時有三僧一時出禮拜師云一狀領過。</p>
<p>問如何得速超三界去師云如何得速超三界去進云是師云是即休。</p>
<p>問終日忙忙時如何師云覿機無響路進云作麼生師云說不得。</p>
<p>問一擺淨盡時如何師云爭柰老僧何進云此是和尚分上師云這掠虚漢。</p>
<p>問如何是道師云透出一字進云透出後如何師云千里同風。</p>
<p>問古人道知有極則事如何是極則事師云爭柰在老僧手裏何進云某甲問極則事師便棒云吽吽正當撥破便道請益這般底到處<span class='corr'>但</span>知亂統近前來我問你尋常在長連牀上商量向上向下超佛越祖你道水牯牛還有超佛越祖底道理麼僧云適來<span class='corr'>已</span>有人問了也師云這箇是長連牀上學得底不要有便言有無便言無僧云若有更披毛戴角作麼師云將知你秖是學語之流又云來來我更問你諸人橫擔拄杖道我叅禪學道便覓箇超佛越祖底道理我且問你十二時中行住坐臥屙屎送尿至於茆坑裏蟲子市肆賣買羊肉案頭還有超佛越祖底道理麼道得底出來若無莫妨我東行西行便下座。</p>
<p>師見僧入來便云瓦解冰消僧云學人有什麼過師云七棒對十三。</p>
<p>問如何是西來意師云長連牀上有粥有飯。</p>
<p>問承古有言道無橫徑立者皆危如何是道師云普請看。</p>
<p>問如何是三乗教外一句師云闍棃一問老僧㪍跳三千里進云謝師指示師云住住你道老僧話作麼生無對師云三十年後來與汝三十棒問大眾雲集合談何事師云諕<span class='note-inline'>(呼訝切)</span>汝屋裏老爺。</p>
<p>問曹溪一句盍國知聞未審雲門一句什麼人得聞師云闍棃不聞進云學人親近得不師云子細踟躕看。</p>
<p>上堂云如來明星現時成道有僧問如何是明星現時成道師云近前來近前來僧近前師以拄杖打趂。</p>
<p>上堂有僧出禮拜云請師荅話師召大眾大眾舉頭師便下座。</p>
<p>上堂良久有僧出禮拜師云太遲生僧應喏師云這漆桶。</p>
<p>上堂云有解問話者置將一問來僧出禮拜云請師鑒師云拋釣釣鯤鯨釣得箇蝦蟇僧云和尚莫錯師云朝走三千暮走八百作麼生無語師便打。</p>
<p>上堂僧問如何是本源師拈起拄杖云若是提起即向上去也僧人問如何是本源師云南贍部洲北鬱單越。</p>
<p>問普賢為什麼騎象文殊為什麼騎師子師云我也無象也無師子且騎佛殿出三門去也。</p>
<p>問如何是教意師云山河大地又云正好辨猶是曲說教意若約提綱即未在。</p>
<p>問一切智通無障礙時如何師云掃地潑水相公來。</p>
<p>問隨流認得性時如何師云東堂月朗西堂闇。</p>
<p>問如何是三乗教外別傳底事師云你若不問我即不荅你若問我即朝到西天暮歸唐土僧云乞師指示師云一不成二不是。</p>
<p>問如何是祖師西來意師云青天白日䆿語作麼。</p>
<p>問如何是佛法大意師云日裏麒麟看北斗。</p>
<p>問學人到這裏為什麼道不得師云野狐窟裏坐。</p>
<p>問不落古今是何曲調師拽拄杖便下座。</p>
<p>問如何是佛法大意師云面南看北斗。</p>
<p>問古人斬蛇意旨如何師便打。</p>
<p>問如何是和尚家風師云闍棃受戒太早。</p>
<p>問如何是賔中主師云騎一問進云如何是主中主師云义手著進云賔主相去多少師云如眼如目進云合談何事師云三九二十七。</p>
<p>問自到和尚法席不會乞師指示師云截却你頭得麼。</p>
<p>問乞師指示令學人頓息昏迷師云襄州米作麼價。</p>
<p>問二尊相見時如何師云不是偶然。</p>
<p>上堂云天帝釋與釋迦老子在中庭裏相爭佛法甚閙便下座。</p>
<p>問如何是曹溪的的意師云老僧愛瞋不愛喜進云為什麼如此師云路逢劒客須呈劒不是詩人不獻詩。</p>
<p>問二尊相見共談何事師云不決即道。</p>
<p>問人天交接其意如何師云對眾呈機。</p>
<p>上堂云和尚子且須明取衲僧鼻孔且作麼生是衲僧鼻孔乃云摩訶般若波羅蜜今日大普請便下座。</p>
<p>問如何是西來意師云山河大地進云向上更有事也無師云有進云如何是向上事師云釋迦老子在西天文殊菩[薩-產+(辛/工)]居東土。</p>
<p>問父母俱喪時如何師云俱喪且置那箇是你父母僧云苦痛深師云酌然酌然。</p>
<p>問如何是大施主師云對機不辨。</p>
<p>問徹底冥濛底人來師如何拯濟師云兩重公案一狀領過。</p>
<p>問說教當為何人師云近前來高聲問僧近前問師便打。</p>
<p>問和尚年多少師云七九六十八進云為什麼七九六十八師云我為你減却五年。</p>
<p>上堂云和尚子直饒你道有什麼事猶是頭上安頭雪上加霜棺木裏眨眼炙盤上更著艾爝這箇是一場狼藉不少也你合作麼生各自覓箇託生處好莫空遊州獵縣秖欲得捏搦閑言語待老和尚口動便問禪問道向上向下如何若何大卷抄將去[祝/土]向皮袋裏卜度到處火鑪邊三箇五箇聚頭舉口喃喃地便道這箇是公才語這箇是就處打出語這箇是事上道底語這箇是體語體汝屋裏老爺老孃噇却飯了秖管說夢便道我會佛法了也將知與麼行脚驢年得休歇麼更有一般底纔聞說箇休歇處便向隂界裏閉目合眼老鼠孔裏作活計黑山下坐鬼趣裏體當便道我得箇入路也還夢見麼這一般底打殺萬箇有什麼罪過喚作打底不遇作家至竟秖是箇掠虚漢你若實有箇見處拈將來看共汝商量莫空過不識好惡謥謥詷詷地聚頭說葛藤莫教老僧見捉來勘不相當槌折腰莫言不道汝皮下還有血麼到處自欲受屈作麼這滅胡種盡是野狐羣隊揔在這裏作麼以拄杖一時趂下。</p>
<p>問十方薄伽梵一路涅槃門如何是一路涅槃門師云我道不得進云和尚為什麼道不得師云是你舉話即得。</p>
<p>問如何是法說師云大眾久立速禮三拜如何是隨意說師云晨時有粥齋時有飯如何是隨冝說師云三德六味施佛及僧如何是方便說師云是汝鼻孔重三斤半如何是大悲說師云歸依佛法僧。</p>
<p>問生死根源即不問如何是目前三昧師云吃嘹舌頭三千里進云今日得遇和尚也師云放你三十棒。</p>
<p>問乞師指示師云上大人丘乙<span class='corr'>己</span>進云學人不會師云化三千七十士。</p>
<p>問不離三德六味還有佛法也無師云秖怕你不問進云請師道師云三德六味施佛及僧。</p>
<p>上堂云眼睫橫亘十方眉毛上透乾坤下透黃泉須彌山塞却汝咽喉還有會處麼若會得拽取占波國共新羅國鬥額。</p>
<p>上堂云江西即說君臣父子湖南即說他不與麼我此閒即不如此良久云汝還見壁麼。</p>
<p>上堂云去去[這-言+虎]相鈍置有什麼了時却問眾云我與麼道還有過麼。</p>
<p>問如何是祖師西來意師云一不得問進云喏師咄云話也不領。</p>
<p>問今日供養羅漢羅漢還來也無師云汝若不問我即不道進云請師道師云三門頭合掌佛殿裏裝香。</p>
<p>問如何是衲僧本分事師云南有雪峯北有趙州進云請和尚不繁辭師云不得失却問學云喏師便打。</p>
<p>問承古有言會即事同一家不會即離牙擘齒如何得事同一家師云亂走作麼。</p>
<p>上堂云從上來且是箇什麼事如今抑不得<span class='corr'>已</span>且向汝諸人道盡大地有什麼物與汝為對為緣若有針鋒與汝為隔為礙與我拈將來喚什麼作佛作祖喚什麼作山河大地日月星辰將什麼為四大五蘊我與麼道喚作三家村裏老婆說話忽然遇著本色行脚漢聞與麼道把脚拽向堦下有什麼罪過雖然如此據箇什麼道理便與麼莫趂口快向這裏亂道須是箇漢始得忽然被老漢脚跟下尋著勿去處打脚折有什麼罪過既與麼如今還有問宗乗中話麼待老漢荅一轉了東行西行有僧擬問次師以拄杖劈口打便下座。</p>
<p>問師子嚬呻時如何師云嚬呻且置試哮吼看僧應喏師云這箇是老䑕啼。</p>
<p>上堂云我有一句語不敢望你會還有人舉得麼良久云將謂胡鬚赤更有赤鬚胡便下座。</p>
<p>上堂云不得<span class='corr'>已</span>且作死馬醫向汝道是箇什麼是東是西是南是北是有是無是見是聞是向上是向下是與麼是不與麼這箇喚作三家村裏老婆說話是你有幾箇到此境界相當即相當不相當靜處[薩-產+(辛/工)]婆訶便下座。</p>
<p>上堂云諸方老和尚道須知有聲色外一段事似這箇語話誑諕人家男女三閒法堂裏獨自妄想未曾夢見我本師宗旨在作麼生消得他信施臘月三十日箇箇須償他始得任汝㪍跳去是你諸人各自努力珍重。</p>
<p>問目前無一法還免得生死不師云你驢年未免得在。</p>
<p>問如何是道師云去進云學人不會乞師道師云闍梨公驗分明何在重判。</p>
<p>問維摩一默還同說也無師云痛領一問進云與麼則同說也師云適來道什麼。</p>
<p>問如何是清淨法身師云花藥欄進云便與麼會時如何師云金毛師子。</p>
<p>上堂因聞鐘鳴乃云世界與麼廣闊為什麼鐘聲披七條。</p>
<p>上堂云不可雪上加霜去也珍重便下座。</p>
<p>上堂云諸方老秃奴曲木禪牀上坐地求名求利問佛荅佛問祖荅祖屙屎送尿也三家村裏老婆傳口令相似識箇什麼好惡揔似這般底水也難消。</p>
<p>上堂云人人自有光明在看時不見暗昏昏便下座師入京在受春殿聖上問如何是禪師云皇帝有勑臣僧對。</p>
<p>師在文德殿赴齋有鞠常侍問靈樹果子熟也未師云什麼年中得信道生。</p>
<p>上堂云你諸人無端走來這裏覓什麼老僧秖解喫飯屙屎別解作什麼你諸方行脚叅禪問道我且問你諸方叅得底事作麼生試舉看又云中閒諕汝屋裏老爺得麼向老漢胐臀後覓得些子㖒唾嚼將為自己便道我解禪解道饒你念得一大藏教擬作麼生去古人事不得<span class='corr'>已</span>見你亂走向汝道菩提涅槃是埋沒你是釘橛繫却你又見你不會向汝道非菩提涅槃知是般事早是不著便也又更覓他注解這般底滅胡種族從上來揔似這般何處到今日我向前行脚時有一般人與我注解他是不惡心被我一日覷見是一場笑具是我三五年不死這般滅胡種底一斧打折脚如今諸方大有出世紐捏你何不去彼中在這裏覓什麼乾屎橛師便下地以拄杖一時打趂下去。</p>
<p>問如何是萬法一決師云莫教失却問。</p>
<p>問死中得活時如何師云朝行三千夜行八百。</p>
<p>問大眾雲集合談何事師云今日放下令行去也僧禮拜師便打。</p>
<p>問如何是學人自<span class='corr'>己</span>師云怕我不知。</p>
<p>問如何是透法身句師云海晏河清。</p>
<p>道士問視聽無聲無形老君說了也雲門一句請師指示師云迢然西天路士無語師擬下座士云再請師舉揚宗旨師云道得底出來眾無對師云與麼則辜負請主去也便下座。</p>
<p>上堂大眾集定師乃拈起拄杖云不得<span class='corr'>已</span>且向這裏會取看看三門在露柱上便下座。</p>
</div>
<div class='div-other'><a id='mulu255' />
<p class='h2'>十二時歌</p>
<div class="lg regular" style="margin-left:0em;"><div class='lg-row'>夜半子愚夫說相似　雞鳴丑癡人捧龜首</div>
<div class='lg-row'>平旦寅曉何人　日出卯韓情枯骨咬</div>
<div class='lg-row'>食時辰歷歷明機是悮貨　禺中<span class='corr'>已</span>去來南北子</div>
<div class='lg-row'>日南午認向途中苦　日昳未夏逢說寒氣</div>
<div class='lg-row'>晡時申張三李四會言真　日入酉恒機何得守</div>
<div class='lg-row'>黃昬戌看見時光誰受屈　人定亥直得分明沉苦海</div>
</div></div>
<div class='div-other'><a id='mulu256' />
<p class='h2'>偈頌</p><p style="text-indent:0em" class="lg-abnormal"><div class='lg-row'>雲門聳剔白雲低水急遊魚不敢棲入戶<span class='corr'>已</span>知來見解何勞更舉轢中泥</div>
</p><p style="text-indent:0em" class="lg-abnormal"><div class='lg-row'>藥病相治學路醫扶籬摸壁小兒戲幽谷不語誰人測管解師承孰不知</div>
</p><p style="text-indent:0em" class="lg-abnormal"><div class='lg-row'>康氏圎形滯不明魔深虚喪擊寒冰鳳羽展時超碧漢晉鋒八博擬何憑</div>
</p><p style="text-indent:0em" class="lg-abnormal"><div class='lg-row'>是機是對對機迷闢機<span class='corr'>機</span>遠遠機棲夕日日中誰有挂因底底事隔情迷</div>
</p><p style="text-indent:0em" class="lg-abnormal"><div class='lg-row'>太陽溢目極玄微誰人說道我渠非句中有路人皆響覿面難遭第一機</div>
</p><p style="text-indent:0em" class="lg-abnormal"><div class='lg-row'>丱歲依山人事稀松下相逢話道竒鋒前一句超調御擬問如何歷劫違</div>
</p><p style="text-indent:0em" class="lg-abnormal"><div class='lg-row'>翫古松高雲不齊鳴鶬鶴抱幾年棲剖[聲-耳+卯]同時殊有異羽張騰漢碧霄低</div>
</p><p style="text-indent:0em" class="lg-abnormal"><div class='lg-row'>萬象森羅極細微素話當人却道非相逢相見呵呵笑顧佇停機復是誰</div>
</p><p style="text-indent:0em" class="lg-abnormal"><div class='lg-row'>話盡途中事言多何省機貴人言是妙上士見知虧</div>
</p><p style="text-indent:0em" class="lg-abnormal"><div class='lg-row'>大道何曾討無端入荒草卷來復卷去不覺虚生老</div>
</p><p style="text-indent:0em" class="lg-abnormal"><div class='lg-row'>上不見天下不見地塞却咽喉何處出氣笑我者多哂我者少</div>
</p><p style="text-indent:0em" class="lg-abnormal"><div class='lg-row'>喪時光藤林荒啚人意滯肌尫</div>
</p><p style="text-indent:0em" class="lg-abnormal"><div class='lg-row'>舉不顧即差互擬思量何劫悟</div>
</p><p style="text-indent:0em" class="lg-abnormal"><div class='lg-row'>咄咄咄力韋希禪子訝中眉垂</div>
</p></div>
<div class='div-other'><a id='mulu257' />
<p class='h2'>抽顧頌</p><p style="text-indent:0em" class="lg-abnormal"><div class='lg-row'>鑒咦</div>
</p></div>
<p class='juan'>雲門匡真禪師廣錄卷上</p></div>
</div><!-- end of div[@id='body'] -->
</body></html>