<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>徑山集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu12' />
<p class='juan'>徑山集中</p><p class="byline"><span class='note-inline'>(前徑山興聖萬壽禅寺住持金華宗淨集)</span></p>
<div class='div-other'><a id='mulu13' />
<div class='div-other'><a id='mulu14' />
<p class='h2'>徑山國一祖師行寔</p><p class="byline">將仕即前守杭州右司理叅軍李照撰</p><p style="margin-left:0em;text-indent:2em">天下山水竒秀，則吳、越稱首。越則有天台、四明為尚，吳則有天目居最。徑山乃天目東北峰，比諸峰又復竒勝。其頂則五峰周抱，中有平地，實洞天耳。承天禅院居北焉。余聞是山是寺之名久矣！大中祥符辛亥，奉命司憲于郡，日無清暇，故莫遂訪焉。今年孟夏，既獲羙代，心腑清適，有命駕之興，快疇昔之素。俄至于是，見其峰峦勝異，草木鮮瑩，基構高下，甍檐縈帶，非丹青之可状，非詠歌之可記，乃問諸僧開山之事。始先賢之靈迹，其說頗駭人之耳焉。再徴其據，乃得石碑数片、舊録一卷，考其事寔，得諸僧之說半焉。而又乗茟者記述事迹，或得前而遺後，或得後而遺前，觀之者莫能[書-曰+皿]見始末之實。余惜此山之竒絕，高先賢之茂行，痛其郡記錯維難[書-曰+皿]行扵世，使好事者不能傳之，乃命茟縂集其事，使終始一貫，前後無失。然其事得扵古石者存之，傳扵人口者勿載，欲後之見者不復疑焉。</p>
<p style="margin-left:10em">時　大中祥符乙卯歲壬子月<span class='corr'>乙</span>亥日記</p>
</div>
<div class='div-other'><a id='mulu15' />
<p class='h2'>苐一代大覺國一貞元祖師</p><p style="margin-left:0em;text-indent:2em">師諱法欽，吳郡崑山人，姓朱氏，世服儒業。師初孕，母管氏夢蓮生扵戶樞，取一花繫扵衣帶，窹乃惡葷餌。既誕，形貌竒偉，神色營徹，好以佛事為兒戲。及冠，身長七尺，體備諸相，學行時采為時推服。年二十二，州以充賦，道由丹徒，憇于鶴林。素禅師見而異之，問曰：「子何之？」師曰：「将求仕扵上京。」素曰：「雖有五䓁之爵，豈如三界之尊耶？」師曰：「可學乎？」素曰：「觀子神觀，幾扵生知。若肯出家，必悟如来知見。」師即裂縫掖，刻苦親依。素深器之，謂門人法<span class='corr'>鑑</span>曰：「此當大弘吾法，蔚為人師。」師日夜奮励，鍊行安禅，知徑直之一言，越周旋之三學，廼請素示其法要。素曰：「無人得我法。」師曰：「以何傳？」素曰：「我法寔無可傳者。」師頓釋疑滯。久之辭素，請示所止，素曰：「乗流而行，遇徑即止。」遂受具扵餘杭龍泉寺法崙律師，後之臨安，行次東北山之下，見樵者，問曰：「此何山？」樵曰：「此天目山之徑路，謂之徑山，亦名徑塢。」師憶素語，廼披榛而入。四顧非人居，適逢苫蓋，以覆罝罘，師就之宴坐。大雪經旬，絕食安禅。既霽，獵者見之，投誠歸向，師誨使更業。獵者弓矢罟網，以其地結菴，請就居之，日餉扵師。他日謂獵者曰：「吾将隱扵此山。」獵者曰：「此山神異，中有龍居，師勿徃。」師曰：「何患焉？汝冝遵吾。」即自重岡之西至危峰之北，有一石屏，師坐其下。凡数日，有白衣老人，前而致拜。師曰：「汝何人也？」曰：「龍也。」師曰：「何為至此？」曰：「自師到此山，吾屬五百皆不自安。師必久住，我将挈其屬而歸天目。願捨所居為師卓錫之所。」引師南進，登絕頂，入五峰之間。中有大湫，指謂師曰：「吾家若去，此湫當涸矣。願留一穴，以通天目。我欲時至而衛師焉，慎勿湮之。」言訖乃隱<span class='note-inline'>(今之龍井是也)</span>。扵是雲霧晦冥，風雨連霄。詰旦，湫水[書-曰+皿]涸，漲沙如平地。北峰之陽有菴，儼然新成。師知龍所創，遂居之。至今基陛諸草不生，自是遠近鄉風悉来給奉，四方禅衲景從，菴居滿扵岩谷。山左有前臨海令吳貞，捨別墅以盖精舎，未逾数載，名震天下。馬祖令人馳書，書中作一圎相。師開緘，扵圎相中作一點，卻封囘。又令智蔵来問：「十二時中以何為境？」師曰：「待汝囘去時有信。」蔵曰：「如今便囘。」師曰：「傳語：『卻須問取曹溪。』」有僧問：「如何是道？」師曰：「山上有鯉魚，井底有蓬塵。」又僧問：「如何是祖師西来意？」師曰：「汝問不當。」曰：「如何得當？」師曰：「待吾滅後，即向汝說。」永㤗初，師一日坐于峰北石屏之下，見一白衣人，稱是天目巾子山人，致禮言曰：「彼山神告我，長安佛法有難，遣我護之。非僧相不足以増重法門，願度我為沙彌。」師曰：「汝有何能？」曰：「能誦觀音俱胝䓁咒，㓛力無比。」師欲驗之，指坐後石屏：「汝能咒之令破否？」曰：「可。」遂叱之，石裂為三<span class='note-inline'>(今喝石岩是也)</span>。師異之，度為沙彌，與名曰「崇慧」，入京寓止章敬寺。大曆三年戊申，九月二十三日，太清宮道士史華奏，乞與釋氏當代名流角佛法道法勝負。于時代宗留神空門，道眾憤疾故有是請。扵東明觀架刀為梯，史華登躡而上，如履磴道，緇侣相顧無敢躡者。崇慧聞之，謁開府魚朝恩，朝恩為奏其事。翼日，敕扵章敬寺庭樹間梯架，鋒刃銛白如霜，増東明觀之梯百尺。觀者如堵，崇慧跣足而登，至絕梯而<span class='corr'>止</span>，忻然躡而下如行平地，以至蹈烈火，探沸油，餐鉄葉為䬪飥，嚼釘線為脆飴。史華與道眾視之駭汗，掩袂而走。四眾讃仰，聲若雷霆。帝遣中貴鞏廷玉傳宣慰劳，嘉歎至于再三，賜紫衣，授鴻臚卿，號曰「護國三蔵」，敕安國寺居之。尋被召，對問：「師承何人？」慧曰：「徑山高道僧法欽，臣之師也。」慧辭以未具戒，不敢受紫衣之賜。帝特命開壇，方羯磨，慧隱身壇上，莫知所往。帝駭異，賜號「性空大師」。時疑觀音應現，救護佛法。因慧之奏以禮徑山為師，師名益著。大曆中，代宗遣內侍黃鳳持詔致師詣闕，其詞曰：「朕聞江左有藴道禅人，德性氷霜，淨行材野。朕虗心瞻企，渴仰懸懸，有感必通，國亦大慶。願和尚遠䧏中天，[書-曰+皿]朕皈向，不違願力，應物現形。仍敕所經州縣厳粛舘餉。」<span class='note-inline'>(勒石現存。)</span>既至闕庭，帝躬迎登殿，設座以資法要同弟子之禮。師一日在內庭，見帝起立，帝曰：「師何以起？」師曰：「檀越何得向四威儀中見貧道？」帝悅，謂忠國師曰：「欲賜欽師一名。」忠忻然奉詔，廼賜號「國一」焉。頃之，辭歸，帝曰：「此眾生有當度者，彼眾生豈有殊乎？」師曰：「實無有法以度眾生。」居內僅一年，每賜繒綵、設御饌，皆控而不受。唯布衣蔬食，器用陶匏如平時。相國楊綰見而歎曰：「此方外之高士也，難得而名焉。」崔趙公甞問：「弟子出家得否？」師曰：「出家是大丈夫事，豈将相之所能為？」趙歎賞其言。一時名公，如李泌、徐浩、<span class='corr'>第</span>五<span class='corr'>琦</span>、陳少㳺䓁凡三十二人皆稱門人，問道以求決擇<span class='note-inline'>(三十二人姓名列于碑隂)</span>。已而力辭，南還舊山，餞禮榮輝，敕夲州扵徑山重建精舎，度僧七人以奉巾瓶，命州長吏逐月躬至問候。久之，刺史請居州之龍興寺，師亦暫往。越之<span class='corr'>連帥</span>憫其民新被寇，願師往臨以福芘之。師從其請，或半年，或一年，如是者再。復歸龍興與徑山，不擇所止。師将示滅于龍興，先期三日，告眾曰：「當葬吾扵南庭隙地，勿封勿樹，恐妨僧徒之菜地。」俗壽九十二，僧臈七十，寔貞元八年十二月二十八日也。師悲願弘深，見面聞名，如子得母。潜符密契者不知其数，目之為功德山。故東至海岱，西及隴蜀，南窮交廣，北[書-曰+皿]朔方，學者靡不慕義而来，志求咨决，到扵天龍，敬向異類皈依。地產靈芝，空雨甘露，聖燈夜現，綵雲朝暉<span class='note-inline'>(寺之玉芝岩、含暉亭因名扵此)</span>，猛獸棲其傍，眾禽集其室，白鷴鳥鴉就掌而食。有二白兎，馴伏靴履之上，欲師足煖。有一雞常随[聽-王]法，不食生命，師之西也，長鳴三日而絕。有一麕，常依禅室不他逰，師之滅亦三日而死。貞元九年，德宗賜<span class='corr'>諡</span>號曰「貞元大覺禅師」，塔曰「天中」。憲宗元和十年，賜<span class='corr'>豐</span>碑，比部郎中崔元翰撰，左散騎常侍龜登書其碑在寺之西南隅。師嗣牛頭宗沠，得法扵素，素師威，威師持，持師方，方師巌，巌師嬾融，融師四祖信大師。天復中，錢氏刻土，許思兵亂，發塔見二缸合蔵肉身如生，髮長覆面，士卒悚拜而去。吳越王厚禮重葬于舊塔焉。</p>
</div>
<div class='div-other'><a id='mulu16' />
<p class='h2'>苐二代無上禅師</p><p style="margin-left:0em;text-indent:2em">禅師名鍳宗，湖州長興錢氏子也。祖徽，禮部侍郎。父晟，晦德不仕。師少而頴異，風骨不凡，挺然有拔俗志。依夲州開元寺大德高間出家，年二十七，受具戒，間使習經業，通《淨名》、《思益》二經。棄之逰方，謁<span class='corr'>鹽</span>官悟空禅師，[書-曰+皿]得其要領。悟空賞識，以為堪任大法。咸通三年，至天目東登徑山，見舊寺自國一去後，僧徒分散殆[書-曰+皿]，荒凉如傳舎。師意欲追還舊觀，遂駐錫焉。未幾，百廢具舉，道望日遠，學者相尋而至，翕然成大法席，冠扵江淛。門弟子傑出者，洪察、洪諲、洪詣、洪寂，知名咸啟行謙、行滿、行真，皆從上宗門爪牙。先是，諲以經論自負，師告之曰：「佛祖正法直截亡詮，汝算海沙，扵理何益？但能莫存知見，泯絕扵緣，離一切心，即汝真性。」諲聞而適悅，即呈偈云：</p>

<div class="lg regular" style="margin-left:0em;"><div class='lg-row'>這箇非他物　元来不昧機</div>
<div class='lg-row'>逹而全體現　應處不思議</div>
</div><p style="margin-left:0em;text-indent:2em">師曰：「汝問取察師兄。」察曰：「師弟高見，非吾境界。」諲即辭，徧往諸方，至大溈方悟旨。師平時指徒，語言切直，類皆如此。咸通七年丙戌閏三月五日，集眾說法，端坐而化。閱世七十四，坐四十八夏。門人奉全身葬于寺之西大寂巌。乾化五年，吳越武粛王請于朝，賜<span class='corr'>諡</span>無上禅師。唐之石士雲牙先生沈敬修撰〈靈龕銘并序〉，又為之讃曰：</p>

<div class="lg regular" style="margin-left:0em;"><div class='lg-row'>眉目清開　風神秀發　圗入丹青　不差毫髮　潭底無波　天心印月</div>
<div class='lg-row'>是兮非兮　師寕有說</div>
</div></div>
<div class='div-other'><a id='mulu17' />
<p class='h2'>苐三代法濟禅師</p><p style="margin-left:0em;text-indent:2em">禅師諱洪諲，其先吳興烏程人也，姓吳氏。生而神異，長而聦頴，十九依無上禅師削髮，二十二往嵩嶽受具。初習律乗，未十日而誦畢，棄之㳺心經論，機辯風生，耆宿下之。歸覲無上，無上問曰：「汝扵時中将何以報答四恩？」師芒然莫知所對，廢食三日。無上方便慰安之，師扵言下有省，述偈以進，無上頷之<span class='note-inline'>(語具無上章)</span>。未幾乃辭，行脚。始謁雲岩，不契。遂造大溈，頓釋蒙滯。再走石霜，得末後句。尋遇會昌之難，眾皆悲惋，師曰：「大丈夫鍾此厄會，豈非命耶？何乃効兒女乎！」大眾初復沙門相。師還故里西峰院，咸通七年上徑山，無上委以住持事，師辭甚力。無上曰：「吳中佛法藉扵子耳，何辭之有？」開法之初，眾不滿百，未終歲間，堂餘萬指。僧問：「掩息如灰時如何？」師曰：「猶是時人工幹。」僧曰：「幹後如何？」師曰：「耕人田不種。」僧曰：「畢竟如何？」師曰：「禾熟不臨塲。」僧問：「龍門不假風雷勢便透者如何？」師曰：「猶是一品二品。」僧曰：「此既是階級向上事如何？」師曰：「不知汝有龍門。」僧問：「如霜如雪時如何？」師曰：「猶是污染。」曰：「不汚染時如何？」師曰：「不同。」紀僧問：「如何是長？」師曰：「千聖不能量。」曰：「如何是短？」師曰：「蟭螟眼裏着不滿。」其僧不肯便去，舉似石霜。石霜云：「只為太近寔頭。」僧問：「如何是長？」石霜云：「不屈曲。」曰：「如何是短？」石霜云：「雙陸盤中不喝采。」佛日長老訪師，師問：「承聞長老獨化一方，何以薦逰峰頂？」佛日曰：「朗月當空挂，氷霜不自寒。」師曰：「莫便是長老家風？」佛日答曰：「峭峙萬重闕，扵中含寳月。」師曰：「此猶是文言。作麽生是長老家風？」佛日曰：「今日賴遇佛日。」佛日卻問云：「隱密至真，時人知有道不得；大省無辜，時人知有道得。扵此二途，猶是時人昇䧏處，未審長老親道自道如何道？」師曰：「我家道處無可道。」佛日曰：「如来路上無私曲，便請玄音和一塲。」師曰：「任汝二輪更互照，碧潭雲外不相闕。」佛日曰：「為報白頭無限眾，此囬年少莫歸鄉。」師曰：「老少同輪無向背，我家去路勿叅差。」佛日曰：「一言㝎天下，四句為誰留？」師曰：「汝言有三四，我道其中一也無。」師因有偈曰：</p>

<div class="lg regular" style="margin-left:0em;"><div class='lg-row'>東西不相顧　南北為誰留</div>
<div class='lg-row'>汝言有三四　我即一也無</div>
</div><p style="margin-left:0em;text-indent:2em">許州金明上座聞師說法頗契石霜，乃曰：「徑山老<span class='corr'>子</span>，<span class='corr'>何</span>敢說石霜禅！我往問之，彼若果合我，則為渠作園頭；如其不然，我則掀倒禅林。」先問石霜：「一毫穿眾穴時如何？」石霜云：「直須萬年後。」云：「萬年後如何？」石霜云：「登科任汝登科，拔萃任汝拔萃。」後問師云：「一毫穿眾穴時如何？」師云：「直須老去。」云：「老去後如何？」師云：「光靴任汝光靴，結裹任汝結裹。」眀乃作禮，為之治圃三年。師始至是山，適遭黃巢之亂。巢之偏帥領卒千餘人見師，師宴坐不起。帥以劒揮禅牀者再，師神色不動。帥異之，獻寳再拜而去<span class='note-inline'>(今禅牀二劍迹猶存)</span>。吳越武粛王微時，師一日謂其徒曰：「翌日有異人至，當厚禮以待之。」詰朝王至，師乃門迎延于丈室，特異扵他堂，眾皆訝之。乃密謂武粛曰：「他日獨覇吳越，當須護持佛法，無忘此言。」武粛恭謝而去。及立軍功，收杭州，執弟子禮以事扵師，待遇勤厚莫可為比。中和二年，表乞賜師紫方袍。景福二年，武粛封吳越王，復表乞賜號法濟大師，中國皆制可。乹寧二年乙卯九月二十九日，院前檉樹忽萎，厨內飯如金色。知事白師，師令鳴鐘，大眾雲集，乃陞座示眾曰：「牟尼掩足，迦葉蔵峰。彼彼不落見聞，一句莫教人說。汝須急切，各自知時。法界雖長，世人景促。佛法非遠，大道不迷。孝順住持，如吾在日。久立珍重！」乃脩書遺武粛王。復命門人冲羽、久住、智全䓁遺戒曰：「自吾去後，汝䓁傳器住持，凡度徒弟，皆禮吾真為師。兄弟相攝，無忘此語。」三十日寅時入滅，俗壽八十三，僧獵六十一。以元和八年癸巳歲生，大和五年辛亥歲出家，年一十九。大和九年乙卯歲受具戒，年二十三。咸通八年丁亥歲住持當山，至乾寧二年乙卯歲，凡二十九年。武粛王自為述讃四十句，又<span class='corr'>諡</span>師為「建初興國大師」，及親號塔曰「廣濟之塔」。開平五年辛未歲，僧師烈製碑文。貞明二年丙子歲，立石。武粛王将薨，謂文穆王曰：「吾昔自徑山法濟示吾覇業，自此發迹，建國立㓛，故吾常厚頋此山焉。他日汝䓁無廢吾志。」其後文穆、忠<span class='corr'>獻</span>、忠懿王皆不忘武粛之遺旨，恩頋山門非他可並焉。</p>
</div>
<div class='div-other'><a id='mulu18' />
<p class='h2'>苐四代慧滿扶禅師</p><p style="margin-left:0em;text-indent:2em">秀州人。四月初七日忌辰。</p>
</div>
<div class='div-other'><a id='mulu19' />
<p class='h2'>苐五代法警庠禅師</p><p style="margin-left:0em;text-indent:2em">杭州人。九月三十日忌辰。</p>
</div>
<div class='div-other'><a id='mulu20' />
<p class='h2'>苐六代脩禅師</p><p style="margin-left:0em;text-indent:2em">杭州人。九月十八日忌辰。</p>
</div>
<div class='div-other'><a id='mulu21' />
<p class='h2'>苐七代廣燈湛禅師</p><p style="margin-left:0em;text-indent:2em">秀州人。四月廿一日忌辰。</p>
</div></div>
<div class='div-other'><a id='mulu22' />
<p class='h1'>十方住持</p>
<div class='div-other'><a id='mulu23' />
<p class='h2'>苐一代祖印悟禅師</p><p style="margin-left:0em;text-indent:2em">杭州人。三月十六日忌辰。</p>
</div>
<div class='div-other'><a id='mulu24' />
<p class='h2'>苐二代淨慧隣禅師</p><p style="margin-left:0em;text-indent:2em">杭州人。正月念五日忌辰。</p>
</div>
<div class='div-other'><a id='mulu25' />
<p class='h2'>苐三代妙湛慧禅師</p><p style="margin-left:0em;text-indent:2em">杭州人。二月三十日忌辰。</p>
</div>
<div class='div-other'><a id='mulu26' />
<p class='h2'>苐四代演教賞禅師</p><p style="margin-left:0em;text-indent:2em">杭州人。七月初五日忌辰。</p>
</div>
<div class='div-other'><a id='mulu27' />
<p class='h2'>苐五代寳月方禅師</p><p style="margin-left:0em;text-indent:2em">杭州人。五月十六日忌辰。</p>
</div>
<div class='div-other'><a id='mulu28' />
<p class='h2'>苐六代澄慧淵禅師</p><p style="margin-left:0em;text-indent:2em">杭州人。十二月六日忌辰。</p>
</div>
<div class='div-other'><a id='mulu29' />
<p class='h2'>苐七代無畏琳禅師</p><p style="margin-left:0em;text-indent:2em">湖州人。四月初三日忌辰。</p>
</div>
<div class='div-other'><a id='mulu30' />
<p class='h2'>苐八代淨慧儀禅師</p><p style="margin-left:0em;text-indent:2em">秀州人。二月初五日忌辰。</p>
</div>
<div class='div-other'><a id='mulu31' />
<p class='h2'>苐九代覺潤雲禅師</p><p style="margin-left:0em;text-indent:2em">信州人。十一月三日忌辰。</p>
</div>
<div class='div-other'><a id='mulu32' />
<p class='h2'>苐十代玄應仁禅師</p><p style="margin-left:0em;text-indent:2em">台州人。九月初十日忌辰。</p>
</div>
<div class='div-other'><a id='mulu33' />
<p class='h2'>苐十一代普明舜禅師</p><p style="margin-left:0em;text-indent:2em">建寧人。八月三日忌辰。</p>
</div>
<div class='div-other'><a id='mulu34' />
<p class='h2'>苐十二代大悟裕禅師</p><p style="margin-left:0em;text-indent:2em">台州人。正月一日忌辰。</p>
</div>
<div class='div-other'><a id='mulu35' />
<p class='h2'>苐十三代佛日大慧杲禅師</p><p style="margin-left:0em;text-indent:2em">宣州奚氏，諱宗杲，字曇晦，少師魏國公張浚。延居<span class='corr'>兹</span>山，孝宗為普安郡王時聞師名，遣內都監至徑山謁師，師作偈以獻，王甚嘉之。及在建邸，復遣內知客請師山中，為眾說法，親書「妙喜菴」大字及製真讃寄師。又二年即位，賜號「大慧禅師」，復取向所賜宸翰以御寳識之，恩寵加厚。道法之盛，號臨濟中興，凡二千餘眾。一時朝士若馮公濟川、張公九成輩皆来問道，故有不動、無垢二軒。隆興元年八月十日，示寂于明月堂。皇帝聞之嗟惜，詔以明月堂為妙喜菴，賜<span class='corr'>諡</span>「普覺」，塔曰「寳光」。</p>
</div>
<div class='div-other'><a id='mulu36' />
<p class='h2'>苐十四代妙空明禅師</p><p style="margin-left:0em;text-indent:2em">濠州人。正月十五日忌辰。</p>
</div>
<div class='div-other'><a id='mulu37' />
<p class='h2'>苐十五代真歇了禅師</p><p style="margin-left:0em;text-indent:2em">左綿雍氏，諱清了。得法扵丹霞淳禅師。出世真州長蘆，遷四明寳陀、台之天封、閩之雪峰，詔住温州龍翔，陞<span class='corr'>兹</span>山。慈寧皇太后命開山臯亭崇先，及修全身塔彼寺西華桐塢。</p>
</div>
<div class='div-other'><a id='mulu38' />
<p class='h2'>苐十六代佛行月堂昌禅師</p><p style="margin-left:0em;text-indent:2em">湖州人。正月廿日忌辰。</p>
</div>
<div class='div-other'><a id='mulu39' />
<p class='h2'>苐十七代佛海妙空訥禅師</p><p style="margin-left:0em;text-indent:2em">秀州人。十一月廿六日忌辰。</p>
</div>
<div class='div-other'><a id='mulu40' />
<p class='h2'>苐十八代照堂一禅師</p><p style="margin-left:0em;text-indent:2em">明州人。三月十九日忌。</p>
</div>
<div class='div-other'><a id='mulu41' />
<p class='h2'>苐十九代圎悟粹禅師</p><p style="margin-left:0em;text-indent:2em">福州人。正月廿八日忌。</p>
</div>
<div class='div-other'><a id='mulu42' />
<p class='h2'>苐二十代佛慧可菴衷禅師</p><p style="margin-left:0em;text-indent:2em">婺州人。六月初九日忌辰。</p>
</div>
<div class='div-other'><a id='mulu43' />
<p class='h2'>苐二十一代大禅明禅師</p><p style="margin-left:0em;text-indent:2em">秀州人，妙喜會中龍象。叢林所謂「明大禅」也。身長八尺，腹大十圍，所至人必聚觀之。出世舒州投子，遷長蘆，詔住<span class='corr'>兹</span>山，道望甚著。先是，陽和王夢一異僧，長身巨腹，言欲化蘇州一庄。翌旦，師忽杖屦徙步而至，和王見師竒偉，與夢中見者無異。茶罷，師首言：「大王庄田至多，可施蘇州一庄以為徑山供佛齋僧無窮之福。」和王未有可否，因令辦齋飯，罷便出，更無他語。時內外閧然，傳言和王以蘇州庄施徑山長老，遂逹孝宗聖[聽-王]。會和王入朝，上為言：「聞卿捨蘇州庄與徑山，朕當為蠲免賦稅。」和王謝恩，歸即以庄隸徑山。此庄歲出二萬斛，犂牛舟車解庫應用，百事具足。師扵緇素有大因緣，江浙、兩湖皆號之為布袋和尚再出焉。六月初七日忌辰。</p>
</div>
<div class='div-other'><a id='mulu44' />
<p class='h2'>苐廿二代無䓁才禅師</p><p style="margin-left:0em;text-indent:2em">杭州人。六月廿六日忌。</p>
</div>
<div class='div-other'><a id='mulu45' />
<p class='h2'>苐廿三代佛日普慈聞禅師</p><p style="margin-left:0em;text-indent:2em">隆興人。十一月初四日忌辰。</p>
</div>
<div class='div-other'><a id='mulu46' />
<p class='h2'>苐廿四代寓菴潛禅師</p><p style="margin-left:0em;text-indent:2em">興化人。六月四日忌辰。</p>
</div>
<div class='div-other'><a id='mulu47' />
<p class='h2'>苐廿五代密菴傑禅師</p><p style="margin-left:0em;text-indent:2em">福州鄭氏。謁應菴扵衢之眀果。一日菴問：「如何是正法眼？」師遽答曰：「破沙盆。」菴頷之。出世衢之烏臣，遷祥符、蒋山、華蔵，詔住<span class='corr'>兹</span>山、靈隱，晚居天童。後示寂，塔于天童之中峰。六月十二日忌辰。</p>
</div>
<div class='div-other'><a id='mulu48' />
<p class='h2'>苐廿六代別峰印禅師</p><p style="margin-left:0em;text-indent:2em">嘉州李氏，得法扵華蔵民禅師。首在鄉連主数剎，後再出峽，住保寧、金山、雪竇，及至<span class='corr'>兹</span>山。彌浹，孝宗召對選德殿奏對稱旨，此日賜肩輿扵東華門內。上註《圎覺經》，遣使馳賜命作序，師具表奏謝，仍進頌曰：</p>
<p style="margin-left:0em;text-indent:0em;" class="lg-abnormal"><div class='lg-row'>古佛與今佛　同一廣長舌</div>
<div class='lg-row'>扵無途轍中　為物啟途轍　撥開千嶂雲　放出一輪月</div>
<div class='lg-row'>普令大地人　言下悉照徹</div>
<div class='lg-row'>覺亦無可圎　幻亦無可滅　只此無亦無　紅罏一點雪</div>
<div class='lg-row'>稽首佛與佛　字字無異說</div>
</p><p style="margin-left:0em;text-indent:2em">既經一夜之覧，皇情大悅。及年邁，益厭住持，奏乞菴居得請。終後，葬于菴之西岡，<span class='corr'>諡</span>「慈辨禅師」，塔曰「智光」。十二月初八日忌辰。</p>
</div>
<div class='div-other'><a id='mulu49' />
<p class='h2'>苐二十七代塗毒筞禅師</p><p style="margin-left:0em;text-indent:2em">台州人。七月廿七日忌辰。</p>
</div>
<div class='div-other'><a id='mulu50' />
<p class='h2'>苐二十八代佛照普慈宗覺光禅師</p><p style="margin-left:0em;text-indent:2em">臨江新喻人，姓彭，諱德光，得法扵妙喜。乾道丁亥，台守李侍郎浩延住鴻福，徙光孝。孝宗雅聞師名，淳熈三年詔開堂靈隱，召入觀堂。留五宿，数問佛法大意，師敷奏直截，上大悅，賜「佛照禅師」之號。明年，再對，進〈宗門直指〉。以都下劳應接，丐間山林，得賜歸。育王建移御重華，趣令入覲。漏下十刻乃退。紹熈四年，改涖兹山，師力辭，孝宗曰：「朝時相見耳。」慶元元年，許還育王。師老東菴，嘉㤗三年三月二十日，說偈而逝，塔全身扵東菴之後。<span class='corr'>諡</span>「普慧宗覺大禅師」，塔曰「圎鍳」。</p>
</div>
<div class='div-other'><a id='mulu51' />
<p class='h2'>苐廿九代雲菴慶禅師</p><p style="margin-left:0em;text-indent:2em">建寧人。十月廿三日忌。</p>
</div>
<div class='div-other'><a id='mulu52' />
<p class='h2'>苐三十代佛智蒙菴聡禅師</p><p style="margin-left:0em;text-indent:2em">福州人。<span class='corr'>十一月十五</span>日忌辰。</p>
</div>
<div class='div-other'><a id='mulu53' />
<p class='h2'>苐三十一代佛日石橋宣禅師</p><p style="margin-left:0em;text-indent:2em">蜀嘉㝎許氏。橘<span class='corr'>洲</span>曇公是其同氣。嘉㝎丁<span class='corr'>丑</span>，獲知承相魯國俾居兹山，創化城接待扵雙谿之上，眉山楊汝明記頗詳。及師示寂，乃塔于其後。十二月十三日忌辰。</p>
</div>
<div class='div-other'><a id='mulu54' />
<p class='h2'>苐三十二代佛心浙翁琰禅師</p><p style="margin-left:0em;text-indent:2em">台州人。七月十七日忌辰。</p>
</div>
<div class='div-other'><a id='mulu55' />
<p class='h2'>苐三十三代佛行少林崧禅師</p><p style="margin-left:0em;text-indent:2em">建寧人。二月廿二日忌辰。</p>
</div>
<div class='div-other'><a id='mulu56' />
<p class='h2'>苐三十四代佛鑑無凖範禅師</p><p style="margin-left:0em;text-indent:2em">蜀梓潼雍氏，依破菴先得旨。出世明之清凉，遷焦山、雪竇，被旨移育王及兹山。居二十年，雖兩丁火厄而旋復舊觀，號法席全盛。仁宗甞召見扵修政殿，奏對詳明，上為之動色，賜金欄僧伽梨。仍宣詣慈明殿陞座，上垂簾而[聽-王]，以師所說法要示叅政陳公貴誼。陳公奏云：「簡明直截，有補聖治。」乃賜「佛鑑禅師」號。師去寺四十里，作室接雲水，上親洒宸翰，賜額曰「萬年正續」。淳祐己酉三月十八日，書偈而逝，全身葬正續之側，塔曰「圎照」。</p>
</div>
<div class='div-other'><a id='mulu57' />
<p class='h2'>苐三十五代癡絕冲禅師</p><p style="margin-left:0em;text-indent:2em">武信長江荀氏，從曺源，生扵妙果。悟旨出世嘉禾光孝，陞蒋山、雪峰，詔住天童，復有旨補靈隱，尋退隱金陵。京兆尹莭齋趙公遣書命為法華開山，而敕牒住徑山之命継至。師謂：「不赴法華則不信，重違君命則不恭。失恭與信，何以為後學法？」乃幡然而作，留法華逾月，即登徑山。故神人響合，惟聲如雷。臨示滅，手書龕記叙得法之由。及辭眾，上堂語至夜分，起坐，移頃而逝。壽八十二，臈六十一，茶毘奉骨葬金陵玉山菴，分其半建塔莆田玉芝菴。三月十五日忌辰。</p>
</div>
<div class='div-other'><a id='mulu58' />
<p class='h2'>苐三十六代佛海石谿月禅師</p><p style="margin-left:0em;text-indent:2em">眉州人。六月初九日忌辰。</p>
</div>
<div class='div-other'><a id='mulu59' />
<p class='h2'>苐三十七代佛智偃谿聞禅師</p><p style="margin-left:0em;text-indent:2em">閩侯官人。六月十四日忌辰。</p>
</div>
<div class='div-other'><a id='mulu60' />
<p class='h2'>苐三十八代佛心荊叟珏禅師</p><p style="margin-left:0em;text-indent:2em">婺州人。十二月初十日忌辰。</p>
</div>
<div class='div-other'><a id='mulu61' />
<p class='h2'>苐三十九代淮海肇禅師</p><p style="margin-left:0em;text-indent:2em">通州人。六月十日忌。</p>
</div>
<div class='div-other'><a id='mulu62' />
<p class='h2'>苐四十代虗堂愚禅師</p><p style="margin-left:0em;text-indent:2em">明州人。十月八日忌辰。</p>
</div>
<div class='div-other'><a id='mulu63' />
<p class='h2'>苐四十一代蔵叟珍禅師</p><p style="margin-left:0em;text-indent:2em">泉州人。五月廿一日忌。</p>
</div>
<div class='div-other'><a id='mulu64' />
<p class='h2'>苐四十二代虗舟度禅師</p><p style="margin-left:0em;text-indent:2em">楊州人。四月廿四日忌。</p>
</div>
<div class='div-other'><a id='mulu65' />
<p class='h2'>苐四十三代雲峰高禅師</p><p style="margin-left:0em;text-indent:2em">福之長谿人，諱妙高。見偃谿扵育王，入室掌蔵鑰。一日，谿舉：「譬如牛過窓楞，頭角四蹄都過了，因甚尾巴過不得？」師劃然有省，答曰：「鯨吞海水[書-曰+皿]，露出珊瑚枝。」谿可之。出世南興大蘆，遷江隂勸忠、霅川何山，朝命陞蒋山。至元庚辰，遷兹山。寺罹回禄，草創什一，師究心興建，不十年，悉還舊觀。戊子，江淮棇統揚輦真加率江南禅教諸山朝覲，師遂趋京。上問：「禅以何為宗？」師奏：「淨智妙圎，體夲空寂。非見聞、覺知、思慮、分別所能到。」宣問再三，師歷舉西天東土諸祖因緣，大抵禅是正法眼蔵，涅槃妙心超最上乗，孰有過扵禅？詞旨明顯，餘二千言。上大悅，陛辭南歸。徑山復災，師謂眾曰：「吾宿負此山債耳！」遂竭力再營建，匯殿坡為池，他屋以次落成。癸<span class='corr'>巳</span>六月十七日，書偈而逝。</p>
</div>
<div class='div-other'><a id='mulu66' />
<p class='h2'>苐四十四代虎岩伏禅師</p><p style="margin-left:0em;text-indent:2em">淮安人。七月二日忌。</p>
</div>
<div class='div-other'><a id='mulu67' />
<p class='h2'>苐四十五代夲源逹禅師</p><p style="margin-left:0em;text-indent:2em">台州人。十二月十八日忌辰。</p>
</div>
<div class='div-other'><a id='mulu68' />
<p class='h2'>苐四十六代晦機熈禅師</p><p style="margin-left:0em;text-indent:2em">隆興人。八月十七日忌辰。</p>
</div>
<div class='div-other'><a id='mulu69' />
<p class='h2'>苐四十七代大圎佛鑑虗谷陵禅師</p><p style="margin-left:0em;text-indent:2em">四月十二日忌辰。</p>
</div>
<div class='div-other'><a id='mulu70' />
<p class='h2'>苐四十八代佛日普照元叟端禅師</p><p style="margin-left:0em;text-indent:2em">族臨海何氏，諱行端。從俗叔父茂上人得度扵餘杭化城院，叅蔵叟扵徑山得旨。大德庚子，出世湖之資福，名聞京國，特旨賜「慧文正辯禅師」。行中書省平章張閭公舉師住中天竺，復遷居靈隱。有旨設水陸齋于金山，命師說法，竣事入覲，奏對稱旨，加賜「佛日普照」之號。南歸，即退閭于良渚之西菴。至治壬戌，三宗四眾相率白扵行宣政院，請師補處兹山，仍闔詞奏請䧏璽書護持。師至是凡三被金襴之賜，人以為榮，而師莫如也。虎岩住兹山時，師為苐一座。每聞虎岩法座上舉云：「度宗為北兵攻急，命道士設大醮，奏章天庭，問國家重事。高公伏章久不得報，既竣事問故，高公云：『為㝎徑山四十八代住持，天門不開，故得報遲也。』」虎岩舉此夸眾，謂：「住持豈苟然？至扵四十八代住持尚預㝎之天庭！」師聞頗心非之。及師住此山，適當其次。至正辛巳終，窆全身扵寂照塔院，壽八十八。八月初四日忌辰。</p>
</div>
<div class='div-other'><a id='mulu71' />
<p class='h2'>苐四十九代廣慈曇芳忠禅師</p><p style="margin-left:0em;text-indent:2em">南康人。十月二十八日忌辰。</p>
</div>
<div class='div-other'><a id='mulu72' />
<p class='h2'>苐五十代佛慈法喜南楚悅禅師</p><p style="margin-left:0em;text-indent:2em">隆興人。十月二日忌辰。</p>
</div>
<div class='div-other'><a id='mulu73' />
<p class='h2'>苐五十一代慧性文敏古鼎銘禅師</p><p style="margin-left:0em;text-indent:2em">明州人。正月二十二日忌辰。</p>
</div>
<div class='div-other'><a id='mulu74' />
<p class='h2'>苐五十二代佛慧慈照竺遠源禅師</p><p style="margin-left:0em;text-indent:2em">南康人。六月二十六日忌辰。</p>
</div>
<div class='div-other'><a id='mulu75' />
<p class='h2'>苐五十三代以中及禅師</p><p style="margin-left:0em;text-indent:2em">蘇州人。九月四日忌。</p>
</div>
<div class='div-other'><a id='mulu76' />
<p class='h2'>苐五十四代悅堂顏禅師</p><p style="margin-left:0em;text-indent:2em">明州人。八月廿三忌。</p>
</div>
<div class='div-other'><a id='mulu77' />
<p class='h2'>苐五十五代季潭泐禅師</p><p style="margin-left:0em;text-indent:2em">台州人。九月初十日，晨起喚侍者曰：「這個聻者！」茫然。師曰：「苦。」遂寂。</p>
</div>
<div class='div-other'><a id='mulu78' />
<p class='h2'>苐五十六代象源㳤禅師</p><p style="margin-left:0em;text-indent:2em">台州人。六月初四日，趍入門曰：「殺来了！殺来了！作麽生避！」遂坐脫。</p>
</div>
<div class='div-other'><a id='mulu79' />
<p class='h2'>第五十七代復原報禅師</p><p style="margin-left:0em;text-indent:2em">台州人。九月二十六日，忽拍手曰：「阿呵呵！大眾是甚麽看取？」竟寂。</p>
</div>
<div class='div-other'><a id='mulu80' />
<p class='h2'>第五十八代大宗興禅師</p><p style="margin-left:0em;text-indent:2em">台州人。三月十一日，忽嘆曰：「夫三十，婦六齡，畢竟偶不成。」遂坐去。</p>
</div>
<div class='div-other'><a id='mulu81' />
<p class='h2'>第五十九代止菴祥禅師</p><p style="margin-left:0em;text-indent:2em">杭州人。十月十三日倚座曰：「一隊噇糟漢，我爭如你何不道！」竟寂。</p>
</div>
<div class='div-other'><a id='mulu82' />
<p class='h2'>苐六十代呆菴莊禅師</p><p style="margin-left:0em;text-indent:2em">台州人也。住持徑山，學<span class='corr'>者</span>雲合，說法酬問，迅若疾雷。有《呆菴語録》行扵世。誦師言則見轟轟然，誠宗門偉人也。忽扵十月二十三日云：「難！難！二八嬌娘上高山，老僧扶不得。」言竟遂寂。厥年歲次誌者失載。</p>
</div>
<div class='div-other'><a id='mulu83' />
<p class='h2'>第六十一代岱宗㤗禅師</p><p style="margin-left:0em;text-indent:2em">紹興人。盥罷即坐寂。</p>
</div>
<div class='div-other'><a id='mulu84' />
<p class='h2'>苐六十二代伯藴琇禅師</p><p style="margin-left:0em;text-indent:2em">蘇州人。倚杖而逝。</p>
</div>
<div class='div-other'><a id='mulu85' />
<p class='h2'>苐六十三代敬菴莊禅師</p><p style="margin-left:0em;text-indent:2em">台州人。含笑坐化。</p>
</div>
<div class='div-other'><a id='mulu86' />
<p class='h2'>苐六十四代雷菴澤禅師</p><p style="margin-left:0em;text-indent:2em">蘇州人。八月初五化。</p>
</div>
<div class='div-other'><a id='mulu87' />
<p class='h2'>苐六十五代月江淨禅師</p><p style="margin-left:0em;text-indent:2em">金華人。念佛坐去。</p>
</div>
<div class='div-other'><a id='mulu88' />
<p class='h2'>苐六十六代雪崖珂禅師</p><p style="margin-left:0em;text-indent:2em">金陵人。晝沐而逝。</p>
</div>
<div class='div-other'><a id='mulu89' />
<p class='h2'>苐六十七代西疇頃禅師</p><p style="margin-left:0em;text-indent:2em">會稽人。整衣坐去。</p>
<p style="margin-left:2em">嘉靖庚寅仲春，大尹尹公入寺祝延，因覧荒景，憫其苔莓剥落，嘆息于斯，囙檢舊集，頗得其詳矣。曩時，板集歲深幾泯，賴補缺略，勉寺捐資重刻于兹，纘述自六十八代至八十代次列于左焉。</p>
</div>
<div class='div-other'><a id='mulu90' />
<p class='h2'>苐六十八代宇中宸禅師</p><p style="margin-left:0em;text-indent:2em">金華人。<span class='corr'>徑</span>行頃坐去。</p>
</div>
<div class='div-other'><a id='mulu91' />
<p class='h2'>苐六十九代傑峰英禅師</p><p style="margin-left:0em;text-indent:2em">金華人。持《金剛》而逝。</p>
</div>
<div class='div-other'><a id='mulu92' />
<p class='h2'>苐七十代一清天禅師</p><p style="margin-left:0em;text-indent:2em">江右廬陵人也。別號潔祖，為歐陽族。自<span class='corr'>幼</span>頴悟異群，不茹葷酒，厭塵俗，遂出家，扵寳禮正宗忠公授業焉。宣德改元丙午，得度扵右街雲海法師，潜侍香于大天界達會中，即左街講經，制授弘慈普應禅師是也。随典蔵事，未幾，陞首座。開古蹟黑塔于都阜城門之西隣，朝天宮之右傍也，個磚片瓦皆自手焉。正統癸亥，聞于上，敕額曰「弘慶禅<span class='corr'>寺</span>」，即黑塔也。師拔萃超群卓卓然。初主水月，次遷南通法至，開山弘慶，自此道風浩蕩，朝野知名。正統丙寅，右街善世大功德兩菴宗師䓁，薦師于春官，若大宗伯胡公老先、鉅卿名公莫不推賞，遂有雙徑之行。覺山馮寕印施《華厳》大經，并亟繍幡幢，入殿恭養。一時金臺諸檀越，沈福誠、杜弘真䓁欣然發心，鬻鐵鑄佛三軀，鐘罄聲、雲板、香罏、花瓶若干對。越明年，丁卯入院。浙江都指揮使司張公䓁敬師道行，咸嘉獎助住持所履之事，大有逕庭。其他俻乎翰林張先生之序，此盖述其大要云。</p>
</div>
<div class='div-other'><a id='mulu93' />
<p class='h2'>苐七十一代無極灝禅師</p><p style="margin-left:0em;text-indent:2em">誦《心經》坐脫。</p>
</div>
<div class='div-other'><a id='mulu94' />
<p class='h2'>苐七十二代宗勝胤禅師</p><p style="margin-left:0em;text-indent:2em">常時禮佛，一日卧去。</p>
</div>
<div class='div-other'><a id='mulu95' />
<p class='h2'>苐七十三代正覺成禅師</p><p style="margin-left:0em;text-indent:2em">持戒精專，無病而寂。</p>
</div>
<div class='div-other'><a id='mulu96' />
<p class='h2'>苐七十四代用璚琚禅師</p><p style="margin-left:0em;text-indent:2em">禅定不懈，端坐默化。</p>
</div>
<div class='div-other'><a id='mulu97' />
<p class='h2'>苐七十五代竺芳蕋禅師</p><p style="margin-left:0em;text-indent:2em">常說法勉人，忽坐逝。</p>
</div>
<div class='div-other'><a id='mulu98' />
<p class='h2'>苐七十六代庭禮訓禅師</p><p style="margin-left:0em;text-indent:2em">十年不出戶，忽坐去。</p>
</div>
<div class='div-other'><a id='mulu99' />
<p class='h2'>苐七十七代天才英禅師</p><p style="margin-left:0em;text-indent:2em">每勸人念佛，念佛終。</p>
</div>
<div class='div-other'><a id='mulu100' />
<p class='h2'>苐七十八代悅山愷禅師</p><p style="margin-left:0em;text-indent:2em">常笑無嗔，亦笑而寂。</p>
</div>
<div class='div-other'><a id='mulu101' />
<p class='h2'>苐七十九代石窓珉禅師</p><p style="margin-left:0em;text-indent:2em">躭文證果，<span class='corr'>趺</span>坐而化。</p>
</div>
<div class='div-other'><a id='mulu102' />
<p class='h2'>苐八十代月林鏡禅師</p><p style="margin-left:0em;text-indent:2em">杭州人。住徑山時，進士張公寕讃之曰：「宓以舞鳳飛龍，五結青蓮扵天目；靈雞馴兎，一鑑光徹扵祖師。地既曰靈，天其有待，共惟新命。徑山堂上大和尚鏡公月林禅師，瑞芝三秀，古栢十圍，得正度扵無傳，嗣玅法扵東嶼。頃者五百間，清風淨掃，人望方歸。邇来三十年，優鉢猛闓，王氣猶在。起龍瞑扵下界，興象教扵中衰。承相開選佛塲，和尚晤出世法。乗流而行，遇徑而止。命當年國一亦起扵崑山，容首度坡仙重㳺扵方丈。凡吾方外之交[書-曰+皿]讃僧中此郎。」師少頴異，穉齡出家，弱冠剃染。專淨業，間叩名碩，俾參夲来人，久乃省，作偈曰：「夲来人，夲来人，無腦無頭作麽尋？驀然揪著箇鼻孔，試勘元来是白丁。」碩見睨視曰：「可是。」師與一摑，由是名振一時。正德己卯歸寂，年八十六，塔凌霄東崕。</p>
</div></div>
<p class='juan'>徑山集中</p>
</div><!-- end of div[@id='body'] -->
</body></html>