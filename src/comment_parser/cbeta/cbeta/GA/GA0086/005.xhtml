<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>黃檗山寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu252' />
<p class='juan'>黃檗山寺志卷五</p><p class="byline">重興隆琦隱元祖師原本</p><p class="byline">門弟子性幽獨往等編訂續修</p><p class="byline">監寺<span class='note-inline'>(道昱　道昇　道本　宗儀　開滋　永悅)</span>副寺<span class='note-inline'>(惠秀　舜普　永施)</span>仝靜寺<span class='note-inline'>(宗堂　宗愷　德科　傳圖　華懺　常澄　紹仁　本岐　紹修)</span>校刊</p>
<div class='div-other'><a id='mulu253' />
<p class='h1'>塔<span class='note-inline'>(三十七座)</span></p>
<div class='div-other'><a id='mulu254' /><p style="margin-left:2em">葢佛之示現，咸以三乘正法而利羣機；涅槃之後，皆以寳塔而藏舍利。凡一瞻一禮，亟成佛道，故象教之設，詎可少哉？曰佛塔，菩薩塔，羅漢塔，聲聞塔，祖師塔，各有層級等差。惟海會耆宿諸塔，壘石而成，則曰卯塔。每見水潦鶴之徒，一時福緣凑合，妄造層級，以混佛祖，未免為識者哂，其僭竊可知矣。本山附近諸塔，皆非祖塔。獨鴻休、大休二高僧未詳法嗣，而其塔湮沒無存。於戲！毀之沒之，其罪福又何如也？僅崇禎辛巳歲造本山說法費和尚壽塔一座，係臨濟正傳三十一世，乃茲山祖塔之始。大丈夫足下具眼，或瞻或禮，豈可不辨緇素也哉？</p>
</div>
<div class='div-other'><a id='mulu255' />
<p class='h2'>唐</p>
<div class='div-other'><a id='mulu256' />
<p class='h3'>鴻休禪師塔</p><p style="margin-left:0em;text-indent:2em">舊傳在天柱峰。昔人有贊云：「日出栽松，日入宴寂。至今山中，鬱鬱密密。白刃春風，了無塵迹。山雲海月兩忘形，千古寒潭照虛室。」所載高僧傳，今遍覽無踪。或年代深遠，為土所平，不可知也。師亦贊云：「不爽宿債，端坐青松；頭臨白刃，如斬春風。咦！七粒瑩然揮不破，至今洞壑玲瓏。」</p>
</div></div>
<div class='div-other'><a id='mulu257' />
<p class='h2'>明</p>
<div class='div-other'><a id='mulu258' />
<p class='h3'>大休禪師塔</p><p style="margin-left:0em;text-indent:2em">舊傳在幢幡峰西。前有塔院，基址頗鉅。石柱數條，石人望柱各二，列于甬道。為國初所賜葬者，今亦無跡。萬曆間，山鄰欲圖為墳，寺僧徹夜以石砌之，名為「大休墓」。次日，謀者乃息。師贊之曰：</p>
<p style="margin-left:0em;text-indent:0em;" class="lg-abnormal"><div class='lg-row'>興隆家國　妙在休心</div>
<div class='lg-row'>龍雲際會　輥芥投針　莖草不拈兮　建剎已竟　一葉未落兮　滿地黃金</div>
</p></div>
<div class='div-other'><a id='mulu259' />
<p class='h3'>雪堂塔</p><p style="margin-left:0em;text-indent:2em">在桑池園中崙。塔禁五畝，前里長陳大綬冊據。</p>
</div>
<div class='div-other'><a id='mulu260' />
<p class='h3'>蒙菴達和尚塔</p><p style="margin-left:0em;text-indent:2em">在雪堂塔右。</p>
</div>
<div class='div-other'><a id='mulu261' />
<p class='h3'>妙湛塔</p><p style="margin-left:0em;text-indent:2em">在雪堂塔左。</p>
</div>
<div class='div-other'><a id='mulu262' />
<p class='h3'>坦翁叅塔</p><p style="margin-left:0em;text-indent:2em">在雪堂塔前。為山鄰所廢，今僅存三塔一列，俱名雙池園。師有感云：「三塔魂消愁砥柱，雙池水涸待金湯。」</p>
</div>
<div class='div-other'><a id='mulu263' />
<p class='h3'>藤菴暉塔</p><p style="margin-left:0em;text-indent:2em">在下棋壠宅左。</p>
</div>
<div class='div-other'><a id='mulu264' />
<p class='h3'>適軒友塔</p><p style="margin-left:0em;text-indent:2em">在藤菴塔左，亦為山隣所廢。辛卯春重修，改名曰「上善塔」。</p>
</div>
<div class='div-other'><a id='mulu265' />
<p class='h3'>圓湛師塔</p><p style="margin-left:0em;text-indent:2em">在吉祥峰下。</p>
</div>
<div class='div-other'><a id='mulu266' />
<p class='h3'>必翁友塔</p><p style="margin-left:0em;text-indent:2em">在熨斗山萬松菴之後。甲申冬，玄密禪師附葬于此。其餘諸塔附寺左右，歷代住僧瘞焉。天柱峰下、壽塔之上，有塔四座，曰：「正覺」、「慈覺」、「山堂」、「垾海」。癸未歲，乃合為一，勒石以便祭掃。又方丈右塔二座，一荊巖，一失名。又寺左山一帶塔三座，曰「純極」，曰「總菴」，一失名。</p>
</div>
<div class='div-other'><a id='mulu267' />
<p class='h3'>明第一代重興開山賜紫正圓中天祖師墖</p><p style="margin-left:0em;text-indent:2em">在四潭之上。建自天啟壬戌仲冬，坐辛向乙。發祖自大帽，踴躍而下，突起寳峰。中抽嫩枝數節，後方結穴。紫薇、屏幛輔于左，五雲、報雨弻于右。獅子馴伏其前，寳盖煇煌于後。倉庫叠叠，朝案重重；靈淵鍾氣，獅象臨門。賜紫老人任之不亦宜乎？</p>
</div>
<div class='div-other'><a id='mulu268' />
<p class='h3'>明第二代住持開法費隱容老法祖舍利塔</p><p style="margin-left:0em;text-indent:2em">在舊輪藏之後。建自崇禎辛巳孟夏。發脉由羅漢峰轉天柱，巍峨而下，坐亥向巳。羣巒環繞，龍虎重交。前案卓立，後峰插漢。誠天然一座福地也。偈曰：「含冤未雪久成胎，活捉空王特地埋。不是渠儂誇好手，都緣帮惡劈頭來。」</p>
</div>
<div class='div-other'><a id='mulu269' />
<p class='h3'>明第三代住持開法應請扶桑隱元琦祖師齒髮塔</p><p style="margin-left:0em;text-indent:2em">在松隱堂。</p>
</div></div>
<div class='div-other'><a id='mulu270' />
<div class='div-other'><a id='mulu271' />
<p class='h3'>清第五代住持開法慧門沛和尚塔</p><p style="margin-left:0em;text-indent:2em">在海會塔左側。</p>
</div>
<div class='div-other'><a id='mulu272' />
<p class='h3'>清第六代住持開法虛白願和尚塔</p><p style="margin-left:0em;text-indent:2em">在梅福菴右崙。</p>
</div>
<div class='div-other'><a id='mulu273' />
<p class='h3'>清第七代住持開法廣超宣和尚塔</p><p style="margin-left:0em;text-indent:2em">在熨斗佛座峰右田壠中崙。</p>
</div>
<div class='div-other'><a id='mulu274' />
<p class='h3'>清第八代住持開法清斯<span class='corr'>淨</span>和尚塔</p><p style="margin-left:0em;text-indent:2em">在塔菴公媽塔邊右崙。</p>
</div>
<div class='div-other'><a id='mulu275' />
<p class='h3'>清第十代住持開法易菴謙和尚舍利塔</p><p style="margin-left:0em;text-indent:2em">在三塔中壙。</p>
</div>
<div class='div-other'><a id='mulu276' />
<p class='h3'>清第十二代住持開法壁立逕和尚塔</p><p style="margin-left:0em;text-indent:2em">在紀遊亭右邊路上。</p>
</div>
<div class='div-other'><a id='mulu277' />
<p class='h3'>清第十四代住持開法良準標和尚塔</p><p style="margin-left:0em;text-indent:2em">在三塔右崙。</p>
</div>
<div class='div-other'><a id='mulu278' />
<p class='h3'>清第十八代住持開法濬微聖和尚塔</p><p style="margin-left:0em;text-indent:2em">在大垻底。</p>
</div>
<div class='div-other'><a id='mulu279' />
<p class='h3'>清第二十代住持開法晦谷昂和尚塔</p><p style="margin-left:0em;text-indent:2em">在紀遊亭右邊大路上。</p>
</div>
<div class='div-other'><a id='mulu280' />
<p class='h3'>清第廿三代住持開法朗純愚和尚塔</p><p style="margin-left:0em;text-indent:2em">在吉祥峰後邊左崙。</p>
</div>
<div class='div-other'><a id='mulu281' />
<p class='h3'>清第廿五代住持開法智泉深和尚塔</p><p style="margin-left:0em;text-indent:2em">在紀遊亭裏右邊大路墘。</p>
</div>
<div class='div-other'><a id='mulu282' />
<p class='h3'>清第廿八代住持開法若育位和尚塔</p><p style="margin-left:0em;text-indent:2em">在屏障峰麓路上。</p>
</div>
<div class='div-other'><a id='mulu283' />
<p class='h3'>清第三十代住持開法雪椿萱和尚塔</p><p style="margin-left:0em;text-indent:2em">在塔菴左側。</p>
</div>
<div class='div-other'><a id='mulu284' />
<p class='h3'>清第三十一代住持開法慧隆盛和尚塔</p><p style="margin-left:0em;text-indent:2em">在環翠亭右崙。</p>
</div>
<div class='div-other'><a id='mulu285' />
<p class='h3'>清第三十三代住持開法慧國祥和尚塔</p><p style="margin-left:0em;text-indent:2em">在環翠亭左崙。</p>
</div>
<div class='div-other'><a id='mulu286' />
<p class='h3'>清第三十五代住持開法了情念和尚塔</p><p style="margin-left:0em;text-indent:2em">在頭亭裏晦谷和尚同塔。</p>
</div>
<div class='div-other'><a id='mulu287' />
<p class='h3'>清第三十六代住持開法珩玉璽和尚塔</p><p style="margin-left:0em;text-indent:2em">在寺前右側馬鞍嶺。</p>
</div>
<div class='div-other'><a id='mulu288' />
<p class='h3'>清第三十九代住持開法承垠埒和尚塔</p><p style="margin-left:0em;text-indent:2em">在三塔左崙。</p>
</div>
<div class='div-other'><a id='mulu289' />
<p class='h3'>清第四十代住持開法道暹光和尚塔</p><p style="margin-left:0em;text-indent:2em">在環翠亭左畔。</p>
</div>
<div class='div-other'><a id='mulu290' />
<p class='h3'>清第四十一代住持開法繼宗鈺和尚塔</p><p style="margin-left:0em;text-indent:2em">在寺前右側馬鞍嶺。</p>
</div>
<div class='div-other'><a id='mulu291' />
<p class='h3'>清第四十二代住持開法界陽春和尚塔</p><p style="margin-left:0em;text-indent:2em">在三塔右崙。</p>
</div>
<div class='div-other'><a id='mulu292' />
<p class='h3'>三塔</p><p style="margin-left:0em;text-indent:2em">在下棋壠桑池園雪堂塔左。原係藤菴暉、蒙菴達、坦翁叅、妙湛諸禪師窣堵，久為山鄰廢壞。康熙間重修，四舍利合瘞中壙，為歷代尊宿塔。左壙為諸方耆德，右壙為本山勤舊，皆壘石成之，總名「三塔」。</p>
</div>
<div class='div-other'><a id='mulu293' />
<p class='h3'>海會塔</p><p style="margin-left:0em;text-indent:2em">在寺龍臂前崙。丙子冬，僧良聰重修。塔中題「淳熙間　　禪師歸寂」，有「猿鹿悲鳴，羣鳥獻花」之句。丁亥歲，常熙耆舊捐資，重修局面，嚴振規模，壯海會之大觀，收羣峰之嘉氣。請師說偈，偈曰：「翠竹林中無縫塔，百千舍利現其中。大悲同體雖非別，殊勝莊嚴在爾躬。」</p>
</div>
<div class='div-other'><a id='mulu294' />
<p class='h3'>報恩塔</p><p style="margin-left:0em;text-indent:2em">在熨斗山萬松菴之左。辛巳夏，諸耆舊同本山和尚，共捐衣資三十金，以充常住葬諸佛母，名曰「報恩」。有碑一座。菴中祀牌位，春秋祭掃，用昭報本之道。偈曰：「人生大本重丘山，未報劬勞暗淚潸。忽悟萬靈共一體，雙親頓證剎那間。」</p>
</div></div></div>
</div><!-- end of div[@id='body'] -->
</body></html>