<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>天台山方外志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='w'><a id='mulu1538' />
<p class='juan'>天台山方外志卷第二十八</p>
<div class='div-other'><a id='mulu1539' />
<p class='h2'>國清寺</p>
<div class='div-other'><a id='mulu1540' />
<p class='h3'>唐</p>
<div class='div-other'><a id='mulu1541' />
<p class='h4'>皮日休</p><p style="margin-left:0em;text-indent:0em;" class="lg-abnormal"><div class='lg-row'>十里松門國清路　飯猿石上菩提樹　恠來烟雨落晴天　元是海風吹瀑布</div>
</p></div>
<div class='div-other'><a id='mulu1542' />
<p class='h4'>陸龜蒙</p><p style="margin-left:0em;text-indent:0em;" class="lg-abnormal"><div class='lg-row'>峯帶樓臺天外立　明河色近罘罳濕　松間石上定僧寒　夜半楢溪水聲急</div>
</p></div></div>
<div class='div-other'><a id='mulu1543' />
<p class='h3'>宋</p>
<div class='div-other'><a id='mulu1544' />
<p class='h4'>夏竦</p>
<div class="lg regular" style="margin-left:0em;"><div class='lg-row'>穿松渡雙澗　宮殿五峯圍　小院分寒水　虛樓半落暉　葉從金地下　雲向玉京飛</div>
<div class='lg-row'>欲問西來意　誰傳智者衣</div>
</div></div>
<div class='div-other'><a id='mulu1545' />
<p class='h4'>洪适</p>
<div class="lg regular" style="margin-left:0em;"><div class='lg-row'>紺殿今方盛　明知國已清　萬松九里影　雙澗四時聲</div>
<div class='lg-row'>杖策將窮覽　巾車不計程　登山堂更好　人去曉猿驚</div>
</div></div>
<div class='div-other'><a id='mulu1546' />
<p class='h4'>趙湘</p><p style="margin-left:0em;text-indent:0em;" class="lg-abnormal"><div class='lg-row'>物外千年寺　人間四絕名</div>
<div class='lg-row'>兩廊諸嶽色　九里亂松聲　海氣標僧院　秋鐘徹縣城　夜來疎磬斷　月影遍樓清</div>
</p></div>
<div class='div-other'><a id='mulu1547' />
<p class='h4'>史蘊</p><p style="margin-left:0em;text-indent:0em;" class="lg-abnormal"><div class='lg-row'>十里松關路　門開對洞天　山神曾獻地　海眾此安禪　鐘磬開巖谷　樓臺跨石泉　高峯智者塔　長與赤城連</div>
</p></div>
<div class='div-other'><a id='mulu1548' />
<p class='h4'>高似孫</p>
<div class="lg regular" style="margin-left:0em;"><div class='lg-row'>崖腰溜清水　素光遙玉宇　其陰秀碧海　有石如砥柱　深知老龍都　直入蓬萊府</div>
<div class='lg-row'>仙雲蕩良潤　積雪明深暑　陰陽幻若茲　呼吸多成雨　孤花棲暗芳　瘦木干雲古</div>
<div class='lg-row'>娟娟綠蟾蜍　曾識廣寒女　深疑珠宮物　內敬不敢侮　山僧借一茶　自研仍自煑</div>
<div class='lg-row'>相從有覺意　兩悟無凡語　欲分蘚花屏　稍葢松風廡　銅缾取明月　洗此文字苦</div>
</div></div>
<div class='div-other'><a id='mulu1549' />
<p class='h4'>楊傑：三賢堂</p>
<div class='div-other'><a id='mulu1550' />
<p class='h5'>豐干</p><p style="margin-left:0em;text-indent:0em;" class="lg-abnormal"><div class='lg-row'>從來清淨土　鼎足聖賢聚　騎虎歸故鄉　世人猶未悟</div>
</p></div>
<div class='div-other'><a id='mulu1551' />
<p class='h5'>寒山</p><p style="margin-left:0em;text-indent:0em;" class="lg-abnormal"><div class='lg-row'>家住天台寺　雲巖萬丈潭</div>
<div class='lg-row'>本來人不識　饒舌是豐干</div>
</p></div>
<div class='div-other'><a id='mulu1552' />
<p class='h5'>拾得</p><p style="margin-left:0em;text-indent:0em;" class="lg-abnormal"><div class='lg-row'>拾得元無姓　山前拾得來　常擕一獘箒　不是掃塵埃</div>
</p></div></div></div>
<div class='div-other'><a id='mulu1553' />
<p class='h3'>明</p>
<div class='div-other'><a id='mulu1554' />
<p class='h4'>僧懷讓</p>
<div class="lg regular" style="margin-left:0em;"><div class='lg-row'>遠向天台訪五峯　短笻扶入翠重重　溪風滿寺散花雨　秋色一簾橫古松</div>
<div class='lg-row'>童子倚門長喚鶴　老禪談法解降龍　嬉遊何日更相遇　雲逐水流無定蹤</div>
</div></div>
<div class='div-other'><a id='mulu1555' />
<p class='h4'>鄭善夫</p><p style="margin-left:0em;text-indent:0em;" class="lg-abnormal"><div class='lg-row'>咄咄長廊下　唱歌誰與聞　世人皆夢寐　之子獨風雲　土淨菩提路　天垂星斗文　猶存頂神咒　至語未曾分</div>
</p></div>
<div class='div-other'><a id='mulu1556' />
<p class='h4'>僧本庵</p>
<div class="lg regular" style="margin-left:0em;"><div class='lg-row'>錫杖挑雲下翠微　深深禪榻鎖斜暉　石鋪月色水流出　山隔鳥聲風送歸</div>
<div class='lg-row'>縷縷篆烟騰石鼎　霏霏嵐翠濕人衣　六塵頓覺無根蒂　長嘯一聲驚鶴飛</div>
</div></div>
<div class='div-other'><a id='mulu1557' />
<p class='h4'>僧明統</p>
<div class="lg regular" style="margin-left:0em;"><div class='lg-row'>綘色繽紛塵海隔　支提千尺頂中天　隋唐人去遺碑在　寒拾臺荒蔓草連</div>
<div class='lg-row'>密樹[跳-兆+虖]通紅日下　飛泉上有白龍眠　緬懷一行當年事　雙澗何曾見逆泉</div>
</div></div>
<div class='div-other'><a id='mulu1558' />
<p class='h4'>僧德榮</p>
<div class="lg regular" style="margin-left:0em;"><div class='lg-row'>竹院深深近翠微　短簾時墜掩斜暉　香殘瓦[日/折]僧初定　月上松巢鶴未歸　落澗祇為煎茗水　飛雲難作坐禪衣</div>
<div class='lg-row'>客遊正值春將半　風落桃花片片飛</div>
</div></div>
<div class='div-other'><a id='mulu1559' />
<p class='h4'>魯穆：陪梁叅憲遊國清</p><p style="margin-left:0em;text-indent:0em;" class="lg-abnormal"><div class='lg-row'>雅節寄士林　流光饒宛轉　歸來無幾何　又復經飲餞　邂逅會同襟　按部車䡲䡲</div>
<div class='lg-row'>攬轡自多暇　風度肅宏遠　約我以遊娛　登臨厯陵緬　谿夾萬松陰　森布密平坂　雙澗瀉鳴琴　五峯奪層巘</div>
<div class='lg-row'>寒山有遺蹤　茫茫誰能辨　定僧談玄微　官客相<span class='corr'>繾</span>綣　仰止思靡馳　習險情還展</div>
<div class='lg-row'>棲志託幽深　濯纓俯清淺　金素澄紺園　光風蕩蘭畹　良覿欣晏如　妙契覺原闡</div>
<div class='lg-row'>飄然物外趣　緩步歸慮欬　逍遙極良辰　煩襟足取遣　願續興公篇　騁辭愧連蹇</div>
</p></div>
<div class='div-other'><a id='mulu1560' />
<p class='h4'>范理：偕杜內翰遊國清</p><p style="margin-left:0em;text-indent:0em;" class="lg-abnormal"><div class='lg-row'>飄颷隨薄宦　茲遊久已疎　纔從松徑入　便覺心境舒</div>
<div class='lg-row'>稍稍即幽秘　荒宇凌空墟　五峯森羅列　晴嵐滴襟裾　寒泉落幽澗　左右相縈紆　雞犬復<span class='corr'>寥</span><span class='corr'>寥　</span>麋鹿馴庭除</div>
<div class='lg-row'>翛然人世外　不覺輕名譽　況偕金閨彥　清論飛瓊琚　許身既王事　瞻眺徒躊躕</div>
<div class='lg-row'>相期在歲晏　卜築來此居</div>
</p></div>
<div class='div-other'><a id='mulu1561' />
<p class='h4'>盧濬（三首）</p><p style="margin-left:0em;text-indent:0em;" class="lg-abnormal"><div class='lg-row'>五峯聯兩澗　萬古此奇山　自笑風塵客　偷來半日閒</div>
</p><p style="margin-left:0em;text-indent:0em;" class="lg-abnormal"><div class='lg-row'>昨醉山頭酒　今登門外山　鳥從黃葉度　人共白雲閒</div>
</p><p style="margin-left:0em;text-indent:0em;" class="lg-abnormal"><div class='lg-row'>落照催歸鳥　寒松伴舊山</div>
<div class='lg-row'>青雲南北路　誰似老僧閒</div>
</p></div>
<div class='div-other'><a id='mulu1562' />
<p class='h4'>洪珠：宿國清寺</p><p style="margin-left:0em;text-indent:0em;" class="lg-abnormal"><div class='lg-row'>看山隨所適　蒼嶺又天台</div>
<div class='lg-row'>渴飲湫中水　饑飡石上苔　寺幽嫌俗客　僧老共清懷　莫問寒山事　恐知<span class='corr'>刺</span>史來</div>
</p></div>
<div class='div-other'><a id='mulu1563' />
<p class='h4'>蔡潮</p>
<div class="lg regular" style="margin-left:0em;"><div class='lg-row'>橋橫雙澗寺門開　爭得時時仗策來　高塔倚雲標佛國　好花迎客上仙臺　香燈影裏人烟靜　鐘磬聲中歲月催</div>
<div class='lg-row'>最喜山僧無俗事　雨天移竹傍樓栽</div>
</div></div>
<div class='div-other'><a id='mulu1564' />
<p class='h4'>鄭善夫：同夏赤城遊國清</p>
<div class="lg regular" style="margin-left:0em;"><div class='lg-row'>侵曉布袍沿澗入　黃蒿古殿雨濛濛　頓能自拄蒼王杖　便擬分眠紫極宮</div>
<div class='lg-row'>二子空筌霾草色　五峯芳樹散雲容　春來病骨一杯足　未植蓮華烟雨中</div>
</div></div>
<div class='div-other'><a id='mulu1565' />
<p class='h4'>陳堯</p>
<div class="lg regular" style="margin-left:0em;"><div class='lg-row'>躡屐來尋物外蹤　桃源還許謫仙逢　鶯聲晝合藤蘿路　雲氣晴飛鸛鶴峯　一水故縈丹洞日　千花偏照玉人容</div>
<div class='lg-row'>石梁橋畔乘風去　知上瓊臺第幾重</div>
</div></div>
<div class='div-other'><a id='mulu1566' />
<p class='h4'>陳繼疇：暮投國清</p><p style="margin-left:0em;text-indent:0em;" class="lg-abnormal"><div class='lg-row'>度嶺日半暝　夕嵐起遙岑　循澗窮磴危　窈窕復崎嶔　五峯秀堪把　雙流抱前襟</div>
<div class='lg-row'>廓落境界寬　紛羅萬象森　雁堂煥崇搆　<span class='corr'>窣</span>堵表藂林　緬懷寒拾踪　厯厯尚可尋　智師卓錫處　寒泉但蹄涔</div>
<div class='lg-row'>耆宿代有人　高風良足欽　我本巢許徒　入山恐不深　所以秉燭遊　不辭風露侵</div>
<div class='lg-row'>寺成國乃清　吾以清吾心</div>
</p></div>
<div class='div-other'><a id='mulu1567' />
<p class='h4'>王立程：國清錫杖泉</p><p style="margin-left:0em;text-indent:0em;" class="lg-abnormal"><div class='lg-row'>雲深紺殿鎖天台　飛錫何年去不迴</div>
<div class='lg-row'>古樹無枝欹白石　殘碑有字臥蒼苔　龍池噴玉僧誰在　鳥道捫蘿客自來</div>
<div class='lg-row'>莫訝禪宮半關鎖　曇花猶傍翠微開</div>
</p></div></div></div>
<div class='div-other'><a id='mulu1568' />
<p class='h2'>赤城</p>
<div class='div-other'><a id='mulu1569' />
<p class='h3'>唐</p>
<div class='div-other'><a id='mulu1570' />
<p class='h4'>許渾：題赤城中巖寺</p>
<div class="lg regular" style="margin-left:0em;"><div class='lg-row'>蒼蒼松檜陰　曉日露西岑　素<span class='corr'>壁</span>秋燈暗　紅爐夜火深</div>
<div class='lg-row'>廚開山鼠散　鐘盡隴猿吟　行役方如此　逢師懶話心</div>
</div></div></div>
<div class='div-other'><a id='mulu1571' />
<p class='h3'>宋</p>
<div class='div-other'><a id='mulu1572' />
<p class='h4'>僧蘊常</p>
<div class="lg regular" style="margin-left:0em;"><div class='lg-row'>杖黎扶我過橋東　便覺晴嵐翠掃空　紫府百年藏玉簡　丹崖千丈挹仙風</div>
<div class='lg-row'>釋籤書到新羅國　臥佛巖連舊梵宮　稽首尊師悲願在　我甯辛苦守詩窮</div>
</div></div>
<div class='div-other'><a id='mulu1573' />
<p class='h4'>夏竦</p><p style="margin-left:0em;text-indent:0em;" class="lg-abnormal"><div class='lg-row'>丹<span class='corr'>壁</span>排空叠彩虹　上真應此駐靈蹤</div>
<div class='lg-row'>煙沈曉日明孤頂　雲破餘霞出半峯　巖下法師曾伏虎　洞中天子屢投龍</div>
<div class='lg-row'>他年翠葢東巡狩　玉牒終須受大封</div>
</p></div>
<div class='div-other'><a id='mulu1574' />
<p class='h4'>余爽：玉京洞</p>
<div class="lg regular" style="margin-left:0em;"><div class='lg-row'>羽駕歸來洞已扄　洞門深鎖讀殘經</div>
<div class='lg-row'>瓊臺一覺仙都夢　不是松根長茯苓</div>
</div>
<div class="lg regular" style="margin-left:0em;"><div class='lg-row'>東臨滄海晏羣仙　誤入桃源小洞天</div>
<div class='lg-row'>一局殘棋消幾刻　老龍鱗甲已蒼然</div>
</div>
<div class="lg regular" style="margin-left:0em;"><div class='lg-row'>半山松柏散天聲　芝蓋當年憇赤城</div>
<div class='lg-row'>我是上皇芸閣吏　玉京應有舊題名</div>
</div></div>
<div class='div-other'><a id='mulu1575' />
<p class='h4'>洪<span class='corr'>适</span></p><p style="margin-left:0em;text-indent:0em;" class="lg-abnormal"><div class='lg-row'>颷輪曾此宅靈仙　洞府今稱第六天　親往不辭蘿蔓險　回看雲物起瓊田</div>
</p></div>
<div class='div-other'><a id='mulu1576' />
<p class='h4'>蘇軾：贈杜介遊赤城</p><p style="margin-left:0em;text-indent:0em;" class="lg-abnormal"><div class='lg-row'>我夢遊天台　橫空石橋小</div>
<div class='lg-row'>松風吹茵露　翠濕香嫋嫋　應真見飛錫　絕澗過雲鳥　舉意欲從之　翛然已松杪</div>
<div class='lg-row'>微言燦珠玉　未說意先了　覺來如墮空　耿耿窗戶曉　羣生陷迷網　獨達從古少　杜叟子何人　長歗萬物表</div>
<div class='lg-row'>妻子空四壁　振策念輕矯　遂為赤城遊　飛步陵縹緲　問禪不歸舍　屢為瓠壺繞</div>
<div class='lg-row'>何人識此志　佛眼自照燎　我夢君見之　卓爾非魔嬈　僊葩發茗碗　煎刻分葵蓼　從今更不出　閉戶閑騕褭</div>
<div class='lg-row'>時從佛頂巖　馳下雙蓮沼</div>
</p></div></div>
<div class='div-other'><a id='mulu1577' />
<p class='h3'>元</p>
<div class='div-other'><a id='mulu1578' />
<p class='h4'>楊維<span class='corr'>楨</span>：玉京山</p>
<div class="lg regular" style="margin-left:0em;"><div class='lg-row'>上界繇來足府官　玉京移得在人<span class='corr'>間</span>　赤城飛動霞當戶　銀漢下垂星滿壇</div>
<div class='lg-row'>響石忽聞人語畣　鳳笙時逐鶴聲還　宰官喜在神仙窟　何必更尋勾漏丹</div>
</div></div></div>
<div class='div-other'><a id='mulu1579' />
<p class='h3'>明</p>
<div class='div-other'><a id='mulu1580' />
<p class='h4'>左贊</p>
<div class="lg regular" style="margin-left:0em;"><div class='lg-row'>夙愛赤城好　遊觀忘路賒　石屏留野燒　雉蝶起朝霞　想近臙脂嶺　疑藏勾漏砂</div>
<div class='lg-row'>月明丹鳳下　啣落綘桃花</div>
</div></div>
<div class='div-other'><a id='mulu1581' />
<p class='h4'>范理</p><p style="margin-left:0em;text-indent:0em;" class="lg-abnormal"><div class='lg-row'><span class='corr'>軒</span>冕信覊人　佳遊久未展　偶歸事冥搜　猛欲窮崖巘</div>
<div class='lg-row'>紺宇雲尚封　苔階未經踐　山路染衣裾　澗水清且淺　緇侶忻相延　經聲聞更遠　超然志慮空　塵念無煩遣</div>
<div class='lg-row'>赤日已西移　忘卻行騎轉</div>
</p></div>
<div class='div-other'><a id='mulu1582' />
<p class='h4'>賈恆：赤城僧房</p>
<div class="lg regular" style="margin-left:0em;"><div class='lg-row'>一龕佛像一函經　滿屋間雲不見僧</div>
<div class='lg-row'>我入雲迎出雲送　可無題作訪雲亭</div>
</div></div>
<div class='div-other'><a id='mulu1583' />
<p class='h4'>王立程：自國清金地嶺度幽溪</p>
<div class="lg regular" style="margin-left:0em;"><div class='lg-row'>聽水穿雲路不同　泠然雙翮馭秋風　山腰出寺松杉密　地肺藏碑雨露通</div>
<div class='lg-row'>金鷟影翻青鏡外　玉<span class='corr'>蜺</span>寒浴翠濤中　平分僧榻留空色　落盡天花幾樹紅</div>
</div></div></div></div>
<div class='div-other'><a id='mulu1584' />
<p class='h2'>佛隴諸寺</p>
<div class='div-other'><a id='mulu1585' />
<p class='h3'>宋</p>
<div class='div-other'><a id='mulu1586' />
<p class='h4'>葉清臣：遊大慈寺</p><p style="margin-left:0em;text-indent:0em;" class="lg-abnormal"><div class='lg-row'>佛隴光沈茂草平　樹林猶作誦經聲　一心三觀休分別　秋靜山高海月明</div>
</p></div>
<div class='div-other'><a id='mulu1587' />
<p class='h4'>王十朋</p><p style="margin-left:0em;text-indent:0em;" class="lg-abnormal"><div class='lg-row'>嵬嶺迢迢入翠微　梵宮佛殿鎖烟霏　斷碑古寺曾經眼　剛笑陳隋事已非</div>
</p></div>
<div class='div-other'><a id='mulu1588' />
<p class='h4'>蘇澥：禮智者塔</p>
<div class="lg regular" style="margin-left:0em;"><div class='lg-row'>身去寥寥無朕跡　此時誰會真消息</div>
<div class='lg-row'>黃金靈骨今尚存　指示世人人不識</div>
</div></div>
<div class='div-other'><a id='mulu1589' />
<p class='h4'>洪适：遊大慈寺佛隴</p><p style="margin-left:0em;text-indent:0em;" class="lg-abnormal"><div class='lg-row'>振策快秋晴　伽藍倚翠屏</div>
<div class='lg-row'>看雲不留瞬　對景已忘形　銀地聲千載　虹橋拱百靈　至今鐘磬響　如講淨名經</div>
</p></div></div>
<div class='div-other'><a id='mulu1590' />
<p class='h3'>明</p>
<div class='div-other'><a id='mulu1591' />
<p class='h4'>潘瑊：石橋路</p><p style="margin-left:0em;text-indent:0em;" class="lg-abnormal"><div class='lg-row'>曉起登銀地　騎驢上半天　只愁梅子雨　幾日坐青蓮</div>
</p></div>
<div class='div-other'><a id='mulu1592' />
<p class='h4'>夏鍭：國清至高明</p>
<div class="lg regular" style="margin-left:0em;"><div class='lg-row'>深山小路　腳帶鳴泉　澗收磴起　雲斷石縣　碧落過輿　地底炊煙</div>
<div class='lg-row'>險中集勝　理或補偏　計程量晷　眺下青蓮</div>
</div></div>
<div class='div-other'><a id='mulu1593' />
<p class='h4'>陳宏：高明寺</p><p style="margin-left:0em;text-indent:0em;" class="lg-abnormal"><div class='lg-row'>高明宮殿鎖烟霞　水繞山迴自一家</div>
<div class='lg-row'>石甃有泉流玉液　瓊臺無路覓丹砂　黃猿夜嘯千村月　白鹿春眠一洞花</div>
<div class='lg-row'>最喜道人能愛客　幾回留我飯胡麻</div>
</p></div>
<div class='div-other'><a id='mulu1594' />
<p class='h4'>葉良佩：遊天封寺</p><p style="margin-left:0em;text-indent:0em;" class="lg-abnormal"><div class='lg-row'>聞說天封金榜懸　休輿隨意弄雲烟</div>
<div class='lg-row'>吟悰坐愛盤陀石　酒渴行窺卓錫泉　法鼓半空華頂近　曇花滿地石橋連</div>
<div class='lg-row'>老僧相送雙溪道　我有柴桑舊日緣</div>
</p></div>
<div class='div-other'><a id='mulu1595' />
<p class='h4'>龐櫟</p>
<div class="lg regular" style="margin-left:0em;"><div class='lg-row'>春日上天封　崖花照眼紅　路盤深谷裏　寺隱萬山中</div>
<div class='lg-row'>雲外開重嶂　橋頭蔭古松　我來新雨霽　溪上夕陽春</div>
</div></div></div></div>
<div class='div-other'><a id='mulu1596' />
<p class='h2'>華頂</p>
<div class='div-other'><a id='mulu1597' />
<p class='h3'>唐</p>
<div class='div-other'><a id='mulu1598' />
<p class='h4'>賈島</p>
<div class="lg regular" style="margin-left:0em;"><div class='lg-row'>遠夢歸華頂　扁舟背岳陽　寒蔬留淨食　夜浪動禪牀　雁過孤峯曉　猨啼一樹霜</div>
<div class='lg-row'>此身無別念　餘習在文章</div>
</div></div>
<div class='div-other'><a id='mulu1599' />
<p class='h4'>僧靈徹</p><p style="margin-left:0em;text-indent:0em;" class="lg-abnormal"><div class='lg-row'>天台眾峯外　華頂當其空　有時半不見　崖嵬在雲中</div>
</p></div>
<div class='div-other'><a id='mulu1600' />
<p class='h4'>李紳</p>
<div class="lg regular" style="margin-left:0em;"><div class='lg-row'>欲向僊峯煉九丹　獨瞻華頂禮僊壇　石標琪樹凌空碧　水掛銀河曠月寒</div>
<div class='lg-row'>天外鶴聲隨綘節　洞中雲氣隱琅玕　浮生未有從師地　空誦玄經想羽翰</div>
</div></div>
<div class='div-other'><a id='mulu1601' />
<p class='h4'>皮日休：華頂杖</p>
<div class="lg regular" style="margin-left:0em;"><div class='lg-row'>金凌僊樹杖　道客自擕持　探洞求丹栗　挑雲覓白芝　量泉將濯足　闌鶴且支頤</div>
<div class='lg-row'>以此將為贈　唯君盡得知</div>
</div></div>
<div class='div-other'><a id='mulu1602' />
<p class='h4'>陸龜蒙：華頂杖</p><p style="margin-left:0em;text-indent:0em;" class="lg-abnormal"><div class='lg-row'>萬古陰崖雪　靈根不為枯</div>
<div class='lg-row'>瘦於霜鶴脛　奇是墨龍鬚　柱訪玄談客　特看潑畫圖　湖雲如有路　兼可到僊都</div>
</p></div></div>
<div class='div-other'><a id='mulu1603' />
<p class='h3'>明</p>
<div class='div-other'><a id='mulu1604' />
<p class='h4'>范理</p><p style="margin-left:0em;text-indent:0em;" class="lg-abnormal"><div class='lg-row'>台嶽信奇挺　絕頂復在茲　眼看東滄溟　手攀南尼箕　赤城採丹霞　玉筍橫翠眉　迢迢鯨音來　拂拂香飈吹</div>
<div class='lg-row'>憇翫惜深逈　沿流濯漣<span class='corr'>漪</span>　鶴馭相翩翩　松蘿亦叅差　風物多異態　長生固其宜</div>
<div class='lg-row'>清爽了在目　浩浩興遐思　已叅籓方寄　難忘國士知　去去畢世用　重與浮丘期</div>
</p></div>
<div class='div-other'><a id='mulu1605' />
<p class='h4'>周應顯</p>
<div class="lg regular" style="margin-left:0em;"><div class='lg-row'>華頂崖嵬峻石梯　遊人不倦此登躋　高叅霄漢三台近　勝壓東南五嶽低</div>
<div class='lg-row'>池上浮屠空窣堵　雪中梵宇湧招提　病夫年老無能事　草座蒲團喜共棲</div>
</div></div>
<div class='div-other'><a id='mulu1606' />
<p class='h4'>潘慎：用韻</p>
<div class="lg regular" style="margin-left:0em;"><div class='lg-row'>倚笻攀磴若天登　此是名山第一層　幽澗墮林聲欲咽　高峯摩漢勢疑崩　僊翁煉藥空遺竈　老衲烹茶旋煮冰</div>
<div class='lg-row'>五百應真何處去　斷碑無字鎖寒藤</div>
</div></div>
<div class='div-other'><a id='mulu1607' />
<p class='h4'>賈詩</p><p style="margin-left:0em;text-indent:0em;" class="lg-abnormal"><div class='lg-row'><span class='corr'>太</span>白千載豪　神遊渺湖海</div>
<div class='lg-row'>漠漠此中山　而有書堂在　礙斷綠蘿深　澗寂寒泉瀉　撫景一悲傷　彷彿瞻雲采</div>
</p></div>
<div class='div-other'><a id='mulu1608' />
<p class='h4'>題王右軍墨池</p><p style="margin-left:0em;text-indent:0em;" class="lg-abnormal"><div class='lg-row'>墨池千古覆青冥　內史當年寫道經　換卻白鵞今不見　空遺寒碧照山亭</div>
</p></div>
<div class='div-other'><a id='mulu1609' />
<p class='h4'>胡融：望海石</p><p style="margin-left:0em;text-indent:0em;" class="lg-abnormal"><div class='lg-row'>空藤拄苔磴　長咲凌秋風　天空白露下　碧落磨青銅</div>
<div class='lg-row'>夜半見海日　發軔扶桑紅　黃支與流水　出沒白浪中　久跨坎井見　始知天壤空</div>
<div class='lg-row'>招手喚海童　寄書蓬萊宮　我欲蹲此石　投竿慕任公　巨鰲倘可得　持厭江之東</div>
</p></div>
<div class='div-other'><a id='mulu1610' />
<p class='h4'>鍊丹井</p><p style="margin-left:0em;text-indent:0em;" class="lg-abnormal"><div class='lg-row'>荒巔有野井　古意豁冥搜　蘇石已摧剝　雲蘿閟清幽　憶昔抱朴翁　煉液棲高丘　朝飲井中泉　暮灌井下流</div>
<div class='lg-row'>丹成已蟬蛻　巖花幾春秋　但見虎豹蹄　印跡碧甃頭　舉瓢酌寒泉　一飲消百憂</div>
<div class='lg-row'>日暮洞恍傯　攀桂聊淹留</div>
</p></div>
<div class='div-other'><a id='mulu1611' />
<p class='h4'>黃經洞</p><p style="margin-left:0em;text-indent:0em;" class="lg-abnormal"><div class='lg-row'>平生山水癖　遐往心獨喜　採秀凌丹丘　忽遇白雲子</div>
<div class='lg-row'>腰劍蒼龍污　野袂青霞起　邀我石洞行　共坐啗石髓　架有黃庭經　猶是東晉紙</div>
<div class='lg-row'>粲若錐晝沙　其字大如指　只傳卻老術　長跪與進履　吾心在衛闕　焉得拾薪水</div>
</p></div>
<div class='div-other'><a id='mulu1612' />
<p class='h4'>葛僊茶圃</p><p style="margin-left:0em;text-indent:0em;" class="lg-abnormal"><div class='lg-row'>絕巘匿精廬　蒼煙路孤逈　草秀僊翁園　春風發幽茗　野僧四五人　腦紺瞳子烱</div>
<div class='lg-row'>擕㯛汲飛瀑　呼我烹石鼎　風濤瀉江灘　天籟起林嶺　七碗鏖郝源　一水鬥雙井　我雖冠履傳　心樂祗園靜</div>
<div class='lg-row'>濯足臥禪扄　夢墮蒙山頂</div>
</p></div>
<div class='div-other'><a id='mulu1613' />
<p class='h4'>葛僊宅</p><p style="margin-left:0em;text-indent:0em;" class="lg-abnormal"><div class='lg-row'>僊翁臥雲日　種松藥爐東</div>
<div class='lg-row'>千載麟鬣古　突兀成老龍　蛻骨入<span class='corr'>霄</span>漢　橫身飲長風　上有玄鶴巢　下有白蟻宮　先生昔羽化　雞犬盡凌空</div>
<div class='lg-row'>如何刀圭妙　失此十八公</div>
</p></div>
<div class='div-other'><a id='mulu1614' />
<p class='h4'>王宗沐：登華頂</p><p style="margin-left:0em;text-indent:0em;" class="lg-abnormal"><div class='lg-row'>入山未厭深　絕頂大華秋</div>
<div class='lg-row'>飛足度清晝　一望下里收　羣峯兒女列　邑郭草樹稠　三界法胥際　灝氣長自浮</div>
<div class='lg-row'>處身忌大高　視下得無愁　三十廁人世　海淨當一漚　朝華取力競　玄覽非所謀　雲鶴皷奇翼　鷃處枌榆投</div>
<div class='lg-row'>洞戶寂不開　烟雲未能留　胡不跨長風　八極恣行遊</div>
</p></div>
<div class='div-other'><a id='mulu1615' />
<p class='h4'>王士性：華頂太白堂觴別王承父，時朗陵劉孟玉在坐</p><p style="margin-left:0em;text-indent:0em;" class="lg-abnormal"><div class='lg-row'>天台十月行久絕　萬八峯頭早飛雪　寒江水落木葉波　煙樹山山互明滅　雪花忽散晴峯迴　滄海蓬萊掌上開</div>
<div class='lg-row'>方平拄杖正絕倒　崑崙先生騎鶴來　來時正與劉郎值　雙娥洞口遙相伺</div>
<div class='lg-row'>萬樹桃花迷舊機　祇今尋源不復記　崑崙有路通天台　石梁橋畔掃蒼苔　四山暝色收屐齒　雙㵎鳴泉落酒杯</div>
<div class='lg-row'>酒酣耳熱余欲起　咲指莾蒼胡乃爾　只有天台兩片雲　來往青山作知<span class='corr'>己</span></div>
<div class='lg-row'>故起高齋傍大白　與雲分作石上客　深山麋鹿耐為羣　永夜星辰坐堪摘　君來約我住新秋　風雨長江苦滯留</div>
<div class='lg-row'>十載神遊徒夢境　一朝勝覽足冥搜　我今辭君還去去　留此青山為君署</div>
<div class='lg-row'>他年宰臥此山頭　山靈有約仍邀汝</div>
</p></div>
<div class='div-other'><a id='mulu1616' />
<p class='h4'>王立程：陟華頂下桐柏<span class='corr'>仄</span>徑</p>
<div class="lg regular" style="margin-left:0em;"><div class='lg-row'>本末天垂苦霧濃　雨餘疎磬落孤峯　沿溪怪石奔狂象　倒壑腥風吼毒龍</div>
<div class='lg-row'>藥竈自燒丹蘚剝　禪扉誰啟白雲封　憑虛已覺身如幻　濟勝何煩九節笻</div>
</div></div>
<div class='div-other'><a id='mulu1617' />
<p class='h4'>楊鶴：同無盡燈法師登華頂觀日出</p><p style="margin-left:0em;text-indent:0em;" class="lg-abnormal"><div class='lg-row'>我從華頂行　腳踏千葉蓮</div>
<div class='lg-row'>雞鳴初辯色　朗朗晨星懸　燈公呼我起　急往登山巔　日輪紫磨金　躍冶如荷錢　霞光捧烏足　步步升紫烟</div>
<div class='lg-row'>青銅大圓鏡　火珠灼欲然　琉璃香水海　隱隱明東邊　兹山開宿霧　似有人天緣</div>
<div class='lg-row'>菩提嶺底雲　一一咒羅綿　承我跏趺足　銀氣彌芝田　氤氳結不解　圓頂如葢旋　霞標與瀑布　二奇猶戔戔</div>
<div class='lg-row'>始知造物妙　怪手無雕鐫　有相若無相　非色非空焉　千峯間萬壑　導師口便便</div>
<div class='lg-row'>是為錢塘郡　是為會稽偏　吳越辯疆域　江海相勾連　四明黑水洋　<span class='corr'>大</span>士乘願船</div>
<div class='lg-row'>龍湫雁宕勝　峯巒小于拳　惟有茲山境　窟宅多靈仙　九峯互隱見　八溪流潺湲　奇形與詭狀　巧盡難精妍</div>
<div class='lg-row'>碑板無名字　冥搜盡香旃　聽之耳根淨　毛骨蛻若蟬　又如小兒相　見乳先流涎</div>
<div class='lg-row'>足蹟雖未到　目牛已無全　茲行真勝賞　虛往獲實還　頂禮降魔塔　恍傯見古賢　借問靈山會　一去來何年</div>
<div class='lg-row'>恐是同行師　貌改神仍<span class='corr'>傳</span>　前夕說法華　示我實與權　捫蘿並附葛　處處窮林泉</div>
<div class='lg-row'>聲聞小悟入　舌本漸硬堅　再看華頂雲　世界盡棄捐　三生了可證　塵網不足牽　從此便剃落　穩學天台禪</div>
</p></div>
<div class='div-other'><a id='mulu1618' />
<p class='h4'>訪優曇習靜處</p><p style="margin-left:0em;text-indent:0em;" class="lg-abnormal"><div class='lg-row'>趺坐幾何年　紺髮日已長　高高華頂雲　孤絕不可上</div>
<div class='lg-row'>天台成道時　魔來高一丈　刀兵水火難　萬鬼紛攘攘　須臾悲哭聲　化作骨肉像</div>
<div class='lg-row'>大師寂不動　降伏盡稽顙　干今有此否　頗亦示惚恍　我來見草庵　心目忽開朗</div>
<div class='lg-row'>了心何用多　容足亦以廣　海枯與石爛　坐斷無明網　身心定慧圓　照見琉璃象　君看嶺上雲　無心自來往</div>
<div class='lg-row'>若沈復若沒　有想若無想　但作如是觀　聖胎自長養　空山寂無人　出汝金磬響</div>
</p></div>
<div class='div-other'><a id='mulu1619' />
<p class='h4'>陳繼疇：登華頂</p>
<div class="lg regular" style="margin-left:0em;"><div class='lg-row'>覽勝高搴第一峯　振衣秋色掛崆峒　微茫疋練江光入　呼吸星辰帝座通</div>
<div class='lg-row'>天籟作流鐘磬寂　海輪欲上<span class='corr'>曙</span>霞紅　憑將一片降魔石　遣盡無明了色空</div>
</div></div>
<div class='div-other'><a id='mulu1620' />
<p class='h4'>劉康社：華頂吟寄幽溪無盡法主</p><p style="margin-left:0em;text-indent:0em;" class="lg-abnormal"><div class='lg-row'>華頂峯高高幾許　半截山腰度風雨</div>
<div class='lg-row'>上拂青霄望四明　下矚滄江通委羽　我欲擕枕<span class='corr'>眠</span>風頭　胸中不掛世間愁</div>
<div class='lg-row'>三年一覺命酒坐　醉呼李白為清謳　顧懽小兒木石偶　葛玄老子麏麋儔　才鬼頑仙無足取　劫灰不問人千秋</div>
<div class='lg-row'>香谷巖前老和尚　肯借人間般若舟</div>
</p></div></div></div>
<div class='div-other'><a id='mulu1621' />
<p class='h2'>石橋</p>
<div class='div-other'><a id='mulu1622' />
<p class='h3'>唐</p>
<div class='div-other'><a id='mulu1623' />
<p class='h4'>皇甫曾</p>
<div class="lg regular" style="margin-left:0em;"><div class='lg-row'>石梁人不到　獨往更迢迢　乞食山家少　尋鐘野寺遙　松門風自掃　瀑布雪難消</div>
<div class='lg-row'>秋夜聞清梵　餘音逐海潮</div>
</div></div></div>
<div class='div-other'><a id='mulu1624' />
<p class='h3'>宋</p>
<div class='div-other'><a id='mulu1625' />
<p class='h4'>羅適：題石橋栴檀像</p><p style="margin-left:0em;text-indent:0em;" class="lg-abnormal"><div class='lg-row'>傳得栴檀相甚奇　紺容光撤照須彌　橋頭尊者來瞻禮　應憶靈山聽法時</div>
</p></div>
<div class='div-other'><a id='mulu1626' />
<p class='h4'>石梁</p>
<div class="lg regular" style="margin-left:0em;"><div class='lg-row'>飛瀑斷巖路　天然石似梁　始知融結日　便作聖賢鄉</div>
<div class='lg-row'>水靜魚龍樂　山靈草木香　茶花本餘事　留跡示諸方</div>
</div></div>
<div class='div-other'><a id='mulu1627' />
<p class='h4'>陶穀</p>
<div class="lg regular" style="margin-left:0em;"><div class='lg-row'>重重翠嶂聳雲端　玉殿金樓縹緲間</div>
<div class='lg-row'>聖境不容凡俗到　故將飛瀑隔塵寰</div>
</div></div>
<div class='div-other'><a id='mulu1628' />
<p class='h4'>洪适</p><p style="margin-left:0em;text-indent:0em;" class="lg-abnormal"><div class='lg-row'>懸磴跨幽崖　奔流潄深壑　宛然臥蒼龍　天巧謝深鑿</div>
<div class='lg-row'>萬木斬前山　笙竽真籟作　長嘯斥猩猱　高巢布烏鵲　莓苔助危梁　下瞰膽欲落</div>
<div class='lg-row'>橫前阻翠屏　峭立旁如削　於此判塵凡　咫尺遂綿邈　飛錫凌空虛　樓臺俯林薄</div>
<div class='lg-row'>寶輝覿華鐙　金輪過神雀　二年佐銅虎　渠能解覊絡　來烹紫雲腴　寒甌散萉萼　奇事訂前聞　詩成謝層閣</div>
</p></div>
<div class='div-other'><a id='mulu1629' />
<p class='h4'>陳知柔</p>
<div class="lg regular" style="margin-left:0em;"><div class='lg-row'>巨石橫空豈偶然　萬雷奔壑有飛泉　好山雄壓三千界　幽處長栖五百僊</div>
<div class='lg-row'>雲際樓臺深夜見　雨中鐘皷隔溪傳　我來不作聲聞想　聊試茶甌一味禪</div>
</div></div>
<div class='div-other'><a id='mulu1630' />
<p class='h4'>賀允中</p><p style="margin-left:0em;text-indent:0em;" class="lg-abnormal"><div class='lg-row'>敢祈方廣現危梁　千古明燈共此光　聊試茶花便歸去　杖頭挑得晚風涼</div>
</p></div>
<div class='div-other'><a id='mulu1631' />
<p class='h4'>石郊</p><p style="margin-left:0em;text-indent:0em;" class="lg-abnormal"><div class='lg-row'>行破白雲山幾重　僧牀接宿幸相容　泉聲到枕夜無寐　時聽隔林方廣鐘</div>
</p></div>
<div class='div-other'><a id='mulu1632' />
<p class='h4'>太史章</p>
<div class="lg regular" style="margin-left:0em;"><div class='lg-row'>澗底輕雷噴玉泉　石橋僧度是何年　靈峯陡隔人間世　真境潛分洞裏天　施食曾聞龍就掌　談禪應有虎當筵</div>
<div class='lg-row'>道猷靈跡非無證　誰見湔腸掛木巔</div>
</div></div>
<div class='div-other'><a id='mulu1633' />
<p class='h4'>魏宗</p><p style="margin-left:0em;text-indent:0em;" class="lg-abnormal"><div class='lg-row'>間入招提景　曇華積翠雲</div>
<div class='lg-row'>晴光朝更合　嵐氣晚來分　梵語微茫韻　鐘聲杳靄聞　無山問禪法　坐對柏爐薰</div>
</p></div>
<div class='div-other'><a id='mulu1634' />
<p class='h4'>夏竦</p>
<div class="lg regular" style="margin-left:0em;"><div class='lg-row'>斷澗橫幽石　蒼苔古木陰　欹危接山腹　迢遞過雲心　峙壁旁千綆　飛流下萬尋</div>
<div class='lg-row'>秦人若驅策　蓬島路非深</div>
</div></div>
<div class='div-other'><a id='mulu1635' />
<p class='h4'>僧見公</p>
<div class="lg regular" style="margin-left:0em;"><div class='lg-row'>金枝玉樹爛雲虹　五百僧伽化境通　變見有身分剎土　去來無跡住虛空</div>
<div class='lg-row'>鹿啣花繞文殊座　龍戲珠迎海伯宮　曾見石橋行道處　白蓮香散吉祥風</div>
</div></div>
<div class='div-other'><a id='mulu1636' />
<p class='h4'>葉清臣（二首）</p>
<div class="lg regular" style="margin-left:0em;"><div class='lg-row'>覺雄示入滅　尊者俱受記　現彼聲聞身　護茲濁惡地</div>
<div class='lg-row'>他方自感通　此處真靈祕　一路指橋西　誰明導師意</div>
</div><p style="margin-left:0em;text-indent:0em;" class="lg-abnormal"><div class='lg-row'>一徑涼飈響萬松　青霞紫霧祕爐峯</div>
<div class='lg-row'>寒生別洞前溪雨　聲到諸天午夜鐘　僊境月高猶駕鶴　陰潭雲起舊降龍　出塵境界無多地　已上金庭第七重</div>
</p></div>
<div class='div-other'><a id='mulu1637' />
<p class='h4'>王十朋（二首）</p>
<div class="lg regular" style="margin-left:0em;"><div class='lg-row'>石橋未到已先知　入眼端如入夢時</div>
<div class='lg-row'>僧喚我為嚴首座　前身曾寫石橋碑</div>
</div><p style="margin-left:0em;text-indent:0em;" class="lg-abnormal"><div class='lg-row'>路隔僊凡信已通　天公容我踏長虹　情知方廣神遊久　不在登臨杖屨中</div>
</p></div>
<div class='div-other'><a id='mulu1638' />
<p class='h4'>賈似道</p>
<div class="lg regular" style="margin-left:0em;"><div class='lg-row'>古竹修終日　僧房出翠微　瀑為煎茗水　雲作坐禪衣</div>
<div class='lg-row'>尊者難相遇　遊人又獨歸　一猨橋外急　便是不忘機</div>
</div></div>
<div class='div-other'><a id='mulu1639' />
<p class='h4'>王亞夫</p><p style="margin-left:0em;text-indent:0em;" class="lg-abnormal"><div class='lg-row'>天巧何年路　千峯亂入雲</div>
<div class='lg-row'>瀑飛雙澗合　崖斷一橋分　樹色春猶凍　猨聲夜或聞　靈磫如可見　煮茗共爐薰</div>
</p></div>
<div class='div-other'><a id='mulu1640' />
<p class='h4'>陳長卿</p><p style="margin-left:0em;text-indent:0em;" class="lg-abnormal"><div class='lg-row'>扶笻掇寒煙　經度羅漢嶺　扳援出藤蘿　石梯遶天頂　翼然忽見曇華亭　人言此是僊人境</div>
<div class='lg-row'>五百應真今在不　圜光夜吐如龍湫　一聲金策振林杪　松月驚墮千山秋</div>
<div class='lg-row'>忽然澎湃瀑聲急　石橋架壑蒼虹濕　我生矯健金骨輕　飛步直上峯頭立　兩三客子俱膽驚　下視縮瑟不敢行</div>
<div class='lg-row'>絕憐老蛟織水底　鱗屋夜湧還頹傾　上有玉女泣清露　山靈麾呵常守護</div>
<div class='lg-row'>紺宇杳何處　忽聞疎鐘聲　琪林珠樹輝相暎　寶地交錯黃金繩　欲訪瞿曇談至道　回首目見慈雲遶</div>
</p></div>
<div class='div-other'><a id='mulu1641' />
<p class='h4'>趙湘</p>
<div class="lg regular" style="margin-left:0em;"><div class='lg-row'>白日巖峯峭　橫橋一徑微　多年無客到　向晚有雲歸　水碧苔生髮　天寒樹著衣</div>
<div class='lg-row'>如何方廣寺　千古去人稀</div>
</div></div>
<div class='div-other'><a id='mulu1642' />
<p class='h4'>趙清源</p><p style="margin-left:0em;text-indent:0em;" class="lg-abnormal"><div class='lg-row'>何處覓靈蹤　天台第一峯</div>
<div class='lg-row'>雲深惟見寺　夜靜忽聞鐘　卓錫隨飛鶴　談玄起蟄龍　石橋如有約　跨月坐從容</div>
</p></div>
<div class='div-other'><a id='mulu1643' />
<p class='h4'>僧訥齋</p>
<div class="lg regular" style="margin-left:0em;"><div class='lg-row'>叠嶂層巒護石橋　橋西樓閣接神霄　有時龍見作雲雨　或聽梵音同海潮　翠木蒼藤分掩暎　丹崖白壁聳岧嶤</div>
<div class='lg-row'>我來登覽絕塵事　啼鳥一聲山路遙</div>
</div></div>
<div class='div-other'><a id='mulu1644' />
<p class='h4'>高似孫</p><p style="margin-left:0em;text-indent:0em;" class="lg-abnormal"><div class='lg-row'>一石上負崑崙柱　一水西奔牛女渚</div>
<div class='lg-row'>玉幹獰鱗萬古松　夜夜神光千帝宇　石滑苔危水一縷　四海長沾開闢雨</div>
<div class='lg-row'>月落未落步行矩　兩足敲泉龍擺舞</div>
</p></div>
<div class='div-other'><a id='mulu1645' />
<p class='h4'>宋之瑞（二首）</p>
<div class="lg regular" style="margin-left:0em;"><div class='lg-row'>石梁橫亘不知春　閱盡憧憧幾許人</div>
<div class='lg-row'>正使更無蒸餅碍　可能前路絕荊榛</div>
</div>
<div class="lg regular" style="margin-left:0em;"><div class='lg-row'>應緣心在已心空　方廣那知只此中</div>
<div class='lg-row'>金雀茗花時現滅　不妨遊戲小神通</div>
</div></div></div>
<div class='div-other'><a id='mulu1646' />
<p class='h3'>元</p>
<div class='div-other'><a id='mulu1647' />
<p class='h4'>鮮于樞：石橋留題</p>
<div class="lg regular" style="margin-left:0em;"><div class='lg-row'>旁通日月上星辰　有路遙應接玉京　僊變未終人物換　秦鞭不到海波平</div>
<div class='lg-row'>當時混沌知誰鑿　他日崆峒強自名　枯樹重榮事尤異　欲從樵者問長生</div>
</div></div></div>
<div class='div-other'><a id='mulu1648' />
<p class='h3'>明</p>
<div class='div-other'><a id='mulu1649' />
<p class='h4'>魯昇</p>
<div class="lg regular" style="margin-left:0em;"><div class='lg-row'>勝境依然在　人間歲月遙　誰知三十載　重上石梁橋　古路行應熟　前僧跡漸消</div>
<div class='lg-row'>斯遊如可再　深處覓王喬</div>
</div></div>
<div class='div-other'><a id='mulu1650' />
<p class='h4'>嚴光治</p>
<div class="lg regular" style="margin-left:0em;"><div class='lg-row'>冐雨披山磴　梯雲到石橋　水聲鳴不盡　人跡去還遙</div>
<div class='lg-row'>落日浮虹影　冲牛射斗杓　飛鳧何處覓　惆悵憶王喬</div>
</div></div>
<div class='div-other'><a id='mulu1651' />
<p class='h4'>夏昺：遊石橋次宗成姪韻</p>
<div class="lg regular" style="margin-left:0em;"><div class='lg-row'>多年聞勝槩　此日一登山　梵宇煙霞裏　鐘聲杳靄間　橋危過客少　花落定僧間</div>
<div class='lg-row'>撫景清吟久　乘驄帶月還</div>
</div></div>
<div class='div-other'><a id='mulu1652' />
<p class='h4'>鄭善夫：石梁行</p><p style="margin-left:0em;text-indent:0em;" class="lg-abnormal"><div class='lg-row'>陰崖㟏豁氣溟濛　山木慘切悲廻風</div>
<div class='lg-row'>石梁駕天蟠彩虹　飛流下擣龍光宮　上僊之都弱水東　彼岸可度天之功</div>
<div class='lg-row'>十年尋僊志未已　台岳欣逢羨門子　願君啟我元命秘　荷鑱拾芋吾不耻　桃源洞天春色多　爾時劉阮今如何</div>
</p></div>
<div class='div-other'><a id='mulu1653' />
<p class='h4'>范理</p>
<div class="lg regular" style="margin-left:0em;"><div class='lg-row'>萬叠雲山素翠重　微微一帶路遙通　忽聞鐘磬穿雲出　漸見樓臺隱霧中</div>
<div class='lg-row'>瀑向巖前飛玉雪　人於天上踏銀虹　此身即是登方廣　變幻何須更遠窮</div>
</div></div>
<div class='div-other'><a id='mulu1654' />
<p class='h4'>王曠</p>
<div class="lg regular" style="margin-left:0em;"><div class='lg-row'>石梁高架入雲霓　橋下奔泉撼翠微　噴雪乍疑銀漢潰　橫空驚見玉龍飛　匡廬莫謾論兄弟　烏鵲從來有是非</div>
<div class='lg-row'>笑我平生愛奇勝　臨深傍險夜忘歸</div>
</div></div>
<div class='div-other'><a id='mulu1655' />
<p class='h4'>王士性：宿石梁</p>
<div class="lg regular" style="margin-left:0em;"><div class='lg-row'>獨跨幽崖劃鬼工　何來神物蛻崆峒　轉疑白日填烏鵲　忽謾青天駕彩虹　飛瀑倒垂雙澗合　驚濤怒起萬山空</div>
<div class='lg-row'>西樓月色終宵在　風雨無端滿梵宮</div>
</div></div>
<div class='div-other'><a id='mulu1656' />
<p class='h4'>蓋竹歌</p><p style="margin-left:0em;text-indent:0em;" class="lg-abnormal"><div class='lg-row'>君不見　宇內洞天三十六　玄都僊伯紛相逐</div>
<div class='lg-row'>乾坤溟涬初判時　巨靈攫取私南服　玉京委羽不足奇　亦有蓋竹台南巋</div>
<div class='lg-row'>香爐峯高玄鶴舞　天門路狹罡風吹　洞天日月無終始　誰其治者商丘子</div>
<div class='lg-row'>忽逢大塊飛刦灰　謫向人間作僊史　乞得天孫雲錦章　來時挾之下大荒　寶光不減俗緣淺　一入長安鬢已蒼</div>
<div class='lg-row'>黃金臺下春風改　滄桑幾變僊長在　五斗何煩役世塵　扁舟刦自還東海</div>
<div class='lg-row'>鄉里小兒誇錦衣　誰為我貴知者稀　胡麻可飯水可飲　白雲洞裏遲君歸　我聞此澗多素書　葛洪謂是神僊居</div>
<div class='lg-row'>他年若返雲中駕　七夕相招幸待余</div>
</p></div>
<div class='div-other'><a id='mulu1657' />
<p class='h4'>陳繼儒：宿石橋寺</p><p style="margin-left:0em;text-indent:0em;" class="lg-abnormal"><div class='lg-row'>上方臺殿與雲浮　瓢苙蕭然暝自投　一壑松風涼入枕　四更山月正當樓</div>
<div class='lg-row'>飛泉觸石疑傳漏　亂葉敲窗不待秋　莫道仙源無處覓　曇花亭外是滄洲　石梁溪路縈紆到上方　萬山圍合樹蒼蒼</div>
<div class='lg-row'>雙流出峽風雷吼　片石橫空日月長　訝探玄珠無象罔　居然度世有津梁</div>
<div class='lg-row'>欲叅四果超無漏　亭上曇花正吐芳</div>
</p></div>
<div class='div-other'><a id='mulu1658' />
<p class='h4'>王立程：同休遠、文心上人度石梁</p><p style="margin-left:0em;text-indent:0em;" class="lg-abnormal"><div class='lg-row'>平生<span class='corr'>愜</span>幽賞　山水有餘癖　躋攀陟空嶐　杖履迷昕夕　遙受萬峯攢　悠然暮雲白</div>
<div class='lg-row'>一徑轉松蘿　縈迴盤蹬窄　怪石駕飛梁　橫空巨靈劈　瀑布自天來　波濤翻四壁</div>
<div class='lg-row'>噴<span class='corr'>沫</span>建瓴下　懸崖幾千尺　足底走轟雷　崩騰疑地折　中有一線通　莓苔覆其脊</div>
<div class='lg-row'>艮趾若進原　生死不容隙　猨鳥不敢窺　蛟龍猶辟易　傳聞方廣寺　咫尺烟霞隔　石扇閉冬春　洞門恍金碧</div>
<div class='lg-row'>何處覓曇華　應真現五百　時與山僧來　躊躇復中卻　觀止即康莊　虔心輕一擲</div>
<div class='lg-row'>舉足已忘身　回頭仍喪魄　獨有寫碑人　因<span class='corr'>緣</span>招手石　嗜奇不覺陰　偶然遂所適　吟坐了無生　往來憑兩屐</div>
<div class='lg-row'>大呌神飛揚　腥風生肘腋　颯颯梵鐘聲　微茫飛玉舄　觀者色沮喪　相顧徒咋唶</div>
<div class='lg-row'>親朋四五人　驚定還慰責　千金誡垂堂　髮膚甯不惜　遺生三鴻毛　胡為效臧獲</div>
<div class='lg-row'>吁嗟謝世情　嶔<span class='corr'>巇</span>羊腸迫　浮沉投網羅　安危何所擇　為我解天弢　逍遙舒六翮　咄咄懷清芬　冷冷振金策</div>
<div class='lg-row'>夢寐亦忘歸　青蓮浮枕席　倐忽猶捕風　俯仰殊今昔　願言寄長往　惆悵滄洲客</div>
</p></div>
<div class='div-other'><a id='mulu1659' />
<p class='h4'>楊鶴：同無盡師遊石梁坐石上觀瀑（四首）</p>
<div class="lg regular" style="margin-left:0em;"><div class='lg-row'>千尺鼉梁噴水輪　飛湍如練復如銀　明河放禪黃牛峽　雪浪翻車白馬津　鬼斧斲雲開磴道　山精吹火照波旬</div>
<div class='lg-row'>蓮花片片峯頭落　夜現僊人五百身</div>
</div><p style="margin-left:0em;text-indent:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>青山不斷海潮音　優鉢花開幾布金</div>
<div class='lg-row'>定裏月光脩水觀　快時玉女出潭心　松風澗響千林答　白日幽崖萬壑陰　甘露楊枝何處覓　老農且欲乞為霖</div>
</p><p style="margin-left:0em;text-indent:2em">其三</p>

<div class="lg regular" style="margin-left:0em;"><div class='lg-row'>萬峰深處望潺湲　一示拈花便破顏　不是靈仙開窟宅　何緣飛瀑響空山</div>
<div class='lg-row'>雲封谷口迷朝徑　月上松門鎖夜關　踏遍紅塵無住著　袈裟只愛老僧閑</div>
</div><p style="margin-left:0em;text-indent:2em">其四</p>

<div class="lg regular" style="margin-left:0em;"><div class='lg-row'>竹裏飛泉濺白波　坐看玉筋下銀河　雨花噴<span class='corr'>沫</span>田衣濕　曳練迴風水霧多　空翠冷光侵薜荔　蒼顏鐵色照頭陀</div>
<div class='lg-row'>寒山拉手無人識　欲傍三珠結鳥窠</div>
</div></div>
<div class='div-other'><a id='mulu1660' />
<p class='h4'>馬騰：同文心登石梁觀瀑</p>
<div class="lg regular" style="margin-left:0em;"><div class='lg-row'>策杖尋方廣　遙遙逐水聲　雲間雙澗出　天半一梁橫　濤<span class='corr'>沫</span>翻銀浪　飛泉散玉英</div>
<div class='lg-row'>還思山月上　枕石弄虛明</div>
</div></div>
<div class='div-other'><a id='mulu1661' />
<p class='h4'>僧仲光：曇花亭觀石橋</p>
<div class="lg regular" style="margin-left:0em;"><div class='lg-row'>峭壁垂藤恠竇穿　神僧靈異事多年　崖從瀑布聲中斷　橋自青山盡處連　勝絕每欣雙徤足　憑危常羨一飛仙</div>
<div class='lg-row'>人疑樓閣半空住　恍忽猶驚風雨懸</div>
</div></div>
<div class='div-other'><a id='mulu1662' />
<p class='h4'>雲水僧：題石梁壁間</p>
<div class="lg regular" style="margin-left:0em;"><div class='lg-row'>一條拄杖一腰包　不憚千山萬水遙　舉目未觀方廣寺　脫鞋先過石梁橋</div>
<div class='lg-row'>亭前瀑布懸空瀉　屋後曇花帶雨飄　慚愧此生難再到　臨行又過兩三遭</div>
</div></div>
<div class='div-other'><a id='mulu1663' />
<p class='h4'>慧秀：同無盡師兄度石梁</p>
<div class="lg regular" style="margin-left:0em;"><div class='lg-row'>飛梁信靈異　設險化人城　虹貫層崖合　雷穿眾壑鳴</div>
<div class='lg-row'>青天水花落　白日寒雲生　長揖度之去　洒然毛骨清</div>
</div></div>
<div class='div-other'><a id='mulu1664' />
<p class='h4'>王立程：題斷橋</p><p style="margin-left:0em;text-indent:0em;" class="lg-abnormal"><div class='lg-row'>駕海長濤捲雪寒　天門一道下驚湍</div>
<div class='lg-row'>水絲晴織支機石　玉屑烟飛承露盤　靈斧叅差神鬼幻　仙源咫尺水雲寬</div>
<div class='lg-row'>思之遂過濠梁想　泡影乾坤欲渡難</div>
</p></div></div></div>
<div class='div-other'><a id='mulu1665' />
<p class='h2'>萬年寺</p>
<div class='div-other'><a id='mulu1666' />
<p class='h3'>宋</p>
<div class='div-other'><a id='mulu1667' />
<p class='h4'>陳知柔</p><p style="margin-left:0em;text-indent:0em;" class="lg-abnormal"><div class='lg-row'>古寺來投宿　雲巖第幾層　有詩堪<span class='corr'>供</span>佛　無事且依僧　小閣泉喧枕　修廊雨暗燈好峯看未足幽夢幾回登</div>
</p></div>
<div class='div-other'><a id='mulu1668' />
<p class='h4'>楊傑：玅蓮閣</p><p style="margin-left:0em;text-indent:0em;" class="lg-abnormal"><div class='lg-row'>天台有新閣　勝地近塔廟　影浸碧琉璃　沿洄去山嶠</div>
<div class='lg-row'>蓮生淤泥中　白日有明竅　花實相表裏　光色互炳曜　處空不染水　烈火豈其燎</div>
<div class='lg-row'>寶藏諸如來　端坐演法要　青目付上士　不待舉花咲　芬香初洞達　宿病已能療</div>
<div class='lg-row'>淨土記[王*爾]色　機感願力召　三時有開發　一本常寂照　不讀智者書　豈知此蓮玅</div>
</p></div>
<div class='div-other'><a id='mulu1669' />
<p class='h4'>羅適</p>
<div class="lg regular" style="margin-left:0em;"><div class='lg-row'>華頂西邊天姥東　玅蓮開閣對羣峯　青含銀漢三千界　香透金庭第八重　畫棟有聲啼海燕　燈波無影睡蛟龍</div>
<div class='lg-row'>夜深講罷何人見　雲在青天月在松</div>
</div></div></div>
<div class='div-other'><a id='mulu1670' />
<p class='h3'>明</p>
<div class='div-other'><a id='mulu1671' />
<p class='h4'>何守愚</p>
<div class="lg regular" style="margin-left:0em;"><div class='lg-row'>生平寤寐想天台　千里尋真到此來　修竹虛堂臨水構　玅蓮傑閣倚雲開</div>
<div class='lg-row'>峯頭石髓涓涓滴　水杪猨聲細細哀　勝境分明是蓬島　此中誰道有纖埃</div>
</div></div>
<div class='div-other'><a id='mulu1672' />
<p class='h4'>程資</p><p style="margin-left:0em;text-indent:0em;" class="lg-abnormal"><div class='lg-row'>茲山有佳譽　遊子多情牽</div>
<div class='lg-row'>時節况清淑　登臨由有緣　慷慨趨北嶠　愉悅坐中軒　丹霞宿簷瑞　玉液流寒泉</div>
<div class='lg-row'>巖花閒碧篠　恍疑洞口僊　薄暮瞑色改　萬壑生紫煙　俯視周八極　浩歌驚大千</div>
<div class='lg-row'>歌竟更延盻　鸞鶴翔中天</div>
</p></div>
<div class='div-other'><a id='mulu1673' />
<p class='h4'>方瞕</p>
<div class="lg regular" style="margin-left:0em;"><div class='lg-row'>茲地開惟晉　名山冠自台　池涵三界淨　塔擁萬峯開</div>
<div class='lg-row'>御履藏珠室　金蓮湧梵臺　無勞望僊駕　紫氣便東來</div>
</div></div>
<div class='div-other'><a id='mulu1674' />
<p class='h4'>蔡潮</p><p style="margin-left:0em;text-indent:0em;" class="lg-abnormal"><div class='lg-row'>舊遊時日未能忘　似有良緣到上方</div>
<div class='lg-row'>花梵皷聲經雨暗　竹爐茶氣煮雲香　高僧愛客井投轄　老客耽遊欲借牀　閒引轆轤僊井近　冰廚石壁漾天光</div>
</p></div>
<div class='div-other'><a id='mulu1675' />
<p class='h4'>錢德洪：臥病萬年寺（二首）</p>
<div class="lg regular" style="margin-left:0em;"><div class='lg-row'>病夫高臥得天台　落木雲深是再來</div>
<div class='lg-row'>三十峯頭借禪榻　月明飛錫下瓊臺</div>
</div>
<div class="lg regular" style="margin-left:0em;"><div class='lg-row'>一入天台便是僊　可憐塵世苦殘緣</div>
<div class='lg-row'>三更月出夢初覺　真與人間隔歲年</div>
</div></div>
<div class='div-other'><a id='mulu1676' />
<p class='h4'>葉良佩：由石橋尋萬年寺</p>
<div class="lg regular" style="margin-left:0em;"><div class='lg-row'>石橋西去逢僧梵　華頂浮來玉井蓮　雙澗風泉迴鸛鶴　入峯晴色動雲煙</div>
<div class='lg-row'>避喧且欲依蘭若　度海誰能駕鐵舩　厯厯松杉如昔夢　始知遊覽是前緣</div>
</div></div>
<div class='div-other'><a id='mulu1677' />
<p class='h4'>王宣：日暮抵萬年</p>
<div class="lg regular" style="margin-left:0em;"><div class='lg-row'>台山高不極　薄暮尚躋攀　水向雲間落　人從天際還　捫蘿轉絕壑　坐石俯深灣</div>
<div class='lg-row'>檜竹僧房寂　逢僧意自閒</div>
</div></div>
<div class='div-other'><a id='mulu1678' />
<p class='h4'>宋景平</p><p style="margin-left:0em;text-indent:0em;" class="lg-abnormal"><div class='lg-row'>上方危閣信無蹤　青藹摩空列桂叢</div>
<div class='lg-row'>自有蓮華發泥下　何須芝草遍山中　石橋暮隔霏霏雨　翠壁寒生淅<span class='corr'>淅</span>風　彈指憑誰開戶牗　朅來禪觀仰羣公</div>
</p></div>
<div class='div-other'><a id='mulu1679' />
<p class='h4'>王宗沐：萬年寺閔山僧行（二首）</p><p style="margin-left:0em;text-indent:0em;" class="lg-abnormal"><div class='lg-row'>樹頭鳥啼天欲曙　山僧披簑出門去　耘苗種荳薄暮歸　還脫泥衣了佛事　君不見　長安富僧懶且尊　日高橫枕未開門</div>
<div class='lg-row'>檀施宮中兼貴戚　錦蒙櫑檻洪朝昏　佛書不識元字腳　猶道夙值靈明根</div>
<div class='lg-row'>是法平等為佛子　佛法那知亦如此　但令木魚聲不死　未必來生復似爾</div>
</p>
<div class="lg regular" style="margin-left:0em;"><div class='lg-row'>前門有青山　後門有流水　四時花鳥富　真境誰得似　跳上蒲團未盤膝　抵死催租扣門急</div>
<div class='lg-row'>向將佛供供吏人　頗無酒肉吏怒噴　君不見　稻苗在田未盈尺　甯得熟時了官責　山僧耕種生理難　一分衣食二分官</div>
<div class='lg-row'>眼前吏人猛如此　如朕親臨亦浪語</div>
</div></div>
<div class='div-other'><a id='mulu1680' />
<p class='h4'>陳繼疇：雜詠</p>
<div class='div-other'><a id='mulu1681' />
<p class='h5'>萬年寺午鐘</p><p style="margin-left:0em;text-indent:0em;" class="lg-abnormal"><div class='lg-row'>靈境恣幽探　面面含雲氣　琪樹團秋陰　垂垂覆寶地　亭午若烟浮　二矅亦虧蔽</div>
<div class='lg-row'>雙龍噴玉液　琤琮響荒砌　齋罷發清磬　臨流一小憇　洗耳更濯纓　冷然有深契　幸脫世網纏　安能復匏繫</div>
<div class='lg-row'>非土何足歎　於焉可忘世</div>
</p></div>
<div class='div-other'><a id='mulu1682' />
<p class='h5'>仙人浪</p>
<div class="lg regular" style="margin-left:0em;"><div class='lg-row'>蒼玉挑雲出　叅差萬態殊　豈緣貔虎化　應是海神驅</div>
<div class='lg-row'>獵獵如征馬　纍纍若貫珠　煮來琪作供　何用飽伊浦</div>
</div></div>
<div class='div-other'><a id='mulu1683' />
<p class='h5'>天姥嶺</p>
<div class="lg regular" style="margin-left:0em;"><div class='lg-row'>叠巘摩雲翠欲流　瑤臺貝闕未全收</div>
<div class='lg-row'>桃源不用漁即引　何事青蓮只夢遊</div>
</div></div>
<div class='div-other'><a id='mulu1684' />
<p class='h5'>惆悵溪</p>
<div class="lg regular" style="margin-left:0em;"><div class='lg-row'>溪邊送別意徘徊　水自東流花自開</div>
<div class='lg-row'>願作峯頭雲一片　朝朝暮暮去還來</div>
</div></div></div>
<div class='div-other'><a id='mulu1685' />
<p class='h4'>王立程：萬年寺立雪齋</p>
<div class="lg regular" style="margin-left:0em;"><div class='lg-row'>雲疑杖履雪疑僧　立向齋頭悟不曾　落盡天花留半偈　擕來貝葉具三乘</div>
<div class='lg-row'>疎松露冷千峯月　飛瀑聲傳午夜燈　鐘磬欲殘清夣覺　坐餘身世媿無能</div>
</div></div>
<div class='div-other'><a id='mulu1686' />
<p class='h4'>天姥</p><p style="margin-left:0em;text-indent:0em;" class="lg-abnormal"><div class='lg-row'>車馬隔塵忙　幽林出上方</div>
<div class='lg-row'>萬竿清籜韻　雙炷定衣香　禮佛知龍護　齋心識象狂　坐邀天路近　歸夢嶺雲蒼</div>
</p></div>
<div class='div-other'><a id='mulu1687' />
<p class='h4'>僧慧秀：遊萬年寺</p>
<div class="lg regular" style="margin-left:0em;"><div class='lg-row'>曳策訊靈蹤　禪林瑞色濃　金雲生薜荔　寶岫設芙蓉</div>
<div class='lg-row'>殿冷雙流抱　庭幽萬樹封　曇猷不可即　山鬼尚鳴鐘</div>
</div></div></div></div>
<div class='div-other'><a id='mulu1688' />
<p class='h2'>玉霄峯</p>
<div class='div-other'><a id='mulu1689' />
<p class='h3'>唐</p>
<div class='div-other'><a id='mulu1690' />
<p class='h4'>皮日休</p>
<div class="lg regular" style="margin-left:0em;"><div class='lg-row'>青冥向上玉霄峯　元始先生戴紫蓉　曉案瓊文光洞壑　夜壇香氣惹杉松</div>
<div class='lg-row'>間迎僊客來為鶴　靜喚靈符去是龍　仔細捫心無偃骨　欲從師去肯相容</div>
</div></div>
<div class='div-other'><a id='mulu1691' />
<p class='h4'>陸龜蒙</p>
<div class="lg regular" style="margin-left:0em;"><div class='lg-row'>天台四萬八千丈　師在雲間啟竹扉　永夜祗知星斗近　深秋猶見海山微　玉壇曾降青旄節　雪壑長披白羽衣</div>
<div class='lg-row'>聞說靈壇富芝草　何須重問首陽薇</div>
</div></div>
<div class='div-other'><a id='mulu1692' />
<p class='h4'>陳寡言：玉霄山居</p><p style="margin-left:0em;text-indent:0em;" class="lg-abnormal"><div class='lg-row'>醉臥茅薝不閉關　覺來開眼見青山　松花落處宿猨在　麋鹿羣羣林際還</div>
</p></div></div>
<div class='div-other'><a id='mulu1693' />
<p class='h3'>宋</p>
<div class='div-other'><a id='mulu1694' />
<p class='h4'>陸務觀：玉霄閣</p><p style="margin-left:0em;text-indent:0em;" class="lg-abnormal"><div class='lg-row'>竹輿衝雨到天台　綠樹陰中小閣開　榜作玉霄君會否　要知小吏案行來</div>
</p></div></div>
<div class='div-other'><a id='mulu1695' />
<p class='h3'>明</p>
<div class='div-other'><a id='mulu1696' />
<p class='h4'>胡融</p><p style="margin-left:0em;text-indent:0em;" class="lg-abnormal"><div class='lg-row'>青冥玉霄頂　靜夜無纖埃　手擕赤松子　拂石坐蒼苔　舉瓢呼海日　長虹貫金罍</div>
<div class='lg-row'>掛劍桂樹枝　洗手天河回　我欲鏟崖嶂　涉海登蓬萊　要觀中洲碑　皷擑雲濤堆　風波雖可越　長鯨正崔嵬</div>
</p></div></div></div>
<div class='div-other'><a id='mulu1697' />
<p class='h2'>桐柏觀</p>
<div class='div-other'><a id='mulu1698' />
<p class='h3'>唐</p>
<div class='div-other'><a id='mulu1699' />
<p class='h4'>李白</p><p style="margin-left:0em;text-indent:0em;" class="lg-abnormal"><div class='lg-row'>天台隣四明　華頂高百越　門標赤城霞　樓棲蒼島月　凭危一登覽　直下見溟渤</div>
<div class='lg-row'>雲垂大鵬翻　波動巨鰲沒　風濤常洶湧　神恠何噏忽　怡情觀斯境　好道心不歇　攀條摘珠<span class='corr'>寶　</span>服藥煉真骨</div>
<div class='lg-row'>安得生羽毛　千秋臥蓬闕</div>
</p></div>
<div class='div-other'><a id='mulu1700' />
<p class='h4'>僧皎然</p><p style="margin-left:0em;text-indent:0em;" class="lg-abnormal"><div class='lg-row'>古觀秋來秀　冷然屬僊飈　瓊花被修蔓　柏實滿寒條</div>
<div class='lg-row'>影殿山寂寂　寥天月昭昭　幽期寄僊侶　習定至中宵　清佩間步虛　真官方宿朝</div>
</p></div>
<div class='div-other'><a id='mulu1701' />
<p class='h4'>李嶠</p><p style="margin-left:0em;text-indent:0em;" class="lg-abnormal"><div class='lg-row'>蓬閣桃源兩處分　人間海上不相聞　一朝琴裏悲黃鶴　何日山頭理白雲</div>
</p></div>
<div class='div-other'><a id='mulu1702' />
<p class='h4'>任翻</p>
<div class="lg regular" style="margin-left:0em;"><div class='lg-row'>飄飄雲外客　蹔宿聚僊堂　半夜人無語　中宵月送涼　鶴歸高樹靜　螢過小池光</div>
<div class='lg-row'>不得多時住　門開是自忙</div>
</div></div>
<div class='div-other'><a id='mulu1703' />
<p class='h4'>皮日休</p>
<div class="lg regular" style="margin-left:0em;"><div class='lg-row'>青冥向上紫霄峯　元始崔嵬聳玉容　曉案瓊文光絕壁　夜壇香氣襲靈松</div>
<div class='lg-row'>雲根恠石儀青鳳　潭底寒泓臥黑龍　步入瓊臺亡世路　分明半席許相從</div>
</div></div>
<div class='div-other'><a id='mulu1704' />
<p class='h4'>孟浩然</p><p style="margin-left:0em;text-indent:0em;" class="lg-abnormal"><div class='lg-row'>上盡崢嶸萬仞顛　四山圍遶洞中天　秋風吹月瓊臺曉　試問人間過幾年</div>
</p></div>
<div class='div-other'><a id='mulu1705' />
<p class='h4'>白<span class='corr'>玉</span>蟾（四首）</p><p style="margin-left:0em;text-indent:0em;" class="lg-abnormal"><div class='lg-row'>澹月籠蒼松　清流蘸修竹　水深蟾不沒　長伴道人宿</div>
</p><p style="margin-left:0em;text-indent:0em;" class="lg-abnormal"><div class='lg-row'>僊翁夜來扣林壑　約我明朝過南嶽　石壇對坐話松風　鶴唳一聲山月落</div>
</p><p style="margin-left:0em;text-indent:0em;" class="lg-abnormal"><div class='lg-row'>身落天台古洞天　蒲團未暖又飄然</div>
<div class='lg-row'>如何菴不瓊瑤地　想是吾非桐柏僊　無分得餐三井水　未曾深結九峯緣</div>
<div class='lg-row'>杖頭挑月下山去　空使寒猨嘯晚煙</div>
</p><p style="margin-left:0em;text-indent:0em;" class="lg-abnormal"><div class='lg-row'>桐柏山頭避俗囂　篇章斗酒自逍遙</div>
<div class='lg-row'>九峯野草迷丹竈　三井飛泉噴石橋　萬頃白雲蒸綠野　一聲黃鶴唳青霄　入言華頂高高處　東望蓬萊浸海潮</div>
</p></div>
<div class='div-other'><a id='mulu1706' />
<p class='h4'>鄭<span class='corr'>薰</span></p>
<div class="lg regular" style="margin-left:0em;"><div class='lg-row'>深山桐柏觀　殘雲路猶分　數里踏紅葉　全家穿白雲</div>
<div class='lg-row'>月寒巖嶂曉　風遠蕙蘭芬　明日出雲去　吹笙不可聞</div>
</div></div>
<div class='div-other'><a id='mulu1707' />
<p class='h4'>姚鵠</p><p style="margin-left:0em;text-indent:0em;" class="lg-abnormal"><div class='lg-row'>際海禮冰碧　穿雲來玉清</div>
<div class='lg-row'>千山盤鳥道　十里入猿聲　草木飄香異　雲霞引步輕　誰言鰲項上　此處是蓬瀛</div>
</p></div>
<div class='div-other'><a id='mulu1708' />
<p class='h4'>周朴</p>
<div class="lg regular" style="margin-left:0em;"><div class='lg-row'>東南一境青心目　有此千峯插翠微　人在下方衝月上　鶴從高處破烟飛　巖深水落寒侵骨　門靜花開色照衣</div>
<div class='lg-row'>欲識蓬萊今便是　更於何處學忘機</div>
</div></div>
<div class='div-other'><a id='mulu1709' />
<p class='h4'>孟浩然：宿桐柏觀</p><p style="margin-left:0em;text-indent:0em;" class="lg-abnormal"><div class='lg-row'>海泛信風帆　夕宿逗雲島　緬尋滄海趣　近愛赤城好　捫蘿亦踐苔　輟<span class='corr'>棹</span>恣窮討　息陰憇桐柏　採秀尋芝草</div>
<div class='lg-row'>鶴唳清露垂　雞鳴信潮早　願言鮮纓綬　從此去煩惱　高步凌四壁　玄縱得三老</div>
<div class='lg-row'>紛吾遠遊意　學彼長生道　日夕望三山　雲濤空浩浩</div>
</p></div>
<div class='div-other'><a id='mulu1710' />
<p class='h4'>錢起：過桐柏山</p>
<div class="lg regular" style="margin-left:0em;"><div class='lg-row'>秋風過楚山　山靜秋聲晚　賞心無定極　僊步亦情遠　返照雲竇空　寒流石苔淺　羽人昔已去　靈境欣方踐</div>
<div class='lg-row'>投策謝歸途　世緣從此遣</div>
</div></div></div>
<div class='div-other'><a id='mulu1711' />
<p class='h3'>宋</p>
<div class='div-other'><a id='mulu1712' />
<p class='h4'>章得象</p>
<div class="lg regular" style="margin-left:0em;"><div class='lg-row'>萬仞攀蘿上翠岑　豁然平地九峯心　參差珠樹和雲出　咫尺丹霄有路尋</div>
<div class='lg-row'>洞日碧畦長種玉　壇邊古篆欲生金　桑田未變桃先熟　唯見蓬萊水淺深</div>
</div></div>
<div class='div-other'><a id='mulu1713' />
<p class='h4'>葛閎（二首）</p><p style="margin-left:0em;text-indent:0em;" class="lg-abnormal"><div class='lg-row'>桃花爛熳春溪暖　紫玉簫沉月榭昏　未覺臺中光景晚　人間歸去見來孫</div>
</p><p style="margin-left:0em;text-indent:0em;" class="lg-abnormal"><div class='lg-row'>昔年書洞石　臺有伯陽經</div>
<div class='lg-row'>碧海船多卻　金霞夜不扄　爐成九轉藥　階布六符星　捷徑非君意　深遊不死庭</div>
</p></div>
<div class='div-other'><a id='mulu1714' />
<p class='h4'>元積中</p>
<div class="lg regular" style="margin-left:0em;"><div class='lg-row'>九峯巍絕亂雲屯　石室瓊臺舊<span class='corr'>址</span>存　山險密盤之字徑　洞深高開兩方門</div>
<div class='lg-row'>碧桃花熳春溪暖　紫玉簫沉月榭昏　未覺臺中光景晚　人間歸去見來孫</div>
</div></div>
<div class='div-other'><a id='mulu1715' />
<p class='h4'>趙師秀</p>
<div class="lg regular" style="margin-left:0em;"><div class='lg-row'>山深地忽平　縹緲見珠庭　瀑近春風濕　松多曉日清　石壇遺鶴羽　粉壁剝龍形</div>
<div class='lg-row'>逐士王靈寶　童顏幾百齡</div>
</div></div>
<div class='div-other'><a id='mulu1716' />
<p class='h4'>李昉</p>
<div class="lg regular" style="margin-left:0em;"><div class='lg-row'>子晉棲霞境　高高出世埃　真疑天上去　歸認下雲來</div>
<div class='lg-row'>銀漢星辰近　金庭洞府開　遲明欲回首　更上降真臺</div>
</div></div>
<div class='div-other'><a id='mulu1717' />
<p class='h4'>元居中</p><p style="margin-left:0em;text-indent:0em;" class="lg-abnormal"><div class='lg-row'>路在青雲上　人居紫府中</div>
<div class='lg-row'>山城矗銀漢　洞戶鎖瑤空　聖帝神蹤麗　僊家寶篆紅　瓊臺松桂合　終日韻天封</div>
</p></div>
<div class='div-other'><a id='mulu1718' />
<p class='h4'>夏竦</p>
<div class="lg regular" style="margin-left:0em;"><div class='lg-row'>鳥道寒藤結　洞門蒼蘚深　樓臺在山半　松檜出雲心　土腝春長在　峯高月易沉</div>
<div class='lg-row'>羽衣祠太乙　香冷石壇陰</div>
</div></div>
<div class='div-other'><a id='mulu1719' />
<p class='h4'>楊愈</p>
<div class="lg regular" style="margin-left:0em;"><div class='lg-row'>深入黃庭景　徒思五酒泉　青牛眠藥塢　白鹿臥芝田</div>
<div class='lg-row'>浮世人空老　長生事宛然　三尸飛不去　皆是自留連</div>
</div></div>
<div class='div-other'><a id='mulu1720' />
<p class='h4'>萬奴</p><p style="margin-left:0em;text-indent:0em;" class="lg-abnormal"><div class='lg-row'>一徑入深松　翠微宮殿重</div>
<div class='lg-row'>丹臺懸黍米　陸地出芙蓉　銀漢通三井　瓊臺厯九峯　徧遊應未得　願借葛陂龍</div>
</p></div>
<div class='div-other'><a id='mulu1721' />
<p class='h4'>長吉</p>
<div class="lg regular" style="margin-left:0em;"><div class='lg-row'>大帝天壇渤海連　金霞蒼壁隔塵緣　蓬丘不斷青禽位　僊仗時來白鹿軿　星籥豈惟壼內景　桃花長媚洞中天</div>
<div class='lg-row'>優遊笑把洪崖袂　瞬息人間又幾年</div>
</div></div>
<div class='div-other'><a id='mulu1722' />
<p class='h4'>孫何</p><p style="margin-left:0em;text-indent:0em;" class="lg-abnormal"><div class='lg-row'>玉壇三級接秋空　此是僊家第幾重</div>
<div class='lg-row'>羽客有時來駕鶴　皇人無歲不投龍　微吟海月生巖桂　長笑天風起澗松</div>
<div class='lg-row'>司馬先生何處去　篆碑猶挂白雲封</div>
</p></div>
<div class='div-other'><a id='mulu1723' />
<p class='h4'>高似孫：夜宿桐柏觀</p>
<div class="lg regular" style="margin-left:0em;"><div class='lg-row'>月到中峯玉峭深　露桃微重鶴移陰</div>
<div class='lg-row'>隔松聽得僊官話　句句皆非世上音</div>
</div></div>
<div class='div-other'><a id='mulu1724' />
<p class='h4'>貢師泰</p><p style="margin-left:0em;text-indent:0em;" class="lg-abnormal"><div class='lg-row'>翠蛟青鳳下空同　家住天台第幾峯</div>
<div class='lg-row'>歲久松肪成琥珀　夜深丹氣出芙蓉　僊童奏簡騎文虎　太乙懸旌畫赤龍</div>
<div class='lg-row'>昨日從師到天上　故山還著白雲封</div>
</p></div>
<div class='div-other'><a id='mulu1725' />
<p class='h4'>王文簡</p>
<div class="lg regular" style="margin-left:0em;"><div class='lg-row'>桐柏僊人久不歸　一瓢秋水宿巖扉</div>
<div class='lg-row'>絕憐半夜無塵夢　月滿空山鶴正飛</div>
</div></div>
<div class='div-other'><a id='mulu1726' />
<p class='h4'>趙儀鳳</p><p style="margin-left:0em;text-indent:0em;" class="lg-abnormal"><div class='lg-row'>桐柏千年境　穿雲試一登</div>
<div class='lg-row'>冷煙生絕壑　古木掛寒藤　丹訣無人授　瓊闌過客憑　紫芝歌一曲　煮石夜敲冰</div>
</p></div></div>
<div class='div-other'><a id='mulu1727' />
<p class='h3'>元</p>
<div class='div-other'><a id='mulu1728' />
<p class='h4'>楊維<span class='corr'>楨</span>（二首）</p><p style="margin-left:0em;text-indent:0em;" class="lg-abnormal"><div class='lg-row'>雲中君兮聿來下　雲中徒兮列如麻　帶得紫泥香一瓣　天風吹滿赤城霞</div>
</p><p style="margin-left:0em;text-indent:0em;" class="lg-abnormal"><div class='lg-row'>丹移舊井劍移窟　鶴歸又是三千秋　便當相從授寶訣　與子定約緱山頭</div>
</p></div></div>
<div class='div-other'><a id='mulu1729' />
<p class='h3'>明</p>
<div class='div-other'><a id='mulu1730' />
<p class='h4'>揭軌</p>
<div class="lg regular" style="margin-left:0em;"><div class='lg-row'>玉臺窈窕上丹梯　珠館玲瓏入翠微　野客籠鵞雲裏去　僊人騎鶴月中歸　春來瑤草如雲碧　雪後黃精似玉肥</div>
<div class='lg-row'>此去天台應有路　桃花亂點紫霞衣</div>
</div></div>
<div class='div-other'><a id='mulu1731' />
<p class='h4'>僧宗泐</p><p style="margin-left:0em;text-indent:0em;" class="lg-abnormal"><div class='lg-row'>好山好水多在大荒之東</div>
<div class='lg-row'>華頂秀接四明三百八十朵之青芙蓉　丹崖寫瀑布　碧天飛白虹　天柱擎天倚天立　勢與五岳高崢嶸</div>
<div class='lg-row'>金門僊子跨鸞去　嶠頭霞浸衣裳紅　我欲乘雲朝帝闕　順風放舟海水冽</div>
<div class='lg-row'>海水忽靜金雞啼　身在蓬萊白銀闕</div>
</p></div>
<div class='div-other'><a id='mulu1732' />
<p class='h4'>丁彥俊</p>
<div class="lg regular" style="margin-left:0em;"><div class='lg-row'>羣峰還繞白雲堆　月滿瓊臺鶴自回</div>
<div class='lg-row'>丹竈功成人跨足　數聲長笛斷橋西</div>
</div></div>
<div class='div-other'><a id='mulu1733' />
<p class='h4'>潘淵</p>
<div class="lg regular" style="margin-left:0em;"><div class='lg-row'>瓊臺深處覓金丹　白日能教生羽翰</div>
<div class='lg-row'>兀坐小齋聽亂瀑　染霜紅葉打書寒</div>
</div></div>
<div class='div-other'><a id='mulu1734' />
<p class='h4'>蔡宗堯</p><p style="margin-left:0em;text-indent:0em;" class="lg-abnormal"><div class='lg-row'>瓊臺雙闕自逶迤　石磴盤旋路欲迷</div>
<div class='lg-row'>勝跡獨留僊去後　靈山初到日斜時　峯迴積翠龍歸遠　竈冷還丹鶴化遲</div>
<div class='lg-row'>回首法宮深樹裏　星壇空對鎖雲崖</div>
</p></div>
<div class='div-other'><a id='mulu1735' />
<p class='h4'>胡融：桐相碑</p><p style="margin-left:0em;text-indent:0em;" class="lg-abnormal"><div class='lg-row'>韓公在天厯　高名懸日月</div>
<div class='lg-row'>遊戲翰墨場　八分獨奇絕　遙<span class='corr'>嗤</span>程邈鈍　近鄙伯喈拙　我來桐柏嶺　洗眼見碑碣　峍屼挾風霜　鍾美粲成列</div>
<div class='lg-row'>龜跗閟琳宇　鐵畫照清越　至今擅墨工　石木走吳越　引袖拂台山　山盡字乃滅</div>
</p></div></div></div>
<div class='div-other'><a id='mulu1736' />
<p class='h2'>瓊臺</p>
<div class='div-other'><a id='mulu1737' />
<p class='h3'>唐</p>
<div class='div-other'><a id='mulu1738' />
<p class='h4'>柳泌</p><p style="margin-left:0em;text-indent:0em;" class="lg-abnormal"><div class='lg-row'>崖壁盤空山路回　白雲行盡見瓊臺　洞門黯黯陰雲閉　金闕瞳瞳日殿開</div>
</p></div>
<div class='div-other'><a id='mulu1739' />
<p class='h4'>方干</p>
<div class="lg regular" style="margin-left:0em;"><div class='lg-row'>積翠千層一徑開　遙盤山腹到瓊臺　藕花飄落巖前去　桂子流從別洞來　石上僊壇礙星斗　窗邊瀑布走風雷</div>
<div class='lg-row'>縱雲歸鶴無留滯　定恐煙霞不放回</div>
</div></div></div>
<div class='div-other'><a id='mulu1740' />
<p class='h3'>宋</p>
<div class='div-other'><a id='mulu1741' />
<p class='h4'>高似孫：瓊臺西路</p>
<div class="lg regular" style="margin-left:0em;"><div class='lg-row'>一夜天台雨　青鞋踏遍砂　添將清瀑水　濕盡碧桃花</div>
<div class='lg-row'>涉澗鉏山木　和雲嚼野茶　縱無僊骨分　不敢更思家</div>
</div></div>
<div class='div-other'><a id='mulu1742' />
<p class='h4'>又</p><p style="margin-left:0em;text-indent:0em;" class="lg-abnormal"><div class='lg-row'>翠嶽竦神秀　玉衡直三台　上有長生君　含光赤城臺</div>
<div class='lg-row'>陽崖爍金芝　陰壑生碧苔　獨立雲在下　一嘯僊俱來　丹郎醉不醒　玉女聲如孩</div>
<div class='lg-row'>帝鄉風自寒　洞口花長開　所嗟塵埃中　那有神僊才　秦皇慢東海　漢武空蓬萊</div>
</p></div>
<div class='div-other'><a id='mulu1743' />
<p class='h4'>清曉昇瓊臺石崖有僊人腳跡</p><p style="margin-left:0em;text-indent:0em;" class="lg-abnormal"><div class='lg-row'>亂石掛天倚嵐壁　苔痕不犯松喬跡</div>
<div class='lg-row'>上通羣帝集台斗　下鑿十洲通碣石　樹呼清風雜古今　山道宿潤從開闢　丹翁曾問玉女醉　樵者亦見僊人奕</div>
<div class='lg-row'>雲飛磴道晴掩冉　露濕衣裳香滴瀝　洞中靈君來不來　鶴歸衝落桃花碧</div>
</p></div></div>
<div class='div-other'><a id='mulu1744' />
<p class='h3'>明</p>
<div class='div-other'><a id='mulu1745' />
<p class='h4'>胡融</p><p style="margin-left:0em;text-indent:0em;" class="lg-abnormal"><div class='lg-row'>瓊臺插中天　僊聖展遊眺　亭亭朱玗樹　蒙日光照曜　上有天樂鳴　嘈雜聲要妙</div>
<div class='lg-row'>浮丘倚巖聽　玉女排雲笑　兹遊賞夙心　時聞八鸞嘯　搴莖茹金芝　援藟愛青峭　琅邪失孤岫　渤海播圓嶠</div>
<div class='lg-row'>抵掌<span class='corr'>嗤</span>客星　石瀨坐投釣</div>
</p></div>
<div class='div-other'><a id='mulu1746' />
<p class='h4'>陳臨民</p><p style="margin-left:0em;text-indent:0em;" class="lg-abnormal"><div class='lg-row'>造化之理何恠哉　插空幻出嵬嵬臺</div>
<div class='lg-row'>潤如瓊玉琢古鼎　屹若砥柱四不連根荄　日月掩其頂　蛟龍蟠其隈　奇勝本為神所該　世人豈得輕疑猜</div>
<div class='lg-row'>葛僊翁　馬道士　夙有深緣來住此　吹鐵笛　彈素琴　朝而升兮暮而止</div>
<div class='lg-row'>託身臺上雲　濯足臺下水　石牀丹竈尚依然　莓苔綠遍三春雨　東無扶桑樹　西挈崑崙丘</div>
<div class='lg-row'>玉簫引卻鳳來遊　舉頭遂可摩牽牛</div>
</p></div></div></div>
<div class='div-other'><a id='mulu1747' />
<p class='h2'>雙闕</p>
<div class='div-other'><a id='mulu1748' />
<p class='h3'>宋</p>
<div class='div-other'><a id='mulu1749' />
<p class='h4'>夏竦：三井銘</p><p style="margin-left:0em;text-indent:0em;" class="lg-abnormal"><div class='lg-row'>石罅山半　三井如鑿　圓不可窺　深不可度　亂澗四入　飛流外落</div>
<div class='lg-row'>墮石不盈　驕陽不涸　冷激松檜　碧混崖崿　山靈所衛　神物攸託　簫皷一鳴　雷雨偕作</div>
</p></div></div>
<div class='div-other'><a id='mulu1750' />
<p class='h3'>元</p>
<div class='div-other'><a id='mulu1751' />
<p class='h4'>楊維<span class='corr'>楨</span></p><p style="margin-left:0em;text-indent:0em;" class="lg-abnormal"><div class='lg-row'>巨靈霹靂手　劈開雙石闕　中有萬丈奇嵽<span class='corr'>嵲</span>　鐵鎖高垂不可躡　洪崖後人挾高掘　引我臺端立高絕</div>
<div class='lg-row'>僊人路蹟一一存　翩若飛虹印輕雪　柏梁柏僊隔吳越　瓊臺不受東巡轍</div>
<div class='lg-row'>周郎紫鳳高可呼　待我一聲吹鐵笛　鄉雲五彩相蔽虧　琪樹精光互明滅</div>
</p></div>
<div class='div-other'><a id='mulu1752' />
<p class='h4'>孔天徹：登雙闕最高頂</p><p style="margin-left:0em;text-indent:0em;" class="lg-abnormal"><div class='lg-row'>弱水緬方壺　蓬萊夢員嶠　豈若升丹丘　一展凌雲眺</div>
<div class='lg-row'>雙闕邇層城　中霄列回徼　瓊空隱飛烟　金庭迷返照　芝草冷吹芬　鸞度空音嘯</div>
<div class='lg-row'>碧樹睇若流　彤霞望如燒　流目渺大荒　矯首希玄寥　明滅區裏緣　忽恍象中妙　尋境既聿來　通真豈難劭</div>
<div class='lg-row'>凝思在幽岩　洛濱可同調</div>
</p></div>
<div class='div-other'><a id='mulu1753' />
<p class='h4'>張鉄</p>
<div class="lg regular" style="margin-left:0em;"><div class='lg-row'>振策凌台室　諸天仄徑遙　松梧風淅淅　鈴鐸雨蕭蕭</div>
<div class='lg-row'>泉迸青泥髓　苓含白玉苗　麾虹度仙闕　低視石梁橋</div>
</div></div></div></div>
<div class='div-other'><a id='mulu1754' />
<p class='h2'>瀑布</p>
<div class='div-other'><a id='mulu1755' />
<p class='h3'>唐</p>
<div class='div-other'><a id='mulu1756' />
<p class='h4'>曹松</p>
<div class="lg regular" style="margin-left:0em;"><div class='lg-row'>萬仞得名云瀑布　遠看如綫掛天台　休嫌寶尺難量度　直恐金刀易展裁　噴向林梢成夏雪　傾來石上作春雷</div>
<div class='lg-row'>欲知便是銀河水　墮落人間合卻迴</div>
</div></div>
<div class='div-other'><a id='mulu1757' />
<p class='h4'>鄭巢：瀑布寺</p><p style="margin-left:0em;text-indent:0em;" class="lg-abnormal"><div class='lg-row'>林竦多暮蟬　臥去宿山烟　古壁燈無焰　秋琴雨漫絃　竹間窺遠鶴　巖上取寒泉　西岳莎房在　歸期更幾年</div>
</p></div>
<div class='div-other'><a id='mulu1758' />
<p class='h4'>呂岩：遊福聖觀</p>
<div class="lg regular" style="margin-left:0em;"><div class='lg-row'>青蛇遶地月徘徊　夜靜雲間鶴未回</div>
<div class='lg-row'>欲度有緣人換骨　暫留踪跡在天台</div>
</div></div>
<div class='div-other'><a id='mulu1759' />
<p class='h4'>楊偰：福聖觀瀑布</p>
<div class="lg regular" style="margin-left:0em;"><div class='lg-row'>積雪懸厓照幽谷　轟雷破石響空山</div>
<div class='lg-row'>真疑天上銀河水　倒瀉千巖萬壑間</div>
</div></div>
<div class='div-other'><a id='mulu1760' />
<p class='h4'>柳泌：玉清行</p><p style="margin-left:0em;text-indent:0em;" class="lg-abnormal"><div class='lg-row'>遙遙寒冬時　蕭蕭躡太無</div>
<div class='lg-row'>仰望蘂宮殿　橫天臨玉虛　下看白日流　上造真皇居　西牖日門開　南衢星宿疎</div>
<div class='lg-row'>王<span class='corr'>母</span>來瑤池　慶雲擁瓊轝　嵬峩丹鳳冠　長曳紫霞裾　臺徹聖姿巖　飄颻神步徐</div>
<div class='lg-row'>仙郎執玉節　侍女捧金書　靈香散彩烟　北闕路軿闐　龍馬行無跡　歌鐘聲沸天　馭風升寶座　鬱景晏華筵</div>
<div class='lg-row'>妙奏三春曲　高羅萬古仙　七珍飛滿座　九液酌如泉　靈佩垂軒下　旗旛列帳前</div>
<div class='lg-row'>獅麟威赫赫　鸞鳳影翩翩　顧盻乃須臾　<span class='corr'>已</span>是數千年</div>
</p></div>
<div class='div-other'><a id='mulu1761' />
<p class='h4'>僧靈一：題妙樂觀</p><p style="margin-left:0em;text-indent:0em;" class="lg-abnormal"><div class='lg-row'>王喬所居空山觀　白雲至今凝不散　壇場月路幾千年　往往吹笙下天半　瀑布西行過石橋　黃精採根還採苗</div>
<div class='lg-row'>忽見一人擎茶碗　蔘花昨夜風吹滿　自言家處在東坡　白犬相隨邀我過</div>
<div class='lg-row'>松間石上有棋局　能使樵人爛斧柯</div>
</p></div>
<div class='div-other'><a id='mulu1762' />
<p class='h4'>方<span class='corr'>干</span>：石門瀑布</p><p style="margin-left:0em;text-indent:0em;" class="lg-abnormal"><div class='lg-row'>奔傾潄石亦傾苔　此水便隨元化來</div>
<div class='lg-row'>長片掛岩輕<span class='corr'>似</span>練　遠聲維洞咽如雷　氣侵松樹千枝潤　勢盡雲霞一道開</div>
<div class='lg-row'>直是銀河分派落　兼聞碎滴濺天台</div>
</p></div>
<div class='div-other'><a id='mulu1763' />
<p class='h4'>白玉蟾：方瀛山居</p><p style="margin-left:0em;text-indent:0em;" class="lg-abnormal"><div class='lg-row'>方瀛山上風颼颼　五月六月常如秋</div>
<div class='lg-row'>松花落地鶴飛去　萬頃白雲空翠浮　夜半蟾蜍落丹井　琪林深鎖寒烟冥</div>
<div class='lg-row'>滿天白露點蒼苔　蛙<span class='corr'>市</span>一散萬籟靜　三樹兩樹啼斷猨　樹冷棲禽夜不眠</div>
<div class='lg-row'>數點飛螢戀沙逕　山腰石潤悲寒泉　鐘聲隔斷華胥路　不知胡蝶飛何去　摩挲兩眼摺紙衾　道人今辰正端午</div>
<div class='lg-row'>曉雨初霽梅子肥　龍孫脫籜新燕飛　山居蕭然無一物　摘虀搗麥充晨炊</div>
<div class='lg-row'>憶昔往年五月四　葛巾羽扇鸞溪<span class='corr'>市</span>　龍艘破浪槳萬枝　鉦皷聒天旗掣水　紙錢飛起屈原祠　行人往來多如蟻</div>
<div class='lg-row'>桐花入鬢綵繫臂　家家禦疫折桃枝　庭懸艾虎翻青旂　細切菖蒲斟緣醑</div>
<div class='lg-row'>羹鵞鱠肉辨華筵　冷浸水團包角黍　今年寂寞坐空山　山雨山風生曉寒　默庵令我休意氣　作詩畧述山居意</div>
<div class='lg-row'>安得兩腋生飛翰　與君飛上泬寥閒　免使在世賦辛酸</div>
</p></div></div>
<div class='div-other'><a id='mulu1764' />
<p class='h3'>宋</p>
<div class='div-other'><a id='mulu1765' />
<p class='h4'>高似孫：夜宿金庭洞</p><p style="margin-left:0em;text-indent:0em;" class="lg-abnormal"><div class='lg-row'>夙聞桐柏山　下有金庭洞　五雲所出沒　千翠相迎送</div>
<div class='lg-row'>川明芝自燁　夏冷雪猶凍　沙泉涇陽水　蒼碧孕陰峒　天光抱瓊臺　神力扶蘭棟　其左聞蒼蚪　其西翔紫鳳</div>
<div class='lg-row'>見穿穴窈複　旁見石闕空　青烟溜松髓　白水鳴醴甕　恠草不知名　赤禽時曳哢</div>
<div class='lg-row'>石蜜吐巖房　琪芳突苔縫　星君時一遊　仙翁亦叅從　或乘玄鶴來　或並青鸞控</div>
<div class='lg-row'>香趨玉女跪　丹走山靈慟　谷神元不死　玄根在深種　誰其握性命　於此被昏夢　世人少知幾　何能則天用</div>
</p></div>
<div class='div-other'><a id='mulu1766' />
<p class='h4'>洪适</p>
<div class="lg regular" style="margin-left:0em;"><div class='lg-row'>芝田還拱碧崔嵬　流瀑高從天際來　飛<span class='corr'>沫</span>有風長是雪　寒聲無日不如雷</div>
<div class='lg-row'>巖前<span class='corr'>八</span>桂誰人折　溪畔千桃露未開　便覺仙都清晝永　翻愁歸路染黃埃</div>
</div></div>
<div class='div-other'><a id='mulu1767' />
<p class='h4'>僧遵式</p>
<div class="lg regular" style="margin-left:0em;"><div class='lg-row'>古觀春山下　尋幽似有期　瀑清冥坐久　峯好獨歸遲　客嘯菓禽識　仙踪藥叟知</div>
<div class='lg-row'>我來無別趣　禪性盡相宜</div>
</div></div>
<div class='div-other'><a id='mulu1768' />
<p class='h4'>余爽（三首）</p><p style="margin-left:0em;text-indent:0em;" class="lg-abnormal"><div class='lg-row'>九峯囘合抱瓊田　石蕋雲英潄瀑泉　聞說丹成從此路　玉虹相駕上青天</div>
</p><p style="margin-left:0em;text-indent:0em;" class="lg-abnormal"><div class='lg-row'>紫府金庭大帝宮　露壇蒼檜響天風　上清神虎何年見　雲錦空傳兩玉童</div>
</p><p style="margin-left:0em;text-indent:0em;" class="lg-abnormal"><div class='lg-row'>子晉鸞飛侍帝班　吹臺今在碧雲間　高秋白月霜風夜　時有笙簫赴海還</div>
</p></div></div>
<div class='div-other'><a id='mulu1769' />
<p class='h3'>元</p>
<div class='div-other'><a id='mulu1770' />
<p class='h4'>楊維<span class='corr'>楨</span></p>
<div class="lg regular" style="margin-left:0em;"><div class='lg-row'>奔傾潄石亦傾苔　此水便隨元化來　長片掛巖輕<span class='corr'>似</span>練　遠聲<span class='corr'>維</span>洞咽<span class='corr'>如</span>雷</div>
<div class='lg-row'>氣侵松樹千枝潤　勢盡雲霞一道開　直是銀河分派落　兼聞碎滴濺天台</div>
</div></div></div>
<div class='div-other'><a id='mulu1771' />
<p class='h3'>明</p>
<div class='div-other'><a id='mulu1772' />
<p class='h4'>曾㥫：題玅聲堂</p><p style="margin-left:0em;text-indent:0em;" class="lg-abnormal"><div class='lg-row'>門外千峯翠作堆　道人名<span class='corr'>籍</span>在丹臺　是非榮辱俱休問　只放泉聲入耳來</div>
</p></div>
<div class='div-other'><a id='mulu1773' />
<p class='h4'>高天逸：葛僊壇</p><p style="margin-left:0em;text-indent:0em;" class="lg-abnormal"><div class='lg-row'>落木山磴高　衝雨出雲背　雨來山浮湛　雨過山破碎</div>
<div class='lg-row'>麻姑正相望　玉笥拔天翠　太初浩無隣　而此萬象最　洞煙鬱無聲　入座洞雲避</div>
<div class='lg-row'>神僊竅靈聰　通此天地氣　摩挲太古石　吾生豈無寄　神僊彼何人　亦肯於我閟</div>
</p></div>
<div class='div-other'><a id='mulu1774' />
<p class='h4'>王度：遊石門</p>
<div class="lg regular" style="margin-left:0em;"><div class='lg-row'>石門深鎖氣何雄　那得羣僊採藥蹤　列嶂時時看過鳥　懸崖厯厯長遊龍</div>
<div class='lg-row'>一書未學稽中散　十月聊陪邴曼容　擬向錦屏題姓字　簫臺端的是元功</div>
</div></div></div></div>
<p class='juan'>天台山方外卷第二十八終</p></div>
</div><!-- end of div[@id='body'] -->
</body></html>