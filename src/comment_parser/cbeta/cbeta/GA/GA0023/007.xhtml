<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>雲林寺續志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu323' />
<p class='juan'>續修雲林寺誌卷七</p>
<div class='div-other'><a id='mulu324' />
<p class='h1'>題名</p>
<div class='div-other'><a id='mulu325' />
<div class='div-other'><a id='mulu326' />
<p class='h3'>唐源少良等題名</p><p>監察御史源少良<span class='corr'>陝</span>縣尉陽陵此郡太守張守信寶六載正月廿三日同游</p>
<p style="margin-left:1em">右題名在下天竺摩崖文五行正書徑寸按源少良新舊唐書皆無傳惟唐書宰相表有之元和姓纂少良為國子祭酒匡贊之子又為司勳員外郎御史臺精舍碑陰二見其名北魏書源賀傳太武帝謂秃髮僧傉檀之子賀曰與卿同源可為源氏源之得姓始此陽陵官縣尉行事無考唐書有陽惠元陽城當是其族也張守信官餘杭郡守史傳皆失載咸湻臨安志亦遺之惟太平廣記謬誤門引紀聞云唐張守信為餘杭太守據此可與題名補入志乘也唐天寶元年改諸州為郡改<span class='corr'>刺</span>史為太守改杭州為餘杭郡而地理志于江南東道十九郡更名者僅錄常睦處福四郡其餘皆從略未書宋周文璞遊天竺詩靜看唐人刻相連坐石陰又尋得數行天寶字破他一夜草堂眠皆指是跡云</p>
</div>
<div class='div-other'><a id='mulu327' />
<p class='h3'>唐盧元輔詩刻</p>
<div class='div-other'><a id='mulu328' />
<p class='h4'>游天竺寺</p><p class="byline">大唐杭州<span class='corr'>刺</span>史盧元輔</p><p style="margin-left:0em;text-indent:0em;" class="lg-abnormal"><div class='lg-row'>水田十里學袈裟　秋殿千金儼釋迦</div>
<div class='lg-row'>遠客偏求月桂子　老人不記石蓮花</div>
<div class='lg-row'>武林山價懸隋日　天竺經文隸漢家　苔壁媧皇鍊來處　泐中修竹掃雲霞</div>
</p><p style="margin-left:1em">右在飛來峰神尼塔傍磨崖文九行左行正書徑二寸此詩全唐詩未載按盧元輔於德宗時自河南縣令除杭州<span class='corr'>刺</span>史嘗於武林山作見山亭見咸湻臨安志又胥山碑銘元和十年盧元輔文王遹書見輿地碑目此疑亦元和和時刻又<span class='corr'>陝</span>西通志云盧元輔滑州人曾為華州㓨史郎官石柱題名有金部郎中盧元輔白樂天有盧元輔除杭州<span class='corr'>刺</span>史制中云嘗守商都再領京縣皆其厯官也石本泐中修竹掃雲霞泐字係原刻修竹二字係改鑿大唐二字亦添補西湖志作洞中蓋據文理未見石刻也</p>
</div>
<div class='div-other'><a id='mulu329' /><p style="margin-left:1em">錢塘吳氏尺鳧<span class='note-inline'>(焯)</span>跋尾曰此詩其文左行自題杭州㓨史咸湻志古今郡守表列元輔名于德宗之朝攷元輔胥山祠銘序云元和十年冬十月朝散大夫使持節杭州諸軍事杭州㓨史上柱國某視事三歲據此則元輔於元和八年守杭是為憲宗朝事非德宗也命守時白文公當制制云河南縣令盧元輔蚤以學藝列在周行嘗守商都頗聞有政再領京縣益見其才江南列郡餘杭為大征賦猶重疲人未康藉爾登車往分憂矚勞徠安緝稱朕意焉懸賞旌能以伫報政可杭州㓨史此<span class='corr'>刺</span>見白氏長慶集元輔山畿邑得領大郡在杭作見山亭于靈隱山其銘胥山之祠文辭浩博斐然可誦獨此詩諸志失之惟宋僧遵式著天竺靈苑集有桂子詩序僅載此詩月桂蓮花二句又稱其名為盧公輔于是此詩閟于蒼煙翠靄中者幾一千年余仿求得之亟命洗刷敲搨喜其字劃完好且可以補唐人詩之闕惟昔曹通政奉旨刊全唐詩于揚州巡鹽使院上命詞臣十人事校對吾浙三人時議唐人之未備者當訪石刻以補之事急不復增益識其語于凡例竹垞老人偕余適在比南下約余及其宗子寒中門生戴坤釜擬搜一編號日補天石後竟不行因見此幀惜不與曩日諸公共見之</p>
<p style="margin-left:2em">雍正庚戌七夕蟬花居士吳焯書于玲瓏簾</p>
</div></div>
<div class='div-other'><a id='mulu330' />
<p class='h3'>唐蕭悅等題名</p><p>前太常寺奉禮郎蕭悅前太常寺奉禮郎王亘</p>
<p style="margin-left:1em">右題名在鷲峰摩崖文四行左行正書徑寸餘乾隆庚子歲為某大守磨去另刻他文此從趙氏拓本補錄按白氏長慶集載協律郎蕭悅善畫竹世無雙厯代名畫記亦稱其工竹白居易游恩德寺詩序中有蘭陵蕭悅則此題名當是長慶間</p>
</div>
<div class='div-other'><a id='mulu331' />
<p class='h3'>唐烏重儒題名</p><p>泉州刺史烏重儒寶厯二年六月十八日赴任過游此寺</p>
<p style="margin-left:1em">右題名在通天洞口摩崖文三行左行正書徑寸餘烏重儒唐書無傳其官泉州<span class='corr'>刺</span>史見何喬遠閩書但稱寶厯中任其事跡亦不載</p>
<p style="margin-left:1em">釋達受曰此題名下為嘉慶戊午年玉制軍題詩其下剗去第一行重儒二字第二行月十八三字第三行此寺二字</p>
</div></div>
<div class='div-other'><a id='mulu332' />
<div class='div-other'><a id='mulu333' />
<p class='h3'>後晉冷求等開路記</p><p>天福四年己亥歲五月二十五日開此路上山作基址豎造觀音殿宇都句當興國中直都隊將冷求都軍頭李安記</p>
<p style="margin-left:1em">右刻在下天竺摩崖文六行正書徑一寸釋氏紀錄云天福己亥僧道翊於山間見光華往視之得奇香木命良工刻成觀世音菩薩像錢王常夢白衣人求葺其居遂建天竺觀音看經院又十國春秋文穆王世家載天福四年僧道翊得奇木前澗斷為觀世音法身王命建天竺道場據二書所載天竺之奉觀音始于五代此記興建時開路作也</p>
</div></div>
<div class='div-other'><a id='mulu334' />
<div class='div-other'><a id='mulu335' />
<p class='h3'>後周滕紹宗造象題名</p><p>當山信弟子滕紹宗□□右紹宗敬捨淨財于石室內鐫造彌勒□尊觀音勢至伏為自身恐有多刦冤愆今生故悞伏願□不□之勝因滌累劫之債濫時廣順元年歲次辛亥四月三日鐫記</p>
<p style="margin-left:1em">右造像題名在靈隱飛來峰摩崖文八行左行正書徑六分按靈隱山洞內外鐫列佛像大小無慮干數大抵皆五代時所為每像之旁皆有題此其一也至元周伯琦理公巖記所言元帥伯顏載鑿巖石為十佛及補陀大士之像則皆製作精巧不若此之古樸矣</p>
</div>
<div class='div-other'><a id='mulu336' />
<p class='h3'>吳越造彌陀佛像記</p><p>上直都管軍都頭弟子周欽右欽謹發虔心捨淨財□西山靈鷲禪院製造彌陀石佛一軀所申意者為先亡考九郎亡妣魏氏龔氏亡三兄追薦淨識□□□□承泰亡姪女□□娘□□娘□□娘亡姪承訓亡新婦泰二娘亡孫子□□□願早生淨土各得超昇離苦解脫生前罪業籍此雲銷後冤□□□解釋其功德今已相□□圓恒□□□永充供養時</p>
<p style="margin-left:2em">己未建隆元年三月十九日記</p>
<p style="margin-left:1em">右在飛來峰摩崖正書十一行行字不等高五寸廣七寸又覆刻篆書皇帝二字于上字徑三寸五分毁去數字按上直都管軍都頭是吳越時官又書己未為周顯德六年而建隆元年則庚申也是時尚未奉宋正朔何由書建隆且字迹改鑿顯然必納土後補改以己未庚申相近遂爾書之也今附吳越之末</p>
</div></div>
<div class='div-other'><a id='mulu337' />
<div class='div-other'><a id='mulu338' />
<p class='h3'>宋雲林寺經塔二</p><p>大佛頂陀羅尼<span class='note-inline'>(經文不錄左幢)</span></p>
<p>隨求得大自在陀羅尼呪<span class='note-inline'>(右幢)</span></p>
<p>新建佛國寶幢願文<span class='note-inline'>(二幢同)</span></p>
<p>蓋聞慧炬西然法雲東被眷言興建實煥簡編我國家裂壤受封帶河礪岳勤<span class='note-inline'>(右幢作覲)</span>王而繼世諒荷寵以乘時言念宗聿懷多福於是旁搜勝景廣闢宏規築湖畔之山堽搆城西之佛國莫不遐森<span class='corr'>杞</span>梓妙選楩柟營崪漢之基坰列倚天之像設釋迦化主中尊而高儼睟容慈氏彌陀分坐而淨標妙相仍於寶地對樹法幢雕琢琅玕磨礱琬<span class='note-inline'>(右幢落此二字)</span>琰勒隨求之梵語刊佛頂之秘文直指丹霄雙分八面伏願興隆霸祚延遠洪源受靈<span class='note-inline'>(右幢設雲)</span>貺於<span class='note-inline'>(右幢落此二字)</span>祖先助福禧於攸<span class='note-inline'>(同悠)</span>久軍民輯睦疆場肅寧宗族以之咸康官寮以之共治四十八願永符法處之良因八十種好<span class='note-inline'>(右幢落此四字)</span>更倍曇摩之圓智得大堅固不可稱量凡在含生同躋覺路　天下大元帥吳越國王建<span class='note-inline'>(西湖志衍錢俶二字)</span>時大宋開寶二年己巳歲閏五月日<span class='note-inline'>(二幢並同正書)</span>靈隱寺住持傳法慧明禪師延珊于景祐二年十一月內移奉先廢寺基上石幢東西二所歸寺前添換重建立四年四月十日畢工謹題誌耳<span class='note-inline'>(在右幢上正書)</span></p>
<p style="margin-left:1em">右雲林寺門東西各一雲林寺始晉咸和元年慧理葛洪榜曰絕勝覺場唐會昌時廢西湖志謂吳越錢氏命僧延壽開拓建經幢于寺門左右按幢便題字乃景祐二年延珊于廢奉先寺移歸奉先寺不知在何處據文有云築湖畔之山堽搆城西之佛國必在臨湖之嶺而非今地明矣西湖志謂延壽建于寺門左右未讀此記也</p>
</div>
<div class='div-other'><a id='mulu339' />
<p class='h3'>宋郝濬等靈隱題名</p><p>太平興國三年戊寅十二月二日內供奉郝濬與知府正郎範轉運使副劉杜巡檢大保翟□部判官杜通理孟同至此</p>
<p style="margin-left:1em">右在靈隱林洞摩崖正書八行字徑一寸餘知府正郎范者接咸湻臨安志太平興國三年五月丙戌以考功郎中范旻權知兩浙諸州事初旻自淮南歸朝上將用為翰林學士盧多遜言杭州初復非旻不可洎上乃謂旻曰卿且為朕行當召卿矣旻字貴參大名宗城人見宋史本傳</p>
</div>
<div class='div-other'><a id='mulu340' />
<p class='h3'>宋王昭等靈隱題名</p><p>太平興國三年十二月四日與節推王昭遠錢塘尉閻吉殿前承旨程□□記</p>
<p style="margin-left:1em">右靈隱飛來峰林洞中摩崖正書四行字徑一寸餘縣尉閻吉舊志未載</p>
</div>
<div class='div-other'><a id='mulu341' />
<p class='h3'>宋胡□題名</p><p>太平興國三年十二月四日到此殿前承旨胡□</p>
<p style="margin-left:1em">右在林洞中摩崖與前三題並列左旋三行行字不等正書字徑八分</p>
</div>
<div class='div-other'><a id='mulu342' />
<p class='h3'>宋劉觀察判官題名</p><p>太平興國四年正月三日觀察判官劉與諸官員遊此</p>
<p style="margin-left:1em">右正書三行字徑一寸摩崖在林洞中</p>
</div>
<div class='div-other'><a id='mulu343' />
<p class='h3'>宋維恩天竺靈隱二寺遊記</p><p>時神宋咸平貳祀月届夾蓂生五葉有內殿崇班瑯邪守後自彤庭奉命于浙協體量民物察俗之暇□□□時禁閤門祗候杭郡都監西湖維恩觀覽天竺靈隱二寺凡奧勝鷲□□□遊仍修流觴曲水之□□日躋攀與事而□因刊石□識歲華□講僧自因書</p>
<p style="margin-left:1em">右在飛來峰摩崖正書十二行</p>
</div>
<div class='div-other'><a id='mulu344' />
<p class='h3'>宋查仲道等題名</p><p>江右查仲道錢塘周世科</p>
<p style="margin-left:1em">右林洞摩崖正書二行字徑四寸此題無年月按崇寧元年查應辰等續題名有後百有四年之語此刻當是咸平二年故列于此舊志列四人有西蜀曹山閩人孔庭訓細詳石刻非一時書而曹孔明人俱載施郡志中今特正之杭州府志又載查仲道字文夫寧州人嘉靖二年任杭州知府抑姓氏偶同歟</p>
</div>
<div class='div-other'><a id='mulu345' />
<p class='h3'>宋咸平造像題名</p><p>信弟子文大□先考八郎造羅漢第十一尊者咸平三□□□□</p>
<p style="margin-left:1em">右文四行行字不等字徑三分</p>
<p>信弟子□生□□捨淨財造□八身羅漢一尊者咸平三年二月日</p>
<p style="margin-left:1em">右文四行行字不等字徑三分</p>
<p>弟子陳行□捨淨財造彌勒佛壹身伏為四三支永充供養咸平三年□□□</p>
<p style="margin-left:1em">右文四行行字不等字徑三分</p>
<p>信弟子高□宋捨淨財□第□羅漢□□□咸平三年二月</p>
<p style="margin-left:1em">右文五行行字不等字徑三分</p>
<p>□子周延慶造大阿羅□第五身□□三年五月日</p>
<p style="margin-left:1em">右文四行行字不等字徑三分</p>
<p>□信弟子吳□□□捨淨□□大阿□□□者第一身□□平三年五月日</p>
<p style="margin-left:1em">右文行行字不等字徑三分</p>
<p>信弟子董延贊為亡妻殷四娘捨淨財造大阿羅者第一身咸平三年五月日</p>
<p style="margin-left:1em">右文六行行字不等羅字下書時失一漢字字徑三分</p>
<p>□□弟周延紹捨淨財造大□羅漢尊者□身咸平三年五月日</p>
<p style="margin-left:1em">右文五行弟字下失一子字行字不等字徑三分</p>
<p>信弟子董□金捨淨財□大阿羅漢尊者三身□平三年五月日</p>
<p style="margin-left:1em">右文五行行字不等字徑三分</p>
<p>信弟子□□恭捨淨財造□□八身羅漢尊者咸平三年十月</p>
<p style="margin-left:1em">右文四行行字不等字徑三分</p>
<p>□信弟子□像□淨財千十□羅漢尊者咸平三年十月</p>
<p style="margin-left:1em">右文四行行字不等字徑三分</p>
<p>信女弟子蘇氏七娘捨淨財造第十六尊者咸平三年十月</p>
<p style="margin-left:1em">右文四行行字不等字徑三分</p>
<p>弟子俞贊造羅漢一身咸平三年□□月日</p>
<p style="margin-left:1em">右文三行行字不等字徑三分</p>
<p>□□弟子□照捨淨□造弟十八身羅漢尊者咸平四年三月日</p>
<p style="margin-left:1em">右文五行行字不等弟與第古文通用字徑三分</p>
<p>弟子儲□贊為四恩三有并妻應□乙娘造羅漢一身咸平四年三月日</p>
<p style="margin-left:1em">右文六行行字不等字徑三分</p>
<p>□□□□□□□□為□□□造□□□漢弟十三□□□平四年三月日</p>
<p style="margin-left:1em">右文五行行字不等字徑三分</p>
<p>弟子湯用捨財造第十二身羅漢資薦亡考亡妣生界咸平四年三月日</p>
<p style="margin-left:1em">右文五行行字不等字徑三分末句想往生仙界失書往仙二字</p>
<p>弟子備匡贊為亡考七郎亡妣范一娘子造羅漢一身咸平四年四月日</p>
<p style="margin-left:1em">右文六行行字不等字徑三分</p>
<p>弟子□□道為□□此届妣□□羅漢一身咸平四□□□日</p>
<p style="margin-left:1em">右文五行行字不等字徑三分</p>
<p>弟子朱承贊造羅漢一身保人身位咸平四年五月</p>
<p style="margin-left:1em">右文五行行字不等字徑三分</p>
<p>信弟子□正□造第十五身羅漢尊者咸平四年十月日</p>
<p style="margin-left:1em">右文四行行字不等字徑三分</p>
<p>弟子張旺為自身造羅一身咸平四年十月日</p>
<p style="margin-left:1em">右文五行行字不等字徑三分羅字下失去一漢字</p>
<p>弟子樊仁厚造羅漢一身咸平四年十月日</p>
<p style="margin-left:1em">右文四行行字不等字徑三分</p>
<p>□□□子趙□□造羅漢一身咸平四年十月日</p>
<p style="margin-left:1em">右文四行行字不等字徑三分</p>
<p>女弟子沈十娘造羅漢一身咸平四年十月日</p>
<p style="margin-left:1em">右文四行行字不等字徑三分</p>
<p>女弟子洪二娘造羅漢一身咸平四年十月日</p>
<p style="margin-left:1em">右文四行行字不等字徑三分</p>
<p>女弟子吕七娘造羅□□身永充供養咸平四年十月日</p>
<p style="margin-left:1em">右文五行行字不等字徑三分</p>
<p>越州客司戴讚保身位□羅漢一身咸平五年四月日</p>
<p style="margin-left:1em">右文五行行字不等字徑三分</p>
<p>女弟子㽵五娘為亡考㽵五郎亡妣沈四娘刻羅漢一身咸平五年五月日</p>
<p style="margin-left:1em">右文六行行字不等字徑三分</p>
<p>弟子李□興為亡妣□氏一娘刻羅漢一身咸平五年六月日</p>
<p style="margin-left:1em">右文五行行字不等字徑三分</p>
<p>弟子相福造羅漢一身保身位咸平六年</p>
<p style="margin-left:1em">右文五行行字不等字徑三分無月日</p>
<p>女弟子朱壬娘造羅漢一身咸平六年</p>
<p style="margin-left:1em">右文四行行字不等字徑三分無月日壬宜作五弟子田德□造羅漢一身保身位咸平六年</p>
<p style="margin-left:1em">右文四行行字不等字徑三分無月日</p>
<p>弟子錢□福造羅漢一身咸平六年</p>
<p style="margin-left:1em">右文四行行字不等字徑三分無月日</p>
<p>信弟子慶還□□造十五身羅漢尊者咸平□年十月日</p>
<p style="margin-left:1em">右文四行行字不等字徑三分</p>
<p>□子陸承□為陸三□□財造□漢尊□□身□□□□五月日</p>
<p style="margin-left:1em">右文六行行字不等字徑三分<span class='note-inline'>(以下二十三段附於咸平未)</span></p>
<p>□州弟子□□判官元聲造□□一身□□□□□月一日</p>
<p style="margin-left:1em">右文五行行字不等字徑三分</p>
<p>慈光院僧□卭子□□造羅漢一身</p>
<p style="margin-left:1em">右文四行行字不等字徑三分無年月</p>
<p>弟子周德保男佛壹造羅漢一身</p>
<p style="margin-left:1em">右文四行行字不等字徑三分</p>
<p>□□□□□造彌陀佛一身永充供養</p>
<p style="margin-left:1em">右文五行行字不等字徑三分無年月</p>
<p>弟子唐仁□為母親□□十六娘造彌陁佛一身永充供養</p>
<p style="margin-left:1em">右文四行行字不等字徑三分無年月</p>
<p>弟子陳行善奉為母親魏氏一娘造釋迦佛一身□充供養</p>
<p style="margin-left:1em">右文七行行字不等字徑三分無年月</p>
<p>弟子錢簡□造羅漢一身</p>
<p style="margin-left:1em">右文四行行字不等字徑三分無年月</p>
<p>弟子周延□造羅漢一身保身位</p>
<p>女弟子胡一娘造羅漢一身為四恩三有</p>
<p style="margin-left:1em">右文四行行字不等字徑三分無年月</p>
<p>弟子陶延□造羅漢一身奉為四恩三有</p>
<p style="margin-left:1em">右文四行行字不等字徑三分無年月</p>
<p>弟子喻門為母親朱四娘子造羅漢一身</p>
<p style="margin-left:1em">右文四行行字不等字徑三分無年月</p>
<p>龍興寺比邱智興造羅漢一身</p>
<p style="margin-left:1em">右文三行行字不等字徑三分無年月</p>
<p>弟子黃□為亡考亡妣造羅漢一身</p>
<p style="margin-left:1em">右文五行行字不等字徑三分無年月</p>
<p>弟子汪仁禮羅漢一身</p>
<p style="margin-left:1em">右文三行行字不等字徑三分無年月</p>
<p>龍與寺□□弟子姜承□□眾造□□羅漢一身保狀</p>
<p style="margin-left:1em">右文五行行字不等字徑三分無年月</p>
<p>□□□□謹造羅漢一身</p>
<p style="margin-left:1em">右文三行行字不等字徑三分無年月</p>
<p>王近保一身</p>
<p style="margin-left:1em">右文兩行五字字徑三分無年月</p>
<p>花勝□亡妻謝一娘子□羅漢</p>
<p style="margin-left:1em">右文四行行字不等字徑三分無年月</p>
<p>弟子□□為□□□□造□□□□</p>
<p style="margin-left:1em">右文三行行字不等字徑三分無年月</p>
<p>吕承惠一身陳一娘</p>
<p style="margin-left:1em">右文四行行兩字文法倒字徑五分無年月</p>
<p>沈德昇一身</p>
<p style="margin-left:1em">右文三行行字不等字徑五分無年月</p>
<p>沈暉為亡妻</p>
<p style="margin-left:1em">右文三行行字不等字徑五分無年月</p>
</div>
<div class='div-other'><a id='mulu346' />
<p class='h3'>宋張文昌等題名</p><p>皇宋景德三年正月二十二日前錢塘知縣光祿寺丞張文昌前越州蕭山尉郝知白吳山□□□羽人馮德之餘杭山人盛升同游謝太守翻經遺跡刊石立</p>
<p style="margin-left:1em">右在翻經臺側摩崖正書六行字徑一寸張文昌知白舊志皆不載此題重刻梅違黃安仁同游七大字于上</p>
<p>景德三年仲春月□日光祿□丞前知錢塘縣張文昌仁和縣尉□從諫越州蕭山尉郝知白吳山寓居羽人馮德之餘杭山人盛升同游于此胡題記耳</p>
<p style="margin-left:1em">右摩崖正書三行行字不等字徑一寸餘</p>
</div>
<div class='div-other'><a id='mulu347' />
<p class='h3'>宋胡承德造象題名</p><p>弟子胡承德伏為四恩三有命石工鐫盧舍那佛會一十七身所期來往觀瞻同生淨土時大宋乾興□□四月日記</p>
<p style="margin-left:1em">右在林洞正書三行字徑一寸餘摩崖佛會一十七身一十七軀也</p>
</div>
<div class='div-other'><a id='mulu348' />
<p class='h3'>又胡承德造象題名</p><p>胡承德并合家眷屬同發心刊下生彌勒尊佛親□三身記</p>
<p style="margin-left:1em">右在飛來峰隸書四行字徑一寸餘摩崖此刻無年月按上二刻亦同時所作</p>
</div>
<div class='div-other'><a id='mulu349' />
<p class='h3'>宋陸慶造象題名</p><p>信弟子陸慶妻李一娘造觀世菩薩一尊乾興元年四月日記</p>
<p style="margin-left:1em">右在射旭洞口摩崖行書三行字徑一寸文書觀世菩薩西湖志直作觀音字</p>
</div>
<div class='div-other'><a id='mulu350' />
<p class='h3'>宋楊從簡造象題名</p><p>信弟子楊從簡捨財造太祖第一身天聖四年二月日立</p>
<p style="margin-left:1em">右在玉乳洞東口三行行字不等字徑五分後人覆刻瞿爵二字于上字徑八分</p>
</div>
<div class='div-other'><a id='mulu351' />
<p class='h3'>宋馬一娘造像題名</p><p>信女弟子馬氏一娘捨淨財造六祖像二身天聖四年二月日立</p>
<p style="margin-left:1em">右在玉乳洞東口三行行字不等字徑五分後人覆刻吳綸二字于上字徑八分末行後又刻崔興道三字字徑一寸</p>
</div>
<div class='div-other'><a id='mulu352' />
<p class='h3'>宋李諮等題名</p><p>李諮劉楚鄭向史温錢仙芝黃補天聖戊辰中秋前二日游此</p>
<p style="margin-left:1em">右在林洞中倒刻懸崖左旋五行行字不等字徑二寸餘戊辰為宋仁宗第一改元之五年也</p>
</div>
<div class='div-other'><a id='mulu353' />
<p class='h3'>宋柴臣題名</p><p>寶元己卯孟夏乙酉柴臣來</p>
<p style="margin-left:1em">右在林洞中正書三行行四字字徑九分</p>

<div class='div-other'><a id='mulu354' />
<p class='h4'>又</p><p>寶元己卯孟夏乙酉轉運副柴臣來蒙叟過筆義叟捧硯仙叟侍書</p>
<p style="margin-left:1em">右在繙經臺下摩崖前兩行左旋字徑寸餘後二行字徑六分</p>
</div></div>
<div class='div-other'><a id='mulu355' />
<p class='h3'>宋張奎等題名</p><p>太常寺太祝張奎拱微太常寺太祝張覲經臣進士何文安肅之康定辛巳□夏十日同游謹記</p>
<p style="margin-left:1em">右摩崖正書四行字徑三寸按職官分紀大常寺官屬有太祝實本之周禮也</p>
</div>
<div class='div-other'><a id='mulu356' />
<p class='h3'>宋李公謹等題名</p><p>李公謹唐卿楊洎損之慶厯六年七月十二日來</p>
<p style="margin-left:1em">右在飛來峰頂正書四行字徑二寸</p>
<p>宋錢德範莆陽僧貽孫同遊皇祐二年六月二日</p>
<p style="margin-left:1em">右在理公巖石臺上正書左行文七行行三字末一行二字字徑二寸許覆刻于羅漢記之上</p>
<p style="margin-left:1em">徐問籧曰理公巖石臺上橫列懸厓刻靈山聖德□建造羅漢記正書文左行七十九字行字不等字約徑三分許時代年月無存磨滅者大半筆畫皆在隱隱中其可識者九十五字餘偏旁尚存者數字其字上覆刻皇祐錢德範熙寧時石景衡嘉祐癸卯沈遼嘉靖二十年盛紀等題名</p>
</div>
<div class='div-other'><a id='mulu357' />
<p class='h3'>宋沈遼等題名</p><p>癸卯重午日王伯虎來二弟遫[這-言+鹵]偕行沈遼題</p>
<p style="margin-left:1em">右在林洞摩正書四行字徑一寸按沈遼字叡達錢塘人癸卯為仁宗嘉祐八年此在宋史本傳所載監杭州軍資庫轉運使之前題名同日凡二處以後山題名證之知伯虎字炳之遫字善述[這-言+鹵]字素道當時有三沈之目宋史僅列遘遼而遺遫[這-言+鹵]惟王安石樂安郡翟氏墓志載沈扶君之男遘迥遼遫[這-言+鹵]為尤詳也史言遼以文章歌詩唱酬蘇黃間不知其尤工八法蘇東坡謂其學家傳師樓鑰謂其妙于楷隸諸書備古今體落筆輒為人爭取今遺刻僅存無有過而詢之者矣</p>
<p>叡達善述素道與炳之來癸卯重午</p>
<p style="margin-left:1em">右在靈隱後山摩崖正書二行字徑一寸餘說見前跋以同日所題變文書字以備參考</p>
</div>
<div class='div-other'><a id='mulu358' />
<p class='h3'>宋李谷題名</p><p>治平甲辰五月七日趙郡李谷容之遊男侑奉命謹題</p>
<p style="margin-left:1em">右在飛來峰頂正書三行字徑一寸</p>
</div>
<div class='div-other'><a id='mulu359' />
<p class='h3'>宋孫覺等題名</p><p>孫覺張徽　戊申十一月晦同來</p>
<p style="margin-left:1em">右在龍泓洞摩崖正書二行行徑二寸欵字正書三行字徑一寸宋史孫覺傳覺以疏邵亢希旨奪官通判越州復右正言徙知通州是刻戊申為熙甯元年題名應此時所刻明年詔知諫院同修起居注云</p>
</div>
<div class='div-other'><a id='mulu360' />
<p class='h3'>宋沈立等題名</p><p>立之中行伯敭子雍子明熙甯辛亥九月廿三日同游</p>
<p style="margin-left:1em">右在林洞摩崖正書三行字徑二寸宋史沈立傳立字立之厯陽人厯官兩浙轉運使後知越州任杭時曾上神宗自著名山水記三百卷西泠巖壑在所品題惜皆散佚無傳是年蘇文忠通判杭州立之為守集中有唱和詩立之于是年罷去</p>
</div>
<div class='div-other'><a id='mulu361' />
<p class='h3'>宋蘇頌等題名</p><p>蘇頌子容蔣之奇頴叔岑象求巖起李<span class='corr'>杞</span>堅甫熙甯壬子二月二日題</p>
<p style="margin-left:1em">右在龍泓洞口摩崖正書二行字徑一寸按宋史本傳蘇頌字子容南安人父紳葬潤州丹陽因徙居之第進士皇祐五年授秘書監知通進銀臺司吳越饑選知杭州咸湻臨安志以熙甯九年正月之任此題在五年已先居杭矣蔣之奇字頴叔宜興人進士第擢監察御史神宗立進副端厯諸道轉運遂為江淮發運由寶文閣待制河北都漕守瀛入為部侍郎知熙州紹聖間召為中書舍人知開封除翰林學士出守汝慶徽宗擢為知樞密院除觀文殿學士知杭州以與議棄河湟事奪官職卒後以嘗陳紹述之事盡復之岑象求字巖起梓州人元祐四年為考功郎以蘇文定薦拜殿中侍御史文定執政徙金部郎事徽宗于王邸終寶文閣侍制續通鑑長編載元祐間言事甚多六年六月為兩浙轉運副使後入元祐黨籍東坡集有送岑著作詩提舉梓州路常平時也有岑象求知果州<span class='corr'>敕</span>未知何時也文獻通攷吉凶影嚮錄十卷岑象求于熙寧末閑居江陵所著李<span class='corr'>杞</span>字堅甫事蹟屢見續通鑑長編中熙甯七年以三司判官提舉成都茶事初立茶法禁民私賣東坡詩茶為西南害岷俗記二李謂<span class='corr'>杞</span>與稷也集有贈答詩</p>
</div>
<div class='div-other'><a id='mulu362' />
<p class='h3'>宋石景衡等題名</p><p>石景衡叔平杜僎升陽同遊</p>
<p style="margin-left:1em">右刻理公巖石臺上正書左行兩行按紹興府進士題名碑熙甯八年余中榜石景衡衍之子</p>
</div>
<div class='div-other'><a id='mulu363' />
<p class='h3'>宋晁端彥題名</p><p>晁美叔熙甯八年七月八日題</p>
<p style="margin-left:1em">右林洞摩崖正書四行字徑三寸左行</p>

<div class='div-other'><a id='mulu364' />
<p class='h4'>又</p><p>晁美叔遊</p>
<p style="margin-left:1em">右玉乳洞摩崖正書左行橫列字徑五寸</p>
</div></div>
<div class='div-other'><a id='mulu365' />
<p class='h3'>宋蘇頌等題名</p><p>子容濟翁彥聖潛夫潛叔元卿平叔守道熙甯丙辰八月癸巳自淨慈南屏下天竺過靈鷲遂遊靈隱而歸</p>
<p style="margin-left:1em">右在飛來峰摩崖正書二行字徑一寸</p>

<div class='div-other'><a id='mulu366' />
<p class='h4'>又</p><p>蘇子容李端臣蘇浩然彭志權蘇及之曹潛夫熙甯丁巳六月初九日遊</p>
<p style="margin-left:1em">右在飛來峰摩崖正書五行字徑一寸按咸湻臨安志子容以召修仁宗英宗實錄趙格自越州代之五月去任此題名將赴京時也</p>
</div></div>
<div class='div-other'><a id='mulu367' />
<p class='h3'>宋高荷題名</p><p>子勉游　熙甯丁巳下元日題</p>
<p style="margin-left:1em">右在龍漢泓洞摩崖正書字徑四寸行書二行字徑一寸此題名與蘇頌二刻俱于宋人小記之上猶有上皇及釋子題名數十字可見舊志俱作高荷荷字子勉見吕居仁江西詩派圖山谷集云荊州人極有豪力使之凌厲中州恐不减晁張荷葢以詩名而兼善八法者</p>
</div>
<div class='div-other'><a id='mulu368' />
<p class='h3'>宋曹潛夫等題名</p><p>潛夫同德卿仲文懿老聖咨游</p>
<p style="margin-left:1em">右在香林洞摩崖正書一行字徑四寸曹潛夫見熙甯丙辰丁巳蘇頌二題名故附熙甯後</p>
</div>
<div class='div-other'><a id='mulu369' />
<p class='h3'>宋李琮等題名</p><p>李琮朱明之楊景略黃頌胡援林希　元豐二年五月四日游靈鷲洞</p>
<p style="margin-left:1em">右在龍泓洞摩崖正書六行左行橫列字徑二寸餘西湖志林希誤作熙欵字正書三行字徑一寸餘宋史李琮傳琮字獻甫江甯人徽宗朝以部判官使江浙後又以寶文閣待制知杭州此題名在神宗時與史不合楊景略字康功洛陽人見東坡詩元豐間以起居郎使高麗稱旨賜金紫擢中書舍人待制龍圖閣知揚州徐競高麗圖經元豐七年左諫議大夫楊景略為祭奠使王舜封副之續通鑑長編元豐六年承議郎左司郎中楊景略為高麗祭奠司七年試給事中朝奉郎守起居郎楊景略為試中書舍人</p>
</div>
<div class='div-other'><a id='mulu370' />
<p class='h3'>宋楊景略等題名</p><p>楊景略胡宗師范峋黃頌彭汝礪王祖道林希　元豐己未七月十三日游靈隱洞</p>
<p style="margin-left:1em">右在龍泓洞摩崖正書七行字徑三寸欵字正書二行徑二寸</p>
</div>
<div class='div-other'><a id='mulu371' />
<p class='h3'>宋胡宗師題名</p><p>胡宗師蔡舉用同游　元豐二年七月十七日</p>
<p style="margin-left:1em">右在林洞摩崖正書一行字徑一寸</p>
</div>
<div class='div-other'><a id='mulu372' />
<p class='h3'>宋彥舟等題名</p><p>彥舟定老倬道文亨悳甫同游靈鷲洞　元豐癸亥仲夏十日</p>
<p style="margin-left:1em">右在龍泓洞摩崖正書三行字徑三寸欵字正書四行字徑一寸</p>
</div>
<div class='div-other'><a id='mulu373' />
<p class='h3'>宋陶揆題字</p><p>元祐己巳十一月廿一日陶揆來刻題名到此</p>
<p style="margin-left:1em">右在翻經臺側摩崖小楷一行</p>
</div>
<div class='div-other'><a id='mulu374' />
<p class='h3'>宋吳棫等題名</p><p>吳棫張□彥□□□龍廷實周執□吳□信周之翰凌哲吳□潘良能陳得祿袁相石延慶錢同□張闡陳之淵范雲程敦□冏□許□微□□紹興壬戌同校藝春闈</p>
<p style="margin-left:1em">右在飛來峰之陽麓摩崖正書八行字徑二寸按吳棫宣和元年海寧縣令見杭州府志潘良能金華人紹興五年汪應辰榜進士秘書正字</p>
</div>
<div class='div-other'><a id='mulu375' />
<p class='h3'>宋查應辰等續題名</p><p>後百有四年兵部查公曾孫朝散大夫提舉兩浙常平等事應辰察推周公曾孫承議郎通判越州軍州事穜復同遊此洞敬觀遺刻實崇甯改元歲次壬午八月二十月有八日也</p>
<p style="margin-left:1em">右在林洞摩崖正書六行周氏錢塘人王安石有周氏世德碑在滿覺壠此周氏也又東坡年譜元祐元年有舉江甯府司理問穜充學官事此通判越州紹郡志亦末載</p>
</div>
<div class='div-other'><a id='mulu376' />
<p class='h3'>宋查應辰等題名</p><p>查應辰靈□尹□微之趙固夢吳修敏甫庚申上元□游　吳雍子中來</p>
<p style="margin-left:1em">右摩崖題名正書三行行字不等徑二寸餘吳雍一行五字似別一題也按應辰有林續題名書崇甯改元壬午此書庚申前為元豐三年後則紹興十年也</p>
</div>
<div class='div-other'><a id='mulu377' />
<p class='h3'>宋政和間殘題名</p><p><span class='note-inline'>(闕)</span>弟楊庭<span class='note-inline'>(闕)</span>棠守富<span class='note-inline'>(闕)</span>大北自<span class='note-inline'>(闕)</span>來遊政和<span class='note-inline'>(闕)</span>月廿九日<span class='note-inline'>(闕)</span></p>
<p style="margin-left:1em">右在飛來峰摩崖殘字五行行書徑寸餘上半已泐</p>
<p style="margin-left:1em">釋達受曰此題名在飛來峰通天洞口上闕數字非泐也蓋元時造像其上為匠人剗去</p>
</div>
<div class='div-other'><a id='mulu378' />
<p class='h3'>宋王競等題名</p><p>王競皇甫彥李聞王修俞俟同遊　宣和四年三月十一日</p>
<p style="margin-left:1em">在靈隱後山摩崖正書三行左行字徑三寸欵一行字徑一寸餘</p>
</div>
<div class='div-other'><a id='mulu379' />
<p class='h3'>宋路公弼等題名</p><p>路公弼翁端朝傅國華容吉老麥公明孟子與徐明叔宣和五年夏四月己亥同來</p>
<p style="margin-left:1em">右在飛來峰陽麓摩崖篆書四行字徑八寸按西湖志引書史會要稱徐競字明叔篆法極佳路公弼名允廸宋城人宋史宰輔表建炎三年正月自資政殿學士提舉洞霄除簽書樞密院事</p>
</div>
<div class='div-other'><a id='mulu380' />
<p class='h3'>宋胡庭等題名</p><p>建炎戊申三月十四日□□胡庭孫文□□□□□彥周自上天竺同過香林洞探勝至此</p>
<p style="margin-left:1em">右在林洞摩崖正書四行字徑一寸餘</p>
</div>
<div class='div-other'><a id='mulu381' />
<p class='h3'>宋連道善等伏犀泉題名</p><p>連道善鵬舉張文尉同遊建炎三年閏八月廿一日</p>
<p style="margin-left:1em">右在伏犀泉摩崖正書五行左行字徑三寸餘按樓攻媿北行日記趙州石橋洞題刻甚眾多是昔時奉使者有云連鵬舉使金至絕域實居首選宣和六年八月云云道善或其名邪又廣州九曜石有紹興九年二月連南夫鵬舉題名曾官廣東轉運使後知廣州又直齋書錄有連寶學奏議二卷寶文閣學士安陸連南夫鵬舉撰紹興初知饒州扞禦有功及和議成南夫知泉州上表曰不信亦信其然豈然又曰雖虞舜之十二州昔皆吾有然商於之六百里當念爾欺由是得罪殆鯁直之士而題名書法復爾開張史雖未傳合此數刻足徵梗</p>
</div>
<div class='div-other'><a id='mulu382' />
<p class='h3'>宋韓世忠靈隱建翠微亭題名</p><p>紹興十二年涼居士韓世忠因過靈隱登覽形勝得舊基建新亭榜名翠微以為游息之所待好事者三月五日男彥直書</p>
<p style="margin-left:1em">右題名在飛來峰半文八行行六字字徑二寸許西湖志曰翠微亭韓世忠忤秦檜解樞柄逍遙湖上最愛此山故建此亭邵古菴曰紹興十一年冬岳飛死十二年三月韓公建此亭謝兵柄時獨游焉按岳飛有登池州翠微亭詩曰經年塵土滿征衣特地尋芳上翠微好水好山看未足馬蹄催送月明歸韓當時憶岳此詩故以名亭而亦隱痛之也亭在飛來峰半董其昌登翠微亭詩云煙迷楊柳洲水拍芙蓉岸我憶南湖秋西山暮雲亂按宋史本傳韓彥直世忠子六歲入見高宗命作大字拜跪書皇帝萬歲帝拊其背曰他日令器也親解孝宗丱角之繻傳其首</p>
</div>
<div class='div-other'><a id='mulu383' />
<p class='h3'>宋黃造像題名</p><p>□三主正一盟□弟子□妻正一延□保命□□□黃鐫太乙救苦天尊上答鴻休　皇宋開禧元年二月二日</p>
<p style="margin-left:1em">右在飛來峰摩崖正書六行行字不等高四寸五分廣四寸三分</p>
</div>
<div class='div-other'><a id='mulu384' />
<p class='h3'>宋沈甯造像題字</p><p>御前祗應沈寧同妻徐氏家眷等捨羅漢一尊開禧元年三月初九日鐫</p>
<p style="margin-left:1em">右在飛來峰摩崖正書五行行六字高五寸廣二寸五分</p>
</div>
<div class='div-other'><a id='mulu385' />
<p class='h3'>宋造像題字</p><p>食飯保傅同□□□開禧元年四月一日</p>
<p style="margin-left:1em">右在飛來峰摩崖正書三行字不等高三寸廣二寸五分</p>
</div>
<div class='div-other'><a id='mulu386' />
<p class='h3'>宋造像題字</p><p>嘉定元年五月六日明州比邱僧□□□年五十二歲捨羅漢一尊□身康泰眼目光明</p>
<p style="margin-left:1em">右在飛來峰摩崖正書四行字不等高四寸五分廣二寸八分</p>
</div>
<div class='div-other'><a id='mulu387' />
<p class='h3'>宋李艮等題名</p><p>湻祐丁未立秋二日天台李艮夏紹基武夷翁孟寅金華何子舉嘉禾葉隆禮宛陵吳琪來游喜雨</p>
<p style="margin-left:1em">右在翻經臺側摩崖正書十行字徑二寸按葉隆禮嘉禾人湻祐七年進士題名時正登第之歲宋史不見其名氏著有契丹國志傳世咸湻臨安志開禧元年十一月一日以朝散郎直秘閣兩浙運判除軍器少監兼知臨安府閏十一月二日摩勘轉朝奉大夫景定元年正月一日除軍器監兼職仍舊二月六日除直寶文閣知紹興府惟咸湻志作台州人此書嘉禾知咸湻志誤通志亦作嘉興人終秘書丞錢詹謂是科有闕雨請免瓊林賜宴此題有喜雨之語疑李艮諸人皆新進士檢通志止隆禮一人而書郡望有武夷金華二人</p>
</div>
<div class='div-other'><a id='mulu388' />
<p class='h3'>宋陸德輿等題名</p><p>陸德輿載之趙與譍致道與訔中甫湻祐戊申中伏後一日避暑同來</p>
<p style="margin-left:1em">右在龍泓洞摩崖正書六行字徑一寸按陸德輿崇德人嘉定十年吳潛榜進士曾知寶祐元年貢舉有理宗賜詔厯官至吏部尚書嘉興縣開國男見至元嘉禾志與譍曾任富陽縣令與訔安吉人景定二年以兩浙運使兼知臨安府五年除部侍郎並見咸湻臨安志與訔孟頫之父元贈集賢大學士榮祿大夫追封魏國公見楊載趙孟頫行狀</p>
</div>
<div class='div-other'><a id='mulu389' />
<p class='h3'>宋吳璞等題名</p><p>金陵吳璞吳琳眉山袁炎焱宛陵李雲龍湻祐庚戌</p>
<p style="margin-left:1em">右在翻經臺側摩崖正書五行字徑四寸</p>
</div>
<div class='div-other'><a id='mulu390' />
<p class='h3'>宋吳璞等題名</p><p>湻祐壬子春仲之九日吳璞吳琳重偕行薛可久</p>
<p style="margin-left:1em">右在翻經臺側摩崖正書五行字徑四寸</p>
</div>
<div class='div-other'><a id='mulu391' />
<p class='h3'>宋湻祐題名</p><p>□□□□□□□□□□陳□□□□□□□□□□□□□□湻祐丁未年春望前一日同游</p>
<p style="margin-left:1em">右在寶珠房後香林西洞口摩崖正書題款剝蝕不可識八行字徑一寸三分</p>
</div>
<div class='div-other'><a id='mulu392' />
<p class='h3'>宋陳詩等題名</p><p>陳詩　閩山王晉　和晉齋□□　冷泉拉畊　寶祐乙卯中　□□□齋</p>
<p style="margin-left:1em">右在飛來峰摩崖正書六行下半殘闕字徑二寸</p>
</div>
<div class='div-other'><a id='mulu393' />
<p class='h3'>宋賈秋壑題名</p><p>咸湻丁卯七月十八日賈似道以歲事禱上竺回憩于此客束元嚞俞昕張濡黃公紹王庭從子德生侍期而不至者廖瑩中<span class='note-inline'>(沈堅刻)</span></p>
<p style="margin-left:1em">右在通天洞口摩崖正書六行行九字字徑五寸</p>
</div>
<div class='div-other'><a id='mulu394' />
<p class='h3'>宋道宗等題名</p><p>道宗用晦行甫己未三月三日游</p>
<p style="margin-left:1em">右在林洞摩崖正書一行字徑一寸西湖志云宋刻石</p>
</div>
<div class='div-other'><a id='mulu395' />
<p class='h3'>宋薌林洞題字</p><p>薌林</p>
<p style="margin-left:1em">右在薌林洞口摩崖篆書無年月字徑一尺傍有路公弼篆書宣和五年題名此二字疑同時所刻也</p>
<p>歀賓臺</p>
<p style="margin-left:1em">右在薌林洞西摩崖正書年月泐字徑八寸左右宋人題名甚夥想當時名人雅集於此</p>
</div>
<div class='div-other'><a id='mulu396' />
<p class='h3'>宋王庭龍泓洞題字</p><p>龍泓洞金華王庭書</p>
<p style="margin-left:1em">右在飛來峰摩崖正書徑八寸已剗去欵字正書徑一寸王庭賈似道客也見題名中庭又書林逋墓碣今不傳</p>
</div></div>
<div class='div-other'><a id='mulu397' />
<div class='div-other'><a id='mulu398' />
<p class='h3'>元徐僧錄等造像題名</p><p>大元國功德主徐僧錄等命捨淨財鐫造毗盧遮那佛文殊師利菩薩普賢菩□三尊端為祝延皇帝萬安四恩三有齊登覺岸者至元十九年八月日□授杭州路僧錄徐□□潭州僧錄李□□</p>
<p style="margin-left:1em">右在飛來峰摩崖正書十行字徑二寸</p>
</div>
<div class='div-other'><a id='mulu399' />
<p class='h3'>元楊思諒造像題名</p><p>昭□大將軍前淮安萬府管軍萬楊思諒同妻朱氏發心施財命工鐫造阿彌陀佛觀音勢至聖像三尊祝延皇帝聖壽萬萬歲者至元二十□年　月丙午日吉辰建</p>
<p style="margin-left:1em">右在飛來峰摩崖正書五行行字不等</p>
</div>
<div class='div-other'><a id='mulu400' />
<p class='h3'>元釋都總統題名</p><p>功德主江淮諸路釋都總統所經厯郭<span class='note-inline'>(正書下闕字徑一寸餘)</span>至元二十四年歲次丁亥三月<span class='note-inline'>(小楷書下闕在右)</span></p>
<p style="margin-left:1em">右在飛來峰摩崖在宋王庭書龍泓洞三字之左疑亦造像題名西湖志誤作書龍泓洞者署名仍靈隱寺志誤今分列于此</p>
</div>
<div class='div-other'><a id='mulu401' />
<p class='h3'>元董□祥造象題名</p><p>總統所董□祥特發誠心施財命工刊造觀音聖像上答洪恩以祈福祿增崇壽年緜遠者大元戊子三月吉日題</p>
<p style="margin-left:1em">右在飛來峰摩崖正書五行行字不等按總統所應前釋都總統所也</p>
</div>
<div class='div-other'><a id='mulu402' />
<p class='h3'>元國書讚刻字</p><p>至元二十五年八月□日建功德主　僧錄液沙里兼讚</p>
<p style="margin-left:1em">右在飛來峰摩崖七層字徑寸餘未詳歀字正書徑一寸末云兼讚是亦造像題語也</p>
</div>
<div class='div-other'><a id='mulu403' />
<p class='h3'>元釋淨伏佛國山石像贊</p></div>
<div class='div-other'><a id='mulu404' />
<p class='h3'>大元國杭州佛國山石像贊</p>
<div class="lg regular" style="margin-left:0em;"><div class='lg-row'>永福楊總統　江淮馳重望　旌靈鷲山中　向飛來峰上</div>
<div class='lg-row'>鑿破蒼崖石　現出黃金像　佛名無量亦無邊　一切入瞻仰</div>
<div class='lg-row'>樹此功德幢　無能為此況　入此大施門　喜有大丞相</div>
<div class='lg-row'>省府眾名官　相繼來稱賞　其一佛二佛　<span class='corr'>悉</span>起模畫樣</div>
<div class='lg-row'>花木四時春　可以作供養　猿鳥四時啼　可以作回向</div>
<div class='lg-row'>日月無盡燈　煙雲無盡藏　華雨而紛紛　國風而蕩蕩</div>
<div class='lg-row'>願祝聖明君　與佛壽無量　為法界眾生　盡除煩惱障</div>
<div class='lg-row'>我作如是說　此語非妄</div>
</div><p style="margin-left:2em">至元二十六年重陽日住靈隱虎巖淨伏謹述大都海雲易菴子安書丹武林錢永昌刊</p>
<p style="margin-left:1em">右刻在西湖飛來峰摩崖正書十四行字徑一寸按楊連伽刻諸佛像于靈隱石壁而以已像雜厠其中此淨伏作贊事也明嘉靖間知府陳任賢覓得之擊其像梟其首于山下同時田汝成有誅秃記詎知大書深刻猶有為之頌德者蓋當時未及見之也</p>
</div>
<div class='div-other'><a id='mulu405' />
<p class='h3'>元造釋迦像殘題名</p><p>□□江□□□□□□特發誠心施財命工刊造釋迦如來一尊上□報□皇恩以祈福祿增崇壽年遠者大元庚寅歲四月吉日題</p>
<p style="margin-left:1em">右在飛來峰摩崖正書五行行字不等</p>
</div>
<div class='div-other'><a id='mulu406' />
<p class='h3'>元脫脫夫人造像題名</p><p>大元國功德主榮祿大夫行宣政院使脫脫夫人□氏謹發誠心願捨淨財命鐫造金剛手菩薩聖像一尊端為祝延聖壽萬安保佑院使大人福祿增榮壽命延遠家眷安和子孫昌齡至元二十九年閏六月日建</p>
<p style="margin-left:1em">右在飛來峰摩崖正書六行行字不等</p>
</div>
<div class='div-other'><a id='mulu407' />
<p class='h3'>元楊謹造多聞天王像題名</p><p>大元國大功德主資政大夫行宣政院使楊謹發誠心捐捨淨財命工鐫造多聞天王聖像一尊端為祝延皇帝萬歲國泰民安法輪常轉四恩總報三有遍格法界眾生齊成佛道者至元壬辰二十九年七月仲秋吉日建</p>
<p style="margin-left:1em">右在飛來峰摩崖正書七行字徑寸餘</p>
</div>
<div class='div-other'><a id='mulu408' />
<p class='h3'>元王達等題名</p><p>泰定五年春二月吳郡王達莫維賢葉森陸友同游</p>
<p style="margin-left:1em">右在香林洞摩崖隸書四行字徑二寸餘按王達吳人號耐軒居士有題王紱山水詩見六研齋二筆莫維賢字景行好學能詩築別業于靈隱時人比之輞川著有廣莫子集葉森字景修早從貞白先生吾子行游古今歌詩咸有法則陸友字友仁平江人著有研北雜志四子惟陸友書名㝡著同時虞集柯九思皆善書見吳中人物志墨史書史等書此題名居後或其所書也</p>
</div>
<div class='div-other'><a id='mulu409' />
<p class='h3'>元楊瑀等題名</p><p>至正六年秋九月朔太史楊瑀翰林張翥謁福初上人因登蓮花峰留名崖石從游者施維才郯韶</p>
<p style="margin-left:1em">右在翻經臺摩崖正書七行字徑二寸按楊瑀字元誠杭人天厯間擢中瑞司典簿超授奉議大夫太史院判官改建德路總管有惠政進階中奉大夫張翥字仲舉晉寧人父為吏從徵江南調安仁尉又為杭州鈔庫使因家焉累官翰林學士承旨著有蛻菴集忠義集</p>
</div>
<div class='div-other'><a id='mulu410' />
<p class='h3'>元趙篔翁等題名</p><p>至正六年丙戌九月庚寅聞喜趙篔翁夏縣樊益吉安邑介好仁因尋三生石同登</p>
<p style="margin-left:1em">右在靈隱繙經臺摩崖正書七行字徑二寸餘左行趙篔翁見至正三年蕭山覺苑寺興造記</p>
</div>
<div class='div-other'><a id='mulu411' />
<p class='h3'>元兀氏也先帖木題名</p><p>皇元至正庚寅春吉日副崇兀氏也先帖木</p>
<p style="margin-left:1em">右在龍泓洞摩崖正書三行字徑二寸西湖志誤兀為亢按元史百官志至正二年江浙行宣政院設崇所擬行中書當理問官以理僧民之事不書幾人此副崇當有二人也</p>
</div>
<div class='div-other'><a id='mulu412' />
<p class='h3'>元周伯琦題名</p><p>至正戊戌二月廿三日浙省參知政事鄱陽周伯琦伯温將中吳專別允若師重游香林題名厓石以紀歲月是日就謁觀堂菩薩慧炬篆理公新嵒記靈鷲主者友□來會從遊男宗仁宗智</p>
<p style="margin-left:1em">右在翻經臺石壁隸書字徑二寸按續宏簡錄伯琦子宗仁字克復官山東行省郎中篆書宗家學然不逮其父慧炬諸人住理公巖洪武初海潮衝岸壞民居廬為潮神說三皈戒楊枝洒處止不崩時稱炬菩薩</p>
</div>
<div class='div-other'><a id='mulu413' />
<p class='h3'>元周伯琦理公巖記摩崖</p><p>理公嵒晉高僧慧理師嘗燕寂焉在錢塘虎林山天竹招提之東南玲瓏幽邃竹樹岑蔚至正九年上人慧苣來居觀堂起廢緝爰開是巖窈窕繚復霩如堂皇雲涌雪積發渫霝藴後七年丞綏寧楊公之弟元帥伯顏暇游愒抉奇樂靜捐金庀工載鑿嵒石刻十佛及補陀大士象金碧炳赫恍躋西土冀徼福惠壽我重親利我軍旅冰釋氛沴永奠方岳嵒之異勝誕增於昔為虎林奇觀實苣公軌行精慤有以致之居甿號曰菩薩蓋非夸益天竹和尚允若師臘已八十與苣同志徵文示久乃篆諸石</p>
<p style="margin-left:2em">浙省參知政事番陽周伯琦伯温記并書</p>
<p style="margin-left:1em">右在射旭洞口篆書十三行字徑三寸按兩浙金石志載云是記書于至正十八年二月廿三日見三生石題名伯琦精篆學篇中以竹為竺為弊渫為洩蕰為藴夸益為夸溢皆根柢說文不涉俗書者</p>
</div>
<div class='div-other'><a id='mulu414' />
<p class='h3'>冷泉上對聯云</p><p style="margin-left:0em;text-indent:0em;" class="lg-abnormal"><div class='lg-row'>山淨源澄流出冷　峰靈石妙自飛來</div>
</p><p style="margin-left:1em">右在冷泉亭對面摩崖行書年月泐歀云濟南古於阳王錫栻題字徑八寸歀字四分疑是明人字蹟</p>
</div>
<div class='div-other'><a id='mulu415' />
<p class='h3'>元楊遵理公巖題字</p><p>理公巖<span class='note-inline'>(楊遵書)</span></p>
<p style="margin-left:1em">右在射旭洞內摩崖篆書橫列字徑八寸許歀字正書字徑一寸許按書史會要楊遵字宗道浦城人徙居錢塘篆隸皆師杜待制續宏簡錄云字宗正元至正閒人也</p>
</div></div></div>
<p class='juan'>雲林寺續誌卷七終</p>
</div><!-- end of div[@id='body'] -->
</body></html>