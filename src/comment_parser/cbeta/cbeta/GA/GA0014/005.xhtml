<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>明州岳林寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu119' />
<p class='juan'>明州岳林寺志卷五</p><p class="byline">澹雪居士．顧岱（止菴）鑒定</p><p class="byline">奉川後學．戴明琮（璧城）纂輯</p>
<div class='div-other'><a id='mulu120' />
<p class='h1'>詩賦</p>
<div class='div-other'><a id='mulu121' />
<p class='h2'>唐</p>
<div class='div-other'><a id='mulu122' />
<p class='h3'>㝛岳林寺</p><p class="byline">盧天驥</p>
<div class="lg regular" style="margin-left:0em;"><div class='lg-row'>病骨倦鞍馬　禪居欣少留　暮雲山盡路　孤磬月鳴樓　林靜軥輈晚　風香䆉稏秋</div>
<div class='lg-row'>重來坐磐石　相對語歸休</div>
</div></div>
<div class='div-other'><a id='mulu123' />
<p class='h3'>其二</p>
<div class="lg regular" style="margin-left:0em;"><div class='lg-row'>歎息老禪宿　消閒心自如　買松栽塢　引水過新渠　草色經行外　禽聲宴坐餘</div>
<div class='lg-row'>猶慚雙鬂白　垂老尚征車</div>
</div></div>
<div class='div-other'><a id='mulu124' />
<p class='h3'>其三</p>
<div class="lg regular" style="margin-left:0em;"><div class='lg-row'>報國竟無補　敢辭山路遙　晚寒生竹徑　新漲斷溪橋　奔走真逋客　安閒愧老樵</div>
<div class='lg-row'>令人心欲折　風雨夜瀟瀟</div>
</div></div>
<div class='div-other'><a id='mulu125' />
<p class='h3'>遊岳林寺</p><p class="byline">方干<span class='note-inline'>(狀元)</span></p>
<div class="lg regular" style="margin-left:0em;"><div class='lg-row'>投閒猶自喜　古策剡東尋　祇樹隨僧老　龍溪遶岸深　樓高春色晚　天近日光陰</div>
<div class='lg-row'>共笑家聲舊　何時解盍簮</div>
</div></div></div>
<div class='div-other'><a id='mulu126' />
<p class='h2'>宋</p>
<div class='div-other'><a id='mulu127' />
<p class='h3'>寓岳林寺</p><p class="byline">李端民</p><p style="margin-left:0em;text-indent:0em;" class="lg-abnormal"><div class='lg-row'>岳林溪畔接遙途　兜率凄凉蔓草蕪　幸有竹松閒作伴　鐘聲夜半起羣烏</div>
</p></div>
<div class='div-other'><a id='mulu128' />
<p class='h3'>登封山</p><p class="byline">高元之<span class='note-inline'>(邑侯，號萬竹)</span></p>
<div class="lg regular" style="margin-left:0em;"><div class='lg-row'>彌勒藏真處　招提映碧空　春風時聽鳥　明月夜聞鐘　欝秀屏開竹　穹窿石畔松</div>
<div class='lg-row'>公餘閒眺望　煙雨滿城中</div>
</div></div>
<div class='div-other'><a id='mulu129' />
<p class='h3'>送宏智禪師還太白山</p><p class="byline">樓鑰<span class='note-inline'>(參政，號大防)</span></p><p style="margin-left:0em;text-indent:0em;" class="lg-abnormal"><div class='lg-row'>堪憐宦跡逐風塵　延訪猶疎覺路人　明月迥懸無曲照　片雲浮蕩屢傷神</div>
<div class='lg-row'>高山思仰方嗟晚　古策殷遙悵暮春</div>
<div class='lg-row'>布袋一肩資選勝　錫飛太白任天真</div>
</p></div>
<div class='div-other'><a id='mulu130' />
<p class='h3'>秋半尋岳林寺</p><p class="byline">梅堯臣<span class='note-inline'>(郎官，號聖俞)</span></p>
<div class="lg regular" style="margin-left:0em;"><div class='lg-row'>杖履信天涯　尋幽遍落花　殿高秋氣爽　林靜夕陽斜　對茗情偏洽　談玄興轉賖</div>
<div class='lg-row'>遠公相識好　三笑過金沙</div>
</div></div>
<div class='div-other'><a id='mulu131' />
<p class='h3'>送別敬山黃邑侯<span class='note-inline'>(諱特)</span></p><p class="byline">釋志宣<span class='note-inline'>(海印)</span></p><p style="margin-left:0em;text-indent:0em;" class="lg-abnormal"><div class='lg-row'>紫藤花發送君行　惜龍溪暗愴神　目斷歸帆何太疾　風吹柳絮正愁人</div>
</p></div>
<div class='div-other'><a id='mulu132' />
<p class='h3'>惠政橋</p><p class="byline">曾鞏<span class='note-inline'>(郡守，號子固)</span></p>
<div class="lg regular" style="margin-left:0em;"><div class='lg-row'>城東新雨歇　橋下水瀰瀰　酒斾搖官柳　漁舟傍野陂　波平江岸濶　沙漲石堤卑</div>
<div class='lg-row'>散步堪揮袖　憑虛聽鳥啼</div>
</div></div>
<div class='div-other'><a id='mulu133' />
<p class='h3'>寄大川禪師</p><p class="byline">徐獻忠<span class='note-inline'>(邑侯，號長谷)</span></p><p style="margin-left:0em;text-indent:0em;" class="lg-abnormal"><div class='lg-row'>剡邑春期覲法王　朱袍猶帶雨花香　一從飛錫還山後　殿角風微生夜涼</div>
</p></div></div>
<div class='div-other'><a id='mulu134' />
<p class='h2'>元</p>
<div class='div-other'><a id='mulu135' />
<p class='h3'>奉訪南公同登崇寧閣</p><p class="byline">戴表元<span class='note-inline'>(進士，號剡源)</span></p>
<div class="lg regular" style="margin-left:0em;"><div class='lg-row'>眾香壇晝靜　游屐思頻來　心轉談經處　塵空說法臺　葵花憑古碣　竹色上蒼苔</div>
<div class='lg-row'>傑閣同禪院　懸河有辨才</div>
</div></div>
<div class='div-other'><a id='mulu136' />
<p class='h3'>惠政橋柱下詩</p><p class="byline">無名</p>
<div class="lg regular" style="margin-left:0em;"><div class='lg-row'>鑿開蒼璧玉稜層　叠作溪橋兩洞成　影落波心雙月合　光含石眼一星明</div>
<div class='lg-row'>鰲頭近接東西市　鯨背平分南北程　須信巨川從此濟　區區溱洧浪傳名</div>
</div></div>
<div class='div-other'><a id='mulu137' />
<p class='h3'>懷岳林水南禪師</p><p class="byline">釋曇噩<span class='note-inline'>(夢堂，邑人)</span></p>
<div class="lg regular" style="margin-left:0em;"><div class='lg-row'>百里鶯花入翠微　孤城遙望白雲飛　蘭生幽谷緣泉瘦　蕨採衡茅帶雨肥</div>
<div class='lg-row'>鉢響儘催無澁體　箭鋒不觸是玄機　幾時重與支公話　共笑龍溪挽落暉</div>
</div></div>
<div class='div-other'><a id='mulu138' />
<p class='h3'>廣平湖</p><p class="byline">栯堂益</p>
<div class="lg regular" style="margin-left:0em;"><div class='lg-row'>蘭若清幽處　平湖瀲灧開　波光留夜月　雨色點蒼苔　鷗浴蘋花動　僧吟芳草催</div>
<div class='lg-row'>興來彈淥水　俯仰自徘徊</div>
</div></div>
<div class='div-other'><a id='mulu139' />
<p class='h3'>題幻住經堂</p><p class="byline">黃溍<span class='note-inline'>(諡文憲)</span></p>
<div class="lg regular" style="margin-left:0em;"><div class='lg-row'>碧溶寺左老僧菴　幻住深藏惠遠龕　經有天龍來護法　錫為埜鶴舞飛驂</div>
<div class='lg-row'>生公驚點千頭石　優鉢能鋪滿座曇　夢遶堂中花木勝　禪關未許俗塵參</div>
</div></div>
<div class='div-other'><a id='mulu140' />
<p class='h3'>娑羅樹</p><p class="byline">王宗信<span class='note-inline'>(邑侯)</span></p><p style="margin-left:0em;text-indent:0em;" class="lg-abnormal"><div class='lg-row'>移來西域此中栽　歷盡風霜倚石臺　最羨靈區能獨秀　枝枝葉葉淨氛埃</div>
</p></div></div>
<div class='div-other'><a id='mulu141' />
<p class='h2'>明</p>
<div class='div-other'><a id='mulu142' />
<p class='h3'>駐金沙灘偶咏</p><p class="byline">胡濙<span class='note-inline'>(諡文定)</span></p>
<div class="lg regular" style="margin-left:0em;"><div class='lg-row'>身承王事肅　征轡耀金沙　潮湧波光赤　月明樹影斜　樓臺冲碧落　鷗鷺傍蒹葭</div>
<div class='lg-row'>悵望西風裏　何年返故家</div>
</div></div>
<div class='div-other'><a id='mulu143' />
<p class='h3'>岳林寺前作</p><p class="byline">戴德彝<span class='note-inline'>(探花，號邦倫)</span></p><p style="margin-left:0em;text-indent:0em;" class="lg-abnormal"><div class='lg-row'>望中不盡龍溪水　流入長江作大波　獨有慈尊能砥柱　清光一道鎮娑婆</div>
</p></div>
<div class='div-other'><a id='mulu144' />
<p class='h3'>題岳林寺</p><p class="byline">沈九疇<span class='note-inline'>(方伯，號箕仲)</span></p><p style="margin-left:0em;text-indent:0em;" class="lg-abnormal"><div class='lg-row'>肩輿隨處得相尋　衰草荒烟古佛心　莫問興亡前代事　殘碑讀罷起孤吟</div>
</p></div>
<div class='div-other'><a id='mulu145' />
<p class='h3'>封山禮定應塔</p><p class="byline">錢璠<span class='note-inline'>(邑令)</span></p>
<div class="lg regular" style="margin-left:0em;"><div class='lg-row'>布袋依然在　天門下座通　石牀香界定　寶塔法輪雄　一笑風塵外　千竿梵唄中</div>
<div class='lg-row'>無生誰共語　可許問支公</div>
</div></div>
<div class='div-other'><a id='mulu146' />
<p class='h3'>過岳林寺</p><p class="byline">樓則中</p><p style="margin-left:0em;text-indent:0em;" class="lg-abnormal"><div class='lg-row'>龍溪斜抱梵王宮　樓閣蕭然映碧空　芳草萋萋烟雨外　誰憐慈氏冷春風</div>
</p></div>
<div class='div-other'><a id='mulu147' />
<p class='h3'>遊岳林宿崇寧閣</p><p class="byline">沈一貫<span class='note-inline'>(相國，諡文恭)</span></p><p style="margin-left:0em;text-indent:0em;" class="lg-abnormal"><div class='lg-row'>為尋淨土到龍宮　笑口依然覿面逢　池色雙空天界迥　山光半落剡城東</div>
<div class='lg-row'>行看脩竹惟尊者　坐對高樓有遠公</div>
<div class='lg-row'>參罷本無元字脚　清溪鐘度吼松風</div>
</p></div>
<div class='div-other'><a id='mulu148' />
<p class='h3'>登封山佛塔亭</p><p class="byline">戴璟<span class='note-inline'>(通參，號屏石)</span></p>
<div class="lg regular" style="margin-left:0em;"><div class='lg-row'>梓里投閒久　封山禮塔頻　香臺藏隻履　佛蹟表千春　巖下竹林秀　庭前柏子新</div>
<div class='lg-row'>去來成幻景　窣堵自嶙峋</div>
</div></div>
<div class='div-other'><a id='mulu149' />
<p class='h3'>岳林禮彌勒大士</p><p class="byline">黃端伯<span class='note-inline'>(司李，號海岸)</span></p>
<div class="lg regular" style="margin-left:0em;"><div class='lg-row'>名剎巍巍俯碧川　疎林喬木上參天　僧從定處窺無相　龍自蟠時護有年</div>
<div class='lg-row'>兜率荒基閒日月　崇寧古閣繞雲煙　我今稽首空王殿　一片心香了夙緣</div>
</div></div></div>
<div class='div-other'><a id='mulu150' />
<p class='h2'>國朝</p>
<div class='div-other'><a id='mulu151' />
<p class='h3'>同提督田公宿崇寧閣</p><p class="byline">王爾祿<span class='note-inline'>(海憲，號念尼)</span></p><p style="margin-left:0em;text-indent:0em;" class="lg-abnormal"><div class='lg-row'>西征欣有李將軍　戎馬關山萬里雲　內院棲遲聊晏卧　悲笳短角不堪聞</div>
</p><p style="margin-left:0em;text-indent:0em;" class="lg-abnormal"><div class='lg-row'>夕陽行倦息崇樓　風捲旌旗動暮秋　四野羣黎驚鶴唳　三山孤月獨清幽</div>
</p></div>
<div class='div-other'><a id='mulu152' />
<p class='h3'>宿岳林寺</p><p class="byline">羅心樸<span class='note-inline'>(理刑，字夢章)</span></p>
<div class="lg regular" style="margin-left:0em;"><div class='lg-row'>路出長溪夜未閑　龍華臺畔寂中看　霜飛木落千山靜　月照庭空萬籟寒</div>
<div class='lg-row'>莫問雙林垂古蹟　猶驚隻履現秋巒　前朝事業都成夢　心挹慈風法界寬</div>
</div></div>
<div class='div-other'><a id='mulu153' />
<p class='h3'>送楷菴和尚還岳林</p><p class="byline">董含<span class='note-inline'>(進士，號閬石)</span></p><p style="margin-left:0em;text-indent:0em;" class="lg-abnormal"><div class='lg-row'>舊山松檜已成圍　萬叠煙雲一衲歸　擬向岳林分半席　娑羅枝上挂儒衣</div>
</p></div>
<div class='div-other'><a id='mulu154' />
<p class='h3'>又</p><p class="byline">張若羲<span class='note-inline'>(進士，號昊東)</span></p>
<div class="lg regular" style="margin-left:0em;"><div class='lg-row'>四月綠陰滿　送師歸越山　經行青嶂裏　洗鉢白雲閒　去住原無著　飄然不可攀</div>
<div class='lg-row'>何時隨布袋　相對碧溪灣</div>
</div></div>
<div class='div-other'><a id='mulu155' />
<p class='h3'>岳林寺贈楷大師</p><p class="byline">史大成<span class='note-inline'>(閣學，號立菴)</span></p><p style="margin-left:0em;text-indent:0em;" class="lg-abnormal"><div class='lg-row'>蕭梁古寺剡溪隅　為覽重興到勝區　藉有安禪提祖印　遂令雄剎麗輿圖</div>
<div class='lg-row'>娑羅樹放華為寶　優鉢龍生雨是珠</div>
<div class='lg-row'>已見家風傳定應　樓臺內院景還殊</div>
</p></div>
<div class='div-other'><a id='mulu156' />
<p class='h3'>送楷菴和尚還岳林</p><p class="byline">王日藻<span class='note-inline'>(尚書，號印周)</span></p>
<div class="lg regular" style="margin-left:0em;"><div class='lg-row'>杯浮白苧記何年　五閱霜華結制邊　松徑待開卓錫地　珠宮留滿布金緣</div>
<div class='lg-row'>慈雲輪演空中劫　法雨花飛覺後天　布袋一肩忘去住　本無去住與茫然</div>
</div></div>
<div class='div-other'><a id='mulu157' />
<p class='h3'>贈岳林楷和尚</p><p class="byline">錢光繡<span class='note-inline'>(聖月，鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>沿堤十里溯平津　綠樹陰藏古寺春　脈接龍溪臨孔道　池開淨土在紅塵</div>
<div class='lg-row'>長汀寶所依然舊　兜率玄風卓爾新</div>
<div class='lg-row'>岳色千秋鍾瑞氣　於今果是再來人</div>
</p></div>
<div class='div-other'><a id='mulu158' />
<p class='h3'>定應塔</p><p class="byline">釋超朗<span class='note-inline'>(穎，住超果)</span></p>
<div class="lg regular" style="margin-left:0em;"><div class='lg-row'>浮屠存異蹟　隻履鎮封山　蟬露神僧意　花開古佛顏　爐頭香氣藹　石罅蘚痕斑</div>
<div class='lg-row'>一笑空歸去　千秋天地間</div>
</div></div>
<div class='div-other'><a id='mulu159' />
<p class='h3'>送別楷菴大師</p><p class="byline">吳騏<span class='note-inline'>(日千，松江)</span></p>
<div class="lg regular" style="margin-left:0em;"><div class='lg-row'>每過南郊寺　清談接楷公　樓高坐永日　花靜度微風　忽渡越江去　蕭然嵓壑中</div>
<div class='lg-row'>閒雲兼野鶴　相望隔遙空</div>
</div></div>
<div class='div-other'><a id='mulu160' />
<p class='h3'>八聲甘州：步東坡送參寥子韻懷岳林楷公</p><p class="byline">周茂源<span class='note-inline'>(進士，號釜山)</span></p><p style="margin-left:0em;text-indent:0em;" class="lg-abnormal"><div class='lg-row'>歎士衡白帢被收來　爭似季鷹歸　問具區東畔　華亭谷口　釣艇殘暉</div>
<div class='lg-row'>細數微名蝸角　深悔少年非　午榻槐安夢　點破禪機</div>
<div class='lg-row'>身入遠公蓮社　看松枝拂處　玉屑霏霏　喜詩人相對　車馬客來稀</div>
<div class='lg-row'>怪今朝聲清磬　只隔思千里久相違</div>
<div class='lg-row'>何時曳杖龍溪上　踏破苔衣</div>
</p></div>
<div class='div-other'><a id='mulu161' />
<p class='h3'>遊岳林寺</p><p class="byline">洪圖光<span class='note-inline'>(進士，字輝吉)</span></p>
<div class="lg regular" style="margin-left:0em;"><div class='lg-row'>緣溪入古寺　曲水映襌扉　境別應超世　僧高自息機　紺壇清梵靜　丹閣午鐘微</div>
<div class='lg-row'>初地重新後　秋來滿碧輝</div>
</div></div>
<div class='div-other'><a id='mulu162' />
<p class='h3'>題岳林贈楷大師</p><p class="byline">顧岱<span class='note-inline'>(郡侯，號澹雪)</span></p>
<div class="lg regular" style="margin-left:0em;"><div class='lg-row'>虛空無體迥無羣　彌勒尊前香自焚　破盡妄緣依片石　撥開眼界任浮雲</div>
<div class='lg-row'>踏蘆渡海存何跡　說偈飛花是此君　化現至今留法乳　松陵到處有鴻文</div>
</div></div>
<div class='div-other'><a id='mulu163' />
<p class='h3'>指南軒同施大尹楷和尚茶話</p>
<div class="lg regular" style="margin-left:0em;"><div class='lg-row'>塵情佛土兩歸空　永日南軒一笑中　學士參禪無色相　遠公揮麈起清風</div>
<div class='lg-row'>庭前柏子枝還綠　戶外茶聲火正紅　莫道虎溪今僅事　會看獅座據高崧</div>
</div></div>
<div class='div-other'><a id='mulu164' />
<p class='h3'>秋日過楷菴指南軒</p><p class="byline">施則曾<span class='note-inline'>(邑侯，號省園)</span></p>
<div class="lg regular" style="margin-left:0em;"><div class='lg-row'>山淡明秋色　乘閒到梵林　落花聞說法　疎雨見禪心　牆拂梧陰亂　窗含雲影深</div>
<div class='lg-row'>三酸堪續畫　竹院且行吟</div>
</div></div>
<div class='div-other'><a id='mulu165' />
<p class='h3'>澹雪省園護法指南軒茶話次韻</p><p class="byline">釋真承</p>
<div class="lg regular" style="margin-left:0em;"><div class='lg-row'>指南靜坐萬緣空　偕有維摩話此中　竹影蒲團雲入畫　茶香石鼎腋生風</div>
<div class='lg-row'>窺簾桐葉雙眉綠　傍檻芙容滿眼紅　機鈍那堪留玉帶　儼然一會在廬崧</div>
</div></div>
<div class='div-other'><a id='mulu166' />
<p class='h3'>岳林次原韻酬澹雪先生</p><p class="byline">戴明琮</p>
<div class="lg regular" style="margin-left:0em;"><div class='lg-row'>治郡高名久出羣　何當解組瓣香焚　清吟梵閣千秋韻　勝賞龍溪萬頃雲</div>
<div class='lg-row'>三絕長康原玩世　重來支遁幸逢君　西湖事業東林興　喜勒新編有大文</div>
</div></div>
<div class='div-other'><a id='mulu167' />
<p class='h3'>娑羅樹</p><p class="byline">顧峵<span class='note-inline'>(渭若，孝廉)</span></p>
<div class="lg regular" style="margin-left:0em;"><div class='lg-row'>優曇花不發　難得此娑羅　西域移根古　南天洒露多　香臺擎皓月　密葉證微波</div>
<div class='lg-row'>碩果由來結　菩提永不磨</div>
</div></div>
<div class='div-other'><a id='mulu168' />
<p class='h3'>長汀渡</p>
<div class="lg regular" style="margin-left:0em;"><div class='lg-row'>長汀遺聖蹟　彌勒亦浮沉　偶逐兒童戲　誰知天地心　中流依斷石　古岸覆清陰</div>
<div class='lg-row'>問渡秋林晚　幽蹤何處尋</div>
</div></div>
<div class='div-other'><a id='mulu169' />
<p class='h3'>同周玉光至岳林</p><p class="byline">鄭愫<span class='note-inline'>(邑令，號蒼巖)</span></p>
<div class="lg regular" style="margin-left:0em;"><div class='lg-row'>白業高僧得　青蓮法雨遙　官閒能話舊　寺古記前朝　花氣流雙袂　鐘聲到一瓢</div>
<div class='lg-row'>重來磐石上　趺坐萬緣消</div>
</div></div>
<div class='div-other'><a id='mulu170' />
<p class='h3'>題指南軒茶話</p><p class="byline">趙玉涵<span class='note-inline'>(藍田，<span class='corr'>錫</span>山)</span></p><p style="margin-left:0em;text-indent:0em;" class="lg-abnormal"><div class='lg-row'>山色秋光影動搖　幽窗開處草蕭蕭　蒲團日照禪心靜　香案花飛法界遙</div>
<div class='lg-row'>四壁澷題摩詰句　一牀猶掛虎丘瓢</div>
<div class='lg-row'>客來爐火茶初熟　相對談詩破寂寥</div>
</p></div>
<div class='div-other'><a id='mulu171' />
<p class='h3'>封山</p><p class="byline">釋淨敏<span class='note-inline'>(融徹，住水簾)</span></p>
<div class="lg regular" style="margin-left:0em;"><div class='lg-row'>古佛留遺跡　千年舊梵宮　鳥啼青靄外　磬響翠微中　徑竹埋雲暗　巖花帶雨紅</div>
<div class='lg-row'>夕陽遲返屐　高閣聽松風</div>
</div></div>
<div class='div-other'><a id='mulu172' />
<p class='h3'>臘月宿崇寧閣留別楷公</p><p class="byline">曹鼎臣<span class='note-inline'>(邑侯，字掄生)</span></p><p style="margin-left:0em;text-indent:0em;" class="lg-abnormal"><div class='lg-row'>剡東崇閣插浮雲　信宿棲遲歲欲分　蓮社尋常欣有托　輿情未恤竟無聞</div>
<div class='lg-row'>霜鐘風鐸閒來韻　檐鴿林鳥自作羣</div>
<div class='lg-row'>正擬談玄何遽　梅花枝上雪紛紛</div>
</p></div>
<div class='div-other'><a id='mulu173' />
<p class='h3'>遊岳林寺千佛閣</p><p class="byline">陳錫嘏<span class='note-inline'>(編修，號怡庭)</span></p>
<div class="lg regular" style="margin-left:0em;"><div class='lg-row'>真空原不滅　定應至今存　百億身常現　樓臺景自繁　寶林雙樹茂　金相一龕尊</div>
<div class='lg-row'>我亦來彈指　雲關許叩閽</div>
</div></div>
<div class='div-other'><a id='mulu174' />
<p class='h3'>龍眼池</p><p class="byline">王喬新<span class='note-inline'>(貢士，號鳬僊)</span></p><p style="margin-left:0em;text-indent:0em;" class="lg-abnormal"><div class='lg-row'>龍眼雙池碧　芳名千載傳　宦遊搔鬢短　臨照更皤然</div>
</p></div>
<div class='div-other'><a id='mulu175' />
<p class='h3'>廣平湖</p><p class="byline">戴昆槱<span class='note-inline'>(芃菴，文學)</span></p><p style="margin-left:0em;text-indent:0em;" class="lg-abnormal"><div class='lg-row'>唐相遺徽著此鄉　澄波原自傍雲堂　蕖枝應是青蓮種　荇帶猶含紫綬光</div>
<div class='lg-row'>勝聚一杯留古蹟　澤涵千畝玩滄桑</div>
<div class='lg-row'>名傳長列山門景　還與梅花賦並香</div>
</p></div>
<div class='div-other'><a id='mulu176' />
<p class='h3'>崇寧閣</p><p style="margin-left:0em;text-indent:0em;" class="lg-abnormal"><div class='lg-row'>禪宮巍閣壯林丘　金相層層列上頭　彌勒化身真百億　崇寧遺制自千秋</div>
<div class='lg-row'>應令浩劫傳文岳　況復中興有惠休</div>
<div class='lg-row'>題額肅瞻先蹟在　梵天長映五雲稠</div>
</p></div>
<div class='div-other'><a id='mulu177' />
<p class='h3'>贈楷公重興岳林</p><p class="byline">蔡毓秀<span class='note-inline'>(邑侯，號一齋)</span></p><p style="margin-left:0em;text-indent:0em;" class="lg-abnormal"><div class='lg-row'>一竿布袋已重新　岳色蒼然有春　偶爾宦遊親覿面　虎溪三笑再來身</div>
</p></div>
<div class='div-other'><a id='mulu178' />
<p class='h3'>讀書古崇寧閣</p><p class="byline">鄔棐<span class='note-inline'>(迪公，孝廉)</span></p><p style="margin-left:0em;text-indent:0em;" class="lg-abnormal"><div class='lg-row'>耽靜棲身百尺樓　凉飇拂袂思悠悠　疎鐘聲徹龍溪月　孤幌光寒鴈蕩秋</div>
<div class='lg-row'>滿架詩書千古事　經年勛業寸心籌</div>
<div class='lg-row'>翛然地僻紅塵遠　嬴得心空萬慮休</div>
</p></div>
<div class='div-other'><a id='mulu179' />
<p class='h3'>寄贈岳林楷大師</p><p class="byline">曹王雲<span class='note-inline'>(進士，號鶴坡)</span></p>
<div class="lg regular" style="margin-left:0em;"><div class='lg-row'>聲聞補處會人天　金粟如來授記年　坐久繩牀餘半偈　興來蓮社著新篇</div>
<div class='lg-row'>蒼崖鹿趁擕笻路　碧澗龍依洗鉢緣　何日重逢方丈室　塵蹤遠絕共逃禪</div>
</div></div>
<div class='div-other'><a id='mulu180' />
<p class='h3'>題岳林寺</p><p class="byline">釋真心<span class='note-inline'>(自牧，住法海)</span></p><p style="margin-left:0em;text-indent:0em;" class="lg-abnormal"><div class='lg-row'>漫勞彈指對雲扉　樓閣重重敞曙暉　水漾雙池龍眼活　風搖萬竹鳳毛揮</div>
<div class='lg-row'>老僧接客無三等　稚子逢人露一機</div>
<div class='lg-row'>為問眾中誰姓蔣　而今布袋更堪依</div>
</p></div>
<div class='div-other'><a id='mulu181' />
<p class='h3'>同璧城登崇寧閣</p><p class="byline">釋德禮<span class='note-inline'>(乾岳，住粹陽)</span></p><p style="margin-left:0em;text-indent:0em;" class="lg-abnormal"><div class='lg-row'>滿目春山澹欲浮　偶然到此共登樓　風吹隔岸垂楊外　野渡閒橫一葉舟</div>
</p></div>
<div class='div-other'><a id='mulu182' />
<p class='h3'>岳林攬勝</p><p class="byline">劉鴻聲<span class='note-inline'>(殿聞，貢士)</span></p><p style="margin-left:0em;text-indent:0em;" class="lg-abnormal"><div class='lg-row'>金沙秀擁龍津頭　奈苑重興三勝流　閣闞四郊峩嶺道　門迎一葉剡溪舟</div>
<div class='lg-row'>朝暘初出懸燈曉　宿霧新收紺殿秋</div>
<div class='lg-row'>支遁雨花天際下　長汀白水遶朱樓</div>
</p></div>
<div class='div-other'><a id='mulu183' />
<p class='h3'>懷岳林楷菴兄兼述景勝</p><p class="byline">釋真貫<span class='note-inline'>(山慵，住雁蒼)</span></p><p style="margin-left:0em;text-indent:0em;" class="lg-abnormal"><div class='lg-row'>客從梓里來　言師老益健　蕭蕭半白須　風骨純鋼鍊　手扶舊剎竿　金碧輝雲漢</div>
<div class='lg-row'>古佛亦有光　粲然開生面　長汀渡口船　盛接方來彥</div>
<div class='lg-row'>有樹曰娑羅　死株復榮蒨　紛紛樹陰中　赤眉白足踐</div>
<div class='lg-row'>任渠捋虎鬚　龍眼明如電　金鐘日鍠鍠　聾者自不見</div>
<div class='lg-row'>所以淨土池　開一方便　繇梁迄至今　千載古壇墠</div>
<div class='lg-row'>莖草現寶坊　絢赫如內院　縱有他心通　莫測其神變</div>
<div class='lg-row'>快哉聆此言　手脚輕欲漩　顧據此席者　屈指曷勝筭</div>
<div class='lg-row'>機用若較師　蓋一以敵萬　即如契此翁　風顛亦何羨</div>
<div class='lg-row'>偎卧惠政橋　飲啗不擇膳　臨行四句偈　技癢露一線</div>
<div class='lg-row'>既曰百億身　有何定可戀　必謂竁封山　豈應州縣</div>
<div class='lg-row'>吾生廣平鄉　與師同里閈　幼戲三山園　聚塔金沙岸　今老天一方　川廷豈汗漫</div>
<div class='lg-row'>疎慵性所躭　鄉情獨不倦　溯其何從來　彌勒亦親串</div>
<div class='lg-row'>長汀懷舅氏　暌闊欲一看　崇寧高閣中　併期慰深眷</div>
</p></div>
<div class='div-other'><a id='mulu184' />
<p class='h3'>送楷公歸岳林</p><p class="byline">宋慶遠<span class='note-inline'>(進士，號源餘)</span></p><p style="margin-left:0em;text-indent:0em;" class="lg-abnormal"><div class='lg-row'>白苧西城送客歸　臨岐搔首倍依依　[宋-木+月]留法語當慈筏　聊摘山雲補衲衣</div>
<div class='lg-row'>夜半聞鐘人乍醒　天涯擕錫鶴同飛</div>
<div class='lg-row'>金峩雪竇松風夢　後相思隔翠微</div>
</p></div>
<div class='div-other'><a id='mulu185' />
<p class='h3'>龍眼池</p><p class="byline">顧岱<span class='note-inline'>(止菴)</span></p>
<div class="lg regular" style="margin-left:0em;"><div class='lg-row'>古剎雙池闢　清淵見太和　江湖同一脈　日月此中過　野色澄初地　閒雲映碧莎</div>
<div class='lg-row'>千年常寂歷　何處有風波</div>
</div></div>
<div class='div-other'><a id='mulu186' />
<p class='h3'>定應塔</p>
<div class="lg regular" style="margin-left:0em;"><div class='lg-row'>妙有已乘化　真如此獨存　一坏留杖履　雙眼納乾坤　翠竹籠雲氣　蒼松印石痕</div>
<div class='lg-row'>借山應借水　歷劫與誰論</div>
</div></div>
<div class='div-other'><a id='mulu187' />
<p class='h3'>遊岳林酧楷公</p><p class="byline">黃尚賓</p><p style="margin-left:0em;text-indent:0em;" class="lg-abnormal"><div class='lg-row'>龍溪活水護禪林　自在莊嚴彌勒心　忽遇楷公一拍掌　亂雲孤月耀千尋</div>
</p></div>
<div class='div-other'><a id='mulu188' />
<p class='h3'>淨土池</p><p class="byline">釋心謙<span class='note-inline'>(古田，住青蓮)</span></p>
<div class="lg regular" style="margin-left:0em;"><div class='lg-row'>異景傳初地　清涵淨土池　一洼綿浩劫　半畝照須彌　白玉浮蓮瓣　明霞漾錦漪</div>
<div class='lg-row'>臨波梵天月　珠色燦摩尼</div>
</div></div>
<div class='div-other'><a id='mulu189' />
<p class='h3'>三過岳林喜晤楷公</p><p class="byline">張起宗<span class='note-inline'>(孝廉，號目山)</span></p><p style="margin-left:0em;text-indent:0em;" class="lg-abnormal"><div class='lg-row'>坐愛松林干樹青　袈裟長日對雲屏　留分鉢粒香廚暖　喜看珠宮花雨零</div>
<div class='lg-row'>揮麈不教靈鴿避　談玄時有毒龍聽</div>
<div class='lg-row'>到來重憶經遊地　依舊門前溪水泠</div>
</p></div>
<div class='div-other'><a id='mulu190' />
<p class='h3'>訪楷兄時璧公輯志初成</p><p class="byline">釋延瑞<span class='note-inline'>(景雲，住大慈)</span></p>
<div class="lg regular" style="margin-left:0em;"><div class='lg-row'>飄然恣遠屐　野徑剡城東　溪闊藏鳬鳥　樓高俯雁鴻　新髯玄欲白　古剎替還隆</div>
<div class='lg-row'>有子搜遺典　先賢法眼通</div>
</div></div>
<div class='div-other'><a id='mulu191' />
<p class='h3'>崇寧閣</p><p class="byline">梁塤<span class='note-inline'>(令吹，文學)</span></p>
<div class="lg regular" style="margin-left:0em;"><div class='lg-row'>倚杖登危閣　憑空望泬寥　日斜村樹杳　風送海雲遙　竹影飄青幔　鐘聲度綠蕉</div>
<div class='lg-row'>忽聞天語近　疑上白雲霄</div>
</div></div>
<div class='div-other'><a id='mulu192' />
<p class='h3'>宿岳林呈楷菴法叔</p><p class="byline">釋性標<span class='note-inline'>(則峰，住法海)</span></p><p style="margin-left:0em;text-indent:0em;" class="lg-abnormal"><div class='lg-row'>契此相羊古道場　苔碑三復憶朱梁　四花亂落晨鐘靜　雙樹垂陰晚殿香</div>
<div class='lg-row'>高下雞聲溪隔岸　參差塔影水中央</div>
<div class='lg-row'>曾聞內院無凡骨　幸得時來宿上方</div>
</p></div>
<div class='div-other'><a id='mulu193' />
<p class='h3'>賦送岳林楷公</p><p class="byline">張淵懿<span class='note-inline'>(孝廉，號硯銘)</span></p><p style="margin-left:0em;text-indent:0em;" class="lg-abnormal"><div class='lg-row'>瓢笠西來五度春　皈依靜業指迷津　講堂花雨盈香案　寶地金鋪遍法輪</div>
<div class='lg-row'>鉢底龍吟三泖水　杖頭衲補四明雲</div>
<div class='lg-row'>支公去住渾無著　竊近相思類許詢</div>
</p></div>
<div class='div-other'><a id='mulu194' />
<p class='h3'>崇寧閣</p><p class="byline">釋真承</p>
<div class="lg regular" style="margin-left:0em;"><div class='lg-row'>信步登高閣　閒擕杖一枝　遠山來樹杪　流水入花池　簾捲千家雨　屏開半壁詩</div>
<div class='lg-row'>掀髯空世想　笑指白雲垂</div>
</div></div>
<div class='div-other'><a id='mulu195' />
<p class='h3'>定應塔</p>
<div class="lg regular" style="margin-left:0em;"><div class='lg-row'>示應人緣畢　空山入定深　春花同面目　秋水即禪心　長笑聲猶在　孤笻蹟莫尋</div>
<div class='lg-row'>年年峰頂樹　枝葉自垂陰</div>
</div></div>
<div class='div-other'><a id='mulu196' />
<p class='h3'>娑羅樹</p>
<div class="lg regular" style="margin-left:0em;"><div class='lg-row'>西域堦前樹　移來此地栽　葉新青翠結　花老白雲堆　疎影搖庭月　微香下石臺</div>
<div class='lg-row'>禪林榮眾木　惟爾出羣材</div>
</div></div>
<div class='div-other'><a id='mulu197' />
<p class='h3'>三山園</p>
<div class="lg regular" style="margin-left:0em;"><div class='lg-row'>山小煙常翠　園深草自芳　窺人徑有月　留客石為牀　蝶戀花枝曉　蟬鳴樹葉霜</div>
<div class='lg-row'>閒吟無限意　日涉趣偏長</div>
</div></div>
<div class='div-other'><a id='mulu198' />
<p class='h3'>龍眼池</p>
<div class="lg regular" style="margin-left:0em;"><div class='lg-row'>門外雙涵碧　相傳龍眼名　山光浮綠沼　塔影亂青萍　垂柳搖風細　游鱗躍浪輕</div>
<div class='lg-row'>有時良夜月　分作兩池明</div>
</div></div>
<div class='div-other'><a id='mulu199' />
<p class='h3'>廣平湖</p>
<div class="lg regular" style="margin-left:0em;"><div class='lg-row'>瀲灧湖光渺　蒼茫不計深　水聲穿石罅　山影落波心　鷗靜蘆花夢　人閒芳草吟</div>
<div class='lg-row'>幾回歌撥棹　時過綠楊陰</div>
</div></div>
<div class='div-other'><a id='mulu200' />
<p class='h3'>長汀渡</p>
<div class="lg regular" style="margin-left:0em;"><div class='lg-row'>十里長汀渡　人來只喚舟　潮生孤月上　葉落片帆收　石徑通村舍　山烟隱寺樓</div>
<div class='lg-row'>昔年憨布袋　曾浴此中流</div>
</div></div>
<div class='div-other'><a id='mulu201' />
<p class='h3'>金鐘墪</p>
<div class="lg regular" style="margin-left:0em;"><div class='lg-row'>洪鐘神變化　飛躍隱岡陵　紫草香生石　青松影射屏　雲深無覓處　月朗有餘聲</div>
<div class='lg-row'>物尚形迹　人何不晦名</div>
</div></div>
<div class='div-other'><a id='mulu202' />
<p class='h3'>惠政橋</p>
<div class="lg regular" style="margin-left:0em;"><div class='lg-row'>溪曲抱山城　金沙兩岸平　橋橫知廓近　波險恃梁成　煙樹雨中密　樓臺雲外清</div>
<div class='lg-row'>遙聞喧市語　雞唱客催行</div>
</div></div>
<div class='div-other'><a id='mulu203' />
<p class='h3'>淨土池</p>
<div class="lg regular" style="margin-left:0em;"><div class='lg-row'>慧遠青蓮社　因開淨土池　芙蕖紅佛面　祇樹綠僧眉　影徹法雲現　澄空性地知</div>
<div class='lg-row'>虎溪三笑客　到此復何疑</div>
</div></div>
<div class='div-other'><a id='mulu204' />
<p class='h3'>龍眼池</p><p class="byline">釋寂昂<span class='note-inline'>(澹也，漳州人)</span></p><p style="margin-left:0em;text-indent:0em;" class="lg-abnormal"><div class='lg-row'>慈氏流風遠　雙池萬古清　徘徊情脈脉　倒影一天晴</div>
</p></div>
<div class='div-other'><a id='mulu205' />
<p class='h3'>崇寧閣</p><p class="byline">舒明邃<span class='note-inline'>(谷崖，文學，邑人)</span></p>
<div class="lg regular" style="margin-left:0em;"><div class='lg-row'>傑閣清流遶　雲霞俯萬重　諸天標雁塔　列嶂藹雲松　幙捲星河近　秋深花雨封</div>
<div class='lg-row'>悠然羣動息　聲度上方鐘</div>
</div></div>
<div class='div-other'><a id='mulu206' />
<p class='h3'>指南軒贈楷公</p><p class="byline">戴石臣<span class='note-inline'>(天柱，文學)</span></p>
<div class="lg regular" style="margin-left:0em;"><div class='lg-row'>古剎仍如此　欣看道已南　無梁能駕殿　有榻可投簪　景引千峰入　禪從一指參</div>
<div class='lg-row'>迷津今得路　丈室現瞿曇</div>
</div></div>
<div class='div-other'><a id='mulu207' />
<p class='h3'>禮定應塔</p><p class="byline">吳雋<span class='note-inline'>(英千，錫山)</span></p><p style="margin-left:0em;text-indent:0em;" class="lg-abnormal"><div class='lg-row'>一片寒雲挂碧蘿　封山入定幾年過　蕭蕭綠竹當堦埽　夜月時來汀上波</div>
</p></div>
<div class='div-other'><a id='mulu208' />
<p class='h3'>廣平湖</p><p class="byline">宋鑅<span class='note-inline'>(鶴樓)</span></p><p style="margin-left:0em;text-indent:0em;" class="lg-abnormal"><div class='lg-row'>賢相傳來澤自長　廻波猶帶白雲廊　玉蓮簇水名藍景　瑤草緣堤異代芳</div>
<div class='lg-row'>覽古每從懷灌溉　尋幽時得問滄浪</div>
<div class='lg-row'>晴川一片龍華境　勝概欣看擁法王</div>
</p></div>
<div class='div-other'><a id='mulu209' />
<p class='h3'>登崇寧閣</p><p class="byline">釋永覆<span class='note-inline'>(雲笠，住松隱)</span></p><p style="margin-left:0em;text-indent:0em;" class="lg-abnormal"><div class='lg-row'>傑閣凌霄十餘尋　老僧陪我來登臨　窓開四靣風拂拂　一溪之外環青岑</div>
<div class='lg-row'>青岑羅伏眼中小　定應塔前紫雲繞</div>
<div class='lg-row'>金沙灘色映疎簾　桑柘人煙又非杳　路接龍溪通玄都　疑是蟾宮晶皎皎</div>
<div class='lg-row'>乃知軒豁無與儔　凭欄自覺清懷抱</div>
<div class='lg-row'>博山爐中沉水煙　馥郁時時熏八表　岳林有此勝奇　億萬斯年鎮國寶</div>
</p></div>
<div class='div-other'><a id='mulu210' />
<p class='h3'>岳林秋夜作</p><p class="byline">戴明琮<span class='note-inline'>(宗玉)</span></p><p style="margin-left:0em;text-indent:0em;" class="lg-abnormal"><div class='lg-row'>燈花香穗共相羊　千百年來古道場　兜率餘身纔駐足　娑羅枯樹又重芳</div>
<div class='lg-row'>秋深桂子風敲瓦　夜靜鐘聲月到牀</div>
<div class='lg-row'>可信此時同內院　不知何處有滄桑</div>
</p></div>
<div class='div-other'><a id='mulu211' />
<p class='h3'>題塔院和韻</p><p style="margin-left:0em;text-indent:0em;" class="lg-abnormal"><div class='lg-row'>湖邊一穴為誰開　水遶山廻實壯哉　基自威音今始闢　花從靈鷲獨移來</div>
<div class='lg-row'>諸天合璧留雲錫　千佛交光擁露臺</div>
<div class='lg-row'>謂是吾師埋玉地　轉教慈氏笑盈顋</div>
</p></div>
<div class='div-other'><a id='mulu212' />
<p class='h3'>崇寧閣</p><p class="byline">釋衍操<span class='note-inline'>(松山，漳州人)</span></p>
<div class="lg regular" style="margin-left:0em;"><div class='lg-row'>高閣侵朝靄　扶笻得共躋　窗窺千里遠　簾捲眾峰低　樹影蒼隨檻　河流碧繞隄</div>
<div class='lg-row'>漫勞彈指頃　直入不曾迷</div>
</div></div>
<div class='div-other'><a id='mulu213' />
<p class='h3'>廣平湖</p><p class="byline">俞郊<span class='note-inline'>(月襄，文學，邑人)</span></p>
<div class="lg regular" style="margin-left:0em;"><div class='lg-row'>繞寺湖千頃　猶傳相國名　新荷浮水綠　皓月映波明　柳色陰晴異　烟光曉暮生</div>
<div class='lg-row'>何須通雪棹　萬古浴鷗清</div>
</div></div>
<div class='div-other'><a id='mulu214' />
<p class='h3'>岳林贈楷翁和尚</p><p class="byline">釋真熾<span class='note-inline'>(洞照，泉州人)</span></p><p style="margin-left:0em;text-indent:0em;" class="lg-abnormal"><div class='lg-row'>明州佛窟好安禪　法社燈傳幾百年　門對寒山收遠翠　樓看曲水入蒼烟</div>
<div class='lg-row'>頻揮玉麈花縈座　閒洗茶鐺葉煮泉</div>
<div class='lg-row'>更羨吾師多逸事　穿池引水種金蓮</div>
</p></div>
<div class='div-other'><a id='mulu215' />
<p class='h3'>長汀渡</p><p class="byline">朱獻<span class='note-inline'>(文徵)</span></p>
<div class="lg regular" style="margin-left:0em;"><div class='lg-row'>碧澗依山勝　幽汀繞寺長　尋源知德水　問渡有慈航　日映寒沙淨　風牽翠荇香</div>
<div class='lg-row'>當年曾浴佛　名蹟永流芳</div>
</div></div>
<div class='div-other'><a id='mulu216' />
<p class='h3'>娑羅樹</p><p class="byline">釋明藏<span class='note-inline'>(隱言，古菫)</span></p>
<div class="lg regular" style="margin-left:0em;"><div class='lg-row'>根自西天竺　移來古佛場　敷榮因應兆　滋長豈尋常　葉茂凌霜翠　花開帶露香</div>
<div class='lg-row'>空庭當夏日　喜有綠陰凉</div>
</div></div>
<div class='div-other'><a id='mulu217' />
<p class='h3'>賦得春暮步三山</p><p class="byline">釋明淨<span class='note-inline'>(一默，慈水)</span></p><p style="margin-left:0em;text-indent:0em;" class="lg-abnormal"><div class='lg-row'>松竹森森秀　三山似畫圖　春深穿鳥道　履杖喜同扶</div>
</p></div>
<div class='div-other'><a id='mulu218' />
<p class='h3'>再宿岳林呈楷公和尚</p><p class="byline">張起宗</p><p style="margin-left:0em;text-indent:0em;" class="lg-abnormal"><div class='lg-row'>短櫂重過古岳林　開丘[餐-食+土]費追尋　頻年書劍勞塵夢　此夜鐘魚啟道心</div>
<div class='lg-row'>疎影碧梧寒待月　亂烟垂桺晝成陰</div>
<div class='lg-row'>支公多少栽培意　獨許征人一寄吟<span class='note-inline'>(時余將北行，以志別。)</span></div>
</p><p style="margin-left:0em;text-indent:0em;" class="lg-abnormal"><div class='lg-row'>錫飛茂艸看重新　太白燈傳第一人　共仰慈雲成佛國　欲從寶筏渡迷津</div>
<div class='lg-row'>經營梵宇留真素　卜築幽栖遠俗塵</div>
<div class='lg-row'>偷得浮生唯此地　乘閒時擬趁芳辰<span class='note-inline'>(楷公重建殿宇，不施丹<span class='corr'>雘</span>，故語及之。)</span></div>
</p></div>
<div class='div-other'><a id='mulu219' />
<p class='h3'>遊楷公塔院賦贈二章并屬題壁</p>
<div class="lg regular" style="margin-left:0em;"><div class='lg-row'>從遊塔院當雲亭　遙對封山攬翠屏　秀色早應瞻五嶽　宗風自喜接長汀</div>
<div class='lg-row'>坐間竹影時添綠　望裡嵐光遠送青　公且晏然成獨笑　杖藜肯許俗人停<span class='note-inline'>(公自題額「晏然」)</span></div>
</div><p style="margin-left:0em;text-indent:0em;" class="lg-abnormal"><div class='lg-row'>年來題句未曾刪　素壁殊慙翰墨斑　五夜松聲風瑟瑟　四時花氣鳥關關</div>
<div class='lg-row'>娑羅樹老曾栖鶴　薜荔墻低為看山</div>
<div class='lg-row'>無限徘徊堪坐卧　斜陽茗椀不知還<span class='note-inline'>(千佛閣前有娑羅樹)</span></div>
</p></div>
<div class='div-other'><a id='mulu220' />
<p class='h3'>咏塔院次張目山韻</p><p class="byline">釋真承</p><p style="margin-left:0em;text-indent:0em;" class="lg-abnormal"><div class='lg-row'>卜幽藏幻此中亭　山色遙瞻入翠屏　法濫嶺南空布袋　道慚濟北繼長汀</div>
<div class='lg-row'>墻低竹影寒生綠　樹接芳郊春自青</div>
<div class='lg-row'>世事浮漚何所住　朝昏惟與白雲停</div>
</p><p style="margin-left:0em;text-indent:0em;" class="lg-abnormal"><div class='lg-row'>從來無句不須刪　愧老空門鬢漸斑　夜坐秋風鳴颯沓　曉眠春鳥聽間關</div>
<div class='lg-row'>寒聲繞塔知深水　翠色窺庭惜遠山</div>
<div class='lg-row'>何幸宗雷題素壁　詩人拭目竟忘還</div>
</p></div>
<div class='div-other'><a id='mulu221' />
<p class='h3'>遊楷公塔院次張日山韻</p><p class="byline">胡羙壎<span class='note-inline'>(亦陳，文學，鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>散步三山到塔亭　松風瑟瑟響雲屏　夕陽鳥倦還依樹　清夜鷗閒梦宿汀</div>
<div class='lg-row'>竹影天光浮塔綠　餘雨山色入簾青</div>
<div class='lg-row'>支公自適情何限　漫寄遊人一暫停</div>
</p></div></div></div>
<div class='div-other'><a id='mulu222' />
<p class='h1'>請啟</p>
<div class='div-other'><a id='mulu223' />
<p class='h2'>請楷菴禪師住明州岳林禪寺開堂啟</p><p style="margin-left:0em;text-indent:2em">伏以禪燈朗徹，盡大地可遍流輝；妙義宣揚，凡諸山不分應用。去無作相，住亦隨緣。恭惟楷老和尚以過去佛為再來人，開不二門，久作迷途之津筏；施無盡藏，宏敷覺海之筌蹄。蓮種無邊，杖依有日。兹岳林寶剎為彌勒道場，雖法象猶存，空有樹同金粟；而主人既去，寂然落地曇華。將名蹟之苔封，百億身無從坐卧；致遺碑之蘚剝，十八子何處追尋？<span class='note-inline'>(鼎)</span>等每對蒼茫而不返，悵矣金沙；常懷奕葉之相傳，睠焉布袋。爰埽拈花淨榻，特延飛錫高蹤。倘得鉢洗龍泉，漁唱一溪齊梵語；庶幾珠傳象罔，鐘聲千載響祇園。凡属皈心，胥為候駕。謹啟。</p>
<p style="margin-left:2em">曹鼎臣、夏大謀、徐日敞同具</p>
</div>
<div class='div-other'><a id='mulu224' />
<p class='h2'>請楷菴承禪師住岳林禪寺開堂啟</p><p style="margin-left:0em;text-indent:2em">伏以道法攸關，惟在傳持慧命；叢林克振，全憑整頓山門。布袋重提，法輪復轉。恭惟楷菴大和尚，南越人品，東吳大禪。曾於竹箆翻身，動容正揚古路；後從醬瓿撲破，爪牙重奮獰威。家學淵源，懋修聿力。克維名教，乃正道之籓籬；繩武聖賢，為人中之豪傑。兹者岳林古剎，彌勒道場，闢草誅茅，功由開創，撒風打雨，端賴中興。邇來鐘鼓不靈，幾使禪林之隳廢；時方人天共仰，豈宜法席之久虛？伏冀俯順羣言，力肩大任；允副輿望，立舉弘綱。會見石鼓驚天，桐扣訕茂先之拙；行看桃花照地，尋劍笑靈雲之遲。祈蒞名山，慰予仰止。謹啟。</p>
<p style="margin-left:2em">李國標、舒其昌、鄔銓明、項壽祖、宋之鉉、俞廷瑞、梁塤、項强、王喬新、汪緯、呂道昌、劉鴻聲、孫翼清、劉志高、周志宣、江卓、孫懋賞、嚴泗、舒勳、周舜臣、張進昌、戴陞、宋湯建、王所勸、孫冢、戴昆槱、傅備、舒順方、戴周禮、孫際亨、舒明邃、孫嗣顗、戴亨運、項一蜚、舒順正、呂大紀、陳禹謨、戴元賢同具</p>
</div></div>
<div class='div-other'><a id='mulu225' />
<p class='h1'>募疏</p>
<div class='div-other'><a id='mulu226' />
<p class='h2'>岳林禪寺齋僧募疏</p><p class="byline">史大成<span class='note-inline'>(閣學，號立菴)</span></p><p style="margin-left:0em;text-indent:2em">璧城，剡源先生裔孫也。憶癸丑歲，同家姪孫嗣仁刻感應諸書，詣余索序。幾六載，復訪於余，快談竟日。璧城曰：「自方外遊，素不曾供眾。行行當來，必少其福。岳林古道場，楷老人大興佛宇，緇素雲臻，特請題疏，以募四方。」余曰：「唯，唯。」當今盡大地，凡出世而精勵者，莫不受靈山付囑，皆以植福為念，此璧城深植德本故耳。俗家以布施齋僧為種福，僧家以行行供眾為修福，其理即一。然則將以求福而福歸之，其故何哉？蓋所施者齋，而所以施者非齋也。但世間有勸之而念始興，導之而意始發。惟祈諸賢同志廣成其願，故曰「大家有分」云耳。余故不辭璧城之請，而樂為之弁其</p>
</div></div>
</div><!-- end of div[@id='body'] -->
</body></html>