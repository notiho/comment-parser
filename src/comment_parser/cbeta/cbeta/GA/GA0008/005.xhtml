<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>重修普陀山志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu421' />
<p class='juan'>普陀山志卷五</p><p class="byline">庠生　陳九思　屠玉衡　同校</p>
<div class='div-other'><a id='mulu422' />
<p class='h2'>詩類</p>
<div class='div-other'><a id='mulu423' />
<p class='h3'>洛伽題咏</p><p class="byline">宋王安石</p>
<div class="lg regular" style="margin-left:0em;"><div class='lg-row'>山勢欲壓海　禪宮向此開　魚龍腥不到　日月影先來</div>
<div class='lg-row'>樹色秋擎出　鐘聲浪答囬　何期乗吏役　暫此拂塵埃</div>
</div></div>
<div class='div-other'><a id='mulu424' />
<p class='h3'>遊補陀</p><p class="byline">元趙孟頫</p><p style="margin-left:0em;text-indent:0em;" class="lg-abnormal"><div class='lg-row'>縹[緲-目+耳]雲飛海上山　掛帆三日上潺顏　兩宮福徳齊千佛　一道恩光照百蠻</div>
<div class='lg-row'>澗草巖花多瑞氣　石林水府隔塵寰</div>
<div class='lg-row'>鯫生小技真榮遇　何幸凡身到此間</div>
</p></div>
<div class='div-other'><a id='mulu425' />
<p class='h3'>遊補陀</p><p class="byline">盛熈明</p><p style="margin-left:0em;text-indent:0em;" class="lg-abnormal"><div class='lg-row'>驚起東華塵土夢　滄洲到處即為家　山人自種三株樹　天使長乗八月槎</div>
<div class='lg-row'>梅福留丹赤如橘　安期送棗大於瓜</div>
<div class='lg-row'>金仙對面無言說　春滿幽巖小白花</div>
</p></div>
<div class='div-other'><a id='mulu426' />
<p class='h3'>夕泛海東尋梅岑山觀音洞遂登磐陀石望日出處</p><p class="byline">吳萊</p><p style="margin-left:0em;text-indent:0em;" class="lg-abnormal"><div class='lg-row'>山月出天末　水面生晚寒　扁舟劃然徃　萬頃相渺漫</div>
<div class='lg-row'>星河白搖撼　㠀嶼青屈盤　遠應壺嶠接　深已雲夢吞</div>
<div class='lg-row'>蟠木繫予纜　扶桑纓我冠</div>
<div class='lg-row'>寸心役兩目　少試鯨魚竿</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>起尋千步沙　穹石塞行路　怒濤所摐擊　徒以頑險故</div>
<div class='lg-row'>卓哉梅子真　與世良不遇　上書空雪衣　燒藥廼烟樹</div>
<div class='lg-row'>玄螭時側行　縞鶴一廻顧</div>
<div class='lg-row'>從之招羨門　滄海晝多霧</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>茫茫瀛海間　海岸此孤絕　飛泉亂垂纓　險峒森削鐵</div>
<div class='lg-row'>天香固遙聞　梵相俄一瞥　魚龍互圍繞　山鬼驚變滅</div>
<div class='lg-row'>舟航來旅游　鐘<span class='corr'>磬</span>聚禪悅</div>
<div class='lg-row'>咲<span class='corr'>撚</span>小白花　秋潮落如雪</div>
</p></div>
<div class='div-other'><a id='mulu427' />
<p class='h3'>國朝遊補陀</p><p class="byline">張信<span class='note-inline'>(翁洲人　狀元)</span></p>
<div class="lg regular" style="margin-left:0em;"><div class='lg-row'>浮生同一夢　感槩憐我情　文章祗覆缶　鉛槧總頑形</div>
<div class='lg-row'>拂茲蘅竇下　凌彼天之層　和風洒雲龍　清樾培佳程</div>
<div class='lg-row'>睠言遊仙侣　趣趾成蓬瀛</div>
</div></div>
<div class='div-other'><a id='mulu428' />
<p class='h3'>洛伽山望海</p><p class="byline">陳獻章<span class='note-inline'>(新會人　從祀名臣)</span></p><p style="margin-left:0em;text-indent:0em;" class="lg-abnormal"><div class='lg-row'>元氣茫茫混太虚　天呉<span class='corr'>簸</span>撼蕩坤輿　千年木石勞精衛　百谷波流會尾閭</div>
<div class='lg-row'>月下明珠鮫女泣　雪中飛觀羽人居</div>
<div class='lg-row'>秋風吹老珊瑚樹　不見麻姑錦字書</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>一花初起白龍堆　萬騎長驅石壁開　碧海有山都是雪　青天無雨只聞雷</div>
<div class='lg-row'>秋高鴻鵠排雲去　夜靜蛟龍出穴來</div>
<div class='lg-row'>借問乗槎向何處　五雲咫尺是蓬萊</div>
</p></div>
<div class='div-other'><a id='mulu429' />
<p class='h3'>寳陀禪寺漫興</p><p style="margin-left:0em;text-indent:0em;" class="lg-abnormal"><div class='lg-row'>寳㙮凌空十丈高　倚欄南望際鯨濤　天花散處皆金地　海月生時見玉毫</div>
<div class='lg-row'>夜氣澄清龍在窟　秋風蕭爽鶴鳴臯</div>
<div class='lg-row'>丹梯咫尺諸天近　香霧霏霏濕苧袍</div>
</p></div>
<div class='div-other'><a id='mulu430' />
<p class='h3'>補陀山</p><p class="byline">陸光祖<span class='note-inline'>(嘉興人　太宰)</span></p><p style="margin-left:0em;text-indent:0em;" class="lg-abnormal"><div class='lg-row'>天抱琉璃宮　鼇柱不見底　誰騎香象來　明月弄空水</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>山椒石壁寒　沙岸水痕泐　濤聲日夜喧　禪心自空寂</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>白馬駝經來　乃在大海外　誰知震旦中　有此無色界</div>
</p><p style="margin-left:2em">其四</p>
<p style="margin-left:0em;text-indent:0em;" class="lg-abnormal"><div class='lg-row'>寳殿低秋浪　踈鐘入夜風　身心無處着　始悟本來空</div>
</p></div>
<div class='div-other'><a id='mulu431' />
<p class='h3'>遊補陀</p><p class="byline">張子瑫<span class='note-inline'>(鄞人　少卿)</span></p><p style="margin-left:0em;text-indent:0em;" class="lg-abnormal"><div class='lg-row'>嶙峋僊界錦城堆　寳樹瓊花面面廻　勢壓海門鼇背重　光搖島璵蜃樓開</div>
<div class='lg-row'>層巒徧向雲間出　飛瀑全疑天上來</div>
<div class='lg-row'>自是修真竒絕處　何須弱水問蓬萊</div>
</p></div>
<div class='div-other'><a id='mulu432' />
<p class='h3'>禮洛伽山</p><p class="byline">沈明臣<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>三神山遠不能尋　惟有洛伽名古今　萬里扶桑開四照　九天靈鷲削孤岑</div>
<div class='lg-row'>一枝鸚鵡多饒舌　遍海蓮花不染心</div>
<div class='lg-row'>謁罷潮音靈<span class='corr'>洞</span>口　皈依願發晚濤深</div>
</p></div>
<div class='div-other'><a id='mulu433' />
<p class='h3'>題補陀</p><p class="byline">萬表<span class='note-inline'>(鄞人　都督)</span></p>
<div class="lg regular" style="margin-left:0em;"><div class='lg-row'>掛席凌漰湃　長風兩鬢颾　俄然見宮殿　出沒在波濤</div>
<div class='lg-row'>龍女呈珠貝　如來現玉毫　直將超世界　詎獨解天弢</div>
</div><p style="margin-left:2em">其二</p>

<div class="lg regular" style="margin-left:0em;"><div class='lg-row'>不為名山住　將因法喜探　波聲撼佛座　松色暗經函</div>
<div class='lg-row'>天女咸悲仰　童真亦屢叅　捨家猶畜髮　長此事瞿曇</div>
</div></div>
<div class='div-other'><a id='mulu434' />
<p class='h3'>禮洛伽山</p><p class="byline">沈一貫<span class='note-inline'>(鄞人　少傅大學士)</span></p><p style="margin-left:0em;text-indent:0em;" class="lg-abnormal"><div class='lg-row'>積水中開梵帝宮　孤㠶高引列仙風　始知四大浮空住　別有三天護法雄</div>
<div class='lg-row'>肅拜聖儀明滅裏　廻看人世有無中</div>
<div class='lg-row'>殷雷欲裂潮音洞　何處西方更發蒙</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>近有三生紫竹緣　何須十地與諸天　獨騎香象開龍國　故擊靈鼉撼蜃川</div>
<div class='lg-row'>銀浪秋掀天影澹　金輪朝發海光圓</div>
<div class='lg-row'>但將一勺澄心地　舉目千花盡是蓮</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>妙應峯頭披世氛　磐陀石上攬晴曛　大千毫髮空中見　諸佛威音定裏聞</div>
<div class='lg-row'>虚唄自隨龍鬱律　天香惟與鶴氤氳</div>
<div class='lg-row'>三山近立祥河外　盡為金僊駐彩雲</div>
</p><p style="margin-left:2em">其四</p>
<p style="margin-left:0em;text-indent:0em;" class="lg-abnormal"><div class='lg-row'>巢頂孤僧坐似懸　更無色相與區緣　蓮花寳界龍腥薄　薝蔔香林鳥性圓</div>
<div class='lg-row'>[糸*(免/免)]唾巖珠尋到海　乍飛月鏡已升天</div>
<div class='lg-row'>真無水色寒能照　假有山光亦自鮮</div>
</p></div>
<div class='div-other'><a id='mulu435' />
<p class='h3'>遊寳陀寺</p><p class="byline">黃猷吉<span class='note-inline'>(山隂人　僉憲)</span></p><p style="margin-left:0em;text-indent:0em;" class="lg-abnormal"><div class='lg-row'>直為探竒過上方　居然臺殿水中央　到知海岸真孤絕　遙望瀛洲亦渺茫</div>
<div class='lg-row'>石洞寒潮鳴梵唄　竹林明月放圓光</div>
<div class='lg-row'>鯨波一洗烽烟息　仰見慈靈遍八荒</div>
</p></div>
<div class='div-other'><a id='mulu436' />
<p class='h3'>夢遊補陀山</p><p class="byline">姜子羔<span class='note-inline'>(餘姚人　少卿)</span></p><p style="margin-left:0em;text-indent:0em;" class="lg-abnormal"><div class='lg-row'>忽然飛渡海雲東　海色澄清霄漢通　借問此心何所似　白雲映水月當空</div>
</p></div>
<div class='div-other'><a id='mulu437' />
<p class='h3'>遊補陀山</p><p class="byline">馮夢禎<span class='note-inline'>(嘉興人　祭酒)</span></p><p style="margin-left:0em;text-indent:0em;" class="lg-abnormal"><div class='lg-row'>西教東流到補陀　金蓮花發映娑羅　星河歷歷黏青漢　島嶼纍纍浸白波</div>
<div class='lg-row'>龍獻寳珠歸象罔　僧留香飯與黿鼉</div>
<div class='lg-row'>我來欲發如來藏　老傍寒松學鳥窠</div>
</p></div>
<div class='div-other'><a id='mulu438' />
<p class='h3'>登補陀</p><p class="byline">劉尚志<span class='note-inline'>(皖人　海道副使)</span></p><p style="margin-left:0em;text-indent:0em;" class="lg-abnormal"><div class='lg-row'>欲問如來何處尋　寳輪空裏海濤深　朝看絕島開龍象　夜聴寒潮落梵音</div>
<div class='lg-row'>萬頃風雲浮碧玉　九天日月布黃金</div>
<div class='lg-row'>閬州恍在藤蘿外　夢入西方不住心</div>
</p></div>
<div class='div-other'><a id='mulu439' />
<p class='h3'>題洛伽</p><p class="byline">龍徳孚<span class='note-inline'>(武陵人　寜波府同知)</span></p><p style="margin-left:0em;text-indent:0em;" class="lg-abnormal"><div class='lg-row'>望來鼇柱淼無涯　海上孤懸小白華　說法臺高開寳藏　潮音洞逈湧金沙</div>
<div class='lg-row'>扶桑夜沸二更日　祗樹光生五色霞</div>
<div class='lg-row'>我亦有冠慚未掛　梅岑何處覔丹砂</div>
</p></div>
<div class='div-other'><a id='mulu440' />
<p class='h3'>寄題補陀</p><p class="byline">宋應昌<span class='note-inline'>(仁和人　大司馬)</span></p><p style="margin-left:0em;text-indent:0em;" class="lg-abnormal"><div class='lg-row'>洛伽山浸海波中　大士西來彼岸通　不是世人迷苦海　肯教說法到天東</div>
</p></div>
<div class='div-other'><a id='mulu441' />
<p class='h3'>禮補陀大士八韻</p><p class="byline">傅光宅<span class='note-inline'>(聊城人　提學)</span></p><p style="margin-left:0em;text-indent:0em;" class="lg-abnormal"><div class='lg-row'>翠壁千重盡　滄溟萬里開　龍宮吞日月　蜃氣擁樓臺</div>
<div class='lg-row'>五嶽誰飛錫　三生此度杯　地疑人境外　身似梵天囬</div>
<div class='lg-row'>紫竹藏鸚鵡　青蓮見善財</div>
<div class='lg-row'>海神聴法至　天女獻花來　慧眼觀千界　潮聲振九垓</div>
<div class='lg-row'>皈依持半偈　甘露灑塵埃</div>
</p></div>
<div class='div-other'><a id='mulu442' />
<p class='h3'>沈家門阻雨</p><p style="margin-left:0em;text-indent:0em;" class="lg-abnormal"><div class='lg-row'>雲海慈航一葦輕　身隨大士踏空行　波光東去通夷國　烟島西來擁化城</div>
<div class='lg-row'>夜吼潮音千壑應　寒飛花雨四天明</div>
<div class='lg-row'>塵心到此清如水　文室吾將擬淨名</div>
</p></div>
<div class='div-other'><a id='mulu443' />
<p class='h3'>喜晴</p><p style="margin-left:0em;text-indent:0em;" class="lg-abnormal"><div class='lg-row'>海風吹雨失千山　幾日藏舟翠壑間　忽放光明遍三界　青蓮一葉水雲閒</div>
</p></div>
<div class='div-other'><a id='mulu444' />
<p class='h3'>望補陀</p><p class="byline">顧充<span class='note-inline'>(上虞人　工部郎中)</span></p><p style="margin-left:0em;text-indent:0em;" class="lg-abnormal"><div class='lg-row'>我家世漁瀛海東　烟波滿眼青濛濛　我生夙抱探竒癖　十洲五嶽期過從</div>
<div class='lg-row'>金閨一旦謬通籍　矯首滄洲思無極</div>
<div class='lg-row'>馮誰寄我仙山圖　開卷神飛渺南國</div>
<div class='lg-row'>秋濤灝瀚秋雲賖　紫翠中浮小白花</div>
<div class='lg-row'>瑤光遠映三摩地　金色平鋪千步沙</div>
<div class='lg-row'>蛟宮鰲極出贔屭　寳相珠纓示神異</div>
<div class='lg-row'>慧炤孤縣震旦中　慈航飛渡閻浮際</div>
<div class='lg-row'>一襟水月共澄鮮　真歇關頭好息緣　泡影河山忽明滅　恒沙世刼幾逃禪</div>
<div class='lg-row'>馬首京塵幾十丈　西風吹滿青袍上</div>
<div class='lg-row'>苦海溟溟日望洋　津梁咫尺徒神王</div>
<div class='lg-row'>題緘為報大將軍　莫[木*枚]磯頭白鳥羣</div>
<div class='lg-row'>他日浮槎指南海　相携同禮白巖雲</div>
</p></div>
<div class='div-other'><a id='mulu445' />
<p class='h3'>題洛伽<span class='note-inline'>(時寺徙侯濤山)</span></p><p class="byline">李攀龍<span class='note-inline'>(濟南人　憲使)</span></p><p style="margin-left:0em;text-indent:0em;" class="lg-abnormal"><div class='lg-row'>洛伽山上古祗林　白馬西來峽口深　月出爾時樓閣影　風還如是海潮音</div>
<div class='lg-row'>若非鸚鵡元能語　誰解蓮花不染心</div>
<div class='lg-row'>五十三貟知識盡　可勞踪跡問浮沉</div>
</p></div>
<div class='div-other'><a id='mulu446' />
<p class='h3'>題補陀</p><p class="byline">李言恭<span class='note-inline'>(盱眙人　臨淮侯)</span></p><p style="margin-left:0em;text-indent:0em;" class="lg-abnormal"><div class='lg-row'>五嶽三山總浪遊　法門高敞海天秋　窓前雲氣蛟龍起　檻外波濤島嶼浮</div>
<div class='lg-row'>月映寳珠明上界　星隨燈火散中流</div>
<div class='lg-row'>黃塵白髮真無賴　彼岸慈航何處求</div>
</p></div>
<div class='div-other'><a id='mulu447' />
<p class='h3'>寄題補陀</p><p class="byline">蔡貴易<span class='note-inline'>(同安人　總憲　前寧波太守)</span></p>
<div class="lg regular" style="margin-left:0em;"><div class='lg-row'>憶昔分符日　相依祗樹林　天留最勝地　佛照不淄心</div>
<div class='lg-row'>海日蒼崖曉　蓮花碧水深　為民遙頂禮　願普恒沙金</div>
</div></div>
<div class='div-other'><a id='mulu448' />
<p class='h3'>龍女善財洞</p><p class="byline">梅魁<span class='note-inline'>(叅將)</span></p><p style="margin-left:0em;text-indent:0em;" class="lg-abnormal"><div class='lg-row'>雪膚蒼貌紫霞裾　幾駕蒼虬下碧虚　踪跡尚留青海上　珮環遙向玉樓居</div>
<div class='lg-row'>雲封洞口塵氛寂　潮漲沙頭月影孤</div>
<div class='lg-row'>欲就此中求至理　本來妙相一明珠</div>
</p></div>
<div class='div-other'><a id='mulu449' />
<p class='h3'>寳陀寺禮大士</p><p class="byline">屠隆<span class='note-inline'>(鄞人　禮部主事)</span></p><p style="margin-left:0em;text-indent:0em;" class="lg-abnormal"><div class='lg-row'>瀛堧浩亡極　潏宕<span class='corr'>簸</span>坱圠　靈巖邈孤懸　際斷神境別</div>
<div class='lg-row'>海罅渴蛟飲　磴道凍虹折　白日浸曾波　晴空翳膠[月*曷]</div>
<div class='lg-row'>剎那雲島獻　儵忽烟鳬滅</div>
<div class='lg-row'>山足落潮㾗　沙明浩如雪　兠羅敞銀界　七寳嵌金闕</div>
<div class='lg-row'>寺影倒空水　永與喧囂絕</div>
<div class='lg-row'>龍來殿門腥　夜冷霜鍾咽　大士坐香臺　青蓮映紺髮</div>
<div class='lg-row'>琱窓繞琅玕　函經護松栝　天花雨繽紛　高僧時說法</div>
<div class='lg-row'>有去即有住　無解亦無結</div>
<div class='lg-row'>福慧不唐捐　能所俱了徹　西教自東流　津梁此娑竭</div>
<div class='lg-row'>何必迦毘羅　然後得寳筏</div>
<div class='lg-row'>余今討空宗　萬念總抹摋　願聞微妙言　庶啟廣長舌</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>巍巍法王子　天人所師尚　菩薩乃應權　佛果證無上</div>
<div class='lg-row'>遠從身毒國　大法來龍象　孤高託厜㕒　浩蕩乗溟漲</div>
<div class='lg-row'>詎應愛空闊　無乃愍流浪</div>
<div class='lg-row'>人生墮苦海　神識昬漭漾　哀哉萬刼中　業趣日醖釀</div>
<div class='lg-row'>輪轉何繇超　泥犁深萬丈</div>
<div class='lg-row'>慈氏興大悲　弘誓度羣妄　㣲言深奧衍　妙義蔚遐暢</div>
<div class='lg-row'>不廢耳目用　而忘耳目相　世音乃以觀　觀徹理無障</div>
<div class='lg-row'>三千及大千　桴鼓答靈貺</div>
<div class='lg-row'>蠛蠓音咿嚶　洪鐘響嘹喨　尋聲捄苦難　茲理實非誑</div>
<div class='lg-row'>周徧法界中　咸令滿所望</div>
<div class='lg-row'>無情亦知歸　有識那不向　如來滅度久　疇為發寳藏</div>
<div class='lg-row'>繙經悟真諦　我願如玄奘</div>
</p></div>
<div class='div-other'><a id='mulu450' />
<p class='h3'>遊補陀</p><p style="margin-left:0em;text-indent:0em;" class="lg-abnormal"><div class='lg-row'>蘭若孤懸大海中　山根四面插蛟宮　浪推旭日排天出　風靜凉蟾照影空</div>
<div class='lg-row'>異鳥聲和仙樂細　靈鼇背閃佛燈紅</div>
<div class='lg-row'>神州別有三摩地　况與蓬萊咫尺通</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>不斷潮音響石淙　蒼厓陡絕杖孤笻　天浮島嶼雲帆亂　殿壓黿鼉雪浪舂</div>
<div class='lg-row'>曾共鳥窠叅了義　還依龍藏討玄宗</div>
<div class='lg-row'>日斜空水澄如鏡　微有冷風送暮鐘</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>獨上磐陀四望寛　青螺一帶抹烟巒　樓沾蜃氣全疑濕　潮落沙<span class='corr'>痕</span>半未殘</div>
<div class='lg-row'>波面紅蓮開十丈　巖前紫竹長千竿</div>
<div class='lg-row'>朅來頓悟圓通理　手挈銅瓶汲巨湍</div>
</p><p style="margin-left:2em">其四</p>
<p style="margin-left:0em;text-indent:0em;" class="lg-abnormal"><div class='lg-row'>不因禮佛到翁洲　那識乾坤屬一漚　欲就此中超幻刼　更從何處覔閻浮</div>
<div class='lg-row'>雲光佛日三千界　海色仙人十二樓</div>
<div class='lg-row'>幢蓋蕭蕭金磬冷　碧山黃葉寺門秋</div>
</p><p style="margin-left:2em">其五</p>
<p style="margin-left:0em;text-indent:0em;" class="lg-abnormal"><div class='lg-row'>翡翠臺吞島樹冥　珊瑚簾控海峯青　香船暮客帆投浦　寳㙮霜鍾月在瓶</div>
<div class='lg-row'>聖主紫泥封賜詔　內官黃帕捧函經</div>
<div class='lg-row'>人非人等俱聴法　夜半龍來殿不腥</div>
</p><p style="margin-left:2em">其六</p>
<p style="margin-left:0em;text-indent:0em;" class="lg-abnormal"><div class='lg-row'>扶桑日出曉蒼茫　淼淼行空一葦航　誰劈銀濤開寳界　直扶鼇柱駕金梁</div>
<div class='lg-row'>僧歸水府袈裟濕　女散天花佛座香</div>
<div class='lg-row'>悟得無邉先及岸　了知東土是西方</div>
</p><p style="margin-left:2em">其七</p>
<p style="margin-left:0em;text-indent:0em;" class="lg-abnormal"><div class='lg-row'>何來鷲嶺削千尋　大士端居紫竹林　日月高窓懸石扇　烟霞古洞響潮音</div>
<div class='lg-row'>五雲瓔珞莊嚴妙　七寳琉璃般若深</div>
<div class='lg-row'>菩薩泉名功徳水　但教一洗盡凡心</div>
</p><p style="margin-left:2em">其八</p>
<p style="margin-left:0em;text-indent:0em;" class="lg-abnormal"><div class='lg-row'>凍巢時有鶴來歸　舟楫雖多雞犬稀　絳月夜侵龍女襪　碧雲秋冷梵僧衣</div>
<div class='lg-row'>祗因海浪兼天遠　轉覺香臺與世違</div>
<div class='lg-row'>塵土刼灰都不到　蓮花開落是禪機</div>
</p></div>
<div class='div-other'><a id='mulu451' />
<p class='h3'>補陀十二景</p>
<div class='div-other'><a id='mulu452' />
<p class='h4'>梅灣春曉</p><p style="margin-left:0em;text-indent:0em;" class="lg-abnormal"><div class='lg-row'>梅尉丹爐火不溫　踈枝淡月島烟昬　只愁海叟吹龍笛　攧落羅浮萬樹魂</div>
</p></div>
<div class='div-other'><a id='mulu453' />
<p class='h4'>茶山夙霧</p><p style="margin-left:0em;text-indent:0em;" class="lg-abnormal"><div class='lg-row'>龍宮蛟室霧絪縕　幾樹珊瑚認未真　雪裏頳霞高十丈　紅綃恐是獻珠人</div>
</p></div>
<div class='div-other'><a id='mulu454' />
<p class='h4'>古洞潮音</p><p style="margin-left:0em;text-indent:0em;" class="lg-abnormal"><div class='lg-row'>海濤飛雪復舂雲　寳殿踈鐘入夜分　潮自砰鍧僧自定　悟來原不是聲聞</div>
</p></div>
<div class='div-other'><a id='mulu455' />
<p class='h4'>龜潭寒碧</p><p style="margin-left:0em;text-indent:0em;" class="lg-abnormal"><div class='lg-row'>清江使者夢冥冥　五兆空嗟朽甲靈　豈是來遊蓮葉上　水天凉冷月痕青</div>
</p></div>
<div class='div-other'><a id='mulu456' />
<p class='h4'>天門清梵</p><p style="margin-left:0em;text-indent:0em;" class="lg-abnormal"><div class='lg-row'>野衲齊繙貝葉書　磬聲遙度暮沙虚　神龍聴法妖蛟舞　親見如來金臂舒</div>
</p></div>
<div class='div-other'><a id='mulu457' />
<p class='h4'>磐陀曉日</p><p style="margin-left:0em;text-indent:0em;" class="lg-abnormal"><div class='lg-row'>黃烟黑霧罩潺湲　忽破天昬海色殷　誰駕火輪推雪浪　赤光如矢射千山</div>
</p></div>
<div class='div-other'><a id='mulu458' />
<p class='h4'>千步金沙</p><p style="margin-left:0em;text-indent:0em;" class="lg-abnormal"><div class='lg-row'>黃如金屑軟如苔　曾步空王寳襪來　九品池中鋪作地　祗疑赤脚踏蓮臺</div>
</p></div>
<div class='div-other'><a id='mulu459' />
<p class='h4'>蓮洋午渡</p><p style="margin-left:0em;text-indent:0em;" class="lg-abnormal"><div class='lg-row'>波上芙蕖盡著花　香船蕩槳渡輕沙　珠林只在琉璃界　半壁紅光見海霞</div>
</p></div>
<div class='div-other'><a id='mulu460' />
<p class='h4'>香爐翠靄</p><p style="margin-left:0em;text-indent:0em;" class="lg-abnormal"><div class='lg-row'>愽山突兀海孤懸　日對軍持大士前　不用栴檀燃佛火　曉來嵐氣自生烟</div>
</p></div>
<div class='div-other'><a id='mulu461' />
<p class='h4'>鉢盂鴻灝</p><p style="margin-left:0em;text-indent:0em;" class="lg-abnormal"><div class='lg-row'>應器東行大眾從　遍施香飯說禪宗　更看一酌滄溟竭　此物由來制毒龍</div>
</p></div>
<div class='div-other'><a id='mulu462' />
<p class='h4'>洛伽燈火</p><p style="margin-left:0em;text-indent:0em;" class="lg-abnormal"><div class='lg-row'>熒熒一點照迷津　光奪須彌日月輪　萬刼靈明應不滅　五燈傳後與何人</div>
</p></div>
<div class='div-other'><a id='mulu463' />
<p class='h4'>靜室茶烟</p><p style="margin-left:0em;text-indent:0em;" class="lg-abnormal"><div class='lg-row'>蕭蕭古寺白烟生　童子烹茶煑石鐺　門外不知飄急雪　海天低與凍雲平</div>
</p></div></div>
<div class='div-other'><a id='mulu464' />
<p class='h3'>題補陀</p><p class="byline">黃之璧<span class='note-inline'>(上虞人)</span></p><p style="margin-left:0em;text-indent:0em;" class="lg-abnormal"><div class='lg-row'>名山梵剎海東開　金作禪宮玉作臺　萬點慈雲青雀下　半空法雨白龍來</div>
<div class='lg-row'>依微石室窺無相　彷彿珠幢見辨才</div>
<div class='lg-row'>誰似神僧杯可渡　摩尼自取照蓬萊</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>蒼蒼磴道控瑤岑　大士遙瞻亘古今　雪檻琅函開閣淨　松門燈火隔窓深</div>
<div class='lg-row'>鯨波澄作蓮花藏　蜃氣噓為薝蔔林</div>
<div class='lg-row'>燒罷香烟龍女去　天風吹送海潮音</div>
</p></div>
<div class='div-other'><a id='mulu465' />
<p class='h3'>夢遊補陀</p><p class="byline">葛曉<span class='note-inline'>(上虞人)</span></p><p style="margin-left:0em;text-indent:0em;" class="lg-abnormal"><div class='lg-row'>水國稀微古殿開　天空夜靜海潮來　摩尼始覺明真性　叅禮行常學善財</div>
<div class='lg-row'>不[這-言+歹]秦皇嗟藥草　轉憐漢武企蓬萊</div>
<div class='lg-row'>何如此地求聲聞　遂上瓊樓碧玉臺</div>
</p></div>
<div class='div-other'><a id='mulu466' />
<p class='h3'>潮音洞</p><p class="byline">盧純學<span class='note-inline'>(通州人)</span></p>
<div class="lg regular" style="margin-left:0em;"><div class='lg-row'>大海靈山逈　龍宮豈易尋　萬年垂妙相　孤洞啟潮音</div>
<div class='lg-row'>天削峯成玉　沙鋪地是金　泠泠俱作梵　蚤已滌凡心</div>
</div></div>
<div class='div-other'><a id='mulu467' />
<p class='h3'>題補陀</p><p class="byline">龍膺<span class='note-inline'>(武陵人　戶部郎)</span></p><p style="margin-left:0em;text-indent:0em;" class="lg-abnormal"><div class='lg-row'>洞口曇花夜不昬　多羅舍利萬年存　魚龍䟦浪連林屋　鐘磬和雲出灌門</div>
<div class='lg-row'>色界豈知天下大　香臺惟見世中尊</div>
<div class='lg-row'>更憐末法誰梁棟　為有生公石可論</div>
</p></div>
<div class='div-other'><a id='mulu468' />
<p class='h3'>題補陀</p><p class="byline">丁繼嗣<span class='note-inline'>(鄞人　總憲)</span></p><p style="margin-left:0em;text-indent:0em;" class="lg-abnormal"><div class='lg-row'>天下名山說補陀　孤懸海曲傍巖阿　雲蒸遠岸龍光躍　日照層巒蜃氣多</div>
<div class='lg-row'>晴晝幢旛開霧靄　清宵鐘磬起黿鼉</div>
<div class='lg-row'>滄溟地僻人稀到　喜共胡僧逐隊過</div>
</p></div>
<div class='div-other'><a id='mulu469' />
<p class='h3'>題補陀</p><p class="byline">吳禮嘉<span class='note-inline'>(鄞人　御史)</span></p><p style="margin-left:0em;text-indent:0em;" class="lg-abnormal"><div class='lg-row'>萬里滄茫一寺門　慧光千丈擁朝暾　孤懸寳相空塵刼　不斷潮聲到竹根</div>
<div class='lg-row'>風靜靈旛鯨海晏　月籠祗樹蜃樓吞</div>
<div class='lg-row'>登臺長嘯烟雲裏　掃却凡塵道自存</div>
</p></div>
<div class='div-other'><a id='mulu470' />
<p class='h3'>禮補陀山</p><p class="byline">董光宏<span class='note-inline'>(鄞人　刑部郎)</span></p><p style="margin-left:0em;text-indent:0em;" class="lg-abnormal"><div class='lg-row'>東南澤國中　徃徃饒異迹　巨海峙補陀　大士下所適</div>
<div class='lg-row'>俯瞰天溟池　懸崖九千尺　當時現法身　青蓮大如席</div>
<div class='lg-row'>龍神日來朝　洪濤恣噴射</div>
<div class='lg-row'>滅沒數點烟　天盡地無圻　<span class='corr'>波</span>湧山勢搖　日蒸海氣赤</div>
<div class='lg-row'>境內萬里舟　域外三韓舶</div>
<div class='lg-row'>乗潮破巨浪　亂颿互相躑　皈徳[難/火]異香　拱手晉名璧</div>
<div class='lg-row'>昨年詔使至　幡幢映巖石　真如故無言　眾生自奔迫</div>
<div class='lg-row'>遂令瀁漭中　今古長赫奕</div>
<div class='lg-row'>西方有聖人　東海乃其宅　我今飛渡來　膜拜恍今昔</div>
<div class='lg-row'>摩娑薝蔔花　四望曉天白</div>
<div class='lg-row'>忽憶生前事　廿年此面壁</div>
</p></div>
<div class='div-other'><a id='mulu471' />
<p class='h3'>題潮音洞</p><p class="byline">盧元選<span class='note-inline'>(餘姚人　武進士)</span></p><p style="margin-left:0em;text-indent:0em;" class="lg-abnormal"><div class='lg-row'>靈竅何年着化工　嶙峋倒插水雲中　浪花飄瀑飛晴雪　海月浮光夜現虹</div>
<div class='lg-row'>石壁雨餘泉出竇　栴林秋老樹吟風</div>
<div class='lg-row'>虔誠欲叩如來面　雙鶴盤旋下碧空</div>
</p></div>
<div class='div-other'><a id='mulu472' />
<p class='h3'>寳陀寺</p><p class="byline">李應詔<span class='note-inline'>(南昌人　都督)</span></p><p style="margin-left:0em;text-indent:0em;" class="lg-abnormal"><div class='lg-row'>茫茫鷲嶺水雲賖　今古莊嚴大士家　檻外碧空垂法象　月明島嶼盡蓮花</div>
</p></div>
<div class='div-other'><a id='mulu473' />
<p class='h3'>遊補陀</p><p class="byline">徐啟東<span class='note-inline'>(上虞人　主事)</span></p>
<div class="lg regular" style="margin-left:0em;"><div class='lg-row'>夢想名山久　因之駕海來　潮從天上湧　剎向嶼中開</div>
<div class='lg-row'>金粟山為鉢　蓮花水作臺　磐陀望三島　咫尺是蓬萊</div>
</div></div>
<div class='div-other'><a id='mulu474' />
<p class='h3'>題洛伽</p><p class="byline">呂胤昌<span class='note-inline'>(餘姚人　吏部郎)</span></p>
<div class="lg regular" style="margin-left:0em;"><div class='lg-row'>絕島波間嶼　空門嶂裏懸　齋厨隨雀至　野衲近蛟眠</div>
<div class='lg-row'>叢蔚蘿侵戶　縈紆竹溜泉　玻璃千萬頃　水月暎人天</div>
</div></div>
<div class='div-other'><a id='mulu475' />
<p class='h3'>題補陀</p><p class="byline">張邦岱<span class='note-inline'>(鄞人　序班)</span></p>
<div class="lg regular" style="margin-left:0em;"><div class='lg-row'>法界何從覔　招提別有方　羣峰依日小　一水入雲長</div>
<div class='lg-row'>蹟以蓮花著　林將竹葉藏　何時登彼岸　側想在慈航</div>
</div></div>
<div class='div-other'><a id='mulu476' />
<p class='h3'>題補陀</p><p class="byline">李先嘉<span class='note-inline'>(鄞人)</span></p>
<div class="lg regular" style="margin-left:0em;"><div class='lg-row'>憑虚聊騁望　面面荻蘆秋　坐㨿三生石　心隨萬里流</div>
<div class='lg-row'>黿鼉爭出沒　日月自沉浮　向夕烟氛<span class='corr'>斂</span>　珠光似可求</div>
</div><p style="margin-left:2em">其二</p>

<div class="lg regular" style="margin-left:0em;"><div class='lg-row'>法界元無着　茫茫空水雲　鐘聲潮外住　佛相鏡中分</div>
<div class='lg-row'>經為魚龍說　人將鸛鶴羣　慈航如可借　不厭徃來勤</div>
</div></div>
<div class='div-other'><a id='mulu477' />
<p class='h3'>題補陀</p><p class="byline">張邦侗<span class='note-inline'>(鄞人　署丞)</span></p><p style="margin-left:0em;text-indent:0em;" class="lg-abnormal"><div class='lg-row'>海上神州一剎竒　珠宮紺殿五雲披　雙林祗樹三千界　絕岸潮聲十二時</div>
<div class='lg-row'>月白滄溟鼉鼓振　風廻大壑梵鐘遲</div>
<div class='lg-row'>波濤浩渺諸天淨　幾見游龍覲法師</div>
</p></div>
<div class='div-other'><a id='mulu478' />
<p class='h3'>再遊普陀</p><p class="byline">程時望<span class='note-inline'>(新安人)</span></p><p style="margin-left:0em;text-indent:0em;" class="lg-abnormal"><div class='lg-row'>為憐淨海妙蓮華　幾度相從泛遠槎　龍象應窺曾到客　法臺重雨舊時花</div>
<div class='lg-row'>無邊慧日懸祗樹　不盡慈雲接洛伽</div>
<div class='lg-row'>更見寳光金色麗　令人滌慮問三車</div>
</p></div>
<div class='div-other'><a id='mulu479' />
<p class='h3'>洛伽山</p><p class="byline">葉舜臣<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>駈石連鼇事有不　蒼茫天地總輕漚　乗潮夜覺星河覆　破浪時驚日月流</div>
<div class='lg-row'>百谷龍蛇歸大壑　空王香火屬孤洲</div>
<div class='lg-row'>邀僧施食龍窺鉢　拄杖看雲蜃結樓</div>
<div class='lg-row'>老蚌戯珠宵出浪　文魨吹霧晝迷舟</div>
<div class='lg-row'>傍通異域應無數　咫尺神山若可游</div>
<div class='lg-row'>坐想飛仙乗蹻去　行逢老衲借杯浮</div>
<div class='lg-row'>如來若許親摩頂　願得誅茅最上頭</div>
</p></div>
<div class='div-other'><a id='mulu480' />
<p class='h3'>題補陀</p><p class="byline">董大晟<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>滄溟無際望中舒　寳月孤輪匝太虚　坐聴鼉更通法皷　從看龍女舞靈胥</div>
<div class='lg-row'>磐陀石上三生偈　優鉢羅花四照餘</div>
<div class='lg-row'>到此不知何彼岸　經聲天語自如如</div>
</p></div>
<div class='div-other'><a id='mulu481' />
<p class='h3'>潮音洞</p><p class="byline">汪學信<span class='note-inline'>(新安人　太學生)</span></p><p style="margin-left:0em;text-indent:0em;" class="lg-abnormal"><div class='lg-row'>山根盤結水縈迴　大士當年作法臺　礁滑平波翻雪浪　巖懸白日生風雷</div>
<div class='lg-row'>龍從洗鉢洋邉化　蓮就然檀定裡開</div>
<div class='lg-row'>紫竹滿林看不見　恠來偏向石中栽</div>
</p></div>
<div class='div-other'><a id='mulu482' />
<p class='h3'>磐陀石</p><p style="margin-left:0em;text-indent:0em;" class="lg-abnormal"><div class='lg-row'>飛來一石大如舟　占得羣峯最上頭　已識無根真面目　懸知點額指滄洲</div>
</p></div>
<div class='div-other'><a id='mulu483' />
<p class='h3'>遊補陀</p><p class="byline">陸鯉<span class='note-inline'>(上虞人　知府)</span></p><p style="margin-left:0em;text-indent:0em;" class="lg-abnormal"><div class='lg-row'>洪濤萬頃泛艟艨　浴日吞天一望空　十日心齋朝海岱　三生夢覺悟真宗</div>
<div class='lg-row'>白蓮花吐潮音洞　紫竹苞生景命宮</div>
<div class='lg-row'>笑我此來無個事　洛伽山裏聴傳鐘</div>
</p></div>
<div class='div-other'><a id='mulu484' />
<p class='h3'>題洛伽</p><p class="byline">施敷<span class='note-inline'>(歸安人　同知)</span></p><p style="margin-left:0em;text-indent:0em;" class="lg-abnormal"><div class='lg-row'>海嶠東南障九垓　凌空梵宇鏡中開　經函萬卷黃金詔　地迥千重白玉臺</div>
<div class='lg-row'>鐘磬清音超彼岸　禪林明月照如來</div>
<div class='lg-row'>莊嚴寳藏咸瞻仰　萬古乾坤一壮哉</div>
</p></div>
<div class='div-other'><a id='mulu485' />
<p class='h3'>題洛伽</p><p class="byline">徐國瑞<span class='note-inline'>(上虞人　大學生)</span></p><p style="margin-left:0em;text-indent:0em;" class="lg-abnormal"><div class='lg-row'>朝禮齋心二十年　于今始得了斯緣　遙驚海上留金鉢　忽訝洋中開玉蓮</div>
<div class='lg-row'>遠島千重環聖剎　澄波萬頃護松禪</div>
<div class='lg-row'>愿将無量菩提水　遍洒人間作福田</div>
</p></div>
<div class='div-other'><a id='mulu486' />
<p class='h3'>海門望補陀</p><p class="byline">薛三才<span class='note-inline'>(定海人　布政)</span></p><p style="margin-left:0em;text-indent:0em;" class="lg-abnormal"><div class='lg-row'>大界名山盡道塲　獨看祗樹接扶桑　轆轤萬刼留香火　龍象雙馴護法藏</div>
<div class='lg-row'>缾水迸添潮汐上　爐烟散入海雲蒼</div>
<div class='lg-row'>蛟門直望天門迥　幾度迷津問去航</div>
</p></div>
<div class='div-other'><a id='mulu487' />
<p class='h3'>和家兄寄題補陀</p><p class="byline">薛三省<span class='note-inline'>(檢討)</span></p><p style="margin-left:0em;text-indent:0em;" class="lg-abnormal"><div class='lg-row'>磐陀咫尺幾時攀　曭[日*荒]天關開闔間　日濯瑠璃明十界　水含宮殿動三山</div>
<div class='lg-row'>蓮花隱見搖波白　竹葉參差著石斑</div>
<div class='lg-row'>莫道莊嚴消息遠　月明滄海聴潺湲</div>
</p></div>
<div class='div-other'><a id='mulu488' />
<p class='h3'>潮音洞</p><p class="byline">陳王賔<span class='note-inline'>(定海人)</span></p>
<div class="lg regular" style="margin-left:0em;"><div class='lg-row'>層巒迴曲徑　石<span class='corr'>竅</span>瞰長虹　大士棲霞所　神僊煉石宮</div>
<div class='lg-row'>水梳瑤草滑　風掃白雲空　悟入三摩地　瀟然興味同</div>
</div></div>
<div class='div-other'><a id='mulu489' />
<p class='h3'>遊靜室</p><p class="byline">周應宸<span class='note-inline'>(鄞人)</span></p>
<div class="lg regular" style="margin-left:0em;"><div class='lg-row'>大觀知不極　小築愜幽情　石恠多題字　僧深不識名</div>
<div class='lg-row'>依山茅徑<span class='corr'>仄</span>　到處竹泉清　祗是供隨喜　新茶煑石鐺</div>
</div></div>
<div class='div-other'><a id='mulu490' />
<p class='h3'>題補陀</p><p class="byline">鄭有學<span class='note-inline'>(嚴州人　訓導)</span></p><p style="margin-left:0em;text-indent:0em;" class="lg-abnormal"><div class='lg-row'>相傳大士此中都　共說真如今有無　隱見月光呈瑞相　氤氳花氣學香爐</div>
<div class='lg-row'>迷津可渡舟檣滿　聖水無邊島嶼孤</div>
<div class='lg-row'>我若有觀應自在　何湏錦字問麻姑</div>
</p></div>
<div class='div-other'><a id='mulu491' />
<p class='h3'>題補陀</p><p class="byline">屠玉衡<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>孤峯嶻嵲帶蒼苔　紫竹林端講席開　擊鼓馮夷驅浪至　獻珠龍女挾潮囬</div>
<div class='lg-row'>經繙貝葉聞清梵　座擁金蓮結寳臺</div>
<div class='lg-row'>一片空明浩無際　遙瞻宮闕近蓬萊</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>瀚海安瀾蜃氣消　流鈴僊樂奏雲韶　輝煌宮彩銖衣肅　澹蕩爐香絳節朝</div>
<div class='lg-row'>慮淨萬緣歸寂滅　心持半偈息團瓢</div>
<div class='lg-row'>了知水月元空相　瓔珞慈容近可邀</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>花雨繽紛璧月懸　精藍清供普人天　莊嚴古佛垂螺髻　定慧名僧啟法筵</div>
<div class='lg-row'>寳誌幻來八面相　圓通印入四乗禪</div>
<div class='lg-row'>性靈何止周沙界　功徳還應遍大千</div>
</p><p style="margin-left:2em">其四</p>
<p style="margin-left:0em;text-indent:0em;" class="lg-abnormal"><div class='lg-row'>磐陀石上散晴霞　金粟林間四照花　日落巖前發踈磬　夜深水際泛孤槎</div>
<div class='lg-row'>千秋香火真如地　萬國梯航大士家</div>
<div class='lg-row'>媿我凡夫遙頂禮　欲從蘭若問三車</div>
</p></div>
<div class='div-other'><a id='mulu492' />
<p class='h3'>寄題普陀</p><p class="byline">余詠<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>孤絕繇來佛力尊　蒼茫宮殿控朝暾　法幢影動青虬舞　僧梵聲來白翅騫</div>
<div class='lg-row'>濤激屢驚翻日月　塵揚幾見別乾坤</div>
<div class='lg-row'>不知彼岸原何處　乞得天恩下九閽</div>
</p></div>
<div class='div-other'><a id='mulu493' />
<p class='h3'>寄題補陀洛伽</p><p class="byline">李竣<span class='note-inline'>(鄞人)</span></p>
<div class="lg regular" style="margin-left:0em;"><div class='lg-row'>目極補陀勝　名山大海東　歲時千里客　來徃一㠶風</div>
<div class='lg-row'>波湧金蓮界　林依紫竹叢　何緣謝塵網　膜拜與僧同</div>
</div><p style="margin-left:2em">其二</p>

<div class="lg regular" style="margin-left:0em;"><div class='lg-row'>絕岸風烟接　層巒日月開　聖燈時出現　慈照暫應囬</div>
<div class='lg-row'>陽谷千年木　隂崖萬古苔　遙瞻金碧麗　彷彿近蓬萊</div>
</div></div>
<div class='div-other'><a id='mulu494' />
<p class='h3'>題補陀</p><p class="byline">屠大諒<span class='note-inline'>(鄞人　庠生)</span></p>
<div class="lg regular" style="margin-left:0em;"><div class='lg-row'>曉日射珠林　清光映遠岑　寳旛雲外落　石磬雨中沈</div>
<div class='lg-row'>琪樹㕘禪觀　迦陵語梵音　金容如可見　灑灑遍甘霖</div>
</div></div>
<div class='div-other'><a id='mulu495' />
<p class='h3'>禮洛伽</p><p class="byline">周應宸</p><p style="margin-left:0em;text-indent:0em;" class="lg-abnormal"><div class='lg-row'>一剎中懸積水間　依然法寳護慈顏　已聞地籟潮生浦　若墜天花春滿山</div>
<div class='lg-row'>佛以應權多著相　僧因領眾不成關</div>
<div class='lg-row'>為儒未許皈依甚　捨得齋錢亦自慳</div>
</p></div>
<div class='div-other'><a id='mulu496' />
<p class='h3'>登補陀山</p><p class="byline">屠大誼<span class='note-inline'>(鄞人　庠生)</span></p><p style="margin-left:0em;text-indent:0em;" class="lg-abnormal"><div class='lg-row'>一望蒼汒遠樹連　羣山羅列寺門前　紅蓮冉冉生香海　紫竹離離遶梵筵</div>
<div class='lg-row'>天女散花㕘聖諦　應真渡筏叩玄詮</div>
<div class='lg-row'>慈航一一資龍藏　稽首金僊了俗緣</div>
</p></div>
<div class='div-other'><a id='mulu497' />
<p class='h3'>題補陀</p><p class="byline">柴懋賢<span class='note-inline'>(鄞人　庠生)</span></p><p style="margin-left:0em;text-indent:0em;" class="lg-abnormal"><div class='lg-row'>大壑深林知幾重　沉沉紺殿瑞烟濃　眾香縹緲摶華盖　七寳莊嚴捧聖容</div>
<div class='lg-row'>風動繡旛看鳳舞　雲生畫棟欲飛龍</div>
<div class='lg-row'>徘徊忽上千峯月　海印光寒起暮鍾</div>
</p></div>
<div class='div-other'><a id='mulu498' />
<p class='h3'>題鎮海寺</p><p class="byline">汪學信</p><p style="margin-left:0em;text-indent:0em;" class="lg-abnormal"><div class='lg-row'>梅岑拳石[書-曰+皿]成玄　誰聚浮漚結大千　潮自雷喧心自寂　海同天際性同圓</div>
<div class='lg-row'>吞舟恠物知皈法　破浪蒼虬識引年</div>
<div class='lg-row'>即欲買山隨遁隱　牛磯無用㸑犀船</div>
</p></div>
<div class='div-other'><a id='mulu499' />
<p class='h3'>遊補陀山寺</p><p class="byline">邵鳳來<span class='note-inline'>(定海人)</span></p><p style="margin-left:0em;text-indent:0em;" class="lg-abnormal"><div class='lg-row'>好將大海濯塵埃　梵剎孤當寥廓開　翠岫薜蘿清色界　碧天水月淨樓臺</div>
<div class='lg-row'>夜光破溟旭初上　晴雨飛空龍欲來</div>
<div class='lg-row'>妬殺名山僧[書-曰+皿]占　閒敲鐘磬在雲隈</div>
</p></div>
<div class='div-other'><a id='mulu500' />
<p class='h3'>題洛伽</p><p class="byline">吳學周<span class='note-inline'>(崇仁人　象山縣知縣)</span></p><p style="margin-left:0em;text-indent:0em;" class="lg-abnormal"><div class='lg-row'>水雲千頃極蒼汒　島嶼平吞日月光　紫籜扶踈開竹色　紅衣掩映發蓮香</div>
<div class='lg-row'>欲叅大士真空偈　好泛如來般若航</div>
<div class='lg-row'>見說九重頒象教　恩波蚤晚遍遐荒</div>
</p></div>
<div class='div-other'><a id='mulu501' />
<p class='h3'>題補陀</p><p class="byline">黃正逹<span class='note-inline'>(華亭人　象山縣教諭)</span></p><p style="margin-left:0em;text-indent:0em;" class="lg-abnormal"><div class='lg-row'>萬里蒼汒蜃色開　琳宮寳殿<span class='corr'>欝</span>崔嵬　夜寒風雨龍聴法　日落波濤僧渡杯</div>
<div class='lg-row'>大海總名功徳水　法身元是妙明臺</div>
<div class='lg-row'>望中直接蓬萊境　[書-曰+皿]是楊枝洒處來</div>
</p></div>
<div class='div-other'><a id='mulu502' />
<div class='div-other'><a id='mulu503' />
<p class='h4'>遊補陀山寺</p><p class="byline">邵輔忠<span class='note-inline'>(定海縣人　主事)</span></p></div>
<div class='div-other'><a id='mulu504' /><p style="margin-left:0em;text-indent:0em;" class="lg-abnormal"><div class='lg-row'>洛伽巖外水悠悠　大士蓮臺自一洲　佛火三摩傳不夜　鐘聲萬里徹清秋</div>
<div class='lg-row'>天澄虚白遙連壑　山淨空青下滿樓</div>
<div class='lg-row'>剩得禪心同莾蕩　那知消息問泥牛</div>
</p></div>
<div class='div-other'><a id='mulu505' />
<p class='h4'>梅灣春曉</p><p style="margin-left:0em;text-indent:0em;" class="lg-abnormal"><div class='lg-row'>幾樹踈梅倚石斜　問梅開落屬誰家　東風昨夜頻吹俏　也作如來小白華</div>
</p></div>
<div class='div-other'><a id='mulu506' />
<p class='h4'>茶山夙霧</p><p style="margin-left:0em;text-indent:0em;" class="lg-abnormal"><div class='lg-row'>菩提那不是蓮花　雷莢雲林長露芽　山氣誰噓晴不散　半籠祗樹半籠茶</div>
</p></div>
<div class='div-other'><a id='mulu507' />
<p class='h4'>古洞潮音</p><p style="margin-left:0em;text-indent:0em;" class="lg-abnormal"><div class='lg-row'>削壁懸崖作海門　波濤萬叠恍鯨吞　上方諸品都空寂　水石聲聞亦是喧</div>
</p></div>
<div class='div-other'><a id='mulu508' />
<p class='h4'>龜潭寒碧</p><p style="margin-left:0em;text-indent:0em;" class="lg-abnormal"><div class='lg-row'>洛水曾聞兆聖明　由來靈跡寄山泓　溶溶漾漾秋光冷　照徹禪心不二清</div>
</p></div>
<div class='div-other'><a id='mulu509' />
<p class='h4'>天門清梵</p><p style="margin-left:0em;text-indent:0em;" class="lg-abnormal"><div class='lg-row'>石扉空敞日無扄　僧向諸天齊誦經　滿岫白雲封不住　隨風直與老龍聴</div>
</p></div>
<div class='div-other'><a id='mulu510' />
<p class='h4'>磐陀旭日</p><p style="margin-left:0em;text-indent:0em;" class="lg-abnormal"><div class='lg-row'>梅岑石石[書-曰+皿]成禪　片石凌虚占水天　多少雲山迷宿障　夜深紅日此峯前</div>
</p></div>
<div class='div-other'><a id='mulu511' />
<p class='h4'>千步金沙</p><p style="margin-left:0em;text-indent:0em;" class="lg-abnormal"><div class='lg-row'>霏霏如㞕復煌煌　容易祗陀布地黃　豈是滄浪淘洗出　恒沙世界遍金剛</div>
</p></div>
<div class='div-other'><a id='mulu512' />
<p class='h4'>蓮洋午渡</p><p style="margin-left:0em;text-indent:0em;" class="lg-abnormal"><div class='lg-row'>滿洋雪浪白翻天　何處香船是鐡船　大願總知神力在　千㠶日下[書-曰+皿]紅蓮</div>
</p></div>
<div class='div-other'><a id='mulu513' />
<p class='h4'><span class='corr'>洛伽</span>燈火</p><p style="margin-left:0em;text-indent:0em;" class="lg-abnormal"><div class='lg-row'>漠漠孤峯浸海國　日沉海氣昬山色　蒲團燈火放光明　點破一天烟霧黑</div>
</p></div>
<div class='div-other'><a id='mulu514' />
<p class='h4'>香爐翠靄</p><p style="margin-left:0em;text-indent:0em;" class="lg-abnormal"><div class='lg-row'>大冶何年鑄博鑪　馮夷端捧向浮屠　天香化作青烟起　昧火看來水不濡</div>
</p></div>
<div class='div-other'><a id='mulu515' />
<p class='h4'>鉢盂鴻灝</p><p style="margin-left:0em;text-indent:0em;" class="lg-abnormal"><div class='lg-row'>釋種家風惟一鉢　那從雲外空生活　食殘香飯洗波中　囬首汒汒海天濶</div>
</p></div>
<div class='div-other'><a id='mulu516' />
<p class='h4'>靜室茶烟</p><p style="margin-left:0em;text-indent:0em;" class="lg-abnormal"><div class='lg-row'>入定頭陀不下龕　老松脩竹閉茅庵　山童汲水烹山茗　只見烟飛併作嵐</div>
</p></div></div>
<div class='div-other'><a id='mulu517' />
<p class='h3'>遊補陀山寺</p><p class="byline">邵輔明</p><p style="margin-left:0em;text-indent:0em;" class="lg-abnormal"><div class='lg-row'>澤國烟霞駐聖靈　六鰲駕一破滄溟　山頭晴雪半涵白　水面寒波長送青</div>
<div class='lg-row'>雲擁祗林凝蜃氣　香飄佛殿散龍腥</div>
<div class='lg-row'>總知極樂西方界　萬頃銀濤一淨瓶</div>
</p></div>
<div class='div-other'><a id='mulu518' />
<p class='h3'>題洛伽</p><p class="byline">劉堯賔<span class='note-inline'>(定海人　知縣)</span></p><p style="margin-left:0em;text-indent:0em;" class="lg-abnormal"><div class='lg-row'>龍宮蛟室雪濤堆　併是空王梵宇開　淨色青山塵不着　寒光白夜日先來</div>
<div class='lg-row'>蓮洋人渡蓮為楫　雲水僧居雲作臺</div>
<div class='lg-row'>到岸了無機事事　沙鷗慣熟也忘猜</div>
</p></div>
<div class='div-other'><a id='mulu519' />
<p class='h3'>題洛伽</p><p class="byline">周俊元<span class='note-inline'>(定海人)</span></p><p style="margin-left:0em;text-indent:0em;" class="lg-abnormal"><div class='lg-row'>突兀千峯望不留　梵宮迥與白雲浮　靈鰲駕日光先到　古洞吞潮響暗流</div>
<div class='lg-row'>夜半踈鐘清帶梵　天空一水碧澄秋</div>
<div class='lg-row'>莫言苦海無涯際　彼岸分明在上頭</div>
</p></div>
<div class='div-other'><a id='mulu520' />
<p class='h3'>題補陀</p><p class="byline">王世仁<span class='note-inline'>(定海人)</span></p><p style="margin-left:0em;text-indent:0em;" class="lg-abnormal"><div class='lg-row'>正法弘慈遍九垓　道塲遙向海東開　波光日色金銀界　松響濤聲晝夜雷</div>
<div class='lg-row'>貝葉繙時禪幌靜　天花飛處慧香來</div>
<div class='lg-row'>須知色相原無着　水上蓮花是法臺</div>
</p></div>
<div class='div-other'><a id='mulu521' />
<p class='h3'>題洛伽</p><p class="byline">陳王賔<span class='note-inline'>(定海人)</span></p><p style="margin-left:0em;text-indent:0em;" class="lg-abnormal"><div class='lg-row'>白華古剎白雲隈　燁燁靈光燭上台　東土原知皆淨土　香臺誰識是蓮臺</div>
<div class='lg-row'>諸天燈火三生諦　一粒摩尼萬刼迴</div>
<div class='lg-row'>今日頓空塵網念　此身金粟舊如來</div>
</p></div>
<div class='div-other'><a id='mulu522' />
<p class='h3'>題洛伽</p><p class="byline">劉廷璿<span class='note-inline'>(定海人)</span></p><p style="margin-left:0em;text-indent:0em;" class="lg-abnormal"><div class='lg-row'>妙覺真如啓法藏　祗園珠樹映扶桑　滄溟四望鋪晴練　燈火諸天燦夜光</div>
<div class='lg-row'>人到名山知佛國　誰從苦海渡慈航</div>
<div class='lg-row'>一聲鐘磬空雲水　九品蓮開萬斛香</div>
</p></div>
<div class='div-other'><a id='mulu523' />
<p class='h3'>遊補陀</p><p class="byline">金鍔<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>須彌山頂住諸天　佛掌如何現大千　海影[書-曰+皿]含空外色　潮音不雜定中禪</div>
<div class='lg-row'>金沙灘上僧歸月　紫竹林中鳥破烟</div>
<div class='lg-row'>只辦直心皈大道　無煩寳筏度迷川</div>
</p></div>
<div class='div-other'><a id='mulu524' />
<p class='h3'>題洛伽</p><p class="byline">管萬里<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>煉藥何年到梅岑　紫雲為幕竹森森　藏真咫尺蓬萊島　護法荘嚴薝蔔林</div>
<div class='lg-row'>[絳-糸+火]靜磐陀開寳界　日舂崕洞湧潮音</div>
<div class='lg-row'>頻迦異鳥聲聞切　但說排山地布金</div>
</p></div>
<div class='div-other'><a id='mulu525' />
<p class='h3'>再守茲土重登普陀</p><p class="byline">劉炳文<span class='note-inline'>(台州人　寧紹㕘將)</span></p><p style="margin-left:0em;text-indent:0em;" class="lg-abnormal"><div class='lg-row'>浪逰兩度謁山靈　風景依然一望平　古寺潮音聴落月　深林竹色隱踈星</div>
<div class='lg-row'>泥封彩絢丹沙鼎　蜃氣香浮大士經</div>
<div class='lg-row'>說法夜闌人未倦　可知東海絕長鯨</div>
</p></div>
<div class='div-other'><a id='mulu526' />
<p class='h3'>渡蓮華洋</p><p class="byline">楊徳政<span class='note-inline'>(鄞人　編脩)</span></p>
<div class="lg regular" style="margin-left:0em;"><div class='lg-row'>浩蕩開真旦　微汒隱化城　山随奔浪湧　水向遠天傾</div>
<div class='lg-row'>雙樹雲中出　千花空裡生　超然登彼岸　未論濯塵纓</div>
</div></div>
<div class='div-other'><a id='mulu527' />
<p class='h3'>題洛伽</p><p class="byline">潘景元<span class='note-inline'>(杭州人　訓導)</span></p><p style="margin-left:0em;text-indent:0em;" class="lg-abnormal"><div class='lg-row'>峭壁崚嶒天帳開　海雲重叠起樓臺　仙人掌在琪林外　幾度推雲上石苔</div>
</p></div>
<div class='div-other'><a id='mulu528' />
<p class='h3'>春日㳺補陀洛伽山</p><p class="byline">楊徳遵<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>夢寐籌清海气氛　戴星梅櫓出雲屯　桑田匝緑迎江口　鷗鳥浮晴點嶼舋</div>
<div class='lg-row'>入步名山空色相　聴潮前筏小乹坤</div>
<div class='lg-row'>當來誰是分香者　目下長生苐　門</div>
</p></div>
<div class='div-other'><a id='mulu529' />
<p class='h3'>逰補陀</p><p class="byline">朱一鶚<span class='note-inline'>(漳浦人　㝎海知縣)</span></p><p style="margin-left:0em;text-indent:0em;" class="lg-abnormal"><div class='lg-row'>西教至<span class='corr'>自龍象國</span>　東方隱此黿鼉窟　峰巒一點青螺浮　沙堤千步黃金築</div>
<div class='lg-row'>紫竹林開小白華　秋風[皮-(〡/又)+(王/匆)]處優曇花</div>
<div class='lg-row'>烟霞別是人間世　水月孤縣大士家</div>
<div class='lg-row'>大道悠悠潮澷澷　獨望汪洋成浩歎</div>
<div class='lg-row'>分眀䂡柱在中流　直引迷途登彼岸</div>
<div class='lg-row'>臺殿風高響鈴鐸　淵靜[魚-(烈-列)+大]龍聴說法</div>
<div class='lg-row'>官使傳經雲錦張　山僧揮麈天花落</div>
<div class='lg-row'>自慚身是宰官身　囬首空憐車馬塵　為仰慈霛叅大士　一泛僊槎牛女津</div>
</p></div>
<div class='div-other'><a id='mulu530' />
<p class='h3'>逰補陀</p><p class="byline">柴瑛<span class='note-inline'>(鄞人　舉人)</span></p><p style="margin-left:0em;text-indent:0em;" class="lg-abnormal"><div class='lg-row'>鼓棹飛征娑竭洲　真如勝界一浮漚　澄波漾日空王麗　叠岫連雲幻象幽</div>
<div class='lg-row'>蒲[序-予+(咒-几+土)]郍聞師吼偈　楊枝惟洒寉同舟</div>
<div class='lg-row'>憐余剩有蓮心淨　滿路曇香擁不流</div>
</p></div>
<div class='div-other'><a id='mulu531' />
<p class='h3'>寄題補陀</p><p class="byline">樊王家<span class='note-inline'>(江陵人　㝎海縣知縣)</span></p><p style="margin-left:0em;text-indent:0em;" class="lg-abnormal"><div class='lg-row'>寳剎凌空路轉深　洪濤舂雪見叢林　波光倒影窺明鏡　晚籟含風響暗琴</div>
<div class='lg-row'>寂寂香雲成法界　離離紫竹見禪心</div>
<div class='lg-row'>名山應有神霛護　龍氣長吹落日隂</div>
</p></div>
<div class='div-other'><a id='mulu532' />
<p class='h3'>逰補陀</p><p class="byline">李一鳴<span class='note-inline'>(㝎海人　指揮使)</span></p>
<div class="lg regular" style="margin-left:0em;"><div class='lg-row'>大道元無我　浮生委此形　客来秋結社　僧過夜譚経</div>
<div class='lg-row'>虚室月生白　空庭雨送青　憐余攖世網　寕不媿山霛</div>
</div></div>
<div class='div-other'><a id='mulu533' />
<p class='h3'>今上敕賜護國鎮海禪寺奉題一首</p><p class="byline">陳九思<span class='note-inline'>(鄞人)</span></p><p style="margin-left:0em;text-indent:0em;" class="lg-abnormal"><div class='lg-row'>東表神洲浸大瀛　盤根無地臣鼇擎　琳宮又剏天開境　寳號新頒帝賜名</div>
<div class='lg-row'>佛火夜縣龍藏曉　海霛朝結蜃樓明</div>
<div class='lg-row'>香舩萬里颿千葉　得渡爭跨彼岸行</div>
</p></div>
<div class='div-other'><a id='mulu534' />
<p class='h3'>題補陀（四首）</p><p class="byline">周應治<span class='note-inline'>(鄞人　憲副)</span></p><p style="margin-left:0em;text-indent:0em;" class="lg-abnormal"><div class='lg-row'>娑竭波濤遶洛伽　氤氳香鉢護烟霞　空中墨點三千界　天際金鋪萬刦沙</div>
<div class='lg-row'>龍女獻珠依法苑　僊人煑鼎煉丹砂</div>
<div class='lg-row'>由来佛土多奇幻　貝葉銖衣涌白華</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>大地浮空自古今　翠雲深䖏敞禪林　雲封兠率青蓮濕　潮咽鮫宮紫竹隂</div>
<div class='lg-row'>湛海長澄三昧印　蒼山點證六如鍼</div>
<div class='lg-row'>跏趺忽悟無生諦　真歇巗頭咲陸沉</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>一上天門望不窮　諸天縹緲有無中　露瓢寂厯懸危蹬　伽室參差嵌碧峰</div>
<div class='lg-row'>叠巘松濤清梵唄　干霄蘀影露真宗</div>
<div class='lg-row'>獨憐臺上磐陀石　花雨紛飛散遠空</div>
</p><p style="margin-left:2em">其四</p>
<p style="margin-left:0em;text-indent:0em;" class="lg-abnormal"><div class='lg-row'>穿雲直入路驂驔　紺闕巍峩逼蔚藍　地壓扶桒吞日月　樓成蜃市吐煙嵐</div>
<div class='lg-row'>㕘方野衲来天竺　入定神僧閉石龕</div>
<div class='lg-row'>遍禮玉毫瞻法相　恍垂金臂接瞿曇</div>
</p></div>
<div class='div-other'><a id='mulu535' />
<p class='h3'>題普陀</p><p class="byline">張如蘭<span class='note-inline'>(<span class='corr'>秣</span>陵人)</span></p><p style="margin-left:0em;text-indent:0em;" class="lg-abnormal"><div class='lg-row'>縹緲来探大士宮　諸天突兀為誰䧺　蒼龍偏壮鴻荒石　白馬流傳漢殿工</div>
<div class='lg-row'>地闢東南秋色老　天開海島夕陽空</div>
<div class='lg-row'>生平究竟猶堪訝　佛力相兼造化功</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>鷲嶺秋高大陸前　盤空寒影踏遙天　羣峰不断浮雲色　絕障長留落日懸</div>
<div class='lg-row'>地險關門衘急峡　山奇削壁挂飛泉</div>
<div class='lg-row'>無人得遇青精飯　有客先歌白石篇</div>
</p></div>
<div class='div-other'><a id='mulu536' />
<p class='h3'>逰普陀長律八韻</p><p class="byline">何士晋<span class='note-inline'>(冝興人　工科給事中　前任寕波司理)</span></p><p style="margin-left:0em;text-indent:0em;" class="lg-abnormal"><div class='lg-row'>琳宮絕壑駕蛟鼉　萬里烟光擁黛螺　乾闥忽傳天　樂細　迦陵時送鳥聲和</div>
<div class='lg-row'>御函別啓新蓮藏　浩刦重開舊寳陀</div>
<div class='lg-row'>水月觀中龍子出　旃檀林外雁王過</div>
<div class='lg-row'>潮音作梵山齊吼　埜衲棲巖雲滿窩</div>
<div class='lg-row'>玉筍點班㽞片石　金沙疋練護恒河</div>
<div class='lg-row'>莫言島嶼津梁少　翻覺風濤世路多</div>
<div class='lg-row'>兩度<span class='note-inline'>(壬寅、癸卯歲，余曾兩到)</span>祝釐登彼岸　願言千載不揚波</div>
</p></div>
<div class='div-other'><a id='mulu537' />
<p class='h3'>題補陀洛伽山（一首）</p><p class="byline">董大晟</p><p style="margin-left:0em;text-indent:0em;" class="lg-abnormal"><div class='lg-row'>震旦滄淵湧洛伽　大螺吹徹演三車　龍宮灼爍珊瑚樹　象教繽紛小白華</div>
<div class='lg-row'>空外坐來随世界　幻中䢷處是天涯</div>
<div class='lg-row'>潮音還徃何終極　覺海應知轉法華</div>
</p></div>
<div class='div-other'><a id='mulu538' />
<p class='h3'>咏洛伽</p><p class="byline">薛三台<span class='note-inline'>(定海人　舉人)</span></p><p style="margin-left:0em;text-indent:0em;" class="lg-abnormal"><div class='lg-row'>孤插滄溟小白華　烟濤千步湧金沙　雪衣大士元常現　雲頂高僧別是家</div>
<div class='lg-row'>翠竹嫩滋山寺雨　紅蓮艷奪海天霞</div>
<div class='lg-row'>由来一葦堪航地　莫道茫茫未有涯</div>
</p></div>
<div class='div-other'><a id='mulu539' />
<p class='h3'>謁補陀</p><p class="byline">陳時化<span class='note-inline'>(西吳人)</span></p><p style="margin-left:0em;text-indent:0em;" class="lg-abnormal"><div class='lg-row'>雪浪霏霏寳筏来　荘嚴法海梵王臺　皈心欲證無生偈　開士休因有髮猜</div>
</p>
<div class="lg regular" style="margin-left:0em;"><div class='lg-row'>龍蔵兩頒明主詔　鶡冠仍作寳山囬</div>
<div class='lg-row'>遠從娑竭頻搔首　太息閻浮儘刼灰</div>
</div></div>
<div class='div-other'><a id='mulu540' />
<p class='h3'>渡海</p><p style="margin-left:0em;text-indent:0em;" class="lg-abnormal"><div class='lg-row'>無際烟濤接混茫　誰知終古幾滄桒　三生欲叩諸天法　一粟初窺百谷王</div>
<div class='lg-row'>宕潏高空龍子怒　砰漰濁浪蜃樓長</div>
<div class='lg-row'>島夷豈得虗稱貢　萬里今看波不揚</div>
</p></div>
<div class='div-other'><a id='mulu541' />
<p class='h3'>禮洛伽山大士遍閱大海諸勝</p><p class="byline">丁繼嗣<span class='note-inline'>(鄞人　巡撫都御史)</span></p><p style="margin-left:0em;text-indent:0em;" class="lg-abnormal"><div class='lg-row'>日淨齋壇禮上台　孤懸絕島殿中開　九天龍象擎雲下　萬里黿鼉駕海來</div>
<div class='lg-row'>佛火檀燃超色界　蓮洋花簇護香臺</div>
<div class='lg-row'>願分一勺澄心水　洒遍楊枝度草萊</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>孤峰突兀五雲攢　清供人天厰法壇　夜聴龍来腥不到　日㕘猿立膽常寒</div>
<div class='lg-row'>煙霞迥別人間世　水月如懸大士盤</div>
<div class='lg-row'>了徹圓通觀自在　冷風高引駕青鸞</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>[糸*(免/免)]從物外謝冠纓　却向天邊問化城　夕照雲穿窺㙮影　夜鈴風遞入松聲</div>
<div class='lg-row'>僧施香飯天厨淨　佛散華燈梵界明</div>
<div class='lg-row'>到䖏如來親見面　何須煉藥跨蓬瀛</div>
</p><p style="margin-left:2em">其四</p>
<p style="margin-left:0em;text-indent:0em;" class="lg-abnormal"><div class='lg-row'>盤陀石上倚朝暾　四顧汒汒勢若吞　萬國梯航猶不絕　千年香火自常存</div>
<div class='lg-row'>側身旁睨扶桒小　囬首懸知大塊尊</div>
<div class='lg-row'>此是無根真面目　飛来獨立鎮乾坤</div>
</p><p style="margin-left:2em">其五</p>
<p style="margin-left:0em;text-indent:0em;" class="lg-abnormal"><div class='lg-row'>大士莊嚴下碧岑　[山*(免/免)]嵒陡絕海濤深　煙籠洞扈青蓮濕　日破林開紫竹隂</div>
<div class='lg-row'>天女獻花㕘石竇　龍神聴法吼潮音</div>
<div class='lg-row'>何如此地皈依切　洗濯塵凢不二心</div>
</p><p style="margin-left:2em">其六</p>
<p style="margin-left:0em;text-indent:0em;" class="lg-abnormal"><div class='lg-row'>天門紺闕曉蒼蒼　金粟恒沙布地黃　露頂團瓢僧乞供　皈心珠履客拈香</div>
<div class='lg-row'>御函特下龍光護　浩刼重開鶴馭翔</div>
<div class='lg-row'>我亦欲離苦海去　誰先彼岸渡慈航</div>
</p><p style="margin-left:2em">其七</p>
<p style="margin-left:0em;text-indent:0em;" class="lg-abnormal"><div class='lg-row'>白衣殿外構為庵　兩地虔供一駐驂　欲旃壇超幻刼　別無塵境覔瞿曇</div>
<div class='lg-row'>光明[書-曰+皿]布三千滿　善識曾餘五十㕘</div>
<div class='lg-row'>寳盖淨瓶都是法　眾緣普渡必生男</div>
</p><p style="margin-left:2em">其八</p>
<p style="margin-left:0em;text-indent:0em;" class="lg-abnormal"><div class='lg-row'>尋真結侣獨扶笻　峭石叢林厯幾重　龍樹金身新法相　梅僊丹鼎舊玄宗</div>
<div class='lg-row'>照廻淨室參差見　雲護閑關寂滅封</div>
<div class='lg-row'>總是如來三寳界　勤脩何地不傳鐘</div>
</p></div>
<div class='div-other'><a id='mulu542' />
<p class='h3'>登白華山曲徑靜憩</p><p style="margin-left:0em;text-indent:0em;" class="lg-abnormal"><div class='lg-row'>一入山門自不凡　白華點點墮空巗　逶迤直上青蘿合　薈蔚徐看翠竹毵</div>
<div class='lg-row'>老衲陀頭坐石　小童薙髮亦披衫</div>
<div class='lg-row'>傾談正好明心性　天為呼風促去㠶</div>
</p></div>
<div class='div-other'><a id='mulu543' />
<p class='h3'>初至普陀即景（二首）</p><p class="byline">徐如翰<span class='note-inline'>(上虞人　憲副)</span></p><p style="margin-left:0em;text-indent:0em;" class="lg-abnormal"><div class='lg-row'>樓船破浪快乘風　轉入逥巒絕磴中　編竹間桃脂帶黛　驚濤嚙石雪搏空</div>
<div class='lg-row'>蜃樓杳靄香雲暖　紺殿㕘差[這-言+歹]照紅</div>
<div class='lg-row'>更愛是人皆禮佛　始知無水不朝東</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>誰見三山與十洲　即看佛國在炎州　波濤夜靜龍聴法　巗壑春晴石點頭</div>
<div class='lg-row'>鼎篆絲絲幢影馥　髻螺個個鏡花浮</div>
<div class='lg-row'>何須更問無生法　来徃潮聲聚散漚</div>
</p></div>
<div class='div-other'><a id='mulu544' />
<p class='h3'>遊磐陀歸遇雨</p>
<div class="lg regular" style="margin-left:0em;"><div class='lg-row'>細雨勒新花　相求興轉賖　穿雲衫影重　沾濕步痕斜</div>
<div class='lg-row'>倦借僧眠榻　渴分佛供茶　尚思憑願力　彈指遍恒沙</div>
</div></div>
<div class='div-other'><a id='mulu545' />
<p class='h3'>雨中尋普陀諸勝</p><p style="margin-left:0em;text-indent:0em;" class="lg-abnormal"><div class='lg-row'>緣崖度壑各擔簦　翠合竒環賞不勝　竹內鳴泉傳梵語　松間剩海露金繩</div>
<div class='lg-row'>山當曲䖏皆蔵寺　路欲窮時又遇僧</div>
<div class='lg-row'>更笑呼童扶両掖　遡風直上最高層</div>
</p></div>
<div class='div-other'><a id='mulu546' />
<p class='h3'>朝陽庵</p>
<div class="lg regular" style="margin-left:0em;"><div class='lg-row'>樹密逕幽深　禪房春晝隂　㫁雲寒宿檻　流水靜穿林</div>
<div class='lg-row'>僧說前朝事　人多象外心　翻悲出門去　鐘磬有餘音</div>
</div></div>
<div class='div-other'><a id='mulu547' />
<p class='h3'>晚晴見月偶述</p><p style="margin-left:0em;text-indent:0em;" class="lg-abnormal"><div class='lg-row'>暮雨初收紫翠重　松扄瀉影鎻千峰　漸看淨滿庭心月　却似荘嚴佛面容</div>
<div class='lg-row'>散入萬波圎䖏䖏　攝来一照夜溶溶</div>
<div class='lg-row'>相看正話隂晴事　又聴潮聲響梵鐘</div>
</p></div>
<div class='div-other'><a id='mulu548' />
<p class='h3'>望海</p><p style="margin-left:0em;text-indent:0em;" class="lg-abnormal"><div class='lg-row'>目力有時極　水光何䖏窮　但知川谷往　誰識尾閭終</div>
<div class='lg-row'>曉氣唯占旭　濤聲不借風　舟行無里道　㠶挂任西東</div>
<div class='lg-row'>忽過夷王島　還浮龍女宮</div>
<div class='lg-row'>亂雲疑列嶼　孤鳥指驚篷　世界空明[書-曰+皿]　神州杳靄同</div>
<div class='lg-row'>有時明鏡迥　倐爾怒霆雄</div>
<div class='lg-row'>琛恠紛難紀　昏朝望轉蒙　量包乾奥外　脉入地維中</div>
<div class='lg-row'>河伯宜長嘆　天潢自有宗　聖朝波不溢　佛國路常通</div>
<div class='lg-row'>願借慈航力　皈依不壞空</div>
</p></div>
<div class='div-other'><a id='mulu549' />
<p class='h3'>潮音洞</p><p style="margin-left:0em;text-indent:0em;" class="lg-abnormal"><div class='lg-row'>羣公共禮潮音洞　莫作潮音洞口詩　縱有繡腸描不出　直湏絕倒呌神竒</div>
</p></div>
<div class='div-other'><a id='mulu550' />
<p class='h3'>育恩院山石竒勝當為普陀諸靜室之冠</p><p style="margin-left:0em;text-indent:0em;" class="lg-abnormal"><div class='lg-row'>山勝皆藏石　石奇各肖形　地當幽絕䖏　寺露半開扃</div>
<div class='lg-row'>小檻援飛霧　閒牎瞰落星　曲階苔細細　危竇水泠泠</div>
<div class='lg-row'>竹罅斜通穴　雲標別染青</div>
<div class='lg-row'>密隂時護逕　麗影欲充庭　挹海懸雙鏡　開山問五丁</div>
<div class='lg-row'>漸疑霞作屋　翻訝蘚為屏</div>
<div class='lg-row'>坐卧俱成適　攀躋覺有靈　穉僧䏻呪鉢　僊子觧談經<span class='note-inline'>(時有一小沙弥，䏻持〈施食呪〉。而定海楊冠軍以扶鸞術召吕純陽，談佛法，頗妙。)</span></div>
<div class='lg-row'>面壁宜深定　鐫題各辯銘<span class='note-inline'>(石上刻泐甚眾，故云。)</span></div>
<div class='lg-row'>最憐齋報午　粳粒笋芽馨</div>
</p></div>
<div class='div-other'><a id='mulu551' />
<p class='h3'>題普陀</p><p class="byline">張可大<span class='note-inline'>(秣陵人　寧紹叅將)</span></p><p style="margin-left:0em;text-indent:0em;" class="lg-abnormal"><div class='lg-row'>海雲面面護禪宮　屹立中流砥柱䧺　巨石有靈疑說法　長林無碍只聞鐘</div>
<div class='lg-row'>寒潮作梵連松韻　明月焚香透竹叢</div>
<div class='lg-row'>白鶴下来秋色靜　支公玄度此心同</div>
</p><p style="margin-left:2em">其二</p>
<p style="margin-left:0em;text-indent:0em;" class="lg-abnormal"><div class='lg-row'>精廬彷彿類天宮　紫竹青蓮蜃市中　客以乗槎逰汗澷　僧從卓錫住虚空</div>
<div class='lg-row'>盤雲恠石疑将墮　噴雪潮音勢自䧺</div>
<div class='lg-row'>水月任教觀自在　松窓半偈釋塵籠</div>
</p><p style="margin-left:2em">其三</p>
<p style="margin-left:0em;text-indent:0em;" class="lg-abnormal"><div class='lg-row'>萬里濤聲繞翠微　松門蘿幌到人稀　黿鼉隱見珠林寂　龍象経行佛日輝</div>
<div class='lg-row'>紫竹已同群木秀　白鷗猶帶晚潮飛</div>
<div class='lg-row'>梅仙倘寄長生藥　欲向滄浪問息機</div>
</p></div>
<div class='div-other'><a id='mulu552' />
<p class='h3'>無邉禪師避靜磐陀石下以詩為贈</p><p class="byline">王元翰<span class='note-inline'>(滇南人　給諫)</span></p><p style="margin-left:0em;text-indent:0em;" class="lg-abnormal"><div class='lg-row'>卓錫名山截爱河　結庵猶自傍磐陀　遠公㨗徑開蓮社　陶令靈心中酒魔</div>
<div class='lg-row'>紫竹林中原有相　白洋海上近無波</div>
<div class='lg-row'>爐烟茗椀盤桓䖏　領畧無生法已多</div>
</p></div>
<div class='div-other'><a id='mulu553' />
<p class='h3'>過禮補陀</p><p class="byline">陳天錫<span class='note-inline'>(鄞人　封問卿)</span></p><p style="margin-left:0em;text-indent:0em;" class="lg-abnormal"><div class='lg-row'>首剎層巒著八荒　皈依今始訊慈航　霞明祇樹天門暁　煙繞扶桑海國香</div>
<div class='lg-row'>佛意每從靈鵡會　禪功已見竭龍蔵</div>
<div class='lg-row'>㽞連經月探竒遍　尚企高深嘆望洋</div>
</p></div>
<div class='div-other'><a id='mulu554' />
<p class='h3'>舟過補陀</p><p style="margin-left:0em;text-indent:0em;" class="lg-abnormal"><div class='lg-row'>曾經瞻眺夢常搖　决策重来豈畏遙　慧旭無隂如有待　晴嵐多翠寔相招</div>
<div class='lg-row'>眸新道岸通三昧　身媿㤙波歷四朝</div>
<div class='lg-row'>說偈不㤀天保賦　如来應許頌神堯</div>
</p></div>
<div class='div-other'><a id='mulu555' />
<p class='h3'>補陀十二詠</p><p class="byline">陳朝輔<span class='note-inline'>(鄞人　侍御)</span></p>
<div class='div-other'><a id='mulu556' />
<p class='h4'>梅灣春暁</p><p style="margin-left:0em;text-indent:0em;" class="lg-abnormal"><div class='lg-row'>揺揺僊嶠泛滄溟　暁霽芙容片片明　怪底子真成汗澷　直徔吳市作春行</div>
</p></div>
<div class='div-other'><a id='mulu557' />
<p class='h4'>茶山宿霧</p><p style="margin-left:0em;text-indent:0em;" class="lg-abnormal"><div class='lg-row'>日挂扶桑宿霧消　垂垂花乳綴叢條　㝎中老衲餘清思　縹緲爐烟柏子焼</div>
</p></div>
<div class='div-other'><a id='mulu558' />
<p class='h4'>古洞潮音</p><p style="margin-left:0em;text-indent:0em;" class="lg-abnormal"><div class='lg-row'>海壖靈窟最幽深　宛若歸墟不易尋　潮退乍窺空是谷　潮来忽聴梵為音</div>
</p></div>
<div class='div-other'><a id='mulu559' />
<p class='h4'>龜潭寒碧</p><p style="margin-left:0em;text-indent:0em;" class="lg-abnormal"><div class='lg-row'>人世何曾有豫且　寒潭澄碧自如如　冷看今日刳腸者　總為當年未卜居</div>
</p></div>
<div class='div-other'><a id='mulu560' />
<p class='h4'>天門清梵</p><p style="margin-left:0em;text-indent:0em;" class="lg-abnormal"><div class='lg-row'>琳宮貝闕白雲飛　隠隠鐘聲出翠㣲　七寳林中聞梵唄　靈光都入芰荷衣</div>
</p></div>
<div class='div-other'><a id='mulu561' />
<p class='h4'>磐陀暁日</p><p style="margin-left:0em;text-indent:0em;" class="lg-abnormal"><div class='lg-row'>誰将磐石拄晴空　仙界虗明一線通　初日未離滄海底　翠㣲千丈已先紅</div>
</p></div>
<div class='div-other'><a id='mulu562' />
<p class='h4'>千步金沙</p><p style="margin-left:0em;text-indent:0em;" class="lg-abnormal"><div class='lg-row'>澄光萬頃躍天吳　香象遙浮帝釋都　應是給孤神力鉅　直令沙界亦金鋪</div>
</p></div>
<div class='div-other'><a id='mulu563' />
<p class='h4'>蓮洋午渡</p><p style="margin-left:0em;text-indent:0em;" class="lg-abnormal"><div class='lg-row'>慧日澄圓覺海中　白蓮香滿獻花風　何人不道天香杳　已自樓舩面面通</div>
</p></div>
<div class='div-other'><a id='mulu564' />
<p class='h4'>香爐晴靄</p><p style="margin-left:0em;text-indent:0em;" class="lg-abnormal"><div class='lg-row'>爐峰高䖏總竒觀　瑞靄濛濛六月寒　夜半空中雲盖結　多應天女爇旃檀</div>
</p></div>
<div class='div-other'><a id='mulu565' />
<p class='h4'>鉢盂鴻灝</p><p style="margin-left:0em;text-indent:0em;" class="lg-abnormal"><div class='lg-row'>七珍綴鉢錦紋斑　歷刼深蔵雞足山　竟是何年浮海上　毒龍無復溷塵寰</div>
</p></div>
<div class='div-other'><a id='mulu566' />
<p class='h4'>洛伽燈火</p><p style="margin-left:0em;text-indent:0em;" class="lg-abnormal"><div class='lg-row'>上方臺殿挂空青　閃爍居然不夜城　知是不生叅大士　心燈五百點波明</div>
</p></div>
<div class='div-other'><a id='mulu567' />
<p class='h4'>淨室茶烟</p><p style="margin-left:0em;text-indent:0em;" class="lg-abnormal"><div class='lg-row'>幽壑沉沉春色回　虗堂隂雨長莓苔　新烟數縷穿雲竇　石鼎茶香客遠来</div>
</p></div></div>
<div class='div-other'><a id='mulu568' />
<p class='h3'>逰磐陀菴登點頭石之作</p><p class="byline">古鄮李徳孚</p><p style="margin-left:0em;text-indent:0em;" class="lg-abnormal"><div class='lg-row'>峭壁倚晴嵐　散步涉幽澗　躡磴攀層峦　四顧蒼桑膺</div>
<div class='lg-row'>偶憇聴爽籟　哀茲忽飄瓣　仰睇浮雲流　重悲聚跡幻</div>
<div class='lg-row'>舉首向危石　拭目泣精盻</div>
<div class='lg-row'>嵬嵬置磐巔　詎䏻易摧鏟　撫手囙輕按　搖動與時慣</div>
<div class='lg-row'>緬想生公辰　點頭實希見</div>
<div class='lg-row'>邇来說法誰　夫乃眾力墠　大士駈神工　獲免形勞患</div>
<div class='lg-row'>晤言不知䖏　感嘆自朝晏</div>
</p></div></div></div>
</div><!-- end of div[@id='body'] -->
</body></html>