<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>雞足山寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu590' />
<p class='juan'>鷄足山志卷之五</p>
<div class='div-other'><a id='mulu591' />
<p class='h1'>寺院<span class='note-inline'>(下)</span></p>
<div class='div-other'><a id='mulu592' />
<p class='h2'>羅漢壁靜室<span class='note-inline'>(共四十九處)</span></p>
<div class='div-other'><a id='mulu593' />
<p class='h3'>萬佛堂</p><p style="margin-left:0em;text-indent:2em">在羅漢壁撒手處之東。懸崖萬仞，竹樹參映，累石架木，別具勝致。萬曆丙辰，僧洪詔建。先有寂光寺僧心宗持鉢盛八功德水傾於崖下，因以成泉，至今不竭。</p>
</div>
<div class='div-other'><a id='mulu594' />
<p class='h3'>安心處</p><p style="margin-left:0em;text-indent:2em">在西來寺之東二里許。屋止三楹，附崖而搆，窄處梯棧為階。老樹修竹，交映左右。崇禎甲<span class='corr'>戌</span>，僧性超建。</p>
</div>
<div class='div-other'><a id='mulu595' />
<p class='h3'>撒手處</p><p style="margin-left:0em;text-indent:2em">在楊黼洞左。下臨懸崖，勢頗危仄，而結搆精好。左有小樓，坐攬雲山，別具靜遠之致。天啟甲子，僧廣高建，大錯和尚為之題額。</p>
</div>
<div class='div-other'><a id='mulu596' />
<p class='h3'>棲真處</p><p style="margin-left:0em;text-indent:2em">在楊黼洞傍。天啟年，僧還真建，今廢。</p>
</div>
<div class='div-other'><a id='mulu597' />
<p class='h3'>半空庵</p><p style="margin-left:0em;text-indent:2em">即幻空靜室右，碧雲寺上。乃張直指與幻空老僧問荅處。</p>
</div>
<div class='div-other'><a id='mulu598' />
<p class='h3'>天然室</p><p style="margin-left:0em;text-indent:2em">在寶印庵之東，今廢。</p>
</div>
<div class='div-other'><a id='mulu599' />
<p class='h3'>寶印庵</p><p style="margin-left:0em;text-indent:2em">在停雲庵之東，今廢。</p>
</div>
<div class='div-other'><a id='mulu600' />
<p class='h3'>停雲庵</p><p style="margin-left:0em;text-indent:2em">舊名還真室，在寶印庵西。僧還真建。</p>
</div>
<div class='div-other'><a id='mulu601' />
<p class='h3'>還慈室</p><p style="margin-left:0em;text-indent:2em">在半空庵之左，今廢。</p>
</div>
<div class='div-other'><a id='mulu602' />
<p class='h3'>普光庵</p><p style="margin-left:0em;text-indent:2em">即還普靜室，在半空庵之右。崇禎年，僧還普建。</p>
</div>
<div class='div-other'><a id='mulu603' />
<p class='h3'>體然庵</p><p style="margin-left:0em;text-indent:2em">在普光庵下。崇禎年建。</p>
</div>
<div class='div-other'><a id='mulu604' />
<p class='h3'>一笑軒</p><p style="margin-left:0em;text-indent:2em">在體然室之下。崇禎年建。</p>
</div>
<div class='div-other'><a id='mulu605' />
<p class='h3'>自覺庵</p><p style="margin-left:0em;text-indent:2em">即覺融靜室，在碧雲寺下，水井之上。萬曆年，僧覺融建，今廢。</p>
</div>
<div class='div-other'><a id='mulu606' />
<p class='h3'>貫徹室</p><p style="margin-left:0em;text-indent:2em">在水井之旁。崇禎年建，今廢。</p>
</div>
<div class='div-other'><a id='mulu607' />
<p class='h3'>甘露軒</p><p style="margin-left:0em;text-indent:2em">原名會心室。在碧雲寺左。僧元然建，今廢。</p>
</div>
<div class='div-other'><a id='mulu608' />
<p class='h3'>休歇處</p><p style="margin-left:0em;text-indent:2em">在四觀峯西北四五里許。其下出泉，峯頂比丘汲飲於此。萬曆年，僧來秀建。僧廣和曾隱於此，今廢。</p>
</div>
<div class='div-other'><a id='mulu609' />
<p class='h3'>古佛洞團標</p><p style="margin-left:0em;text-indent:2em">在華首門西，古佛洞之下，今荒廢。</p>
</div>
<div class='div-other'><a id='mulu610' />
<p class='h3'>望北庵</p><p style="margin-left:0em;text-indent:2em">在插屏山崖上。萬曆年，僧幻空棲靜於此，今廢。</p>
</div>
<div class='div-other'><a id='mulu611' />
<p class='h3'>獻果庵</p><p style="margin-left:0em;text-indent:2em">即魯擺靜室，在藏頭庵西。昔魯擺老僧棲靜於此，有老猿來為之執㸑，今廢。</p>
</div>
<div class='div-other'><a id='mulu612' />
<p class='h3'>桃源庵</p><p style="margin-left:0em;text-indent:2em">在小桃源洞前，今廢。</p>
</div>
<div class='div-other'><a id='mulu613' />
<p class='h3'>摩雲居</p><p style="margin-left:0em;text-indent:2em">在兜率庵右，今廢。</p>
</div>
<div class='div-other'><a id='mulu614' />
<p class='h3'>海印庵</p><p style="margin-left:0em;text-indent:2em">在伏虎庵旁，今廢。</p>
</div>
<div class='div-other'><a id='mulu615' />
<p class='h3'>廣西室</p><p style="margin-left:0em;text-indent:2em">在軟瀑之旁，今廢。</p>
</div>
<div class='div-other'><a id='mulu616' />
<p class='h3'>青齋庵</p><p style="margin-left:0em;text-indent:2em">即山東靜室。在收蛇洞門前，今廢。</p>
</div>
<div class='div-other'><a id='mulu617' />
<p class='h3'>洛伽庵</p><p style="margin-left:0em;text-indent:2em">在猴子洞。昔大千和尚居靜於此，今廢。</p>
</div>
<div class='div-other'><a id='mulu618' />
<p class='h3'>磐陀石團標</p><p style="margin-left:0em;text-indent:2em">在放光寺西盤陀石上。石附崖而起，高數十丈。僧歸空結茆於上，架橋以登。俯視千崖萬壑，最為奇險。今團標尚存。</p>
</div>
<div class='div-other'><a id='mulu619' />
<p class='h3'>悉怛多室</p><p style="margin-left:0em;text-indent:2em">在飛鳳嶺之左，太古庵右。萬曆年，僧如琳居靜於此。</p>
</div>
<div class='div-other'><a id='mulu620' />
<p class='h3'>太古庵</p><p style="margin-left:0em;text-indent:2em">在覺靈寺右嶺上，昔僧老古棲靜於此。穴土為洞，人呼為老古洞。</p>
</div>
<div class='div-other'><a id='mulu621' />
<p class='h3'><span class='corr'>淨</span>業居</p><p style="margin-left:0em;text-indent:2em">在放光寺御藏閣之左。昔僧淵明閱藏於此，今廢。</p>
</div>
<div class='div-other'><a id='mulu622' />
<p class='h3'>葉子蓬</p><p style="margin-left:0em;text-indent:2em">在放光寺左崖下。旁有怪石澄泉。萬曆年，有江南僧居靜於此，今廢。</p>
</div>
<div class='div-other'><a id='mulu623' />
<p class='h3'>衡陽庵</p><p style="margin-left:0em;text-indent:2em">即岳山靜室。在放光寺下三里許，岳山石洞之旁。清流激湍，映帶左右。昔南岳僧禪隱於此，今廢。</p>
</div>
<div class='div-other'><a id='mulu624' />
<p class='h3'>寶山室</p><p style="margin-left:0em;text-indent:2em">在凌霄庵之下。鐵脚寶山居靜於此，今廢。</p>
</div>
<div class='div-other'><a id='mulu625' />
<p class='h3'>靜居林</p><p style="margin-left:0em;text-indent:2em">在聖峯寺之左半里許，僧真利建。</p>
</div>
<div class='div-other'><a id='mulu626' />
<p class='h3'>般若崖室</p><p style="margin-left:0em;text-indent:2em">在白雲寺之左崖上。僧定雲結茆於此，今廢。</p>
</div>
<div class='div-other'><a id='mulu627' />
<p class='h3'>紫栢崖室</p><p style="margin-left:0em;text-indent:2em">在白雲寺右嶺崖上。聖峯寺僧結茆於此，今廢。</p>
</div>
<div class='div-other'><a id='mulu628' />
<p class='h3'>楞伽居</p><p style="margin-left:0em;text-indent:2em">在紫栢崖西。僧真利建，今荒廢。</p>
</div>
<div class='div-other'><a id='mulu629' />
<p class='h3'>大雲庵</p><p style="margin-left:0em;text-indent:2em">舊名法雲室，在聖峯寺左二百步。崇禎年，僧法雲建，今廢。</p>
</div>
<div class='div-other'><a id='mulu630' />
<p class='h3'>法行室</p><p style="margin-left:0em;text-indent:2em">在彌勒院左，兜率石傍。僧法行建，今荒廢。</p>
</div>
<div class='div-other'><a id='mulu631' />
<p class='h3'>寶光庵</p><p style="margin-left:0em;text-indent:2em">即燄光室。觀音庵左，隔澗里許。僧燄光建，今廢。</p>
</div>
<div class='div-other'><a id='mulu632' />
<p class='h3'>齊雲庵</p><p style="margin-left:0em;text-indent:2em">在楞伽石之下。萬曆年建，徽州僧居靜於此，今廢。</p>
</div>
<div class='div-other'><a id='mulu633' />
<p class='h3'>會雲居</p><p style="margin-left:0em;text-indent:2em">在楞伽居之右。</p>
</div>
<div class='div-other'><a id='mulu634' />
<p class='h3'>體如軒</p><p style="margin-left:0em;text-indent:2em">在補處庵下里許。崇禎壬申，僧周用建。</p>
</div>
<div class='div-other'><a id='mulu635' />
<p class='h3'>松雲堂</p><p style="margin-left:0em;text-indent:2em">在體如軒左，僧周正建。</p>
</div>
<div class='div-other'><a id='mulu636' />
<p class='h3'>智印室</p><p style="margin-left:0em;text-indent:2em">在體如軒右。崇禎間，僧周悅建。</p>
</div>
<div class='div-other'><a id='mulu637' />
<p class='h3'>禪心室</p><p style="margin-left:0em;text-indent:2em">在體如軒之右嶺下。崇禎年，僧洪海建。</p>
</div>
<div class='div-other'><a id='mulu638' />
<p class='h3'>丹霞庵</p><p style="margin-left:0em;text-indent:2em">即自朝靜室。在補處庵左嶺下，僧自朝建。</p>
</div>
<div class='div-other'><a id='mulu639' />
<p class='h3'>全真室</p><p style="margin-left:0em;text-indent:2em">在燃燈寺後嶺上二里許。昔有羽人煉丹於此，今廢。</p>
</div></div>
<div class='div-other'><a id='mulu640' />
<p class='h2'>栴檀林靜室<span class='note-inline'>(共十三處)</span></p>
<div class='div-other'><a id='mulu641' />
<p class='h3'>烟霞室</p><p style="margin-left:0em;text-indent:2em">在栴檀林玉霖軒右嶺下二里，眠獅石之左。天啟元年，僧覺明建。</p>
</div>
<div class='div-other'><a id='mulu642' />
<p class='h3'>玉霖軒</p><p style="margin-left:0em;text-indent:2em">在栴檀林老僧崖下，左有懸瀑。天啟年，僧殊勝剏建，其徒學蘊叅禪於此。</p>
</div>
<div class='div-other'><a id='mulu643' />
<p class='h3'>止水室</p><p style="margin-left:0em;text-indent:2em">在積行庵右嶺，隔澗半里許。崇禎年，僧讀談建。</p>
</div>
<div class='div-other'><a id='mulu644' />
<p class='h3'>素雯居</p><p style="margin-left:0em;text-indent:2em">即年碍室，在玉霖軒左。崇禎年，僧無碍建，今廢。</p>
</div>
<div class='div-other'><a id='mulu645' />
<p class='h3'>畢婆室</p><p style="margin-left:0em;text-indent:2em">在栴檀林。崇禎間，僧淡惺建，今廢。</p>
</div>
<div class='div-other'><a id='mulu646' />
<p class='h3'>止月廬</p><p style="margin-left:0em;text-indent:2em">在栴檀林。崇禎間，僧德明建，今廢。</p>
</div>
<div class='div-other'><a id='mulu647' />
<p class='h3'>碧桃軒</p><p style="margin-left:0em;text-indent:2em">舊為學弘靜室，在素雯居之上。崇禎年建，今廢。</p>
</div>
<div class='div-other'><a id='mulu648' />
<p class='h3'>赤曇庵</p><p style="margin-left:0em;text-indent:2em">即隔凡室，在老僧崖上。崇禎間建，今廢。</p>
</div>
<div class='div-other'><a id='mulu649' />
<p class='h3'>半山舫</p><p style="margin-left:0em;text-indent:2em">原名大乘室，在栴檀林望臺之西。崇禎年，僧大乘建，今廢。</p>
</div>
<div class='div-other'><a id='mulu650' />
<p class='h3'>梨花庵</p><p style="margin-left:0em;text-indent:2em">即了塵室，在半山舫西。天啟年建，今廢。</p>
</div>
<div class='div-other'><a id='mulu651' />
<p class='h3'>野鷄蓬</p><p style="margin-left:0em;text-indent:2em">在老僧崖右，崇禎間建，今廢。</p>
</div>
<div class='div-other'><a id='mulu652' />
<p class='h3'>無疆室</p><p style="margin-left:0em;text-indent:2em">在老僧崖下。崇禎年建，今廢。</p>
</div>
<div class='div-other'><a id='mulu653' />
<p class='h3'>松竹居</p><p style="margin-left:0em;text-indent:2em">在栴檀林，今廢。</p>
</div></div>
<div class='div-other'><a id='mulu654' />
<p class='h2'>獅子林靜室<span class='note-inline'>(共四十二處)</span></p>
<div class='div-other'><a id='mulu655' />
<p class='h3'>念佛堂</p><p style="margin-left:0em;text-indent:2em">在獅子林前。有小樓，俯瞰萬壑，竹樹深映，境頗幽勝。萬曆四十七年，僧圓燦建，後有石漏泉。康熈丙寅，僧教盛、真行募鶴麗鎮總兵王珍重建。</p>
</div>
<div class='div-other'><a id='mulu656' />
<p class='h3'>雲深處</p><p style="margin-left:0em;text-indent:2em">在念佛堂之右。</p>
</div>
<div class='div-other'><a id='mulu657' />
<p class='h3'>藏海蓮居</p><p style="margin-left:0em;text-indent:2em">在念佛堂之下。天啟年，僧隱空建。</p>
</div>
<div class='div-other'><a id='mulu658' />
<p class='h3'>觀音崖室</p><p style="margin-left:0em;text-indent:2em">在藏海蓮居之下。萬曆年，僧大力習靜於此，開闢獅子林，為諸靜室之始。</p>
</div>
<div class='div-other'><a id='mulu659' />
<p class='h3'>吼天坪</p><p style="margin-left:0em;text-indent:2em">在獅子林左嶺，一名大靜室。天啟年，一明建。崇禎間，僧野愚擴大之。</p>
</div>
<div class='div-other'><a id='mulu660' />
<p class='h3'>六波羅密</p><p style="margin-left:0em;text-indent:2em">在念佛堂左。天啟年，僧玄月結茆于此。崇禎間，僧圓常就其址建一大艸閣，四圍搆六小靜室，故名。</p>
</div>
<div class='div-other'><a id='mulu661' />
<p class='h3'>圓明室</p><p style="margin-left:0em;text-indent:2em">在六波羅密之左。崇禎年建。</p>
</div>
<div class='div-other'><a id='mulu662' />
<p class='h3'>松月阿</p><p style="margin-left:0em;text-indent:2em">在獅子林吼天坪之下。天啟三年，僧念誠建。大錯和尚來遊，為題是名。</p>
</div>
<div class='div-other'><a id='mulu663' />
<p class='h3'>守白室</p><p style="margin-left:0em;text-indent:2em">在圓明室後。崇禎年，僧玄谷建。</p>
</div>
<div class='div-other'><a id='mulu664' />
<p class='h3'>石笋庵</p><p style="margin-left:0em;text-indent:2em">即無心室，在圓明室左。僧無心建。</p>
</div>
<div class='div-other'><a id='mulu665' />
<p class='h3'>普炤室</p><p style="margin-left:0em;text-indent:2em">在獅子林六波羅密之右。康熈丙寅，僧寂法、照明重建，改顏「東林精舎」。</p>
</div>
<div class='div-other'><a id='mulu666' />
<p class='h3'>燦輝室</p><p style="margin-left:0em;text-indent:2em">在獅子林松月阿之下，今廢。</p>
</div>
<div class='div-other'><a id='mulu667' />
<p class='h3'>鼻峯舎</p><p style="margin-left:0em;text-indent:2em">在獅子林右嶺。崇禎十三年，僧道真建。</p>
</div>
<div class='div-other'><a id='mulu668' />
<p class='h3'>雪岸居</p><p style="margin-left:0em;text-indent:2em">在鼻峯舎右。崇禎十二年，僧玄指建。</p>
</div>
<div class='div-other'><a id='mulu669' />
<p class='h3'>石彈軒</p><p style="margin-left:0em;text-indent:2em">在雪岸居右。崇禎十六年，僧玄聞建。</p>
</div>
<div class='div-other'><a id='mulu670' />
<p class='h3'>慧光庵</p><p style="margin-left:0em;text-indent:2em">即慧光靜室，在雪岸居之上。僧玄竅建。</p>
</div>
<div class='div-other'><a id='mulu671' />
<p class='h3'>無宗庵</p><p style="margin-left:0em;text-indent:2em">在石彈軒右嶺上。今廢。</p>
</div>
<div class='div-other'><a id='mulu672' />
<p class='h3'>和光室</p><p style="margin-left:0em;text-indent:2em">在雲深處之右。天啟年間，僧道偕建。</p>
</div>
<div class='div-other'><a id='mulu673' />
<p class='h3'>翠宇室</p><p style="margin-left:0em;text-indent:2em">在和光室下。天啟年，僧性淑建。</p>
</div>
<div class='div-other'><a id='mulu674' />
<p class='h3'>若野室</p><p style="margin-left:0em;text-indent:2em">在垂虹居之右腋。</p>
</div>
<div class='div-other'><a id='mulu675' />
<p class='h3'>支秋庵</p><p style="margin-left:0em;text-indent:2em">在若野室之下，旁有湧泉。崇禎元年建，乃仙陀棲禪處。</p>
</div>
<div class='div-other'><a id='mulu676' />
<p class='h3'>氷雪庵</p><p style="margin-left:0em;text-indent:2em">原名約宇室，在吼天坪之右。崇禎年，僧約宇建。</p>
</div>
<div class='div-other'><a id='mulu677' />
<p class='h3'>太清居</p><p style="margin-left:0em;text-indent:2em">在念佛堂之上。</p>
</div>
<div class='div-other'><a id='mulu678' />
<p class='h3'>倚天庵</p><p style="margin-left:0em;text-indent:2em">在太清居之上，即石广洞之左。今廢。</p>
</div>
<div class='div-other'><a id='mulu679' />
<p class='h3'>純持室</p><p style="margin-left:0em;text-indent:2em">在倚天庵之左，前有片雲石。今廢。</p>
</div>
<div class='div-other'><a id='mulu680' />
<p class='h3'>智行室</p><p style="margin-left:0em;text-indent:2em">在普炤室之上。今廢。</p>
</div>
<div class='div-other'><a id='mulu681' />
<p class='h3'>還忠室</p><p style="margin-left:0em;text-indent:2em">在守白室之上，前有壽星崖。今廢。</p>
</div>
<div class='div-other'><a id='mulu682' />
<p class='h3'>青霞居</p><p style="margin-left:0em;text-indent:2em">在無心室之下。</p>
</div>
<div class='div-other'><a id='mulu683' />
<p class='h3'>徧空居</p><p style="margin-left:0em;text-indent:2em">在無心室之右。</p>
</div>
<div class='div-other'><a id='mulu684' />
<p class='h3'>黃玉居</p><p style="margin-left:0em;text-indent:2em">在珠簾水之左。</p>
</div>
<div class='div-other'><a id='mulu685' />
<p class='h3'>彌陀室</p><p style="margin-left:0em;text-indent:2em">在松月阿之下。萬曆三十七年，僧寶峯建。</p>
</div>
<div class='div-other'><a id='mulu686' />
<p class='h3'>慧劍庵</p><p style="margin-left:0em;text-indent:2em">在無宗室之下，今廢。</p>
</div>
<div class='div-other'><a id='mulu687' />
<p class='h3'>太素庵</p><p style="margin-left:0em;text-indent:2em">在石彈軒之下，今廢。</p>
</div>
<div class='div-other'><a id='mulu688' />
<p class='h3'>密用室</p><p style="margin-left:0em;text-indent:2em">在太素庵之左，今廢。</p>
</div>
<div class='div-other'><a id='mulu689' />
<p class='h3'>曉天庵</p><p style="margin-left:0em;text-indent:2em">在容宇室右箐中，石洞邊，今廢。</p>
</div>
<div class='div-other'><a id='mulu690' />
<p class='h3'>無塵室</p><p style="margin-left:0em;text-indent:2em">在曉天庵之左，石壁下，今廢。</p>
</div>
<div class='div-other'><a id='mulu691' />
<p class='h3'>虛白居</p><p style="margin-left:0em;text-indent:2em">在若野室之右。</p>
</div>
<div class='div-other'><a id='mulu692' />
<p class='h3'>容與處</p><p style="margin-left:0em;text-indent:2em">即容宇室，在曉天庵之左嶺上。</p>
</div>
<div class='div-other'><a id='mulu693' />
<p class='h3'>垂虹居</p><p style="margin-left:0em;text-indent:2em">即永川室，在若野室之左肩上。</p>
</div>
<div class='div-other'><a id='mulu694' />
<p class='h3'>惠通庵</p><p style="margin-left:0em;text-indent:2em">即惠肰室，在虛白居之右。</p>
</div>
<div class='div-other'><a id='mulu695' />
<p class='h3'>林泉室</p><p style="margin-left:0em;text-indent:2em">在獅子林之麓，幻住庵後里許。崇禎年，僧天香建。康熈丙辰，河南僧叅惺募翁大元重修。</p>
</div></div>
<div class='div-other'><a id='mulu696' />
<p class='h2'>九重崖靜室<span class='note-inline'>(共一十五處)</span></p>
<div class='div-other'><a id='mulu697' />
<p class='h3'>一衲軒</p><p style="margin-left:0em;text-indent:2em">在九重崖。背倚高嶺，面俯西山，地宇宏厰，重閣相向。崇禎二年，麗江土知府木增同僧道源建。庚寅年灾，僅存後樓。</p>
</div>
<div class='div-other'><a id='mulu698' />
<p class='h3'>寒山樓</p><p style="margin-left:0em;text-indent:2em">在九重崖白鹿洞下。奇石怪樹，層繞左右。地不甚廣，而野花雜卉，頗極崖居之趣。崇禎元年，僧道乘建。</p>
</div>
<div class='div-other'><a id='mulu699' />
<p class='h3'>山月扉</p><p style="margin-left:0em;text-indent:2em">在白鹿洞下，寒山樓之東。崇禎三年，僧玄悟建，今廢。</p>
</div>
<div class='div-other'><a id='mulu700' />
<p class='h3'>瑞雲軒</p><p style="margin-left:0em;text-indent:2em">即應機室，在一衲軒下。天啟元年，僧應機建。</p>
</div>
<div class='div-other'><a id='mulu701' />
<p class='h3'>法義室</p><p style="margin-left:0em;text-indent:2em">在瑞雲軒下。天啟二年，僧讀宣建。</p>
</div>
<div class='div-other'><a id='mulu702' />
<p class='h3'>靜觀庵</p><p style="margin-left:0em;text-indent:2em">舊為文璽室，在法義室上。河南僧文璽習靜於此，二十餘年足不越戶。</p>
</div>
<div class='div-other'><a id='mulu703' />
<p class='h3'>木庵</p><p style="margin-left:0em;text-indent:2em">在一衲軒左。僧道真建，今廢。</p>
</div>
<div class='div-other'><a id='mulu704' />
<p class='h3'>知宗室</p><p style="margin-left:0em;text-indent:2em">在山月扉下。僧玄理建，今廢。</p>
</div>
<div class='div-other'><a id='mulu705' />
<p class='h3'>枕流居</p><p style="margin-left:0em;text-indent:2em">在自得庵之上。僧玄象建，今荒廢。</p>
</div>
<div class='div-other'><a id='mulu706' />
<p class='h3'>自得庵</p><p style="margin-left:0em;text-indent:2em">即道本室，在枕流居下。僧道本建，今廢。</p>
</div>
<div class='div-other'><a id='mulu707' />
<p class='h3'>太玄庵</p><p style="margin-left:0em;text-indent:2em">舊名大定室，在自得庵之左。僧大定建，今廢。</p>
</div>
<div class='div-other'><a id='mulu708' />
<p class='h3'>韜光室</p><p style="margin-left:0em;text-indent:2em">在山月扉東。今廢。</p>
</div>
<div class='div-other'><a id='mulu709' />
<p class='h3'>美庵室</p><p style="margin-left:0em;text-indent:2em">在九重崖白鹿洞下，寒山樓之上。今廢。</p>
</div>
<div class='div-other'><a id='mulu710' />
<p class='h3'>柔知庵</p><p style="margin-left:0em;text-indent:2em">即月庵室，在枕流居傍。僧月庵建，今廢。</p>
</div>
<div class='div-other'><a id='mulu711' />
<p class='h3'>純白室</p><p style="margin-left:0em;text-indent:2em">在白鹿洞下，寒山樓之下。崇禎年間，僧玄契建。</p>
</div></div>
<div class='div-other'><a id='mulu712' />
<p class='h2'>附：諸庵院靜室<span class='note-inline'>(共五十二處)</span></p>
<div class='div-other'><a id='mulu713' />
<p class='h3'>綠<span class='corr'>淨</span>山房</p><p style="margin-left:0em;text-indent:2em">在天池山下，鉢龍室前，毘沙精舎之右。砥石正當其前，左為倒影池。居士曾沛霖建。康熈癸亥，僧<span class='corr'>淨</span>徹重修。</p>
</div>
<div class='div-other'><a id='mulu714' />
<p class='h3'>毘沙精舎</p><p style="margin-left:0em;text-indent:2em">在白雲居右。崇禎年，羽士曾高明建。</p>
</div>
<div class='div-other'><a id='mulu715' />
<p class='h3'>鉢龍室</p><p style="margin-left:0em;text-indent:2em">在天池山下，毘沙精舎之右。天啟年，僧瓊明建。</p>
</div>
<div class='div-other'><a id='mulu716' />
<p class='h3'>覺容室</p><p style="margin-left:0em;text-indent:2em">在片玉山前，古雪齋下百步許。萬曆年建，今廢。</p>
</div>
<div class='div-other'><a id='mulu717' />
<p class='h3'>不二軒</p><p style="margin-left:0em;text-indent:2em">在滿月山下，悉檀寺後。天啟元年，僧冲虛建。</p>
</div>
<div class='div-other'><a id='mulu718' />
<p class='h3'>斷際處</p><p style="margin-left:0em;text-indent:2em">在五華庵上。僧寂定建。</p>
</div>
<div class='div-other'><a id='mulu719' />
<p class='h3'>翠栢居</p><p style="margin-left:0em;text-indent:2em">在圓<span class='corr'>淨</span>庵左。天啟元年，僧洪時建。</p>
</div>
<div class='div-other'><a id='mulu720' />
<p class='h3'>華池室</p><p style="margin-left:0em;text-indent:2em">在圓<span class='corr'>淨</span>庵右。崇禎十五年，僧三池建。</p>
</div>
<div class='div-other'><a id='mulu721' />
<p class='h3'>柔綠軒</p><p style="margin-left:0em;text-indent:2em">即無為室，在法界庵之左。崇禎十年，僧無為建。</p>
</div>
<div class='div-other'><a id='mulu722' />
<p class='h3'>處約室</p><p style="margin-left:0em;text-indent:2em">在法界庵右。崇禎四年，玄要建。</p>
</div>
<div class='div-other'><a id='mulu723' />
<p class='h3'>肅月軒</p><p style="margin-left:0em;text-indent:2em">即恒肰室，在五華庵左。僧恒肰建。</p>
</div>
<div class='div-other'><a id='mulu724' />
<p class='h3'>不知處</p><p style="margin-left:0em;text-indent:2em">在無我庵右。僧周璧建。康熈甲寅，僧廣䛿重修，改顏鹿野苑。</p>
</div>
<div class='div-other'><a id='mulu725' />
<p class='h3'>拈花精舍</p><p style="margin-left:0em;text-indent:2em">在圓<span class='corr'>淨</span>庵右嶺。萬曆年，僧釋禪建，今廢。</p>
</div>
<div class='div-other'><a id='mulu726' />
<p class='h3'>貝葉齋</p><p style="margin-left:0em;text-indent:2em">在悉檀寺法雲閣之旁。</p>
</div>
<div class='div-other'><a id='mulu727' />
<p class='h3'>摩訶室</p><p style="margin-left:0em;text-indent:2em">在大乘庵右。崇禎年，僧淵明建。康熈丙辰，僧洪希同吳文華重修，改顏「拈香室」。</p>
</div>
<div class='div-other'><a id='mulu728' />
<p class='h3'>中峯室</p><p style="margin-left:0em;text-indent:2em">在圓通寺左，僧玄修建。</p>
</div>
<div class='div-other'><a id='mulu729' />
<p class='h3'>洒陀軒</p><p style="margin-left:0em;text-indent:2em">在卿雲庵左，僧玄頂建。</p>
</div>
<div class='div-other'><a id='mulu730' />
<p class='h3'>隱空居</p><p style="margin-left:0em;text-indent:2em">在卿雲庵右，僧玄同建。</p>
</div>
<div class='div-other'><a id='mulu731' />
<p class='h3'>離釣室</p><p style="margin-left:0em;text-indent:2em">在潮音閣內。</p>
</div>
<div class='div-other'><a id='mulu732' />
<p class='h3'>置帚居</p><p style="margin-left:0em;text-indent:2em">在龍華寺內。</p>
</div>
<div class='div-other'><a id='mulu733' />
<p class='h3'>大雲居</p><p style="margin-left:0em;text-indent:2em">在龍華寺左，隔澗百步許。嘉靖年，僧周徹建。</p>
</div>
<div class='div-other'><a id='mulu734' />
<p class='h3'>法興室</p><p style="margin-left:0em;text-indent:2em">在西竺寺後。</p>
</div>
<div class='div-other'><a id='mulu735' />
<p class='h3'>煉魔室</p><p style="margin-left:0em;text-indent:2em">在萬壽庵之右。昔有河南僧煉魔於此，今廢。</p>
</div>
<div class='div-other'><a id='mulu736' />
<p class='h3'>優曇室</p><p style="margin-left:0em;text-indent:2em">在千佛寺左。僧學選建。</p>
</div>
<div class='div-other'><a id='mulu737' />
<p class='h3'>寛宇室</p><p style="margin-left:0em;text-indent:2em">在法華庵右。康熈壬子，僧洪紀重修，題顏兜樓室。</p>
</div>
<div class='div-other'><a id='mulu738' />
<p class='h3'>古鏡室</p><p style="margin-left:0em;text-indent:2em">在水月庵下。今廢。</p>
</div>
<div class='div-other'><a id='mulu739' />
<p class='h3'>雲鶴塢</p><p style="margin-left:0em;text-indent:2em">在水月庵內。天啟年，僧書佑建。</p>
</div>
<div class='div-other'><a id='mulu740' />
<p class='h3'>滿月軒</p><p style="margin-left:0em;text-indent:2em">在水月庵右。崇禎年，僧書奇建。康熙壬子，僧行照同吳文華重修。</p>
</div>
<div class='div-other'><a id='mulu741' />
<p class='h3'>靈源精舍</p><p style="margin-left:0em;text-indent:2em">在法華庵右，隔澗半里許。萬曆己丑，僧寶會居靜於此。後遷建為靈源庵。今廢。</p>
</div>
<div class='div-other'><a id='mulu742' />
<p class='h3'>燃燈室</p><p style="margin-left:0em;text-indent:2em">在燃燈寺之下。今廢。</p>
</div>
<div class='div-other'><a id='mulu743' />
<p class='h3'>蘷宇室</p><p style="margin-left:0em;text-indent:2em">在雲海庵內。崇禎三年，僧性倪建。康熙甲寅，僧寂崇募修。</p>
</div>
<div class='div-other'><a id='mulu744' />
<p class='h3'>持心室</p><p style="margin-left:0em;text-indent:2em">在雲海庵右。萬曆二年，僧明真建。康熙丙寅，僧仰黙重修。</p>
</div>
<div class='div-other'><a id='mulu745' />
<p class='h3'>楞伽室</p><p style="margin-left:0em;text-indent:2em">在華嚴寺後，檀溪崖上。崇禎辛巳，僧靈相建。康熙壬子，僧普胥重修。</p>
</div>
<div class='div-other'><a id='mulu746' />
<p class='h3'>清音室</p><p style="margin-left:0em;text-indent:2em">在大士閣左澗中。</p>
</div>
<div class='div-other'><a id='mulu747' />
<p class='h3'>玩虎居</p><p style="margin-left:0em;text-indent:2em">在報恩寺左。天啟年，僧昭印建。康熙壬申，僧抱璞重修。</p>
</div>
<div class='div-other'><a id='mulu748' />
<p class='h3'>水雲居</p><p style="margin-left:0em;text-indent:2em">在傳衣寺後。崇禎八年，僧了愚建。</p>
</div>
<div class='div-other'><a id='mulu749' />
<p class='h3'>可是樓</p><p style="margin-left:0em;text-indent:2em">在水雲居左。崇禎十年，僧覺悟建。</p>
</div>
<div class='div-other'><a id='mulu750' />
<p class='h3'>靜笑居</p><p style="margin-left:0em;text-indent:2em">即定庵室，在水雲居前。天啟年間，僧定庵建。</p>
</div>
<div class='div-other'><a id='mulu751' />
<p class='h3'>幻智樓</p><p style="margin-left:0em;text-indent:2em">在圓通庵後。萬曆年，僧釋禪居靜於此。崇禎元年，僧空宗、寂光重建。</p>
</div>
<div class='div-other'><a id='mulu752' />
<p class='h3'>懶雲窩</p><p style="margin-left:0em;text-indent:2em">在<span class='corr'>淨</span>雲庵內。</p>
</div>
<div class='div-other'><a id='mulu753' />
<p class='h3'>無我室</p><p style="margin-left:0em;text-indent:2em">在<span class='corr'>淨</span>雲庵內。</p>
</div>
<div class='div-other'><a id='mulu754' />
<p class='h3'>懷玉團標</p><p style="margin-left:0em;text-indent:2em">在雷音寺內。羽士懷玉建。</p>
</div>
<div class='div-other'><a id='mulu755' />
<p class='h3'>寄寄齋</p><p style="margin-left:0em;text-indent:2em">在九蓮寺左。天啟四年，僧覺用建。康熈辛未，蜀僧自證重建。</p>
</div>
<div class='div-other'><a id='mulu756' />
<p class='h3'>秋雪庵</p><p style="margin-left:0em;text-indent:2em">即彼岸室，在傳衣寺左箐中。今荒廢。</p>
</div>
<div class='div-other'><a id='mulu757' />
<p class='h3'>福緣林</p><p style="margin-left:0em;text-indent:2em">在秋雪庵之左。僧雲谷建，今廢。</p>
</div>
<div class='div-other'><a id='mulu758' />
<p class='h3'>淨雲室</p><p style="margin-left:0em;text-indent:2em">在羅摩苴箐。萬曆四十二年，僧覺心建。</p>
</div>
<div class='div-other'><a id='mulu759' />
<p class='h3'>梅隱庵</p><p style="margin-left:0em;text-indent:2em">舊為無方室，在東瓜邑山。天啟年，僧無方建，今廢。</p>
</div>
<div class='div-other'><a id='mulu760' />
<p class='h3'>金華室</p><p style="margin-left:0em;text-indent:2em">在金華庵之下三里許。</p>
</div>
<div class='div-other'><a id='mulu761' />
<p class='h3'>問天處</p><p style="margin-left:0em;text-indent:2em">即體微室，在翔龍寺之前半里許。僧體微建。</p>
</div>
<div class='div-other'><a id='mulu762' />
<p class='h3'>瑞蓮精舎</p><p style="margin-left:0em;text-indent:2em">在雞坪關。天啟二年，僧釋禪建。謝撫軍遊此，值沼生瑞蓮，故名。</p>
</div>
<div class='div-other'><a id='mulu763' />
<p class='h3'>碧雲山房</p><p style="margin-left:0em;text-indent:2em">在牟尼山上十里許。僧釋禪建。麗江府知府木增重修，今荒廢。</p>
</div>
<div class='div-other'><a id='mulu764' />
<p class='h3'>蓮花山房</p><p style="margin-left:0em;text-indent:2em">在大石洞山上十里許。僧釋禪建，今廢。</p>
</div></div>
<div class='div-other'><a id='mulu765' />
<p class='h2'>亭</p>
<div class='div-other'><a id='mulu766' />
<p class='h3'>景星亭</p><p style="margin-left:0em;text-indent:2em">在四觀峯，與善雨亭相對。今廢。</p>
</div>
<div class='div-other'><a id='mulu767' />
<p class='h3'>八角亭</p><p style="margin-left:0em;text-indent:2em">在曇花庵內。今廢。</p>
</div>
<div class='div-other'><a id='mulu768' />
<p class='h3'>觀瀑亭</p><p style="margin-left:0em;text-indent:2em">在牟尼庵之後。天啟六年，賓川州守蔣爾第建，今廢。</p>
</div>
<div class='div-other'><a id='mulu769' />
<p class='h3'>四無亭</p><p style="margin-left:0em;text-indent:2em">在放光寺門首，金剛石上。守州蔣爾第建，今廢。</p>
</div>
<div class='div-other'><a id='mulu770' />
<p class='h3'>仰高亭</p><p style="margin-left:0em;text-indent:2em">在羅李坊之上。直指周懋相建，久廢。康熈三十一年，僧慧輝重建。</p>
</div>
<div class='div-other'><a id='mulu771' />
<p class='h3'>善雨亭</p><p style="margin-left:0em;text-indent:2em">在四觀峯，今廢。</p>
</div>
<div class='div-other'><a id='mulu772' />
<p class='h3'>旅亭</p><p style="margin-left:0em;text-indent:2em">在獅子林翠雨室內。</p>
</div>
<div class='div-other'><a id='mulu773' />
<p class='h3'>松陰亭</p><p style="margin-left:0em;text-indent:2em">在尊勝塔院後，振衣岡上。</p>
</div></div>
<div class='div-other'><a id='mulu774' />
<p class='h2'>坊</p>
<div class='div-other'><a id='mulu775' />
<p class='h3'>雞山勝概坊</p><p style="margin-left:0em;text-indent:2em">在銅瓦殿左側，舊稱為一禪天。雙松為柱，懸額于中，路經其下。今樹老而額廢矣。</p>
</div>
<div class='div-other'><a id='mulu776' />
<p class='h3'>羅李二先生坊</p><p style="margin-left:0em;text-indent:2em">在迦葉殿左峽，仰高亭之下。賓守李世申建。考羅、李二先生，當是羅近溪、李中溪。此坊之立，巡按周懋相之命也；復建仰高亭於坊上。周有〈仰高亭記〉，載〈藝文〉中，述景仰兩先生之意甚詳。後人誤以為羅念庵，實非也。</p>
</div>
<div class='div-other'><a id='mulu777' />
<p class='h3'>羣峯拱聖坊</p><p style="margin-left:0em;text-indent:2em">在聖峯寺門前，大理王治中建。今廢。</p>
</div>
<div class='div-other'><a id='mulu778' />
<p class='h3'>覃恩坊</p><p style="margin-left:0em;text-indent:2em">在放光寺三門。</p>
</div>
<div class='div-other'><a id='mulu779' />
<p class='h3'>萬松深處坊</p><p style="margin-left:0em;text-indent:2em">在寂光寺門前，響雪橋之上。今廢。</p>
</div>
<div class='div-other'><a id='mulu780' />
<p class='h3'>聖旨坊</p><p style="margin-left:0em;text-indent:2em">在悉檀寺三門。</p>
</div>
<div class='div-other'><a id='mulu781' />
<p class='h3'>驀直去坊</p><p style="margin-left:0em;text-indent:2em">在悉檀寺門右百步許。</p>
</div>
<div class='div-other'><a id='mulu782' />
<p class='h3'>鳥鳴蟬噪坊</p><p style="margin-left:0em;text-indent:2em">在體一橋上。</p>
</div>
<div class='div-other'><a id='mulu783' />
<p class='h3'>地勝龍靈坊</p><p style="margin-left:0em;text-indent:2em">在大士閣左澗。</p>
</div>
<div class='div-other'><a id='mulu784' />
<p class='h3'>西來第一坊</p><p style="margin-left:0em;text-indent:2em">在大士閣門內，直指周懋相立。</p>
</div>
<div class='div-other'><a id='mulu785' />
<p class='h3'>三脚坊</p><p style="margin-left:0em;text-indent:2em">在息陰軒右路旁，今廢。</p>
</div>
<div class='div-other'><a id='mulu786' />
<p class='h3'>竹林清隱坊</p><p style="margin-left:0em;text-indent:2em">在傳衣寺門前，直指毛公建。</p>
</div>
<div class='div-other'><a id='mulu787' />
<p class='h3'>撼雲篩月坊</p><p style="margin-left:0em;text-indent:2em">在傳衣寺門左。</p>
</div>
<div class='div-other'><a id='mulu788' />
<p class='h3'>蓬萊初地坊</p><p style="margin-left:0em;text-indent:2em">在接待寺門前。今廢。</p>
</div>
<div class='div-other'><a id='mulu789' />
<p class='h3'>靈山一會坊</p><p style="margin-left:0em;text-indent:2em">在沙址村上，報恩寺之下。萬曆癸卯，直指宋興祖立。有修坊田，附在寂光、大覺二寺。康熈己巳，僧普宜同合山重修。</p>
</div>
<div class='div-other'><a id='mulu790' />
<p class='h3'>賓鄧交界坊</p><p style="margin-left:0em;text-indent:2em">在檀花箐。</p>
</div></div>
<div class='div-other'><a id='mulu791' />
<p class='h2'>廟</p>
<div class='div-other'><a id='mulu792' />
<p class='h3'>上土主廟</p><p style="margin-left:0em;text-indent:2em">在四觀峯藏經閣之後。祀信時景帝土主，乃蒙氏所封金馬碧雞之神也。</p>
</div>
<div class='div-other'><a id='mulu793' />
<p class='h3'>中土主殿</p><p style="margin-left:0em;text-indent:2em">在迦葉殿內。祀沙<span class='note-inline'>(音「灼」)</span>漠土主。相傳此神自西域隨護迦葉尊者至此，又稱為迦葉土主云。</p>
</div>
<div class='div-other'><a id='mulu794' />
<p class='h3'>下土主廟</p><p style="margin-left:0em;text-indent:2em">在靈山一會坊之右。其神即迦葉殿土主。土人每以血食享之。崇禎年，有<span class='corr'>陝</span>西僧惡其污穢，告經巡道，移神于沙址，以便血食云。</p>
</div>
<div class='div-other'><a id='mulu795' />
<p class='h3'>沙址土主廟</p><p style="margin-left:0em;text-indent:2em">在下土主廟之下。其神即沙址村土主也。</p>
</div>
<div class='div-other'><a id='mulu796' />
<p class='h3'>二母古窟土主廟</p><p style="margin-left:0em;text-indent:2em">在九重崖後山。</p>
</div>
<div class='div-other'><a id='mulu797' />
<p class='h3'>畢鉢羅窟山神廟</p><p style="margin-left:0em;text-indent:2em">在華首門左百步許，僧正用建。</p>
</div>
<div class='div-other'><a id='mulu798' />
<p class='h3'>大龍王廟</p><p style="margin-left:0em;text-indent:2em">在悉檀寺左，大龍潭上。僧釋禪建。</p>
</div>
<div class='div-other'><a id='mulu799' />
<p class='h3'>小龍王廟</p><p style="margin-left:0em;text-indent:2em">在尊勝塔院之北，西顧山下。僧道真建。</p>
</div>
<div class='div-other'><a id='mulu800' />
<p class='h3'>聖母龍王廟</p><p style="margin-left:0em;text-indent:2em">在河子孔，有上下二處。</p>
</div>
<div class='div-other'><a id='mulu801' />
<p class='h3'>土地廟</p><p style="margin-left:0em;text-indent:2em">在迦葉殿門前，祗陀松下。僧廣高建。</p>
</div></div>
<div class='div-other'><a id='mulu802' />
<p class='h2'>橋</p>
<div class='div-other'><a id='mulu803' />
<p class='h3'>五葉橋</p><p style="margin-left:0em;text-indent:2em">在拈花寺右五里許石蟇江上，俗誤呼為百接橋。考百接橋，原在拈花寺前。寺未建時，山道泥淤，土人以方木數十根連接其上，以便往來，故名「百接」。今既成坦途，舊橋久廢，人遂以五葉橋為百接橋。其順非有如此者。</p>
</div>
<div class='div-other'><a id='mulu804' />
<p class='h3'>洗心橋</p><p style="margin-left:0em;text-indent:2em">在雪陰橋右。</p>
</div>
<div class='div-other'><a id='mulu805' />
<p class='h3'>雪陰橋</p><p style="margin-left:0em;text-indent:2em">在河子孔下，諸溪水合河子孔水，俱由此橋下出。今誤以此為洗心橋，其實洗心橋別在此橋之東，人罕由焉。</p>
</div>
<div class='div-other'><a id='mulu806' />
<p class='h3'>華津橋</p><p style="margin-left:0em;text-indent:2em">在九蓮寺前半里許，僧本達、性杲重建。</p>
</div>
<div class='div-other'><a id='mulu807' />
<p class='h3'>石梁橋</p><p style="margin-left:0em;text-indent:2em">在報恩寺上，葫蘆澗中。</p>
</div>
<div class='div-other'><a id='mulu808' />
<p class='h3'>體一橋</p><p style="margin-left:0em;text-indent:2em">在悉檀寺前半里許。天啟四年，僧玄同造。</p>
</div>
<div class='div-other'><a id='mulu809' />
<p class='h3'>響雪橋</p><p style="margin-left:0em;text-indent:2em">在寂光寺下，大覺寺上。</p>
</div>
<div class='div-other'><a id='mulu810' />
<p class='h3'>青龍橋</p><p style="margin-left:0em;text-indent:2em">在華嚴寺路左，寶華池上。</p>
</div>
<div class='div-other'><a id='mulu811' />
<p class='h3'>德水橋</p><p style="margin-left:0em;text-indent:2em">在華嚴寺路右，黃沙溪之上。</p>
</div>
<div class='div-other'><a id='mulu812' />
<p class='h3'>伏龍橋</p><p style="margin-left:0em;text-indent:2em">甃亂石為之，在大龍潭之前。</p>
</div>
<div class='div-other'><a id='mulu813' />
<p class='h3'>和光橋</p><p style="margin-left:0em;text-indent:2em">在白沙嘴下五里許，麗江府造。</p>
</div>
<div class='div-other'><a id='mulu814' />
<p class='h3'>逍遙橋</p><p style="margin-left:0em;text-indent:2em">在法界庵西，倚杖溪上。旹大錯和尚修志片雲居，擔當老人隱居寶蓮庵，無盡禪師寓斷際處，恒與仙陀、眼藏諸衲子閒遊至此，倚杖逍遙，故名。</p>
</div>
<div class='div-other'><a id='mulu815' />
<p class='h3'>九溪橋</p><p style="margin-left:0em;text-indent:2em">在九子溪下，由首傳寺過燃燈寺處。</p>
</div>
<div class='div-other'><a id='mulu816' />
<p class='h3'>坦歩橋</p><p style="margin-left:0em;text-indent:2em">在大覺寺內，軟碧池上。橫板相連，長一丈一尺，濶八尺。方正寛平，不為斜陡。履道坦坦，足稱幽人之歩。康熈壬申，僧廣慈改修為石橋。</p>
</div>
<div class='div-other'><a id='mulu817' />
<p class='h3'>三笑橋</p><p style="margin-left:0em;text-indent:2em">在白雲居門內，秋月池上。還源禪師隱於此者二十年，送客不過橋。一日，大錯和尚同眼藏來訪，還源不覺送過是橋，眼藏云：「遠公乃過虎溪耶！」三人大笑而別，橋遂以此得名。</p>
</div>
<div class='div-other'><a id='mulu818' />
<p class='h3'>松鶴橋</p><p style="margin-left:0em;text-indent:2em">在象石村之上三里許。天啟年，鄧川庠生包大任建。</p>
</div>
<div class='div-other'><a id='mulu819' />
<p class='h3'>一心橋</p><p style="margin-left:0em;text-indent:2em">在雞次坪下三里許。僧一心建。往來者因號名橋，至今相延不復更矣。</p>
</div>
<div class='div-other'><a id='mulu820' />
<p class='h3'>天生橋</p><p style="margin-left:0em;text-indent:2em">在白沙嘴之下四里許。兩岸各有一大石負岸而起，對橫溪上；東西相接，闕處僅三尺許。往來者由焉，遂號為天生橋。</p>
</div></div></div>
</div><!-- end of div[@id='body'] -->
</body></html>