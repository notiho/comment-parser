<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>增修雲林寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu118' />
<p class='juan'>增修雲林寺志卷四</p>
<div class='div-other'><a id='mulu119' />
<p class='h1'>檀越</p>
<div class='div-other'><a id='mulu120' />
<p class='h2'>崔育材</p><p>仁和人官職方員外天聖九年捨鹽橋住宅為靈隱下院<span class='note-inline'>(見咸湻臨安志人物表)</span></p>
</div>
<div class='div-other'><a id='mulu121' />
<p class='h2'>李衞</p><p>字又玠徐州人仕至太子少保兵部尚書直隷總督諡敏達公於雍正間開府兩浙多惠政去後民多思之常捐捧倡修雲林大殿有募引載志中</p>
</div>
<div class='div-other'><a id='mulu122' />
<p class='h2'>張彙</p><p>字容川華亭人官刑部中嘗捐金百兩為諦暉和尚造塔且為之誌銘</p>
</div>
<div class='div-other'><a id='mulu123' />
<p class='h2'>汪應庚</p><p>字上章號萬松歙人僑籍江都從事夙沙之業樂善好施其天性也如賑饑寒助昏喪修學舍贍貧士諸事不惜重費無不舉行世宗憲皇帝嘉其行義欽賜光祿少卿銜以裦異之庚申歲返新安遊雲林寺見棟宇將頺慨然修建壬戌秋日忽感微疾合掌西向而逝家人皆聞白栴檀香徧滿室中子四明守起克承父志捐金告竣</p>
</div></div>
<div class='div-other'><a id='mulu124' />
<p class='h1'>人物</p>
<div class='div-other'><a id='mulu125' />
<p class='h2'>李紳</p><p>字公重無錫人中書令敬元曾孫號短李穆宗召為翰林院學士與李德裕元稹同時號三俊武宗時為相居位四年出淮南布衣時曾游靈隱天竺二寺有追昔遊詩</p>
</div>
<div class='div-other'><a id='mulu126' />
<p class='h2'>沈亞之</p><p>字下賢吳興人第進士太和初官殿中侍御史有候仙亭詩</p>
</div>
<div class='div-other'><a id='mulu127' />
<p class='h2'>潘閬</p><p>字逍遙大名人居錢塘人稱潘閬巷為秦王府記室參軍秦王繼恩得罪下獄捕甚急閬遂髠為僧而逃後事解授四門助有宿靈隱寺詩</p>
</div>
<div class='div-other'><a id='mulu128' />
<p class='h2'>薛映</p><p>字景陽蜀人進士及第累知制誥厯禮部尚書集賢院學士分司南京卒贈右僕射諡文恭有曲水亭詩</p>
</div>
<div class='div-other'><a id='mulu129' />
<p class='h2'>王令</p><p>字逢原廣陵人王介甫愛其才以吳夫人之妹妻之有遊靈隱寺詩</p>
</div>
<div class='div-other'><a id='mulu130' />
<p class='h2'>郭祥正</p><p>字功父當塗人舉進士知武岡縣僉書保信軍節度判官以殿中丞致仕有錢塘百詠載靈隱山水古蹟甚夥</p>
</div>
<div class='div-other'><a id='mulu131' />
<p class='h2'>劉一止</p><p>字行簡歸安人宣和三年進士紹興中官監察御史累遷給事中以直學士致仕有入靈隱寺詩</p>
</div>
<div class='div-other'><a id='mulu132' />
<p class='h2'>蘇庠</p><p>字養直丹陽人有隱操號後湖居士有宿飛來峰下詩</p>
</div>
<div class='div-other'><a id='mulu133' />
<p class='h2'>李綱</p><p>字伯紀邵武人登政和二年進士宣和中厯尚書右丞高宗位拜右僕射兼中書侍卒諡忠定有遊靈隱寺詩</p>
</div>
<div class='div-other'><a id='mulu134' />
<p class='h2'>周紫芝</p><p>字少隱宣城人年六十一始登第厯官樞密院編修官自號竹坡居士有登北高峰詩</p>
</div>
<div class='div-other'><a id='mulu135' />
<p class='h2'>曹勳</p><p>字公顯陽翟人以父恩補承信特命赴進士試登甲科顯仁太后北歸有迎鑾功厯昭信軍節度使加太尉卒有贈靈隱長老詩</p>
</div>
<div class='div-other'><a id='mulu136' />
<p class='h2'>周必大</p><p>字子充廬陵人登紹興二十年進士召試舘職累掌內外制厯左丞相拜少保益國公以少傅致仕卒諡文忠有佛海圜鑑二塔銘</p>
</div>
<div class='div-other'><a id='mulu137' />
<p class='h2'>范成大</p><p>字致能吳郡人紹興二十四年進士累官吏部尚書參知政事以病乞閒進資政殿學士再領洞霄諡文穆有冷泉放水詩</p>
</div>
<div class='div-other'><a id='mulu138' />
<p class='h2'>樓鑰</p><p>字大防鄞縣人隆興元年登第累遷中書舍人翰林學士同知樞密院事進參知政事卒贈少師諡宣獻有觀冷泉亭放水詩</p>
</div>
<div class='div-other'><a id='mulu139' />
<p class='h2'>姜夔</p><p>字堯章鄱陽人布衣工詩慶元中上書乞正奉常雅樂得免解訖不第嘗寓居西湖有寄銛朴翁靈隱詩</p>
</div>
<div class='div-other'><a id='mulu140' />
<p class='h2'>葛天民</p><p>字無懷山陰人初為僧名義銛字朴翁後返初服有泛舟入靈隱山詩</p>
</div>
<div class='div-other'><a id='mulu141' />
<p class='h2'>王埜</p><p>字子文金華人登嘉定元年進士厯端明殿學士僉書樞密院事有登靈鷲新閣詩</p>
</div>
<div class='div-other'><a id='mulu142' />
<p class='h2'>高翥</p><p>字九萬號菊磵餘姚人游江湖有詩名寓臨安最久有靈鷲詩</p>
</div>
<div class='div-other'><a id='mulu143' />
<p class='h2'>方岳</p><p>字巨山號秋崖祁門人紹定五年進士仕至吏部尚書有避暑冷泉詩</p>
</div>
<div class='div-other'><a id='mulu144' />
<p class='h2'>趙師秀</p><p>字紫芝號靈秀嘗登科旅寓湖山有冷泉夜坐詩</p>
</div>
<div class='div-other'><a id='mulu145' />
<p class='h2'>周密</p><p>字公謹自號弁陽老人四水潜夫寶祐間為義烏令入元不仕嘗居杭著武林舊事備載靈隱山水事蹟</p>
</div>
<div class='div-other'><a id='mulu146' />
<p class='h2'>董嗣杲</p><p>字靜傳杭人宋末棄官入道挂冠四聖觀著西湖百詠有冷泉亭香林洞諸作</p>
</div>
<div class='div-other'><a id='mulu147' />
<p class='h2'>王惲</p><p>字仲謀衞州汲縣人中統初授中書省詳定官尋轉翰林修撰兼國子院編修至元五年拜監察御史多所論列權貴側目出為平陽路判官進福建閩海按察使召至京師擢翰林院學士大德八年卒贈學士承旨追封太原郡公諡文定著秋澗集有靈隱寺詩</p>
</div>
<div class='div-other'><a id='mulu148' />
<p class='h2'>曹伯啟</p><p>字士開濟寍碭山人至元中薦除冀州授累遷御史臺侍御史出廉訪浙西遂引年歸鄉人表所居為曹公里天厤中拜陝西諸道行臺御史中丞辭疾不起士論高之卒贈河南行省左丞追封魯郡公諡文貞著漢泉漫稿有遊靈隱寺詩</p>
</div>
<div class='div-other'><a id='mulu149' />
<p class='h2'>傅若金</p><p>字與礪新喻人家貧力學為同郡范梈所知得其詩法以布衣至京師蜀郡虞集廣陽宋褧以異材薦佐使安南歸除廣州文學授著江集有題李遵道畫靈隱道中二杉圖詩</p>
</div>
<div class='div-other'><a id='mulu150' />
<p class='h2'>余闕</p><p>字廷心唐兀氏世居武威徙家合肥登元統癸酉進士厯翰林待制至正十八年守安慶屢敗諸寇陳友諒合兵來攻城陷死之贈淮南江北行中書省平章事封豳國公諡忠宣著陽集有賦九里松詩</p>
</div>
<div class='div-other'><a id='mulu151' />
<p class='h2'>李孝光</p><p>字季和樂人至正七年詔徵隱士以秘書監著作召赴京召見於宣文閣明年陞文林秘書監丞卒於官著五峰集有靈隱十詠</p>
</div>
<div class='div-other'><a id='mulu152' />
<p class='h2'>張昱</p><p>字光弼廬陵人左丞楊完者江浙用才略參謀軍府事遷左右司員外行樞密院判官左丞死棄官不出張士誠禮致之不屈張氏亡明太祖徵至京師閔其老曰可閒矣厚賜遣還因自號可閒老人徜徉西湖山水間年八十三卒著廬陵集有冷泉觀猿詩</p>
</div>
<div class='div-other'><a id='mulu153' />
<p class='h2'>錢惟善</p><p>字思復錢塘人領至正辛巳鄉薦官至副提舉張氏據吳退隱吳江之筒川又移居華亭明洪武初卒自號曲江居士著江月松風集有冷泉亭詩</p>
</div>
<div class='div-other'><a id='mulu154' />
<p class='h2'>凌雲翰</p><p>字彥翀錢塘人元末蘭亭書院山長洪武初以薦授四川成都授著柘軒集有冷泉猿嘯九里雲松二詩</p>
</div>
<div class='div-other'><a id='mulu155' />
<p class='h2'>貝瓊</p><p>字廷琚崇德人洪武初徵修元史除國子助著江集有靈隱十詠</p>
</div>
<div class='div-other'><a id='mulu156' />
<p class='h2'>高啟</p><p>字季廸長州人洪武初召修元史授翰林院國史編修官擢部侍放還尋坐危法著缶鳴集有次靈隱復見心長老見寄詩</p>
</div>
<div class='div-other'><a id='mulu157' />
<p class='h2'>張羽</p><p>字來儀潯陽人居湖州元末授安定書院山長明初徵為太常司丞兼翰林院同掌文淵閣事以事竄嶺外未半道召還抵京投龍江死著靜居集有寄靈隱良泐二長老詩</p>
</div>
<div class='div-other'><a id='mulu158' />
<p class='h2'><span class='corr'>馬</span>洪</p><p>字浩瀾號鶴窗錢塘人善詩賦修苦節聲價益重嘗居九里松</p>
</div>
<div class='div-other'><a id='mulu159' />
<p class='h2'>陳贄</p><p>字惟成餘姚人天順間官太常少卿致仕投老西湖嘗和董靜傳西湖百詠於靈鷲古蹟題詠殆遍</p>
</div>
<div class='div-other'><a id='mulu160' />
<p class='h2'>劉英</p><p>字邦彥號賓山錢塘人景泰中郡邑交辟以母老辭著湖山詠錄有同沈石田諸賢遊冷泉詩</p>
</div>
<div class='div-other'><a id='mulu161' />
<p class='h2'>程敏政</p><p>字克勤休寍人成化丙戌廷對第二授翰林編修累遷禮部右侍著篁墩集有公餞靈隱寺詩</p>
</div>
<div class='div-other'><a id='mulu162' />
<p class='h2'>趙寬</p><p>字栗夫吳江人成化辛丑進士官浙江提學副使著半江集有登韜光遇雨詩</p>
</div>
<div class='div-other'><a id='mulu163' />
<p class='h2'>沈周</p><p>字啟南號石田長州人景泰中郡守以賢良應詔辭不赴嘗游湖上與劉邦彥徜徉靈鷲冷泉間傳有詩畫</p>
</div>
<div class='div-other'><a id='mulu164' />
<p class='h2'>史鑑</p><p>字明古號西村吳江人嘗與沈啟南汝其通同游靈隱有詩</p>
</div>
<div class='div-other'><a id='mulu165' />
<p class='h2'>董澐</p><p>字復宗海鹽人嘗從王陽明講學於姚江著從吾道人詩藳有韜光詩</p>
</div>
<div class='div-other'><a id='mulu166' />
<p class='h2'>徐禎卿</p><p>字昌穀吳縣人弘治進士官國子監博士著廸功集有靈隱寺贈靜公詩</p>
</div>
<div class='div-other'><a id='mulu167' />
<p class='h2'>邵經邦</p><p>字仲德仁和人正德進士官刑部員外以嘉靖大禮建言廷杖發海衞充軍著弘簡錄有飛來峰詩</p>
</div>
<div class='div-other'><a id='mulu168' />
<p class='h2'>田汝成</p><p>字叔禾錢塘人嘉靖進士仕至廣東提學副使著西湖游覽志載靈隱寺事蹟甚詳</p>
</div>
<div class='div-other'><a id='mulu169' />
<p class='h2'>張時徹</p><p>字唯靜鄞縣人嘉靖進士廵撫四川江西進兵部尚書著芝園集有北高峰詩</p>
</div>
<div class='div-other'><a id='mulu170' />
<p class='h2'>茅坤</p><p>字順甫歸安人嘉靖進士任廣西按察僉事厯副使著白華樓集有訪岣嶁山房詩</p>
</div>
<div class='div-other'><a id='mulu171' />
<p class='h2'>徐渭</p><p>字文長山陰人諸生入胡梅林幕府著櫻桃舘集有千佛閣詩</p>
</div>
<div class='div-other'><a id='mulu172' />
<p class='h2'>祝時泰</p><p>字汝亨號九山閩人曹員外</p>
</div>
<div class='div-other'><a id='mulu173' />
<p class='h2'>高應冕</p><p>字文中號潁湖仁和人光州太守</p>
</div>
<div class='div-other'><a id='mulu174' />
<p class='h2'>王寅</p><p>字仲房號十嶽新安人庠士</p>
</div>
<div class='div-other'><a id='mulu175' />
<p class='h2'>劉子伯</p><p>字安元號望湖仁和人庠士</p>
</div>
<div class='div-other'><a id='mulu176' />
<p class='h2'>方九敘</p><p>字禹績號十洲錢塘人承天太守</p>
</div>
<div class='div-other'><a id='mulu177' />
<p class='h2'>童漢臣</p><p>字仲良號南衡錢塘人江西憲副</p>
</div>
<div class='div-other'><a id='mulu178' />
<p class='h2'>沈仕</p><p>字[樊-大+心]學號門仁和人隱君</p>
<p style="margin-left:1em">以上社友六人嘉靖間主西湖八社曰紫陽詩社曰湖心詩社曰玉岑詩社曰月巖詩社曰南屏詩社曰紫雲詩社曰洞霄詩社其飛來詩社則靈隱寺三天竺九里松北高峰集慶寺普福寺石人嶺韜光澗西<span class='corr'>泠</span>泉亭呼猿洞諸勝屬焉童南衡主之</p>
</div>
<div class='div-other'><a id='mulu179' />
<p class='h2'>周詩</p><p>字以言崑山人著虛巖集有靈隱寺詩</p>
</div>
<div class='div-other'><a id='mulu180' />
<p class='h2'>王穉登</p><p>字百穀長洲人國子監生著客越集有冷泉亭詩</p>
</div>
<div class='div-other'><a id='mulu181' />
<p class='h2'>樊良樞</p><p>字尚默進賢人萬厤進士歴官廣西右布政使著三山二酉等集有韜光菴詩</p>
</div>
<div class='div-other'><a id='mulu182' />
<p class='h2'>程嘉燧</p><p>字孟陽休寍布衣僑居嘉定著松圓浪濤集有北高峰九里松韜光諸詩</p>
</div>
<div class='div-other'><a id='mulu183' />
<p class='h2'>文震孟</p><p>字文起長洲人天啟壬戌賜進士第一授翰林修撰以言事鐫級崇禎初復官後以禮部左侍兼東閣大學士卒諡文肅著葯圃詩藳有韜光詩</p>
</div>
<div class='div-other'><a id='mulu184' />
<p class='h2'>姚思孝</p><p>字永言江都人崇禎進士歴官大理少卿有岣嶁山房詩</p>
</div>
<div class='div-other'><a id='mulu185' />
<p class='h2'>梁以樟</p><p>字公狄錦衣衞人崇禎進士商邱令著印否集有登韜光詩</p>
</div>
<div class='div-other'><a id='mulu186' />
<p class='h2'>陳繼儒</p><p>字仲醕華亭人著眉公全集有蓮山房詩</p>
</div>
<div class='div-other'><a id='mulu187' />
<p class='h2'>黃道周</p><p>字幼元漳州人天啟進士歴官坊局謫江西布政司都事被逮下詔獄遣戍福藩時進禮部尚書南京下督師婺源死之著大滌函書浩然詠有韜光詩</p>
</div>
<div class='div-other'><a id='mulu188' />
<p class='h2'>陳子龍</p><p>字人中更字臥子浦人崇禎進士除惠州推官丁憂服除補紹興推官舉卓異天下第一陞吏部主事攺兵科給事中乙酉死難著湘閣諸藳有韜光詩</p>
</div>
<div class='div-other'><a id='mulu189' />
<p class='h2'>張遂辰</p><p>字卿子錢塘人少頴異工詩文一游成均歸隱湖上晚以醫名游西山靈竺間詩甚夥</p>
</div>
<div class='div-other'><a id='mulu190' />
<p class='h2'>吳偉業</p><p>字駿公太倉州人前明辛未榜眼入　國朝官國子監祭酒著梅村集有韜光詩</p>
</div>
<div class='div-other'><a id='mulu191' />
<p class='h2'>張綱孫</p><p>字祖望錢塘人為西泠十子之一著秦亭集有靈隱寺詩</p>
</div>
<div class='div-other'><a id='mulu192' />
<p class='h2'>曹溶</p><p>字潔躬秀水人前明進士　國朝官少司農著靜惕堂集有冷泉亭詩</p>
</div>
<div class='div-other'><a id='mulu193' />
<p class='h2'>周亮工</p><p>字元亮祥符人前明進士　國朝官少司農著賴古堂集有韜光詩</p>
</div>
<div class='div-other'><a id='mulu194' />
<p class='h2'>王士祿</p><p>字子底山東新城人順治進士官考功著西樵集有韜光詩</p>
</div>
<div class='div-other'><a id='mulu195' />
<p class='h2'>朱彝尊</p><p>字錫鬯秀水人康熙己未召試官翰林檢討著曝書亭集有松靄山房雨宿詩</p>
</div>
<div class='div-other'><a id='mulu196' />
<p class='h2'>嚴繩孫</p><p>字蓀友無錫人召試官中允著秋水集有韜光詩</p>
</div>
<div class='div-other'><a id='mulu197' />
<p class='h2'>秦松齡</p><p>字對巖無錫人順治進士召試官翰林著蒼峴山人集有韜光詩</p>
</div>
<div class='div-other'><a id='mulu198' />
<p class='h2'>潘耒</p><p>字稼堂吳江人召試官檢討著遂初堂集有韜光詩</p>
</div>
<div class='div-other'><a id='mulu199' />
<p class='h2'>陳祚明</p><p>字引倩仁和人著采菽堂集有冷泉亭詩</p>
</div>
<div class='div-other'><a id='mulu200' />
<p class='h2'>吳農祥</p><p>字星叟仁和人著澄觀堂集有斑衣園詩</p>
</div>
<div class='div-other'><a id='mulu201' />
<p class='h2'>趙吉士</p><p>字天羽新安人官農部著寄園集有韜光詩</p>
</div>
<div class='div-other'><a id='mulu202' />
<p class='h2'>厲士貞</p><p>字烈士儀人康熙進士有韜光詩</p>
</div>
<div class='div-other'><a id='mulu203' />
<p class='h2'>汪懋麟</p><p>字季甪江都人康熙進士官比部著百尺梧桐閣集有冷泉亭詩</p>
</div>
<div class='div-other'><a id='mulu204' />
<p class='h2'>柏古</p><p>字斯民華亭人有韜光詩</p>
</div>
<div class='div-other'><a id='mulu205' />
<p class='h2'>陸繁弨</p><p>字拒石仁和人著善卷堂集有韜光詩</p>
</div>
<div class='div-other'><a id='mulu206' />
<p class='h2'>宋曹</p><p>字射陵鹽城人官中書舍人有靈隱詩</p>
</div>
<div class='div-other'><a id='mulu207' />
<p class='h2'>徐延壽</p><p>字存永閩人著尺木堂集有靈隱詩</p>
</div>
<div class='div-other'><a id='mulu208' />
<p class='h2'>湯右曾</p><p>字西厓仁和人康熙進士官少宰翰林學士著懷堂集有韜光詩</p>
</div>
<div class='div-other'><a id='mulu209' />
<p class='h2'>繆彤</p><p>字歌起長洲人大魁官翰林有韜光詩</p>
</div>
<div class='div-other'><a id='mulu210' />
<p class='h2'>龔翔麟</p><p>字天石仁和人官御史著田居集有石筍峰詩</p>
</div>
<div class='div-other'><a id='mulu211' />
<p class='h2'>王式丹</p><p>字方若寶應人大魁官翰林著樓村集有韜光詩</p>
</div>
<div class='div-other'><a id='mulu212' />
<p class='h2'>查嗣瑮</p><p>字德尹海甯人康熙進士官翰林著查浦詩鈔有韜光詩</p>
</div>
<div class='div-other'><a id='mulu213' />
<p class='h2'>顧嗣立</p><p>字俠君長洲人由進士官翰林著秀野堂集有雲林詩</p>
</div>
<div class='div-other'><a id='mulu214' />
<p class='h2'>沈元滄</p><p>字麟洲仁和人官文昌令有韜光詩</p>
</div>
<div class='div-other'><a id='mulu215' />
<p class='h2'>吳焯</p><p>字尺鳧錢塘人太學生著葯園集有冷泉亭詩</p>
</div>
<div class='div-other'><a id='mulu216' />
<p class='h2'>沈廷瑞</p><p>字樗厓宣城人眉生徵君之孫著東鄉集有雲林詩</p>
</div></div>
<p class='juan'>雲林寺志卷四終</p>
</div><!-- end of div[@id='body'] -->
</body></html>