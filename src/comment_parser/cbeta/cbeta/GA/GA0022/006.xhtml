<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>增修雲林寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu269' />
<p class='juan'>增修雲林寺志卷六</p>
<div class='div-other'><a id='mulu270' />
<p class='h1'>詩詠</p>
<div class='div-other'><a id='mulu271' />
<p class='h2'>候仙亭</p><p class="byline"><span class='note-inline'>(唐)</span>沈亞之</p><p style="margin-left:0em;text-indent:0em;" class="lg-abnormal"><div class='lg-row'>新創仙亭覆石壇　雕梁峻宇入雲端　嶺北嘯猿高枕聽　湖南山色捲簾看</div>
</p></div>
<div class='div-other'><a id='mulu272' />
<p class='h2'>宿天竺寺寄靈隱寺僧</p><p class="byline">張籍</p><p style="margin-left:0em;text-indent:0em;" class="lg-abnormal"><div class='lg-row'>夜向靈溪息此身　風泉竹露淨衣塵　月明石上堪同宿　那作山南山北人</div>
</p></div>
<div class='div-other'><a id='mulu273' />
<p class='h2'>翻經臺<span class='note-inline'>(見咸湻臨安志)</span></p><p class="byline">白居易</p><p style="margin-left:0em;text-indent:0em;" class="lg-abnormal"><div class='lg-row'>一會靈山猶未散　重翻貝葉有來由　是名精進纔開眼　巖石無端亦點頭</div>
</p></div>
<div class='div-other'><a id='mulu274' /><p class="byline">李紳</p><p>杭州天竺、靈隱二寺，頃歲亦布衣一遊，及赴會稽，不敢以登臨自適，竟不復到寺。寺多猿猱，謂之孫團，彌長其類，因追思為詩二首。</p>
<p style="margin-left:0em;text-indent:0em;" class="lg-abnormal"><div class='lg-row'>翠巖幽谷高低寺　十里松風碧嶂連　開盡春花芳草澗　徧通秋水月明泉</div>
<div class='lg-row'>石文照日分霞壁　竹影侵雲拂暮烟</div>
<div class='lg-row'>時有猿猱擾鐘磬　老僧無復得安禪</div>
</p><p style="margin-left:0em;text-indent:0em;" class="lg-abnormal"><div class='lg-row'>人烟不隔江城近　水石雖清海氣深　波動只觀羅剎相　靜居難識梵王心</div>
<div class='lg-row'>魚扃畫鎖龍寶　雁塔高摩欲界金</div>
<div class='lg-row'>近日尤聞重雕飾　世人遙禮二檀林</div>
</p></div>
<div class='div-other'><a id='mulu275' />
<p class='h2'>遊靈隱天竺二寺</p><p class="byline">徐夤</p><p style="margin-left:0em;text-indent:0em;" class="lg-abnormal"><div class='lg-row'>丹井冷泉虛易到　兩山界實難名　石和雲霧蓮花溼　月過樓臺桂子清</div>
<div class='lg-row'>騰踏回橋巡像設　羅穿曲洞出龍城</div>
<div class='lg-row'>更憐童子呼猿去　颯颯蕭蕭下樹行</div>
</p></div>
<div class='div-other'><a id='mulu276' />
<p class='h2'>題靈隱寺皖公院</p><p class="byline">鄭巢</p>
<div class="lg regular" style="margin-left:0em;"><div class='lg-row'>寒山葉滿衣　孤鶴偶清羸　已在雲居老　休為內殿期</div>
<div class='lg-row'>嵐昏鳴磬早　果熟飯猿遲　未得終高論　明朝更別離</div>
</div></div>
<div class='div-other'><a id='mulu277' />
<p class='h2'>界石守風望天竺靈隱二寺</p><p class="byline">釋清晝</p><p style="margin-left:0em;text-indent:0em;" class="lg-abnormal"><div class='lg-row'>山頂東西寺　江中旦暮潮　歸心不可到　松路在青霄</div>
</p></div>
<div class='div-other'><a id='mulu278' />
<p class='h2'>賜靈隱住持德光</p><p class="byline">宋孝宗</p><p style="margin-left:0em;text-indent:0em;" class="lg-abnormal"><div class='lg-row'>欲言心佛難分別　俱是精微無碍通　跳出千重縛不住　天涯海角任西風</div>
</p></div>
<div class='div-other'><a id='mulu279' />
<p class='h2'>宿靈隱寺</p><p class="byline">潘閬</p><p style="margin-left:0em;text-indent:0em;" class="lg-abnormal"><div class='lg-row'>遶寺千千萬萬峰　滿天風雪打杉松　地爐火煖黃昏睡　更有何人似我慵</div>
</p></div>
<div class='div-other'><a id='mulu280' />
<p class='h2'>曲水亭</p><p class="byline">薛映</p>
<div class="lg regular" style="margin-left:0em;"><div class='lg-row'>臺盤疏石渠　激流環四面　夏屋有餘清　羽觴隨意轉</div>
<div class='lg-row'>賓告醉言歸　主稱歡未倦　雖非禊飲辰　豈謝蘭亭讌</div>
</div></div>
<div class='div-other'><a id='mulu281' />
<p class='h2'>翻經臺</p><p class="byline">姚鉉</p><p style="margin-left:0em;text-indent:0em;" class="lg-abnormal"><div class='lg-row'>康樂悟元機　寂寥此棲息　經翻貝葉文　臺近蓮花石</div>
</p></div>
<div class='div-other'><a id='mulu282' />
<p class='h2'>鍊丹井<span class='note-inline'>(靈隱十詠之三舊志所遺)</span></p><p class="byline">梅詢</p>
<div class="lg regular" style="margin-left:0em;"><div class='lg-row'>仙翁道未成　棲神在巖石　酌彼山下泉　窮年鍊金液</div>
<div class='lg-row'>洞陰春始綠　苔甃秋涵碧　緬摹不可期　凭欄望鳧舄</div>
</div></div>
<div class='div-other'><a id='mulu283' />
<p class='h2'>翻經臺</p>
<div class="lg regular" style="margin-left:0em;"><div class='lg-row'>靈運曾此臺　冥心住幽寂　重繹葉上書　深藏林中跡</div>
<div class='lg-row'>遺文傳竹素　野蔓侵苔壁　登覽殊未休　蒼山日將夕</div>
</div></div>
<div class='div-other'><a id='mulu284' />
<p class='h2'>北高峰塔</p>
<div class="lg regular" style="margin-left:0em;"><div class='lg-row'>高塔列遠岑　亭亭幾百載　鈴聲答夜風　輪影落滄海</div>
<div class='lg-row'>閒雲伴危級　曙日平烟彩　欲下生暮愁　千山閉輕靄</div>
</div></div>
<div class='div-other'><a id='mulu285' />
<p class='h2'>遊靈隱寺戲贈開軒李居士</p><p class="byline">蘓軾</p><p style="margin-left:0em;text-indent:0em;" class="lg-abnormal"><div class='lg-row'>推倒牆垣也不難　一軒復作兩軒看　若從此成千里　巧厯如今也被謾</div>
</p></div>
<div class='div-other'><a id='mulu286' />
<p class='h2'>同顧保之遊靈隱</p><p class="byline">王令</p><p style="margin-left:0em;text-indent:0em;" class="lg-abnormal"><div class='lg-row'>閉門不見春色到　出城始見江梅開　行探幽泉至高絕　共坐巨石聊徘徊</div>
<div class='lg-row'>時逢天風吹過客　還有野鳥驚人來</div>
<div class='lg-row'>林間眄惜所未厯　歸鳥空載斜陽回</div>
</p></div>
<div class='div-other'><a id='mulu287' />
<p class='h2'>和鄧温伯內翰九月七日約遊北高峰</p><p class="byline">韋驤</p><p style="margin-left:0em;text-indent:0em;" class="lg-abnormal"><div class='lg-row'>幸奉清游入翠微　陰雲漏日照旌旗　登高預整孟嘉帽　訪古閒尋白傅詩</div>
<div class='lg-row'>桂子正傳飄岝峉　菊英先喜泛琉璃</div>
<div class='lg-row'>公歸留宿湖山暮　恐誤郊關竹馬兒</div>
</p></div>
<div class='div-other'><a id='mulu288' />
<p class='h2'>遊靈隱遇雨呈普慈及二詩翁</p><p class="byline">楊蟠</p><p style="margin-left:0em;text-indent:0em;" class="lg-abnormal"><div class='lg-row'>山老未容山客去　故將雲陣鎖山門　雨催晚色凝諸嶺　雷送春聲落後邨</div>
<div class='lg-row'>今夜青燈妨月上　古人白首把詩論</div>
<div class='lg-row'>來朝山水終瀰汎　策杖相隨討澗源</div>
</p></div>
<div class='div-other'><a id='mulu289' />
<p class='h2'>隋觀法師塔</p><p style="margin-left:0em;text-indent:0em;" class="lg-abnormal"><div class='lg-row'>東岡人不識　野寺在樵漁　葉落年年滿　春風為埽除</div>
</p></div>
<div class='div-other'><a id='mulu290' />
<p class='h2'>白沙泉</p><p style="margin-left:0em;text-indent:0em;" class="lg-abnormal"><div class='lg-row'>不見泉來穴　沙平落細聲　夜高寒月漾　銀漢太分明</div>
</p></div>
<div class='div-other'><a id='mulu291' />
<p class='h2'>北高峰塔</p><p class="byline">郭祥正</p><p style="margin-left:0em;text-indent:0em;" class="lg-abnormal"><div class='lg-row'>翠出諸峰上　湖邊正北看　夜深雲霧散　獨卧斗杓寒</div>
</p></div>
<div class='div-other'><a id='mulu292' />
<p class='h2'>石門澗</p><p style="margin-left:0em;text-indent:0em;" class="lg-abnormal"><div class='lg-row'>啟閉何人見　湍流一澗分　仙家無路入　空鎖石樓雲</div>
</p></div>
<div class='div-other'><a id='mulu293' />
<p class='h2'>靈隱浦</p><p style="margin-left:0em;text-indent:0em;" class="lg-abnormal"><div class='lg-row'>有靈何所隱　深浦老蒹葭　漁父一舟泊　卻疑秋漢槎</div>
</p></div>
<div class='div-other'><a id='mulu294' />
<p class='h2'>合澗橋</p><p style="margin-left:0em;text-indent:0em;" class="lg-abnormal"><div class='lg-row'>兩澗飛來處　雲深合一橋　更無歧路別　從此入烟霄</div>
</p></div>
<div class='div-other'><a id='mulu295' />
<p class='h2'>呼猿洞</p><p style="margin-left:0em;text-indent:0em;" class="lg-abnormal"><div class='lg-row'>隔澗白猿子　呼來驗是　一從滄海別　嗁嘯不知春</div>
</p></div>
<div class='div-other'><a id='mulu296' />
<p class='h2'>葛塢</p><p style="margin-left:0em;text-indent:0em;" class="lg-abnormal"><div class='lg-row'>二葛成仙　猶存煉丹處　有時化鶴來　徘徊不知去</div>
</p></div>
<div class='div-other'><a id='mulu297' />
<p class='h2'>韜光菴</p><p style="margin-left:0em;text-indent:0em;" class="lg-abnormal"><div class='lg-row'>逢人寂無語　結草自棲禪　但見岩花笑　龐眉不記年</div>
</p></div>
<div class='div-other'><a id='mulu298' />
<p class='h2'>西菴<span class='note-inline'>(契嵩禪師舊棲)</span></p><p style="margin-left:0em;text-indent:0em;" class="lg-abnormal"><div class='lg-row'>釋子能儒言　迥出惠遠上　菴中閱遺編　光燄高萬丈</div>
</p></div>
<div class='div-other'><a id='mulu299' />
<p class='h2'>卧犀泉</p><p style="margin-left:0em;text-indent:0em;" class="lg-abnormal"><div class='lg-row'>有角翻害身　沈泉避刀剸　故依金地慈　非憚滄波遠</div>
</p></div>
<div class='div-other'><a id='mulu300' />
<p class='h2'>青林洞</p><p style="margin-left:0em;text-indent:0em;" class="lg-abnormal"><div class='lg-row'>青帝留行蹕　岩前春不歸　儘從霜與雪　君看碧依依</div>
</p></div>
<div class='div-other'><a id='mulu301' />
<p class='h2'>白沙泉</p><p style="margin-left:0em;text-indent:0em;" class="lg-abnormal"><div class='lg-row'>幽泉出白沙　流傍野僧家　欲試清甘味　須烹石鼎茶</div>
</p></div>
<div class='div-other'><a id='mulu302' />
<p class='h2'>翻經臺</p><p style="margin-left:0em;text-indent:0em;" class="lg-abnormal"><div class='lg-row'>盥手天池水　熏毫海渚香　翻成多少帙　臺石尚輝光</div>
</p></div>
<div class='div-other'><a id='mulu303' />
<p class='h2'>靈隱寺</p><p class="byline">鄧肅</p><p style="margin-left:0em;text-indent:0em;" class="lg-abnormal"><div class='lg-row'>松篁擁翠入雲間　雅稱高人養道間　自是紅塵飛不到　一溪流水遶青山</div>
</p><p style="margin-left:0em;text-indent:0em;" class="lg-abnormal"><div class='lg-row'>老木森森小逕斜　淡烟橫鎖兩三家　晚來欲寫蕭疏景　舉目遙岑望更賒</div>
</p></div>
<div class='div-other'><a id='mulu304' />
<p class='h2'>冷泉亭</p><p class="byline">徐涓</p><p style="margin-left:0em;text-indent:0em;" class="lg-abnormal"><div class='lg-row'>畏日炎炎爍太虛　倚欄冰雪冷生膚　百川萬壑非無水　洗得人間熱惱無</div>
</p></div>
<div class='div-other'><a id='mulu305' />
<p class='h2'>宿飛來峰下作</p><p class="byline">蘓庠</p><p style="margin-left:0em;text-indent:0em;" class="lg-abnormal"><div class='lg-row'>吳中未厯佳山水　湖上懷思去惘然　雲去雲來兩峰寺　鷗飛鷗沒夕陽天</div>
<div class='lg-row'>客愁官渡落花雨　歸夢下湖春水船</div>
<div class='lg-row'>想到對牀成夜雨　何須隴月向人圓</div>
</p></div>
<div class='div-other'><a id='mulu306' />
<p class='h2'>入靈隱寺</p><p class="byline">劉一止</p><p style="margin-left:0em;text-indent:0em;" class="lg-abnormal"><div class='lg-row'>石泉苔徑午陰涼　手擷山花辨色香　度嶺穿松心未厭　好閒翻為愛花忙</div>
</p></div>
<div class='div-other'><a id='mulu307' />
<p class='h2'>靈隱寺</p><p class="byline">李綱</p><p style="margin-left:0em;text-indent:0em;" class="lg-abnormal"><div class='lg-row'>我昔曾遊飛來峰　白猿晝掛峰上松　弈然靈光如彩虹　鐘磬自響金仙</div>
<div class='lg-row'>宦游漂泊西復東　雖欲再到無由從</div>
<div class='lg-row'>帝居鈞天陋瀛蓬　螭坳載筆侍重瞳　逆鱗聊試摩神龍　謫墮劒浦山重重</div>
<div class='lg-row'>征鞍來此尋舊蹤　恍如夢落烟霞中</div>
<div class='lg-row'>朱樓寶殿飛玲瓏　寒泉幽石欣相逢　門前池館虛含風　一洗塵慮清心胸</div>
<div class='lg-row'>明朝南去隨征鴻　惆悵勝遊回首空</div>
</p></div>
<div class='div-other'><a id='mulu308' />
<p class='h2'>次韻葉兵部九日不出十日登北高峰</p><p class="byline">周紫芝</p><p style="margin-left:0em;text-indent:0em;" class="lg-abnormal"><div class='lg-row'>登臨一笑與誰同　此事人間未易逢　莫恨清尊負重九　且看黃菊笑西風</div>
<div class='lg-row'>江連北海潮初上　山近丹霄路欲通</div>
<div class='lg-row'>向晚歸來得新句　便知雲夢落胸中</div>
</p></div>
<div class='div-other'><a id='mulu309' />
<p class='h2'>贈靈隱長老</p><p class="byline">曹勛</p><p style="margin-left:0em;text-indent:0em;" class="lg-abnormal"><div class='lg-row'>一笑相逢語上方　水雲踪跡覺清涼　未論丈室葛藤話　且喜齋廚蔬筍香</div>
<div class='lg-row'>閒拄瘦筇隨意立　卻愁款段入城忙</div>
<div class='lg-row'>宿山更作他時約　枕簟茶瓜冷不妨</div>
</p></div>
<div class='div-other'><a id='mulu310' />
<p class='h2'>冷泉亭放水</p><p class="byline">范成大</p><p style="margin-left:0em;text-indent:0em;" class="lg-abnormal"><div class='lg-row'>古苔危磴著枯藜　腳底翻濤洶欲飛　九陌倦遊那有此　從驚雪濺塵衣</div>
</p></div>
<div class='div-other'><a id='mulu311' />
<p class='h2'>觀冷泉亭放水</p><p class="byline">樓鑰</p><p style="margin-left:0em;text-indent:0em;" class="lg-abnormal"><div class='lg-row'>冷泉淺濁使人愁　開板橫坡去不收　岸側細泉穿亂石　始知別是一清流</div>
</p></div>
<div class='div-other'><a id='mulu312' />
<p class='h2'>夏日寄朴翁時在靈隱</p><p class="byline">姜夔</p>
<div class="lg regular" style="margin-left:0em;"><div class='lg-row'>風吹松樹枝　懷我松間友　雲從北山來　令我屢回首</div>
<div class='lg-row'>山雲夜夜起　山雨侵人衣　遙知竹窗裏　自吟新雨詩</div>
</div></div>
<div class='div-other'><a id='mulu313' />
<p class='h2'>靈鷲寺</p><p class="byline">高翥</p><p style="margin-left:0em;text-indent:0em;" class="lg-abnormal"><div class='lg-row'>靈鷲名山萬古名　幾回無事繞廊行　殿前流水晴猶急　塔上春雲晚自生</div>
<div class='lg-row'>鶴傍經牀聽梵語　鳥窺齋鉢候鐘聲</div>
<div class='lg-row'>我來借得團蒲坐　歸去閒眠夢亦清</div>
</p></div>
<div class='div-other'><a id='mulu314' />
<p class='h2'>靈鷲寺</p><p class="byline">湯漢</p><p style="margin-left:0em;text-indent:0em;" class="lg-abnormal"><div class='lg-row'>靈鷲古道場　攝乎大國間　一日忽翬飛　四顧無靦顏</div>
</p><p class="head3">又</p>
<p style="margin-left:0em;text-indent:0em;" class="lg-abnormal"><div class='lg-row'>引泉已成沼　對石宜啟窗　他年澗上橋　為子書春淙<span class='note-inline'>(取東坡兩澗春淙一靈鷲之句)</span></div>
</p><p class="head3">又</p>
<p style="margin-left:0em;text-indent:0em;" class="lg-abnormal"><div class='lg-row'>南澗靜者徒　小試扶手　期畢棟宇工　拂衣入巖岫</div>
</p></div>
<div class='div-other'><a id='mulu315' />
<p class='h2'>登靈鷲新閣</p><p class="byline">王埜</p>
<div class="lg regular" style="margin-left:0em;"><div class='lg-row'>山從西域來　寺自東南有　林泉奇秀　巖穴更深黝</div>
<div class='lg-row'>住僧奮空拳　經始亦已久　俄然幻傑閣　丹碧照林藪</div>
<div class='lg-row'>相輝靈隱前　更勝天竺後　理公坐厓屋　千歲骨已朽</div>
<div class='lg-row'>坡翁昔曾遊　遺句今在否　洞猿不待呼　清晝時一吼</div>
</div></div>
<div class='div-other'><a id='mulu316' />
<p class='h2'>次趙貴方九里松獨行韻</p><p class="byline">杜範</p><p style="margin-left:0em;text-indent:0em;" class="lg-abnormal"><div class='lg-row'>道機已熟絕隄閒　縱步來尋興裏山　殘雪點衣消酒醉　晚風吹鬢帶詩還</div>
<div class='lg-row'>妙年羨子歡悰足　宦步愁予樂事慳</div>
<div class='lg-row'>安得相從塵網外　快將如意碎青珊</div>
</p></div>
<div class='div-other'><a id='mulu317' />
<p class='h2'>避暑冷泉</p><p class="byline">方岳</p>
<div class="lg regular" style="margin-left:0em;"><div class='lg-row'>火雲散鱗甲　萬瓦如炊燖　東華車馬塵　褦襶不自禁</div>
<div class='lg-row'>誰能半日閒　脫身此窺臨　百錢買漁篷　橫截南北岑</div>
<div class='lg-row'>追隨二三子　未害山水淫　邂逅十八公　俱作笙鶴吟</div>
<div class='lg-row'>頗聞彼上人　振鬣萬馬瘖　試讀沒字碑　往聽無弦琴</div>
<div class='lg-row'>空堂無枯秀　契我回向心　清涼一味禪　揮玉開煩襟</div>
<div class='lg-row'>笑指亭下泉　杉竹涵幽深　蘚橋橫三閘　龍怒飛出林</div>
<div class='lg-row'>奔雷吼春壑　晴雪生午陰　人間正炎熱　去作三日霖</div>
</div></div>
<div class='div-other'><a id='mulu318' />
<p class='h2'>西湖泛舟入靈隱山</p><p class="byline">葛天民</p><p style="margin-left:0em;text-indent:0em;" class="lg-abnormal"><div class='lg-row'>晴嵐漠漠水溶溶　落葉遮船翠葢重　秋色盡為漁者占　山光多向道人濃</div>
<div class='lg-row'>雲連合抱前村樹　磵遶飛來小朵峰</div>
<div class='lg-row'>送罷夕陽迎素月　樓臺高下自鳴鐘</div>
</p></div>
<div class='div-other'><a id='mulu319' />
<p class='h2'>禱喜天竺由靈鷲過冷泉</p><p class="byline">張藴</p>
<div class="lg regular" style="margin-left:0em;"><div class='lg-row'>降香天竺去　瀹茗冷泉來　新徑石間過　危亭木杪開</div>
<div class='lg-row'>烟山晴若畫　霜葉溼如灰　點檢經行處　今年未見梅</div>
</div></div>
<div class='div-other'><a id='mulu320' />
<p class='h2'>月夜遠上人游方過靈隱</p><p class="byline">薛嵎</p>
<div class="lg regular" style="margin-left:0em;"><div class='lg-row'>一點靈光在　月生滄海深　此中難著語　何處可相尋</div>
<div class='lg-row'>野寺齋無定　窮冬日易陰　聽松行九里　卻坐冷泉亭</div>
</div></div>
<div class='div-other'><a id='mulu321' />
<p class='h2'>九里松</p><p class="byline">鄧林</p><p style="margin-left:0em;text-indent:0em;" class="lg-abnormal"><div class='lg-row'>松是山靈一手栽　堯天長就棟梁材　龍髯怒起春風急　似怪遊人喝道來</div>
</p></div>
<div class='div-other'><a id='mulu322' />
<p class='h2'>冷泉亭</p><p class="byline">徐集孫</p><p style="margin-left:0em;text-indent:0em;" class="lg-abnormal"><div class='lg-row'>山遠源深絕市聲　許由因此隱方成　一生獨喜枕流好　萬事無如酌水清</div>
<div class='lg-row'>野衲洗心滋味淡　騷人照影利名輕</div>
<div class='lg-row'>輭紅塵裏渾如醉　誰識斯亭可濯纓</div>
</p></div>
<div class='div-other'><a id='mulu323' />
<p class='h2'>挽靈隱僧珏月窗</p>
<div class="lg regular" style="margin-left:0em;"><div class='lg-row'>秋月只清輝　窗明人不歸　嘔心成宿病　蛻骨悟前非</div>
<div class='lg-row'>書偈辭禪院　緘衾寄母闈　猿嗁泉石冷　客淚為君揮</div>
</div></div>
<div class='div-other'><a id='mulu324' />
<p class='h2'>冷泉凭欄</p><p class="byline">陳起</p><p style="margin-left:0em;text-indent:0em;" class="lg-abnormal"><div class='lg-row'>此山泉石勝　還思日日登　那知三生前　不是住山僧</div>
</p></div>
<div class='div-other'><a id='mulu325' />
<p class='h2'>靈鷲寺手中烏啄食</p><p class="byline">潛說友</p><p style="margin-left:0em;text-indent:0em;" class="lg-abnormal"><div class='lg-row'>靈烏渾覺不相猜　啄食翩翩手上來　自笑老軀頑似石　被渠認作出生臺</div>
</p></div>
<div class='div-other'><a id='mulu326' />
<p class='h2'>題靈鷲</p><p class="byline">黃初菴</p><p style="margin-left:0em;text-indent:0em;" class="lg-abnormal"><div class='lg-row'>屋畔危岑聳佛青　客歸僧定掩雲扃　洞猿窣窣循牆過　几上偷翻貝葉經</div>
</p></div>
<div class='div-other'><a id='mulu327' />
<p class='h2'>贈北磵</p><p class="byline">許棐</p><p style="margin-left:0em;text-indent:0em;" class="lg-abnormal"><div class='lg-row'>天下名山行腳遍　依然形影瘦伶俜　支吾寒暑袈裟耐　變眩烟霞筆墨靈</div>
<div class='lg-row'>對客敬如堂上佛　讀書通似藏中經</div>
<div class='lg-row'>石頭路滑終難到　不是詩禪莫扣扃</div>
</p></div>
<div class='div-other'><a id='mulu328' />
<p class='h2'>冷泉亭</p><p class="byline">俞桂</p>
<div class="lg regular" style="margin-left:0em;"><div class='lg-row'>步入侵雲嶺　亭高路恰平　池邊幽樹古　水底細沙明</div>
<div class='lg-row'>無友詩難詠　逢僧話轉清　此中勝地　林寂鳥無聲</div>
</div></div>
<div class='div-other'><a id='mulu329' />
<p class='h2'>香林洞</p><p style="margin-left:0em;text-indent:0em;" class="lg-abnormal"><div class='lg-row'>日月巖頭古翠埋　緜雲深隔洞門開　蒼藤隨石無根活　靈<span class='corr'>杞</span>何年有種栽</div>
<div class='lg-row'>氣凝野烟疑麝過　暖熏山雨誤蜂來</div>
<div class='lg-row'>空亭誰領幽芳坐　雪鶴同行損綠苔</div>
</p></div>
<div class='div-other'><a id='mulu330' />
<p class='h2'>石筍峰</p><p style="margin-left:0em;text-indent:0em;" class="lg-abnormal"><div class='lg-row'>異種休參玉板禪　嶄然一角立層　遠尖自抱雲根壯　曡蘚誰疑雨籜纏</div>
<div class='lg-row'>夢裏三生空過眼　胸中千畝漫流涎</div>
<div class='lg-row'>此龍難入寍僧譜　出土摩霄是幾年</div>
</p></div>
<div class='div-other'><a id='mulu331' />
<p class='h2'>隋觀法師塔</p><p class="byline">釋遵式</p>
<div class="lg regular" style="margin-left:0em;"><div class='lg-row'>五六百年內　金軀亦化塵　方知新塚土　盡是古人身</div>
<div class='lg-row'>白髮爭名急　青山送骨頻　除師靈塔外　一一好沾巾</div>
</div></div>
<div class='div-other'><a id='mulu332' />
<p class='h2'>游靈隱山</p><p class="byline">釋智圓</p>
<div class="lg regular" style="margin-left:0em;"><div class='lg-row'>峭拔侵霄極　靈蹤不厭尋　閒思曾有夢　歸隱豈無心</div>
<div class='lg-row'>絕壁烟霞麗　幽巖洞穴深　那堪思慧理　殘日白猿吟</div>
</div></div>
<div class='div-other'><a id='mulu333' />
<p class='h2'>冷泉亭</p>
<div class="lg regular" style="margin-left:0em;"><div class='lg-row'>亭幽無俗狀　清景滌煩襟　砌壓寒流淺　簷分積翠深</div>
<div class='lg-row'>晚花閒照影　古木冷垂陰　凭檻不能去　澄澄發靜吟</div>
</div></div>
<div class='div-other'><a id='mulu334' />
<p class='h2'>鍊丹井</p>
<div class="lg regular" style="margin-left:0em;"><div class='lg-row'>仙去遺蹤在　泠泠翠岳邊　冷光涵碧甃　暗脈洩寒泉</div>
<div class='lg-row'>月映冰壺淺　秋澄古鑑圓　羽人居止近　閒汲灌芝田</div>
</div></div>
<div class='div-other'><a id='mulu335' />
<p class='h2'>冷泉獨賞寄冲晦</p><p class="byline">釋契嵩</p><p style="margin-left:0em;text-indent:0em;" class="lg-abnormal"><div class='lg-row'>南風掠波溪水滿　山中游人來洗浣　獨立溪傍清興款　更愛泉流芳草短</div>
<div class='lg-row'>平生幽討貴蕭散　世道紛紜何足算</div>
<div class='lg-row'>人間五月夏雲煩　相約歸來君莫緩</div>
</p></div>
<div class='div-other'><a id='mulu336' />
<p class='h2'>香林洞</p><p class="byline">釋惟政</p><p style="margin-left:0em;text-indent:0em;" class="lg-abnormal"><div class='lg-row'>香林接幽洞　香乳無時滴　日暮白雲歸　擥之不可得</div>
</p></div>
<div class='div-other'><a id='mulu337' />
<p class='h2'>鄴公菴歌</p><p class="byline">釋雲知</p><p style="margin-left:0em;text-indent:0em;" class="lg-abnormal"><div class='lg-row'>呼猿澗西藏石筍　丹桂蒼松達鷲嶺　幾年陳迹絕纖埃　一旦佳名出清景</div>
<div class='lg-row'>山家時喜來五馬　相攜款曲空巖下</div>
<div class='lg-row'>遂許誅茅結小菴　異日功成伴瀟洒　菴成可以資靜觀　目前直見江湖寛</div>
<div class='lg-row'>鄴公政簡每頻到　試茶笑傲浮雲端</div>
<div class='lg-row'>物外似忘軒冕貴　此中深得林泉意　野人陪著病維摩　游戲自同方丈地</div>
<div class='lg-row'>芳猷從此流千載　且得而今光勝槩</div>
</p></div>
<div class='div-other'><a id='mulu338' />
<p class='h2'>謁嵩禪師塔</p><p class="byline">釋惠洪</p>
<div class="lg regular" style="margin-left:0em;"><div class='lg-row'>吾道比孔子　譬如掌與拳　展握固有異　要知手則然</div>
<div class='lg-row'>晚世苦淩夷　講習失淵源　君看投跡者　紛紛等狂</div>
<div class='lg-row'>韓子亦儒衣　倔强稱時賢　憑陵作詬語　到死不少悛</div>
<div class='lg-row'>後世師韓輩　穴攘尤可憐　走名不自信　逐隊工語言</div>
<div class='lg-row'>譁然皇祐間　飛蚊鬧喧闐　田衣動成羣　怒癭空自懸</div>
<div class='lg-row'>縮頭不敢息　兀坐如蹲猿　堂堂東山公　才大德亦全</div>
<div class='lg-row'>齒牙生風雷　筆陣森戈鋋　隱然湖海上　長庚橫曉天</div>
<div class='lg-row'>作書肆豪猛　揮斤莫敢前　羣兒雖貌敬　臆論已不專</div>
<div class='lg-row'>書成謁天子　一日萬口傳　坐令天下士　欲見嗟無緣</div>
<div class='lg-row'>功成還山中　笑語答雲烟　我來不及見　山水自明鮮</div>
<div class='lg-row'>入門寂無聲　修竹滿空軒　永懷翛然姿　骨目聳清堅</div>
<div class='lg-row'>僮奴豈知此　住此亦彌年　指余以石塔　草棘北山</div>
<div class='lg-row'>再拜不忍去　聽此遶澗泉　吁嗟末運中　那復斯人焉</div>
<div class='lg-row'>文章亦細事　清苦非所便　但愛公所守　遠相諸祖肩</div>
<div class='lg-row'>遲遲哦公詩　落日滿晴川　願攜折腳鐺　結茅西澗邊</div>
<div class='lg-row'>歲時邏松檜　來此埽頹磚</div>
</div></div>
<div class='div-other'><a id='mulu339' />
<p class='h2'>靈隱山次超然韻</p><p style="margin-left:0em;text-indent:0em;" class="lg-abnormal"><div class='lg-row'>君亦工詩苦入神　冥搜物象故應貧　客兒亭下纔相見　巾子峰前便卜鄰</div>
<div class='lg-row'>夢裏筆期生蕊萼　胸中鏡嬾拂塵埃</div>
<div class='lg-row'>何當鈯斧住山去　要看青原一角麟</div>
</p></div>
<div class='div-other'><a id='mulu340' />
<p class='h2'>訪韜光祐公不遇</p><p class="byline">釋如璧</p><p style="margin-left:0em;text-indent:0em;" class="lg-abnormal"><div class='lg-row'>紫蕨伸拳筍破梢　楊花飛盡綠陰交　道人閉不知處　黃栗留鳴鵲在巢</div>
</p></div>
<div class='div-other'><a id='mulu341' />
<p class='h2'>次韻靈隱小軒</p><p style="margin-left:0em;text-indent:0em;" class="lg-abnormal"><div class='lg-row'>小軒容膝趣清深　只有溪風夜月侵　絡石靜移春後蔓　陵霄危露雨中心</div>
<div class='lg-row'>松窗舊草秋蛇帖　棐几誰賡雪子吟</div>
<div class='lg-row'>他日幽人問佳致　茂林修竹似山陰</div>
</p></div>
<div class='div-other'><a id='mulu342' />
<p class='h2'>題靈隱集句</p><p class="byline">釋紹嵩</p>
<div class="lg regular" style="margin-left:0em;"><div class='lg-row'>古剎藏幽勝　山門九里松　飛空花片片　落磵水淙淙</div>
<div class='lg-row'>葉積池邊路　雲生外峰　幾回留我宿　吟到五更鐘<span class='note-inline'>(張鎡　賈島　徐俛　曉瑩　鄭谷　靈一　簡長　誠齋)</span></div>
</div></div>
<div class='div-other'><a id='mulu343' />
<p class='h2'>韜光菴</p><p class="byline">釋斯植</p><p style="margin-left:0em;text-indent:0em;" class="lg-abnormal"><div class='lg-row'>石澗長松行十里　杖藜從此得遲留　青霄望去山河遠　白水看來日月流</div>
<div class='lg-row'>老樹葉殘霜鬼哭　斷崖雲冷洞猿愁</div>
<div class='lg-row'>韜光名在人何在　千古茫茫幾白頭</div>
</p></div>
<div class='div-other'><a id='mulu344' />
<p class='h2'>元旦領客登北高峰</p><p class="byline">釋居簡</p><p style="margin-left:0em;text-indent:0em;" class="lg-abnormal"><div class='lg-row'>雲繞簷楹埽不開　欄杆直下是飛來　笑看白玉芬陀利　領略風烟又一回</div>
</p></div>
<div class='div-other'><a id='mulu345' />
<p class='h2'>冷泉亭放閘</p><p style="margin-left:0em;text-indent:0em;" class="lg-abnormal"><div class='lg-row'>截住泠泠透碧沙　放開衮衮怒飛花　石疑初裂蓬婆麓　鯨擬橫奔海若家</div>
<div class='lg-row'>殷地鼓餘翻霹靂　噴巖用壯激谽呀</div>
<div class='lg-row'>憑闌小住觀流止　不獨揚瀾一笑譁</div>
</p></div>
<div class='div-other'><a id='mulu346' />
<p class='h2'>靈隱方丈新閣</p><p style="margin-left:0em;text-indent:0em;" class="lg-abnormal"><div class='lg-row'>鄉來屋老拊嵓稜　欲上看山謝不能　衡跨半天開複道　直從平地到危層</div>
<div class='lg-row'>上方近聽嬰兒語　前塔遙分竺寺燈</div>
<div class='lg-row'>昨晚亂雲收急雨　憑高如望海濤崩</div>
</p></div>
<div class='div-other'><a id='mulu347' />
<p class='h2'>月夜遊冷泉亭</p><p class="byline">釋永頤</p>
<div class="lg regular" style="margin-left:0em;"><div class='lg-row'>地靈泉上寺　松壑定深清　獨聽子規叫　況逢山月明</div>
<div class='lg-row'>樹藏春洞黑　石擁夜泉鳴　日出喧車馬　終非隱者情</div>
</div></div>
<div class='div-other'><a id='mulu348' />
<p class='h2'>冷泉亭</p><p class="byline"><span class='note-inline'>(元)</span>方回</p>
<div class="lg regular" style="margin-left:0em;"><div class='lg-row'>寺門不須入　林磵瑩清襟　老樹幾前代　冷泉如我心</div>
<div class='lg-row'>縋蘿猿接果　龕石佛添金　別有天趣　月寒秋夜深</div>
</div></div>
<div class='div-other'><a id='mulu349' />
<p class='h2'>飛來峰</p><p class="byline">尹廷高</p><p style="margin-left:0em;text-indent:0em;" class="lg-abnormal"><div class='lg-row'>湖山獨愛飛來峰　孤烟長嘯寒烟中　丹霞赤壁藏梵宇　布襪草履來仙翁</div>
<div class='lg-row'>松根詰曲絡山骨　水光雲氣相冥蒙</div>
<div class='lg-row'>傳流來自天竺國　攘奪造化開洪濛　吾意此語特虛幻　豈有重濁能浮空</div>
<div class='lg-row'>山川大地太始奠　何假提掇迷西東</div>
<div class='lg-row'>詩人好奇故踵襲　眩惑千古欺盲聾　是耶非耶姑勿論　且坐挹此亭間風</div>
</p></div>
<div class='div-other'><a id='mulu350' />
<p class='h2'>靈隱寺（二首）</p><p class="byline">王惲</p><p style="margin-left:0em;text-indent:0em;" class="lg-abnormal"><div class='lg-row'>山緣松竹烟光潤　寺倚峰巒地位雄　凭檻忽驚靈鷲上　世間有化人</div>
</p><p style="margin-left:0em;text-indent:0em;" class="lg-abnormal"><div class='lg-row'>旋開僧牖觀山罷　閒逐遊人看市回　買得幾錢乾果子　步穿深洞引猿來</div>
</p></div>
<div class='div-other'><a id='mulu351' />
<p class='h2'>游靈隱</p><p class="byline">曹伯啟</p><p style="margin-left:0em;text-indent:0em;" class="lg-abnormal"><div class='lg-row'>[山/名]嶤鷲嶺梵王城　秋氣平分寶界　火宅久居心獨苦　雲林初識眼增明</div>
<div class='lg-row'>禪關已被猨參透　仙洞誰鬼鑿成</div>
<div class='lg-row'>慚負半生泉石約　暫來偷暇濯塵纓</div>
</p></div>
<div class='div-other'><a id='mulu352' />
<p class='h2'>冷泉亭</p><p class="byline">周權</p><p style="margin-left:0em;text-indent:0em;" class="lg-abnormal"><div class='lg-row'>昔人來自天竺國　縹緲孤雲伴飛錫　天風吹落凝不去　化作奇峰聳空碧</div>
<div class='lg-row'>至今裂峽餘雲髓　桂冷松香流未已</div>
<div class='lg-row'>翠光圍住玉壺秋　不放晴雷度山趾　道人宴坐無生滅　炯炯層胸照冰雪</div>
<div class='lg-row'>夜深出定汲清泠　寒猿嗁斷西巖月</div>
</p></div>
<div class='div-other'><a id='mulu353' />
<p class='h2'>古杉行題陳兵曹所藏李遵道畫靈隱道中二杉圖</p><p class="byline">傅若金</p><p style="margin-left:0em;text-indent:0em;" class="lg-abnormal"><div class='lg-row'>靈隱道中古杉樹　上與雲霧相膠葛　李侯一見為寫　霜雪蕭蕭起毫末</div>
<div class='lg-row'>此杉蒼茫幾百年　鬼物扶持人所憐</div>
<div class='lg-row'>貞心豈容螻蟻蝕　老榦或有蛟龍纏　山靈萬里那得致　見者皆驚棟梁器</div>
<div class='lg-row'>暗壁尋常度雨聲　晴窗彷彿生秋氣</div>
<div class='lg-row'>吾聞大廈眾力持　此杉誰能久棄之　君不見道邊不材木　擁腫百圍安所施</div>
</p></div>
<div class='div-other'><a id='mulu354' />
<p class='h2'>賦得九里松送吳元振之江浙左丞</p><p class="byline">余闕</p>
<div class="lg regular" style="margin-left:0em;"><div class='lg-row'>結駟向青郊　松陰九里遙　言從天竺寺　自度小春橋</div>
<div class='lg-row'>偃蹇成芝葢　蕭瑟蔭蘭橈　相送將何贈　期君保後凋</div>
</div></div>
<div class='div-other'><a id='mulu355' />
<p class='h2'>靈隱寺</p><p class="byline">黃成</p><p style="margin-left:0em;text-indent:0em;" class="lg-abnormal"><div class='lg-row'>路入西山窈復深　法筵應有聖僧臨　兩峰塔影天垂葢　千佛林光地布金</div>
<div class='lg-row'>牛笛儻逢圓澤語　龍還見閬仙吟</div>
<div class='lg-row'>空中更上藏雲洞　水樂泠泠奏八音</div>
</p></div>
<div class='div-other'><a id='mulu356' />
<p class='h2'>靈隱十詠</p><p class="byline">李孝光</p>
<div class='div-other'><a id='mulu357' />
<p class='h3'>靈隱寺</p>
<div class="lg regular" style="margin-left:0em;"><div class='lg-row'>南洲崇西極　大山樹崇闕　經營緬齊梁　宏麗自吳越</div>
<div class='lg-row'>玉水生虹蜺　金樞孕初月　稍高得縱觀　川流淨如髮</div>
</div></div>
<div class='div-other'><a id='mulu358' />
<p class='h3'>冷泉亭</p>
<div class="lg regular" style="margin-left:0em;"><div class='lg-row'>寒漪亂方樹　到景盪晴宇　濫觴側江海　盈縮見寒暑</div>
<div class='lg-row'>下土方旱暵　神物閟霖雨　水上有佳人　不得與之語</div>
</div></div>
<div class='div-other'><a id='mulu359' />
<p class='h3'>蓮花峰</p>
<div class="lg regular" style="margin-left:0em;"><div class='lg-row'>怪石翻厚地　神功謝琢飾　水深玉井凍　風多日車側</div>
<div class='lg-row'>空聞涉江詠　尚見嘉樹惜　匪石有遺誡　我心不可易</div>
</div></div>
<div class='div-other'><a id='mulu360' />
<p class='h3'>飛來峰</p>
<div class="lg regular" style="margin-left:0em;"><div class='lg-row'>石室藏素猿　丹穴養元鷲　刻畫鬼力窮　疏鑿禹功舊</div>
<div class='lg-row'>貝葉多蟲魚　漢玉泯螭紐　棟宇何王作　後人遂奔走</div>
</div></div>
<div class='div-other'><a id='mulu361' />
<p class='h3'>鍊丹井</p>
<div class="lg regular" style="margin-left:0em;"><div class='lg-row'>人生百歲期　乃欲此金石　鬼神守丹火　龍虎泛元液</div>
<div class='lg-row'>寒泉石已凍　繁露秋易碧　往者汲井生　高峰有飛舄</div>
</div></div>
<div class='div-other'><a id='mulu362' />
<p class='h3'>呼猿洞</p>
<div class="lg regular" style="margin-left:0em;"><div class='lg-row'>猿靜不自操　棲宿有常處　朝飲在澗　暮止俄在樹</div>
<div class='lg-row'>冥冥青楓林　上有飛鳥路　思爾不可見　去隱南山霧</div>
</div></div>
<div class='div-other'><a id='mulu363' />
<p class='h3'>水臺盤</p>
<div class="lg regular" style="margin-left:0em;"><div class='lg-row'>幽幽南山下　中沚有攲石　窪尊絕制度　曲流泛醪液</div>
<div class='lg-row'>自鑑媿濯足　臨深懷袵席　惟應洗心者　能使百慮失</div>
</div></div>
<div class='div-other'><a id='mulu364' />
<p class='h3'>翻經臺</p>
<div class="lg regular" style="margin-left:0em;"><div class='lg-row'>高臺亦荒蕪　雲氣久已寂　伊人樹白業　後來念遺跡</div>
<div class='lg-row'>蟲魚出華言　科斗藏壞壁　嗟然不可見　風雨日易夕</div>
</div></div>
<div class='div-other'><a id='mulu365' />
<p class='h3'>高峰塔</p>
<div class="lg regular" style="margin-left:0em;"><div class='lg-row'>地勢傾東維　華岳持厚載　靈俯河漢　孤標拔江海</div>
<div class='lg-row'>初日謝芳暉　蜿蜒貫華采　揚舲指吳粵　遙見出晻靄</div>
</div></div>
<div class='div-other'><a id='mulu366' />
<p class='h3'>龍泓洞</p>
<div class="lg regular" style="margin-left:0em;"><div class='lg-row'>陰風肅然至　神物在洞府　電火走石間　虎氣上幽處</div>
<div class='lg-row'>泄雲無時出　積雪自太古　屈蟠混泥塗　作解致雷雨</div>
</div></div></div>
<div class='div-other'><a id='mulu367' />
<p class='h2'>冷泉亭觀猿</p><p class="byline">黃玠</p>
<div class="lg regular" style="margin-left:0em;"><div class='lg-row'>俯石瞰寒泉　飲之不盈升　照影忽自笑　相看面如冰</div>
<div class='lg-row'>搖搖松樹枝　山猿呼欲譍　漸老筋骨疲　愛爾解飛騰</div>
</div></div>
<div class='div-other'><a id='mulu368' />
<p class='h2'>游冷泉亭</p><p class="byline">錢惟善</p><p style="margin-left:0em;text-indent:0em;" class="lg-abnormal"><div class='lg-row'>絺綌生涼坐酒醒　暫於樹底弄清泠　煮茶博士那知味　覓句賓王尚有靈</div>
<div class='lg-row'>石上白雲終日溼　洞中瑤草四時青</div>
<div class='lg-row'>我來不宿空歸去　夜夢廬山潄玉亭</div>
</p></div>
<div class='div-other'><a id='mulu369' />
<p class='h2'>懷靈隱朋獨孤書記</p><p class="byline">葉顒</p>
<div class="lg regular" style="margin-left:0em;"><div class='lg-row'>每憶湖山下　烟嵐半有無　西風肥芋栗　細雨老菰蒲</div>
<div class='lg-row'>世事秋雲散　禪心夜月孤　輕包連瘦策　吾亦夢江湖</div>
</div></div>
<div class='div-other'><a id='mulu370' />
<p class='h2'>閏三月四日夏仲信太守邀遊飛來峰和顧子經照磨韻</p><p class="byline">陳基</p><p style="margin-left:0em;text-indent:0em;" class="lg-abnormal"><div class='lg-row'>千巖萬壑響奔雷　分得西天小朵來　雲氣滿林山韞玉　松陰繞舍榻生苔</div>
<div class='lg-row'>煙霞遠蹟何當遂　猿鶴留人未擬回</div>
<div class='lg-row'>今日使君蘓白輩　醉歸城路近三台</div>
</p></div>
<div class='div-other'><a id='mulu371' />
<p class='h2'>冷泉亭觀猿</p><p class="byline">張昱</p><p style="margin-left:0em;text-indent:0em;" class="lg-abnormal"><div class='lg-row'>舊從巫峽看猿挂　此日山中復見之　黠與樵蘓爭墮果　捷於風雨下高枝</div>
<div class='lg-row'>月沈夜澗魂先斷　風攪霜空叫轉悲</div>
<div class='lg-row'>應記往年梅嶺事　玉環付與老僧知</div>
</p></div>
<div class='div-other'><a id='mulu372' />
<p class='h2'>和僧遊西山</p><p class="byline">張雨</p><p style="margin-left:0em;text-indent:0em;" class="lg-abnormal"><div class='lg-row'>我愛飛來與靈鷲　空洞嵌巖爭穴穿　壞衲深依蕭寺住　老猿寒抱白雲眠</div>
<div class='lg-row'>百年山中皆樂土　二月江南惟漏天</div>
<div class='lg-row'>遲晴一過繙經室　肯為挈壺從幻仙</div>
</p></div>
<div class='div-other'><a id='mulu373' /><p class="byline">釋至仁</p><p>至正十五年五月十三日，翰林學士黃公晉卿、福建廉使貢公泰甫訪予靈隱蓮峰堂，泰甫有詩，因次其韻。</p>
<p style="margin-left:0em;text-indent:0em;" class="lg-abnormal"><div class='lg-row'>蓮華峰頭梅雨晴　閣老聯鑣尋友生　衣冠慣識烟霞舊　龍象爭看奎壁明</div>
<div class='lg-row'>海上留衣韓子意　山中沽酒遠公情</div>
<div class='lg-row'>詩成珠玉寫厓石　出林一笑天風清</div>
</p></div>
<div class='div-other'><a id='mulu374' />
<p class='h2'>絕句五首答靈隱竹泉和尚簡徑山古鼎禪師</p>
<div class='div-other'><a id='mulu375' /><p style="margin-left:0em;text-indent:0em;" class="lg-abnormal"><div class='lg-row'>昔別中峰下　江南春雨時　每思相送處　黃鳥囀高枝</div>
</p></div>
<div class='div-other'><a id='mulu376' />
<p class='h3'>二</p><p style="margin-left:0em;text-indent:0em;" class="lg-abnormal"><div class='lg-row'>十載不相見　浮雲無定居　荊吳千里意　鴻雁一行書</div>
</p></div>
<div class='div-other'><a id='mulu377' />
<p class='h3'>三</p><p style="margin-left:0em;text-indent:0em;" class="lg-abnormal"><div class='lg-row'>佛日峰頭沒　風劫外吹　千年甘露味　總在木瓜枝</div>
</p></div>
<div class='div-other'><a id='mulu378' />
<p class='h3'>四</p><p style="margin-left:0em;text-indent:0em;" class="lg-abnormal"><div class='lg-row'>鷲嶺宗風盛　龍門道望尊　不知滄海月　還照脊令原</div>
</p></div>
<div class='div-other'><a id='mulu379' />
<p class='h3'>五</p><p style="margin-left:0em;text-indent:0em;" class="lg-abnormal"><div class='lg-row'>梅花如白玉　江上吐寒香　南國驚春至　思君空斷腸</div>
</p></div></div>
<div class='div-other'><a id='mulu380' />
<p class='h2'>次韻送智西堂歸靈隱</p><p class="byline">釋清珙</p><p style="margin-left:0em;text-indent:0em;" class="lg-abnormal"><div class='lg-row'>一榻平分鑑古軒　熏爐相對坐忘眠　山林禮樂無今昔　時節因緣有變遷</div>
<div class='lg-row'>樹影高低深夜月　猿聲長短五更天</div>
<div class='lg-row'>兩冬不得梅花信　又約梅花到冷泉</div>
</p></div>
<div class='div-other'><a id='mulu381' />
<p class='h2'>冷泉亭</p><p class="byline">釋德淨</p>
<div class="lg regular" style="margin-left:0em;"><div class='lg-row'>佛國煙霞境　飛來不記年　山空聲自答　樹密影相連</div>
<div class='lg-row'>厓裂藤垂澗　峰高塔近天　幾番鐘鼓動　驚起定僧禪</div>
</div></div>
<div class='div-other'><a id='mulu382' />
<p class='h2'>九里雲松</p><p class="byline"><span class='note-inline'>(明)</span>凌雲翰</p><p style="margin-left:0em;text-indent:0em;" class="lg-abnormal"><div class='lg-row'>九里閒雲萬樹松　經行記得舊時蹤　黃金曾飾宋儒字　蒼狗豈知秦代封</div>
<div class='lg-row'>風露橫陳鳴鸛鵲　波濤澎湃舞蛟龍</div>
<div class='lg-row'>我來朗誦靈山句　清氣飄飄欲盪胸</div>
</p></div>
<div class='div-other'><a id='mulu383' />
<p class='h2'>冷泉猿嘯</p><p style="margin-left:0em;text-indent:0em;" class="lg-abnormal"><div class='lg-row'>飛來峰高多白雲　野猿嗁處夜將分　三聲忽向嶺頭渡　一箇如峽口聞</div>
<div class='lg-row'>哀雜澗泉遙厯厯　清和蘿月白紛紛</div>
<div class='lg-row'>亭中白傅曾留記　明月重來看刻文</div>
</p></div>
<div class='div-other'><a id='mulu384' />
<p class='h2'>靈隱十景</p><p class="byline">貝瓊</p>
<div class='div-other'><a id='mulu385' />
<p class='h3'>蓮花峰</p>
<div class="lg regular" style="margin-left:0em;"><div class='lg-row'>亂雲交霮䨴　孤石竦岧嶤　地識金仙隱　巖看玉女朝</div>
<div class='lg-row'>香爐分秀色　太華並高標　恐有峩眉雪　千秋尚未消</div>
</div></div>
<div class='div-other'><a id='mulu386' />
<p class='h3'>龍洞</p>
<div class="lg regular" style="margin-left:0em;"><div class='lg-row'>遠通羅剎國　近接梵王臺　海客然犀入　山人採乳回</div>
<div class='lg-row'>林間無日月　地底有風雷　聞道蜿蜒去　寒潮自往來</div>
</div></div>
<div class='div-other'><a id='mulu387' />
<p class='h3'>葛洪井</p>
<div class="lg regular" style="margin-left:0em;"><div class='lg-row'>洗藥源頭路　通人有石門　水涵青壁靜　雲與紫霞奔</div>
<div class='lg-row'>鼓翼朝飛鳥　連肱夜飲猿　仙翁今不見　濯足弄潺湲</div>
</div></div>
<div class='div-other'><a id='mulu388' />
<p class='h3'>合澗橋</p>
<div class="lg regular" style="margin-left:0em;"><div class='lg-row'>橫水東西落　幽人日夜過　宛宛龍赴壑　隱隱鵲河</div>
<div class='lg-row'>緬想赤城路　潛通滄海波　遠公不送客　芳草澗邊多</div>
</div></div>
<div class='div-other'><a id='mulu389' />
<p class='h3'>連巖棧</p>
<div class="lg regular" style="margin-left:0em;"><div class='lg-row'>危棧梯空上　人行杳靄中　險應踰鳥道　幽已出龍</div>
<div class='lg-row'>日月三天近　風雲一徑通　何時倚飛翠　極目送孤鴻</div>
</div></div>
<div class='div-other'><a id='mulu390' />
<p class='h3'>飯猿臺</p>
<div class="lg regular" style="margin-left:0em;"><div class='lg-row'>猿父識猿性　身與羣猿居　應同支遁馬　豈識狙公狙</div>
<div class='lg-row'>共息貝多樹　時分香積廚　黑衣今不至　長嘯意如何</div>
</div></div>
<div class='div-other'><a id='mulu391' />
<p class='h3'>夢謝亭</p>
<div class="lg regular" style="margin-left:0em;"><div class='lg-row'>相傳謝康樂　曾寄杜明師　此客今為土　何人更解詩</div>
<div class='lg-row'>山空黃葉墮　歲久綠苔滋　日暮高亭坐　悠然動我思</div>
</div></div>
<div class='div-other'><a id='mulu392' />
<p class='h3'>理公巖</p>
<div class="lg regular" style="margin-left:0em;"><div class='lg-row'>山僧住上方　高處更蒼蒼　不雨雲煙溼　長春草木香</div>
<div class='lg-row'>削成看小朵　幽絕擬空桑　漫識跏趺處　白猿今亦亡</div>
</div></div>
<div class='div-other'><a id='mulu393' />
<p class='h3'>題名塔</p>
<div class="lg regular" style="margin-left:0em;"><div class='lg-row'>雁塔高千尺　東南遠建標　江山留過客　日月記前朝</div>
<div class='lg-row'>鐸受天風震　梯經劫火燒　四賢誰復繼　千古意寥寥</div>
</div></div>
<div class='div-other'><a id='mulu394' />
<p class='h3'>呼猿洞</p>
<div class="lg regular" style="margin-left:0em;"><div class='lg-row'>白猿呼不至　洞口白雲重　澗落經霜果　崖留挂月松</div>
<div class='lg-row'>相傳來萬里　獨嘯應千峰　碧玉環猶在　何人識舊蹤</div>
</div></div></div>
<div class='div-other'><a id='mulu395' />
<p class='h2'>雪逢小朵歌送奎方舟還靈鷲</p><p style="margin-left:0em;text-indent:0em;" class="lg-abnormal"><div class='lg-row'>蓬婆雪嶺高崔嵬　橫絕青天飛鳥回　山中小朵更奇峭　石作蓮花千葉開</div>
<div class='lg-row'>巨靈擘山斷山脈　一峰夜雨東南擲</div>
<div class='lg-row'>千金乾竺空有名　萬里蛾眉盡無色　攢青曡翠分西湖　洞口白猿猶可呼</div>
<div class='lg-row'>咸和之年有慧理　卓錫尚愛飛來孤</div>
<div class='lg-row'>木杯高僧兩眉雪　身如濁水青蓮潔　繙經石上不知年　桂子年年落秋月</div>
</p></div>
<div class='div-other'><a id='mulu396' />
<p class='h2'>次韻靈隱復見心長老見寄兼簡泐禪師</p><p class="byline">高啟</p><p style="margin-left:0em;text-indent:0em;" class="lg-abnormal"><div class='lg-row'>高堂鐘鼓毒龍驚　曾布袈裟海上城　廬岳禪師傳法印　道園學士許詩名</div>
<div class='lg-row'>幾趨北闕瞻天近　獨坐南屏對月明</div>
<div class='lg-row'>書到喜聞雙徑老　雨花新散滿瑤京</div>
</p></div>
<div class='div-other'><a id='mulu397' />
<p class='h2'>送僧恬歸靈隱</p>
<div class="lg regular" style="margin-left:0em;"><div class='lg-row'>遊方應未久　柳色變新年　在路逢春雪　還山訪冷泉</div>
<div class='lg-row'>鐘催投寺錫　燈照泊江船　去意休多問　無言是禪</div>
</div></div>
<div class='div-other'><a id='mulu398' />
<p class='h2'>寄靈隱良泐二長老</p><p class="byline">張羽</p><p style="margin-left:0em;text-indent:0em;" class="lg-abnormal"><div class='lg-row'>兩禪相對一燈懸　鷲嶺龍地悄然　七百年來無好句　泉聲空繞寺門前</div>
</p></div>
<div class='div-other'><a id='mulu399' />
<p class='h2'>寄靈隱寺不虛上人</p><p class="byline">卞榮</p><p style="margin-left:0em;text-indent:0em;" class="lg-abnormal"><div class='lg-row'>禪窟儒流得妙傳　千番貝葉寫詩篇　前身不是韓京兆　今世相逢賈浪仙</div>
<div class='lg-row'>花氣滿湖熏晚酌　雨聲連日惱春眠</div>
<div class='lg-row'>明朝候我來靈隱　埽榻焚香石供前</div>
</p></div>
<div class='div-other'><a id='mulu400' />
<p class='h2'>理公巖</p><p class="byline">陳贄</p><p style="margin-left:0em;text-indent:0em;" class="lg-abnormal"><div class='lg-row'>蘿龕曾結傍山根　聞有於菟為守門　施食臺荒花自落　翻經人去石猶存</div>
<div class='lg-row'>雲遮湖上山千曡　月照巖中像一尊</div>
<div class='lg-row'>鄰寺今餘幾僧在　數聲清磬送黃昏</div>
</p></div>
<div class='div-other'><a id='mulu401' />
<p class='h2'>合澗橋</p><p style="margin-left:0em;text-indent:0em;" class="lg-abnormal"><div class='lg-row'>綠樹層層怪石重　東西磵遶梵王　橋間流過雙溪合　雨後聲喧萬鼓雄</div>
<div class='lg-row'>遊客乍聞成久立　老禪無聽似聾</div>
<div class='lg-row'>碧闌我昔曾來倚　俗累都一洗空</div>
</p></div>
<div class='div-other'><a id='mulu402' />
<p class='h2'>閻文振方伯、王景端都閫諸公公餞靈隱寺</p><p class="byline">程敏政</p><p style="margin-left:0em;text-indent:0em;" class="lg-abnormal"><div class='lg-row'>錢塘門外日初紅　萬頃湖光一境空　白塔蒼松山向背　畫船垂柳路西東</div>
<div class='lg-row'>放生字識唐遺碣　行在名傳宋故</div>
<div class='lg-row'>弔古有情詩不逮　一林嗁鳥自春風</div>
</p><p style="margin-left:0em;text-indent:0em;" class="lg-abnormal"><div class='lg-row'>飛來峰下舊祇園　勝覽平生第一番　方丈雲深疑伏虎　洞門風冷罷呼猿</div>
<div class='lg-row'>天開圖史丹青筆　水雜游人笑語喧</div>
<div class='lg-row'>相對東皇須盡醉　一時那得聚高軒</div>
</p><p style="margin-left:0em;text-indent:0em;" class="lg-abnormal"><div class='lg-row'>偃葢松間載酒行　才驚飄泊過清明　五年別向茲山會　兩月春無此日晴</div>
<div class='lg-row'>石古誰參圓澤偈　井枯猶帶葛洪名</div>
<div class='lg-row'>酒酣又是分攜處　情比江潮晚未平</div>
</p></div>
<div class='div-other'><a id='mulu403' />
<p class='h2'>登韜光菴遇雨</p><p class="byline">趙寛</p><p style="margin-left:0em;text-indent:0em;" class="lg-abnormal"><div class='lg-row'>層層林樾繞羊腸　千仞迴盤入上方　城市紅塵應洗盡　更教疏雨動新涼</div>
</p></div>
<div class='div-other'><a id='mulu404' />
<p class='h2'>送祥公歸靈隱時劉完菴作古感慨有作</p><p class="byline">沈周</p><p style="margin-left:0em;text-indent:0em;" class="lg-abnormal"><div class='lg-row'>飛花送酒春三月　芳草留人雨一川　蠟燭未銷香炷在　舊遊如夢話前年</div>
</p></div>
<div class='div-other'><a id='mulu405' />
<p class='h2'>韜光菴</p><p class="byline">史鑑</p>
<div class="lg regular" style="margin-left:0em;"><div class='lg-row'>韜光古精舍　遠迹西山岑　岡岫屢迴複　雲嵐杳深沈</div>
<div class='lg-row'>流泉激修竹　綠蘿被芳林　密葉翳朝陽　芳柯承夕陰</div>
<div class='lg-row'>杖策遵微徑　逝將支遁尋　行行未易　遙聞鐘磬音</div>
<div class='lg-row'>徙倚絕塵想　冥思諧道心　搴芳詠招隱　松風和悲吟</div>
</div></div>
<div class='div-other'><a id='mulu406' />
<p class='h2'>冷泉亭口號與劉邦彥別</p><p style="margin-left:0em;text-indent:0em;" class="lg-abnormal"><div class='lg-row'>君去我獨留　持杯勸君酒　明日虎跑泉　還來看山否</div>
</p></div>
<div class='div-other'><a id='mulu407' />
<p class='h2'>題靈隱祥禪師所寄扇</p><p style="margin-left:0em;text-indent:0em;" class="lg-abnormal"><div class='lg-row'>山月窺人色皎皎　松風振瀑聲泠泠　匡牀醉倚忽驚起　老僧時誦楞伽經</div>
</p></div>
<div class='div-other'><a id='mulu408' />
<p class='h2'>韜光次白香山韻</p><p class="byline">董澐</p>
<div class="lg regular" style="margin-left:0em;"><div class='lg-row'>磵道盤迴上　菩提自一家　竹分泉過嶺　藤附石開花</div>
<div class='lg-row'>問臘看松樹　休糧倚蕨芽　瓦鐺明月夜　木客為煎茶</div>
</div></div>
<div class='div-other'><a id='mulu409' />
<p class='h2'>靈隱寺</p><p class="byline">朱朴</p>
<div class="lg regular" style="margin-left:0em;"><div class='lg-row'>合澗橋頭水　飛來洞口山　鳥盤蒼壁影　僧掩翠微關</div>
<div class='lg-row'>松露晝還滴　巖花秋更斑　一年嘗一到　一到一忘還</div>
</div></div>
<div class='div-other'><a id='mulu410' />
<p class='h2'>靈隱寺贈靜公</p><p class="byline">徐禎卿</p>
<div class="lg regular" style="margin-left:0em;"><div class='lg-row'>聞有千年寺　長松信許深　冲虛半樓閣　落日更登臨</div>
<div class='lg-row'>舟楫窗中小　藤蘿天際陰　江流明暮靄　石澗響空林</div>
<div class='lg-row'>蟠據雄都會　風烟異古今　幽余有慕　詩義爾能尋</div>
<div class='lg-row'>雲翼無言健　淵魚本自沈　終期白蓮社　來就玉山岑</div>
</div></div>
<div class='div-other'><a id='mulu411' />
<p class='h2'>飛來峰同楊凡川王碧巖侍御宴</p><p class="byline">邵經邦</p><p style="margin-left:0em;text-indent:0em;" class="lg-abnormal"><div class='lg-row'>靈鷲山峰擁世尊　諸天玉女似兒孫　空山石竇移雲足　響谷巖風斷雨痕</div>
<div class='lg-row'>驄馬動搖初出郭　錦帆羅列駐深村</div>
<div class='lg-row'>不辭迂遠隨流水　細酌松花月滿尊</div>
</p></div>
<div class='div-other'><a id='mulu412' />
<p class='h2'>繙經臺</p>
<div class="lg regular" style="margin-left:0em;"><div class='lg-row'>南本繙經處　風流謝客兒　明霞傳嘯語　止水澹須眉</div>
<div class='lg-row'>河岳歸雄伯　塵沙禮導師　荒臺有遺跡　千載見殘碑</div>
</div></div>
<div class='div-other'><a id='mulu413' />
<p class='h2'>北高峰</p><p class="byline">張時徹</p>
<div class="lg regular" style="margin-left:0em;"><div class='lg-row'>複嶺盤青漢　危峰峙碧空　頳霞標海樹　日月走江虹</div>
<div class='lg-row'>桃片千巖落　松陰萬壑重　紫薇可到　脫屣會相逢</div>
</div></div>
<div class='div-other'><a id='mulu414' />
<p class='h2'>游飛來峰</p><p class="byline">張瀚</p><p style="margin-left:0em;text-indent:0em;" class="lg-abnormal"><div class='lg-row'>長松十里晝陰重　引入飛來第一峰　洞裏紫霞明日月　天邊青靄插芙蓉</div>
<div class='lg-row'>小橋不斷橫溪路　古寺先聞隔樹鐘</div>
<div class='lg-row'>戀賞頓忘城市遠　歸途幾處慕雲封</div>
</p></div>
<div class='div-other'><a id='mulu415' />
<p class='h2'>訪岣嶁山居</p><p class="byline">茅坤</p>
<div class="lg regular" style="margin-left:0em;"><div class='lg-row'>將軍少擊劍　恥與世浮沈　獨著黃冠去　言依青嶂深</div>
<div class='lg-row'>林中看虎嘯　花外聽猿吟　誰謂閉關久　猶逢空谷音</div>
</div></div>
<div class='div-other'><a id='mulu416' />
<p class='h2'>飛來峰</p><p class="byline">王世貞</p><p style="margin-left:0em;text-indent:0em;" class="lg-abnormal"><div class='lg-row'>濤聲不斷舞蒼虬　忽爾巑岏萬玉抽　劫盡修羅移佛土　願深阿育湧南洲</div>
<div class='lg-row'>懸崖宛轉疑龍藏　曡嶺騫騰盡鷲頭</div>
<div class='lg-row'>自有如飛不去　幻軀天地任沈浮</div>
</p></div>
<div class='div-other'><a id='mulu417' />
<p class='h2'>千佛閣</p><p style="margin-left:0em;text-indent:0em;" class="lg-abnormal"><div class='lg-row'>靈山高閣迥　千佛一燈傳　萬古西湖月　年年照冷泉</div>
</p></div>
<div class='div-other'><a id='mulu418' />
<p class='h2'>岣嶁山房客至留飲</p><p class="byline">李元昭</p>
<div class="lg regular" style="margin-left:0em;"><div class='lg-row'>峰巒開霽景　洞壑<span class='corr'>斂</span>春陰　蝶粉霑花面　蛛絲繫草心</div>
<div class='lg-row'>青霞飛醉盞　白雪汎鳴琴　且盡山陽賞　無勞問解簪</div>
</div></div>
<div class='div-other'><a id='mulu419' />
<p class='h2'>游靈隱寺夜宿澗西房<span class='note-inline'>(飛來社詩帖)</span></p><p class="byline">祝時泰</p>
<div class="lg regular" style="margin-left:0em;"><div class='lg-row'>九里八松陰　山門隱雙樹　南北兩峰高　鷲嶺英靈聚</div>
<div class='lg-row'>茲遊詰夙期　年光暢春暮　僧筵飽園葵　隨雲散幽慮</div>
<div class='lg-row'>石橋度鳴泉　荒苔澗西路　別搆烟霞深　巖巒迥迴護</div>
<div class='lg-row'>茶鼎分龍團　八窗藹春霧　日夕映晴嵐　月明溼華露</div>
<div class='lg-row'>萬籟此中寂　能使初性悟　黃<span class='corr'>粱</span>夢已醒　白髮心何慕</div>
<div class='lg-row'>明發期復來　山中有趣</div>
</div></div>
<div class='div-other'><a id='mulu420' />
<p class='h2'>又</p><p class="byline">高應冕</p>
<div class="lg regular" style="margin-left:0em;"><div class='lg-row'>宴游遵山阿　珠林開遠嶂　橫空聳絕壁　兀突奇千狀</div>
<div class='lg-row'>與客窮攀躋　逍遙得前賞　埽雲坐巖石　嘯歌出天上</div>
<div class='lg-row'>覽物眷彌重　撫化心超曠　曲徑窈窕　葛巾亦疏放</div>
<div class='lg-row'>日落峰迴陰　谷空泉逾響　月升澗西樹　水光同蕩漾</div>
<div class='lg-row'>愛此佳景幽　穿林復長往　鳴鐘老僧候　聽經鳥相向</div>
<div class='lg-row'>握蘭徒結勤　此志孰與亮　禪關且莫閉　分燈同偃仰</div>
</div></div>
<div class='div-other'><a id='mulu421' />
<p class='h2'>又</p><p class="byline">王寅</p>
<div class="lg regular" style="margin-left:0em;"><div class='lg-row'>朝耽靈山遊　暮適澗西住　別搆分禪關　仄徑引叢樹</div>
<div class='lg-row'>瀑泉奔橫梁　晴雷倒飛雨　厓峭綴軒窗　地偏賸幽趣</div>
<div class='lg-row'>谷氣嚴春寒　月明徹秋素　蔬酌良夜懽　蘭襟嘉朋聚</div>
<div class='lg-row'>何必遘道林　高談盡元度　詞社振希音　烟霞本深痼</div>
<div class='lg-row'>任性矢終年　勞生戒所誤　塵網近人　還當縱遐步</div>
</div></div>
<div class='div-other'><a id='mulu422' />
<p class='h2'>又</p><p class="byline">方九敘</p>
<div class="lg regular" style="margin-left:0em;"><div class='lg-row'>厭諠慕幽棲　惜陰耽夕憩　梵宇枕山阿　層巒延遠睇</div>
<div class='lg-row'>水石互清華　松篁紛蔽翳　綠澗蔭芳椒　依巖搆禪砌</div>
<div class='lg-row'>嵐翠罨簷牙　靈籟響雲際　曖曖日將頹　淒淒風且曀</div>
<div class='lg-row'>稍覺朝歡闌　還因宵賞滯　高閣謝塵囂　流泉澄夢寐</div>
<div class='lg-row'>況復偶羊何　寍須狎支惠　尚子欣遠遊　稽康慵作吏</div>
<div class='lg-row'>苟非賢達人　詎知身似寄</div>
</div></div>
<div class='div-other'><a id='mulu423' />
<p class='h2'>又</p><p class="byline">童漢臣</p>
<div class="lg regular" style="margin-left:0em;"><div class='lg-row'>哲朋遘良晤　琳宇託深寂　鐘磬激冥靄　松藤挂禪寂</div>
<div class='lg-row'>高澗駛雙流　層峰峙千石　唱誦傚維摩　莊嚴仰帝釋</div>
<div class='lg-row'>雲蟄試龍鉢　月皎呼猿夕　沙界儼三千　根塵覃八百</div>
<div class='lg-row'>展榻乞伽單　茹齋笑芝柏　丈室羅廣座　普願參十力</div>
<div class='lg-row'>吁嗟畏途子　俛仰迅駒隙　理苟不悟　飇輪安可息</div>
</div></div>
<div class='div-other'><a id='mulu424' />
<p class='h2'>冷泉亭</p><p class="byline">王穉登</p><p style="margin-left:0em;text-indent:0em;" class="lg-abnormal"><div class='lg-row'>慕瀑流花急　春流飲鹿渾　潺湲一片雨　終日在山門</div>
</p></div>
<div class='div-other'><a id='mulu425' />
<p class='h2'>自玉岑迤行入靈隱次秦冰玉山人韻</p><p class="byline">黃汝亨</p>
<div class="lg regular" style="margin-left:0em;"><div class='lg-row'>愛此長林好　相攜朝爽行　流泉清　遠樹綠盈盈</div>
<div class='lg-row'>乍展秋容媚　微窺午影明　深山惟鳥道　古路有松聲</div>
<div class='lg-row'>取徑非新得　探幽覺妙生　勝遊矜道侶　靈境儼曾城</div>
<div class='lg-row'>便倚雲峰卧　徐將竹葉傾　醉餘譚未已　初月澹前楹</div>
</div></div>
<div class='div-other'><a id='mulu426' />
<p class='h2'>人日同匡山諸子集韜光菴分得山字</p><p class="byline">樊良樞</p><p style="margin-left:0em;text-indent:0em;" class="lg-abnormal"><div class='lg-row'>春回雙樹款柴關　勝日同人一共攀　風引磬聲花外轉　雲依泉響竹間還</div>
<div class='lg-row'>僧窺蘿月禪心冷　客醉梅花吏事閒</div>
<div class='lg-row'>清興坐深忘漏永　相將晨策更登山</div>
</p></div>
<div class='div-other'><a id='mulu427' />
<p class='h2'>黃貞父孝廉講授靈隱山中寄訉</p><p class="byline">錢希言</p>
<div class="lg regular" style="margin-left:0em;"><div class='lg-row'>學士題詩處　山阿直待君　鷺濤窗外雪　鷲嶺幔中雲</div>
<div class='lg-row'>取水猶刳木　炊烟只飯芹　客嘲何必解　行有薦雄文</div>
</div></div>
<div class='div-other'><a id='mulu428' /><p class="byline">李流芳</p><p>靈鷲看紅葉，期沈無回不至，同吳伯霖、鄒孟陽、方回、嚴印持、聞子與小飲冷泉亭，解后邵古菴、江邦申分韻得山字。</p>

<div class="lg regular" style="margin-left:0em;"><div class='lg-row'>故人紅葉下　頻期來此山　經旬始載酒　惆悵不同攀</div>
<div class='lg-row'>邂逅愜心賞　歡焉開客顏　寒巖愛晚氣　移席臨溪灣</div>
<div class='lg-row'>泉光照酒白　木葉上衣斑　況接隱者論　暫令人意閑</div>
</div></div>
<div class='div-other'><a id='mulu429' />
<p class='h2'>同聞師兄鮑谿父登北高峰宿絕頂僧舍事</p><p class="byline">程嘉燧</p><p style="margin-left:0em;text-indent:0em;" class="lg-abnormal"><div class='lg-row'>雙峰徑轉石林蒼　攜客捫蘿宿上方　澗飲斷虹明積翠　湖飛片雨亂斜陽</div>
<div class='lg-row'>東來島嶼吞江郭　西去雲山指故鄉</div>
<div class='lg-row'>夜久禪心同寂厯　松風諸嶺一何長</div>
</p></div>
<div class='div-other'><a id='mulu430' />
<p class='h2'>九里松</p><p style="margin-left:0em;text-indent:0em;" class="lg-abnormal"><div class='lg-row'>水流花落竹陰迴　石路人稀空翠來　元是游春看松客　共穿香店摘青梅</div>
</p></div>
<div class='div-other'><a id='mulu431' />
<p class='h2'>入韜光</p>
<div class="lg regular" style="margin-left:0em;"><div class='lg-row'>灌木夾修篁　泉聲綠澗長　自同籃轝入　更喜酒瓶香</div>
<div class='lg-row'>筍切雲根白　瓜淘雪乳涼　老僧宜野性　攲倒共繩牀</div>
</div></div>
<div class='div-other'><a id='mulu432' />
<p class='h2'>坐月金蓮池</p><p style="margin-left:0em;text-indent:0em;" class="lg-abnormal"><div class='lg-row'>竹根松月白泠泠　暗石荒藤坐小螢　卻笑林僧也歸去　夜泉何事不同聽</div>
</p></div>
<div class='div-other'><a id='mulu433' />
<p class='h2'>靈隱夜歸（二首）</p><p style="margin-left:0em;text-indent:0em;" class="lg-abnormal"><div class='lg-row'>桑路沙中盡　峰陰松杪多　稻香明露葉　溪雨颭風荷</div>
</p><p class="head3">又</p>
<p style="margin-left:0em;text-indent:0em;" class="lg-abnormal"><div class='lg-row'>霮霮夏雲裏　僧窗殊可留　前山有飛電　催上採菱舟</div>
</p></div>
<div class='div-other'><a id='mulu434' />
<p class='h2'>庚午冬游韜光</p><p class="byline">文震孟</p><p style="margin-left:0em;text-indent:0em;" class="lg-abnormal"><div class='lg-row'>斜陽竹樹影蕭蕭　獨有幽蛩破寂寥　萬境不波心似水　滿庭紅葉映山椒</div>
</p></div>
<div class='div-other'><a id='mulu435' />
<p class='h2'>迴龍橋</p><p class="byline">錢千秋</p><p style="margin-left:0em;text-indent:0em;" class="lg-abnormal"><div class='lg-row'>鷲嶺東來跨石梁　冷泉飛濺定中香　橋邊曾作靈山會　小閣長熒佛火光</div>
</p></div>
<div class='div-other'><a id='mulu436' />
<p class='h2'>岣嶁山房</p><p class="byline">姚思孝</p>
<div class="lg regular" style="margin-left:0em;"><div class='lg-row'>彼無人至　如探畫半縑　竹香容我飽　雲液許君廉</div>
<div class='lg-row'>浪語何妨韻　幽囊隨意添　仙凡俱是障　坐此安恬</div>
</div></div>
<div class='div-other'><a id='mulu437' />
<p class='h2'>登韜光</p><p class="byline">梁以樟</p>
<div class="lg regular" style="margin-left:0em;"><div class='lg-row'>四山青欲下　眾樹密難名　時有竹光入　遠聞泉水聲</div>
<div class='lg-row'>鼯抨石子落　猿挂翠微行　對境忘言說　幽情去復生</div>
</div></div>
<div class='div-other'><a id='mulu438' />
<p class='h2'>青蓮山房<span class='note-inline'>(包莊)</span></p><p class="byline">陳繼儒</p>
<div class="lg regular" style="margin-left:0em;"><div class='lg-row'>名園極華麗　反欲學村莊　編留柴葉　磊牆帶石霜</div>
<div class='lg-row'>梅根常塞路　溪水直穿房　覓主無從入　裴徊走曲廊</div>
</div><p class="head3">又</p>

<div class="lg regular" style="margin-left:0em;"><div class='lg-row'>主人無俗態　築圃見文心　竹暗常疑雨　松吟自帶琴</div>
<div class='lg-row'>牢騷寄聲伎　經濟儲山林　久已無常主　包莊說到今</div>
</div></div>
<div class='div-other'><a id='mulu439' /><p class="byline">黃道周</p><p>偕倪鴻寶、朱美之、邵先之、施營方、陸夢文、姚有僕、何壽平過西泠，抵玉泉，同入靈隱，登韜光有作。</p>

<div class="lg regular" style="margin-left:0em;"><div class='lg-row'>茲峰久不到　重到倍岧嶤　慧力歸宰　頑心獨老樵</div>
<div class='lg-row'>村烟未破面　野竹尚尊腰　欲就此中宿　聽松試當潮</div>
</div></div>
<div class='div-other'><a id='mulu440' />
<p class='h2'>上韜光道</p><p class="byline">陳子龍</p>
<div class="lg regular" style="margin-left:0em;"><div class='lg-row'>澄氣發層徑　午峰秀披扶　孤亭喬木下　散曠存清娛</div>
<div class='lg-row'>水涸溪尚靜　雲瞑山復殊　廣堂鬱朱草　別澗生青蒲</div>
<div class='lg-row'>懸輿攀絕巘　返杖送嶇途　迭映媚樵路　虛折限人區</div>
<div class='lg-row'>幽篁曡媚姿　飛泉厯虛無　鳴鳥谷中怨　巢鼪松際俱</div>
<div class='lg-row'>高閣抱雲氣　迢遞開江湖　四山閴無人　秋響相奔趨</div>
<div class='lg-row'>物慮勞光采　遐心適可符</div>
</div></div>
<div class='div-other'><a id='mulu441' />
<p class='h2'>岣嶁山房翠雨閣</p><p class="byline">汪姬生</p><p style="margin-left:0em;text-indent:0em;" class="lg-abnormal"><div class='lg-row'>躭僻幽人搆此樓　岧嶤怪石澗西頭　寒生六月疑飛雨　短葛輕綃未可留</div>
</p></div>
<div class='div-other'><a id='mulu442' />
<p class='h2'>晚尋岣嶁山居</p><p class="byline">張遂辰</p>
<div class="lg regular" style="margin-left:0em;"><div class='lg-row'>寺石岣嶁宅　厓盤路不窮　穿林人踏葉　響地水連筒</div>
<div class='lg-row'>草閣寒雲半　石橋秋磵中　早看蘿上月　一片墮松風</div>
</div></div>
<div class='div-other'><a id='mulu443' />
<p class='h2'>靈隱磵中坐冷泉亭作</p><p>靈隱由舍磵橋而北巖洞窈窕屈曲通明峭壁玉削雜木壽藤倒懸斜倚根懸石外紅碧蒙幕一路抵寺門為佳絕寺門翠屏環列下臨溪水冷泉亭踞其上波澄黛蓄淡然意深</p>

<div class="lg regular" style="margin-left:0em;"><div class='lg-row'>靈鷲最幽隱　翠壁寺門前　磊砢百千石　一一青蘿懸</div>
<div class='lg-row'>石邊殘雨晴　新綠洗新泉　眾香發深磵　山氣彌靜專</div>
<div class='lg-row'>況彼長松外　涼影何瀟然　鳴禽不知處　忽爾下空烟</div>
<div class='lg-row'>我欲理古曲　遺音誰與傳　恍逢白居士　亭上方醉眠</div>
</div></div>
<div class='div-other'><a id='mulu444' />
<p class='h2'>從磵西上韜光</p><p>韜光由澗西盤折而上徑仄谷寒筧泉潺多藂灌蘿蔦承翳日光每踞石小坐迴風墜雨幽不可禁昔以樓觀海日門對江潮為勝葢勝在攀躋不在眺望</p>

<div class="lg regular" style="margin-left:0em;"><div class='lg-row'>鷲已深隱　古路尚密茸　乃復更西上　屢折得奇蹤</div>
<div class='lg-row'>斷橋接空磵　泉竹響淙淙　我來晝孤冷　境清難久從</div>
<div class='lg-row'>山風下橫照　石雨墜幽松　蒼蒼不可極　時聞隔湖鐘</div>
<div class='lg-row'>此正迥　遙心迴且重　詎矜江海觀　何地無高峰</div>
</div></div>
<div class='div-other'><a id='mulu445' />
<p class='h2'>冷泉猿嘯<span class='note-inline'>(西湖八景之一)</span></p><p class="byline">無名氏</p><p style="margin-left:0em;text-indent:0em;" class="lg-abnormal"><div class='lg-row'>冷泉亭下北山陲　曾見雌雄共引兒　慣聽山僧朝說法　能隨木客夜吟詩</div>
<div class='lg-row'>松坡日暖人遊後　蕙帳風寒鶴怨時</div>
<div class='lg-row'>惆悵遺音無處覓　竹雞嗁老野棠枝</div>
</p></div>
<div class='div-other'><a id='mulu446' />
<p class='h2'>虛白亭</p><p class="byline">釋來復</p><p style="margin-left:0em;text-indent:0em;" class="lg-abnormal"><div class='lg-row'>洞然一室生虛白　包括須彌百千億　卧遊恍訝玻瓈　幻出諸天帝青色</div>
<div class='lg-row'>常作清靜觀　廓達含太空　水晶寒映座上月　玉氣晴射窗間虹</div>
<div class='lg-row'>神光圓照徹中外　萬物朗融無隔礙</div>
<div class='lg-row'>空明一色鏡涵天　觸目如居燄摩界</div>
<div class='lg-row'>我坐此室依靈光　閻浮大樹多陰涼　門開冷泉境　路入無何鄉</div>
<div class='lg-row'>道人不起那伽定　夜明簾捲當銀潢　扶過毘耶城　趨出摩竭方</div>
<div class='lg-row'>身本無來亦無往　安用三千獅子牀</div>
<div class='lg-row'>可知有相皆非實　明暗色空誰辨酌　莫童子窺習禪　誤作水光投瓦礫</div>
<div class='lg-row'>埽除聖解并凡情　純清絕點泯見精</div>
<div class='lg-row'>忽驚兜率海天曉　紅輪碾破琉璃青</div>
</p></div>
<div class='div-other'><a id='mulu447' />
<p class='h2'>虞僧孺辟穀靈隱山賦寄</p><p class="byline">釋如愚</p><p style="margin-left:0em;text-indent:0em;" class="lg-abnormal"><div class='lg-row'>不飯凡僧飯聖僧　若為辟穀碧山層　洞雲溪水皆相食　卻道人間飽愛憎</div>
</p></div>
<div class='div-other'><a id='mulu448' /><p class="byline"><span class='note-inline'>(國朝)</span>吳偉業</p><p>癸酉同僧彌游韜光，己丑初夏重來，遇慧光禪師，屈指十八年矣，為賦此詩，僧彌已亡，不勝今昔之感。</p>

<div class="lg regular" style="margin-left:0em;"><div class='lg-row'>峰斷江天豁　樓高海日紅　鬚眉千丈雪　衣被五株松</div>
<div class='lg-row'>扶杖孤雲裏　開窗暮雨中　聽泉還洗鉢　好作淨名翁</div>
</div></div>
<div class='div-other'><a id='mulu449' />
<p class='h2'>宿靈隱贈晦公</p><p class="byline">侯汸</p><p style="margin-left:0em;text-indent:0em;" class="lg-abnormal"><div class='lg-row'>古亭鳴澗記來　忽見澄潭映碧新　劫火再興靈鷲寺　儒宗今現法王身</div>
<div class='lg-row'>松臺印月知何夕　禪榻移燈話昔塵</div>
<div class='lg-row'>私愧支硎雞足老　浪抛二十二年春</div>
</p></div>
<div class='div-other'><a id='mulu450' />
<p class='h2'>再過靈隱寺贈三目上人</p><p class="byline">張綱孫</p><p style="margin-left:0em;text-indent:0em;" class="lg-abnormal"><div class='lg-row'>雲門夙昔透禪機　又向蓮峰麈尾揮　座下不驚狂象舞　潭邊常見毒龍歸</div>
<div class='lg-row'>殘鐘石語三車法　涼露香生七寶衣</div>
<div class='lg-row'>自喜陶濳來入社　登樓重宿白雲扉</div>
</p></div>
<div class='div-other'><a id='mulu451' />
<p class='h2'>冷泉亭</p><p class="byline">曹溶</p>
<div class="lg regular" style="margin-left:0em;"><div class='lg-row'>寺門羅眾嶺　邀我入盤雲　天地深無象　溪山綠未分</div>
<div class='lg-row'>遙空飛磵坼　清梵老松聞　幽意何人覺　沙邊問鶴羣</div>
</div></div>
<div class='div-other'><a id='mulu452' />
<p class='h2'>上韜光</p><p style="margin-left:0em;text-indent:0em;" class="lg-abnormal"><div class='lg-row'>十年重作冷泉遊　絕頂依然架竹樓　輸與道人閒坐穩　春晴天闊數江鷗</div>
</p></div>
<div class='div-other'><a id='mulu453' />
<p class='h2'>獨過韜光</p><p class="byline">周亮工</p>
<div class="lg regular" style="margin-left:0em;"><div class='lg-row'>寺裏登山去　韜光景色偏　空林無垢葉　絕巘有清泉</div>
<div class='lg-row'>此地岑寂　看人自往還　蕭然茶話後　吾意已逃禪</div>
</div></div>
<div class='div-other'><a id='mulu454' />
<p class='h2'>遊韜光用關六鈐韻</p><p class="byline">王士祿</p><p style="margin-left:0em;text-indent:0em;" class="lg-abnormal"><div class='lg-row'>岧嶤靈境愜探尋　徑轉時聞谷鳥吟　廚澑引泉衝澗過　齋鐘出寺到山深</div>
<div class='lg-row'>飛飛戲蝶捎荷葉　颯颯鳴蟬散竹林</div>
<div class='lg-row'>司馬遊來成倦客　一椽還擬寄幽岑</div>
</p></div>
<div class='div-other'><a id='mulu455' />
<p class='h2'>遊韜光</p><p class="byline">笪重光</p><p style="margin-left:0em;text-indent:0em;" class="lg-abnormal"><div class='lg-row'>探幽策危磴　石頂得寒泉　坐對不知去　身世兩悠然</div>
</p></div>
<div class='div-other'><a id='mulu456' />
<p class='h2'>偕諸君過靈隱寺雨宿松靄山房限韻（二首）</p><p class="byline">朱彝尊</p><p style="margin-left:0em;text-indent:0em;" class="lg-abnormal"><div class='lg-row'>浮雲乍合山雨微　平岡細路風吹衣　過橋幾處甎塔湧　到寺一道巖泉飛</div>
<div class='lg-row'>斬新白花蕊照眼　依舊青竹園開扉</div>
<div class='lg-row'>攀蘿捫葛信公等　我與僧彌暫息機</div>
<div class='lg-row'>正喜餘霞射東谷　何期簷澑滴階頻　且貪是夕翦燈話　判作來朝著屐人</div>
<div class='lg-row'>慧遠酒邊能發興　周顒肉罷詎生嗔</div>
<div class='lg-row'>貓頭之筍一飽足　況有青青鴨腳芹</div>
</p></div>
<div class='div-other'><a id='mulu457' />
<p class='h2'>松靄山房六咏</p>
<div class='div-other'><a id='mulu458' />
<p class='h3'>四松逕</p><p style="margin-left:0em;text-indent:0em;" class="lg-abnormal"><div class='lg-row'>松子落五粒　松釵橫十尋　我來凡幾宿　夜夜警皋禽</div>
</p></div>
<div class='div-other'><a id='mulu459' />
<p class='h3'>山茶院</p><p style="margin-left:0em;text-indent:0em;" class="lg-abnormal"><div class='lg-row'>二十四春風　一百五寒食　自開雪中花　至今好顏色</div>
</p></div>
<div class='div-other'><a id='mulu460' />
<p class='h3'>清籟居</p><p style="margin-left:0em;text-indent:0em;" class="lg-abnormal"><div class='lg-row'>一夜雨鳴樹　不知雲幾重　推窗看曉色　對面北高峰</div>
</p></div>
<div class='div-other'><a id='mulu461' />
<p class='h3'>西磵</p><p style="margin-left:0em;text-indent:0em;" class="lg-abnormal"><div class='lg-row'>山僧斸茯苓　洗此西磵水　宛轉流樹根　涓涓鳴不已</div>
</p></div>
<div class='div-other'><a id='mulu462' />
<p class='h3'>栗園</p><p style="margin-left:0em;text-indent:0em;" class="lg-abnormal"><div class='lg-row'>布葉密如櫟　結實小於榛　時有芻尼至　翻飛不露身</div>
</p></div>
<div class='div-other'><a id='mulu463' />
<p class='h3'>竹筧</p><p style="margin-left:0em;text-indent:0em;" class="lg-abnormal"><div class='lg-row'>流泉半嶺來　續以青竹管　穿過白花籬　忽注僧廚滿</div>
</p></div></div>
<div class='div-other'><a id='mulu464' />
<p class='h2'>韜光</p><p class="byline">嚴繩孫</p>
<div class="lg regular" style="margin-left:0em;"><div class='lg-row'>遲識韜光路　幽修愜晚尋　竹分諸院水　林合數峰陰</div>
<div class='lg-row'>風雨丹楹古　莓苔綠字深　靜看前輩語　遠愧百年心<span class='note-inline'>(有吾鄉高忠憲公詩)</span></div>
</div></div>
<div class='div-other'><a id='mulu465' />
<p class='h2'>靈隱寺</p>
<div class="lg regular" style="margin-left:0em;"><div class='lg-row'>舊知靈隱寺　此日足幽尋　自昔傳飛錫　于今尚布金</div>
<div class='lg-row'>江流消劫火　山響答潮音　桂子丹崖古　蓮花碧殿深</div>
<div class='lg-row'>到來惟瀑水　近處長林　夜誦聞猿語　朝參見虎心</div>
<div class='lg-row'>未能捐慧業　已是異塵襟　落日荒荒去　春烟細細沈</div>
<div class='lg-row'>祗應埽花雨　息影鷲峰陰</div>
</div></div>
<div class='div-other'><a id='mulu466' />
<p class='h2'>遊韜光菴</p><p class="byline">秦松齡</p>
<div class="lg regular" style="margin-left:0em;"><div class='lg-row'>復與諸山異　藤蘿一徑通　鳥歸孤寺外　人在百泉中</div>
<div class='lg-row'>竹密亂生綠　林疏間落紅　坐來殊自失　何處置微躬</div>
</div></div>
<div class='div-other'><a id='mulu467' />
<p class='h2'>雨宿韜光</p><p class="byline">潘耒</p>
<div class="lg regular" style="margin-left:0em;"><div class='lg-row'>山行晴復雨　小住亦為佳　瀑怒欲崩屋　雲寒時墮懷</div>
<div class='lg-row'>㸐松便靜坐　煮蕨稱清齋　豈必吾廬好　巖棲願始諧</div>
</div></div>
<div class='div-other'><a id='mulu468' />
<p class='h2'>冷泉亭和蓀友樂天留仙</p><p class="byline">陳祚明</p>
<div class="lg regular" style="margin-left:0em;"><div class='lg-row'>峰插蓮花峻　泉瀦德水清　石從天上墜　蘿掛鏡邊生</div>
<div class='lg-row'>澗響孤亭逼　松風列岫橫　來游軒冕客　遂有掛瓢情</div>
</div></div>
<div class='div-other'><a id='mulu469' />
<p class='h2'>癸亥五月三日同次谷過韜光留題</p><p class="byline">沈受宏</p><p style="margin-left:0em;text-indent:0em;" class="lg-abnormal"><div class='lg-row'>我從此地尋精藍　幽勝最愛韜光菴　泉聲竹色轉曲磴　絕頂一望窮東南</div>
<div class='lg-row'>湖作杯盂江作帶　諸峰雲氣相吐含</div>
<div class='lg-row'>鷲嶺卻在山腳下　濃青萬樹浮烟嵐　快哉高閣豁窗牖　仙竈遺蹟同禪龕</div>
<div class='lg-row'>菴中上人我舊識　彈指十載過門三</div>
<div class='lg-row'>老者修髯致瀟灑　少者騷雅頗足談　我來蔬筍輒具飯　所喜煮茗多芳甘</div>
<div class='lg-row'>空囊那得金布地　破費香積應懷慙</div>
<div class='lg-row'>此別匆匆適閩粵　炎天遠道愁難堪</div>
<div class='lg-row'>回思靈山隔塵外　清景月嶂兼風潭　明年定期襆被到　坐卧十日依瞿曇</div>
</p></div>
<div class='div-other'><a id='mulu470' />
<p class='h2'>丁巳嘉平遊韜光</p><p class="byline">王撰</p>
<div class="lg regular" style="margin-left:0em;"><div class='lg-row'>攀蘿探絕勝　高視極長空　海色晴嵐外　江留宿靄中</div>
<div class='lg-row'>竹深千嶂靜　寺遠一泉通　輸與棲禪客　清吟思不窮</div>
</div></div>
<div class='div-other'><a id='mulu471' />
<p class='h2'>斑衣懷古（二首）<span class='note-inline'>(韓世忠別墅)</span></p><p class="byline">吳農祥</p>
<div class="lg regular" style="margin-left:0em;"><div class='lg-row'>夾岸芙蕖合　陰崖薜荔疏　角巾依石室　高枕倚雲廬</div>
<div class='lg-row'>故國多戎馬　將軍狎蹇驢　清涼老居士　問訊更何如</div>
</div><p class="head3">又</p>

<div class="lg regular" style="margin-left:0em;"><div class='lg-row'>尚見思陵記　樓臺有御題　威儀開輦道　曲折向丹梯</div>
<div class='lg-row'>導騎還持葢　高僧共杖黎　名園有勝賞　日日醉如泥</div>
</div></div>
<div class='div-other'><a id='mulu472' />
<p class='h2'>夏首登韜光</p><p class="byline">趙吉士</p>
<div class="lg regular" style="margin-left:0em;"><div class='lg-row'>澗水依山曲　層陰失晝天　一樓浮海日　百雉接江烟</div>
<div class='lg-row'>篠簜留春意　松杉結大年　此間棲託好　聚石與談禪</div>
</div></div>
<div class='div-other'><a id='mulu473' />
<p class='h2'>韜光夜坐</p><p class="byline">厲士貞</p>
<div class="lg regular" style="margin-left:0em;"><div class='lg-row'>石磴隨溪折　巖高眾勢供　泉聲不斷壑　樹影若連峰</div>
<div class='lg-row'>石靜留雲宿　樓虛待月封　清心忘就寐　松響入山鐘</div>
</div></div>
<div class='div-other'><a id='mulu474' />
<p class='h2'>坐金蓮池上（二首）</p><p class="byline">汪懋麟</p><p style="margin-left:0em;text-indent:0em;" class="lg-abnormal"><div class='lg-row'>春去才逢一日晴　深山四月喜問鶯　忽來小閣驚飛雨　卻是山泉滴聲</div>
</p><p style="margin-left:0em;text-indent:0em;" class="lg-abnormal"><div class='lg-row'>韜光絕壁好禪關　今古遊人自往還　何事題名留片石　高吟只數白香山</div>
</p></div>
<div class='div-other'><a id='mulu475' />
<p class='h2'>冷泉亭</p><p style="margin-left:0em;text-indent:0em;" class="lg-abnormal"><div class='lg-row'>此亭不厭百回坐　一杖還從四月來　遊女漸稀山寺靜　渚禽初下夕陽開</div>
<div class='lg-row'>泉聲雨後響尤急　梵唱晚來心欲灰</div>
<div class='lg-row'>忽憶蘄王舊時事　跨驢攜酒亦悠哉</div>
</p></div>
<div class='div-other'><a id='mulu476' />
<p class='h2'>韜光呈晦公</p><p class="byline">柏古</p>
<div class="lg regular" style="margin-left:0em;"><div class='lg-row'>靈鷲萬峰頭　疏鐘出寺樓　江湖烟外渺　巒嶂檻前收</div>
<div class='lg-row'>泉亂晴疑雨　松深夏欲秋　天空飛野鶴　振翼遶滄洲</div>
</div></div>
<div class='div-other'><a id='mulu477' />
<p class='h2'>晨步韜光道中示移暉上人</p><p class="byline">陸繁弨</p>
<div class="lg regular" style="margin-left:0em;"><div class='lg-row'>苔徑淩晨步　籬花帶露垂　溪雲流不盡　海日起何遲</div>
<div class='lg-row'>往事每多悔　他生未可期　不如歸白社　杖履日相隨</div>
</div></div>
<div class='div-other'><a id='mulu478' />
<p class='h2'>靈隱寺</p><p class="byline">王又旦</p><p style="margin-left:0em;text-indent:0em;" class="lg-abnormal"><div class='lg-row'>碧殿金鋪十二重　講筵坐繞百芙蓉　道人不解風旛論　獨愛門前六二峰</div>
</p></div>
<div class='div-other'><a id='mulu479' />
<p class='h2'>晚過靈隱寺訪晦山和尚</p><p class="byline">宋曹</p>
<div class="lg regular" style="margin-left:0em;"><div class='lg-row'>曳屐夕陽動　疏鐘晚寂然　黑猿窺古佛　紅樹鎖飛泉</div>
<div class='lg-row'>道氣千山外　秋風一杖前　不須復登眺　飯罷學安禪</div>
</div></div>
<div class='div-other'><a id='mulu480' />
<p class='h2'>宿靈隱妙香上人房</p><p class="byline">徐延壽</p>
<div class="lg regular" style="margin-left:0em;"><div class='lg-row'>雲藏孤寺迥　北面見高峰　石色埋蒼蘚　泉聲戰亂松</div>
<div class='lg-row'>泥香花下屐　月冷枕邊鐘　僧恐明朝雨　呼歸缽底龍</div>
</div></div>
<div class='div-other'><a id='mulu481' />
<p class='h2'>韜光</p><p class="byline">湯右曾</p><p style="margin-left:0em;text-indent:0em;" class="lg-abnormal"><div class='lg-row'>澗橋徙倚老松根　肅肅巖扉晝不喧　坐覺清風生石壁　行窮修竹見山門</div>
<div class='lg-row'>依依烟郭江光繞　點點林鴉海氣昏</div>
<div class='lg-row'>卻怪白沙春漲闊　遊人指點說潮痕</div>
</p></div>
<div class='div-other'><a id='mulu482' />
<p class='h2'>遊韜光贈山止上人</p><p class="byline">王原祁</p><p style="margin-left:0em;text-indent:0em;" class="lg-abnormal"><div class='lg-row'>捫蘿厯磴倍添幽　乘興還須到上頭　竹樹平分雲外出　江湖一望閣中收</div>
<div class='lg-row'>山僧欲話當年事　刺史空傳昔日遊</div>
<div class='lg-row'>為愛嵐光應惜別　愛君佳句更淹留</div>
</p></div>
<div class='div-other'><a id='mulu483' />
<p class='h2'>韜光看泉</p><p class="byline">繆彤</p>
<div class="lg regular" style="margin-left:0em;"><div class='lg-row'>潭影當窗靜　泉聲入竹幽　晴時長帶雨　夏日竟同秋</div>
<div class='lg-row'>花有金蓮放　魚多赤鯉游　香山詩句好　讀罷向林邱</div>
</div></div>
<div class='div-other'><a id='mulu484' />
<p class='h2'>冷泉亭</p><p class="byline">李德</p>
<div class="lg regular" style="margin-left:0em;"><div class='lg-row'>一脈西山水　分流過此亭　凭欄諸念冷　倒影眾山青</div>
<div class='lg-row'>花落憐春色　人來是客星　乾坤餘我嬾　白眼為誰醒</div>
</div></div>
<div class='div-other'><a id='mulu485' />
<p class='h2'>同邵詹靈隱寺觀說戒</p><p class="byline">龔翔麟</p><p style="margin-left:0em;text-indent:0em;" class="lg-abnormal"><div class='lg-row'>前游詩債未曾句　又向湖邊上釣舟　靈隱寺前天竺後　綠肥紅瘦麥初秋</div>
</p><p style="margin-left:0em;text-indent:0em;" class="lg-abnormal"><div class='lg-row'>寶馬香車赴道場　華鯨法鼓震僧廊　風流二老閒相挈　也趂藂林灌佛忙</div>
</p></div>
<div class='div-other'><a id='mulu486' />
<p class='h2'>石筍峰</p>
<div class="lg regular" style="margin-left:0em;"><div class='lg-row'>石筍槎牙勢　分明走籜龍　欲排霄漢上　時有白雲封</div>
<div class='lg-row'>卓筆誰相擬　采芝人未逢　再來猿已熟　拄杖得從容</div>
</div></div>
<div class='div-other'><a id='mulu487' />
<p class='h2'>九日飛來登高</p><p class="byline">張孺懷</p><p style="margin-left:0em;text-indent:0em;" class="lg-abnormal"><div class='lg-row'>良朋九日共相招　一徑攀崖倚碧霄　漁浦霞明當落照　海門風急上秋潮</div>
<div class='lg-row'>重巖細菊開樽得　絕澗飛泉出樹遙</div>
<div class='lg-row'>歸路上方鐘磬晚　松陰竹色冷蕭蕭</div>
</p></div>
<div class='div-other'><a id='mulu488' />
<p class='h2'>靈隱訪諦暉和尚</p><p class="byline">邵錫申</p><p style="margin-left:0em;text-indent:0em;" class="lg-abnormal"><div class='lg-row'>六橋迤邐虎溪深　三竺岧嶤龍樹陰　石湧樓臺排漢出　潮迴鐘鼓帶星沈</div>
<div class='lg-row'>高僧廬阜開蓮社　才子魚山賦梵音</div>
<div class='lg-row'>借問西來何所道　洞門閉鎖白雲心</div>
</p></div>
<div class='div-other'><a id='mulu489' />
<p class='h2'>上北高峰</p><p class="byline">譚宗</p>
<div class="lg regular" style="margin-left:0em;"><div class='lg-row'>登山便不慵　㩳起北高峰　曉塔眠雲鳥　春泉養洞龍</div>
<div class='lg-row'>海風朝影殿　天樂下疏松　一自西陵別　那知此地逢</div>
</div></div>
<div class='div-other'><a id='mulu490' />
<p class='h2'>癸巳孟夏游韜光菴還坐飛來峰下作呈山公開士</p><p class="byline">王式丹</p><p style="margin-left:0em;text-indent:0em;" class="lg-abnormal"><div class='lg-row'>層巖岝㟧俯流　騁目登臨占上頭　近郭烟橫不斷樹　隔江山入最高樓</div>
<div class='lg-row'>窗搖竹色精廬近　門聽潮聲古剎幽</div>
<div class='lg-row'>坐玩奇峰不歸去　欲移家具住杭州</div>
</p></div>
<div class='div-other'><a id='mulu491' />
<p class='h2'>甲申九月廿七日宿韜光作</p><p class="byline">查嗣瑮</p><p style="margin-left:0em;text-indent:0em;" class="lg-abnormal"><div class='lg-row'>夜氣初澄萬里秋　尺吳寸越兩悠悠　忽驚紅日當窗起　天外金光海一漚</div>
</p></div>
<div class='div-other'><a id='mulu492' />
<p class='h2'>靈隱寺</p><p class="byline">顧嗣立</p>
<div class="lg regular" style="margin-left:0em;"><div class='lg-row'>高峰勢插天　北有青蓮舍　石橋俯碧溪　澗草青可藉</div>
<div class='lg-row'>入門寒颼飅　陰鬱類長夏　江聲走雲根　湖光流樹罅</div>
<div class='lg-row'>猗歟梵王　仙居誰與亞　魚鱗排屋簷　蘚磴任淩跨</div>
<div class='lg-row'>佛殿敞以宏　講堂清且暇　徐行入佳境　悠然如噉蔗</div>
<div class='lg-row'>穿廚繞曲房　石上寒澑瀉　山春草木香　嵐氣爭變化</div>
<div class='lg-row'>巖半一聲鐘　飛墮石梁下</div>
</div></div>
<div class='div-other'><a id='mulu493' />
<p class='h2'>遊雲林寺</p><p class="byline">常安</p><p style="margin-left:0em;text-indent:0em;" class="lg-abnormal"><div class='lg-row'>武林山水自天開　牽率遊人往復迴　石筍楊梅為輔翼　蓮花月桂是輿臺</div>
<div class='lg-row'>泉多咽砌供猿浴　公老留雲任鶴偎</div>
<div class='lg-row'>慚愧香山白太傅　政閒數數入山來</div>
</p></div>
<div class='div-other'><a id='mulu494' />
<p class='h2'>秋日與程風衣坐冷泉亭</p>
<div class="lg regular" style="margin-left:0em;"><div class='lg-row'>寺門臨石瀨　秋葉響楓林　嵐氣變朝暮　溪光自古今</div>
<div class='lg-row'>危亭面峭壁　偃松羅清陰　接飲有山猿　對嗁多野禽</div>
<div class='lg-row'>日影不得到　烟靄空蕭森　冷態異濁流　塵囂任浮沈</div>
<div class='lg-row'>鑑茲寒碧色　寫我清曠心　與子成舊侣　閒坐發幽吟</div>
<div class='lg-row'>憶登釣臺上　懷古覓知音</div>
</div></div>
<div class='div-other'><a id='mulu495' />
<p class='h2'>飛來峰尋理公飯猿處</p><p style="margin-left:0em;text-indent:0em;" class="lg-abnormal"><div class='lg-row'>秋雲壓徑山木秀　清霜點苔石痕瘦　老樹垂藤百丈懸　瀑飛寒玉環峰走</div>
<div class='lg-row'>白猿何處叫西風　夕陽洞口烟濛濛</div>
<div class='lg-row'>聞道當年僧慧理　齋餘香飯施猿公　飯猿有臺儼壁立　我來不見眾猿集</div>
<div class='lg-row'>冀於月夜得聞聲　不似巫山韻悲咽</div>
<div class='lg-row'>理公理公導禪津　頑石點頭猿亦馴　鷲峰終古不飛去　花龕深處四時春</div>
</p></div>
<div class='div-other'><a id='mulu496' />
<p class='h2'>壬戌秋日偕程風衣、陸虛舟遊韜光菴</p>
<div class="lg regular" style="margin-left:0em;"><div class='lg-row'>金天氣森爽　晴光媚秋容　西流大火盡　百卉零露濃</div>
<div class='lg-row'>幽興窅然發　遠欣二客從　登舟復攬轡　迤邐循高峰</div>
<div class='lg-row'>雲林暫休駕　鷲嶺插層空　言尋古巢塢　紆迴一徑通</div>
<div class='lg-row'>松篁飫眼碧　楓柟染未紅　捫葛叩禪室　澗泉響淙淙</div>
<div class='lg-row'>老僧具袈裟　迎我蓮池東　趺坐嗅妙香　清涼心地融</div>
<div class='lg-row'>小蛇名蜥蜴　出沒未化龍　與語多微諦　潛心南北宗</div>
<div class='lg-row'>相邀登傑閣　恍若跨蒼穹　四望渺無際　肯惜目力窮</div>
<div class='lg-row'>江濤與海浪　如聞聲洶洶　眾峰兒孫立　湖水一盂同</div>
<div class='lg-row'>亭午日色淡　古甃鳴寒蟲　老僧呈詩籍　始自香山翁</div>
<div class='lg-row'>沿革六七代　留題盡名公　就中論佳句　頗覺時賢工</div>
<div class='lg-row'>莅浙斯遊最　所嫌太匆匆　回瞻杳烟霧　落日已下春</div>
<div class='lg-row'>率客返歸路　林鴉噪夕風　舟中仍小酌　擬咏繼前蹤</div>
</div></div>
<div class='div-other'><a id='mulu497' />
<p class='h2'>觀雲林寺竹竿引泉</p><p style="margin-left:0em;text-indent:0em;" class="lg-abnormal"><div class='lg-row'>山腹流泉漫浩浩　穿雲絡石縈蘿㠀　琮潺聲落梵王家　錢源龍瀃東西抱</div>
<div class='lg-row'>林坡犖确寺後斜　山僧競把泉源討</div>
<div class='lg-row'>截竹刳心曲折通　挽得銀河落晴顥　跳珠走玉響泠泠　不與溪流爭故道</div>
<div class='lg-row'>涓涓滴滴入香廚　餘波猶得灌瑤草</div>
<div class='lg-row'>漢陰老人憎桔槔　此方更比桔槔巧　試看齋鉢溢清泉　海眾不愁生熱惱</div>
</p></div>
<div class='div-other'><a id='mulu498' />
<p class='h2'>秋日同程風衣遊飛來峰</p><p style="margin-left:0em;text-indent:0em;" class="lg-abnormal"><div class='lg-row'>秋霜拂拂襲衣寒　靈鷲峰頭木葉丹　浮世易隨駒隙過　與君同作畫圖看</div>
<div class='lg-row'>山空四面皆通徑　泉冷終年不起瀾</div>
<div class='lg-row'>莫謂宦途多逸興　良朋好景欲難</div>
</p></div>
<div class='div-other'><a id='mulu499' />
<p class='h2'>秋日登北高峰</p>
<div class="lg regular" style="margin-left:0em;"><div class='lg-row'>虎林最高峰　勢欲摩青蒼　眾峰如兒孫　羅列侍四旁</div>
<div class='lg-row'>分星侵斗度　占位居坎方　火雲秋不收　海氣騰朝光</div>
<div class='lg-row'>澗流汨汨響　野草霏霏香　探幽性所便　陟巘復緣岡</div>
<div class='lg-row'>彎環三十六　拾級褰衣裳　須臾臨絕頂　極目高鴻翔</div>
<div class='lg-row'>慈塔廢已久　禪扉亦荒涼　殷勤懷古意　四望空茫茫</div>
<div class='lg-row'>舍策坐團蒲　安所得壺漿　路遙恐莫致　悔不理游裝</div>
<div class='lg-row'>宦遊四十載　寓目皆難忘　斯地愜素心　信稱雲水鄉</div>
<div class='lg-row'>小詩聊記事　但愧不成章</div>
</div></div>
<div class='div-other'><a id='mulu500' />
<p class='h2'>冷泉亭</p><p style="margin-left:0em;text-indent:0em;" class="lg-abnormal"><div class='lg-row'>峰下流泉泉上亭　泉聲亭影鬬清泠　石危長倩松根護　澗響難俗耳聽</div>
<div class='lg-row'>月照洞中猿浴子　葉飛嶺畔鷲梳翎</div>
<div class='lg-row'>我來倚檻觀魚樂　時有天風語塔鈴</div>
</p></div>
<div class='div-other'><a id='mulu501' />
<p class='h2'>早春陪彭少司農石源遊雲林寺</p><p style="margin-left:0em;text-indent:0em;" class="lg-abnormal"><div class='lg-row'>北峰之麓靈鷲前　龍丹碧護冷泉　蒲牢一聲集緇侣　法螺香梵傳諸天</div>
<div class='lg-row'>幽境四時宜探討　當春巖壑鋪芳草</div>
<div class='lg-row'>花綴柔條爛熳紅　鳥鳴高樹圓吭好　我有嘉賓佐大農　書林武庫羅心胸</div>
<div class='lg-row'>自是西清著作手　曾持玉尺眾所宗</div>
<div class='lg-row'>臘日浙東有疑獄　詔命我公理直曲</div>
<div class='lg-row'>片言初讞稱平允　賓筵乍啟悵歸促</div>
<div class='lg-row'>請公乘興作閒遊　問水亭邊上小舟　九里松陰迎節葢　行行直到澗西頭</div>
<div class='lg-row'>古寺稽年始晉代　雲林宸翰輝朝采</div>
<div class='lg-row'>海氣遙升日氣中　江聲時雜鐘聲內　懷古登樓思渺然　延清佳句至今傳<span class='note-inline'>(延清宋之問字)</span></div>
<div class='lg-row'>試憑鏡檻觀魚樂　不覺塵氛盡棄捐</div>
<div class='lg-row'>共言此遊乃良覿　道合心同情更適</div>
<div class='lg-row'>公如有意記長篇　山靈應喜百朋錫</div>
</p></div>
<div class='div-other'><a id='mulu502' />
<p class='h2'>癸亥仲春八日陪少司農彭石源重遊韜光和白香山蘓東坡韻（二首）</p><p style="margin-left:0em;text-indent:0em;" class="lg-abnormal"><div class='lg-row'>我來曾叩此禪門　秋葉春花景自分　冰泮蓮池分淨水　光生佛頂覆慈雲</div>
<div class='lg-row'>離離雪影當窗見　隱隱松聲徹耳聞</div>
<div class='lg-row'>同上羣峰最高處　頓將塵慮釋糾紛</div>
</p><p style="margin-left:0em;text-indent:0em;" class="lg-abnormal"><div class='lg-row'>紆迴竹徑疑無路　掩映杉扉卻有家　束縛久如轅下馬　登臨暫去井中蛇</div>
<div class='lg-row'>野鳶日暖爭修羽　仙杏風和漸著花</div>
<div class='lg-row'>嘉客莫嫌生活淡　冷泉亭畔酒帘斜</div>
</p></div>
<div class='div-other'><a id='mulu503' />
<p class='h2'>重九前一日偕友游韜光</p><p class="byline">沈元滄</p><p style="margin-left:0em;text-indent:0em;" class="lg-abnormal"><div class='lg-row'>翠竹丹崖仄徑通　昔年曾宿此山中　寒泉聲裏三更月　晚桂香邊一笛風</div>
<div class='lg-row'>不待逢仙悲往夢　久思投社作禪翁</div>
<div class='lg-row'>吟牋茗枕消閒日　未識高人許我同</div>
</p></div>
<div class='div-other'><a id='mulu504' />
<p class='h2'>題雲林寺</p><p class="byline">張雲卿</p><p style="margin-left:0em;text-indent:0em;" class="lg-abnormal"><div class='lg-row'>六朝金粉屬蒼茫　鷲嶺嶤嶤直指堂　不是五丁輸鬼斧　何由千佛剩靈光</div>
<div class='lg-row'>猿聲實帶湘江雨　桂子終留月地香</div>
<div class='lg-row'>百劫紅塵飛不到　欲將心印問空王</div>
</p></div>
<div class='div-other'><a id='mulu505' />
<p class='h2'>同巨觀游韜光</p><p class="byline">景星杓</p>
<div class="lg regular" style="margin-left:0em;"><div class='lg-row'>初從雲林登　俄就石橋轉　曲磴屢迴互　叢篁倏隱顯</div>
<div class='lg-row'>攬衣徑烟綠　穹然造絕巘　不知天復高　下視羣峰淺</div>
<div class='lg-row'>孤竈栖一泉　南楹面雙筍　小留巖桂側　翻經談奧典</div>
<div class='lg-row'>且從龐眉僧　苔龕午供飯</div>
</div></div>
<div class='div-other'><a id='mulu506' />
<p class='h2'>冷泉亭看水</p><p class="byline">吳焯</p><p style="margin-left:0em;text-indent:0em;" class="lg-abnormal"><div class='lg-row'>陡覺寒聲起翠陰　隔溪銀竹映森森　幾棱石齒鎖巖腳　萬簇雪花飛水心</div>
<div class='lg-row'>雁蕩成秋通海尾　魚山有梵聽潮音</div>
<div class='lg-row'>不知此地頻來往　便我中宵冒雨尋</div>
</p></div>
<div class='div-other'><a id='mulu507' />
<p class='h2'>寍峰院晤潘朗君兼看徐杉亭畫壁</p><p style="margin-left:0em;text-indent:0em;" class="lg-abnormal"><div class='lg-row'>偶為聽泉向夜行　寺門未啟客知名　乍來竹徑坐孤閣　聊共龕燈話半更</div>
<div class='lg-row'>風雨蕭寥詩一軸　雲山駘蕩壁雙清</div>
<div class='lg-row'>頻年我慣游吳會　裙屐徧此處迎</div>
</p></div>
<div class='div-other'><a id='mulu508' /><p>癸亥春日，錢塘明府王<span class='note-inline'>(諱)</span>緯，偕張司馬過金沙港。時行童進茶，茶品不一，坐客訝之，明府戲曰「雨前雨後總名茶」，囑主僧作出句。<span class='note-inline'>(義果)</span>以「雲外雲中皆是客」應之，坐客甚喜。明府復偕<span class='note-inline'>(義果)</span>，遂聯成律。</p>
<p style="margin-left:0em;text-indent:0em;" class="lg-abnormal"><div class='lg-row'>禪關靜掩在金沙　為訪桑麻暫駐車<span class='note-inline'>(緯)</span>　雲外雲中皆是客<span class='note-inline'>(果)</span>　雨前雨後總名茶<span class='note-inline'>(緯)</span></div>
<div class='lg-row'>先春滴露成團鳳<span class='note-inline'>(果)</span>　微笑迎風落講花<span class='note-inline'>(緯)</span></div>
<div class='lg-row'>慚愧山僧清供薄　一甌嫩色泛晴霞<span class='note-inline'>(果)</span></div>
</p></div>
<div class='div-other'><a id='mulu509' />
<p class='h2'>秋日小憩白雲山房</p><p class="byline">汪坤</p>
<div class="lg regular" style="margin-left:0em;"><div class='lg-row'>乳竇峰前路　秋聲入徑聞　寒泉千澗落　翠竹半窗分</div>
<div class='lg-row'>石瘦堆黃葉　山深贮白雲　結廬塵境遠　趺坐到斜曛</div>
</div></div>
<div class='div-other'><a id='mulu510' />
<p class='h2'>白雲山房</p><p class="byline">陸秩</p>
<div class="lg regular" style="margin-left:0em;"><div class='lg-row'>卜築依靈鷲　軒楹在翠微　竹聲圍石几　僧影到山扉</div>
<div class='lg-row'>白髮人澹　青山願不違　一枝如可借　願息漢陰機</div>
</div></div>
<div class='div-other'><a id='mulu511' />
<p class='h2'>白雲山房</p><p class="byline">杭世駿</p><p style="margin-left:0em;text-indent:0em;" class="lg-abnormal"><div class='lg-row'>白雲深處掩蒼苔　文練垂窗面面開　曲水暗流花徑去　奇峰多抱小樓來</div>
<div class='lg-row'>愛晴拭几頻看畫　埽榻留賓漫舉杯</div>
<div class='lg-row'>最好萬竿修竹上　一層青翠飯猿臺</div>
</p></div>
<div class='div-other'><a id='mulu512' />
<p class='h2'>冷泉亭</p><p class="byline">桑調元</p>
<div class="lg regular" style="margin-left:0em;"><div class='lg-row'>適從絕壁來　如漿翻白汗　少憩面渟　沁骨不待盥</div>
<div class='lg-row'>潭潭虛白光　一鏡涵止觀　清極少龜魚　石髮風漪散</div>
<div class='lg-row'>春淙雨後盈　落澗飛瀧悍　喧靜本同波　對境發三歎</div>
<div class='lg-row'>今晨游屐稀　孤影漾泉畔　山林其許我　猗玗稱浪漫</div>
</div></div>
<div class='div-other'><a id='mulu513' />
<p class='h2'>飛來峰</p>
<div class="lg regular" style="margin-left:0em;"><div class='lg-row'>造物娛畸人　墮此嵌空石　幽淙一滴寒　春苔幾重碧</div>
<div class='lg-row'>洞陰小沮洳　正可度臘屐　霽散雪竇烟　四罅天光坼</div>
<div class='lg-row'>探奇思遙夜　破碎穿月魄　黠猿攀蘿窺　識我非生客</div>
<div class='lg-row'>陰房透底虛　谺徑削面窄　靜聽冷泉飛　倒磵聲崩湱</div>
<div class='lg-row'>老樹蟠巖根　棧雲掛孤策　莞彼腳拔塵　艱於烏頭白</div>
</div></div>
<div class='div-other'><a id='mulu514' /><p class="byline">蔣宏道</p><p>新夏同沈方舟、陳懶園翁允大、厲樊榭游靈隱，過冷泉亭遇雨，時方舟自金陵還，期而不至者，家兄靜山。</p>

<div class="lg regular" style="margin-left:0em;"><div class='lg-row'>老友還故山　良會成小訂　買舟發明湖　斟酌極幽勝</div>
<div class='lg-row'>披翠覓靈峰　窅冥猶可認　樹老雲氣封　泉冷雨聲應</div>
<div class='lg-row'>接膝坐空亭　曠言得心印　彷彿竹溪遊　缺一興未盡</div>
<div class='lg-row'>歡笑復流連　永日同一瞬　再期踏清秋　但恐疏雙鬢</div>
<div class='lg-row'>西顧霽景微　林中響烟磬</div>
</div></div>
<div class='div-other'><a id='mulu515' />
<p class='h2'>坐冷泉亭</p><p class="byline">鮑鉁</p>
<div class="lg regular" style="margin-left:0em;"><div class='lg-row'>雲林何限好　亭古近招提　石澗泉猶澀　春山綠未齊</div>
<div class='lg-row'>梵聲松影裏　樵唱寺門西　借問呼猿處　空巖鳥亂嗁</div>
</div></div>
<div class='div-other'><a id='mulu516' />
<p class='h2'>題岣嶁山人舊隱</p><p class="byline">釋正嵓</p>
<div class="lg regular" style="margin-left:0em;"><div class='lg-row'>幽心懷蕙草　春晏掇餘芬　山色深不見　谷聲如有聞</div>
<div class='lg-row'>唐虞今邈矣　巢許事空云　欲識當年意　岧岧望白雲</div>
</div></div>
<div class='div-other'><a id='mulu517' />
<p class='h2'>過雲林訪巨濤和尚</p><p class="byline">沈廷瑞</p><p style="margin-left:0em;text-indent:0em;" class="lg-abnormal"><div class='lg-row'>檥棹行經葛塢松　松陰拄杖憩遊踪　雲林突兀前朝寺　梵唄高寒清曉鐘</div>
<div class='lg-row'>法席重開皈淨侣　香臺遙映矗靈峰</div>
<div class='lg-row'>老夫久矣息塵慮　白社流風樂景從</div>
</p></div>
<div class='div-other'><a id='mulu518' />
<p class='h2'>冷泉亭</p>
<div class="lg regular" style="margin-left:0em;"><div class='lg-row'>孤亭時徙倚　萬象縱流觀　對此一淨　令人毛骨寒</div>
<div class='lg-row'>影垂霏溼翠　響激潄危湍　我亦忘機者　欣欣魚鳥歡</div>
</div></div>
<div class='div-other'><a id='mulu519' />
<p class='h2'>止宿雲林丈室與巨公話別</p>
<div class="lg regular" style="margin-left:0em;"><div class='lg-row'>山房鄰絕巘　一榻枕雲眠　涼沁深秋後　燈明古佛前</div>
<div class='lg-row'>心清聞定板　鼻觀溼香烟　萍水孤蹤客　禪棲有緣</div>
</div></div>
<div class='div-other'><a id='mulu520' />
<p class='h2'>題新修雲林寺圖為巨濤和尚作一百韻</p><p class="byline">厲鶚</p><p style="margin-left:0em;text-indent:0em;" class="lg-abnormal"><div class='lg-row'>擅秀明湖曲　鍾祥竺國鄰　瀃分龍蚴蟉　峰聳鷲翻䎙</div>
<div class='lg-row'>洞古聽猿嘯　巖迴得虎馴　筧流空際雨　花界定中春</div>
<div class='lg-row'>裁宇原依晉　繙經漫數秦　駱丞吟海日　達叟弭濤神</div>
<div class='lg-row'>樹識西天栗　叢標北筠　崇基先薙草　表剎屢揚塵</div>
<div class='lg-row'>兜率英規在　[山*耆]闍異跡陳</div>
<div class='lg-row'>聖朝恢正　尊宿導迷津<span class='note-inline'>(謂具德和尚)</span>　白業犍椎妙　青霄結構新</div>
<div class='lg-row'>金繩除劫燼　寶網闢荒榛　簷翼翔霞外　亭楣揭水濱</div>
<div class='lg-row'>襌棲何眇眇　信鼓更[鼓/因][鼓/因]　億眾持芳饌　烝徒侍氎巾</div>
<div class='lg-row'>郅隆當繼治　皇豫厯時巡</div>
<div class='lg-row'>雉扇松門轉　鸞鑣柰苑遵</div>
<div class='lg-row'>奎文通八解　睿藻照三身</div>
<div class='lg-row'>壑迥吹仙籟　雲深拱紫宸　傳燈誠有數　憩錫亟需人</div>
<div class='lg-row'>獅座安逾甲　鯨鐘叩過申　棼橑隨雹落　丹粉共霜泯</div>
<div class='lg-row'>嵐暗諸天像　山悽禮塔民　中興看慧命　大事問前因</div>
<div class='lg-row'>一鉢來京口　雙幐駐澗漘<span class='note-inline'>(巨公為丹徒人)</span>　經營閱膢臘　檀施歎酸辛</div>
<div class='lg-row'>洪願匡緇侣　清修感上賓　寓公延杖履　至誼本慈仁<span class='note-inline'>(謂汪光祿萬松)</span></div>
<div class='lg-row'>發甕書函悟　登階覺地親</div>
<div class='lg-row'>宰官今世現　長者夙緣伸　須達應同號　伽陀更不磷</div>
<div class='lg-row'>蘓家金罔吝　和氏璧非珍　廣度毘尼戒　宣揚如意輪</div>
<div class='lg-row'>荊襄輸梓<span class='corr'>杞</span>　吳越召陶甄　九乳雄樓峻　千香傑閣勻</div>
<div class='lg-row'>睟容臨丈六　紺殿測由旬　締造蹤仍舊　莊嚴力與均</div>
<div class='lg-row'>朱甍舒鳳翅　雕砌甃虯鱗　栱畫拖虹彩　楹彤麗燭銀</div>
<div class='lg-row'>風琴鳴䆗窱　岫幌映紛絪　台岳尋靈驗　高堂拜應</div>
<div class='lg-row'>屋環田字樣　材藉匠師掄　劉塑形疑活　曹衣摺似揗</div>
<div class='lg-row'>攝儀齊儼肅　列坐若嶙峮　相好唐兼梵　魔摧喜復瞋<span class='note-inline'>(以上敘度戒僧六百建轉藏殿鐘樓梵香閣重修大雄寶殿田字殿塑五百羅漢像)</span></div>
<div class='lg-row'>僧坊閑並飾　靜院隙重紉</div>
<div class='lg-row'>剝腐欒櫨具　傾欹板築頻　園開藍軬菜　廥庀睦州薪</div>
<div class='lg-row'>浴牓朝初換　齋庖午最振　孟嘗留取鑊　子敬指餘囷</div>
<div class='lg-row'>改笵勞良冶　精銅聚令辰　飛廉欣搆炭　屏翳怒融鈱</div>
<div class='lg-row'>爐啟圓穹葢　泉投萬斛蠙　湯蓮炊瀲灩　玉粒漲璘㻞</div>
<div class='lg-row'>法食充虛腹　馨聞動佛脣　寧乾寍委土　米汁可行䑳<span class='note-inline'>(以上敘修禪堂寮舍等及重鑄香廚大鍋)</span></div>
<div class='lg-row'>勝景奚煩擇　程功尚未竣</div>
<div class='lg-row'>逶迤鋪澀路　次第補堙陯　岸峭幽淙駛　橋堅暮靄屯</div>
<div class='lg-row'>鏡匳搖繡桷　波底涌華振　望景眸爭鷺　朋遊趾集麕</div>
<div class='lg-row'>到遲尋月桂　去便詠汀蘋　婦孺瞻彌切　焚修浴倍湻</div>
<div class='lg-row'>魚王方溯淛　蛇種亦歸閩　核果供勒　毠㲚獻屈眴</div>
<div class='lg-row'>浮圖楊衒記　洒埽宋雲論<span class='note-inline'>(以上敘砌寺外路築石門澗岸埧及修冷泉亭新建迴龍橋春淙亭)</span></div>
<div class='lg-row'>慨彼稱懸薄　惟知巧算緡　涼軒淒象簟　燠館熨貂茵</div>
<div class='lg-row'>么鳳偏舞　妍蛾雅試顰　膳夫殫瑣瑣　酒史棄諄諄</div>
<div class='lg-row'>寵勢謀攀竇　賢名肯友荀　霍奴驕使氣　鄧析訟連婣</div>
<div class='lg-row'>輦賄溝壑　輸賨謝主臣　竟令空室瞰　豈植福田畇</div>
<div class='lg-row'>智讓生生鳥　心慙趯趯㕙　渡江誰弭楫　旋里有紆紳</div>
<div class='lg-row'>粟濟翳桑餓　囊霑庇葛貧　膠庠甦涸鮒　襦袴逮垂鶉</div>
<div class='lg-row'>稅代償逋　財堪慰厚窀　榮加卿寺秩　譽借比閭詢</div>
<div class='lg-row'>社櫟纔辭歙　陔蘭適守鄞<span class='note-inline'>(時光祿令嗣出守四明)</span></div>
<div class='lg-row'>善根簪紱盛　淨域煥巍臻　震旦傳無盡　恒河永弗湮</div>
<div class='lg-row'>中丞揮巨筆　太史染貞珉<span class='note-inline'>(落成時大中丞常公撰碑文侍讀鄭筠谷先生書丹)</span></div>
<div class='lg-row'>璣貝頒遺哲　壇幢萃此晨　還將東絹滑　細寫素豪純</div>
<div class='lg-row'>小李堆濃綠　迂倪暈淡皴　礬頭摹碧潤　石腳暄蒼嶟</div>
<div class='lg-row'>點綴稽留躅　微茫帝釋儐　郭髯推界畫　范緩出闌楯</div>
<div class='lg-row'>影矗琉璃道　烟橫舍衞闉　四圍羅夕牖　百丈倚秋旻</div>
<div class='lg-row'>八部楞迦肖　珍池長壽倫　面羸休類莧　腕勁欲揮蓴</div>
<div class='lg-row'>繞磴森梧竹　周墀雜䔚　徐熙赤鸚鵡　韓幹白騏驎</div>
<div class='lg-row'>絢合驚懷悚　澄觀止目瞤　裓珠過笠澤　贉錦送淮垠</div>
<div class='lg-row'>險韻差肩陸　奇思直尾鈞　憑增武林事　久久歲踰椿</div>
</p></div>
<div class='div-other'><a id='mulu521' />
<p class='h2'>癸亥秋游雲林訪巨公於面壁軒</p><p style="margin-left:0em;text-indent:0em;" class="lg-abnormal"><div class='lg-row'>去年秋雨聲蕭颯　面壁軒中寄禪榻　曉起推窗失四山　白雲正滃神尼塔</div>
<div class='lg-row'>今年秋霽風灑然　钁頭重舉舊因緣</div>
<div class='lg-row'>隨時喫飯看山坐　不是諸神五味禪</div>
</p></div>
<div class='div-other'><a id='mulu522' />
<p class='h2'>巨公重建春淙亭於清繞橋詩以落之</p>
<div class="lg regular" style="margin-left:0em;"><div class='lg-row'>高僧能復古　華構樹陰閒　倚檻宜聽水　登橋好看山</div>
<div class='lg-row'>魚隨落花出　龍帶暝雲還　只在斯亭下　春來賸占閒</div>
</div></div>
<div class='div-other'><a id='mulu523' />
<p class='h2'>春淙亭次樊榭韻</p><p class="byline">陳章</p>
<div class="lg regular" style="margin-left:0em;"><div class='lg-row'>翼然亭子影　忽照迅流閒　倒濺三春雪　平臨小朵山</div>
<div class='lg-row'>酌時誰識味　聽久竟忘還　晚共嵓僧語　交頭拄杖閑</div>
</div></div>
<div class='div-other'><a id='mulu524' />
<p class='h2'>冷泉亭圖題詠<span class='note-inline'>(附錄)</span></p></div>
<div class='div-other'><a id='mulu525' /><p class="byline">鐂英</p><p>三月十八日，石田、西村二君招予遊西山，予與汝其通先行，憩冷泉以俟。少焉二君至，予詩適成，諸君繼作。石田仍寫圖留為山中故事，俾予錄於上，蒹葭倚玉，媿不稱也。</p>
<p style="margin-left:0em;text-indent:0em;" class="lg-abnormal"><div class='lg-row'>雨晴林壑淨朝暉　一路看松入翠微　芳草似曾留客卧　黃鸝渾欲近人飛</div>
<div class='lg-row'>相逢巖叟收茶早　久別林僧會面稀</div>
<div class='lg-row'>同在冷泉亭上坐　賦詩題畫澹忘歸</div>
</p></div>
<div class='div-other'><a id='mulu526' />
<p class='h2'>次韻</p><p class="byline">沈周</p><p style="margin-left:0em;text-indent:0em;" class="lg-abnormal"><div class='lg-row'>入林兒子送斜暉　酒面風清色漸微　白髮再來渾覺老　青山久住不重飛</div>
<div class='lg-row'>老僧古寺相逢熟　故國遺蹤欲見稀</div>
<div class='lg-row'>千箇長松卧房近　吹燈還照鶴羣歸</div>
</p></div>
<div class='div-other'><a id='mulu527' />
<p class='h2'>同作</p><p class="byline">史鑑</p>
<div class="lg regular" style="margin-left:0em;"><div class='lg-row'>久圖山澤遊　苦為風雨款　驚雷破重陰　及晨陽已顯</div>
<div class='lg-row'>逶迤入幽深　厲揭渡清淺　靈山傳飛來　合澗互回轉</div>
<div class='lg-row'>蘿垂手可捫　松高葢惟偃　陽厓丹霞凝　陰洞蒼雪滿</div>
<div class='lg-row'>秀色如可攬　絕巘竟誰棧　眾竅因風號　羣芳遲春衍</div>
<div class='lg-row'>追念平生歡　厯厯猶在眼　幸逢新相知　已少舊遊伴</div>
<div class='lg-row'>老僧久見招　相攜集閑館　解衣任盤礴　覽物適蕭散</div>
<div class='lg-row'>形忘慮則消　情至心莫展　寄言同盟人　對酒歌勿緩</div>
</div></div>
<div class='div-other'><a id='mulu528' />
<p class='h2'>又</p><p class="byline">汝泰</p><p style="margin-left:0em;text-indent:0em;" class="lg-abnormal"><div class='lg-row'>肩輿侵曉別春城　路繞西湖宛轉行　滿眼青山曾識面　倚雲高樹不知名</div>
<div class='lg-row'>同遊喜有同鄉客　勝日還尋舊日盟</div>
<div class='lg-row'>忽聽奔雷鳴澗底　問人才道是泉聲</div>
</p></div>
<div class='div-other'><a id='mulu529' /><p class="byline">龔翔麟</p><p>沈徵君《冷泉圖》蹟，舊為靈隱僧房物，藍秀才謝青購得之為先大夫壽，在余家二十年矣。躑躅輭紅，言歸未遂，對此恍置身故山林壑間，不覺神往，因和鐂、汝二君詩，記得圖始末。</p>
<p style="margin-left:0em;text-indent:0em;" class="lg-abnormal"><div class='lg-row'>曾倚孤亭送落暉　雲林風景記依微　泉聲咽石奔難住　嵐氣侵衣溼不飛</div>
<div class='lg-row'>歲月漸催塵跡老　鄉山久別夢遊稀</div>
<div class='lg-row'>吟詩看畫生惆悵　白髮滿頭猶未歸</div>
</p><p style="margin-left:0em;text-indent:0em;" class="lg-abnormal"><div class='lg-row'>扁舟自別錦軍城　日日銅街信馬行　畫裏青山逢舊識　眼前烏帽笑浮名</div>
<div class='lg-row'>秋風縱爽蓴鱸約　烟水終尋鷗鷺盟</div>
<div class='lg-row'>記取歸時攜卷軸　先來亭上聽泉聲</div>
</p></div>
<div class='div-other'><a id='mulu530' />
<p class='h2'>次鐂賓山先生韻</p><p class="byline">吳焯</p><p style="margin-left:0em;text-indent:0em;" class="lg-abnormal"><div class='lg-row'>晨坐高齋竟落暉　祗緣讀畫悟幽微　聽來畢靜水生響　看到出神峰欲飛</div>
<div class='lg-row'>往事重題感慨　舊遊如夢記依稀</div>
<div class='lg-row'>回思羣屐經行處　空惱耕烟閣筆歸<span class='note-inline'>(龔田居先生曾屬王石谷臨摹此本)</span></div>
</p></div>
<div class='div-other'><a id='mulu531' />
<p class='h2'>又</p><p class="byline">沈嘉轍</p><p style="margin-left:0em;text-indent:0em;" class="lg-abnormal"><div class='lg-row'>卧看詩畫兩相暉　遐想當年結思微　古木三秋猿已去　寒泉六月雪橫飛</div>
<div class='lg-row'>風流往蹟誰能續　墨瀋猶香知者稀</div>
<div class='lg-row'>曾憶晚來成醉後　一亭烟靄坐忘歸</div>
</p></div>
<div class='div-other'><a id='mulu532' />
<p class='h2'>又</p><p class="byline">厲鶚</p><p style="margin-left:0em;text-indent:0em;" class="lg-abnormal"><div class='lg-row'>石瘦林香起夕暉　風中似有磬聲微　好山招隱貧難買　妙畫通靈久亦飛</div>
<div class='lg-row'>題字尚留前輩在　聽泉今見解人稀</div>
<div class='lg-row'>頻年不踏松陰路　卧以遊之卻忘歸</div>
</p></div>
<div class='div-other'><a id='mulu533' />
<p class='h2'>又</p><p class="byline">施謙</p><p style="margin-left:0em;text-indent:0em;" class="lg-abnormal"><div class='lg-row'>石翁乘興寫春暉　三百年來古意微　雲氣未隨蒼狗化　泉光猶作翠蛟飛</div>
<div class='lg-row'>依然照眼林巒秀　淒絕聯吟耆舊稀</div>
<div class='lg-row'>笑指孤亭留戲語　投閒曾見幾人歸<span class='note-inline'>(追懷田居先生)</span></div>
</p></div>
<div class='div-other'><a id='mulu534' />
<p class='h2'>又</p><p class="byline">趙昱</p><p style="margin-left:0em;text-indent:0em;" class="lg-abnormal"><div class='lg-row'>飄蕭落墨染晴暉　幻出靈機思入微　流水縱橫秋影澹　亂峰點刷白雲飛</div>
<div class='lg-row'>興乘野趣僧過早　夢破花香客至稀</div>
<div class='lg-row'>我獨烟霞已成癖　團瓢結得便忘歸</div>
</p></div>
<div class='div-other'><a id='mulu535' />
<p class='h2'>又</p><p class="byline">趙信</p><p style="margin-left:0em;text-indent:0em;" class="lg-abnormal"><div class='lg-row'>琴書一榻挂清輝　坐展淋漓畫入微　花逐泉聲來崦外　寒侵木葉傍簷飛</div>
<div class='lg-row'>相過笠屐三生舊　此景湖山半壁稀</div>
<div class='lg-row'>觸撥心情思往事　老僧曾約看雲歸</div>
</p></div>
<div class='div-other'><a id='mulu536' />
<p class='h2'>又</p><p class="byline">丁敬</p><p style="margin-left:0em;text-indent:0em;" class="lg-abnormal"><div class='lg-row'>清詩直比謝元暉　寫入丹青更入微　林影尚如翳石瘦　泉光渾覺抱亭飛</div>
<div class='lg-row'>山中故事看誰續　畫裏高流得見稀</div>
<div class='lg-row'>片紙堪敵瓊玖　幾經遼鶴憶人歸</div>
</p></div>
<div class='div-other'><a id='mulu537' />
<p class='h2'>又</p><p class="byline">陳章</p><p style="margin-left:0em;text-indent:0em;" class="lg-abnormal"><div class='lg-row'>明湖翠岫逗清暉　冷燭他鄉夢境微　對雨會心泉不斷　聽風閉目葉都飛</div>
<div class='lg-row'>家山無那悲常隔　殘楮如斯見亦稀</div>
<div class='lg-row'>塵土行幐能借我　客中展處當身歸</div>
</p></div>
<div class='div-other'><a id='mulu538' />
<p class='h2'>又</p><p class="byline">姚立德</p><p style="margin-left:0em;text-indent:0em;" class="lg-abnormal"><div class='lg-row'>山僧有約占餘暉　拈取松花一笑微　院靜幾時參佛去　泉喧終日礙雲飛</div>
<div class='lg-row'>小亭風景常如舊　此流傳見亦稀</div>
<div class='lg-row'>好與安心聊位置　筍鞵拾句但將歸</div>
</p></div>
<div class='div-other'><a id='mulu539' />
<p class='h2'>又</p><p class="byline">趙一清</p><p style="margin-left:0em;text-indent:0em;" class="lg-abnormal"><div class='lg-row'>詩情是謝元暉　畫裏探幽思入微　流水有時鳴汨汨　棲雅不定故飛飛</div>
<div class='lg-row'>孤亭延賞襟懷得　古老行吟歲月稀</div>
<div class='lg-row'>攜向松間少投憩　未妨斜日聽催歸</div>
</p></div>
<div class='div-other'><a id='mulu540' />
<p class='h2'>坐冷泉亭</p><p class="byline">符之恒</p>
<div class="lg regular" style="margin-left:0em;"><div class='lg-row'>寒松韻長吟　吹落風前句　幽子忽自得　晚影一亭聚</div>
<div class='lg-row'>遙見破衲僧　擔筍入深塢　山空擁春雲　商略中宵雨</div>
</div></div>
<div class='div-other'><a id='mulu541' />
<p class='h2'>靈隱寺贈諦暉禪師</p><p class="byline">鮑鉁</p>
<div class="lg regular" style="margin-left:0em;"><div class='lg-row'>三年曾一到　雲水素相親　僧老頭鬚白　山空花草春</div>
<div class='lg-row'>午齋參玉版　香界轉飇輪　舊識栴檀味　從師證法因</div>
</div></div>
<div class='div-other'><a id='mulu542' />
<p class='h2'>冷泉亭</p><p class="byline">馬日璐</p>
<div class="lg regular" style="margin-left:0em;"><div class='lg-row'>鐘韻一星星　幽尋獨此亭　山從入寺好　泉欲過時聽</div>
<div class='lg-row'>冷氣怯春服　清暉隱翠屏　我來嵓下坐　刻石記曾經</div>
</div></div>
<div class='div-other'><a id='mulu543' />
<p class='h2'>和樊榭春淙亭用原韻</p><p class="byline">張四科</p>
<div class="lg regular" style="margin-left:0em;"><div class='lg-row'>誰復斯亭舊　風泉磵間　清寒徹危檻　幽響答空山</div>
<div class='lg-row'>宿鳥驚仍下　浮花去不還　明湖徒夢想　眺聽愧君閑</div>
</div></div>
<div class='div-other'><a id='mulu544' />
<p class='h2'>春淙亭和樊榭作用原韻</p><p class="byline">閔華</p>
<div class="lg regular" style="margin-left:0em;"><div class='lg-row'>重搆此亭古　潺湲一水間　帶花流別澗　和雨響空山</div>
<div class='lg-row'>目送行雲去　心期飛鳥還　我來憑檻久　清話與僧閑</div>
</div></div></div>
<p class='juan'>雲林寺志卷六終</p>
</div><!-- end of div[@id='body'] -->
</body></html>