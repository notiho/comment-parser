<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>增修雲林寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu572' />
<p class='juan'>增修雲林寺志卷八</p>
<div class='div-other'><a id='mulu573' />
<p class='h1'>雜紀</p>
<div class='div-other'><a id='mulu574' />
<p class='h2'>題名<span class='note-inline'>(碑碣附)</span></p>
<div class='div-other'><a id='mulu575' />
<p class='h3'>李谷題名<span class='note-inline'>(在飛來峰頂)</span></p><p>治平甲辰五月七日趙郡李谷容之從男侑奉命謹題<span class='note-inline'>(正書摩崖)</span></p>
</div>
<div class='div-other'><a id='mulu576' />
<p class='h3'>元國書<span class='note-inline'>(在飛來峰書分七層後題至元二十五年八月□日建功德主石僧錄液沙里兼贊摩崖)</span></p></div>
<div class='div-other'><a id='mulu577' />
<p class='h3'>理公塔石刻<span class='note-inline'>(開寶八年募眾重建釋迦磚塔一座在清遶橋靈山里見舊志)</span></p></div>
<div class='div-other'><a id='mulu578' />
<p class='h3'>天削芙蓉四字<span class='note-inline'>(在理公巖見舊志)</span></p></div>
<div class='div-other'><a id='mulu579' />
<p class='h3'>周伯琦理公巖記<span class='note-inline'>(在理公巖)</span></p><p>理公巖昔高僧慧理師嘗燕寂焉在錢塘虎林山天竺招提之東玲瓏幽邃竹樹岑蔚至正九年上人慧苣居觀堂起廢緝敝爰開是巖窈窕繚復霩如堂皇雲涌雪積發洩靈藴後七年左丞綏寍楊公之弟元帥伯顏清暇游愒快奇樂靜捐金庀工載鑿巖石刻十佛及補陀大士像金碧炳赫怳躋西土冀邀福惠壽我重親利我軍旅冰釋氛沴永奠方岳巖之異勝誕增於昔為虎林奇觀實苣公軌行精慤有以致之居甿號曰菩薩葢非夸益天竺和尚允若師臘已八十與苣同志徵文示久乃篆諸石浙省參知政事番陽周伯琦伯温記書<span class='note-inline'>(篆書摩崖)</span></p>
</div>
<div class='div-other'><a id='mulu580' />
<p class='h3'>龍洞三大字<span class='note-inline'>(在洞額)</span></p><p>龍洞　金華王庭書<span class='note-inline'>(正書上三字徑八寸今已剗去傍款存)</span></p>
</div>
<div class='div-other'><a id='mulu581' />
<p class='h3'>龍洞三字<span class='note-inline'>(在洞門元江淮釋都總統所經厯郭口書見舊志)</span></p></div>
<div class='div-other'><a id='mulu582' />
<p class='h3'>龍洞鑿佛題名<span class='note-inline'>(在洞內廣順元年歲次辛亥四月三日鐫記小楷文不錄摩崖)</span></p></div>
<div class='div-other'><a id='mulu583' />
<p class='h3'>烏重儒題名<span class='note-inline'>(在龍洞)</span></p><p>泉州刺史烏重儒寶厤二年六月十八日口口過遊此寺<span class='note-inline'>(正書摩崖)</span></p>
</div>
<div class='div-other'><a id='mulu584' />
<p class='h3'>孫覺等題名<span class='note-inline'>(在龍洞)</span></p><p>孫覺張徽戊申十一月晦同來<span class='note-inline'>(正書摩崖)</span></p>
</div>
<div class='div-other'><a id='mulu585' />
<p class='h3'>蘓頌等題名<span class='note-inline'>(在龍洞)</span></p><p>蘓頌子容蔣之奇穎叔岑象求巖起李<span class='corr'>杞</span>堅甫熙寍壬子<span class='note-inline'>(正書摩崖)</span></p>
</div>
<div class='div-other'><a id='mulu586' />
<p class='h3'>高荷題名<span class='note-inline'>(在龍洞)</span></p><p>子勉游<span class='note-inline'>(行書字徑五寸)</span>　熙寍丁巳<span class='note-inline'>(小行書摩崖)</span></p>
</div>
<div class='div-other'><a id='mulu587' />
<p class='h3'>李琮等題名<span class='note-inline'>(在龍洞)</span></p><p>李琮朱明之楊景略黃頌胡援林熙元豐二年五月四日游靈隱洞<span class='note-inline'>(正書橫寫文右行摩崖)</span></p>
</div>
<div class='div-other'><a id='mulu588' />
<p class='h3'>陸德輿等題名<span class='note-inline'>(在龍洞)</span></p><p>陸德輿載之趙與譍致道與訔中甫湻祐戊申中伏後一日避暑同來<span class='note-inline'>(正書摩崖)</span></p>
</div>
<div class='div-other'><a id='mulu589' />
<p class='h3'>潛說友題名<span class='note-inline'>(在龍洞)</span></p><p>潛說友君高父<span class='note-inline'>(柳葉篆字徑八寸)</span>咸湻乙丑閏月<span class='note-inline'>(正書摩崖)</span></p>
</div>
<div class='div-other'><a id='mulu590' />
<p class='h3'>亢氏也先帖木題名<span class='note-inline'>(在龍洞)</span></p><p>皇元至王庚寅春吉日副崇亢氏也先帖木<span class='note-inline'>(正書字徑三寸摩崖)</span></p>
</div>
<div class='div-other'><a id='mulu591' />
<p class='h3'>郝璿等題名<span class='note-inline'>(在青林洞)</span></p><p>太平興國二年戊寅十二月二日郝璿與知府正范轉運使副劉杜巡檢太保翟部判官杜通理孟同至此<span class='note-inline'>(正書摩崖)</span></p>
</div>
<div class='div-other'><a id='mulu592' />
<p class='h3'>查仲道等題名　查應辰等續題<span class='note-inline'>(二刻在青林洞)</span></p><p>江右查仲道錢塘周世科西蜀曹山□□□庭訓□　後百有四年兵部查公曾孫朝散大夫提舉兩浙常平等事應辰察推周公曾孫承議通判越州軍事穜復同遊此洞敬觀遺刻實崇寍改元歲次壬午□月二十有八日也<span class='note-inline'>(俱正書摩崖)</span></p>
</div>
<div class='div-other'><a id='mulu593' />
<p class='h3'>胡承德鑿佛題名<span class='note-inline'>(在青林洞)</span></p><p>弟子胡承德伏為四恩三有命石工鐫盧舍那佛會一十七身所期來往觀瞻同生淨土時大宋乾興□□四月日記<span class='note-inline'>(正書摩崖)</span></p>
</div>
<div class='div-other'><a id='mulu594' />
<p class='h3'>錢德範等題名<span class='note-inline'>(在青林洞)</span></p><p>臨安錢德範莆陽僧貽孫同游皇祐二年六月一日<span class='note-inline'>(正書摩崖)</span></p>
</div>
<div class='div-other'><a id='mulu595' />
<p class='h3'>沈立等題名<span class='note-inline'>(在青林洞)</span></p><p>立之中行伯敭子雍子明熙寍辛亥九月廿三日同游<span class='note-inline'>(正書摩崖)</span></p>
</div>
<div class='div-other'><a id='mulu596' />
<p class='h3'>晁端彥題名<span class='note-inline'>(在青林洞)</span></p><p>晁美叔熙寍八年七月八日題<span class='note-inline'>(正書字徑三寸摩崖)</span></p>
</div>
<div class='div-other'><a id='mulu597' />
<p class='h3'>趙善䢿等題名<span class='note-inline'>(在青林洞)</span></p><p>浚儀趙善䢿國安誗夫子美必愿立夫成紀李劉公甫宛陵奚柷和甫開封向士逢吉甫古栝朱方叔君猷嘉定十有五年末伏日避暑來遊<span class='note-inline'>(隸書摩崖)</span></p>
</div>
<div class='div-other'><a id='mulu598' />
<p class='h3'>石景衡等題名<span class='note-inline'>(在青林洞)</span></p><p>石景衡叔平杜僎升陽同游<span class='note-inline'>(小字正書摩崖無年月)</span></p>
</div>
<div class='div-other'><a id='mulu599' />
<p class='h3'>道宗等題名<span class='note-inline'>(在青林洞)</span></p><p>道宗用晦行甫己未三月三日遊<span class='note-inline'>(正書摩崖無年月)</span></p>
</div>
<div class='div-other'><a id='mulu600' />
<p class='h3'>射旭洞鑿佛題名<span class='note-inline'>(在洞門)</span></p><p>清□弟子陸慶妻李氏一孃造觀世音菩薩一尊乾興元年四月日記<span class='note-inline'>(行書摩崖)</span></p>
</div>
<div class='div-other'><a id='mulu601' />
<p class='h3'>冷泉亭碑<span class='note-inline'>(舊在亭上吳越寶大元年癸未立石見成化杭州府志)</span></p></div>
<div class='div-other'><a id='mulu602' />
<p class='h3'>吳越經幢<span class='note-inline'>(在寺門)</span></p><p>大佛頂陀羅尼經<span class='note-inline'>(左幢)</span></p>
<p>大隨求得大自在陁羅尼咒經<span class='note-inline'>(右幢。經文俱不錄)</span></p>
<p>新建佛國寶幢願文　葢聞慧炬西然法雲東被眷言興建實煥簡編我國家裂壤受封帶河礪岳勤王而繼世諒荷寵以乘時言念宗聿懷多福於是旁搜勝景廣闢宏規築湖畔之山岡構城西之佛閣莫不遐森<span class='corr'>杞</span>梓妙選楩柟營窣漢之基坰列倚天之像設釋迦化生中尊而高儼睟容慈氏彌陀分坐而淨標妙相仍於寶地對樹法幢雕琢琅玕磨礱琬琰勒隨求之梵語刊佛頂之袐文直指丹霄雙分八面伏願興隆霸祚延遠洪源受靈貺於祖先助福禧於悠久軍民輯睦疆宇肅寍宗族以之咸康官寮以之共治四十八願永符法處之良因八十種好更備曇摩之圓智得大堅固不可稱量凡在含生同躋覺路　天下大元帥吳越國王錢俶建　時大宋開寶二年己巳歲閏五月日<span class='note-inline'>(二幢同並正書)</span></p>
</div>
<div class='div-other'><a id='mulu603' />
<p class='h3'>經塔<span class='note-inline'>(在寺內殿墀下)</span></p><p>大佛頂陀羅尼經<span class='note-inline'>(二塔經文同並正書無題款)</span></p>
</div>
<div class='div-other'><a id='mulu604' />
<p class='h3'>梁簡文帝石像記<span class='note-inline'>(舊在寺中至道二年正月承奉守將作監丞梅詢撰寺僧刻石見成化杭州府志)</span></p></div>
<div class='div-other'><a id='mulu605' />
<p class='h3'>景德靈隱寺記<span class='note-inline'>(舊在寺中羅處約撰見錢塘縣志)</span></p></div>
<div class='div-other'><a id='mulu606' />
<p class='h3'>重修靈隱寺記<span class='note-inline'>(舊在寺中皇祐四年端明殿學士朝請大夫尚書禮部侍部李淑撰見成化杭州府志)</span></p></div>
<div class='div-other'><a id='mulu607' />
<p class='h3'>三十六般篆書金剛經<span class='note-inline'>(舊在寺中宋寺僧莫菴道閒集見錢塘志)</span></p></div>
<div class='div-other'><a id='mulu608' />
<p class='h3'>司空相國書<span class='note-inline'>(舊在寺中見輿地碑記)</span></p></div>
<div class='div-other'><a id='mulu609' />
<p class='h3'>嵩嶽大師影堂記<span class='note-inline'>(舊在寺中見輿地碑目)</span></p></div>
<div class='div-other'><a id='mulu610' />
<p class='h3'>張奎等題名<span class='note-inline'>(在靈隱山)</span></p><p>太常寺太祝張奎拱微太常寺太祝張覲經臣進士□文安□□康宅辛巳□夏十日同游謹記<span class='note-inline'>(正書摩崖)</span></p>
</div>
<div class='div-other'><a id='mulu611' />
<p class='h3'>王兢等題名<span class='note-inline'>(在靈隱後山)</span></p><p>王兢皇甫彥李聞王修俞俟同游宣和四年三月十一日<span class='note-inline'>(正書字徑三寸文右行摩崖)</span></p>
</div>
<div class='div-other'><a id='mulu612' />
<p class='h3'>沈遼等題名<span class='note-inline'>(在靈隱後山)</span></p><p>睿達善述素道與炳之來癸卯重午<span class='note-inline'>(正書摩崖)</span></p>
</div></div>
<div class='div-other'><a id='mulu613' />
<p class='h2'>物產</p><p>唐時靈隱寺多海石橊花白公詩云：宿因月桂落，醉為海橊開。</p>
<p>八面松舊在寺門外乃造北高峰塔時瘞銜塼犬於松下詳太平廣記</p>
<p>贊寍律師嘗著筍譜有云木竹筍出靈隱山中中堅亦通小脈筍堅可食採竹作杖可愛新婦竹筍出武林山陰其竹圓直韌可為篾筍則三月而生可食扶竹筍今武林山西舊謂雙竹院中所產修篁嫩條皆對抽並引鶴膝竹出靈隱山節密而內實略如天壇藤間有突起者又記天目僧詩云我本無根株只將筍為命此可備山中故事也</p>
<p>方竹格古要論云出西蜀杭州西湖飛來峰下亦有之</p>
<p>田子藝品泉以龍武林為第一</p>
<p>陸次雲湖壖雜記云晉理公至靈隱謂飛來峰自靈鷲飛來人不之信因就洞中呼黑白二猿為證二猿受記而隱數千年不復見矣順治己丑秋夜一僧於月下見一白猿立於峰頂皎如白雪映月逾潔辛卯冬青蓮閣下一黑猿戴笠而趨眾皆見而呼之猿卻顧微吟越溪而去</p>
<p>林洪山家清供云一日過靈鷲訪僧蘋洲留午粥甚香乃酴醿花也</p>
</div>
<div class='div-other'><a id='mulu614' />
<p class='h2'>著述<span class='note-inline'>(題額附)</span></p><p>武林山七志一卷明仁和邵穆生汝宣著穆生後更名重生隱居靈隱山中因著此書</p>
<p>靈隱寺志八卷明昌黎白珩子佩撰萬厤壬辰太子少保吏部尚書元洲張瀚序</p>
<p>冷泉亭三大字舊在亭上冷泉二字白居易書亭字蘓軾續書見武林舊事</p>
<p>冷泉亭三大字舊在亭上旴江左贊隸書見西湖遊覽志</p>
<p>冷泉亭對聯圓機風與溪相答妙義人同石共談</p>
<p>世宗憲皇帝御製華亭刑部尚書<span class='note-inline'>(臣)</span>張照書</p>
<p>面壁軒堅覺寶成匾婁水大學士王掞書</p>
<p>春淙亭三字海寍大學士陳世倌書</p>
<p>石叟塔院慧日舒光匾華亭大司寇張照書</p>
<p>面壁軒直指心宗匾華亭大司寇張照書</p>
</div>
<div class='div-other'><a id='mulu615' />
<p class='h2'>圖畫</p><p>沈周飛來峰圖見蹟日錄</p>
<p>沈周靈隱山畫卷自題倣大癡道人見江村銷夏錄</p>
<p>程嘉燧冷泉亭圖見名山勝槩記</p>
<p>李流芳西湖卧遊畫冷泉紅樹圖見檀園集</p>
</div></div>
<p class='juan'>雲林寺志卷八終</p>
</div><!-- end of div[@id='body'] -->
</body></html>