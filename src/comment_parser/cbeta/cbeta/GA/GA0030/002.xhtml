<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>崇福寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu17' />
<p class='juan'>崇福寺志卷二</p><p class="byline">臨江里人朱文藻纂輯</p><p class="byline">本寺住持釋原參訂</p>
<div class='div-other'><a id='mulu18' />
<p class='h1'>寺宇上</p>
<div class='div-other'><a id='mulu19' />
<p class='h2'>關帝殿</p><p style="margin-left:1em">本寺山門第一進凡五閒門外左右八字牆各一帶左偏園地東房舊址今歸寺內右牆小門通東北房出入殿乾隆癸丑年里人吳隆昌等因舊重建<span class='note-inline'>(按記略載康熙辛卯年創山門至乾隆丁酉之冬始修關帝殿至是年因舊規模而更新)</span>殿中供奉關帝祈禱極靈凡有事不決及蠶收葉價致誠卜笤無不響應</p>
</div>
<div class='div-other'><a id='mulu20' />
<p class='h2'>關帝笤經</p><p style="margin-left:2em">按笤字本音條笤帚也未有作卜笤用者卜者所用古謂之杯珓以玉之音類篇云巫以占吉凶者演繁露云杯珓用兩蚌殻或用竹根字又或作筊石林燕語高辛廟有竹桮筊以一俯一仰聖筊演繁露及石林燕語皆宋人之書則筊用竹根與俯仰聖之制由來久矣今若從古當作筊字然時俗皆通用笤字遽易之恐啓後人之惑姑從俗作笤</p>
<p style="margin-left:2em">凡占者神前默禱以手舉笤二枚相合而擲于地三擲而畢以一仰一覆者聖兩仰者陽兩覆者陰檢讀笤經以占吉凶經語舊書於粉板今里人金懷捐貲刻本印以籤條占者免謄寫之勞矣經語甚樸遫無文韻多不諧經厯年久不無流傳之誤今悉仍原本鐫之不復改易取其徵驗已久也惟尋求命意頗與易理相通葢易以陽君子陰小人君子道長則吉小人道長則凶故經語中以聖陽多者吉陰多者凶陽固合於君子之道而聖則陰陽相合也三擲分列六猶易卦之有六爻一陽一陰謂之聖以配爻辭則先陽後陰如三聖畫六爻是陽陰陽陰陽陰自下而上成濟卦餘悉倣此推之今取易爻與經語參詳無不相合可知當時製經二十八字具有深意非漫爾之也愚悟此理因詳加疏解備載於此願與占者共曉然於神靈之不爽也</p>
<div style="margin-left:2em">三聖　　上上　<img src='../images/GA030pb036_01.gif' alt='GA030pb036_01.gif' />　離下坎上濟卦</div>

<div class="lg regular" style="margin-left:0em;"><div class='lg-row'>風雲際會正當時　萬事亨通大可</div>
<div class='lg-row'>三日幸逢歡喜到　花開結子月光輝</div>
</div><p style="margin-left:2em">水火相交坎離濟六爻之位各得其正故風雲際會萬事亨通也離光照水如花開之麗月光之輝六二爻辭云勿逐七日得此云三日者極言其速也</p>
<div style="margin-left:2em">聖陰陰　下下　<img src='../images/GA030pb037_01.gif' alt='GA030pb037_01.gif' />　震下坤上復卦</div>

<div class="lg regular" style="margin-left:0em;"><div class='lg-row'>初時有吉後頭凶　莫把奸人作弟兄</div>
<div class='lg-row'>日後反成冤業債　總然得利也空空</div>
</div><p style="margin-left:2em">一陽初復而羣陰尚蔽於上故初吉後凶易云朋來無咎然君子少小人多慮奸人害也</p>
<div style="margin-left:2em">聖聖陽　上上　<img src='../images/GA030pb037_02.gif' alt='GA030pb037_02.gif' />　離下巽上家人卦</div>

<div class="lg regular" style="margin-left:0em;"><div class='lg-row'>貴人相濟合陽陰　何慮前途不太平</div>
<div class='lg-row'>千里威風惟君有　他年金谷自豐盈</div>
</div><p style="margin-left:2em">卦辭云女正位乎內男正位乎外是陽陰相合之象上九一爻有孚威如經故云千里威風惟君有也</p>
<div style="margin-left:2em">聖聖陰　中平　<img src='../images/GA030pb038_01.gif' alt='GA030pb038_01.gif' />　離下坤上明夷卦</div>

<div class="lg regular" style="margin-left:0em;"><div class='lg-row'>男子行藏事合成　買賣何須用一人</div>
<div class='lg-row'>防他久遠遭他計　利不成時反受虧</div>
</div><p style="margin-left:2em">離明象而逼於三陰小人<span class='corr'>間</span>阻故買賣不宜專任一人也小人用事遭計受虧害所必至矣</p>
<div style="margin-left:2em">聖陽陽　上上　<img src='../images/GA030pb039_01.gif' alt='GA030pb039_01.gif' />　離下乾上同人卦</div>

<div class="lg regular" style="margin-left:0em;"><div class='lg-row'>無憂無慮太平年　坐賈行商利萬千</div>
<div class='lg-row'>病者起身官事散　求謀作事有良緣</div>
</div><p style="margin-left:2em">此卦利涉大川之象故云商賈皆利文明以健故云病者起身君子能通天下之志故官事散卦名同人故謀事有良緣也</p>
<div style="margin-left:2em">聖陰陽　下下　<img src='../images/GA030pb039_02.gif' alt='GA030pb039_02.gif' />　震下巽上益卦</div>

<div class="lg regular" style="margin-left:0em;"><div class='lg-row'>倚勢須防有盡時　莫持豪富莫欺貧</div>
<div class='lg-row'>神明不佑終非久　禍患臨時悔也遲</div>
</div><p style="margin-left:2em">卦有損上益下之象益中有損戒人勿自恃也經云禍患臨時悔也遲葢因易上九爻辭有立心勿恆凶之語而重警之</p>
<div style="margin-left:2em">聖陽陰　中平　<img src='../images/GA030pb040_01.gif' alt='GA030pb040_01.gif' />　離下震上豐卦</div>

<div class="lg regular" style="margin-left:0em;"><div class='lg-row'>好好行來又若何　幾乎失卻在中途</div>
<div class='lg-row'>若非用力施計　反被旁人笑是非</div>
</div><p style="margin-left:2em">豐卦王假之勿憂宜日中日中與中途同一中也云勿憂則先已有憂故云幾乎失卻也離明象震動象明以動而後豐則當用力施矣</p>
<div style="margin-left:2em">聖陽聖　上上　<img src='../images/GA030pb040_02.gif' alt='GA030pb040_02.gif' />　離下兌上革卦</div>

<div class="lg regular" style="margin-left:0em;"><div class='lg-row'>讀書及早登金榜　吉人懷孕必生男</div>
<div class='lg-row'>丹詔貴人相接引　憑他謀望總如斯</div>
</div><p style="margin-left:2em">革卦辭云文明以說（悅）大亨以正故云讀書早登金榜也離火兌澤水火相息又生息之義故懷孕生男也湯武革命順天應人故云丹詔接引也</p>
<div style="margin-left:2em">聖陰聖　中平　<img src='../images/GA030pb041_01.gif' alt='GA030pb041_01.gif' />　震下坎上屯卦</div>

<div class="lg regular" style="margin-left:0em;"><div class='lg-row'>你問前程事若何　小人阻閒在中途</div>
<div class='lg-row'>勸君且過月半後　任汝施笑呵呵</div>
</div><p style="margin-left:2em">此卦乾坤始交而遇陰險故云中途阻隔也過月半者坎陷過中則震動奮發可任汝施矣</p>
<div style="margin-left:2em">三陽　　上上　<img src='../images/GA030pb042_01.gif' alt='GA030pb042_01.gif' />　乾下乾上乾卦</div>

<div class="lg regular" style="margin-left:0em;"><div class='lg-row'>三陽交泰似新年　到處風光萬物鮮</div>
<div class='lg-row'>花滿路時香滿袖　家家齊插嫩楊枝</div>
</div><p style="margin-left:2em">此卦六畫皆奇上下皆乾陽之純而健之至也三陽開泰正月之象萬物資始於卦上吉</p>
<div style="margin-left:2em">三陰　　下下　<img src='../images/GA030pb042_02.gif' alt='GA030pb042_02.gif' />　坤下坤上坤卦</div>

<div class="lg regular" style="margin-left:0em;"><div class='lg-row'>說起愁來愁更多　禍從天降兩相磨</div>
<div class='lg-row'>寬心待過甲子日　可保平安免難波</div>
</div><p style="margin-left:2em">羣陰相連愁多之象坤卦西南得朋東北喪朋安貞吉甲東北子亦正北經故云過甲子日保平安也</p>
<div style="margin-left:2em">陰陽陽　下下　<img src='../images/GA030pb043_01.gif' alt='GA030pb043_01.gif' />　艮下乾上遯卦</div>

<div class="lg regular" style="margin-left:0em;"><div class='lg-row'>閒是閒非不可聽　聽了卻是惱人心</div>
<div class='lg-row'>從今一筆鈎消罷　各自尋門自主張</div>
</div><p style="margin-left:2em">遯卦君子遠小人之象故云是非不可聽也凡事退避則小有利貞故云可各自主張也</p>
<div style="margin-left:2em">陽陰陰　下下　<img src='../images/GA030pb043_02.gif' alt='GA030pb043_02.gif' />　兌下坤上臨卦</div>

<div class="lg regular" style="margin-left:0em;"><div class='lg-row'>欲知機處未知機　小輩陰人惹是非</div>
<div class='lg-row'>作急隄防須仔細　免骨肉兩分離</div>
</div><p style="margin-left:2em">臨卦君子思無窮乃尊長戒小輩之意也卦象二陽上逼四陰剛不勝柔故云隄防須仔細也</p>
<div style="margin-left:2em">陽聖陰　中平　<img src='../images/GA030pb044_01.gif' alt='GA030pb044_01.gif' />　乾下坤上泰卦</div>

<div class="lg regular" style="margin-left:0em;"><div class='lg-row'>貴人相濟合陰陽　何慮前途不吉昌</div>
<div class='lg-row'>勸君諸事須守舊　免後悔喜洋洋</div>
</div><p style="margin-left:2em">此卦天地交泰之象經故云貴人相濟合陰陽也君子之道雖長而小人之道尚未盡消故須守舊</p>
<div style="margin-left:2em">陰聖陽　中平　<img src='../images/GA030pb044_02.gif' alt='GA030pb044_02.gif' />　艮下巽上漸卦</div>

<div class="lg regular" style="margin-left:0em;"><div class='lg-row'>說起愁來且莫愁　先凶後吉不須憂</div>
<div class='lg-row'>當時卻被花徒哄　更有收成在後頭</div>
</div><p style="margin-left:2em">卦有漸進之義故云先凶後吉彖辭云女歸吉故云被花徒哄也進得位往有功故云有收成在後</p>
<div style="margin-left:2em">陽陰聖　中平　<img src='../images/GA030pb045_01.gif' alt='GA030pb045_01.gif' />　兌下坎上節卦</div>

<div class="lg regular" style="margin-left:0em;"><div class='lg-row'>行人性急反成遲　諸事還須許愿心</div>
<div class='lg-row'>官事求謀因半阻　始中還有好收成</div>
</div><p style="margin-left:2em">節有限止之義故急而反遲求謀半阻也兌說<span class='note-inline'>(悅)</span>坎險說<span class='note-inline'>(悅)</span>以行險故許愿心以求說<span class='note-inline'>(悅)</span>神明而後可行乎險也天地節而四時成故云有好收成也</p>
<div style="margin-left:2em">陰陽聖　中平　<img src='../images/GA030pb046_01.gif' alt='GA030pb046_01.gif' />　艮下兌上咸卦</div>

<div class="lg regular" style="margin-left:0em;"><div class='lg-row'>小人破戒禍相隨　我若無私也不妨</div>
<div class='lg-row'>但把一心行正道　自然天理不相虧</div>
</div><p style="margin-left:2em">此卦艮下兌上艮山兌澤山剛澤柔柔上剛下當以正心相感則無私矣無私則天理不虧小人不能禍也</p>
<div style="margin-left:2em">陰陽陰　上上　<img src='../images/GA030pb046_02.gif' alt='GA030pb046_02.gif' />　艮下震上小過卦</div>

<div class="lg regular" style="margin-left:0em;"><div class='lg-row'>風霜磨盡好音來　眼見天紅日開</div>
<div class='lg-row'>否極泰來生造化　訟事和同病好來</div>
</div><p style="margin-left:2em">卦辭有飛鳥道之音故云好音來也六五爻辭有密雲不雨故云眼見天紅日也下艮否極上震泰來山上有雷動盪之象故訟和而病好也</p>
<div style="margin-left:2em">陽陰陽　中平　<img src='../images/GA030pb047_01.gif' alt='GA030pb047_01.gif' />　兌下巽上中孚卦</div>

<div class="lg regular" style="margin-left:0em;"><div class='lg-row'>好好行來自逞强　慌忙作事欠端詳</div>
<div class='lg-row'>愚夫弄巧反成拙　忍耐胷中免禍殃</div>
</div><p style="margin-left:2em">此卦上下四陽中容二陰乃中虛之象外實內虛象如舟楫逞强慌忙皆行舟之不穩者勿貪</p>
<p style="margin-left:2em">利涉而說<span class='note-inline'>(悅)</span>遜以前則忍耐之受益多矣</p>
<div style="margin-left:2em">陽聖陽　上上　<img src='../images/GA030pb048_01.gif' alt='GA030pb048_01.gif' />　乾下巽上小畜卦</div>

<div class="lg regular" style="margin-left:0em;"><div class='lg-row'>君欲求謀事必諧　吉人天相喜重來</div>
<div class='lg-row'>春風動處花香繞　異日回頭著錦衣</div>
</div><p style="margin-left:2em">此卦風行天上之象經故云春風動處花香繞也柔得位而上下應之故謀事必諧</p>
<div style="margin-left:2em">陰聖陰　中平　<img src='../images/GA030pb048_02.gif' alt='GA030pb048_02.gif' />　艮下坤上謙卦</div>

<div class="lg regular" style="margin-left:0em;"><div class='lg-row'>千般用力事難成　纔到完成又未成</div>
<div class='lg-row'>到底半凶有半吉　小心守舊保安寧</div>
</div><p style="margin-left:2em">謙卦本六爻皆吉然地中有山則裒多益寡用力不易成也經云半凶半吉小心守舊者戒人勿自滿之意</p>
<div style="margin-left:2em">陽陽陰　下下　<img src='../images/GA030pb049_01.gif' alt='GA030pb049_01.gif' />　乾下震上大壯卦</div>

<div class="lg regular" style="margin-left:0em;"><div class='lg-row'>二人作事欠完成　弄得頭齊腳不齊</div>
<div class='lg-row'>各自心來不一路　方知臨了見分明</div>
</div><p style="margin-left:2em">四陽在下而有二陰阻之故云二人欠完成且頭齊腳不齊之象也易云大壯大者正也正大而天地之情可見故云臨了見分明也</p>
<div style="margin-left:2em">陰陰陽　中平　<img src='../images/GA030pb049_02.gif' alt='GA030pb049_02.gif' />　坤下巽上觀卦</div>

<div class="lg regular" style="margin-left:0em;"><div class='lg-row'>弄成禍事不停留　多少慌忙多少愁</div>
<div class='lg-row'>幸得後來好人解　和同作事且安寧</div>
</div><p style="margin-left:2em">此卦四陰上逼二陽陽陰掩故惹禍多愁然卦象風行地上解散陰翳則後來安寧矣</p>
<div style="margin-left:2em">陽聖聖　上上　<img src='../images/GA030pb050_01.gif' alt='GA030pb050_01.gif' />　乾下坎上需卦</div>

<div class="lg regular" style="margin-left:0em;"><div class='lg-row'>勸君立志往前行　名已成來利已成</div>
<div class='lg-row'>好似春花初發作　猶如秋月正團圓</div>
</div><p style="margin-left:2em">需有利涉大川之象故云名成利成也</p>
<div style="margin-left:2em">陰聖聖　上上　<img src='../images/GA030pb050_02.gif' alt='GA030pb050_02.gif' />　艮下坎上蹇卦</div>

<div class="lg regular" style="margin-left:0em;"><div class='lg-row'>莫自欺瞞莫自乖　初時小阻後平開</div>
<div class='lg-row'>問名求利終須有　完成事業且開懷</div>
</div><p style="margin-left:2em">此卦二陰相阻於下上乃陰陽交濟故云初時小阻後平開也彖辭有利見大人貞吉之語故云問名求利終須有也</p>
<div style="margin-left:2em">陽陽聖　上上　<img src='../images/GA030pb051_01.gif' alt='GA030pb051_01.gif' />　乾下兌上夬卦</div>

<div class="lg regular" style="margin-left:0em;"><div class='lg-row'>及早施正遇春　一朝平步上雲</div>
<div class='lg-row'>風平浪靜無他阻　管取前程萬事亨</div>
</div><p style="margin-left:2em">夬卦以五陽決一陰三月之卦故云正遇春也彖辭謂揚于王庭孚號有厲故云平步雲也</p>
<div style="margin-left:2em">陰陰聖　下下　<img src='../images/GA030pb051_02.gif' alt='GA030pb051_02.gif' />　坤下坎上比卦</div>

<div class="lg regular" style="margin-left:0em;"><div class='lg-row'>輕災薄悔已多年　遲遲阻阻不周全</div>
<div class='lg-row'>從今略得些兒日　別作生涯始得安</div>
</div><p style="margin-left:2em">此卦以一陽而阻於上下五陰之中故多年遲阻之象然剛在中而上下應可以人來比我亦可我往比人則不妨別作生涯矣</p>
<p style="margin-left:2em">立笤　下下</p>

<div class="lg regular" style="margin-left:0em;"><div class='lg-row'>立笤皆因不致誠　未來問我我知因</div>
<div class='lg-row'>要知禍福因情事　早向神前許愿心</div>
</div><p style="margin-left:2em">立笤不分陰陽神明示戒惟有許愿祈佑而已</p>
</div></div>
<p class='juan'>崇福寺志卷二</p>
</div><!-- end of div[@id='body'] -->
</body></html>