<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記合校本</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu43' />
<p class='juan'>洛陽伽藍記卷第四</p><p class="byline">魏撫軍府司馬楊衒之撰</p>
<div class='div-other'><a id='mulu44' />
<p class='h1'>城西</p>
<div class='div-other'><a id='mulu45' />
<p class='h2'>沖覺寺</p><p style="margin-left:1em;text-indent:-1em">太傅清河王懌捨宅所立也在西明門外一里御道北懌親王之中最有名行世宗愛之特隆諸弟延昌四年世宗崩懌與高陽王雍廣平王懷並受遺詔輔翼孝明時帝始年六嵗太后代總萬幾以懌名德茂親體道居正事無大小多諮詢之是以熙平神龜之際勢傾人主第宅豐大踰於高陽西北有樓出凌雲臺俯臨朝市目極京師古詩所謂西北有高樓上與浮雲齊者也樓下有儒林館退賔堂形製並如清暑殿土山釣臺<span class='note-inline'>(漢魏池)</span>冠於當世斜峰入牖曲沼環堂樹響飛嚶堦叢花藥懌愛賔客重文藻海內才子莫不輻輳府僚臣佐並選雋俊<span class='note-inline'>(漢魏民)</span>至於清晨美<span class='note-inline'>(如隱照曠明)</span>景騁望南<span class='note-inline'>(漢魏祖)</span>臺珍羞<span class='note-inline'>(漢魏奇)</span>具設琴笙並奏芳醴盈罍嘉<span class='note-inline'>(如隱佳)</span>賔滿席使梁王愧兎園<span class='note-inline'>(漢魏苑)</span>之遊陳思慚雈臺之讌<span class='note-inline'>(如隱照曠燕)</span>正光初元乂秉權閉太后於後宮薨懌於下省孝昌元年太后<span class='note-inline'>(如隱子)</span>還總萬機追贈懌太子太師大<span class='note-inline'>(如隱太)</span>將軍都督中外諸軍事假黃銊給九旒鸞輅黃屋左纛輼輬車前後部羽葆吹虎賁班劍百人挽歌二部葬禮依晉安平王孚故事謚曰文獻圖懌像於建始殿拔清河國郎中<span class='note-inline'>(如隱照曠無郎中二字)</span>令韓子熙為黃門侍郎徙<span class='note-inline'>(如隱從)</span>王國三<span class='note-inline'>(漢魏無三字)</span>卿為執戟者近代所無也為文獻追福建五層浮圖一所工作與瑶光寺相似也</p>
</div>
<div class='div-other'><a id='mulu46' />
<p class='h2'>宣忠寺</p><p style="margin-left:1em;text-indent:-1em">侍中司州牧城陽王徽<span class='note-inline'>(如隱無徽字)</span>所立也在西陽門外一里御道南永安<span class='note-inline'>(如隱康)</span>中北海入洛莊帝北廵自餘諸王各懷二望惟徽獨從莊帝至長子城大兵阻河雄雌<span class='note-inline'>(如隱雌雄)</span>未決徽願入洛陽捨宅為寺及北海敗散國道重暉遂捨宅焉永安末莊帝謀殺尒朱榮恐事不果請<span class='note-inline'>(漢魏謀)</span>計於徽徽曰以生太子為辭榮必入朝因以斃之莊帝曰后懷孕未<span class='note-inline'>(如隱照曠於)</span>十月今始九月可爾以<span class='note-inline'>(如隱照曠已)</span>不徽曰婦人生產<span class='note-inline'>(如隱婦生產子照曠婦人產子)</span>有延月者有少月者不足為怪帝納其謀遂唱生太子遣徽馳詔<span class='note-inline'>(如隱照曠特無詔字照曠注云一本作持詔)</span>至太原王第告云皇儲誕育值榮與上黨王天穆博戯徽脫榮帽歡舞盤旋徽素大度量喜怒不形<span class='note-inline'>(漢魏盈)</span>於色遶<span class='note-inline'>(漢魏兼)</span>殿内外歡呌榮遂信之與穆並入朝莊帝聞榮來不覺失色中書舎人温子昇<span class='note-inline'>(如隱升)</span>曰陛下色變帝連<span class='note-inline'>(漢魏無連字)</span>索酒飲之然後行事榮穆既誅拜徽太師司馬餘官如故典統禁兵偏被委任及尒朱兆擒莊帝徽投前洛陽令冦祖仁祖仁<span class='note-inline'>(漢魏不重)</span>一門刺史皆是徽之將校以有舊恩故<span class='note-inline'>(如隱無校字以作少漢魏無故字)</span>往投之祖仁謂子弟等曰始<span class='note-inline'>(如隱照曠時)</span>聞尒朱兆募城陽王甚重擒獲者千侯今日富貴至矣遂斬送之徽初投祖仁家齎金一百斤馬五十疋祖仁利其財貨故行此事所得金馬緦親之内均分之所謂匹夫無罪懷璧其罪信矣<span class='note-inline'>(漢魏有哉字)</span>兆得徽首亦不勲賞祖仁兆忽夢徽云我有黃<span class='note-inline'>(漢魏無黃字)</span>金二百斤馬一百疋在祖仁家卿可取之兆悟覺即自思量城陽祿位<span class='note-inline'>(漢魏位望)</span>隆重未聞清貧常自入其家採掠<span class='note-inline'>(漢魏跡)</span>本無金銀此夢或真至曉掩祖仁徵其金馬祖仁謂人密告望風欵服云實得金一百斤馬五十疋兆疑其藏隱依夢徵之祖仁諸房素有金三十斤馬三十<span class='note-inline'>(如隱照曠五十)</span>疋盡送致兆猶不充數<span class='note-inline'>(漢魏無致字充作滿)</span>兆乃發怒捉祖仁懸首高樹大石墜足鞭捶之以及於死時人以為交報楊衒之曰崇善之家必有餘慶積惡<span class='note-inline'>(如隱漢魏禍)</span>之門殃所畢集<span class='note-inline'>(漢魏餘殃所集)</span>祖仁負恩反噬貪貨殺徽徽即託夢增<span class='note-inline'>(漢魏增下有徽字照曠增作徽)</span>金馬假手於兆還以斃之使祖仁備經楚撻窮其塗炭雖魏其<span class='note-inline'>(如隱照曠無其字)</span>侯之笞田蚡秦主之刺姚萇以此論之不能加也</p>
</div>
<div class='div-other'><a id='mulu47' />
<p class='h2'>宣忠寺</p><p style="margin-left:1em;text-indent:-1em">東王典御寺閹官<span class='note-inline'>(如隱有楊字)</span>王桃湯所立也時閹官伽藍皆為尼寺惟桃湯獨造<span class='note-inline'>(如隱照曠所建)</span>僧寺世人稱之<span class='note-inline'>(如隱無之字)</span>英雄門有三層浮圖<span class='note-inline'>(如隱屠下同)</span>一所工踰昭義宦者招提最為人實<span class='note-inline'>(如隱照曠入室)</span>至於六齋常擊鼓歌舞也</p>
</div>
<div class='div-other'><a id='mulu48' />
<p class='h2'>白馬寺</p><p style="margin-left:1em;text-indent:-1em">漢明帝所立也佛入中國之始寺在西陽門外三里御道南帝夢金神<span class='note-inline'>(漢魏人)</span>長丈六項背<span class='note-inline'>(漢魏皆)</span>日月光明金<span class='note-inline'>(漢魏胡)</span>神號曰佛遣使向西域求之乃得經像焉時白馬負經<span class='note-inline'>(如隱無經字)</span>而來因以為名明帝崩起祗洹於陵上自此以<span class='note-inline'>(如隱從)</span>後百姓塚上或作浮圖焉寺上經函至今猶存常燒香供養之經函時放光明耀於堂宇是以道俗禮敬之如仰真容浮圖前柰林蒲萄異於餘處枝葉繁衍子實甚大柰林實重七斤蒲萄實偉於棗味並殊美冠於中京帝至熟時常詣取之或復賜宮人宮人得之轉餉親戚以為奇味得者不敢輙食乃歴數家京師語曰白馬甜榴一實直牛有沙門寶公者不知何處人也形貌醜陋心機<span class='note-inline'>(漢魏識)</span>通達過去未來預覩三世發言似<span class='note-inline'>(漢魏言下空二格)</span>讖不可解事過之後始驗其實胡太后聞之問以世事寶公曰把栗與雞呼朱朱時人莫之能解建義元年后為尒朱榮所害始驗其言時<span class='note-inline'>(如隱照曠有亦字)</span>有洛陽<span class='note-inline'>(漢魏無陽字)</span>人趙法和請占早晚當有官爵<span class='note-inline'>(如隱照曠作爵否)</span>寶公曰大竹箭不須羽東廂屋急手作時不曉其意經十餘日<span class='note-inline'>(漢魏經月餘)</span>法和父喪大竹者杖東廂屋者倚廬初<span class='note-inline'>(如隱照曠無初字)</span>造十二辰歌終其言也</p>
</div>
<div class='div-other'><a id='mulu49' />
<p class='h2'>光寶<span class='note-inline'>(如隱照曠寶光下同)</span>寺</p><p style="margin-left:1em;text-indent:-1em">在西陽門外御道北有三層浮圖一所以石為基形製甚古畫工雕刻隱士趙逸見而歎曰晉朝石塔寺今為光寶寺也人問其故逸曰晉朝三十二寺盡皆湮<span class='note-inline'>(漢魏埋)</span>滅惟<span class='note-inline'>(漢魏有有字)</span>此寺獨存指園中一處曰此是浴室<span class='note-inline'>(漢魏堂)</span>前五步應有一井眾僧掘之果得屋及井焉井雖填塞甎口如初浴堂下猶有石數十枚當時園地<span class='note-inline'>(如隱綠君池)</span>平衍菓菜葱青莫不歎息焉園中有一海號咸池葭菼<span class='note-inline'>(漢魏芙)</span>被岸菱荷覆水青松翠竹羅生其旁<span class='note-inline'>(漢魏傍)</span>京邑士子至於良辰美日休沐告歸徵友命朋來遊此寺雷<span class='note-inline'>(漢魏雲)</span>車接軫羽蓋成隂或置酒林泉題詩花圃折藕浮瓜以為興適普泰末雍州<span class='note-inline'>(如隱西)</span>刺史隴西王尒朱天光總士馬於此寺寺門無何都崩天光見而惡之其年天光戰敗斬於東市也</p>
</div>
<div class='div-other'><a id='mulu50' />
<p class='h2'>法雲寺</p><p style="margin-left:1em;text-indent:-1em">西域烏塲<span class='note-inline'>(漢魏陽)</span>國胡沙門曇<span class='note-inline'>(如隱照曠僧)</span>摩羅所立也在光寶寺西隔墻並門摩羅聰慧利根學窮釋氏至中國即曉魏言隸書凡所<span class='note-inline'>(如隱無所字)</span>聞見無不通解是以道俗貴賤同歸仰之作祗洹<span class='note-inline'>(如隱照曠有寺字)</span>一所工制<span class='note-inline'>(照曠製)</span>甚精佛殿僧房皆為胡<span class='note-inline'>(漢魏塗)</span>飾丹素<span class='note-inline'>(照曠青)</span>炫<span class='note-inline'>(漢魏發)</span>彩金碧<span class='note-inline'>(如隱照曠玉)</span>垂輝摹寫真容似丈六之見鹿苑神光壯麗若金剛之在雙林伽藍之内珍<span class='note-inline'>(如隱照曠花)</span>果蔚茂芳草蔓合嘉木<span class='note-inline'>(照曠樹)</span>被庭京師沙門好胡法者皆就摩羅受持之戒行真苦難可揄揚秘呪神驗閻浮所無<span class='note-inline'>(漢魏有也字)</span>呪枯樹能生枝葉呪人變為驢馬見之莫不忻怖西域所齎<span class='note-inline'>(漢魏賣)</span>舍利骨及佛牙經像皆在此寺寺北有侍中尚書令<span class='note-inline'>(漢魏無令字)</span>臨淮王彧宅彧博通典籍辨慧清悟<span class='note-inline'>(如隱恬)</span>風儀詳審容止可觀至三元肇慶萬國齊臻貂蟬耀首<span class='note-inline'>(如隱照曠齊珍金貂曜首)</span>寶玉鳴腰負荷執笏逶迤複道觀者忘疲莫不歎服彧性愛林泉<span class='note-inline'>(漢魏山林)</span>又重賔客至春風扇柳<span class='note-inline'>(如隱照曠楊)</span>花樹如錦晨食南館夜遊後園僚寀成羣俊民滿席絲桐發響<span class='note-inline'>(如隱綠君响)</span>羽觴流行詩賦並陳清言乍起莫不領<span class='note-inline'>(如隱照曠飲)</span>其玄奧忘其褊恡焉是以入彧室者謂登仙也荊州秀才張裴裳<span class='note-inline'>(漢魏有常字)</span>為五言有清拔之句云異林<span class='note-inline'>(如隱秋照曠注云一作秋)</span>花共色別樹鳥同聲彧以蛟龍錦賜之亦有得緋紬緋綾者惟河東裴子明為詩不工罰酒一石子明八斗<span class='note-inline'>(如隱日照曠注云一作日)</span>而醉眠時人譬之山濤及尒朱兆入京師彧為亂兵所害朝野痛惜焉出西陽門外四里御道南有洛陽大市周廻八里市東<span class='note-inline'>(如隱無東字照曠注云一多一東字)</span>南有皇女臺漢大將軍梁冀所造猶高五丈<span class='note-inline'>(漢魏尺)</span>餘景明中比邱道恒立靈仙寺<span class='note-inline'>(漢魏無寺字)</span>於其上臺西有河陽縣臺中有侍中侯剛<span class='note-inline'>(如隱照曠釗)</span>宅市西北有土山魚池亦冀之所造即漢書所謂採土築山十里九坂以象二崤者市東有通商達<span class='note-inline'>(漢魏逵)</span>貨二里里内之人盡皆工巧屠販為生資財巨萬有劉寶者最為富室州郡都會之處皆立一宅各養馬一疋至於鹽粟貴賤市價高下所在一例舟車所通足<span class='note-inline'>(漢魏人)</span>跡所履莫不商販焉是以海内之貨咸萃其庭產匹銅山家藏金穴宅宇踰制樓觀出雲車馬服飾擬於王者市南有調音樂律<span class='note-inline'>(漢魏肆)</span>二里里内之人絲竹謳歌天下妙伎出焉有田僧超者善吹笳能為壯士歌項羽吟征西將軍崔延伯甚愛之正光末高平失據虎<span class='note-inline'>(如隱虐照曠注云一作虐)</span>吏充斥賊帥万俟<span class='note-inline'>(如隱綠君侯)</span>醜奴冦暴涇岐之間朝廷為之<span class='note-inline'>(如隱無之字)</span>旰食延伯總歩騎五萬討之延伯出師於洛陽城西張方橋即漢之夕陽亭也時公卿祖道車騎成列延伯危冠長劍耀武於前僧超吹壯士笛歌<span class='note-inline'>(如隱無歌字)</span>曲於後聞者懦夫成勇劍客思奮延伯膽略不羣威名卓<span class='note-inline'>(如隱照曠早)</span>著為國展力二<span class='note-inline'>(漢魏三)</span>十餘年攻無全<span class='note-inline'>(漢魏牢)</span>城戰無橫陣是以朝廷傾心送之延伯每臨陣<span class='note-inline'>(如隱場)</span>常<span class='note-inline'>(如隱照曠無常字)</span>令僧超為壯士聲甲冑之士踴躍延伯<span class='note-inline'>(如隱無此二字)</span>單馬入陣旁<span class='note-inline'>(漢魏傍)</span>若無人勇冠三軍威棖戎豎二年之間獻捷相繼醜奴募善射者射<span class='note-inline'>(漢魏中)</span>僧超亡延伯悲惜哀慟左右謂伯牙之失鍾子<span class='note-inline'>(漢魏無子字)</span>期不能過也後延伯為流矢所中卒於軍中於是五萬之師一時潰散市西有退酤治觴二里里内之人多釀酒為業河東人劉白墮善能釀酒季夏六月時暑赫晞<span class='note-inline'>(漢魏羲)</span>以甖貯酒曝<span class='note-inline'>(如隱暴)</span>於日中經一旬其酒不動飲之香美醉而<span class='note-inline'>(如隱而醉)</span>經月不醒京師朝貴多出郡登藩遠相餉饋踰於千里以其遠至號曰鶴觴亦名騎驢酒永熙年中南青州刺史毛鴻賔齎酒至藩<span class='note-inline'>(漢魏番)</span>路逢刦賊盜<span class='note-inline'>(如隱綠君逢路賊盜照曠無刦字)</span>飲之即醉皆被擒獲因此復為<span class='note-inline'>(如隱因復命照曠因復名)</span>擒奸酒游俠語曰不畏張弓拔刀惟畏白墮春醪市北有<span class='note-inline'>(如隱漢魏無有字)</span>慈孝奉終二里里内之<span class='note-inline'>(漢魏無之字)</span>人以賣棺槨為業賃輀<span class='note-inline'>(漢魏轜)</span>車為事有輓歌孫巖娶妻三年不脫衣而卧巖因怪之伺其睡隂解其衣有毛<span class='note-inline'>(漢魏毛上有三字)</span>長三尺似野狐尾巖懼而出之妻臨去將刀截巖髮而走鄰人逐<span class='note-inline'>(漢魏追)</span>之變成一狐追之不得其後京邑被截髮者一百三十餘人初變婦人衣服靚妝行於道<span class='note-inline'>(如隱照曠無此二字)</span>路人見而近之皆被截髮<span class='note-inline'>(漢魏之近者被截髮)</span>當時有婦人着<span class='note-inline'>(漢魏著)</span>綵衣者人皆指為<span class='note-inline'>(漢魏其)</span>狐魅熙平二年四月有此至<span class='note-inline'>(漢魏至此)</span>秋乃止別有準財金肆二里富人在焉凡此十里多諸工商貨殖之民千金比屋層樓對出<span class='note-inline'>(對出如隱空格)</span>重門啟扇閣道交通迭相臨望金銀錦繡奴婢緹衣<span class='note-inline'>(錦漢魏緹緹漢魏裳)</span>五味八珍僕隸畢口神龜年中以工商上<span class='corr'>僭</span>議不聽衣<span class='note-inline'>(如隱照曠無議字衣字)</span>金銀錦<span class='note-inline'>(漢魏緹)</span>繡雖立此制竟不施行<span class='note-inline'>(如隱綠君連下條)</span></p>
</div>
<div class='div-other'><a id='mulu51' /><p style="margin-left:1em;text-indent:-1em">準財里内有開善寺京兆人韋英宅也英早卒其妻梁氏不治喪而嫁更納<span class='note-inline'>(如隱綠君約)</span>河内人向子集為夫雖云改嫁仍居英宅英聞梁氏嫁白<span class='note-inline'>(漢魏向)</span>日來歸乘馬將數人至於庭前呼曰阿梁卿忘我也子集驚怖張弓射之應弦<span class='note-inline'>(漢魏箭)</span>而倒即變為桃人所騎之馬亦變<span class='note-inline'>(漢魏化)</span>為茅馬從者數人盡化為蒲人梁氏惶懼捨宅為寺南陽人侯慶有銅像一軀可高丈餘慶有牛一頭擬為金色遇急事遂以牛他用之經二年慶妻馬氏忽夢此像謂之曰卿夫婦負我金色久而不償今取卿兒醜<span class='note-inline'>(漢魏丑下同)</span>多以償金<span class='note-inline'>(漢魏無金字)</span>色焉<span class='note-inline'>(照曠無焉字)</span>馬氏悟覺<span class='note-inline'>(漢魏無馬氏二字悟覺作覺悟)</span>心不遑安至曉醜多得病而亡慶年五十惟有一子悲哀之聲感於行路醜多亡日像自然<span class='note-inline'>(漢魏有)</span>金色光照四鄰一里之内咸聞香氣僧<span class='note-inline'>(漢魏道)</span>俗長幼皆來觀覩尚書右僕射元稹<span class='note-inline'>(綠君慎案魏書作瑱)</span>聞里内頻有怪異遂改準財里<span class='note-inline'>(如隱照曠無里字)</span>為齊諧里也自退酤以西張方溝水<span class='note-inline'>(如隱照曠以)</span>東南臨洛水北達芒山其間東西二里南北十五里並名為壽邱里皇宗所居<span class='note-inline'>(漢魏立)</span>也民間號為王子坊當時四海晏清八荒率職縹<span class='note-inline'>(漢魏珠)</span>囊紀慶玉燭調辰百姓殷阜年登俗樂鰥寡不聞犬豕之食煢獨不見牛馬<span class='note-inline'>(漢魏羊)</span>之衣於是帝族王侯外戚公主擅山海之富居川林之饒爭修園宅互相誇競崇門豐室洞連房飛館生風重樓起霧高臺芳榭<span class='note-inline'>(漢魏樹)</span>家家而築花林曲池園園而有莫不<span class='note-inline'>(漢魏無此二字)</span>桃李夏綠竹柏冬青而河間王琛最為豪首常與高陽爭衡<span class='note-inline'>(漢魏行)</span>造文柏堂形如徽音殿置玉井金罐以五色絲績為繩<span class='note-inline'>(如隱以金五色績為繩漢魏以金五色續為繩)</span>妓女三百人盡皆國色有婢朝雲善吹箎能為團扇歌壟上聲琛為秦州刺史諸羗外叛屢討之<span class='note-inline'>(照曠無之字)</span>不降琛令朝雲假為貧嫗吹箎而乞諸羗聞之悉皆流涕迭相謂曰何為棄墳井在山谷為冦也即相率歸降秦民語曰快馬健兒不如老嫗吹箎琛在秦州多無政績遣使向西域求名馬遠至波斯國得千里馬號曰追風赤驥<span class='note-inline'>(漢魏其)</span>次有七百里者<span class='note-inline'>(漢魏馬)</span>十餘疋皆有名字以銀為槽金為瑣<span class='note-inline'>(漢魏鏁)</span>環<span class='note-inline'>(照曠鐶)</span>諸王服其豪富琛常<span class='note-inline'>(如隱照曠無常字)</span>語人云晉室<span class='note-inline'>(漢魏無此二字)</span>石崇乃是庶姓猶能雉頭狐腋<span class='note-inline'>(如隱漢魏掖)</span>畫卵<span class='note-inline'>(如隱卯漢魏茆)</span>雕薪况我大魏天潢<span class='note-inline'>(如隱漢魏王)</span>不為華侈造迎風館於後園窗之上列錢青鎻玉鳳衘鈴金龍吐珮素柰朱李枝條入簷伎女樓上坐而摘食琛常會宗室陳諸寶器金瓶銀瓮百餘口甌檠盤盒稱是自餘酒器<span class='note-inline'>(漢魏以上十五字在西域而來句下又無酒器二字)</span>有水晶鉢瑪瑙盃琉璃<span class='note-inline'>(漢魏無盃字琉字璃作[王*禽])</span>碗赤玉巵數十枚作工奇妙中土所無皆從<span class='note-inline'>(漢魏自)</span>西域而來又陳女樂及諸名馬復引諸王按行府庫錦罽<span class='note-inline'>(如隱罽)</span>珠璣冰羅霧縠充積其内繡纈<span class='note-inline'>(漢魏緹)</span>紬<span class='note-inline'>(如隱照曠油)</span>綾絲綵越葛錢絹等不可數計<span class='note-inline'>(漢魏越葛作葛越絹下有布字數作勝)</span>琛忽謂章武王融曰不恨我不見石崇恨石崇不見我融立性貪暴志欲無限見之惋歎不覺生疾還家卧三日不起江陽王<span class='note-inline'>(漢魏無王字)</span>繼來省疾謂曰卿之財產應得抗衡何為歎<span class='corr'>羨</span>以至於此融曰常謂高陽一人寶貨多於<span class='note-inline'>(如隱照曠無於字)</span>融誰知河間瞻之在前繼笑曰卿欲作袁術之在淮南不知世間復有劉備也融乃蹶起置酒作樂於時國家殷富庫藏盈溢錢絹露積<span class='note-inline'>(漢魏無積字)</span>於廊者不可較<span class='note-inline'>(漢魏校)</span>數及太后賜百官絹<span class='note-inline'>(如隱照曠絹上有負字)</span>任意自取朝臣<span class='note-inline'>(漢魏廷)</span>莫不稱力而去惟融與陳留侯李崇負絹過性<span class='note-inline'>(漢魏空格)</span>蹶倒傷踝侍中崔光止取兩疋<span class='note-inline'>(漢魏無以上八字)</span>太后問侍中何少對曰臣有兩手惟堪兩疋所獲多矣朝貴服其清亷經河隂之役<span class='note-inline'>(漢魏投)</span>諸元殲盡王侯第宅多題為寺壽邱里間<span class='note-inline'>(如隱綠君閭)</span>列刹相望祗洹鬱起寶塔高凌四月初八日<span class='note-inline'>(漢魏凌作臨八上無初字)</span>京師士女多至河間寺觀其廊<span class='note-inline'>(漢魏殿)</span>廡綺麗無不歎息以為蓬萊仙室亦不是<span class='note-inline'>(漢魏足)</span>過入其後園見溝瀆蹇產石<span class='note-inline'>(漢魏空格)</span>磴嶕嶢朱荷出池<span class='note-inline'>(如隱也漢魏地)</span>綠萍浮水飛梁跨閣高樹出雲<span class='note-inline'>(如隱樹上空格漢魏作飛梁跨樹層閣出雲)</span>咸皆唧唧<span class='note-inline'>(照曠嘖嘖)</span>雖梁王兎苑想之不如也</p>
</div>
<div class='div-other'><a id='mulu52' />
<p class='h2'>追光寺</p><p style="margin-left:1em;text-indent:-1em">侍中尚書令東平王略之宅也略生而岐嶷幼而<span class='note-inline'>(如隱緑君則)</span>老成博洽羣書好道不倦神龜中為黃門侍郎元乂專政虐加宰輔略密與其兄相州刺史中山王熙欲<span class='note-inline'>(漢魏故)</span>起義兵問罪君側雄規不就釁起同<span class='note-inline'>(漢魏周)</span>謀略弟兄四人並罹塗炭惟略一身逃命江左<span class='note-inline'>(如隱右)</span>蕭衍素聞略名見其器度寬雅文學優贍甚敬重之謂曰洛中如王者幾人略對曰臣在<span class='note-inline'>(漢魏無在字)</span>本朝之日承乏攝官至於宗廟之美百官之富鴛鸞<span class='note-inline'>(漢魏鴦)</span>接翼杞梓成隂如臣之比趙咨所云車載斗量不可數盡衍大笑乃封略為中山王食邑千儀比皇子又除宣城太守給吹一部劍卒千人略為政清肅甚有治聲江東朝貴侈於矜尚見略入朝莫不憚其進止尋遷信武將軍衡州刺史孝昌元年明帝宥吳人江革請略歸國江革者蕭衍之大將也蕭衍謂曰朕寜失江革不得無王略<span class='note-inline'>(漢魏重略字)</span>曰臣遭家禍難白骨未收乞還本朝叙<span class='note-inline'>(漢魏收)</span>錄存沒因即悲泣衍哀而遣之乃賜錢五百萬金二百斤銀五百斤錦繡<span class='note-inline'>(漢魏繡錦)</span>寶玩之物不可稱數親帥百官送於江上作五言詩贈者百餘人凡見禮敬<span class='note-inline'>(漢魏敬禮)</span>如此比<span class='note-inline'>(如隱如親比□)</span>略始濟淮明帝拜略侍中義陽王食邑千略至闕詔曰昔劉蒼好善利建東平曹植能文大啟陳國是用聲彪盤<span class='note-inline'>(漢魏磐)</span>石義鬱維城侍中義陽王略體自藩華門勲夙著内潤外朗兄弟偉如既見義忘家捐生殉<span class='note-inline'>(漢魏狥)</span>國永言忠烈何日忘之往雖施擔為梁今便言旋闕下<span class='note-inline'>(漢魏詣闕)</span>有志有節能始能終方傳美丹青懸諸日月略前未至之日即心立稱故封義陽然國既邊地<span class='note-inline'>(漢魏陽下有王字國下無既字)</span>庽食他邑求之二三未為盡善宜比德均封追芳曩烈可改封東平王數如前尋進尚書令儀同三司領國子祭酒侍中如故略從容閒雅本自天資出南入北轉復高邁言論動止朝野師模建義元年薨於河隂贈太保謚曰文貞嗣王景式捨宅為此寺</p>
</div>
<div class='div-other'><a id='mulu53' />
<p class='h2'>融覺寺</p><p style="margin-left:1em;text-indent:-1em">清河文獻王懌所立也在閶闔門外御道南有五層浮圖一所與沖覺寺齊等佛殿僧房充溢一<span class='note-inline'>(漢魏無一字)</span>里比邱曇謨最善於禪<span class='note-inline'>(漢魏義)</span>學講湼槃華<span class='note-inline'>(如隱花)</span>嚴僧徒千人天竺國胡沙門菩提流支見而禮之號為菩薩流支解佛義知名西土諸夷號為羅漢曉魏言及隸書翻十地楞伽及諸經論二十三部雖石室之寫金言草堂之傳真教不能過也流支讀曇謨最大乘義章<span class='note-inline'>(漢魏義在大上)</span>每彈指讚<span class='note-inline'>(漢魏贊)</span>歎唱言微妙即為胡書寫之傳之<span class='note-inline'>(照曠無之字)</span>於西域西域<span class='note-inline'>(如隱不重)</span>沙門常東向遙禮之號曇謨最為東方聖人</p>
</div>
<div class='div-other'><a id='mulu54' />
<p class='h2'>大覺寺</p><p style="margin-left:1em;text-indent:-1em">廣平王懷<span class='note-inline'>(漢魏環)</span>捨宅也<span class='note-inline'>(漢魏無也字)</span>在融覺寺西一里許北瞻芒嶺南眺洛汭東望宮闕西顧旗亭神<span class='note-inline'>(如隱照曠禪)</span>臯顯敞實為勝地是以温子昇<span class='note-inline'>(如隱升下同)</span>碑云面水背山左朝右市是也懷所居之堂上置七佛林池飛閣比之景明至於春風動樹則蘭開紫葉秋霜降草則菊吐黃華<span class='note-inline'>(如隱照曠花)</span>名僧大德寂以遣煩永熙年中平陽王即位造甎浮圖一所是土石之工窮精極麗詔中書舎人温子昇以為文也</p>
</div>
<div class='div-other'><a id='mulu55' />
<p class='h2'>永明寺</p><p style="margin-left:1em;text-indent:-1em">宣武皇帝所立也在大覺寺東時佛法經像盛於洛陽異國沙門咸來輻輳負錫持經適兹樂<span class='note-inline'>(如隱藥漢魏洛)</span>土宣武<span class='note-inline'>(如隱照曠世宗)</span>故立此寺<span class='note-inline'>(漢魏有俾字)</span>以憩之房廡連亘一千餘間庭列修竹簷拂高松<span class='note-inline'>(漢魏樬)</span>奇花異草駢闐堦砌百國沙門三千餘人西域遠者乃至大秦國盡天地之西陲耕耘<span class='note-inline'>(如隱陲作垂下空一格漢魏無耕耘二字)</span>績紡百姓野居邑屋<span class='note-inline'>(居漢魏店屋漢魏房)</span>相望衣服車馬擬儀中國南中有歌營國去京師甚遠風土<span class='note-inline'>(漢魏土風)</span>隔絕世不與中國交通雖二漢及魏亦未曾<span class='note-inline'>(漢魏嘗)</span>至也今始有沙門菩提拔陁至焉<span class='note-inline'>(如隱沙門焉子善提拔陁漢魏善作菩皆無至焉字)</span>自云北行一月<span class='note-inline'>(如隱照曠有日字)</span>至勾稚國北行十一<span class='note-inline'>(漢魏二)</span>日至孫典國從孫典國北行三十日至扶南國方五千里南夷之國最為强<span class='note-inline'>(漢魏無强字)</span>大民戶殷富<span class='note-inline'>(如隱綠君無富字)</span>多出明珠金玉及水晶珍異饒檳<span class='note-inline'>(如隱梹)</span>榔從扶南國北行一月至林邑國出林邑入蕭衍國拔陁至揚<span class='note-inline'>(如隱綠君楊)</span>州嵗餘隨揚州比邱法融來至京師京師<span class='note-inline'>(如隱不重)</span>沙門問其南方風俗拔陁云古<span class='note-inline'>(集證改占)</span>有奴調國乘四輪馬為車斯調國出火浣布以樹皮為之其樹入火不燃凡南方諸國皆因城郭而居多饒珍麗民俗淳善質直好義亦與西域<span class='note-inline'>(如隱國)</span>大秦安息身毒諸國交通往來或三方四方浮海<span class='note-inline'>(如隱照曠浪)</span>乘風百日便至率奉佛教好生惡殺寺西有宜牛里里内有陳留王景皓侍中安定公胡元吉等二宅景皓者河内刺史陳留莊王祚之子立<span class='note-inline'>(漢魏無以上十八字)</span>性虛豁少有大度愛人好士<span class='note-inline'>(如隱綠君事)</span>待物無遺夙<span class='note-inline'>(漢魏尤)</span>善玄言道家之業遂舎半宅安置佛<span class='note-inline'>(漢魏僧)</span>徒演唱大乘數部並進京師大德超光挻榮<span class='note-inline'>(漢魏藥)</span>四法師三藏胡沙門菩<span class='note-inline'>(如隱善)</span>提流支等咸預其席諸方伎<span class='note-inline'>(漢魏技)</span>術之士莫不歸赴時有<span class='note-inline'>(漢魏有時)</span>奉朝請孟仲暉者武城人也父賔<span class='note-inline'>(照曠有為字)</span>金城太守暉志性聰明學兼釋氏四諦之義窮其旨歸恒<span class='note-inline'>(漢魏前)</span>來造第與沙門論議時號為玄宗先生暉遂造人中夾<span class='note-inline'>(漢魏俠)</span>紵<span class='note-inline'>(如隱照曠貯)</span>像一軀相好端嚴希世所有置皓前廳<span class='note-inline'>(漢魏聽)</span>須臾彌寶座<span class='note-inline'>(如隱照曠坐)</span>永安二年中此像每夜行遶其座四向脚跡隱地成文於是士庶異之咸來觀矚由是發心者亦復無量永熙三年秋忽然自去莫知所之其年冬而<span class='note-inline'>(漢魏無而字)</span>京師遷鄴武定五年暉為洛州開府長史重加採訪寥無影迹出閶闔門城外七里長分橋中朝時以穀水浚急注於城下多壞民家立石橋以限之長則分流入洛故名曰長分橋或云晉河間王在長安遣張方征長沙王營軍於此因為張方橋也未知孰是今民間語訛<span class='note-inline'>(如隱照曠訛語)</span>號為張夫人橋朝士送迎多在此處長分橋西有千金堰計其水利日益千金因以為名昔都水使者陳勰<span class='note-inline'>(如隱照曠勰)</span>所造令備夫一千嵗恒修之</p>
</div></div>
<p class='juan'>洛陽伽藍記卷之四</p>
</div><!-- end of div[@id='body'] -->
</body></html>