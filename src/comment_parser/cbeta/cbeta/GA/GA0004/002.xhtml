<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記合校本</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu17' />
<p class='juan'>洛陽伽藍記卷第二</p><p class="byline">魏撫軍府司馬楊衒之撰</p>
<div class='div-other'><a id='mulu18' />
<p class='h1'>城東</p>
<div class='div-other'><a id='mulu19' />
<p class='h2'>明懸尼寺</p><p style="margin-left:1em;text-indent:-1em">彭城武宣王勰所立也在建春門外石樓南穀水周圍遶<span class='note-inline'>(漢魏廻繞)</span>城至建春門外東入陽渠石橋<span class='note-inline'>(漢魏檻無下橋字)</span>橋有四柱在道南銘云漢陽嘉四年將作大匠馬憲造逮我孝昌三年大雨橋<span class='note-inline'>(漢魏無橋字)</span>柱始埋沒道北二柱至今猶存衒之按劉澄之山川古今記戴延之西征記並云晉太康元年造此則失之遠矣按澄之等並生在江表未<span class='note-inline'>(漢魏來)</span>遊中土假<span class='note-inline'>(漢魏暇)</span>因征役暫來經過至於舊事多非親覽聞諸道路便為穿鑿誤我後學日月已甚有三層塔一所未加莊嚴寺東有中朝時常滿倉高祖令為租場天下貢賦所聚蓄也</p>
</div>
<div class='div-other'><a id='mulu20' />
<p class='h2'>龍華寺</p><p style="margin-left:1em;text-indent:-1em">宿衞羽林虎賁等<span class='note-inline'>(漢魏無等字)</span>所立也在建春門外陽渠南寺南有租場陽渠北有建陽里里有土臺高三丈上作二精舎趙逸云此臺是中朝旗亭也上有二層樓懸鼓擊之以罷市有鐘一口撞之聞五十里太后以鐘聲遠聞遂移在宮内置凝<span class='note-inline'>(漢魏凝)</span>閒堂前講内典<span class='note-inline'>(三字漢魏作所與内講四字)</span>沙門打為時節孝昌<span class='note-inline'>(如隱照曠無此二字案綜以孝昌元年降魏)</span>初蕭衍子豫章王<span class='note-inline'>(漢魏有蕭字)</span>綜來降聞此鐘聲以為奇異遂造聽鐘<span class='note-inline'>(如隱無鐘字)</span>歌三首<span class='note-inline'>(歌下漢魏有詞字)</span>行<span class='note-inline'>(漢魏無行字)</span>傳於世綜字世<span class='note-inline'>(漢魏務照曠讚如隱空格案魏書蕭贊傳云字德文本名綜)</span>偽齊昏主寶卷遺腹子也寶卷臨政滛亂吳人苦之雍州刺史蕭衍立南康王寶融為主舉兵向秣陵事既克捷遂殺寶融而自立寶卷有美人吳景暉時孕綜經月衍因幸<span class='note-inline'>(漢魏納)</span>景暉及綜生認為己子小名緣覺封豫章王綜形貌舉止甚似昏主其母告之令自方便綜遂歸我聖闕更改名曰讚<span class='note-inline'>(魏書贊)</span>字世務始為寶卷追服三年喪明帝拜綜太尉公封丹陽王永安年中尚莊帝姊<span class='note-inline'>(漢魏妹魏書亦姊)</span>壽陽公主字莒犂公主容色美麗綜甚敬之與公主語常自稱下官後<span class='note-inline'>(如隱照曠授)</span>除齊<span class='note-inline'>(如隱徐)</span>州刺史加開府及京師傾覆綜棄州北走時尒朱世隆專權遣取公主至洛陽世隆逼之公主罵曰胡狗敢辱天王女乎我寜受劍而死不為逆胡所汙<span class='note-inline'>(如隱漢魏無以上十二字)</span>世隆怒之遂縊殺之<span class='note-inline'>(漢魏遂縊死之矣)</span></p>
</div>
<div class='div-other'><a id='mulu21' />
<p class='h2'>瓔珞寺</p><p style="margin-left:1em;text-indent:-1em">在建春門外御道北所謂建陽里也即中朝時白社地<span class='note-inline'>(如隱照曠池)</span>董威輦<span class='note-inline'>(如隱照曠輩寰宇記亦輦)</span>所居處里内有瓔珞慈善暉和通覺暉玄宗聖魏昌熙平崇真因果等十寺里内士庶二千餘信崇三寶眾僧剎<span class='note-inline'>(漢魏利)</span>養百姓所供也</p>
</div>
<div class='div-other'><a id='mulu22' />
<p class='h2'>宗聖寺</p><p style="margin-left:1em;text-indent:-1em">有像一軀<span class='note-inline'>(如隱照曠有舉字)</span>高三丈八尺端嚴殊特相好畢備士庶瞻仰目不暫瞬此像一出市井皆空炎光輝赫<span class='note-inline'>(如隱照曠炎光輝騰赫赫)</span>獨絕世表妙伎雜樂亞於劉騰城東士女多來此寺觀看也</p>
</div>
<div class='div-other'><a id='mulu23' />
<p class='h2'>崇真寺</p><p style="margin-left:1em;text-indent:-1em">比邱惠凝死一七日還活經閻羅王撿以錯名放免惠凝具過去之時有五比丘同一比丘云是寶明寺智聖坐禪苦行得升天堂有一比丘是般若寺道品以誦四十卷<span class='note-inline'>(如隱無十卷字)</span>湼槃亦升天堂有一比丘云是<span class='note-inline'>(漢魏無是字)</span>融覺寺曇謨最講湼槃華嚴領眾千人閻羅王云講經者心懷彼我以驕凌物比丘中第一<span class='note-inline'>(漢魏無一字)</span>麄行今惟試坐禪誦經不問講經其曇謨最曰貧道立身以來惟好講經實不諳<span class='note-inline'>(如隱緑君闇)</span>誦閻羅王勑<span class='note-inline'>(漢魏曰)</span>付司即有青衣十人送曇謨最向西北門屋舎皆黑<span class='note-inline'>(漢魏異)</span>似非好處有一比丘云是禪林寺道弘自云教化四輩檀越造一切經人中像十軀閻羅王曰沙門之體必須攝心守道志在禪誦不干世事不作有為雖造作經像正欲得他人財物既得他物貪心即起既懷貪心便是三毒不除具足煩惱亦付司仍與曇謨最同入黑門有一比丘云是靈覺寺寶明自云出家之前嘗作隴西太守造靈覺寺成即棄官入道雖不禪誦禮拜不缺閻羅王曰卿作太守之日曲理枉法劫奪民財假作此寺非卿之力何勞此亦付司青衣送入黑門太后聞之遣黃門侍郎徐紇依惠凝所即訪寶明寺城東有寶明寺城内有般若寺城西有融覺<span class='note-inline'>(如隱漢魏覺下有寺字)</span>禪林靈覺等<span class='note-inline'>(漢魏寺)</span>三寺問智聖道品曇謨最道弘寶明等皆實有之議曰人死有罪福即請坐禪僧一百人常在殿内供養之詔不聽持經像沿路乞索若私有財物造經像者任意凝亦入白鹿山居<span class='note-inline'>(漢魏小)</span>隱修道自此以後京師<span class='note-inline'>(如隱照曠邑)</span>比丘悉皆禪誦不復以講經為意出建春<span class='note-inline'>(如隱照曠有南字)</span>門外一里餘至東石橋西<span class='note-inline'>(如隱漢魏南)</span>北而行晉太康元年造橋南有中朝時牛馬市<span class='note-inline'>(如隱有魏朝時馬市漢魏即中朝牛馬市案水經注作馬市寰宇記云三市洛陽記云大市名金市在大城西南羊市在大城南馬市在大城東舊置丞馬皆無牛字)</span>刑嵇康之所也橋北大道西有建陽里大道東有綏民里里内有河間劉宣明宅神龜年中以直諫忤旨斬於都市訖目不瞑尸行百步時人談以枉死宣明少有名譽精通經史危行及於誅死<span class='note-inline'>(漢魏也)</span></p>
</div>
<div class='div-other'><a id='mulu24' />
<p class='h2'>魏昌尼寺</p><p style="margin-left:1em;text-indent:-1em">閹官瀛洲刺史李次壽所立也<span class='note-inline'>(案次壽名堅)</span>在里東南角即中朝牛馬市處也刑嵇康之所東臨<span class='note-inline'>(漢魏臨東)</span>石橋此橋南北行晉太康元年中朝時市南橋也澄之等葢見此橋銘因而以橋為太康初<span class='note-inline'>(漢魏所)</span>造也</p>
</div>
<div class='div-other'><a id='mulu25' /><p style="margin-left:1em;text-indent:-1em">石橋南道有景興尼寺亦閹官等所共立也有金像輦去地三尺施寶蓋四面垂金鈴七寶珠飛天伎樂望之雲表作工甚精難可揚搉<span class='note-inline'>(如隱推漢魏確)</span>像出之日常詔羽林一百人舉此像絲竹雜伎皆由旨給</p>
</div>
<div class='div-other'><a id='mulu26' /><p style="margin-left:1em;text-indent:-1em">建陽里東有綏民里里内有洛陽縣臨渠水縣門外有洛陽令楊機清德碑綏民里東崇義里里内有京兆人杜子休宅地形顯敞門臨御道時有隱士趙逸云是晉武時人晉朝舊事多所記錄正光初來至京師見子休宅歎息曰此宅中朝時太康寺也時人未信遂問寺之由緒逸云龍驤將軍王濬平吳之後始立此<span class='note-inline'>(漢魏無此字)</span>寺本有三層浮圖用甎為之指子休園中曰此是故處子休掘而驗之果得甎數十萬兼有石銘云晉太康六年嵗次乙巳九月甲戌朔八日率已儀同三司襄陽侯王濬敬造時園中果菜豐蔚林木扶疎乃服逸言號為聖人子休遂捨宅<span class='note-inline'>(漢魏無宅字)</span>為靈應寺所得之甎還為三層浮圖好事者遂尋<span class='note-inline'>(二字如隱作尋逐之三字)</span>問晉朝京師<span class='note-inline'>(漢魏民)</span>何如今日逸曰晉時民少於今日王侯第宅<span class='note-inline'>(漢魏無宅字)</span>與今日相似又云自永嘉已來二百餘年建國稱王者十有六君皆遊其都邑目見其事國滅之後觀其史書皆非實錄莫不推過於人引善自向符生雖好勇嗜酒亦仁而不殺觀其治典未為㐫暴及詳其史天下之惡皆歸焉符堅自是賢主賊君取位妄書生<span class='note-inline'>(漢魏君)</span>惡凡諸史官皆是<span class='note-inline'>(漢魏此)</span>類也人皆貴遠賤近以為信然當今之人亦生愚死智惑已甚矣人<span class='note-inline'>(漢魏無人字)</span>問其故逸曰生時中庸之人爾<span class='note-inline'>(如隱照曠耳)</span>及其<span class='note-inline'>(漢魏無其字)</span>死也碑文墓誌<span class='note-inline'>(如隱志)</span>莫不<span class='note-inline'>(二字漢魏作必字)</span>窮天地之大德盡生民之能事為君共堯舜連衡為臣與伊臯等跡牧民之官<span class='note-inline'>(漢魏臣)</span>浮虎慕其清塵執法之吏埋輪謝其梗<span class='note-inline'>(綠君楩)</span>直所謂生為盜跖死為夷齊妄言傷正華辭損實當時構文之士慚逸此言歩兵校尉李澄問曰太尉府前甎浮圖形製甚古猶未崩毀未知早<span class='note-inline'>(照曠蚤)</span>晚造逸云<span class='note-inline'>(漢魏曰)</span>晉義熙十二年劉裕伐姚泓軍人所作汝南王聞<span class='note-inline'>(漢魏有之字)</span>而異之拜為義父因而問何所服餌以致長年逸云吾不閑<span class='note-inline'>(漢魏綠君閒)</span>養生自然長壽郭璞嘗為吾筮云壽年五百嵗今始逾<span class='note-inline'>(如隱漢魏餘)</span>半常<span class='note-inline'>(如隱照曠帝)</span>給歩挽車一乘遊於市里所經之處多記舊跡三年以後遁去莫知所在崇義<span class='note-inline'>(如隱漢魏綠君儀)</span>里東有七里橋以石為之中朝杜預之荊州出頓之所也七里橋東一里郭門開三道時人<span class='note-inline'>(漢魏無此二字)</span>號為三門離別者多云相送三門外京師士子送去迎歸常在此處<span class='note-inline'>(漢魏處下有也字)</span></p>
</div>
<div class='div-other'><a id='mulu27' />
<p class='h2'>莊嚴寺</p><p style="margin-left:1em;text-indent:-1em">在東陽門外一里御道北所謂東安里也北為租場里内有駙馬都尉司馬恍<span class='note-inline'>(漢魏洗案魏書有司馬不尚主司馬氏尚主者無恍名不知名誤抑官誤)</span>濟州刺史介<span class='note-inline'>(如隱分)</span>宣幽州刺史李真奴<span class='note-inline'>(案魏書李訢小字真奴為徐州非幽州)</span>豫州刺史公孫驤等<span class='note-inline'>(漢魏無等字)</span>四宅</p>
</div>
<div class='div-other'><a id='mulu28' />
<p class='h2'>秦太上君寺</p><p style="margin-left:1em;text-indent:-1em">胡太后所立也在東陽門<span class='note-inline'>(集證本補外字)</span>二里<span class='note-inline'>(漢魏無此二里)</span>御道北所謂暉文里里内有太保崔光太傅李延實冀州刺史李韶<span class='note-inline'>(如隱詔漢魏空格魏書亦韶)</span>祕書監<span class='note-inline'>(漢魏無監字)</span>鄭道昭等四宅並豐堂崛起高門洞開趙逸云暉文里是晉馬道里<span class='note-inline'>(此句漢魏在下亦有千數句之下)</span>延實宅是蜀主劉禪宅延實宅東有脩和宅是吳主<span class='note-inline'>(如隱漢魏綠君王)</span>孫皓宅李韶<span class='note-inline'>(漢魏空格)</span>宅是晉司空張華宅當時太后正號崇訓母儀<span class='note-inline'>(如隱漢魏無儀字)</span>天下號父為秦太上公母為秦太上君為母追福因以名焉中有五層浮圖一所修剎入雲高門向街佛事莊飾等於永寜誦室禪堂周流重叠花林芳草徧滿堦墀常有大德名僧講一切經受業沙門亦有千數<span class='note-inline'>(數下漢魏有趙逸云暉文里是晉馬道里十一字)</span>太傅李延實者莊帝舅也永安年中除青州刺史臨去奉辭帝謂實曰懷甎之俗世號難治舅宜好用心副朝廷所委實答曰臣年迫桑榆氣同朝露人間稍遠日近松邱臣已久乞閒退陛下渭陽興念寵及老臣使夜行罪人裁錦萬里謹奉明<span class='corr'>敕</span>不敢失墜時黃門侍郎楊寬在帝側不曉懷甎之義私問舎人温子昇子昇<span class='note-inline'>(如隱漢魏不重)</span>曰聞至<span class='note-inline'>(照曠子)</span>尊兄彭城王<span class='note-inline'>(漢魏無此五字)</span>作青州刺史問其賔客從至青州云齊土之民風俗淺薄虚論高談專在榮利太守初欲入境皆懷甎叩首以美其意及其代下還家以甎擊之言其向背速於反掌是以京師語曰獄中無繫囚舎内無青州假令家道惡<span class='note-inline'>(漢魏空格)</span>腹中不懷愁懷甎之義起在於此也潁川荀濟風流名士高鑒妙識獨出當世清河崔叔仁稱齊士大夫曰齊人外矯仁義内懷鄙吝輕同羽毛利等錐刀好馳虚譽阿附<span class='note-inline'>(漢魏空格)</span>成名威勢所在側肩競入求其榮利甜然濃<span class='note-inline'>(漢魏濃下有泗譬二字)</span>於四方慕勢最甚號齊士子為慕勢諸郎臨淄官徒布<span class='note-inline'>(如隱照曠有)</span>在京邑聞懷甎慕勢咸<span class='note-inline'>(漢魏惑)</span>共恥之惟崔孝忠一人不以為意問其故孝忠曰營立風俗太公餘化稷下儒<span class='note-inline'>(漢魏孔)</span>林禮義所出今雖凌遲足為天下模楷荀濟人非許郭不識東家雖復莠言<span class='note-inline'>(漢魏苗莠)</span>自口未宜榮辱也</p>
</div>
<div class='div-other'><a id='mulu29' />
<p class='h2'>正始寺</p><p style="margin-left:1em;text-indent:-1em">百官等所立也正始中立因以為名在東陽門外御道西<span class='note-inline'>(漢魏南照曠注云一作南)</span>所謂敬義里也里内有典虞曹<span class='note-inline'>(漢魏空格)</span>簷宇清<span class='note-inline'>(如隱精)</span>淨美於叢<span class='note-inline'>(漢魏景)</span>林眾僧房前高林對牖青松綠<span class='note-inline'>(漢魏青)</span>檉連枝交映多有枳樹而不中食有石碑一枚背上<span class='note-inline'>(漢魏無上字)</span>有侍中崔光施錢四<span class='note-inline'>(照曠注云一作七)</span>十萬陳留侯李崇施錢二十萬自餘百官各有差少者不減五千已下後人刊之敬義里南有昭<span class='note-inline'>(漢魏招)</span>德里里内有尚書僕射游肇御史尉李彪兵部尚書<span class='note-inline'>(四字漢魏作七兵書三字)</span>崔林幽州刺史常景司農張倫等五宅彪景出自儒生居室儉素惟倫最為豪侈齋宇光麗<span class='note-inline'>(漢魏空格)</span>服翫精奇車馬出入逾於邦君園林山池之美諸王莫及倫造景陽山有若自然其中重巖複嶺嶔崟相屬深谿洞壑邐逶<span class='note-inline'>(如隱照曠遞)</span>連接高林巨樹足使日月蔽虧懸葛垂蘿能令風烟出入崎嶇石路似壅而通崢嶸澗道盤紆復直是以山情野興之士遊以忘歸天水人姜質志性疎誕麻衣葛巾有逸民之操見偏愛之如不能已遂造亭山賦行傳於世其辭曰：</p>
<p style="margin-left:0em;text-indent:0em;" class="lg-abnormal"><div class='lg-row'>今偏重<span class='note-inline'>(漢魏干童)</span>者愛<span class='note-inline'>(漢魏無愛字)</span>昔先民之重由樸由純</div>
<div class='lg-row'>然則純樸之體　與造化而津梁<span class='note-inline'>(如隱勉)</span></div>
<div class='lg-row'>濠上之客<span class='note-inline'>(如隱空格)</span>　柱下之吏　悟<span class='note-inline'>(如隱卧)</span>無為以明心　託自然以圖志<span class='note-inline'>(漢魏治)</span></div>
<div class='lg-row'>輙以山水為富　不以章甫為貴　任性浮沉　若淡兮無味</div>
<div class='lg-row'>今司農張氏　實鍾<span class='note-inline'>(漢魏踵)</span>其人　巨量煥<span class='note-inline'>(如隱接)</span>於物表　夭矯洞達其真</div>
<div class='lg-row'>青松未勝其潔　白玉不比其珍<span class='note-inline'>(漢魏稱)</span></div>
<div class='lg-row'>心托空而栖<span class='note-inline'>(如隱拪)</span>有　情入古以如新<span class='note-inline'>(漢魏心)</span>　既不專流蕩<span class='note-inline'>(漢魏宕)</span>　又不偏華尚<span class='note-inline'>(如隱上)</span>　卜居動靜之間　不以山水為忘</div>
<div class='lg-row'>庭起半丘半壑　聽以目達心想</div>
<div class='lg-row'>進不入聲<span class='note-inline'>(漢魏為身)</span>榮　退不為隱放　爾乃決石通泉　拔嶺簷<span class='note-inline'>(如隱照曠巖)</span>前</div>
<div class='lg-row'>斜<span class='note-inline'>(漢魏空格)</span>與危雲等並<span class='note-inline'>(如隱曲)</span>　危與曲<span class='note-inline'>(漢魏典)</span>棟相連</div>
<div class='lg-row'>下天津之高霧　納滄海之遠烟　纖列之狀如一<span class='note-inline'>(如隱綠君一如)</span>古　崩剝之勢似千年</div>
<div class='lg-row'>若乃絕嶺懸坡<span class='note-inline'>(漢魏波)</span>　蹭蹬蹉跎</div>
<div class='lg-row'>泉<span class='note-inline'>(如隱無泉字)</span>水紆徐如浪峭　山石<span class='note-inline'>(如隱無石字)</span>高下<span class='note-inline'>(漢魏不高)</span>復危多　五尋百拔<span class='note-inline'>(漢魏援)</span>　十步千過　則知巫山弗及　未審<span class='note-inline'>(如隱無此二字)</span>蓬萊如何</div>
<div class='lg-row'>其中煙花露<span class='note-inline'>(漢魏霧)</span>草　或傾或倒<span class='note-inline'>(漢魏照曠)</span>　霜幹風枝　半聳半垂</div>
<div class='lg-row'>玉葉<span class='note-inline'>(漢魏蕋)</span>金莖　散滿堦墀　燃目之綺　裂<span class='note-inline'>(漢魏作然綺目之色列)</span>鼻之馨　既共陽<span class='note-inline'>(漢魏綠)</span>春等茂　復與白雪齊清</div>
<div class='lg-row'>或言神明之骨　隂陽之精　天地未覺生此　異人<span class='note-inline'>(漢魏人鬼)</span>焉識<span class='note-inline'>(漢魏職)</span>其中</div>
<div class='lg-row'>羽徒紛<span class='note-inline'>(漢魏分)</span>泊　色雜蒼黃</div>
<div class='lg-row'>綠頭紫頰　好翠連芳　白鴒<span class='note-inline'>(漢魏鶴)</span>生於異縣　丹足出自<span class='note-inline'>(漢魏於)</span>他鄉</div>
<div class='lg-row'>皆遠來以臻此　藉水木以翱翔　不憶<span class='note-inline'>(漢魏意)</span>春於沙漠　遂忘秋於高陽</div>
<div class='lg-row'>非斯人之感至　伺候鳥之迷方　豈下<span class='note-inline'>(漢魏不)</span>俗之所務　入<span class='note-inline'>(漢魏入下有有字)</span>神怪之異趣<span class='note-inline'>(綠君趨)</span></div>
<div class='lg-row'>能造者其必詩　敢往者無不賦</div>
<div class='lg-row'>或就饒風<span class='note-inline'>(漢魏堯封)</span>之地　或入多雲<span class='note-inline'>(照曠雲多)</span>之處</div>
<div class='lg-row'>氣<span class='note-inline'>(漢魏空格)</span>嶺與梅岑　隨春之所悟<span class='note-inline'>(漢魏空格)</span>　遠為神仙所賞　近為朝士所知</div>
<div class='lg-row'>求解脫於服佩　預參次於山陲<span class='note-inline'>(預漢魏務陲如隱垂)</span>　子英遊魚於玉質　王喬繫鵠於松枝<span class='note-inline'>(漢魏有歌字)</span></div>
<div class='lg-row'>方丈不足以妙詠歌<span class='note-inline'>(漢魏無歌字)</span>此處態多奇</div>
<div class='lg-row'>嗣宗聞之動魄　叔夜聽此驚魂　恨不能鑽地一出<span class='note-inline'>(漢魏出一)</span>　醉此山門</div>
<div class='lg-row'>別有王孫公子　遜遁容儀　思山念水　命駕相隨</div>
<div class='lg-row'>逢<span class='note-inline'>(漢魏峰)</span>岑愛曲　值石陵欹　庭<span class='note-inline'>(如隱無庭字)</span>為仁智之田<span class='note-inline'>(漢魏由)</span>　故能種此石山</div>
<div class='lg-row'>森羅<span class='note-inline'>(漢魏列)</span>兮<span class='note-inline'>(漢魏兮下空一格)</span>草木　長育兮風煙</div>
<div class='lg-row'>孤松既能却老　半石亦可留年　若不坐卧兮於其側　春夏兮其遊陟</div>
<div class='lg-row'>白骨兮徒自朽　方寸心兮<span class='note-inline'>(漢魏無此二字)</span>何所憶</div>
</p></div>
<div class='div-other'><a id='mulu30' />
<p class='h2'>平等寺</p><p style="margin-left:1em;text-indent:-1em">廣平武穆王懷捨宅所立也<span class='note-inline'>(漢魏無王懷也三字)</span>在青陽門外二里御道北所謂孝敬里也堂宇宏美林木蕭森平臺複道獨顯當世寺門外金像一軀高二丈八尺相好端嚴常有神驗國之吉凶先炳祥異孝昌三年十二月中此像面有悲容兩目垂淚遍體皆溼時人號曰佛汗京師士女空市里往而觀之有比丘以淨綿拭其淚須臾之間綿溼都盡更換以他綿<span class='note-inline'>(漢魏更以他綿換)</span>俄然復溼如此三月乃止明年四月尒朱榮入洛陽誅戮百官死亡塗地永安二年三月此像復汗士庶復往觀之五月北海王入洛莊帝北廵七月北海王大敗所將<span class='note-inline'>(漢魏陁)</span>江淮子弟五千盡被俘虜無一得還永安三年七月此像悲泣如初每經神驗朝夕惶懼禁人不聽觀之至十二月尒朱兆入洛陽擒莊帝崩<span class='note-inline'>(漢魏無崩字)</span>於晉陽在京宮殿空虚百日無主惟尚書令司州牧樂平王尒朱世隆鎮京師商旅四通盜賊不作建明二年長廣王從晉陽赴京師至郭外世隆以長廣本枝疎遠政行無聞<span class='note-inline'>(漢魏無疎字政字聞作間)</span>逼禪與<span class='note-inline'>(漢魏位)</span>廣陵王恭恭<span class='note-inline'>(如隱不重)</span>是莊帝從父兄也正光中為黃門侍郎見元乂秉權<span class='note-inline'>(漢魏有輔字)</span>政<span class='note-inline'>(漢魏有多字)</span>歸近習遂佯啞不語<span class='note-inline'>(漢魏無此二字)</span>不預世事永安中遁於上洛山中<span class='note-inline'>(漢魏無此二字)</span>州刺史泉企執而送之莊帝疑恭姦<span class='note-inline'>(照曠姧)</span>詐夜遣人盜掠衣物復<span class='note-inline'>(漢魏無復字)</span>拔刀劍欲殺之恭張口以手指舌竟乃<span class='note-inline'>(漢魏無乃字)</span>不言莊帝信其真患放令歸第恭常住<span class='note-inline'>(漢魏往從)</span>龍華寺至是<span class='note-inline'>(漢魏無是字)</span>世隆等廢長廣而立焉禪文曰皇帝咨廣陵王恭自我皇魏之有天下也累聖開輔重基衍業奄有萬邦光宅四海故道溢百王德漸無外而孝明晏駕人神乏主<span class='note-inline'>(如隱乏空格主作王)</span>故柱國大將軍大丞相太原王榮地實封<span class='corr'>陝</span>任惟外相乃心王室大懼崩淪故推立長樂王子攸以續絕業庶九鼎之命日隆七百之祚惟永然羣飛未寜橫流且及皆狼顧鴟張岳立基趾<span class='note-inline'>(漢魏址)</span>丞相一麾大定海内而子攸不顧宗社讐忌勲德招聚輕俠左右壬<span class='note-inline'>(漢魏王)</span>人遂虐甚剖心痛齊鉗齒<span class='note-inline'>(漢魏剖作割鉗齒作齒劍)</span>豈直金版<span class='note-inline'>(如隱照曠板)</span>告怨大鳥感德而已於是天下之望俄然已移竊以宸極不可久<span class='note-inline'>(如隱以)</span>曠神器豈容無主故權從眾議暫馭兆民今六軍南邁已次河浦瞻望帝京赧然興愧自惟薄寡<span class='note-inline'>(漢魏寡薄)</span>本枝疎遠豈宜仰異<span class='note-inline'>(漢魏冀)</span>天情俯乖民望惟王德表生民聲高萬古往以運屬殷憂時遭多難<span class='note-inline'>(如隱無遭字多下空格)</span>卷懷積載括囊有年今天眷明德民懷奧主曆數允集歌訟<span class='note-inline'>(漢魏詞)</span>同臻乃徐發樞機副兹竚屬便敬奉璽綬歸於別邸王其寅踐成業允執其<span class='note-inline'>(漢魏厥)</span>中雖休勿休日慎一日敬之哉<span class='note-inline'>(漢魏照曠綠君重此三字)</span>恭讓曰天命至重曆數匪輕自非德協三才功濟<span class='note-inline'>(漢魏齊)</span>四海無以入選帝圖允當師錫臣既寡昧識無先<span class='note-inline'>(如隱光)</span>遠景命雖降不敢仰承<span class='note-inline'>(漢魏忝)</span>乞收成旨以允愚衷又曰王既德應圖籙僉屬攸歸便可允執其中入光大麓不勞揮遜致爽神人凡恭<span class='note-inline'>(神人如隱照曠人神凡恭漢魏恭凡)</span>讓者三於是即皇帝位改號曰普泰黃門侍郎邢子才為赦文叙述莊帝枉殺太原王之狀廣陵王曰永安手翦强臣非為失德直以天未厭亂故<span class='note-inline'>(如隱無故字)</span>逢成濟之禍謂左右將詔<span class='note-inline'>(漢魏筆)</span>來朕自作之直言門下朕以寡德運屬樂推思與億兆同兹大慶肆<span class='note-inline'>(照曠賜)</span>眚之科一依恒式廣陵杜口八載至是始言海内庶士咸稱聖君於是封長廣為東海王世隆加儀同三司尚書令樂平王餘官如故贈太原王相國晉王加九錫立廟於芒嶺首陽上舊有周公廟世隆欲以太原王功比周公故立此廟廟成為火所災有一柱焚之不盡後三日雷雨震電霹靂擊為數段柱下石及廟瓦皆碎於山下復命百官議<span class='note-inline'>(漢魏設)</span>太原王配饗司直劉季明議云不合世隆問其故季明曰若配世宗於宣武無功若配孝明親害其母若配莊帝為臣不忠為莊帝所戮以此論之無所配也世隆怒曰卿亦合死季明曰下官既為議臣依禮而言不合聖心俘翦惟命議者咸歎季明不避强禦莫不歎伏焉世隆既有忿言<span class='note-inline'>(漢魏無以上十七字照曠注云一本無季明不避强禦十七字)</span>季明終得無患初世隆北叛莊帝遣安東將軍史仵<span class='note-inline'>(照曠五注云一作仵案魏書尒朱兆傳作下都督史仵龍官異)</span>龍平北將軍楊<span class='note-inline'>(照曠注云一作羊)</span>文義各領兵三千守太行嶺<span class='note-inline'>(如隱領)</span>侍中源<span class='note-inline'>(漢魏原)</span>子恭鎮河内及尒朱兆馬首南向仵龍文義等率眾先降子恭見仵龍文義等降亦望風潰散兆遂乘勝逐北直入京師兵及闕下矢流王屋至是論功仵龍文義各封一千廣陵王曰仵龍文義於王有勲於國無功竟不許時人稱帝剛直彭城王尒朱仲遠世隆之兄也鎮滑臺表用其下都督瑗<span class='note-inline'>(照曠瑗上無空格)</span>為西兖州刺史先用後表廣陵答曰已能近補何勞遠聞世隆侍宴帝<span class='note-inline'>(如隱照曠無帝字)</span>每言太原王貪天之功以為己力罪亦<span class='note-inline'>(如隱有)</span>合死世隆等愕然自是已後不敢復<span class='note-inline'>(漢魏無復字)</span>入朝輙專擅國權兇慝滋甚坐持臺省<span class='note-inline'>(漢魏持作符省下有掾字)</span>家總萬機事無大小先至隆第然後施行天子拱己南面無所干預永熙元年平陽王入纂大業始造五層塔一所平陽王武穆王少子詔中書侍郎魏收等為寺碑文至二年二月五日土木畢功帝率百僚作萬僧會其日寺門外有石像無故自動低頭復舉竟日乃止帝躬來禮拜怪其詭異中書舎人盧景宣<span class='note-inline'>(漢魏無宣字)</span>曰石立社移上古有此陛下何怪也帝乃還宮七月中帝為侍中斛斯椿所逼<span class='note-inline'>(如隱漢魏使)</span>奔於長安至十月終而京師遷鄴焉</p>
</div>
<div class='div-other'><a id='mulu31' />
<p class='h2'>景寜寺</p><p style="margin-left:1em;text-indent:-1em">太保司徒公楊椿所立也在清<span class='note-inline'>(如隱照曠綠君青)</span>陽門外三里御道南所謂景寜里也高祖遷都洛邑椿創居此里遂分宅為寺因以名之制飾甚美綺柱珠簾椿弟慎冀州刺史慎弟津司空並立性寬雅貴義輕財四世同居一門三從朝貴義居未之有也普泰中為尒朱世隆所誅後捨宅為建中寺出青陽門外三里御道北有孝義里里西北角有蘇秦塚塚傍有寶明寺眾僧常見秦出入此塚車馬羽儀若今宰相也孝義里東即是洛陽小市<span class='note-inline'>(如隱照曠寺)</span>北有車騎將軍張景仁宅景仁會稽山隂人也正光年初從蕭保夤<span class='note-inline'>(照曠寅)</span>歸化拜羽林監賜宅城南歸正里民間號為吳人坊南來投化者多居其内近伊洛二水任其習御里三千餘家自立巷市<span class='note-inline'>(如隱照曠寺照曠注云一作市)</span>所<span class='note-inline'>(所上如隱照曠有市字)</span>賣口味多是水族時人謂為魚鱉市<span class='note-inline'>(如隱綠君寺)</span>也景仁住此以為恥遂徙居孝義里<span class='note-inline'>(漢魏無里字)</span>焉時朝廷方欲招懷荒服待吳兒<span class='note-inline'>(漢魏人)</span>甚厚褰裳<span class='note-inline'>(漢魏衣)</span>渡於江者皆居不次之位景仁無汗馬之勞高官通顯永安二年蕭衍遣主書陳慶之送北海入洛陽<span class='corr'>僭</span>帝位慶之為侍中景仁在南之日與慶之有舊遂設酒引邀慶之過宅司農卿蕭彪尚書右丞張嵩並在其座彪亦是南人惟有中大夫楊元慎給事中大夫王㫬是中原士族慶之因醉謂蕭張等曰魏朝甚盛猶曰五胡正朔之<span class='note-inline'>(如隱照曠相)</span>承當在江左秦皇玉璽今在梁朝元慎正色曰江左假息僻居一隅地多溼蟄<span class='note-inline'>(照曠熱)</span>攢育蟲蟻壃土瘴癘蛙黽<span class='note-inline'>(漢魏龜)</span>共穴人鳥同羣短髮之君無抒首之貌文身之民禀叢陋之質浮於三江棹於五湖禮樂所不沾<span class='note-inline'>(如隱沽)</span>憲章弗能革雖復秦餘漢罪雜以華音<span class='note-inline'>(漢魏言)</span>復閩楚難言不可改變<span class='note-inline'>(漢魏變改)</span>雖立君臣上慢下暴是以劉劭殺父於前休<span class='note-inline'>(漢魏空格)</span>龍滛母於後悖<span class='note-inline'>(如隱漢魏見)</span>逆人倫禽獸不異加以山隂請壻賣夫朋滛於家不顧譏笑卿沐其遺風朱<span class='note-inline'>(漢魏來)</span>沾<span class='note-inline'>(如隱沽)</span>禮<span class='note-inline'>(漢魏言)</span>化所謂陽翟之民不知<span class='note-inline'>(漢魏如)</span>癭之為醜我魏膺籙受圖定鼎嵩洛五山為鎮四海為家移風易俗之典與五帝<span class='note-inline'>(如隱常)</span>而並跡禮樂憲章之盛陵<span class='note-inline'>(如隱照曠凌)</span>百王而獨高豈<span class='note-inline'>(漢魏宜)</span>卿魚鱉之徒慕義來朝飲我池水啄我稻粱何為不遜以至於<span class='note-inline'>(漢魏無於字)</span>此慶之等見元慎清辭雅句縱橫<span class='note-inline'>(漢魏有於字)</span>奔發杜口流汗含<span class='note-inline'>(如隱合)</span>聲不言於後數日慶之遇病心上急痛訪人解治元慎自云能解慶之遂憑元慎<span class='note-inline'>(漢魏遇病作遂憑下空四格又無訪人解治等十六字)</span>元慎即口含水噀慶之曰吳人之鬼住居建康小作冠帽短製衣裳自呼阿儂語則阿傍菰稗為飯茗飲作漿呷啜蓴<span class='note-inline'>(漢魏鱒)</span>羹唼嗍蟹黃手把豆蔻口嚼梹<span class='note-inline'>(漢魏檳)</span>榔乍至中土思憶本鄉急急<span class='note-inline'>(如隱照曠手照曠注云一作急下同)</span>速去還爾丹陽若其寒門之鬼　頭<span class='note-inline'>(鬼下漢魏空二格無頭字)</span>猶修網魚漉鱉<span class='note-inline'>(漉漢魏灑)</span>在河之洲咀嚼菱藕<span class='note-inline'>(漢魏藕)</span>捃拾<span class='note-inline'>(漢魏捨)</span>雞頭蛙羹蚌臛以為膳羞布袍芒履倒騎水牛沅<span class='note-inline'>(如隱洗)</span>湘江漢棹遨遊隨波遡浪噞喁沉浮白紵<span class='note-inline'>(如隱照曠苧)</span>起舞揚波發謳急急速去還爾揚州慶之伏枕曰揚君見辱深矣自此後吳兒更不敢解語<span class='note-inline'>(二字漢魏空格)</span>北海尋伏誅其慶之還奔蕭衍衍<span class='note-inline'>(如隱不重)</span>用為司州刺史<span class='note-inline'>(用下漢魏有其字)</span>欽重北人特異於常朱异<span class='note-inline'>(漢魏忌)</span>怪而<span class='note-inline'>(如隱漢魏復)</span>問之曰自晉宋以來號洛陽為荒土<span class='note-inline'>(漢魏中)</span>此中<span class='note-inline'>(漢魏無中字)</span>謂長江以北盡是夷狄昨至洛陽始知衣冠士族並在中原禮儀富盛人物殷阜耳目所識<span class='note-inline'>(如隱照曠目所不識)</span>口不能傳所謂帝京翼翼四方之則如<span class='note-inline'>(如隱始)</span>登泰山者卑培塿涉江海者小湘沅北人安可不重慶之因此羽儀服式悉如魏法江表士庶競相模楷褒衣博帶被及秣陵元慎弘農人晉冀州刺史嶠六世孫曾祖泰從宋武入關為上洛太守七年背偽<span class='note-inline'>(漢魏魏)</span>來朝明<span class='note-inline'>(漢魏無明字)</span>帝賜爵臨晉侯廣武郡陳郡太守贈涼<span class='note-inline'>(漢魏宋)</span>州刺史謚烈<span class='note-inline'>(漢魏空格)</span>侯祖撫明經為中博士父辭<span class='note-inline'>(漢魏甜)</span>自得立壑不事王侯叔父許河南令蜀郡太守世以學行著聞名高州里元慎清<span class='note-inline'>(如隱情)</span>尚卓逸少有高操任<span class='note-inline'>(如隱仁)</span>心自放不為時羈樂山愛水好遊林澤博識文淵清言入神造次應對莫有稱者讀老莊善言玄理性嗜酒飲至一石神不亂常慷慨歎不得與阮籍<span class='note-inline'>(漢魏藉)</span>同時生不願仕宦為中散常辭疾退閑未嘗修敬諸貴亦不慶弔親知諸<span class='note-inline'>(如隱無諸字)</span>貴為交友故時人弗識也或有人慕其高義<span class='note-inline'>(漢魏儀)</span>投刺在門元慎稱疾高卧加以意思深長善於解夢孝昌元<span class='note-inline'>(如隱漢魏無元字)</span>年廣陵王元<span class='note-inline'>(漢魏此二字空二格)</span>淵初除儀同三司總眾十萬討葛榮夜夢著衮衣<span class='note-inline'>(漢魏衣下空一格)</span>倚槐樹而立以為吉徵問於元慎曰三公之祥淵甚之元慎退還告人曰廣陵死矣槐字是木傍鬼死後當得三公廣陵果為葛榮所殺追贈司空公終如其言建義初<span class='note-inline'>(如隱無初字)</span>陽城太守薛令伯聞太原王誅百官立莊帝棄郡東走忽夢射得雁以問元慎元慎曰卿執羔大夫執雁君當得大夫之職俄然令伯除為諫議大夫京兆許超<span class='note-inline'>(綠君兆)</span>夢盜羊入獄問於元慎曰君當得陽城令其後有功封陽城侯元慎解夢義出萬<span class='note-inline'>(如隱方)</span>途隨意會情皆有神驗雖令與侯小乖按令今百里即是古諸侯以此論之亦為妙著時人譬之周宣及尒朱兆入洛陽即棄官與華隂隱士王騰周遊上洛山孝義里東市北殖<span class='note-inline'>(漢魏植)</span>貨里里有太常民劉胡兄弟四人以屠為業永安年中胡殺豬豬忽唱乞命聲及四鄰鄰<span class='note-inline'>(漢魏不重)</span>人謂胡兄弟相毆<span class='note-inline'>(漢魏無毆字)</span>鬬而來觀之乃豬也即捨<span class='note-inline'>(如隱照曠舍)</span>宅為歸覺寺合家人入道焉普泰元年此寺金像生毛眉髮悉皆具足尚書左丞魏季景謂人曰張天錫有此事其國遂滅此亦不祥之徵至明年而廣陵被廢死</p>
</div></div>
<p class='juan'>洛陽伽藍記卷之二</p>
</div><!-- end of div[@id='body'] -->
</body></html>