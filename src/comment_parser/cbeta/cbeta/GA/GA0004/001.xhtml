<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記合校本</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-other'><a id='mulu2' /><p style="margin-left:0em;text-indent:2em">楊衒之「洛陽伽藍記」今存以明刋如隱堂本、吳琯本為最古。吳氏「集證」、唐氏「鉤沈」，大率衍顧廣圻之依水經注改析本文子注之緒論，以改明刻本，分析本文子注，且據各本，校正文句，補注事實。唯吳氏所定本文，僅得子注廿分之一；唐氏正之，本文子注，亦不過十與一之比。近人張宗祥因謂：『集證本遂起而分之，然極簡略，恐非楊氏之舊，如楊氏舊文，果如吳氏所述，則記文寥寥，注文繁重，作注而非作記矣！楊氏具史才，當不如此。唐氏復因吳氏之簡，鉤沈本起而正之，……亦未為盡合也。』張氏以為『此書子注之難分，實非水經注之比，……苟無如隱以前之古本可以勘正，實不必泥顧氏之說，强為分析，致蹈明人竄改古籍之覆轍也。』於是有「合校」之作。張氏此書，卽依舊第，唯取各本，記注文字異同，間加考釋；附錄序跋一卷，錄四庫全書總目提要、毛晉、王謨、毛扆、顧廣圻、朱貲貴、吳若準、李葆恂、袁廷檮、唐晏諸人關於伽藍記之序跋；又附吳若準「集證」一卷，於衒之自序，別為補正數事；又附正文二卷，則集吳、唐二氏書所析出之本文而成，間加案語，以糾其失。張氏以本文子注釐析不易，吳唐二書俱有違失，乃循舊本篇第，校正文句而已，有此而後各本得失，展卷瞭然矣！張氏所取校者，大率限於伽藍記各本，有如隱堂本、吳琯本、綠君亭本、照曠閣本、漢魏叢書本、集證本、鉤沈本等互校，又旁取水經注、晉書、魏書、太平寰宇記、開元釋敎錄等參校。所取校諸籍，未能廣採六朝舊籍及釋經、僧傳、金石文字，為闕憾焉。張氏此稿成於民國十九年（一九三〇），商務印書館據張氏鐵如意館原稿本影印，茲據影本景印，俾學者比觀焉。</p>
</div>
<div class='div-other'><a id='mulu3' />
<p class='h1'>洛陽伽藍記合校本序</p><p>此書以如隱本為最古然尚有吳琯本綠君照曠從如隱出漢魏從吳琯本出漢魏缺字較少則亦似據吳本校補付梓者故明刻二種各有淵源以今校之正譌互見清代諸刻皆據如隱傳鈔於是大宗存而小宗亡矣</p>
<p>如隱本第二卷崇真寺條下自即有青衣十人至若有私財物造經像者為第四頁秦太上君寺條下自花林芳草之芳字起至阿附成名之阿字止為第九頁平等寺條下自無所干預之干字起至若今宰相也之今字為第十八頁三頁皆缺余所見本係據真意堂本鈔補即毛氏所謂第二卷中缺三紙者也此本既不敢據一本認為定本亦不敢據他書妄改本書今合校諸書擇其長者儻有異義下注某刊作某存而不論但使學者不願妄斷故名之曰合校本</p>
<p style="margin-left:7em">庚午正月立春後五日海寜張宗祥記</p>
</div>
<div class='div-other'><a id='mulu4' />
<p class='h1'>洛陽伽藍記序<span class='note-inline'>(吳琯本無洛陽二字序下有一例字)</span></p><p class="byline">魏撫軍府司馬楊衒之撰<span class='note-inline'>(吳琯本魏上有後字)</span></p><p>三墳五典之說九流百代之言並理在人<span class='note-inline'>(吳若準集證本寰)</span>區而義兼天外至於一乘二諦之原三明六通之旨西域備詳東土靡記自頂日感夢滿月流光陽門飾毫<span class='note-inline'>(如隱堂綠君亭豪)</span>眉之像夜臺圖紺髮之形爾<span class='note-inline'>(吳琯本邇)</span>來奔競其風遂廣至晉永嘉惟有寺四十二所逮皇魏受圖光宅嵩洛篤信彌繁法教逾盛王侯貴臣棄象馬如脫屣<span class='note-inline'>(漢魏叢書履)</span>庶士豪家捨資財若遺跡於是招提櫛比寶塔駢羅爭寫天上之姿競模<span class='note-inline'>(如隱照曠閣摸)</span>山中之影金剎與靈臺比高廣<span class='note-inline'>(漢魏宮)</span>殿共阿房等壯豈直木衣綈繡土被朱紫而已哉暨永熙多難皇輿遷鄴諸寺僧尼亦與時徙至武定五年嵗在丁卯余因行役重覽洛陽城郭崩毁宮室傾覆寺觀灰燼廟塔坵<span class='note-inline'>(如隱丘)</span>墟牆被蒿艾巷羅荊棘野獸穴於荒階山鳥巢於庭樹遊兒牧豎躑躅於九逵農夫耕稼藝黍於雙闕<span class='note-inline'>(如隱綠君闕)</span>麥秀之感非獨殷墟黍離之悲信哉周室京城表裏凡有一千餘寺今日寥<span class='note-inline'>(如隱寮)</span>廓鐘聲罕聞恐後世無傳故撰斯記然寺數最多不可遍寫今之所錄止<span class='note-inline'>(如隱綠君上)</span>大伽藍其中小者取其詳<span class='note-inline'>(漢魏詳有異字)</span>世諦事因而出之先以城內為始次及城外表列門名以遠近為五篇余才非著述多有遺漏後之君子詳其闕焉</p>
<p>大和十七年後魏高祖遷都洛陽詔司空公穆亮營造宮室洛陽城門依魏晉舊<span class='note-inline'>(漢魏舊下有門字)</span>名</p>
<p style="margin-left:1em;text-indent:-1em">東面有三門北頭第一門<span class='note-inline'>(漢魏無門字)</span>曰建春門漢曰上東門阮籍詩曰步出上東門是也魏晉曰建春門高祖因而不改次南曰東陽門漢曰東中門魏晉曰東陽門高祖因而不改次南曰青陽門漢曰望京門魏晉曰清<span class='note-inline'>(如隱照曠青)</span>明門高祖改為清<span class='note-inline'>(如隱照曠青)</span>陽門</p>
<p style="margin-left:1em;text-indent:-1em">南面有四<span class='note-inline'>(如隱照曠三)</span>門東頭第一<span class='note-inline'>(集證一下有門字)</span>曰開陽門初漢光武遷都洛陽作此門始成而未有名忽夜中有柱自來在樓上後瑯琊郡開陽縣言南門一柱飛去使來視之則是也遂<span class='note-inline'>(漢魏因)</span>以開陽<span class='note-inline'>(漢魏陽下有縣字)</span>為名自魏及晉因而不改高祖亦然次西曰平昌門漢曰平門魏晉曰平昌門高祖因而不改次西曰宣陽門漢曰津門<span class='note-inline'>(漢魏津下有陽字照曠注一本多一陽字六字)</span>魏晉曰津陽<span class='note-inline'>(漢魏宣陽綠君津下注云一作宣照曠宣下注云一作津)</span>門高祖因而不改<span class='note-inline'>(宗祥案水經穀水注穀水又南東屈逕津陽門又東逕宣陽門南又東逕平昌門南又東逕開陽門南是魏時南面四門了無疑義又案晉書地理志亦云南有四門又案太平寰宇記南面凡三門開陽門在巳上次西漢有小苑門在午上晉改曰宣陽門引述征記曰謻門即宣陽門也引華延雋洛陽記曰即漢之宮門次西漢曰津門在未上是宣陽門漢名小苑門不名津陽而津門漢又另是一門非即宣陽門也依此文則南面三門平昌居中東為開陽西為宣陽然宣陽實在午上為中門則洛陽南面已上一門己午之間一門午上一門未上無門亦不可通是知此條中有闕文宣陽津陽本係兩門一在午上一在未上因中有奪誤遂連為一各本見下文三門因而據改首句四字為三字漢魏仍為四字雖非善本亦可貴矣)</span></p>
<p style="margin-left:1em;text-indent:-1em">西面有四門南頭第一門曰西明門漢曰廣陽門魏晉因而不改高祖改為西明門<span class='note-inline'>(宗祥案太平寰宇記作晉改曰西明門)</span>次北曰西陽門漢曰雍門魏晉曰西明門高祖改為西陽門次北曰閶闔門漢曰上西門上<span class='note-inline'>(如隱照曠無上字)</span>有銅璇璣玉衡以齊七政魏晉曰閶闔門高祖因而不改次北曰承明門承明者高祖所立當<span class='note-inline'>(漢魏無當字)</span>金墉城前東西大道遷京之始宮闕未就高祖住在金墉城城西有王南寺高祖數詣寺沙門論義<span class='note-inline'>(如隱照曠議)</span>故通此門而未有名世人謂之新門時王公卿士常<span class='note-inline'>(漢魏當)</span>迎駕於新門高祖謂御史中尉李彪曰曹植詩云謁帝承明廬此門宜以承明為稱遂名之</p>
<p style="margin-left:1em;text-indent:-1em">北面<span class='note-inline'>(漢魏無面字)</span>有二門西頭曰大夏門漢曰夏門魏晉曰大夏門帝<span class='note-inline'>(如隱照曠嘗)</span>造三層樓去地二<span class='note-inline'>(漢魏無二字)</span>十丈<span class='note-inline'>(漢魏丈下有高祖世宗造三層樓去地二十丈十三字)</span>洛陽城門樓皆兩重去地百尺惟大夏門甍棟干雲東頭曰廣莫門漢曰穀門魏晉曰廣莫門高祖因而不改自<span class='note-inline'>(如隱照曠無自字)</span>廣莫門以西至於大夏門宮觀相連被諸城上也</p>
<p style="margin-left:1em;text-indent:-1em">一<span class='note-inline'>(照曠無一字)</span>門有三道所謂九軌<span class='note-inline'>(漢魏逵照曠注云一作九逵　宗祥案寰宇記引陸機洛陽記云城內皆三道公卿尚書從中道凡人左右出入不得相逢夾道中植榆柳以蔭行人)</span></p>
</div>
<div class='div-other'><a id='mulu5' /><div style="margin-left:2em"><img src='../images/GA001p0335_01.gif' alt='GA001p0335_01.gif' /></div>
</div>
<p class='juan'>洛陽伽藍記卷第一<span class='note-inline'>(漢魏無洛陽第三字如隱城內二字在洛陽下不另行下同)</span></p><p class="byline">魏撫軍府司馬楊衒之撰<span class='note-inline'>(漢魏作後魏楊衒之著)</span></p>
<div class='div-other'><a id='mulu6' />
<p class='h1'>城內</p>
<div class='div-other'><a id='mulu7' />
<p class='h2'>永寜寺</p><p style="margin-left:1em;text-indent:-1em">熙平元年靈太后胡氏所立也在宮前閶闔門南一里御道西<span class='note-inline'>(宗祥案開元釋教錄作東)</span>其寺東有太尉府西對永康里南界昭玄曹北鄰御史臺閶闔門前御道東有左衞府府南有司徒府司徒府<span class='note-inline'>(漢魏三字不重)</span>南有國子學堂内有孔丘像顏淵問仁子路問政在側國子南有宗正寺寺南有太廟廟南<span class='note-inline'>(漢魏無南字)</span>有護軍府府南有衣冠里御道西有右衞府府南有太尉府府南有將作曹曹南有九級府府南有太社社南有凌隂里即四朝時藏冰處也中有九層浮屠一所架木為之舉高九十丈<span class='note-inline'>(宗祥案釋教錄作九十餘丈魏書釋老志肅宗熙平中於城內太社西起永寜寺佛圖九層高四十餘丈)</span>有剎<span class='note-inline'>(釋教錄剎上有金字)</span>復高十丈合去地一千尺去京師<span class='note-inline'>(釋教錄作去臺)</span>百里已遙<span class='note-inline'>(漢魏遙已)</span>見之初掘基至黃泉下得金像三十<span class='note-inline'>(如隱千照曠注云一作千釋教錄作三十二)</span>軀太后以為信法之徵是以營建過度也剎上有金寶瓶容二十五石<span class='note-inline'>(釋教錄作斛)</span>寶瓶下有承露金盤三十<span class='note-inline'>(釋教錄作一十一)</span>重周匝皆垂金鐸復有鐵鏁四道引剎向浮圖四角鏁上亦有金鐸鐸大小如一石甕子浮圖有九級角角皆懸金鐸合上下有一百二<span class='note-inline'>(釋教錄三)</span>十鐸浮圖有四面面有三六窗<span class='note-inline'>(此句釋教錄作四面九間六窗三)</span>皆朱漆扉上有五行金鈴<span class='note-inline'>(如隱照曠釘釋教錄亦鈴)</span>合有五千四百枚復有金環<span class='note-inline'>(釋教錄鐸)</span>鋪首<span class='note-inline'>(如隱首下有布字)</span>殫土木之功窮造形之巧<span class='note-inline'>(漢魏力)</span>佛事精妙不可思議繡柱金鋪駭人心目至於高風永夜寶鐸和鳴鏗鏘之聲<span class='note-inline'>(漢魏音)</span>聞及十餘里浮圖北有佛殿一所形如太極殿<span class='note-inline'>(照曠重殿字)</span>中有丈八金像一軀<span class='note-inline'>(漢魏軀下有人字)</span>中長金像十軀繡珠像三軀織成五軀作功奇巧冠於當世<span class='note-inline'>(中有以下六句釋教錄作中設諸像金玉珠繡作工巧綺冠絕當世)</span>僧房樓觀一千餘間雕梁粉壁青璅<span class='note-inline'>(如隱繅)</span>綺疏難得而言栝柏松椿<span class='note-inline'>(漢魏栝椿松柏釋教錄栝柏楨松)</span>扶疎拂檐藂<span class='note-inline'>(漢魏翠)</span>竹香草布護<span class='note-inline'>(漢魏濩)</span>堦墀是以常景碑云須彌寶殿兠率淨宮莫尚於斯也外國所獻經像皆在此寺寺院墻皆施短椽以瓦覆之若今宮墻也<span class='note-inline'>(寺院墻三句釋教錄作院墻周匝皆施椓瓦)</span>四面各開一門南門樓三重通三道去地二十丈形製似今端門圖以雲氣畫彩仙靈綺錢<span class='note-inline'>(如隱綺下空格)</span>青璅<span class='note-inline'>(如隱繅)</span>輝<span class='note-inline'>(漢魏無輝字如隱空格)</span>赫麗華拱<span class='note-inline'>(漢魏拱下有夾字釋教錄拱作夾)</span>門有四力士四獅子飾以金銀加之珠玉裝嚴煥炳<span class='note-inline'>(釋教錄作莊嚴煥爛)</span>世所未聞東西兩門亦皆<span class='note-inline'>(漢魏皆亦)</span>如之所可異者惟樓二重北門一道不施屋似烏頭門四門外樹以青槐亘以綠水京邑行人多庇其下路斷飛塵不由奔雲之潤清風送涼豈藉合歡之發詔中書舎人常景為寺碑文景字<span class='note-inline'>(漢魏無字字)</span>永昌河内人也敏<span class='note-inline'>(漢魏繁)</span>學博通知名海内太和十九年為高祖所器拔為律學博士刑法疑獄多訪於景正始初詔刊律令永作通式敕景共治書侍御史高僧裕羽林監王元龜尚書郎祖瑩員外散騎侍郎李琰之等撰集其事又詔太師彭城王勰青州刺史劉芳入預其議景討正科條商搉古今甚有倫序見行於世今律二十篇是也又共芳造洛陽宮殿門閣之名經途里邑之號出除長安令時人比之潘岳其後歴位中書舎人黃門侍郎祕書監幽州刺史儀同三司學徒以為榮焉景入參近侍出為侯牧居室貧儉事等農家惟有經史盈車滿架<span class='note-inline'>(漢魏架下有景字)</span>所著文集數百餘篇給事封暐伯作序行於世裝飾畢功明帝與太后共登之視宮内如掌中臨京師若家庭以其目見宮中禁人不聽升衒之常與河南尹胡孝世共登之下臨雲雨信哉不虛時有西域沙門菩提達摩者波斯國胡人也起自荒裔來遊中土見金盤炫日<span class='note-inline'>(照曠注云一作目)</span>光照雲表寶鐸含風響出天外歌詠讚<span class='note-inline'>(漢魏贊)</span>歎實是神功自云年一百五十嵗歴涉諸國靡不周遍而此寺精麗遍<span class='note-inline'>(如隱照曠無遍字)</span>閻浮所無也極佛<span class='note-inline'>(如隱物)</span>境<span class='note-inline'>(漢魏無境字)</span>界亦未有此<span class='note-inline'>(釋教錄作訖佛境界亦無有比)</span>口唱南無<span class='note-inline'>(漢魏無下有或字)</span>合掌連日至孝昌二年中<span class='note-inline'>(漢魏無中字)</span>大風發屋拔樹剎上寶瓶隨風而落入地丈餘復命工匠更鑄<span class='note-inline'>(漢魏著)</span>新瓶建義元年太原王尒<span class='note-inline'>(漢魏爾下同)</span>朱榮總士馬於此寺榮字天寶北地秀容人也世為第一領民酋長博陵郡公部落八千餘家有馬<span class='note-inline'>(漢魏馬有)</span>數萬匹富等天府武泰元年二月中帝崩無子立臨洮王世子釗以紹大業年三嵗太后貪秉朝政故以立之榮謂并州刺史元天穆曰皇帝晏駕春秋十九海内士庶猶曰幼君况今奉未言之兒以臨天下而望昇平其可得乎吾世荷國恩不能坐看成敗今欲以鐵馬五<span class='note-inline'>(漢魏三)</span>千赴哀山陵兼問侍臣帝崩之由君竟謂如何<span class='note-inline'>(漢魏何如)</span>穆曰明公世跨并肆<span class='note-inline'>(漢魏世誇英武)</span>雄才傑出<span class='note-inline'>(漢魏雄上有志字照曠作英武志略雄才傑出)</span>部落之民控弦一萬若能行廢立之事伊霍復見於<span class='note-inline'>(如隱照曠無於字)</span>今日榮即共穆結異姓兄弟穆年大榮兄事之榮為盟主穆亦拜榮於是密議長君諸王之中不知誰應當璧遂於晉陽人各<span class='note-inline'>(漢魏令別)</span>鑄像不成惟長樂王子攸像光相具足端嚴特妙是以榮意在長樂遣蒼頭王豐入洛約<span class='note-inline'>(如隱詢)</span>以為主長樂即許之共剋期契榮三軍皓素揚旌南出太后聞榮舉兵召王公議之時胡氏專寵皇宗怨望<span class='note-inline'>(如隱照曠望下有假字)</span>入議者莫肯致言惟黃門侍<span class='note-inline'>(如隱漢魏無侍字)</span>郎徐紇<span class='note-inline'>(如隱統照曠注云舊作統案徐紇見魏書恩倖傳不當作統)</span>曰尒朱榮馬邑小胡人才凡鄙不度德量力長<span class='note-inline'>(漢魏張)</span>戟指闕所謂窮轍拒輪積薪候燎今宿衞文武足得一戰但守河橋觀其意趣榮懸軍千里兵老師敝<span class='note-inline'>(如隱照曠弊)</span>以逸待勞破之必矣后然紇言即遣都督李神軌鄭季明<span class='note-inline'>(漢魏無明字)</span>等領眾五千鎮河橋四月十一日榮過河内至高頭驛長樂王從雷陂<span class='note-inline'>(漢魏陵)</span>北渡赴榮軍所神軌季明等見長樂王往遂開門降十二日榮軍於芒山之北河隂之野十三日召百官赴駕至者盡誅之王公卿士及諸朝臣死者三<span class='note-inline'>(漢魏二)</span>千餘人十四日車駕入城大赦天下改號為建義元年是為莊帝於時新經大兵人物殲盡流迸之徒驚駭未出莊帝<span class='note-inline'>(以上二十字漢魏無)</span>肇升太極解網垂仁惟散騎常侍山偉一人拜恩南闕加榮使持節中外諸軍事大將軍開府北道大行臺都督十州諸軍事大將軍領左右太原王其<span class='note-inline'>(如隱共)</span>天穆為侍中太尉公世襲并州刺史上黨王起家為公卿牧守者不可勝數二十日洛中草草猶自不安死生相怨人懷異慮貴室豪家棄<span class='note-inline'>(如隱并)</span>宅競竄貧夫賤士襁負爭逃於是出詔濫死者普加褒贈三品以上贈三公五品以上贈令僕七品以上贈州牧白氏贈郡鎮於是稍安帝納滎女為皇后進榮為柱國大將軍錄尚書事餘官如故進天穆為大將軍餘官皆如故永安二年五月北海王元顥復入洛在此寺聚兵顥莊帝從兄也孝昌末鎮汲郡聞尒朱榮入洛陽遂南奔蕭衍是年入洛莊帝北廵顥登皇帝位改年曰建武元年顥與莊帝書曰大道既隱天下匪公禍福不追與能義絕朕猶庶幾五帝無取六軍正<span class='note-inline'>(漢魏故)</span>以糠粃萬乘錙銖大寶非貪皇帝之尊豈圖六合之富直以尒朱榮往嵗入洛順而勤王終為魏賊逆刃加於君親鋒鏑肆於卿宰元氏少長殆欲無遺已有陳恒盜齊之心非無六卿分晉之計但以四海橫流欲篡未可暫樹君臣假相拜置害卿兄弟獨夫介立遵養待時臣節詎久朕覩此心寒遠投江表泣請梁朝誓在復恥風行建業電赴三川正欲問罪於尒朱出<span class='note-inline'>(漢魏出下有公字)</span>卿於桎梏恤深怨於骨肉解蒼生於倒懸謂卿明眸擊節躬<span class='note-inline'>(漢魏供)</span>來見我<span class='note-inline'>(漢魏吾下同)</span>共叙哀辛<span class='note-inline'>(漢魏悴)</span>同討兇羯不意駕入成臯便爾北渡雖迫於兇手勢不自由或貳<span class='note-inline'>(如隱空格漢魏訢)</span>生素懷棄劍猜我聞之永歎撫衿而失何者朕之於卿兄弟非遠連枝分葉興滅相依假有內鬩<span class='note-inline'>(如隱闚)</span>外猶禦侮况我與卿睦厚偏篤其於急難凡今莫如棄親即讐義將焉據也且尒朱榮不臣之跡暴於旁午謀魏社稷愚智同見卿乃明白疑於必然託命豺狼委身虎口棄親助賊兄弟尋戈假獲民地本是榮物若克<span class='note-inline'>(漢魏剋)</span>城邑絕非卿有徒危宗國以廣冦仇快賊莽之心假卞莊之利有識之士咸為慚之今家國<span class='note-inline'>(漢魏國家)</span>隆替在卿與我若天道助順誓兹義舉則皇魏宗社與運無窮儻<span class='note-inline'>(漢魏脫)</span>天不厭亂胡羯未殄鴟鳴狼噬薦食河北在<span class='note-inline'>(漢魏朱)</span>榮為福於卿為禍豈伊異人尺書道意卿宜三復<span class='note-inline'>(漢魏覆)</span>義<span class='note-inline'>(如隱兼照曠注云一作兼字)</span>利是圖富貴可保狥人非慮終不食言自相魚肉善擇元吉勿貽後悔此黃門郎祖瑩<span class='note-inline'>(如隱榮案魏書亦瑩)</span>之詞也時帝在長子城太原王上黨王來赴急難<span class='note-inline'>(照曠無難字)</span>六月帝圍河内太守元桃湯<span class='note-inline'>(魏書尒朱榮傳作元襲此舉其字)</span>車騎將軍宗正珍孫等為顥守攻之弗克時暑炎赫將士疲勞太原王欲使帝幸晉陽至秋更舉大義未決召劉助筮之助曰必克於是至明盡力攻之如其言桃湯珍孫並斬首以殉三軍顥聞河内不守親率百僚出鎮河橋特遷侍中安豐王延明往守硤石七月帝至河陽與顥隔河相望太原王命車騎將軍尒朱兆濳師渡河破延明於硤石顥聞延明敗亦散走所將江淮子弟五千人<span class='note-inline'>(照曠重人字)</span>莫不解甲相泣握手成別<span class='note-inline'>(如隱列)</span>顥與數十<span class='note-inline'>(如隱千)</span>騎欲奔蕭衍至長社為社<span class='note-inline'>(漢魏村)</span>民斬其首傳送京師二十日帝還洛陽進太原王天柱大將軍餘官亦如故進上黨王太宰餘官亦如故永安三年逆賊尒朱兆囚莊帝於寺時太原王位極心驕功高意侈與<span class='note-inline'>(照曠予)</span>奪臧否肆意帝怒<span class='note-inline'>(如隱恐)</span>謂左右曰朕寜作高貴鄉<span class='note-inline'>(如隱卿)</span>公死不作漢獻帝生九月二十五日詐言產太子榮穆並入朝莊帝手刃榮於光明殿穆為伏兵魯暹<span class='note-inline'>(案魏書作魯安)</span>所殺榮世子部落大人亦死焉榮部<span class='note-inline'>(如隱無部字)</span>下車騎將軍尒朱陽都等二十人隨入<span class='note-inline'>(漢魏照曠人)</span>東<span class='note-inline'>(漢魏朱)</span>華門亦為伏兵所殺<span class='note-inline'>(如隱煞下同)</span>惟右僕射尒朱世隆素在家聞榮死總榮部曲燒西陽門奔河橋至十月一日隆與榮妻北<span class='note-inline'>(如隱漢魏無榮北二字)</span>鄉郡長公主至芒山馮王寺為榮追福薦<span class='note-inline'>(如隱無薦字)</span>齋即遣尒朱侯討伐尒朱那<span class='note-inline'>(漢魏弗)</span>律歸等領胡騎一千皆白服來至郭下索太原王尸喪帝升大夏門望之遣主書牛法尚謂歸等曰太原王立功不終隂圖釁逆王法無親已依正刑罪止榮身餘皆不問卿等何為不降官爵如故歸曰臣從太原王來朝陛下何忽今日枉致無理臣欲還晉陽不忍空去願得太原王尸喪生死無恨發言雨淚哀不自勝羣胡慟哭聲振京師帝聞之亦為傷懷遣<span class='note-inline'>(漢魏無遣字)</span>侍中朱元龍齎鐵<span class='corr'>券</span>與世隆待之不死官位如故世隆謂元龍曰太原王功格天地道<span class='note-inline'>(如隱造)</span>濟生民赤心奉國神明所知長樂不顧信誓枉害忠良今日兩行鐵字何足可信吾為太原王報仇終不歸降元龍見世隆呼帝為長樂知其不欵且以言帝帝即出庫物置城西門外募敢死之士以討世隆一日即得萬<span class='note-inline'>(照曠萬下有餘字)</span>人與歸等戰於郭外兇勢不摧歸等屢涉戎場便<span class='note-inline'>(漢魏照曠便下有利字)</span>擊刺京師士眾未習軍旅雖皆義勇力不從心三日頻戰而游魂不息帝更募人斷河橋有漢中人李荀為水軍從上流放火燒橋世隆見橋被焚遂大剽生民北上太行帝遣侍中源<span class='note-inline'>(漢魏原)</span>子恭黃門郎楊寬領步騎三萬鎮河内世<span class='note-inline'>(漢魏無世字)</span>隆至高都立太原太守<span class='note-inline'>(漢魏照曠子)</span>長廣王<span class='note-inline'>(綠君上)</span>曄為主<span class='note-inline'>(漢魏作等瓮子為王)</span>改號曰建　元年<span class='note-inline'>(照曠漢魏建元如隱建下空一格案魏書作號年建明)</span>尒朱氏自封王者八人長廣王都<span class='note-inline'>(如隱空格)</span>晉陽遣潁川王<span class='note-inline'>(叢書無王字)</span>尒朱兆舉兵向京師子恭軍失利兆自雷陂<span class='note-inline'>(如隱波)</span>涉渡擒莊帝於式乾殿帝初以黃河奔急謂兆未得猝濟<span class='note-inline'>(如隱作未謂兆得濟)</span>不意兆不由舟楫憑流而渡是日水淺不沒<span class='note-inline'>(漢魏及照曠注云一作及)</span>馬腹故及此難書契所記未之有也衒之曰昔光武受命冰橋凝<span class='note-inline'>(如隱宜)</span>於滹水昭烈中起的盧踊於泥溝皆理合於天神祗所福<span class='note-inline'>(漢魏將)</span>故能功濟宇宙大庇生民若兆者蜂目豺聲行窮梟獍阻兵安忍賊害君親皇靈有知鑒其凶德反使孟津由膝贊其逆心易稱天<span class='note-inline'>(如隱大)</span>道禍滛<span class='note-inline'>(漢魏盈)</span>鬼神福謙以此驗之信為虚時兆營軍尚書省建天子金庭設漏刻嬪御妃主皆擁之於幕鏁帝於寺門樓上時十二月帝患寒隨兆乞頭巾兆不與遂囚帝送<span class='note-inline'>(如隱照曠還)</span>晉陽縊於三級寺帝臨崩禮佛願不為國王又作五言曰：</p>

<div class="lg regular" style="margin-left:0em;"><div class='lg-row'>權去生道促　憂來死路長　懷恨出國門　含悲入鬼鄉　隧門一時閉　幽庭豈復光</div>
<div class='lg-row'>思鳥吟青松　哀風吹白楊　昔來聞死苦　何言身自當</div>
</div><p style="margin-left:1em;text-indent:-1em">至太昌元年冬始迎梓宮赴京師葬帝靖<span class='note-inline'>(案魏書靜)</span>陵所作五言詩即為輓歌詞朝野聞之莫不悲慟百姓<span class='note-inline'>(漢魏姓下有聞者二字)</span>觀者悉皆掩涕而已永熙三年二月浮圖為火所燒<span class='note-inline'>(釋教錄作為天所震)</span>帝登凌<span class='note-inline'>(漢魏臨)</span>雲臺望火遣南陽王寶炬錄尚書長孫稚<span class='note-inline'>(如隱椎)</span>將羽林一千救赴火所莫不悲惜垂淚而去火初從第八級中平旦大<span class='note-inline'>(漢魏火)</span>發當時雷雨晦冥雜下霰雪百姓道俗咸來觀火悲哀之聲振動京邑時有三比丘<span class='note-inline'>(釋教錄作二道人)</span>赴火而死火經三月不滅有火入地尋柱<span class='note-inline'>(漢魏作有入地柱火尋柱)</span>周年猶有烟氣其年五月中有人從象郡<span class='note-inline'>(宗祥案太平御覽六百五十八引作東萊郡釋教錄同又案隋唐有象縣唐宋有象州從未有象郡)</span>來云見浮圖於海中光明照耀儼然如新海上之民咸皆見之俄然霧起浮圖遂隱至七月中平陽王為侍中斛斯椿所逼<span class='note-inline'>(如隱漢魏使釋教錄作挾)</span>奔於長安十月而京師遷鄴</p>
</div>
<div class='div-other'><a id='mulu8' />
<p class='h2'>建中寺</p><p style="margin-left:1em;text-indent:-1em">普泰元年尚書令樂平王尒朱世隆所立也本是閹官司空劉騰宅屋宇奢侈梁棟踰制一里之間廊廡充溢堂北宣光殿門匹乾明門博敞弘麗諸王莫及也在西陽門内御道北所<span class='note-inline'>(漢魏無所字)</span>謂延年里劉騰宅東有太僕寺寺東有乘黃署署東有武庫署即魏相國司馬文王府<span class='note-inline'>(漢魏府下有武字)</span>庫東至閶闔宮<span class='note-inline'>(漢魏無宮字)</span>門是也西陽門内御道南<span class='note-inline'>(如隱漢魏無南字)</span>有永康里里<span class='note-inline'>(漢魏不重)</span>内復有領軍將軍元乂<span class='note-inline'>(如隱綠君义漢魏義)</span>宅掘故井得石銘云是漢太尉荀彧宅正光年中元乂專權太后幽隔永巷騰為謀主乂是江陽王繼之子太后妹婿熙平初明帝幼冲諸王權<span class='note-inline'>(漢魏照曠勸)</span>上太后拜乂為侍中領軍左右令總禁兵委以腹心反得幽隔永巷六年太后哭曰養虎自齧長虺成蛇至孝昌二<span class='note-inline'>(漢魏無二字)</span>年太后反政遂誅乂等沒騰田宅元乂誅日騰巳物故太后追思騰罪發墓殘尸使其神靈無所歸聚<span class='note-inline'>(如隱綠君趣)</span>以宅賜高陽<span class='note-inline'>(漢魏無此二字)</span>王雍建義元年尚書令樂平王尒朱世隆為榮追福題以為寺朱門黃閣所謂仙居也以前廳為佛殿後堂為講室<span class='note-inline'>(漢魏堂)</span>金花寶葢遍滿其中有一涼風堂本騰避暑之處淒涼常冷經夏無蠅有萬年千嵗之樹也</p>
</div>
<div class='div-other'><a id='mulu9' />
<p class='h2'>長秋寺</p><p style="margin-left:1em;text-indent:-1em">劉騰所立也騰初為長秋令卿因以為名在西<span class='note-inline'>(漢魏南)</span>陽門内御道北一里亦在延年里即是晉中朝時金市處寺北有濛汜池夏則有水冬則竭矣中有三層浮圖一所金盤靈剎曜諸城内作六牙白象負釋迦在虚空<span class='note-inline'>(漢魏無空字)</span>中莊嚴佛事悉用金玉工作<span class='note-inline'>(漢魏作工)</span>之異難可具陳四月四日此像常出辟邪師子導引其前吞刀吐火騰驤一面綵幢<span class='note-inline'>(漢魏童)</span>上索詭譎不常奇伎異服冠於都市像停之處觀者如堵迭相踐躍常有死人</p>
</div>
<div class='div-other'><a id='mulu10' />
<p class='h2'>瑶光寺</p><p style="margin-left:1em;text-indent:-1em">世宗宣武皇帝所立在閶闔<span class='note-inline'>(如隱照曠闔下有城字)</span>門御道北東去千秋門二里千秋門内道北有西遊園園<span class='note-inline'>(漢魏不重)</span>中有凌雲臺即是魏文帝所築者臺上有八角井高祖於井北造涼風觀登之遠望<span class='note-inline'>(漢魏望遠)</span>目極洛川臺下有碧海曲池臺東有<span class='note-inline'>(漢魏無有字)</span>宣慈觀去地<span class='note-inline'>(漢魏地下有一字)</span>十丈觀東有靈芝釣臺累木為之出於海中去地二十丈風生牖雲起梁棟丹楹刻桷圖寫列仙刻石為鯨魚背負釣臺既如從地踊出又似空中飛下釣臺南有宣光殿北有嘉福殿西有九龍殿殿前九<span class='note-inline'>(漢魏有)</span>龍吐水成一海凡四殿皆有飛閣向靈芝<span class='note-inline'>(漢魏芝下有臺字)</span>往來三伏之月皇帝在靈芝臺以避暑有五層浮圖一所去地五十丈仙掌凌虚鐸垂雲表作工之妙埒美永寜講堂<span class='note-inline'>(如隱殿)</span>尼房五百餘間綺疏連亘牖相通珍木香草不可勝言牛筋狗骨之木雞頭鴨脚之草亦悉備焉椒房嬪御學道之所掖庭美人並在其中亦有名族處女性愛道場落髮辭親來依<span class='note-inline'>(如隱儀)</span>此寺屏珍麗之飾服修道之衣投心入正歸誠一乘永安三年中尒朱兆入洛陽縱兵大掠時有秀容胡騎數十人<span class='note-inline'>(如隱照曠無人字)</span>入寺<span class='note-inline'>(如隱照曠寺上有瑶光二字)</span>滛穢自此後頗獲譏訕<span class='note-inline'>(漢魏誚)</span>京師語曰洛陽男<span class='note-inline'>(漢魏女)</span>兒急作髻瑶光寺尼奪作<span class='note-inline'>(漢魏女)</span>婿瑶光寺北有承明門有金墉城即魏氏所築晉永康中惠帝幽於金墉城東有洛陽小城永嘉中所築<span class='note-inline'>(照曠無以上二十二字)</span>城東北角有魏文帝百尺樓年雖<span class='note-inline'>(漢魏嵗)</span>久遠形製<span class='note-inline'>(漢魏制)</span>如初高祖在城内作北極殿因名金墉城門為光極門又作重樓飛閣遍城上下從地望之有如雲也</p>
</div>
<div class='div-other'><a id='mulu11' />
<p class='h2'>景樂寺</p><p style="margin-left:1em;text-indent:-1em">太傅清河文獻王懌所立也懌是孝文皇帝之子宣武皇帝之弟閶闔南御道西望永寜寺正相當寺西有司徒府東有大將軍高肇宅北連義井里義井里北門外有桑<span class='note-inline'>(漢魏叢)</span>樹數株<span class='note-inline'>(照曠株上有十字)</span>枝條繁茂下有甘井一所石槽鐵罐供給行人飲水庇隂<span class='note-inline'>(漢魏蔭)</span>多有憩者有佛殿一所像輦在焉雕刻巧妙冠絕一時堂廡周環曲房連接輕條拂花蘂被庭至於大<span class='note-inline'>(漢魏六)</span>齋常設女樂歌聲繞梁舞袖徐轉絲管寥亮諧妙入神以是尼寺丈夫不得入得往觀者以為至天堂及文獻薨寺禁稍寬百姓出入無復限礙後汝南王復修之是文獻之弟召<span class='note-inline'>(漢魏詔)</span>諸音樂逞伎寺内奇禽怪獸舞抃殿庭<span class='note-inline'>(漢魏亭)</span>飛空幻惑世所未覩異端奇術總萃其中剝驢投<span class='note-inline'>(漢魏扳)</span>井植棗種瓜須臾之間皆得賜<span class='note-inline'>(如隱無賜字)</span>食<span class='note-inline'>(照曠食下有之字亦無賜字)</span>士女觀者目亂睛<span class='note-inline'>(漢魏精)</span>迷自建義<span class='note-inline'>(漢魏空格)</span>已後京師頻有大兵此戱遂隱也</p>
</div>
<div class='div-other'><a id='mulu12' />
<p class='h2'>昭儀尼寺</p><p style="margin-left:1em;text-indent:-1em">閹官等所立也在東陽門内一里御道南東陽門内道北太<span class='note-inline'>(如隱照曠太下有北字)</span>倉導官二署東南治栗里倉司官屬住其内太后臨朝閹寺專寵宦者之家積金滿堂是以蕭忻云高軒斗升者盡是<span class='note-inline'>(如隱漢魏無此二字)</span>閹官之<span class='note-inline'>(漢魏無之字)</span>嫠婦胡馬鳴珂者莫非<span class='note-inline'>(照曠不)</span>黃門之養息也忻陽平人也愛尚文籍少有名譽見閹<span class='note-inline'>(如隱閽)</span>寺寵盛遂發此言因即知名為治書侍御史寺有一佛二菩薩塑工精絕京師所無也四月七日常出詣景明景明三像恒出迎之伎樂之盛與劉騰相比堂前有酒樹麵木昭儀寺有池京師學徒謂之翟<span class='note-inline'>(寰宇記狄)</span>泉也衒之按杜預注春秋云翟泉在晉太倉西南按晉太倉在建春門内今太倉在東陽門内此地今在太倉西南明非翟泉也後隱士趙逸云此地是晉侍中石崇家池池南有綠珠樓於是學徒始寤經過者想見綠珠之容也池西南有願會寺中書舎人王翊捨宅所<span class='note-inline'>(漢魏無所字)</span>立也佛堂前生<span class='note-inline'>(漢魏有)</span>桑樹一株直上五尺枝條橫遶柯葉傍布形如羽葢復<span class='note-inline'>(漢魏覆)</span>高五尺又然凡為五重每重葉<span class='note-inline'>(漢魏葉下有生字)</span>椹各異京師道俗謂之神桑觀者成市<span class='note-inline'>(如隱漢魏市下有布字)</span>施者甚眾帝聞而惡之以為惑眾命給事中黃門侍郎元紀伐殺<span class='note-inline'>(照曠無殺字)</span>之其日雲霧晦冥下斧之處血流至地見者莫不悲泣寺南有宜壽里內有苞信縣令叚暉宅地下常聞鐘聲時見五色光明照於堂宇暉甚異之遂掘光所得金像一軀可高三尺有二菩薩趺<span class='note-inline'>(漢魏照曠趺下有坐字)</span>上銘云<span class='note-inline'>(照曠曰)</span>晉太和二年五月十五日侍中中書令<span class='note-inline'>(照曠監)</span>荀朂造暉遂捨宅為光明寺時人咸云此荀朂舊宅其後盜者欲竊此像像<span class='note-inline'>(如隱漢魏不重)</span>與菩薩合聲唱賊盜者驚怖應即殞<span class='note-inline'>(照曠隕)</span>倒眾僧聞像呌聲遂來捉得賊</p>
</div>
<div class='div-other'><a id='mulu13' />
<p class='h2'>胡統寺</p><p style="margin-left:1em;text-indent:-1em">太后從姑所立也入道為尼遂居此寺在永寜南一里許寶塔五重金剎高聳洞房周匝對交疏<span class='note-inline'>(漢魏窗)</span>朱柱素壁甚為佳麗其寺諸尼帝城名德善於開導工談義理常入宮與太后法其資養緇流從<span class='note-inline'>(如隱徒)</span>無比<span class='note-inline'>(漢魏此)</span>也</p>
</div>
<div class='div-other'><a id='mulu14' />
<p class='h2'>修梵寺</p><p style="margin-left:1em;text-indent:-1em">在<span class='note-inline'>(漢魏無在字)</span>清<span class='note-inline'>(如隱照曠青)</span>陽門内御道北嵩明寺復在修梵寺西並雕<span class='note-inline'>(漢魏墁)</span>墻峻宇比屋連甍亦是名寺也修梵寺有金剛鳩鴿不入鳥雀不棲菩提達摩<span class='note-inline'>(綠君磨)</span>云得其真相也寺北有永和里漢太師董卓之宅也里南北皆有池卓之所造今猶有水冬夏不竭里中太傅錄尚書長孫稚尚書右僕射郭柞吏部尚書邢鸞<span class='note-inline'>(魏書巒)</span>廷尉卿元洪超衞尉卿許伯桃涼<span class='note-inline'>(如隱照曠<span class='note-inline'>(梁)</span>案魏書尉成興名聿亦作涼州刺史)</span>等六宅皆高門華屋齋館敞麗楸槐蔭途桐楊夾植當世名為貴里掘此地者輙得金玉寶玩之物邢鸞家常掘丹砂及錢數十萬銘云董太師之物後卓夜中隨鸞索此物鸞不與之經年鸞遂卒矣</p>
</div>
<div class='div-other'><a id='mulu15' />
<p class='h2'>景林寺</p><p style="margin-left:1em;text-indent:-1em">在開陽門内御道東講殿疊起房廡連屬丹檻炫日繡桷迎風實為勝地寺西有園多饒奇果春鳥秋蟬鳴聲相續中有禪房一所内置祗洹精舎形製雖小巧構難比加以<span class='note-inline'>(如隱無比字加下空格)</span>禪閣虚靜隱室凝邃嘉樹夾牖芳杜匝階雖云朝市想同巖谷靜行之僧繩坐其内飱<span class='note-inline'>(照曠飡)</span>風服道結跏數息有石銘一所國子博士盧白頭為其文白頭一<span class='note-inline'>(漢魏無一字)</span>字景裕<span class='note-inline'>(北史盧景裕字仲孺小字白頭)</span>范陽人也性愛恬靜邱園放敖<span class='note-inline'>(漢魏傲)</span>學極六經<span class='note-inline'>(漢魏疏照曠注云一作疏)</span>通百氏普泰初起家為國子博士雖在朱門以注述為事注周易行於世也</p>
</div>
<div class='div-other'><a id='mulu16' /><p style="margin-left:1em;text-indent:-1em">建春門内御道南有句盾典農籍田三署籍田南有司農寺御道北有空地擬作東宮晉中朝時太倉處也太倉南<span class='note-inline'>(寰宇記作西南)</span>有翟泉周廻三里即春秋所謂王子虎晉狐偃盟於翟泉也水猶澄清洞底明靜鱗甲濳藏<span class='note-inline'>(漢魏泳照曠注云一作泳)</span>辨其魚鱉高祖於泉北置河南尹<span class='note-inline'>(漢魏尹下有晉字)</span>中朝時歩廣里也泉西有華林園高祖以泉在園東因名蒼龍海華林園中有大海即漢天淵池池中猶有文帝九華臺高祖於臺上造清涼殿世宗在海内作蓬萊山山上有仙人館上<span class='note-inline'>(漢魏山)</span>有釣臺殿並作虹蜺閣乘虛來往至於三月褉日季秋己<span class='note-inline'>(漢魏良照曠九)</span>辰皇帝駕龍舟鷁首遊於其上<span class='note-inline'>(漢魏山)</span>海西有藏冰室六月出冰以給百官海西南有景山殿山<span class='note-inline'>(漢魏無山字)</span>東有羲和嶺嶺上有温風室山西有姮娥峰峰上有露寒<span class='note-inline'>(漢魏寒露)</span>館並飛閣相通凌山跨谷山北有玄武池山南有清暑殿殿東有臨澗亭殿西有臨危臺景陽觀<span class='note-inline'>(如隱無觀字)</span>山南有百果園果列作林林各有堂有仙人棗長五寸把之兩頭俱出核細如鍼霜降乃熟食之甚美俗傳云出崑崙山一曰西王母棗又有仙人桃其色赤表裏照徹得嚴霜乃熟<span class='note-inline'>(如隱作得霜即熟照曠注云一作得霜即熟)</span>亦出崑崙山一曰王母桃也柰林南有石碑一所魏明帝所立也題云苖茨之碑高祖於碑北作苖茨堂永安中年莊帝馬射於華林園百官皆來讀碑疑苖字誤國子博士李同軌曰魏明英才世稱三祖公幹仲宣<span class='note-inline'>(如隱作三公祖幹宣云云)</span>為其羽翼但未知本意如何不得言誤也衒之時為奉朝請因即釋曰以蒿覆之故言苖茨何誤之有眾咸稱善以為得其旨歸柰林西有都堂有流觴池堂東有扶桑海凡此諸海皆有石竇流於地下西通穀水東連陽渠亦與翟泉相連若旱魃為害穀水注之不竭離畢滂潤陽穀泄之不盈至於鱗甲異品羽毛殊類濯波浮浪如似自然也</p>
</div></div>
<p class='juan'>洛陽伽藍記卷之一<span class='note-inline'>(如隱作洛陽城内伽藍記卷第一漢魏作伽藍記卷一終下皆同)</span></p>
</div><!-- end of div[@id='body'] -->
</body></html>