<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記合校本</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu56' />
<p class='juan'>洛陽伽藍記卷第五</p><p class="byline">魏撫軍府司馬楊衒之撰</p>
<div class='div-other'><a id='mulu57' />
<p class='h1'>城北</p>
<div class='div-other'><a id='mulu58' />
<p class='h2'>禪虛寺</p><p style="margin-left:1em;text-indent:-1em">在大夏門御道西寺前有武場嵗終農隙甲士習戰千乘萬騎常在於此有<span class='note-inline'>(漢魏無有字)</span>羽林馬僧相善觝角戯擲戟與百尺樹齊等虎賁張車渠<span class='note-inline'>(如隱無渠字)</span>擲刀出樓一丈帝亦觀戯在樓恒令二人對為角戯中朝時宣武場在<span class='note-inline'>(如隱無在字)</span>大夏門東北今為光風園苜蓿生<span class='note-inline'>(漢魏在)</span>焉</p>
</div>
<div class='div-other'><a id='mulu59' />
<p class='h2'>凝圓<span class='note-inline'>(漢魏疑玄)</span>寺</p><p style="margin-left:1em;text-indent:-1em">閹官濟州刺史賈璨<span class='note-inline'>(漢魏燦案魏書作粲)</span>所立也在廣莫<span class='note-inline'>(漢魏無莫字)</span>門外一里御道東所謂永平里也注<span class='note-inline'>(案史通補注篇云遂乃定彼榛楛列為子注若蕭大圜淮海亂離志羊衒之洛陽伽藍記是也則衒之此記本自有注不知何時併入正文遂至不能分別此注字之幸存者自此至下文不可勝數句當是凝圓寺注文鉤沉本以此下一句為正文)</span>即漢太上王廣處遷京之初創居此里值<span class='note-inline'>(漢魏直)</span>母亡捨以為寺地形高顯下臨城闕房廡精麗<span class='note-inline'>(漢魏麗精)</span>竹柏成林實是淨行息心之所也王公卿士<span class='note-inline'>(漢魏無士字)</span>來遊觀為五言者不可勝數洛陽城東北有上高里<span class='note-inline'>(如隱景)</span>殷之頑民所居處也高祖名聞義里遷京之始朝士住其中迭相譏<span class='note-inline'>(如隱幾)</span>刺竟皆去之惟有造瓦者止其内京師瓦器出焉世人歌曰洛城<span class='note-inline'>(照曠曰上有之字如隱綠君城上有陽字)</span>東北上高里殷之頑民昔所止今日百姓造瓮<span class='note-inline'>(漢魏甕)</span>子人皆棄去住者恥惟冠軍將軍郭文遠遊憩其中堂宇園林匹於邦君時隴西李元謙樂<span class='note-inline'>(漢魏能照曠注云一作能)</span>雙聲語常經文遠宅前過見其門閥<span class='note-inline'>(漢魏闕閤)</span>華美乃曰是誰第宅過佳<span class='note-inline'>(漢魏遇值)</span>婢春風出曰郭冠軍家元謙曰凡<span class='note-inline'>(漢魏此照曠注云一作凡)</span>婢雙聲春風曰儜奴慢罵元謙服婢之能於是京邑翕然傳之聞義里有燉煌人宋雲宅雲<span class='note-inline'>(案漢魏無雲字)</span>與惠生俱使西域也神龜元年十一月冬太后遣崇立寺比邱惠生<span class='note-inline'>(以上二十三字漢魏無)</span>向西域取經凡得一百七十部皆是大乘妙典初發京師西行四十日至赤嶺即國之西疆也皇魏關防<span class='note-inline'>(漢魏聞訪)</span>正在於此赤嶺者不生草木因以為名其山有鳥鼠同穴異種共類鳥雄鼠雌共為隂陽即所謂鳥鼠同穴發赤嶺西行二十三日渡流沙至吐谷渾國路中甚寒多饒風雪飛砂走礫舉目皆滿惟吐谷渾城左右煖於餘處其國有文字况同魏風俗政治<span class='note-inline'>(漢魏治政)</span>多為夷法從吐<span class='note-inline'>(如隱土下同)</span>谷渾西行三千五百里至鄯善城其城自<span class='note-inline'>(漢魏無至字自字)</span>立為王為吐谷渾所吞<span class='note-inline'>(漢魏居)</span>今城内主<span class='note-inline'>(如隱無此二字)</span>是吐谷渾第二息寜西將軍總部落三千以禦西胡從鄯善西行一千六百四十里至左末城城中居民可有百家土地無雨決水種麥不知用牛耒耜而田城中圖<span class='note-inline'>(如隱中上空一格圖作國)</span>佛與菩薩乃無胡貌訪古老云是吕光伐胡所作從左末城西行一千二百七十五里至末城<span class='note-inline'>(漢魏有末字)</span>城傍<span class='note-inline'>(照曠旁)</span>花果似洛陽惟土屋平頭為異也從末城西行二十二里至捍[麼-ㄠ+女]<span class='note-inline'>(漢魏麽)</span>城南十五里有一大寺三百餘眾僧有金像一軀舉高丈六儀容超絕相好炳然面恒東立不肯西顧父老傳云此像本從南方騰空而來于闐國王親見禮拜載像<span class='note-inline'>(漢魏像載)</span>歸中路夜宿忽然不見遣人尋之還來本處即起塔封四百供灑掃人<span class='note-inline'>(漢魏人)</span>有患以金箔貼像所患處即<span class='note-inline'>(漢魏無即字)</span>得隂愈後人於此<span class='note-inline'>(如隱照曠無此字)</span>像邊造丈六像者及諸宮<span class='note-inline'>(漢魏像照曠注云一作像)</span>塔乃至數千懸綵幡葢亦有萬計魏國之幡過半矣幡上隸書多<span class='note-inline'>(如隱幡作幅下同無多字)</span>云太和十九年景明二年延昌二年惟有一幡觀其年號是姚興<span class='note-inline'>(如隱照曠秦)</span>時幡從捍[麼-ㄠ+女]城西行八百七十八里至<span class='note-inline'>(漢魏無至字)</span>于闐國王頭著金冠似雞幘頭後垂二尺生絹廣五寸以為飾威儀有角金鉦弓箭一具戟二枝槊五張左右帶刀不過百人其俗婦人袴衫<span class='corr'>束</span>帶乘馬馳走與丈夫無異死者以火焚燒收骨葬之上起浮圖居喪者剪髮剺<span class='note-inline'>(如隱漢魏劈)</span>面以為哀戚髮長四<span class='note-inline'>(漢魏五照曠注云一作五)</span>寸即就平常惟王死不燒置之棺中遠葬於野立廟祭祀以時思之于闐王不信佛法有商胡<span class='note-inline'>(如隱無胡字)</span>將一比丘名<span class='note-inline'>(如隱漢魏石)</span>毘盧旃<span class='note-inline'>(漢魏毘作昆旃作旃下同)</span>在城南杏樹下向王伏罪云今輒將異<span class='note-inline'>(如隱吳)</span>國沙門來在城南杏樹下王聞忽怒即往看毘盧旃旃語王曰如來遣我來令王造覆盆浮圖一軀使王祚永隆王言<span class='note-inline'>(照曠曰)</span>令<span class='note-inline'>(漢魏使)</span>我見佛當即從命毘盧旃鳴鐘<span class='note-inline'>(漢魏有聲字)</span>告佛即遣羅睺羅變形為佛從空而現<span class='note-inline'>(漢魏見)</span>真容王五體投地即於杏樹下置立寺舎畫作羅睺羅像忽然自滅于闐王更作精舎籠之令覆瓮之影<span class='note-inline'>(漢魏今之覆瓦之影)</span>恒出屋外見之者無不囘向其中有辟支佛靴於今不爛非皮非繒<span class='note-inline'>(漢魏非皮綵如隱非皮非□)</span>莫能審之案于闐國<span class='note-inline'>(如隱無國字)</span>境東西不過三千餘里神龜二年七月二十九日入朱駒波國人民山居五穀<span class='note-inline'>(漢魏果)</span>甚豐食則麵麥<span class='note-inline'>(漢魏麥麩照曠麯麥)</span>不立屠殺食肉者以自死肉風俗言音與于闐相似文字與婆<span class='note-inline'>(如隱照曠波)</span>羅門同其國疆界可五日行遍八月初入漢盤陀國界西行六日<span class='note-inline'>(漢魏月)</span>登葱嶺山復西行三日至鉢盂<span class='note-inline'>(漢魏猛)</span>城三日至不可依山其處甚寒冬夏積雪山中有池毒龍居之昔有商人止宿池側值龍忿怒呪殺商人盤陀王聞之捨位與子<span class='note-inline'>(漢魏無位與二字)</span>向烏場<span class='note-inline'>(漢魏萇)</span>國學婆羅門呪四年之<span class='note-inline'>(照曠無之字)</span>中盡<span class='note-inline'>(漢魏善)</span>得其術還復王位就池呪龍<span class='note-inline'>(如隱綠君復呪池龍)</span>龍變為人悔過向王王<span class='note-inline'>(如隱不重)</span>即<span class='note-inline'>(漢魏有位字)</span>徙之葱嶺山去此池二千<span class='note-inline'>(漢魏十)</span>餘里今日國王十三世祖自此以西山路欹側長<span class='note-inline'>(漢魏危照曠注云一作危)</span>坂千里懸崖萬仞極天之阻實在於斯太行孟門匹兹非<span class='note-inline'>(漢魏匪)</span>險崤關壠<span class='note-inline'>(漢魏隴)</span>坂方<span class='note-inline'>(漢魏對)</span>此則夷自發葱嶺歩歩漸高如此四日乃得至嶺依約中下<span class='note-inline'>(漢魏夏)</span>實半天矣漢盤陀國正在山頂自葱嶺已西水皆西流<span class='note-inline'>(漢魏有入西海三字照曠注云一本多入海二字)</span>世人云是天地之中人民決水以<span class='note-inline'>(漢魏而)</span>種聞中國田待雨而種笑曰天何由可共期也城東有孟津河東北流向沙勒葱嶺高峻不生草木是時八月天氣已冷<span class='note-inline'>(漢魏寒)</span>北風驅雁飛雪千里九月中旬入鉢和國<span class='note-inline'>(案北史亦鉢和)</span>高山深谷嶮道如常國王所住因山為城人民服飾惟有氈衣地土甚寒窟穴而居風雪勁切人畜相依國之南界有大雪山朝融夕結望若玉峯十月初旬入嚈<span class='note-inline'>(如隱照曠十月之初至嚈如隱綠君嚈)</span>噠國土田庶衍山澤彌望居無城郭游軍而治以氈為屋<span class='note-inline'>(漢魏衣)</span>隨逐水草夏則隨涼冬則就温鄉土不識文字禮教俱闕隂陽運轉莫知其度年無盈閏月無大小用十二月為一嵗<span class='note-inline'>(漢魏無為字嵗作藏)</span>受諸國貢獻南至牒羅北盡勑勒<span class='note-inline'>(盡緑君書勒如隱[勒/心]綠君懃漢魏勤)</span>東被于闐西及波斯四十餘國皆來朝賀<span class='note-inline'>(漢魏貢)</span>王居<span class='note-inline'>(如隱照曠張)</span>大氈帳方四十歩周廻以氍毹<span class='note-inline'>(漢魏氈數)</span>為壁王著錦衣坐金牀以四<span class='note-inline'>(漢魏無四字)</span>金鳳凰為牀脚見大魏使人再拜跪受詔書至於設會一人唱則客前後唱則罷會惟有此法不見音樂嚈噠國王妃亦著錦衣垂地三尺使人擎之頭戴一角長八尺奇長三尺以玫瑰五色裝飾其上王妃出則輿之入坐金牀以六牙白象四獅子為牀自餘大臣妻皆隨傘頭亦似有角團圓下垂<span class='note-inline'>(如隱垂下)</span>狀似寶葢<span class='note-inline'>(漢魏重葢字)</span>觀其貴賤亦有服章四夷之中最為强大不信佛法多事外神殺生血食器用七寶諸國奉獻甚饒珍異按嚈噠國去京師<span class='note-inline'>(漢魏無師字)</span>二萬餘里十一月初入波斯國境土<span class='note-inline'>(如隱漢魏無土字)</span>甚狹七日行過人民山居資業窮煎風俗凶慢見王無禮國王出入從者數人其國有水昔日甚淺後山崩截<span class='note-inline'>(漢魏絕)</span>流變為二池毒龍居之多有災異夏喜暴雨冬則積雪行人由之多致艱難<span class='note-inline'>(如隱難艱)</span>雪有白光照耀人眼令人閉目茫然無見祭祀龍王然後平復十一月中旬入賒彌國此國<span class='note-inline'>(漢魏無此二字)</span>漸出葱嶺土田嶢崅民多貧困峻路危道人馬僅通一直一道從鉢盧勒國向烏場國<span class='note-inline'>(漢魏無國字)</span>鐵鎻為橋懸虚為渡下不見底旁無挽捉倐忽之間投軀萬仞是以行者望風謝路<span class='note-inline'>(如隱照曠有耳字)</span>十二月初入烏場國北接葱嶺南連天竺土氣和暖地方數千<span class='note-inline'>(集證加里字)</span>民物殷阜匹臨淄之神州<span class='note-inline'>(漢魏洲)</span>原田膴膴等咸陽之上土<span class='note-inline'>(照曠上漢魏下)</span>鞞羅施兒之所薩埵投身之地舊物雖遠土風猶存<span class='note-inline'>(漢魏大風猶從)</span>國王精進<span class='note-inline'>(如隱食)</span>菜食長齋晨夜禮佛擊鼓吹貝琵琶箜篌笙簫備有日中已後始治國事假有死罪不立殺刑惟徙<span class='note-inline'>(如隱從)</span>空山任其飲啄事涉疑似以藥服之清濁則驗隨事輕重當時即決土地<span class='note-inline'>(漢魏田)</span>肥美人物豐饒百穀盡登五果繁熟夜聞鐘聲遍滿世界土饒異花冬夏相接道俗採之上佛供養國王見宋雲云大魏使來膜拜受詔書<span class='note-inline'>(漢魏作國王見大魏使宋雲來拜受詔書)</span>聞太后崇奉佛法即面東合掌遙心頂禮遣解魏<span class='note-inline'>(漢魏無以上十九字)</span>語人問宋雲曰卿是日出處<span class='note-inline'>(漢魏無處字)</span>人也宋雲答曰我國東界有大海水日出其中實如來旨王又問曰彼國出聖人否宋雲具周孔莊老之德次序蓬萊山上銀闕金堂神仙聖人並在其上管輅善卜華陀治病左慈方術如此之事分別之王曰若如卿言即是佛國我當命終願生彼國宋雲於是與惠生出城外尋如來教跡水東有佛晒衣處初如來在烏場國行化龍王瞋怒<span class='note-inline'>(漢魏恚)</span>興大風雨佛僧伽梨表裏通溼雨止佛在石下東面而坐晒袈裟年嵗雖久彪炳若新非直條縫<span class='note-inline'>(漢魏縱)</span>明見至於細縷亦彰<span class='note-inline'>(於照曠如彰如隱新)</span>乍往觀之如似未徹假令刮削其文轉明佛坐處及晒衣所並有塔記水西有池龍王居之池邊有一寺五十餘僧龍王每作神變國王祈請以金玉珍寶投之池中在後涌出令僧取之此寺衣食待龍而濟世人名曰龍王寺王城北八十里<span class='note-inline'>(漢魏十八里)</span>有如來履石之跡起塔籠之履石之處若水<span class='note-inline'>(漢魏以)</span>踐泥量之不定或長或短今立寺可七十餘僧塔南二十歩有泉石佛本清淨嚼楊枝植地即生<span class='note-inline'>(漢魏生即)</span>今成大樹胡名曰婆樓城北有陀羅寺佛事最多浮圖高大僧房逼側周匝金像六千<span class='note-inline'>(漢魏十照曠註云一作十)</span>軀王年常大會皆在<span class='note-inline'>(二字漢魏作于一字)</span>此寺國内沙門咸來雲集宋雲惠生見彼比丘戒行精苦觀其風範特加恭敬遂捨奴婢二人以供灑掃去王城東南山行八日如來苦行投身餓<span class='note-inline'>(照曠餵)</span>虎之處高山巃嵸危岫入雲嘉木靈芝叢生其上林泉婉麗花綵曜目宋雲與惠生割捨行資於山頂造浮圖一所<span class='note-inline'>(漢魏軀)</span>刻石隸書銘魏功德山有收骨寺三百餘僧王城南一百餘里有如來昔作摩休<span class='note-inline'>(綠君休)</span>國剝皮為紙拆<span class='note-inline'>(漢魏折下同)</span>骨為筆處阿育王起塔籠之舉高十丈拆骨之處髓流著石觀其脂色肥膩若新王城西南五百里有善持山甘泉美果見於經記山谷和暖草<span class='note-inline'>(漢魏山)</span>木冬青當時太簇御辰温風<span class='note-inline'>(如隱熾)</span>已扇鳥鳴春樹蝶舞<span class='note-inline'>(漢魏飛)</span>花叢宋雲遠在絕域因矚<span class='note-inline'>(漢魏屬)</span>此芳景歸懷之思獨軫中腸遂動舊疹纏綿經月得婆羅門呪然後平善山頂東南有太子石室一口兩房太子室前十歩有大方石云太子常坐其上阿育王起塔記之塔南一里太子草菴處去塔一里東北下山五十歩有太子男女遶樹不去婆羅門以杖鞭之流血灑地處其樹猶存灑血之地今為泉水室西三里天帝釋化為師子當路蹲坐遮嫚[女*去]<span class='note-inline'>(漢魏妘)</span>之處石上毛尾爪跡今悉炳然阿周陀窟及門子供養盲<span class='note-inline'>(漢魏綠君育綠君注云一作盲照曠盲注云一作育)</span>父母處皆有塔記山中有昔五百羅漢牀南北兩行相向坐處其次第相對<span class='note-inline'>(漢魏無對字)</span>有大寺僧徒二百人太子所食<span class='note-inline'>(照曠注云一作養)</span>泉水北有寺恒以驢數頭運糧上山無人驅逐自然往還寅發午至每及中餐<span class='note-inline'>(如隱照曠飡)</span>此是護塔神渥婆仙使之然此寺昔日有沙彌常除灰因<span class='note-inline'>(如隱目)</span>入神定維那輓<span class='note-inline'>(漢魏挽)</span>之不覺皮連骨離渥婆仙代沙彌除灰處國王與渥婆仙立廟圖其形像以金傅<span class='note-inline'>(漢魏金箔貼)</span>之隔小<span class='note-inline'>(如隱照曠山)</span>嶺有婆奸寺夜义所造僧徒八十人云羅漢夜义常來供養灑掃取薪凡俗比丘不得在寺大魏沙門道榮至此禮拜而去不敢留停至正光元年四月中旬入乾陀羅國土地亦與烏場國相似本名業波羅國為嚈噠所滅遂立勑勒<span class='note-inline'>(同上)</span>為王治國以來已經二世立性凶暴<span class='note-inline'>(漢魏暴凶)</span>多行殺戮不信佛法好祀<span class='note-inline'>(漢魏事)</span>鬼神國中人民悉是婆羅門種崇奉佛教好讀經典忽得此王深非情願自恃勇力與罽<span class='note-inline'>(如隱罽)</span>賔爭境連兵戰鬬已歴三年王有鬬象七百頭一負十人手持刀楂<span class='note-inline'>(漢魏手捉刀楂)</span>象鼻縛刀與敵相擊王常停境上<span class='note-inline'>(漢魏山)</span>終日不歸師老民勞百姓嗟怨宋雲詣軍通詔書王凶慢無禮坐受詔書宋雲見其遠夷不可制任其倨傲未<span class='note-inline'>(如隱照曠莫)</span>能責之王遣傳事謂宋雲曰卿渉諸國經過險<span class='note-inline'>(漢魏嶮)</span>路得無勞苦也宋雲答<span class='note-inline'>(漢魏無答字)</span>曰我皇帝深味大乘遠求經典<span class='note-inline'>(漢魏論)</span>道路雖險未敢言<span class='note-inline'>(漢魏告)</span>疲大王親總三軍遠臨邊境寒暑驟移不無頓弊<span class='note-inline'>(漢魏損敝)</span>王答曰不能降服小國愧卿此問宋雲初謂王是夷人<span class='note-inline'>(漢魏謂作見人下有謂字)</span>不可以禮責任其坐受詔書及親往復乃有人情遂責之曰山有高下水<span class='note-inline'>(如隱氷)</span>有大小人處世間亦有尊卑嚈<span class='note-inline'>(如隱照曠緑君嚈案當從上文作嚈)</span>噠烏場王並拜受詔書大王何獨不拜王答曰我親<span class='note-inline'>(如隱照曠無親字)</span>見魏主則拜得書坐讀有何可怪世人得父母書猶自坐讀大魏如我父母我亦坐讀書於理無失雲無以屈之遂將雲至一寺供給甚薄時跋跋<span class='note-inline'>(漢魏不重)</span>提國送獅子兒兩頭與乾陀羅<span class='note-inline'>(漢魏無羅字)</span>王雲等見之觀其意氣雄猛中國所<span class='note-inline'>(漢魏素)</span>畫莫參其儀於是西行五日至如來捨頭施人處亦有塔寺二十餘僧復西行三月<span class='note-inline'>(漢魏日照曠注云一作日)</span>至辛<span class='note-inline'>(漢魏卒)</span>頭大河河西岸上有如來作摩竭大魚從河而出十二年中<span class='note-inline'>(如隱年下空格)</span>以肉濟人處起塔為記石上猶有魚鱗紋復西行十<span class='note-inline'>(漢魏無十字)</span>三日至佛沙伏城川原沃壤城郭端直民殷多林泉茂盛土饒珍寶風俗淳善其城内外凡有古寺名僧德眾道行高奇城北一里有白象宮寺内佛事皆是石像裝嚴極麗頭數甚多通身金箔眩耀人目寺前繫白象樹此寺之興實由兹焉花葉似棗季冬始熟父老傳云此樹滅佛法亦滅寺内圖太子夫妻以男<span class='note-inline'>(漢魏兒)</span>女乞婆羅門像胡人見之莫不悲泣復西行一日至如來挑眼施人處亦有塔寺<span class='note-inline'>(漢魏有石字)</span>寺石上有伽葉佛跡復西行一日乗船渡一深水三百餘歩復西南行六十里至乾陀羅城東南七里有雀離浮圖道榮<span class='note-inline'>(漢魏藥下同)</span>傳云城東四里推其本源乃是如來在世<span class='note-inline'>(漢魏此)</span>之時與弟子遊化此土指城東曰我入湼槃後三百年有國王名迦尼<span class='note-inline'>(漢魏有迦字)</span>色迦此處起浮圖佛入湼槃後三<span class='note-inline'>(如隱漢魏二)</span>百年來果有國王字迦尼色迦出遊城東見四童子累牛糞為塔可高三尺俄然即失道榮傳云童子在虚空中向王偈王怪此童子<span class='note-inline'>(漢魏有即此童子四字)</span>即作塔籠之糞塔漸高挺出於外去地四百尺然後止<span class='note-inline'>(漢魏無止字)</span>王始更廣塔基三百餘歩道榮傳云三百九十歩從此構木始得齊等道榮傳云其高三丈悉用文石<span class='note-inline'>(如隱照曠木)</span>為陛階砌櫨<span class='note-inline'>(照曠櫨漢魏楹)</span>栱上構眾木凡十三級上有鐵柱<span class='note-inline'>(漢魏棖)</span>高三尺金盤<span class='note-inline'>(如隱照曠槃)</span>十三重合去地七百尺道榮傳云鐵柱八十八尺八十圍金盤十五重去地六十三丈二尺施功既訖糞塔<span class='note-inline'>(漢魏垢)</span>如初在大塔南三歩婆羅門不信是糞以手探看遂作一孔年嵗雖久糞猶不爛以香泥填孔不可充滿今天宮籠葢之雀離浮圖自作以來三經天火所燒國王修之還復如故父老云此浮圖天火所燒佛法當滅道榮傳云王修浮圖木工既訖猶有鐵柱無有能上者<span class='note-inline'>(漢魏無由能上)</span>王於四角起大高樓多置金銀及諸寶物王與夫人及諸王子悉在樓<span class='note-inline'>(如隱無樓字)</span>上燒香散花至心精神然後轆轤絞索一舉便到故胡人皆云四天王助之若其不爾實非人力所能舉塔内佛<span class='note-inline'>(如隱物)</span>事悉是金玉千變萬化難得而稱旭日始升<span class='note-inline'>(如隱綠君開)</span>則金盤晃朗微風漸發則寶鐸和鳴西域浮圖最為第一此塔初成用珍<span class='note-inline'>(如隱真)</span>珠為羅網覆於<span class='note-inline'>(漢魏無於字)</span>其上<span class='note-inline'>(漢魏有於字)</span>後數年王乃思量此珠網價值萬金我崩之後恐人侵奪復慮大塔破壞無人修補即<span class='note-inline'>(漢魏一)</span>解珠網以銅鑊盛之在塔西北一百歩掘地埋之上種樹樹名菩提枝條四布密葉蔽天樹下四面坐像各高丈五恒有四龍典掌此珠若興心欲取即<span class='note-inline'>(如隱照曠則)</span>有禍變刻石為銘囑語將來若此塔壞勞煩後賢出珠修治雀離浮圖南五十歩有一石塔其形正圓高二丈甚有神變能與世人表<span class='note-inline'>(漢魏報)</span>吉凶觸之若吉者金鈴鳴應若凶者假令人摇撼亦不肯鳴惠生既在遠國恐不吉反遂禮神塔乞求一驗於是以指觸之鈴即鳴應得此驗用慰私心後果得吉反惠生初發京師之日皇太后敕付五色百尺幡千口錦香囊<span class='note-inline'>(如隱綠君袋)</span>五百枚王公卿士幡二千口惠生從于闐至乾陀所有佛事處<span class='note-inline'>(如隱無處字)</span>悉皆流布至此頓盡惟留太后百尺幡一口擬奉尸毘<span class='note-inline'>(漢魏昆)</span>王塔宋雲以奴婢二人奉雀離浮圖永充灑掃惠生遂減割行資妙簡良匠以銅<span class='note-inline'>(漢魏鍮)</span>摹寫雀離浮圖儀一軀及釋迦四塔變於是西北行七日渡一大水至如來為尸毘<span class='note-inline'>(如隱漢魏毘)</span>王救鴿之處亦起塔寺昔尸毘<span class='note-inline'>(同上)</span>王倉庫為火所燒其中粳米燋然至今猶在若服一粒永無瘧患彼國人民須禁<span class='note-inline'>(漢魏藥)</span>日取之道榮傳云至那迦羅阿<span class='note-inline'>(漢魏訶)</span>國有佛頂骨方圓四寸黃白色下有孔受人手指閃然似仰蜂窠至耆賀濫寺有佛袈裟<span class='note-inline'>(如隱裝)</span>十三條以尺量之或短或長復有佛錫杖長丈七以水筩盛之金箔貼<span class='note-inline'>(如隱漢魏無貼字)</span>其上此杖輕重不定值有重時百人不舉值有輕時一<span class='note-inline'>(如隱二)</span>人勝之那竭城中有佛牙佛髮並作寶函盛之朝夕供養至瞿羅羅鹿見佛影窟入山<span class='note-inline'>(如隱照曠有窟字)</span>十五歩四面<span class='note-inline'>(漢魏無面字)</span>向遙望則眾相炳然近看瞑然不見<span class='note-inline'>(漢魏無此二字)</span>以手摩之惟有石壁漸漸却行始見其相容顏挺特世所希有窟前有<span class='note-inline'>(漢魏無有字)</span>方石石上有佛跡窟西南百歩有佛浣衣處窟北一里有目連窟窟北有山山下有大<span class='note-inline'>(如隱六)</span>佛手作浮圖高十丈云此浮圖陷入地佛法當滅并為七塔<span class='note-inline'>(如隱照曠有七字)</span>塔南石銘云如來手書胡字分明於今可識焉惠生在烏場國二年西胡風俗大同小異不能具錄至正光<span class='note-inline'>(如隱照曠元)</span>二年二月始還天闕衒之按惠生行記事多不盡錄今依道榮傳宋雲家記故並載之以備缺文<span class='note-inline'>(漢魏連下條)</span></p>
</div></div>
<div class='div-other'><a id='mulu60' /><p style="margin-left:1em;text-indent:-1em">京師東西二十里南北十五里十萬九<span class='note-inline'>(漢魏六)</span>千餘廟社宮室府曹以外方三百歩為一里里開四門門置里正二人吏四人門士八人合有二百二十里寺有一千三百六十七所天平元年遷都鄴城洛陽餘寺四百二十一所北邙山上有馮王寺齊獻武王寺京東石闕有元領軍寺劉長秋寺<span class='note-inline'>(如隱漢魏無寺字)</span>嵩高中有閒<span class='note-inline'>(如隱闕)</span>居寺栖<span class='note-inline'>(綠君栖)</span>禪寺嵩陽寺道場寺上有中頂寺東有昇<span class='note-inline'>(如隱照曠升)</span>道寺<span class='note-inline'>(漢魏有栖道寺三字)</span>京南關口有石窟寺靈巖寺京西瀍澗有白馬寺照樂寺如此之寺既郭外不在數限亦詳載之</p>
</div>
<p class='juan'>洛陽伽藍記卷之五終</p>
<div class='div-w'><a id='mulu61' />
<div class='div-w'><a id='mulu62' />
<p class='h2'>欽定四庫全書提要</p><p style="margin-left:2em">洛陽伽藍記五卷後魏楊衒之撰劉知幾史通作羊衒之晁公武讀書志亦同然隋志亦作楊與今本合疑史通誤也其里貫未詳據書中所稱知嘗官撫軍司馬耳魏白太和十七年作都洛陽一時篤崇佛法刹廟甲於天下及永熙之亂城郭邱墟武定五年衒之行役洛陽感念廢興因捃拾舊聞追敘故蹟以成是書以城内及四門之外分敘五篇敘次之後先以東面三門南面三門北面三門各署其新舊之名以提綱領體例絕為明析其文穠麗秀逸煩而不厭可與酈道元水經注肩隨其兼敘爾朱榮等變亂之事委曲詳盡多足與史傳參證其他古迹藝文及外國土風道里採摭繁富亦足以廣異聞劉知幾史通云秦人不死驗苻生之厚誣蜀老猶存知葛亮之多枉蜀老事見魏書毛修之傳秦人事即用此書趙逸一條如幾引據最不苟知其非鑿空也他如解魏文之苖茨碑糾戴延之之西征記考據亦皆精審惟以高陽王雍之樓為即古詩所謂西北有高樓上與浮雲齊者則未免固於詩為是書之瑕纇耳據史通補註篇稱除煩則意有所恡畢載則言有所妨遂乃定彼榛楛列為子註若蕭大圜淮海亂離志羊衒之洛陽伽藍記是也則衒之此記實有自註世所行本皆無之不知何時佚脫然自宋以來未聞有引用其註者則其刊落已久今不可復考矣</p>
<p style="margin-left:2em"><span class='note-inline'>(宗祥案四庫提要予所見者文淵文津文瀾三閣各有異同以坊刻校之亦多不合不知坊刻當時據何閣疑是文宗也此篇據刻本錄出北面三門當係西面三門北面二門之譌脫又引古詩西北有高樓者乃清河王懌之樓在沖覺寺條下非高陽王雍也)</span></p>
</div>
<div class='div-w'><a id='mulu63' />
<div class='div-w'><a id='mulu64' /><p>魏自顯祖好浮屠之學至胡太后而濫觴焉此伽藍記之所繇作也鋪揚佛宇而因及人文著撰園林歌舞鬼神奇怪興亡之異以寓其褒譏又非徒以記伽藍已也妙筆葩芬奇思清峙雖衞叔寶之風神王夷甫之姿態未足以方之矣顧高宗以北地質魯遷都洛陽立國子太學四門小學如李沖李彪高閭王肅郭祚宋弁劉芳崔光輩皆以文雅見親制禮作樂蔚然可觀有魏一百四十九年間最為希有又未可以永平以後專尚釋氏而少之也</p>
<p style="margin-left:4em">湖南毛晉識</p>
</div>
<div class='div-w'><a id='mulu65' /><p>右楊衒之洛陽伽藍記五卷文獻通考作二卷陳氏云衒之以尒朱之亂城郭邱墟追述斯記晁氏亦云後魏遷都洛陽一時王公大夫多造佛寺或捨其私第為之故僧舎多為天下最衒之載其本末及事跡甚備石林燕語乃謂東漢以來九卿官府皆名曰寺與臺省並稱鴻臚其一也本以待四夷賔客故摩騰竺法蘭自西域以佛經至舎于鴻臚今洛中白馬寺或云即漢鴻臚舊地摩騰初來以白馬負經既死尸不壞因留寺中後遂以為浮屠之居因名白馬今僧居概稱寺本此摩騰真身至今不枯朽漆棺石室扃鎖甚固藏其鑰于府廨有欲觀者請鑰秉燭乃可詳視然楊衒之洛陽伽藍記載當時經函放光事而不及摩騰不可解予又攷高僧傳載漢明帝于城門外立精舎以處摩騰即白馬寺是也名白馬者相傳天竺國有伽藍名招提其處大富有惡國王利于財將毁之有一白馬繞塔悲鳴即停毁自後改招提白馬諸處多取此名焉其白馬名寺又不同故並錄之以補斯記之闕</p>
<p style="margin-left:4em">汝上王謨識</p>
</div>
<div class='div-w'><a id='mulu66' /><p>洛陽伽藍記世傳如隱堂本内多缺字第二卷中脫三紙好事者傳寫補入人各不同余昔年於市肆購得抄本取而校之知從如隱板影寫者行間字面為朱筆改竄大都參以御覽廣記諸書其書無可考者以意為之空白處妄自填補大失本來面目矣後又得何慈公抄本則又從改本錄出真偽雜投竟無從辨三本之中此為最劣大抵古人著書各成一家言所見異辭所聞異辭所傳聞異辭故爵里姓氏互有不同魯魚後先焉知孰是士生千百世後而讀古人流傳轉寫之書苟非有善本可據亦且依樣胡盧須在心領神會不可擅加塗乙也顧寡薄自用致誤非淺恃才妄作貽害更深惡似而非者葢以此也家刻原稿更從慈公所來似是處亦宜增入注一作者即肊改字也惜乎付梓之時未見點竄筆跡遂致涇渭不分深痛此書之不幸而今日者又仍入余手得以從流溯源考其致誤之由則不幸之中又有深幸焉校畢漫識於此并戒後之讀我書者</p>
<p style="margin-left:4em">柔兆執徐之嵗如月十日鐙下毛扆識</p>
</div>
<div class='div-w'><a id='mulu67' /><p>予嘗讀史通補注云亦有躬為史臣手自刊補雖志存該博而才闕倫叙除煩則意有所恡畢載則言有所妨遂乃定彼榛楛列為子注若某書云云羊衒之洛陽伽藍記即所舉之一也知衒之原用大小字為分別今一概連寫是混注入正文矣意欲如近者全謝山治水經注之例改定一本旋因袁壽皆所手校者去未得施功此臨毛斧季校續得諸書賈斧季多見舊刻名鈔亦懵然不知有大小字之可見其誤已久惜予牽率乏暇汗青無日聊標識于最後願世之通才依斯例以求之</p>
<p style="margin-left:4em">嘉慶十三年正月思適居士顧廣圻記</p>
</div>
<div class='div-w'><a id='mulu68' /><p style="margin-left:2em">曩者顧文澗萍嘗病今世通行本伽藍記綱目混淆子注羼雜謂紫貴曰子多暇日能重為分晰一如劉氏知幾之所云乎從事經季悉心推究中間輟業未有所成吳甥次平乞假南旋娛親之暇兼治此書嵗籥一周定本遂出大略所據者如隱堂本所參考者何氏毛氏本復旁及于御覽廣記法苑珠林所引隻字片言咸為比校疑文訛句論斷獨伸遂廼條舉件繫成集證一卷復繪圖一篇列諸簡端余既自悼無成又惜顧文病廢不出無由商確義例而甚喜次平好學深思有功於古人匪淺也爰識數語以為緣起云</p>
<p style="margin-left:4em">道光甲午三月朔日長興朱紫貴書于吳門楓江草堂</p>
</div>
<div class='div-w'><a id='mulu69' /><p>元魏崛起朔漠奄有中原高祖賢明卜宅洛土聲明文物用夏變夷洵乎軼符秦而跨江左世宗忘其國恤崇尚釋氏太和政教為之一衰洎乎母后臨朝閹人用事外藩首禍變故迭興始則尒朱氏張卓莽之凶焰繼則賀六渾效曹馬之故智至永熙遷鄴而魏祚移矣撫軍府司馬楊衒之慨念故都傷心禾黍假佛寺之名志帝京之事凡夫朝家變亂之端宗藩廢立之由藝文古蹟之所關苑囿橋梁之所在以及民間怪異外夷風土莫不鉅細畢陳本末可觀足以補魏收所未備為拓跋之別史不特遺聞逸事可資學士文人之考覈已也其叙錄伽藍始于閶闔宮前西則永寜胡統逶而西則為建中長秋瑶光也東則景樂逶而東則為昭儀修梵嵩明也其南則景林也其中小寺則願會光明司農也由是而及城外建春門則明懸龍華瓔珞也而宗聖崇真魏昌景興太康以次記焉東陽門則莊嚴秦太上君正始也青陽門則平等景寜也而歸覺附記焉由東而南開陽門則報德也龍華追聖在其東而文覺三寶寜遠正覺以次記焉宣陽門則東有景明大統而西有高陽王寺也而招福雙女永橋之歸正菩提城西之崇虚以次記焉由南而西西明門則沖覺也西陽門則宣忠白馬光寶法雲也而王典御開善以次記焉壽邱里中則又有追光寺也閶闔門則永明也大覺在其西而凝覺在其東也由此而北則大夏門有禪虛也廣莫門有凝圓也此其次第也昔劉知幾言衒之此記定彼榛楛列為子註後人合并不可復辨暇日流覽意存復古忘其淺陋重為分析古本既無由見未必一如舊觀而綱目麤具讀是書者或有取乎圖一篇集證一卷附於簡端卷末世之君子糾其謬焉</p>
<p style="margin-left:4em">道光十三年十二月既望錢塘吳若準自序</p>
</div>
<div class='div-w'><a id='mulu70' /><p style="margin-left:2em">洛陽伽藍記無好本惟道光甲午錢塘吳氏若準校刻本為最善亂後板佚印本罕傳光緒初余客大梁得一本於周穉圭中丞家欲刻未果適若準族弟抱仙刺史若烺署洛陽令方據漢魏叢書本重刻是書工既拙劣校者復以意竄改訛奪殆不可讀余以吳本寄之仍與書曰君家自有佳刻曷不覆之而刻何鏜本耶刺史得書喜甚乃因循未付梓人未幾受代去竟不果刻余索還原本則曰吾終當重刻以竟吾兄之志書暫留不遺失也又數年刺史卒此書遂不可復得壬寅冬遇繆筱珊太史於武昌語次偶及此書太史藏有二冊遂以一冊貽余乃亟刻之以餉學者撫軍陶齋尚書藏有袁綬階手校古今逸史本及汪梅坪校璜川吳氏本並假歸對校一過汪本謬不足據袁氏以士禮居所藏毛校如隱堂本讎勘與吳本同出一原雖小有異同不敢輙改懼失真也仍錄袁氏所錄毛跋於後以備參考刻既成識其緣起於右獨惜刺史之不及見也</p>
<p style="margin-left:4em">光緒二十九年癸卯六月既望義州李葆恂跋</p>
</div>
<div class='div-w'><a id='mulu71' />
<div class='div-w'><a id='mulu72' /><p style="margin-left:1em">嘉慶丁卯新正雨窗無聊借士禮居所藏毛斧季手校本讎勘之始能句讀並錄毛跋於後又借千里本覆校一過</p>
<p style="margin-left:4em">二十有三日袁廷檮記</p>
</div>
<div class='div-w'><a id='mulu73' /><p style="margin-left:1em">顧千里云案史通補註篇曰亦有躬為史臣手自刊補雖志存賅博而才闕倫敘除煩則意有所恡畢載則言有所妨遂乃定彼榛楛列為子注若蕭大圜淮南亂離志楊衒之洛陽伽藍記云云依此是在唐時有正文有子注今本全為正文絕非其舊矣<span class='note-inline'>(毛跋已錄在前)</span></p>
</div></div>
<div class='div-w'><a id='mulu74' /><p>楊衒之結銜稱撫軍府司馬吳氏此本集證引法苑珠林作鄴都期城郡守足廣聞見以余考之則衒之終秘書監北平人也見廣宏明集第六卷史通作羊衒之當是傳寫之誤通考又誤襲之耳光緒十二年十二月十九日從筱珊編修假偶識於卷端右順德李約庵侍郎所題余讀傳鐙錄云達摩住禹門千聖寺止三日有期城太守楊衒之早慕佛乘問祖西天五印師承為祖其道如何祖曰明佛心宗行解相應名之曰祖又問此外如何祖曰須明他心知其今古不厭有無於法無取不賢不愚無迷無悟若能是解故稱為祖又曰弟子歸心三寶亦有年矣而智慧昏蒙尚迷真理適聽師言罔知攸措願師慈悲開示宗旨祖悉懇到即偈曰亦不覩惡而生嫌亦不觀善而勤措亦不舍智而近愚亦不拋迷而就悟達大道兮過量通佛心兮出度不與凡聖同躔超然名之曰祖衒之聞偈悲喜交并曰願師久住世間化導群有祖曰吾即逝矣不可久留根性萬差多逢愚難衒之曰未審何人弟子為師除得否祖曰吾以傳佛秘密利益迷途害彼自安必無此理衒之曰師若不言何表通變觀照之力祖不獲己乃為讖曰江槎分玉浪管炬開金鎖五口相共行九十無彼我衒之莫測禮辭而去衒之言行不概見錄之以資談助又御覽引逸文二條並錄於後俟後有治此書者采焉</p>
<p style="margin-left:4em">癸卯七月十三日葆恂記</p>
</div>
<div class='div-w'><a id='mulu75' />
<div class='div-w'><a id='mulu76' /><p style="margin-left:1em">僧肇法師制四論合為一卷曾呈廬山遠大師大師嘆仰不已又呈劉遺民嘆曰不意方袍復有叔平方袍之語出遺民也<span class='note-inline'>(御覽六百五十五)</span></p>
</div>
<div class='div-w'><a id='mulu77' /><p style="margin-left:1em">佛耶舎此云覺明日誦三萬言洞明三藏與羅什法師情好共出毗婆沙論及四分律為人髭赤時號為赤髭三藏<span class='note-inline'>(仝上)</span></p>
</div></div>
<div class='div-w'><a id='mulu78' /><p>國朝諸儒鑒明季輕改古書之弊所刻書凡字句各異介在疑似者別為札記不改本書葢其慎也吳氏集證與札記同余刻是書凡集證已出如范明友作友明高貴鄉公作高貴卿公祖瑩作祖榮雖灼知其謬俱仍之以存其舊集證不出庸是梓人之誤則元乂徑改元义集證高貴鄉公誤作貴高卿公則貴高互乙而卿字仍之其他類此者多有為舉其例如此</p>
<p style="margin-left:4em">八月十二日猛堪校集證畢又記</p>
</div>
<div class='div-w'><a id='mulu79' />
<p class='h3'>洛陽伽藍記鈎沉序</p><p>昔唐劉知幾謂洛陽伽藍記定彼榛楛列為子注斯言已逾千嵗而世行本皆刊於明代子注已雜入正文無復分別亦竟無人為料理出之此書遂不可讀矣近者之江吳氏創始為之畫分段落正文與注甫得眉目然究嫌其限域未清混淆不免雖少勝於舊編猶未盡夫塵障鄙人索居海上偶展此書覺有會於心乃信手鈎乙數則以後迎刃而解都已盡卷未敢謂足揆原編然較各本則有間矣錄而存之以備一家之云爾嗟乎衒之良史才也彼葢身丁元魏之季見夫胡后貪權廢長立少諸王酣豢縱欲養驕大臣無元良之佐宦寺逞城社之威文士優柔武夫跋扈遂以釀成河隂之禍故此書於爾朱之亂三致意焉逮夫鑾輅西行邦圻遷鄴元氏之局告終渤海之基方肇而衒之又所目覩黍離之悲無可寄慨乃於洛陽伽藍託其懷舊之思焉豈真為彼教之助乎宜其寥寥一篇孤行殆將千二百年而莫之能廢也殺青既竟更為條例敘之左方</p>

<ul class="">
<li><span class="corr"/>古人箸書必有一定體裁北魏人箸述在者惟此暨水經注耳故今刊定此書全用水經注體裁</li>

<li><span class="corr"/>書記伽藍自應以寺為主而時事輔之故凡渉及寺事例高一格書而餘文坿之</li>

<li><span class="corr"/>名稱洛陽則凡市里亦概入正文高一格書之官寺亦然</li>

<li><span class="corr"/>凡渉及時人第宅亦高一格然必由里及居不復特出</li>

<li><span class="corr"/>此外坿注概為低一格書若坿注之外有楊氏案語則作夾行書所謂注中有注也</li>

<li><span class="corr"/>此書誤字極多有可考訂則再三斟酌而從其一若竟無可從而灼見其為某字間有以意定之者然必以△別之</li>

<li><span class="corr"/>此書各本互有不同吳氏別為考異今仿阮氏刻經疏例凡遇考訂之字旁以圈別之</li>

<li><span class="corr"/>楊氏此書意在借伽藍而存時事故於元氏諸王及公卿多述其行事而河隂一役言之尤詳今搜採魏書及北史凡書中人物皆略注其大概而它有足以引證此書者亦坿焉</li>

<li><span class="corr"/>吳氏書有圖一紙而小有未合今改訂而仍以冠於其首焉</li>
</ul><p style="margin-left:4em">乙卯春二月漯川居士唐晏敘扵海上飛塵小住</p>
</div></div></div>
</div><!-- end of div[@id='body'] -->
</body></html>