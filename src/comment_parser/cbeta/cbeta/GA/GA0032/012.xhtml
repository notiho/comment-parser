<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>徑山志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='w'><a id='mulu862' />
<p class='juan'>徑山志卷之十二</p><p class="byline">汶上李燁然刪定</p><p class="byline">海陽徐文龍、鹿城陳[樊-大+心]德訂</p><p class="byline">虞山宋奎光輯</p></div>
<div class='div-other'><a id='mulu863' />
<p class='h1'>殿宇</p>
<div class='div-other'><a id='mulu864' />
<p class='h2'>徑山興聖萬壽禪寺</p><p style="margin-left:0em;text-indent:2em">在縣西北五十里，乃天目之東北峰，五峰環抱，奇勝特異。唐代宗時，僧法欽結庵於此。永泰中，有白衣士來求法，度為沙彌，欽指坐後石屏，謂曰：「能開此乎？」曰：「可。」遂叱之分為三片，今號喝石巖，遂即剃度，名崇慧。如長安與方士競法，既勝，代宗問其師承，對曰：「臣師徑山僧法欽。」召赴闕，賜號曰「國一禪師」。逾年辤歸，詔杭州，即其庵建寺曰「徑山」。僖宗乾符六年，改為乾符鎮國院。宋大中祥符元年，改賜承天禪院。政和七年，改徑山能仁禪寺。初師之來是山也，猛獸不摶，鷙鳥不擊，山下之民不漁不獵。五峰之間，有大湫，龍所居也。龍化為老人，謁言：「願歸天目，以奉此地。」一夕，風雨晦[宴-女+六]，漲為平陸，止存一穴，今龍井是也。有靈雞常隨法會，不食生類，及師之長安，鳴三日而死，今靈雞塚存焉。紹興間，妙喜建千僧閣。十七年，真歇建大雄殿。二十八年，重建龍王殿。孝宗賜妙喜，號「大慧禪師」，乃以山中明月堂為妙喜庵，及書扁以賜，塔號曰「寶光」，魏國張忠獻公浚，作銘并序。乾道二年二月，孝宗游幸。越二年，建龍游閣。開禧年間，孝宗御書額賜「徑山興聖萬壽禪寺」。由宋迄元，為禪林之冠。元天曆至順間，元叟端禪師在山二十餘年，衲子從者如市。元末兵燬，皇朝洪武間重建，見成化間府志。</p>
</div>
<div class='div-other'><a id='mulu865' />
<p class='h2'>大雄殿</p><p style="margin-left:0em;text-indent:2em">紹興間，真歇禪師始建。後孝宗遊幸，御書賜「徑山興聖萬壽禪寺」額。元末兵燬，國朝洪武間重建。萬曆戊申，吳江沈中丞季文，請僧無邊海公，更舊向鼎新之。未幾，海公遷化，廓庵觀公繼之，丹堊金碧，稱大備焉。</p>
</div>
<div class='div-other'><a id='mulu866' />
<p class='h2'>大藏閣</p><p style="margin-left:0em;text-indent:2em">即觀音殿。大明神宗皇帝頒賜藏經供此，因名。萬曆三十七年，瓶匋聞谷印師立禪堂，集眾叅禪于其下，迄今猶䋲其舊，而諸方禪期，悉從此禀法焉。</p>
</div>
<div class='div-other'><a id='mulu867' />
<p class='h2'>靈澤殿</p><p style="margin-left:0em;text-indent:2em">即龍王殿。宋孝宗封王曰：「孚佑累封神應德濟顯佑廣澤王，賜玉圭、玉帶、黃金、瓶爐。廟額『靈澤』云。」</p>
</div>
<div class='div-other'><a id='mulu868' />
<p class='h2'>祖師殿</p><p style="margin-left:0em;text-indent:2em">中奉達磨、百丈、八十七祖。</p>
</div>
<div class='div-other'><a id='mulu869' />
<p class='h2'>禪堂</p><p style="margin-left:0em;text-indent:2em">龍王殿後。</p>
</div>
<div class='div-other'><a id='mulu870' />
<p class='h2'>齋樓</p><p style="margin-left:0em;text-indent:2em">兩處，共三十楹。</p>
</div>
<div class='div-other'><a id='mulu871' />
<p class='h2'>雲㕑</p></div>
<div class='div-other'><a id='mulu872' />
<p class='h2'>奇樹樓</p><p style="margin-left:0em;text-indent:2em">樹王之旁，趙宦光題。</p>
</div>
<div class='div-other'><a id='mulu873' />
<p class='h2'>養老堂</p></div>
<div class='div-other'><a id='mulu874' />
<p class='h2'>寒翠樓</p><p style="margin-left:0em;text-indent:2em">大雄寶殿後。有記。</p>
</div>
<div class='div-other'><a id='mulu875' />
<p class='h2'>般若軒</p><p style="margin-left:0em;text-indent:2em">王芥庵在公重修，同朱白民鷺于此檢藏一年。</p>
</div>
<div class='div-other'><a id='mulu876' />
<p class='h2'>寶積居</p></div>
<div class='div-other'><a id='mulu877' />
<p class='h2'>閱藏堂</p><p style="margin-left:0em;text-indent:2em">觀音殿前。</p>
</div>
<div class='div-other'><a id='mulu878' />
<p class='h2'>十方堂</p><p style="margin-left:0em;text-indent:2em">雲水僧栖宿之所。</p>
</div>
<div class='div-other'><a id='mulu879' />
<p class='h2'>三門</p><p style="margin-left:0em;text-indent:2em">舊扁「天下徑山」。</p>
</div>
<div class='div-other'><a id='mulu880' />
<p class='h2'>南塔</p><p style="margin-left:0em;text-indent:2em">三塔之東。</p>
</div>
<div class='div-other'><a id='mulu881' />
<p class='h2'>鐘樓</p><p style="margin-left:0em;text-indent:2em">大殿左。</p>
</div>
<div class='div-other'><a id='mulu882' />
<p class='h2'>鼓樓</p><p style="margin-left:0em;text-indent:2em">舊在堆珠峰，今廢。</p>
</div>
<div class='div-other'><a id='mulu883' />
<p class='h2'>千僧閣</p><p style="margin-left:0em;text-indent:2em">宋大慧建，補㢲峰之闕。李漢老記：「今觀音殿藏閣，即其址也。」</p>
</div>
<div class='div-other'><a id='mulu884' />
<p class='h2'>圓覺閣</p><p style="margin-left:0em;text-indent:2em">宋孝宗皇帝解《圓覺經》，賜別峰印。適建閣初成，故名。今廢。</p>
</div>
<div class='div-other'><a id='mulu885' />
<p class='h2'>龍游閣</p><p style="margin-left:0em;text-indent:2em">宋高皇帝登兹山，乾道四年建，今廢。</p>
</div>
<div class='div-other'><a id='mulu886' />
<p class='h2'>妙莊嚴閣</p><p style="margin-left:0em;text-indent:2em">無凖範建，今廢。</p>
</div>
<div class='div-other'><a id='mulu887' />
<p class='h2'>凌霄閣</p><p style="margin-left:0em;text-indent:2em">今廢。</p>
</div>
<div class='div-other'><a id='mulu888' />
<p class='h2'>萬佛閣</p><p style="margin-left:0em;text-indent:2em">艮山之闕，今廢。</p>
</div>
<div class='div-other'><a id='mulu889' />
<p class='h2'>五鳳樓</p><p style="margin-left:0em;text-indent:2em">九楹，供五百應真像。翼以行道閣，塑五十三叅相。宋慶元六年，僧元宗建，後燬。庵聰重建，今廢。</p>
</div>
<div class='div-other'><a id='mulu890' />
<p class='h2'>宸翰閣</p><p style="margin-left:0em;text-indent:2em">大慧建，藏御書，今廢。</p>
</div>
<div class='div-other'><a id='mulu891' />
<p class='h2'>天慧堂</p><p style="margin-left:0em;text-indent:2em">蒙庵聰建，今廢。</p>
</div>
<div class='div-other'><a id='mulu892' />
<p class='h2'>版亭</p><p style="margin-left:0em;text-indent:2em">大慧建，在梅谷院岡上，今廢。</p>
</div>
<div class='div-other'><a id='mulu893' />
<p class='h2'>四寮</p><p style="margin-left:0em;text-indent:2em">大慧建，以處眾僧，今廢。</p>
</div>
<div class='div-other'><a id='mulu894' />
<p class='h2'>庫司</p><p style="margin-left:0em;text-indent:2em">大慧建，在松、梅谷二院之側。</p>
</div>
<div class='div-other'><a id='mulu895' />
<p class='h2'>香水海</p><p style="margin-left:0em;text-indent:2em">大慧時浴室，今廢。</p>
</div>
<div class='div-other'><a id='mulu896' />
<p class='h2'>古懺堂</p><p style="margin-left:0em;text-indent:2em">在三塔下，元高峰悟道處，今廢。</p>
</div>
<div class='div-other'><a id='mulu897' />
<p class='h2'>含暉亭</p><p style="margin-left:0em;text-indent:2em">國一禪坐時，有彩雲朝暉，覆聚不散，故名。今廢。</p>
</div>
<div class='div-other'><a id='mulu898' />
<p class='h2'>流止亭</p><p style="margin-left:0em;text-indent:2em">唐永泰間，國一受囑曰：「乗流而行，遇徑即止。」故名，今廢。</p>
</div>
<div class='div-other'><a id='mulu899' />
<p class='h2'>天王殿</p><p style="margin-left:0em;text-indent:2em">界三門、大殿之間，上懸「徑山興聖萬壽禪寺」，今廢。</p>
</div>
<div class='div-other'><a id='mulu900' />
<p class='h2'>妙喜庵</p><p style="margin-left:0em;text-indent:2em">宋孝宗御書，即明月堂，大慧示寂處。</p>
</div>
<div class='div-other'><a id='mulu901' />
<p class='h2'>洗心亭</p><p style="margin-left:0em;text-indent:2em">宋顯仁皇后登徑山，禮佛更衣于此，今廢。</p>
</div>
<div class='div-other'><a id='mulu902' />
<p class='h2'>聖碑亭</p><p style="margin-left:0em;text-indent:2em">宋孝宗免稅碑，及蘓軾詩、蔡襄記碑藏此。</p>
</div>
<div class='div-other'><a id='mulu903' />
<p class='h2'>傾蓋亭</p></div>
<div class='div-other'><a id='mulu904' />
<p class='h2'>靈谷庵</p><p style="margin-left:0em;text-indent:2em">宋大禪了明禪師退居，今廢。</p>
</div>
<div class='div-other'><a id='mulu905' />
<p class='h2'>逢徑庵</p><p style="margin-left:0em;text-indent:2em">在黃沙灘，今廢。</p>
</div>
<div class='div-other'><a id='mulu906' />
<p class='h2'>天開閣</p></div>
<div class='div-other'><a id='mulu907' />
<p class='h2'>不動軒</p><p style="margin-left:0em;text-indent:2em">馮公檝問道大慧，結室于此，號不動居士，故名。今廢。</p>
</div>
<div class='div-other'><a id='mulu908' />
<p class='h2'>無垢軒</p><p style="margin-left:0em;text-indent:2em">張公九成問道大慧，結室于此，號無垢居士，故名。今廢。</p>
</div>
<div class='div-other'><a id='mulu909' />
<p class='h2'>死心亭</p><p style="margin-left:0em;text-indent:2em">今廢。</p>
</div>
<div class='div-other'><a id='mulu910' />
<p class='h2'>娑羅林</p><p style="margin-left:0em;text-indent:2em">古鼎禪師退居，今廢。</p>
</div>
<div class='div-other'><a id='mulu911' />
<p class='h2'>半山亭</p><p style="margin-left:0em;text-indent:2em">舊大圓院，本源達禪師建以接待雲水。今沿亭一帶，為梅谷僧通衢，植引路松千餘株，頗增勝焉。</p>
</div>
<div class='div-other'><a id='mulu912' />
<p class='h2'>松源房</p><p style="margin-left:0em;text-indent:2em">宋松源岳禪師退居，為凌霄東院。其悟道出世因緣，別見。八十代鏡祖塔院在此，見舊志。</p>
</div>
<div class='div-other'><a id='mulu913' />
<p class='h2'>梅谷房</p><p style="margin-left:0em;text-indent:2em">明鼎菴，諱天彛，別號梅谷。洪武三年，受呆菴旨稱法會中高足，結庵于鵬搏峰右，相傳為梅谷房。</p>
</div>
<div class='div-other'><a id='mulu914' />
<p class='h2'>中峰南院</p><p style="margin-left:0em;text-indent:2em">第二代無上宗，塔全身于大寂巖。巖即鵬搏峰下，為五峰之中，故名。金陵徐公六岳書「獅子窩」，鐫于石。</p>
</div>
<div class='div-other'><a id='mulu915' />
<p class='h2'>宣照房</p><p style="margin-left:0em;text-indent:2em">在後房坎下。</p>
</div>
<div class='div-other'><a id='mulu916' />
<p class='h2'>大慧房</p><p style="margin-left:0em;text-indent:2em">在大慧祖師塔前。</p>
</div>
<div class='div-other'><a id='mulu917' />
<p class='h2'>圓照房</p><p style="margin-left:0em;text-indent:2em">月江淨退居，上有祖像及葬塔。</p>
</div>
<div class='div-other'><a id='mulu918' />
<p class='h2'>天然房</p><p style="margin-left:0em;text-indent:2em">直嶺下，虛舟度禪師塔院。</p>
</div>
<div class='div-other'>
<p class='h2'>開山<a id='mulu919' /></p><p style="margin-left:0em;text-indent:2em">舊為開山房，後廢。萬曆間，達觀可禪師以開山祖基，為復其地，建庵名「喝石」，中奉欽師像，安置藏板。</p>
</div>
<div class='div-other'><a id='mulu920' />
<p class='h2'>妙香庵</p><p style="margin-left:0em;text-indent:2em">舊為妙香房，後廢。今為雲水靜室。</p>
</div>
<div class='div-other'><a id='mulu921' />
<p class='h2'>寂照菴</p><p style="margin-left:0em;text-indent:2em">舊為房，今改靜室。別見。</p>
</div>
<div class='div-other'><a id='mulu922' />
<p class='h2'>幻室</p><p style="margin-left:0em;text-indent:2em">舊為房，今廢。</p>
</div>
<div class='div-other'><a id='mulu923' />
<p class='h2'>妙明房</p><p style="margin-left:0em;text-indent:2em">今廢。</p>
</div>
<div class='div-other'><a id='mulu924' />
<p class='h2'>南塔房</p><p style="margin-left:0em;text-indent:2em">今廢。</p>
</div>
<div class='div-other'><a id='mulu925' />
<p class='h2'>如意房</p><p style="margin-left:0em;text-indent:2em">今廢。</p>
</div>
<div class='div-other'><a id='mulu926' />
<p class='h2'>惠泉東房</p><p style="margin-left:0em;text-indent:2em">今廢。</p>
</div>
<div class='div-other'><a id='mulu927' />
<p class='h2'>惠泉西房</p><p style="margin-left:0em;text-indent:2em">今廢。</p>
</div>
<div class='div-other'><a id='mulu928' />
<p class='h2'>安隱房</p><p style="margin-left:0em;text-indent:2em">今廢，為靜室。</p>
<p style="margin-left:2em">已上為十八房也。祖師道塲，累朝崇奉，合山庄田，咸屬欽賜。自唐迄明，一眾同飡。至正德六年，管事僧惠誠等，爪分為十八，分後遂傾廢。今所存者，唯三、四房而已，此祖庭衰相之始也。</p>
</div></div>
<div class='div-w'><p style="margin-left:12em">梅谷僧通衢助刻</p>
</div>
<div class='div-other'><a id='mulu929' />
<p class='h1'>靜室</p>
<div class='div-other'><a id='mulu930' />
<p class='h2'>般若軒</p><p style="margin-left:0em;text-indent:2em">王芥庵在公重修，同朱白民鷺于此檢藏一年，屬常住。</p>
</div>
<div class='div-other'><a id='mulu931' />
<p class='h2'>寶積居</p><p style="margin-left:0em;text-indent:2em">常住。</p>
</div>
<div class='div-other'><a id='mulu932' />
<p class='h2'>空生室</p><p style="margin-left:0em;text-indent:2em">宴坐峰下。</p>
</div>
<div class='div-other'><a id='mulu933' />
<p class='h2'>鐘樓</p><p style="margin-left:0em;text-indent:2em">即神冶鐘。</p>
</div>
<div class='div-other'><a id='mulu934' />
<p class='h2'>量虚室</p><p style="margin-left:0em;text-indent:2em"><span class='note-inline'>(已上坐晏坐峰前。)</span></p>
</div>
<div class='div-other'><a id='mulu935' />
<p class='h2'>行童庵</p></div>
<div class='div-other'><a id='mulu936' />
<p class='h2'>童真室</p><p style="margin-left:0em;text-indent:2em"><span class='note-inline'>(已上坐行童坑。)</span></p>
</div>
<div class='div-other'><a id='mulu937' />
<p class='h2'>妙喜庵</p><p style="margin-left:0em;text-indent:2em">昔為明月堂，係大慧禪師圓寂處。宋孝宗皇帝聞而嗟惜，詔以為妙喜庵云。</p>
</div>
<div class='div-other'><a id='mulu938' />
<p class='h2'>大慧塔</p><p style="margin-left:0em;text-indent:2em">寺數遭火厄，塔院在烈熖中不燬。</p>
</div>
<div class='div-other'><a id='mulu939' />
<p class='h2'>紫栢塔</p><p style="margin-left:0em;text-indent:2em">在文殊臺。</p>
</div>
<div class='div-other'><a id='mulu940' />
<p class='h2'>妙香庵</p><p style="margin-left:0em;text-indent:2em">僧大心建。</p>
<p style="margin-left:0em;text-indent:2em"><span class='note-inline'>(已上坐鵬搏峰前。)</span></p>
</div>
<div class='div-other'>
<p class='h2'>喝石庵<a id='mulu941' /></p><p style="margin-left:0em;text-indent:2em">即開山，國一禪師最初修道處。</p>
</div>
<div class='div-other'><a id='mulu942' />
<p class='h2'>寂照庵</p><p style="margin-left:0em;text-indent:2em">在寺北五峰之背，四十八代端禪師塔全身處。萬曆甲午，房僧欲棄此他去。陸五臺、馮開之諸公，因捐貲置以供紫柏大師，遂為密藏、幻于二師刻藏道塲。及<span class='corr'>澹</span>居鎧公嗣二師住此最久，後以恢復化城，下山請自光杲公代焉。杲公，雲中人，幻師高弟。</p>
</div>
<div class='div-other'><a id='mulu943' />
<p class='h2'>湛寂庵</p><p style="margin-left:0em;text-indent:2em">萬曆四十四年，僧止水重建。</p>
</div>
<div class='div-other'><a id='mulu944' />
<p class='h2'>見如室</p></div>
<div class='div-other'><a id='mulu945' />
<p class='h2'>顯密室</p><p style="margin-left:0em;text-indent:2em"><span class='note-inline'>(已上坐開山。)</span></p>
</div>
<div class='div-other'><a id='mulu946' />
<p class='h2'>修竹室</p></div>
<div class='div-other'><a id='mulu947' />
<p class='h2'>惟一室</p><p style="margin-left:0em;text-indent:2em">萬曆二十八年，僧化儀如顯重建，塔于此。</p>
</div>
<div class='div-other'><a id='mulu948' />
<p class='h2'>白雲窩</p><p style="margin-left:0em;text-indent:2em">萬曆三十八年，僧野坪重建。</p>
</div>
<div class='div-other'><a id='mulu949' />
<p class='h2'>獅子巖</p><p style="margin-left:0em;text-indent:2em"><span class='note-inline'>(已上坐放生池後。)</span></p>
</div>
<div class='div-other'><a id='mulu950' />
<p class='h2'>了實室</p><p style="margin-left:0em;text-indent:2em">以僧號了實，故名。</p>
</div>
<div class='div-other'><a id='mulu951' />
<p class='h2'>指歸室</p><p style="margin-left:0em;text-indent:2em"><span class='note-inline'>(已上坐鵬搏峰後。)</span></p>
</div>
<div class='div-other'><a id='mulu952' />
<p class='h2'>白雲居</p><p style="margin-left:0em;text-indent:2em">聞谷禪師舊隱處，今住僧幻有。</p>
</div>
<div class='div-other'><a id='mulu953' />
<p class='h2'>妙空塔</p><p style="margin-left:0em;text-indent:2em">第十七代佛海訥禪師塔院。</p>
</div>
<div class='div-other'><a id='mulu954' />
<p class='h2'>白雲室</p><p style="margin-left:0em;text-indent:2em"><span class='note-inline'>(已上坐白雲山。)</span></p>
</div>
<div class='div-other'><a id='mulu955' />
<p class='h2'>法雲庵</p></div>
<div class='div-other'><a id='mulu956' />
<p class='h2'>來月齋</p></div>
<div class='div-other'><a id='mulu957' />
<p class='h2'>海雲庵</p><p style="margin-left:0em;text-indent:2em">貝林師住此。</p>
</div>
<div class='div-other'><a id='mulu958' />
<p class='h2'>秀峰室</p><p style="margin-left:0em;text-indent:2em"><span class='note-inline'>(已上坐羊棧頭。)</span></p>
</div>
<div class='div-other'><a id='mulu959' />
<p class='h2'>三一室</p></div>
<div class='div-other'><a id='mulu960' />
<p class='h2'>連珠庵</p></div>
<div class='div-other'><a id='mulu961' />
<p class='h2'>陶冶室</p></div>
<div class='div-other'><a id='mulu962' />
<p class='h2'>妙高庵</p><p style="margin-left:0em;text-indent:2em">念雲身負達大師靈骨，歸瘞本山，因住此。</p>
</div>
<div class='div-other'><a id='mulu963' />
<p class='h2'>慧芳室</p><p style="margin-left:0em;text-indent:2em">以僧號慧芳，故名。</p>
</div>
<div class='div-other'><a id='mulu964' />
<p class='h2'>天然室</p><p style="margin-left:0em;text-indent:2em">僧破有住此。</p>
</div>
<div class='div-other'><a id='mulu965' />
<p class='h2'>清香庵</p><p style="margin-left:0em;text-indent:2em"><span class='note-inline'>(已上坐黃沙灘。)</span></p>
</div>
<div class='div-other'><a id='mulu966' />
<p class='h2'>貝葉庵</p></div>
<div class='div-other'><a id='mulu967' />
<p class='h2'>青霄庵</p><p style="margin-left:0em;text-indent:2em">僧心渠住。</p>
</div>
<div class='div-other'><a id='mulu968' />
<p class='h2'>栽種居</p></div>
<div class='div-other'><a id='mulu969' />
<p class='h2'>湧蓮室</p><p style="margin-left:0em;text-indent:2em">以僧號湧蓮，故名。</p>
</div>
<div class='div-other'><a id='mulu970' />
<p class='h2'>西林庵</p></div>
<div class='div-other'><a id='mulu971' />
<p class='h2'>襍華庵</p><p style="margin-left:0em;text-indent:2em">僧空林住。</p>
</div>
<div class='div-other'><a id='mulu972' />
<p class='h2'>藏石庵</p></div>
<div class='div-other'><a id='mulu973' />
<p class='h2'>藏雲庵</p><p style="margin-left:0em;text-indent:2em">萬曆四十八年，僧大林重建。</p>
</div>
<div class='div-other'><a id='mulu974' />
<p class='h2'>聖隣居</p><p style="margin-left:0em;text-indent:2em">以僧聖隣，故名。</p>
</div>
<div class='div-other'><a id='mulu975' />
<p class='h2'>秀石室</p><p style="margin-left:0em;text-indent:2em"><span class='note-inline'>(已上坐查洲一帶。)</span></p>
</div>
<div class='div-other'><a id='mulu976' />
<p class='h2'>守一室</p><p style="margin-left:0em;text-indent:2em">以僧號守一，故名。</p>
</div>
<div class='div-other'><a id='mulu977' />
<p class='h2'>無染室</p><p style="margin-left:0em;text-indent:2em">以僧號無染，故名。</p>
</div>
<div class='div-other'><a id='mulu978' />
<p class='h2'>宗印室</p><p style="margin-left:0em;text-indent:2em">以僧號宗印，故名。</p>
</div>
<div class='div-other'><a id='mulu979' />
<p class='h2'>安養居</p></div>
<div class='div-other'><a id='mulu980' />
<p class='h2'>解續坪</p><p style="margin-left:0em;text-indent:2em">僧彼岸住。</p>
<p style="margin-left:0em;text-indent:2em"><span class='note-inline'>(已上坐蘿蔔坪。)</span></p>
</div>
<div class='div-other'><a id='mulu981' />
<p class='h2'>伏虎庵</p></div>
<div class='div-other'><a id='mulu982' />
<p class='h2'>豹子嶺</p><p style="margin-left:0em;text-indent:2em">僧聚光住，今併入大殿。</p>
</div>
<div class='div-other'><a id='mulu983' />
<p class='h2'>淨行庵</p></div>
<div class='div-other'><a id='mulu984' />
<p class='h2'>默容室</p><p style="margin-left:0em;text-indent:2em">以僧號默容，故名。</p>
</div>
<div class='div-other'><a id='mulu985' />
<p class='h2'>善住庵</p></div>
<div class='div-other'><a id='mulu986' />
<p class='h2'>道淵室</p><p style="margin-left:0em;text-indent:2em">以僧號道淵，故名。</p>
</div>
<div class='div-other'><a id='mulu987' />
<p class='h2'>崛山室</p></div>
<div class='div-other'><a id='mulu988' />
<p class='h2'>曰業室</p><p style="margin-left:0em;text-indent:2em"><span class='note-inline'>(已上坐豹子嶺。)</span></p>
</div>
<div class='div-other'><a id='mulu989' />
<p class='h2'>石語室</p></div>
<div class='div-other'><a id='mulu990' />
<p class='h2'>卉木居</p><p style="margin-left:0em;text-indent:2em">僧古先建。</p>
</div>
<div class='div-other'><a id='mulu991' />
<p class='h2'>東土庵</p></div>
<div class='div-other'><a id='mulu992' />
<p class='h2'>德空室</p><p style="margin-left:0em;text-indent:2em">以僧號德空，故名。</p>
</div>
<div class='div-other'><a id='mulu993' />
<p class='h2'>棲雲谷</p></div>
<div class='div-other'><a id='mulu994' />
<p class='h2'>華嚴蘭若</p><p style="margin-left:0em;text-indent:2em">僧孤休住。</p>
<p style="margin-left:0em;text-indent:2em"><span class='note-inline'>(已上坐擂牛宕。)</span></p>
</div>
<div class='div-other'><a id='mulu995' />
<p class='h2'>子潜室</p><p style="margin-left:0em;text-indent:2em">即子潜坑。</p>
</div>
<div class='div-other'><a id='mulu996' />
<p class='h2'>朗如室</p><p style="margin-left:0em;text-indent:2em">以僧號朗如，故名。</p>
</div>
<div class='div-other'><a id='mulu997' />
<p class='h2'>松隱居</p><p style="margin-left:0em;text-indent:2em">僧妙見住。</p>
</div>
<div class='div-other'><a id='mulu998' />
<p class='h2'>慧明室</p><p style="margin-left:0em;text-indent:2em">以僧號慧明，故名。</p>
</div>
<div class='div-other'><a id='mulu999' />
<p class='h2'>源石庵</p></div>
<div class='div-other'><a id='mulu1000' />
<p class='h2'>月堂室</p><p style="margin-left:0em;text-indent:2em">以僧號月堂，故名。</p>
</div>
<div class='div-other'><a id='mulu1001' />
<p class='h2'>玉記庵</p></div>
<div class='div-other'><a id='mulu1002' />
<p class='h2'>體空室</p><p style="margin-left:0em;text-indent:2em"><span class='note-inline'>(已上坐子潜坑。)</span></p>
</div>
<div class='div-other'><a id='mulu1003' />
<p class='h2'>別岸庵</p><p style="margin-left:0em;text-indent:2em">即山名僧古岑住。</p>
</div>
<div class='div-other'><a id='mulu1004' />
<p class='h2'>清泰庵</p><p style="margin-left:0em;text-indent:2em">常住。</p>
</div>
<div class='div-other'><a id='mulu1005' />
<p class='h2'>敬心室</p><p style="margin-left:0em;text-indent:2em"><span class='note-inline'>(已上坐橫嶺頭。)</span></p>
</div>
<div class='div-other'><a id='mulu1006' />
<p class='h2'>圓通庵</p></div>
<div class='div-other'><a id='mulu1007' />
<p class='h2'>玉芝庵</p></div>
<div class='div-other'><a id='mulu1008' />
<p class='h2'>娑竭庵</p><p style="margin-left:0em;text-indent:2em"><span class='note-inline'>(已上坐拉塔。)</span></p>
</div>
<div class='div-other'><a id='mulu1009' />
<p class='h2'>獅子林</p><p style="margin-left:0em;text-indent:2em">僧青松住。</p>
</div>
<div class='div-other'><a id='mulu1010' />
<p class='h2'>無相室</p><p style="margin-left:0em;text-indent:2em">以僧號無相，故名。</p>
</div>
<div class='div-other'><a id='mulu1011' />
<p class='h2'>棲鳳山</p></div>
<div class='div-other'><a id='mulu1012' />
<p class='h2'>淨土庵</p></div>
<div class='div-other'><a id='mulu1013' />
<p class='h2'>定然室</p><p style="margin-left:0em;text-indent:2em">以僧號定然，故名。</p>
</div>
<div class='div-other'><a id='mulu1014' />
<p class='h2'>崑山室</p><p style="margin-left:0em;text-indent:2em">以僧號崑山，故名。</p>
</div>
<div class='div-other'><a id='mulu1015' />
<p class='h2'>近真室</p><p style="margin-left:0em;text-indent:2em">以僧號近真，故名。</p>
<p style="margin-left:0em;text-indent:2em"><span class='note-inline'>(已上坐雞籠山。)</span></p>
</div>
<div class='div-other'><a id='mulu1016' />
<p class='h2'>傳衣庵</p><p style="margin-left:0em;text-indent:2em">在菖蒲田。昔為玉芝庵，三十五代癡絕禪師塔于此。後為萬松、月亭二禪師重搆，改今名。二師亦塔此。</p>
</div>
<div class='div-other'><a id='mulu1017' />
<p class='h2'>甘露庵</p><p style="margin-left:0em;text-indent:2em">古慧淵禪師退居，今明空重建。</p>
</div>
<div class='div-other'><a id='mulu1018' />
<p class='h2'>清涼庵</p><p style="margin-left:0em;text-indent:2em">僧聚芳住。</p>
</div>
<div class='div-other'><a id='mulu1019' />
<p class='h2'>大乗庵</p><p style="margin-left:0em;text-indent:2em">僧知希住。</p>
<p style="margin-left:0em;text-indent:2em"><span class='note-inline'>(已上坐菖蒲田上。)</span></p>
</div>
<div class='div-other'><a id='mulu1020' />
<p class='h2'>凌霄峰</p><p style="margin-left:0em;text-indent:2em">僧梵懷者住此二十年，舊苦無泉，懷為尋泉穴，鑿石蓄水，甘美異他所。復種引路松若干株，後為獅蟲作祟，盡棄所有，與之飄然他往。今為杭州聞孝廉啟祥輩，請大淑住此。</p>
</div>
<div class='div-other'><a id='mulu1021' />
<p class='h2'>蓮花庵</p></div>
<div class='div-other'><a id='mulu1022' />
<p class='h2'>濯翠庵</p><p style="margin-left:0em;text-indent:2em">僧明空別業。</p>
</div>
<div class='div-other'><a id='mulu1023' />
<p class='h2'>彌陀庵</p><p style="margin-left:0em;text-indent:2em">僧戒心住。</p>
</div>
<div class='div-other'><a id='mulu1024' />
<p class='h2'>慶蓮居</p><p style="margin-left:0em;text-indent:2em">僧一林住。</p>
</div>
<div class='div-other'><a id='mulu1025' />
<p class='h2'>大山室</p><p style="margin-left:0em;text-indent:2em">僧境虚住。</p>
</div>
<div class='div-other'><a id='mulu1026' />
<p class='h2'>龍潭頭</p></div>
<div class='div-other'><a id='mulu1027' />
<p class='h2'>徑塢室</p></div>
<div class='div-other'><a id='mulu1028' />
<p class='h2'>不昧室</p><p style="margin-left:0em;text-indent:2em">僧號廓然。</p>
</div>
<div class='div-other'><a id='mulu1029' />
<p class='h2'>湛之室</p><p style="margin-left:0em;text-indent:2em">以僧號湛之，故名。</p>
<p style="margin-left:0em;text-indent:2em"><span class='note-inline'>(已上坐凌霄峰南。)</span></p>
</div>
<div class='div-other'><a id='mulu1030' />
<p class='h2'>楊家山</p></div>
<div class='div-other'><a id='mulu1031' />
<p class='h2'>淨業庵</p><p style="margin-left:0em;text-indent:2em">僧真淨住。</p>
</div>
<div class='div-other'><a id='mulu1032' />
<p class='h2'>自空室</p><p style="margin-left:0em;text-indent:2em">以僧號自空，故名。</p>
</div>
<div class='div-other'><a id='mulu1033' />
<p class='h2'>妙智室</p><p style="margin-left:0em;text-indent:2em">以僧號妙智，故名。</p>
</div>
<div class='div-other'><a id='mulu1034' />
<p class='h2'>朝陽庵</p><p style="margin-left:0em;text-indent:2em">僧慶厚住。</p>
</div>
<div class='div-other'><a id='mulu1035' />
<p class='h2'>留雲庵</p><p style="margin-left:0em;text-indent:2em"><span class='note-inline'>(已上坐橫清嶺。)</span></p>
</div>
<div class='div-other'><a id='mulu1036' />
<p class='h2'>大覺庵</p><p style="margin-left:0em;text-indent:2em">僧洪明住。</p>
</div>
<div class='div-other'><a id='mulu1037' />
<p class='h2'>密究齋</p><p style="margin-left:0em;text-indent:2em">僧寒雲住。</p>
<p style="margin-left:0em;text-indent:2em"><span class='note-inline'>(已上坐棋盤石。)</span></p>
</div>
<div class='div-other'><a id='mulu1038' />
<p class='h2'>盤石庵</p><p style="margin-left:0em;text-indent:2em">僧廣朗住。</p>
</div>
<div class='div-other'><a id='mulu1039' />
<p class='h2'>雲居庵</p><p style="margin-left:0em;text-indent:2em"><span class='note-inline'>(已上坐螞蟻窠。)</span></p>
</div>
<div class='div-other'><a id='mulu1040' />
<p class='h2'>南塔</p></div>
<div class='div-other'><a id='mulu1041' />
<p class='h2'>碑亭</p><p style="margin-left:0em;text-indent:2em">宋孝宗御碑，及蘓、蔡二碑藏此。</p>
</div>
<div class='div-other'><a id='mulu1042' />
<p class='h2'>千指庵</p><p style="margin-left:0em;text-indent:2em">僧雪嶠建。</p>
</div>
<div class='div-other'><a id='mulu1043' />
<p class='h2'>吉祥庵</p><p style="margin-left:0em;text-indent:2em">僧弘濟住。</p>
<p style="margin-left:0em;text-indent:2em"><span class='note-inline'>(已上坐東坡池上。)</span></p>
</div>
<div class='div-other'><a id='mulu1044' />
<p class='h2'>佛聖庵</p></div>
<div class='div-other'><a id='mulu1045' />
<p class='h2'>普香庵</p><p style="margin-left:0em;text-indent:2em"><span class='note-inline'>(已上坐千丈坑。)</span></p>
</div>
<div class='div-other'><a id='mulu1046' />
<p class='h2'>風居庵</p><p style="margin-left:0em;text-indent:2em">即風車嶺。</p>
</div>
<div class='div-other'><a id='mulu1047' />
<p class='h2'>普慶寺</p><p style="margin-left:0em;text-indent:2em">即下院。</p>
</div>
<div class='div-other'><a id='mulu1048' />
<p class='h2'>竹林庵</p></div>
<div class='div-other'><a id='mulu1049' />
<p class='h2'>御愛峰</p><p style="margin-left:0em;text-indent:2em"><span class='note-inline'>(已上坐孟家洋。)</span></p>
</div>
<div class='div-other'><a id='mulu1050' />
<p class='h2'>半山亭</p></div>
<div class='div-other'><a id='mulu1051' />
<p class='h2'>洞橋庵</p></div>
<div class='div-other'><a id='mulu1052' />
<p class='h2'>直嶺上</p></div>
<div class='div-other'><a id='mulu1053' />
<p class='h2'>天然茶亭</p><p style="margin-left:0em;text-indent:2em"><span class='note-inline'>(已上即地名。)</span></p>
</div>
<div class='div-other'><a id='mulu1054' />
<p class='h2'>栴檀室</p><p style="margin-left:0em;text-indent:2em">坐直嶺下。</p>
</div>
<div class='div-other'><a id='mulu1055' />
<p class='h2'>大安寺</p><p style="margin-left:0em;text-indent:2em">即下院，吉祥峰。</p>
</div>
<div class='div-other'><a id='mulu1056' />
<p class='h2'>香象庵</p><p style="margin-left:0em;text-indent:2em">坐大安寺，僧祇園建。</p>
</div>
<div class='div-other'><a id='mulu1057' />
<p class='h2'>青居庵</p></div>
<div class='div-other'><a id='mulu1058' />
<p class='h2'>養智室</p></div>
<div class='div-other'><a id='mulu1059' />
<p class='h2'>化城寺</p><p style="margin-left:0em;text-indent:2em">即下院。</p>
</div>
<div class='div-other'><a id='mulu1060' />
<p class='h2'>觀音堂</p><p style="margin-left:0em;text-indent:2em">即下院。</p>
</div>
<div class='div-other'><a id='mulu1061' />
<p class='h2'>西徑峰</p><p style="margin-left:0em;text-indent:2em">即下院，坐臨安。</p>
</div></div>
</div><!-- end of div[@id='body'] -->
</body></html>