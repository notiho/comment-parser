<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>徑山志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1062' />
<p class='juan'>徑山志卷之十三</p><p class="byline">汶上李燁然刪定</p><p class="byline">海陽徐文龍、鹿城陳[樊-大+心]德訂</p><p class="byline">虞山宋奎光輯</p>
<div class='div-other'><a id='mulu1063' />
<p class='h1'>名勝</p>
<div class='div-other'><a id='mulu1064' />
<p class='h2'>大人峰</p><p style="margin-left:0em;text-indent:2em">亦名天顯峰。</p>
</div>
<div class='div-other'><a id='mulu1065' />
<p class='h2'>宴坐峰</p><p style="margin-left:0em;text-indent:2em">即鐘樓之坐山，頂有無垢軒，今廢。</p>
</div>
<div class='div-other'><a id='mulu1066' />
<p class='h2'>鵬搏峰</p><p style="margin-left:0em;text-indent:2em">又名大寂巖，西有無上<span class='corr'>宗</span>禪師塔。</p>
</div>
<div class='div-other'><a id='mulu1067' />
<p class='h2'>朝陽峰</p></div>
<div class='div-other'><a id='mulu1068' />
<p class='h2'>堆珠峰</p><p style="margin-left:0em;text-indent:2em">亦名鉢盂峰。</p>
<p style="margin-left:0em;text-indent:2em"><span class='note-inline'>(已上是為五峰。)</span></p>
</div>
<div class='div-other'><a id='mulu1069' />
<p class='h2'>凌霄峰</p><p style="margin-left:0em;text-indent:2em">此峰最高而秀拔，為徑山之主，頂有宋勅建寶光殿，今廢。</p>
</div>
<div class='div-other'><a id='mulu1070' />
<p class='h2'>御愛峰</p><p style="margin-left:0em;text-indent:2em">宋高宗游幸時，嘗佇立遙盻，乃曰「此峰可愛」，故名。</p>
</div>
<div class='div-other'><a id='mulu1071' />
<p class='h2'>攀雲峰</p><p style="margin-left:0em;text-indent:2em">寂照庵主山。</p>
</div>
<div class='div-other'><a id='mulu1072' />
<p class='h2'>雞籠峰</p><p style="margin-left:0em;text-indent:2em">在凌霄峰背。</p>
</div>
<div class='div-other'><a id='mulu1073' />
<p class='h2'>寶珠峰</p><p style="margin-left:0em;text-indent:2em">黃沙灘最高處。</p>
</div>
<div class='div-other'><a id='mulu1074' />
<p class='h2'>別峰</p><p style="margin-left:0em;text-indent:2em">凌霄峰西北。</p>
</div>
<div class='div-other'><a id='mulu1075' />
<p class='h2'>白雲山</p><p style="margin-left:0em;text-indent:2em">鵬搏峰後，常有白雲如鋪玉，故名。境幽人絕，靜修之所，聞谷大師常結庵于此。</p>
</div>
<div class='div-other'><a id='mulu1076' />
<p class='h2'>古龍湫</p><p style="margin-left:0em;text-indent:2em">在五峰之間，即老龍徙居天目，奉此地為欽師道塲處。</p>
</div>
<div class='div-other'><a id='mulu1077' />
<p class='h2'>龍鼻水</p><p style="margin-left:0em;text-indent:2em">南塔下，從五峰中龍洞出，大旱不涸，崕巖巇[嶮*欠]，有湍水瀑噴，若龍鼻中出，故名。</p>
</div>
<div class='div-other'><a id='mulu1078' />
<p class='h2'>對過川</p><p style="margin-left:0em;text-indent:2em">佛聖水下。</p>
</div>
<div class='div-other'><a id='mulu1079' />
<p class='h2'>豹子嶺</p><p style="margin-left:0em;text-indent:2em">橫嶺北。</p>
</div>
<div class='div-other'><a id='mulu1080' />
<p class='h2'>獅子嶺</p><p style="margin-left:0em;text-indent:2em">在凌霄峰後。</p>
</div>
<div class='div-other'><a id='mulu1081' />
<p class='h2'>象鼻峰</p><p style="margin-left:0em;text-indent:2em">攀雲峰左。</p>
</div>
<div class='div-other'><a id='mulu1082' />
<p class='h2'>螞螘窠</p></div>
<div class='div-other'><a id='mulu1083' />
<p class='h2'>橫清嶺</p></div>
<div class='div-other'><a id='mulu1084' />
<p class='h2'>風嘯嶺</p><p style="margin-left:0em;text-indent:2em">南塔下，臨安大路，俗云「風車嶺」。</p>
</div>
<div class='div-other'><a id='mulu1085' />
<p class='h2'>水嶺</p><p style="margin-left:0em;text-indent:2em">凌霄、鵬搏二峰之間。</p>
</div>
<div class='div-other'><a id='mulu1086' />
<p class='h2'>泥關嶺</p><p style="margin-left:0em;text-indent:2em">豹子嶺東南。</p>
</div>
<div class='div-other'><a id='mulu1087' />
<p class='h2'>彈嶺</p><p style="margin-left:0em;text-indent:2em">蘿蔔坪左。</p>
</div>
<div class='div-other'><a id='mulu1088' />
<p class='h2'>翠屏石</p><p style="margin-left:0em;text-indent:2em">喝石庵左，又名「悟道石」。</p>
</div>
<div class='div-other'><a id='mulu1089' />
<p class='h2'>千丈坑</p><p style="margin-left:0em;text-indent:2em">南塔龍首山下，懸崖直下，不啻千丈。</p>
</div>
<div class='div-other'><a id='mulu1090' />
<p class='h2'>林階坑</p><p style="margin-left:0em;text-indent:2em">樹木如階梯，層層而上，故名。</p>
</div>
<div class='div-other'><a id='mulu1091' />
<p class='h2'>雪坑</p><p style="margin-left:0em;text-indent:2em">橫嶺西北，四山高深，積雪不消，故名。</p>
</div>
<div class='div-other'><a id='mulu1092' />
<p class='h2'>徑塢</p><p style="margin-left:0em;text-indent:2em">凌霄峰西北，國一禪師由此徑而入。</p>
</div>
<div class='div-other'><a id='mulu1093' />
<p class='h2'>鷹窠石</p><p style="margin-left:0em;text-indent:2em">在徑塢，有石聳于崖上，儼若鷹窠。</p>
</div>
<div class='div-other'><a id='mulu1094' />
<p class='h2'>瀑布</p><p style="margin-left:0em;text-indent:2em">在<span class='corr'>凌</span>霄峰下，徑塢之上，飛湍如疋，練懸注石崖，大慧作水碓磨房于此。</p>
</div>
<div class='div-other'><a id='mulu1095' />
<p class='h2'>秀才巖</p><p style="margin-left:0em;text-indent:2em">大禪庵北，一云「繡崖灣」。因羅隱隱此，故名。</p>
</div>
<div class='div-other'><a id='mulu1096' />
<p class='h2'>向巖</p><p style="margin-left:0em;text-indent:2em">松源房後。</p>
</div>
<div class='div-other'><a id='mulu1097' />
<p class='h2'>石塌塢</p><p style="margin-left:0em;text-indent:2em">在半山亭下。</p>
</div>
<div class='div-other'><a id='mulu1098' />
<p class='h2'>糞箕塢</p><p style="margin-left:0em;text-indent:2em">洞橋西。</p>
</div>
<div class='div-other'><a id='mulu1099' />
<p class='h2'>廻龍橋</p><p style="margin-left:0em;text-indent:2em">俗云「洞橋」，澗水瀠廻，逆注橋下。</p>
</div>
<div class='div-other'><a id='mulu1100' />
<p class='h2'>野人塢</p><p style="margin-left:0em;text-indent:2em">千丈坑對過。</p>
</div>
<div class='div-other'><a id='mulu1101' />
<p class='h2'>牛䋲塢</p><p style="margin-left:0em;text-indent:2em">千丈坑下。</p>
</div>
<div class='div-other'><a id='mulu1102' />
<p class='h2'>孟家㟄</p><p style="margin-left:0em;text-indent:2em">風嘯嶺東南，圓照西房。</p>
</div>
<div class='div-other'><a id='mulu1103' />
<p class='h2'>茄秧塢</p><p style="margin-left:0em;text-indent:2em">千丈坑南。</p>
</div>
<div class='div-other'><a id='mulu1104' />
<p class='h2'>楓樹灣</p><p style="margin-left:0em;text-indent:2em">孟家㟄外。</p>
</div>
<div class='div-other'><a id='mulu1105' />
<p class='h2'>罣罳塢</p><p style="margin-left:0em;text-indent:2em">四十二代虚丹塔于此。</p>
</div>
<div class='div-other'><a id='mulu1106' />
<p class='h2'>蜀葵灣</p></div>
<div class='div-other'><a id='mulu1107' />
<p class='h2'>茶園</p><p style="margin-left:0em;text-indent:2em">孟家㟄。</p>
</div>
<div class='div-other'><a id='mulu1108' />
<p class='h2'>檀樹灣</p><p style="margin-left:0em;text-indent:2em">孟家㟄南。</p>
</div>
<div class='div-other'><a id='mulu1109' />
<p class='h2'>令凡塢</p><p style="margin-left:0em;text-indent:2em">南塔下，栖息于此，凡心頓冷，故名。</p>
</div>
<div class='div-other'><a id='mulu1110' />
<p class='h2'>風洞</p><p style="margin-left:0em;text-indent:2em">子潜坑下，山風旋入，三伏凛然。</p>
</div>
<div class='div-other'><a id='mulu1111' />
<p class='h2'>晒陽山</p><p style="margin-left:0em;text-indent:2em">佛聖水左。</p>
</div>
<div class='div-other'><a id='mulu1112' />
<p class='h2'>火衖</p><p style="margin-left:0em;text-indent:2em">凌霄峰背，幽深蕭寂，美竹蔽空。</p>
</div>
<div class='div-other'><a id='mulu1113' />
<p class='h2'>骨花池</p><p style="margin-left:0em;text-indent:2em">普同塔下，古煉骨于此，投灰池中，結為蓮花，故名。</p>
</div>
<div class='div-other'><a id='mulu1114' />
<p class='h2'>仰天灣</p><p style="margin-left:0em;text-indent:2em">白雲山東。</p>
</div>
<div class='div-other'><a id='mulu1115' />
<p class='h2'>楊棧頭</p><p style="margin-left:0em;text-indent:2em">蘿蔔坪東。</p>
</div>
<div class='div-other'><a id='mulu1116' />
<p class='h2'>黃沙灘</p><p style="margin-left:0em;text-indent:2em">橫嶺東，土如金色，古靜栖之地。</p>
</div>
<div class='div-other'><a id='mulu1117' />
<p class='h2'>三塔</p><p style="margin-left:0em;text-indent:2em">即普同塔。</p>
</div>
<div class='div-other'><a id='mulu1118' />
<p class='h2'>四顧坪</p><p style="margin-left:0em;text-indent:2em">徑山後，登此四望在目，訛為「師姑坪」。</p>
</div>
<div class='div-other'><a id='mulu1119' />
<p class='h2'>石壁塢</p><p style="margin-left:0em;text-indent:2em">相傳千峰萬壑，羣賢聚集之所，徑山後。</p>
</div>
<div class='div-other'><a id='mulu1120' />
<p class='h2'>樓房塢</p><p style="margin-left:0em;text-indent:2em">徑山後。</p>
</div>
<div class='div-other'><a id='mulu1121' />
<p class='h2'>橫山</p></div>
<div class='div-other'><a id='mulu1122' />
<p class='h2'>橫嶺</p><p style="margin-left:0em;text-indent:2em">別峰下。</p>
</div>
<div class='div-other'><a id='mulu1123' />
<p class='h2'>廣積池</p><p style="margin-left:0em;text-indent:2em">圓照房右。</p>
</div>
<div class='div-other'><a id='mulu1124' />
<p class='h2'>惠泉池</p><p style="margin-left:0em;text-indent:2em">梅谷房前。</p>
</div>
<div class='div-other'><a id='mulu1125' />
<p class='h2'>雙見橋</p><p style="margin-left:0em;text-indent:2em">骨花池下。</p>
</div>
<div class='div-other'><a id='mulu1126' />
<p class='h2'>朱家塢</p><p style="margin-left:0em;text-indent:2em">獨山前。</p>
</div>
<div class='div-other'><a id='mulu1127' />
<p class='h2'>漆樹塢</p></div>
<div class='div-other'><a id='mulu1128' />
<p class='h2'>大山</p><p style="margin-left:0em;text-indent:2em">螞蟻窠北。</p>
</div>
<div class='div-other'><a id='mulu1129' />
<p class='h2'>蘿蔔坪</p><p style="margin-left:0em;text-indent:2em">黃沙灘上。</p>
</div>
<div class='div-other'><a id='mulu1130' />
<p class='h2'>種樹山</p><p style="margin-left:0em;text-indent:2em">瓶匋聞谷印師募置，松源房僧大矼恊種樹一藏，以備大常住修造採取，碑文別見。</p>
</div>
<div class='div-other'><a id='mulu1131' />
<p class='h2'>百步坎</p><p style="margin-left:0em;text-indent:2em">黃沙灘後。</p>
</div>
<div class='div-other'><a id='mulu1132' />
<p class='h2'>椒園</p><p style="margin-left:0em;text-indent:2em">種椒供眾。</p>
</div>
<div class='div-other'><a id='mulu1133' />
<p class='h2'>擂牛宕</p><p style="margin-left:0em;text-indent:2em">橫嶺下。</p>
</div>
<div class='div-other'><a id='mulu1134' />
<p class='h2'>查洲</p></div>
<div class='div-other'><a id='mulu1135' />
<p class='h2'>將軍潭</p><p style="margin-left:0em;text-indent:2em">洞橋北。</p>
</div>
<div class='div-other'><a id='mulu1136' />
<p class='h2'>深潭灣</p></div>
<div class='div-other'><a id='mulu1137' />
<p class='h2'>富家塢</p><p style="margin-left:0em;text-indent:2em">洞橋北。</p>
</div>
<div class='div-other'><a id='mulu1138' />
<p class='h2'>菜園</p><p style="margin-left:0em;text-indent:2em">洞橋右。</p>
</div>
<div class='div-other'><a id='mulu1139' />
<p class='h2'>直嶺</p><p style="margin-left:0em;text-indent:2em">廻龍橋東，去餘杭大路。</p>
</div>
<div class='div-other'><a id='mulu1140' />
<p class='h2'>天澤塢</p><p style="margin-left:0em;text-indent:2em">直嶺下，因欽賜，故名。</p>
</div>
<div class='div-other'><a id='mulu1141' />
<p class='h2'>通徑橋</p><p style="margin-left:0em;text-indent:2em">如玉禪師建，鎻大安澗口，古茶亭基址尚在。大松一株，相傳大慧手植。</p>
</div>
<div class='div-other'><a id='mulu1142' />
<p class='h2'>吉祥峰</p><p style="margin-left:0em;text-indent:2em">御愛峰東，常現五色瑞雲，故稱「吉祥」。</p>
</div>
<div class='div-other'><a id='mulu1143' />
<p class='h2'>將軍峰</p><p style="margin-left:0em;text-indent:2em">國一祖遙睇天神金甲持杵立于峰頂，故名。</p>
</div>
<div class='div-other'><a id='mulu1144' />
<p class='h2'>雙溪</p><p style="margin-left:0em;text-indent:2em">徑山前後二溪合流，故名。</p>
</div>
<div class='div-other'><a id='mulu1145' />
<p class='h2'>吳山</p><p style="margin-left:0em;text-indent:2em">雙溪外，徑山之羅星也。圓如翠螺，當于溪口。</p>
</div>
<div class='div-other'><a id='mulu1146' />
<p class='h2'>徑山港口</p><p style="margin-left:0em;text-indent:2em">雙溪盡處，几至徑山，停舟于此，古第一山門也。即今房屋基址，俱属木山。</p>
</div></div>
<div class='div-w'><p style="margin-left:12em">松源僧大矼助刻</p>
</div>
<div class='div-other'><a id='mulu1147' />
<p class='h1'>下院</p>
<div class='div-other'><a id='mulu1148' />
<p class='h2'>雙溪化城接待寺</p><p style="margin-left:0em;text-indent:2em">宋嘉定間，徑山住持可宣創建。八年，欽奉御書，特賜「可宣佛日禪師」，并書「化城」二大字，賜充接待院額。元初重建，至正末兵燬。明洪武年，僧慧寛重建。正德中，僧淨松等以役累消乏，將山產九百餘畒，得價銀二百七十兩，出佃民間。迨萬曆中，僧法鎧主刻藏，議置藏化城，募金恢復。詳見碑記。吳方伯公用先捐俸，造藏板房二十餘間，浮度庵一所。</p>
</div>
<div class='div-other'><a id='mulu1149' />
<p class='h2'>大安禪寺</p><p style="margin-left:0em;text-indent:2em">徑山下通徑橋內，去縣北五十里長安鄉。唐同光三年，僧如玉禪師開山化導，有異荅妙嵩禪師詩，投筆坐化，塔于本寺之側。六十年後，塔戶自啔，容貌儼然。宋治平二年，英宗皇帝敕賜今額。紹興三十年，佛日大慧杲禪師詔再主徑山，叅徒二千餘員，就寺增建禪閣、安老堂，其徒開悟得大安樂者居之。元末燬于兵，皇明洪武間重建，為徑山養老叢林。弘治八年，毁于火。天啔元年，無從來公以蓮社諸檀越捐貲，贖產結室于殿基，次第恢復焉。</p>
</div>
<div class='div-other'><a id='mulu1150' />
<p class='h2'>小徑山萬壽禪寺</p><p style="margin-left:0em;text-indent:2em">唐代宗皇帝欽賜太平庄，遂敕建，坐臨安縣靈鳳里，有記。</p>
</div>
<div class='div-other'><a id='mulu1151' />
<p class='h2'>西徑山寺</p><p style="margin-left:0em;text-indent:2em">國一初到，曾經過此山，後建禪寺。山有八景，見高得暘八咏。</p>
</div>
<div class='div-other'><a id='mulu1152' />
<p class='h2'>真寂禪院</p><p style="margin-left:0em;text-indent:2em">去縣東北三十里，大慧時縣尉督庄糧于此，交卸後廢。明萬曆壬子，聞谷印禪師重建，以接待四方雲水。</p>
</div>
<div class='div-other'><a id='mulu1153' />
<p class='h2'>安樂寺</p><p style="margin-left:0em;text-indent:2em">在縣東南三里，安樂山之陽，舊名慶善院。晋天福二年，風穴沼禪師開山。宋治平二年，改額善法寺。元末燬于兵，國初重建，後為僧古垣佃廢。天啔二年，餘杭嚴調御輩，請雲栖僧大順恢復。崑山王在公、常熟錢謙益、宋奎光、王宇春、李縠輩，因為倡募重建禪堂，復禮請僧大林為首座，期復風穴之舊焉。</p>
</div>
<div class='div-other'><a id='mulu1154' />
<p class='h2'>安眾寺</p><p style="margin-left:0em;text-indent:2em">建于唐同光三年，後廢。萬曆間，瓶匋聞谷禪師捐貲恢復。至天啟年，造樓房若干楹，以安置學徒，請玄著眼法師住持，稱真寂別院焉。</p>
</div>
<div class='div-other'><a id='mulu1155' />
<p class='h2'>法華寺</p><p style="margin-left:0em;text-indent:2em">去縣西北四十里長安鄉。唐同光三年，僧法式開山。宋大中祥符元年，改賜今額。癡絕冲禪師為開山，逾月敕牒住徑山。元末兵燬，皇明重建，後僧徒懦弱而廢。萬曆間，僧雲峰復建。</p>
</div>
<div class='div-other'><a id='mulu1156' />
<p class='h2'>萬壽正續寺</p><p style="margin-left:0em;text-indent:2em">宋佛鑑無凖範禪師建，以接待雲水。仁宗皇帝親洒宸翰，而賜額焉。無凖圓寂，葬全身于正續之側，塔曰「圓照」，今廢。基猶存，坐雙溪下二十里張堰。</p>
</div>
<div class='div-other'><a id='mulu1157' />
<p class='h2'>廣化禪寺</p><p style="margin-left:0em;text-indent:2em">在縣西一十里同化鄉，舊號羅漢院。宋景定間，諲禪師開山。元至正十六年，燬于兵重建。</p>
</div>
<div class='div-other'><a id='mulu1158' />
<p class='h2'>順慶禪寺</p><p style="margin-left:0em;text-indent:2em">在縣北三十里孝行鄉。宋咸淳間，僧伊巖開山。元至正十八年，燬于兵重建。</p>
</div>
<div class='div-other'><a id='mulu1159' />
<p class='h2'>實際禪寺</p><p style="margin-left:0em;text-indent:2em">在縣北二十里孝行鄉。元至元元年，浙翁琰禪師建，接待雲水。至正末，燬于兵重建。</p>
</div>
<div class='div-other'><a id='mulu1160' />
<p class='h2'>妙濟禪寺</p><p style="margin-left:0em;text-indent:2em">去縣西北四十里常熟鄉。元至元間，愚溪禪師創為接待寺。中統間，改今額。至正末，燬于兵重建。</p>
</div>
<div class='div-other'><a id='mulu1161' />
<p class='h2'>雲福禪院</p><p style="margin-left:0em;text-indent:2em">去縣東北四十里常熟鄉。宋紹興三十年，僧善智建。元末，兵燬重建。</p>
</div>
<div class='div-other'><a id='mulu1162' />
<p class='h2'>圓覺庵</p><p style="margin-left:0em;text-indent:2em">在縣東北十五里安樂鄉。元至元間建，至正末燬重建。</p>
</div>
<div class='div-other'><a id='mulu1163' />
<p class='h2'>圓修庵</p><p style="margin-left:0em;text-indent:2em">在縣東北十五里安樂鄉。元至元初，僧同菴開山。大德四年，中峰和尚重創。至正末，兵燬重建。</p>
</div>
<div class='div-other'><a id='mulu1164' />
<p class='h2'>普慶禪寺</p><p style="margin-left:0em;text-indent:2em">圓慶奎住持，寺後有姚少師衣鉢塔。至元間，徑山住持雲峰高禪師建。詳趙松雪碑記。</p>
</div>
<div class='div-other'><a id='mulu1165' />
<p class='h2'>接待寺</p><p style="margin-left:0em;text-indent:2em">在石瀬內。</p>
</div>
<div class='div-other'><a id='mulu1166' />
<p class='h2'>圓覺禪寺</p><p style="margin-left:0em;text-indent:2em">去縣六十里。宋時建，元末兵燬重建，今廢。</p>
</div>
<div class='div-other'><a id='mulu1167' />
<p class='h2'>石壁寺</p><p style="margin-left:0em;text-indent:2em">徑山後。法師行靖與行紹先後住此說法，凡五十年，今廢。</p>
</div>
<div class='div-other'><a id='mulu1168' />
<p class='h2'>廣際禪寺</p><p style="margin-left:0em;text-indent:2em">縣北二十里孝行鄉。</p>
</div>
<div class='div-other'><a id='mulu1169' />
<p class='h2'>慶恩院</p><p style="margin-left:0em;text-indent:2em">空訥禪師創。</p>
</div>
<div class='div-other'><a id='mulu1170' />
<p class='h2'>西堂庵</p><p style="margin-left:0em;text-indent:2em">在<span class='corr'>連</span>家庄。大慧時，西堂禪師建，傍有普同塔。</p>
</div>
<div class='div-other'><a id='mulu1171' />
<p class='h2'>壇石寺</p><p style="margin-left:0em;text-indent:2em">坐落石門。石門璁禪師、法雲杲禪師曾于此說法。僧大瑩重建。</p>
</div>
<div class='div-other'><a id='mulu1172' />
<p class='h2'>寂照禪寺</p><p style="margin-left:0em;text-indent:2em">在于潜縣。元大德，元叟端禪師建。</p>
</div>
<div class='div-other'><a id='mulu1173' />
<p class='h2'>迎恩院</p><p style="margin-left:0em;text-indent:2em">坐吳山。宋敕命至于此迎迓，故名。</p>
</div>
<div class='div-other'><a id='mulu1174' />
<p class='h2'>萬壽山</p><p style="margin-left:0em;text-indent:2em">嘉興府丰門。</p>
</div>
<div class='div-other'><a id='mulu1175' />
<p class='h2'>水西寺</p><p style="margin-left:0em;text-indent:2em">嘉興府。</p>
</div>
<div class='div-other'><a id='mulu1176' />
<p class='h2'>祥符寺</p><p style="margin-left:0em;text-indent:2em">坐嘉興府。成化間，本山撥田四十畒供眾。</p>
</div>
<div class='div-other'><a id='mulu1177' />
<p class='h2'>東禪寺</p><p style="margin-left:0em;text-indent:2em">萬松林禪師住持，坐嘉興府。見〈徑山香燈田碑記〉。</p>
</div>
<div class='div-other'><a id='mulu1178' />
<p class='h2'>南湖地藏殿</p><p style="margin-left:0em;text-indent:2em">舊地藏廟廢基，縣西南三里石門橋左。萬曆四十五年，重建。天啟元年，檀信沈煥然輩禮請徑山僧鏡庵，名海聞者，主此。因以接待雲水，稱徑山下院焉。復募搆齋堂，及左右廂[序-予+(幅-巾)]、鐘樓等，翼然叢林大觀。未幾以勞致病，安然而逝，曰：「吾再來完放生池與天王殿也。」今在繼之者勿墜，其緒云。</p>
</div></div>
<div class='div-w'><p style="margin-left:11em">觀音殿僧廣慧助刻</p>

<p class='juan'>徑山志卷之十三終</p></div>
</div><!-- end of div[@id='body'] -->
</body></html>