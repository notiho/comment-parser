<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>徑山志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='w'><a id='mulu1179' />
<p class='juan'>徑山志卷之十四</p><p class="byline">汶上李燁然刪定</p><p class="byline">海陽徐文龍、鹿城陳[樊-大+心]德訂</p><p class="byline">虞山宋奎光輯</p></div>
<div class='div-other'><a id='mulu1180' />
<p class='h1'>古跡</p>
<div class='div-other'>
<p class='h2'>開山<a id='mulu1181' /></p><p style="margin-left:0em;text-indent:2em">國一先此結茅，今建開山庵，供像于中。</p>
</div>
<div class='div-other'><a id='mulu1182' />
<p class='h2'>喝石</p><p style="margin-left:0em;text-indent:2em">開山庵側，即巾子山人喝石為三片。里有前喝、後喝，界以此。</p>
</div>
<div class='div-other'><a id='mulu1183' />
<p class='h2'>龍井</p><p style="margin-left:0em;text-indent:2em">龍王殿側，即龍王徙居天目，留一穴送供處也。</p>
</div>
<div class='div-other'><a id='mulu1184' />
<p class='h2'>龍洞</p><p style="margin-left:0em;text-indent:2em">三門外巖下，人或秉炬而入，空深無盡，寒氣噀人。</p>
</div>
<div class='div-other'><a id='mulu1185' />
<p class='h2'>鉢盂池</p><p style="margin-left:0em;text-indent:2em">堆珠峰下。</p>
</div>
<div class='div-other'><a id='mulu1186' />
<p class='h2'>明月池</p><p style="margin-left:0em;text-indent:2em">宋紹興，妙喜杲禪師鑿于明月堂前，因以得名，今池尚在。</p>
</div>
<div class='div-other'><a id='mulu1187' />
<p class='h2'>洗硯池</p><p style="margin-left:0em;text-indent:2em">在三門外，東坡先生嘗登山題咏，洗硯于此。其水澄澈可愛，明月上生，微波鱗動，舊有東坡祠。</p>
</div>
<div class='div-other'><a id='mulu1188' />
<p class='h2'>放生池</p><p style="margin-left:0em;text-indent:2em">寂照庵左，宋時所鑿，池中曾生金蓮花，有碑題「祝延天壽放生池」，銘曰：</p>
<p style="margin-left:0em;text-indent:0em;" class="lg-abnormal"><div class='lg-row'>鳶飛麗天　魚躍于囦　各從其類　億萬斯年</div>
</p></div>
<div class='div-other'><a id='mulu1189' />
<p class='h2'>佛聖水</p><p style="margin-left:0em;text-indent:2em">望江亭外，水能明目。</p>
</div>
<div class='div-other'><a id='mulu1190' />
<p class='h2'>錢王井</p><p style="margin-left:0em;text-indent:2em">妙香菴下，相傳井上石欄鐫《金剛經》。</p>
</div>
<div class='div-other'><a id='mulu1191' />
<p class='h2'>上水池</p><p style="margin-left:0em;text-indent:2em">凌霄峰半，古雲㕑接水處。</p>
</div>
<div class='div-other'><a id='mulu1192' />
<p class='h2'>下水池</p><p style="margin-left:0em;text-indent:2em">凌霄峰下。</p>
</div>
<div class='div-other'><a id='mulu1193' />
<p class='h2'><span class='corr'>棊</span>盤石</p><p style="margin-left:0em;text-indent:2em">凌霄峰南，元時雷去一角。</p>
</div>
<div class='div-other'><a id='mulu1194' />
<p class='h2'>玉芝巖</p><p style="margin-left:0em;text-indent:2em">在喝石峭壁之左，欽師入定時，產靈芝，色潤如玉，故名。</p>
</div>
<div class='div-other'><a id='mulu1195' />
<p class='h2'>羅漢石</p><p style="margin-left:0em;text-indent:2em">磴級若階陛，相傳大慧時，五百應真化身應供，常坐其上，在望江亭。</p>
</div>
<div class='div-other'><a id='mulu1196' />
<p class='h2'>雲居石</p><p style="margin-left:0em;text-indent:2em">古雲居庵左，一名盤陀石。</p>
</div>
<div class='div-other'><a id='mulu1197' />
<p class='h2'>行童坑</p><p style="margin-left:0em;text-indent:2em">古千僧閣後。大慧時，以此山為行童衣单，故名。</p>
</div>
<div class='div-other'><a id='mulu1198' />
<p class='h2'>子潜坑</p><p style="margin-left:0em;text-indent:2em">訛為「[糸*氐]錢坑」。</p>
</div>
<div class='div-other'><a id='mulu1199' />
<p class='h2'>南塔</p><p style="margin-left:0em;text-indent:2em">三門前龍首。詳見〈紀異〉。</p>
</div>
<div class='div-other'><a id='mulu1200' />
<p class='h2'>麪臺石</p><p style="margin-left:0em;text-indent:2em">國一息影于此，有石平如臺，山下樵者送供于石上作麪，故名。</p>
</div>
<div class='div-other'><a id='mulu1201' />
<p class='h2'>垃塔坑</p><p style="margin-left:0em;text-indent:2em">橫嶺下，有小石塔立于上。</p>
</div>
<div class='div-other'><a id='mulu1202' />
<p class='h2'>龍潭</p><p style="margin-left:0em;text-indent:2em">在徑塢，瀑布流注，有龍王廟。</p>
</div>
<div class='div-other'><a id='mulu1203' />
<p class='h2'>梅樹灣</p><p style="margin-left:0em;text-indent:2em">梅谷南，多栽梅花，開時香雪滿谷，今無。</p>
</div>
<div class='div-other'><a id='mulu1204' />
<p class='h2'>水磨塢</p><p style="margin-left:0em;text-indent:2em">菜園外，古作水磨處。</p>
</div>
<div class='div-other'><a id='mulu1205' />
<p class='h2'>少卿塢</p><p style="margin-left:0em;text-indent:2em">彈嶺下，北海馮少卿問道高峰禪師，潜修塢中，故名。</p>
</div>
<div class='div-other'><a id='mulu1206' />
<p class='h2'>陳大塢</p><p style="margin-left:0em;text-indent:2em">普慶寺陳大捨塢中山于寺，故名。</p>
</div>
<div class='div-other'><a id='mulu1207' />
<p class='h2'>文殊臺</p><p style="margin-left:0em;text-indent:2em">大寂巖，紫栢塔在其上。</p>
</div>
<div class='div-other'><a id='mulu1208' />
<p class='h2'>普賢臺</p><p style="margin-left:0em;text-indent:2em">南塔，對過上有二祖師塔。</p>
</div>
<div class='div-other'><a id='mulu1209' />
<p class='h2'>碑牌灣</p><p style="margin-left:0em;text-indent:2em">通寂照路，傍有御祭端禪師碑在。</p>
</div>
<div class='div-other'><a id='mulu1210' />
<p class='h2'>香水海</p><p style="margin-left:0em;text-indent:2em">開山西，石[榻-木+石]上僅容一拳，大旱不涸，相傳為靈雞飲水處。</p>
</div>
<div class='div-other'><a id='mulu1211' />
<p class='h2'>金雞泉</p><p style="margin-left:0em;text-indent:2em">喝石西岡，國一初到，見金雞跑麓，泉隨湧出，味極甘洌，冠于諸泉。</p>
</div>
<div class='div-other'><a id='mulu1212' />
<p class='h2'>靈雞塚</p><p style="margin-left:0em;text-indent:2em">喝石東。</p>
</div>
<div class='div-other'><a id='mulu1213' />
<p class='h2'>白兎塚</p><p style="margin-left:0em;text-indent:2em">開山側。</p>
</div>
<div class='div-other'><a id='mulu1214' />
<p class='h2'>菖蒲田</p><p style="margin-left:0em;text-indent:2em">凌霄峰下。</p>
</div>
<div class='div-other'><a id='mulu1215' />
<p class='h2'>蠟衲嶺</p><p style="margin-left:0em;text-indent:2em">徑山西北。大慧時，有八百眾老衲坐蠟于此。訛為「[臘-月+土]塌嶺」。</p>
</div>
<div class='div-other'><a id='mulu1216' />
<p class='h2'>月清橋</p><p style="margin-left:0em;text-indent:2em">跨月清池上，圓照房前，今毁。</p>
</div>
<div class='div-other'><a id='mulu1217' />
<p class='h2'>船橋</p><p style="margin-left:0em;text-indent:2em">大慧時，雨後溪深，船可至此，在直嶺外。</p>
</div>
<div class='div-other'><a id='mulu1218' />
<p class='h2'>鯽魚池</p><p style="margin-left:0em;text-indent:2em">在大安寺，大慧蓄文魚于中，故名。</p>
</div>
<div class='div-other'><a id='mulu1219' />
<p class='h2'>栗園</p><p style="margin-left:0em;text-indent:2em">在大安寺，大慧栽栗樹以供眾僧，今廢。</p>
</div>
<div class='div-other'><a id='mulu1220' />
<p class='h2'>茭苩池</p><p style="margin-left:0em;text-indent:2em">在大守寺，大慧栽茭苩處。</p>
</div>
<div class='div-other'><a id='mulu1221' />
<p class='h2'>花果園</p><p style="margin-left:0em;text-indent:2em">大安，古栽花果處，在通徑橋北，相傳四十畒，今廢。</p>
</div>
<div class='div-other'><a id='mulu1222' />
<p class='h2'>禮拜石</p><p style="margin-left:0em;text-indent:2em">在蘿蔔坪，宋徽宗入山，見四圍叢竹，秀木若紫邏翠屏。惟西方一闕，因望而歎曰：「觀此西天勝境，盡在目前。」即下輦，拜於石上，故名。</p>
</div>
<div class='div-other'><a id='mulu1223' />
<p class='h2'>古樅</p><p style="margin-left:0em;text-indent:2em">唐時植，即詩云「絲杉樹王」是也。在山門前。</p>
</div>
<div class='div-other'><a id='mulu1224' />
<p class='h2'>古銀杏</p><p style="margin-left:0em;text-indent:2em">宋時植，大可百圍，大慧塔右。</p>
</div>
<div class='div-other'><a id='mulu1225' />
<p class='h2'>金蓮花</p><p style="margin-left:0em;text-indent:2em">出放生池中，移植他所則槁，今無。</p>
</div>
<div class='div-other'><a id='mulu1226' />
<p class='h2'>佛聖水</p><p style="margin-left:0em;text-indent:2em">宋孝宗臨幸，蹕至半山時，盛暑，六飛稱渴，忽石間迸出一泉，胥飲沾足，故名。</p>
</div></div>
<div class='div-w'><p style="margin-left:12em">寂照僧如杲助刻</p>
</div>
<div class='div-other'><a id='mulu1227' />
<p class='h1'>寺產</p>
<div class='div-other'><a id='mulu1228' />
<p class='h2'>徑山</p><p style="margin-left:0em;text-indent:2em">唐代宗、宋孝宗勅賜香燈山，界限廣大莫考，今據碑勒，寺基四至，東至里洪龍潭，南至臨安觀音巖下，西至徑塢立塔，北至關門石雪坑、長[山/郎]青潭後。正德六年，分為十八房，而常住割裂矣。</p>
</div>
<div class='div-other'><a id='mulu1229' />
<p class='h2'>蘓州徑山庄</p><p style="margin-left:0em;text-indent:2em">坐嘉定角直鎮，東至西十二里，南至北十二里，共田一萬三千畒。宋陽和王所賜，孝宗免稅，今廢。</p>
</div>
<div class='div-other'>
<p class='h2'>湖州庄<a id='mulu1230' /></p><p style="margin-left:0em;text-indent:2em">敕賜，莫考。</p>
</div>
<div class='div-other'><a id='mulu1231' />
<p class='h2'>崑山庄</p><p style="margin-left:0em;text-indent:2em">國一時欽賜，有大寺基八角井，坐落徑山江，今廢。</p>
</div>
<div class='div-other'><a id='mulu1232' />
<p class='h2'>嘉興庄</p><p style="margin-left:0em;text-indent:2em">欽賜，今廢。</p>
</div>
<div class='div-other'><a id='mulu1233' />
<p class='h2'>仁和庄</p><p style="margin-left:0em;text-indent:2em">欽賜，今廢。</p>
</div>
<div class='div-other'><a id='mulu1234' />
<p class='h2'>草蕩三千畒</p><p style="margin-left:0em;text-indent:2em">欽賜，坐徑山港口，今廢。</p>
</div>
<div class='div-other'><a id='mulu1235' />
<p class='h2'>梅谷庄</p><p style="margin-left:0em;text-indent:2em">市村田五十畒，地一十畒，山一號。</p>
</div>
<div class='div-other'><a id='mulu1236' />
<p class='h2'>臨安庄</p><p style="margin-left:0em;text-indent:2em">田四十畒，山六號，坐大王塢。又田四十畒，山一號，坐獨山塢。</p>
</div>
<div class='div-other'><a id='mulu1237' />
<p class='h2'>傳衣庄</p><p style="margin-left:0em;text-indent:2em">尚書陸公光祖捨山八十畒，又臨安山八畒五分，寄稅盛四綱戶。嘉興田一十五畒，立石東林寺。</p>
</div>
<div class='div-other'><a id='mulu1238' />
<p class='h2'>大殿常住</p>
<ul class="">
<li><p style="margin-left:2em"><span class="corr"/>山六十四畒，坐落曹仰大南塢，亦名火衖。</p>
</li>

<li><p style="margin-left:2em"><span class="corr"/>山十畒，坐落後杳界後童塢。</p>
</li>

<li><p style="margin-left:2em"><span class="corr"/>山十五畒，坐落風高嶺。</p>
</li>

<li><p style="margin-left:2em"><span class="corr"/>山十五畒，坐落東界四郎塢南後[山/郎]頂。</p>
</li>

<li><p style="margin-left:2em"><span class="corr"/>山十畒，坐落龍潭裏。<span class="note-inline">(已上舊額。)</span></p>
</li>

<li><p style="margin-left:2em"><span class="corr"/>山四十畒五分，坐落妙香庵、行童坑、半山亭。</p>
</li>

<li><p style="margin-left:2em"><span class="corr"/>山十五畒二分，坐落開山、碑牌。</p>
</li>

<li><p style="margin-left:2em"><span class="corr"/>山六十二畒，坐落橫嶺頭。</p>
</li>

<li><p style="margin-left:2em"><span class="corr"/>山一百五十畒，坐落蘿蔔坪。</p>
</li>

<li><p style="margin-left:2em"><span class="corr"/>山三十二畒，坐落林家坑橫青嶺。</p>
</li>

<li><p style="margin-left:2em"><span class="corr"/>地四畒四分五厘，坐落大慧門首南塔。<span class="note-inline">(已上見在。)</span></p>
</li>
</ul></div>
<div class='div-other'><a id='mulu1239' />
<p class='h2'>觀音殿常住</p><p style="margin-left:0em;text-indent:2em">僧廣慧于萬曆四十七年，置柴山共十畒，坐落對過川。又山五畒，坐落行童坑。又惠力寺僧景虚，于天啟元年，捨常住山五十畒，坐落棋槃石。</p>
</div>
<div class='div-other'><a id='mulu1240' />
<p class='h2'>大安寺</p><p style="margin-left:0em;text-indent:2em">原額山九十三畒，東至大安街，南至大路，西至田畈，北至樹山。古冊在大慧房，於天啟年間，三契續置山田，共一十二畒。</p>
</div>
<div class='div-other'><a id='mulu1241' />
<p class='h2'>真寂院</p><p style="margin-left:0em;text-indent:2em">錢唐縣界田三十餘畒，坐落板橋調露十七啚珠字號。又六畒又二畒五分，俱坐落洋山圩。餘杭縣界田十三畒三分，坐落小吳山塔水橋。又嚴武順捨田八畒，坐落免涵化灣圩。又柴竹茶山二百二十畒、靜室一所。又山六十畒，又山六畒，俱坐落厚郎塢北山。又恢復古安眾寺，山二百零五畒，亦坐落厚郎塢。</p>
</div>
<div class='div-other'><a id='mulu1242' />
<p class='h2'>南湖地藏殿</p><p style="margin-left:0em;text-indent:2em">殿基一十二畒，僧明賢于天啟元年，呈水利道邢准，陞科立戶于郎王界一啚。又湖傍久荒廢土，及土堆二處，僧海聞于天啟三年，呈水利道王准開墾，陞科行縣議定額稅一兩八錢。</p>
</div>
<div class='div-other'><a id='mulu1243' />
<p class='h2'>化城寺</p><p style="margin-left:0em;text-indent:2em">原額山田地八百九十畒，悉為居民估佃。萬曆三十九年，僧<span class='corr'>澹</span>居募金恢復，後為鄉書飛詭虛稅。僧慈門令徒解義，于天啟四年，呈布政司批縣查豁申詳。復駁送本府覆審，開除實存稅七百二十五畒。</p>
</div>
<div class='div-other'><a id='mulu1244' />
<p class='h2'>安樂寺</p><p style="margin-left:0em;text-indent:2em">山八十四畒、地八畒八分，坐落東南隅。一啚禪師塢俱。雲栖僧大順于天啟元年募貲回贖。</p>
</div>
<div class='div-other'><a id='mulu1245' />
<p class='h2'>寂照</p><p style="margin-left:0em;text-indent:2em">山二百四十畒，金壇于玉立、賀學仁，常熟<span class='corr'>繆</span>希雍共捐貲置。</p>
</div></div>
<div class='div-w'><p style="margin-left:12em">梅谷僧通衢助刻</p>
</div>
<div class='div-other'><a id='mulu1246' />
<p class='h1'>紀事</p>
<div class='div-other'><a id='mulu1247' />
<p class='h2'>古鼎圓鏡</p><p style="margin-left:0em;text-indent:2em">古鼎和尚住杭之中天竺。歐陽圭齋以福建廉憲任滿，赴召京師，過杭抵古鼎，欵洽道話。旬浹臨別，古鼎送至西湖，圭齋云：「此別未卜會期。」古鼎云：「大圓鏡中，未嘗與公相別也。」圭齋喜。無何古鼎遷徑山，圭齋寄以偈云：</p>

<div class="lg regular" style="margin-left:0em;"><div class='lg-row'>上人力舉龍文鼎　坐斷凌霄第一關</div>
<div class='lg-row'>湖上別來圓鏡語　想應照我鬂毛斑</div>
</div></div>
<div class='div-other'><a id='mulu1248' />
<p class='h2'>惠洲業報</p><p style="margin-left:0em;text-indent:2em">徑山惠洲提點，虎巖徒弟，頗聰明，有幹蠱才。掌常住眾務三十餘年，一切金榖恣其糜費，或以果報諭之，乃答云：「滿載載角來，洲只戴得一雙。」至正初，高納麟領行宣政院事，其属淨珂具狀<span class='corr'>訴</span>之，結罪杖，斷歸俗。既而潜住化城院，得風痺疾，攣拳如蝟，兩手握拳，承其兩顋，兩脚反承其尻，看病欲伸之，痛不可忍，日夜但聞霍霍之聲，如是者三年，始氣絕。</p>
</div>
<div class='div-other'><a id='mulu1249' />
<p class='h2'>淨業見報</p><p style="margin-left:0em;text-indent:2em">徑山耆舊，諱清泚，號一溪。壯年不守戒律，飲啖無所擇。至正中，自念：「人生于世，壽命能幾何？一旦無常殺鬼到來，將何排遣？」遂盡<span class='corr'>斂</span>所積衣貲，就普慶東建觀音堂一所，修白淨業，祈生淨土。越數載，手書《金剛般若經》，至「三千大千世界」處，握筆正身，安坐而化。至正丁酉，猫獠燒劫普慶，及居民房屋，觀音堂巋然獨存。佛說善惡報應<span class='corr'>如影</span>響，豈不信然？</p>
</div>
<div class='div-other'><a id='mulu1250' />
<p class='h2'>寳上座</p><p style="margin-left:0em;text-indent:2em">破庵和上退資福赴徑山，蒙庵招委以立僧首座職。有寶上座者，具大知見，遇住持首座開室，必橫機㨗出，迎鋒取勝。一日破庵開室，寶上座至，破菴垂語云：「乾坤之內，宇宙之間，中有寶。」擬議，被打出。其時，寳待破庵舉語盡，乃進語：「既於中有處被打出，以謂破庵故，摧我歸衣单下脫去。」火後，鄉人收舍利呈破庵，破庵拈起云：「寶上坐，饒你有舍利，八斛四斗置之一壁，還我生前一轉語來。」擲地唯見濃血。</p>
</div>
<div class='div-other'><a id='mulu1251' />
<p class='h2'>西巖和尚</p><p style="margin-left:0em;text-indent:2em">天童西巖和尚，蜀人，南游徧叅。至徑山見無凖，機語相投，容入室，欲授藏主職，或者以力攘之。次日，為亾僧訥侍者起龕。怯眾，一辭不吐。無準即令維那，請惠侍者起龕。惠至龕前，連喚訥侍者三，人亦以為怯，乃曰：「三喚不應，果然是訥，頂門放出遼天鶻。」無凖黜或者，而以惠侍者代其職。惠侍者即師也。</p>
</div>
<div class='div-other'><a id='mulu1252' />
<p class='h2'>佛性不得道有無</p><p style="margin-left:0em;text-indent:2em">無慍禪師曰：「徑山如一庵藏主，台州委羽人。由教入禪，沉潜不競，博通內外典，而于己躬下事尤研精究，晚年隱于<span class='corr'>天</span>童山。」至正甲申，余過其隱所，因語及「無情有佛性？有<span class='corr'>情</span>有佛性？」徃復徴詰。如庵忽曰：「吾記得教中先德曾難云：『將無情中本自有佛性耶？抑亦佛性周徧，不隔無情，於無情中有佛性耶？』」語未竟，余亟止之曰：「佛性虛曠，逈出名言，不得道有無也。」如菴首肯。</p>
</div>
<div class='div-other'><a id='mulu1253' />
<p class='h2'>神龍</p><p style="margin-left:0em;text-indent:2em">五峰中，故為大龍湫，欽師至山，龍化老人謂師曰：「自師至此，吾眷屬不安，願徙天目，捨所居為道塲。」至夕，雷雨瞑瞹，遂成平陸，傍留一井送供，累朝封王以祠焉。</p>
</div>
<div class='div-other'><a id='mulu1254' />
<p class='h2'>喝石</p><p style="margin-left:0em;text-indent:2em">昔國一禪師度天目巾子山人。師問巾子曰：「汝有何能？」巾曰：「能誦觀音咒。」師指座後石：「汝咒之能破否？」巾遂叱之為三，如川字。游者以線度之，根不着地。</p>
</div>
<div class='div-other'><a id='mulu1255' />
<p class='h2'>神冶鐘</p><p style="margin-left:0em;text-indent:2em">宋慶元間，住僧裒銅萬斤，欲鑄巨鐘，患無良工。一日，有工至，自言能鑄，遂以冶事委之。鑄既成，謂僧曰：「此鐘音韻洪遠，俟予去山三日，方擊之，可聞數百里外。」言訖辤去。僧有疑其詐者，度工下山甫數十里，即擊之，聲遂僅及此。</p>
</div>
<div class='div-other'><a id='mulu1256' />
<p class='h2'>無尾螺</p><p style="margin-left:0em;text-indent:2em">宋時，有異僧者乞食山家，其家獲螺數升，已去尾熟釡中，僧見而憫焉。請為放生，其家戲謂曰：「螺今可復生乎？」僧曰：「可。」遂與之，携投放生池。越日，螺復生，僅無尾耳。<span class='corr'>迄</span>今池中，併山下澗，沼螺俱無尾。</p>
</div>
<div class='div-other'><a id='mulu1257' />
<p class='h2'>靈雞</p><p style="margin-left:0em;text-indent:2em">國一禪師有靈雞，常隨法會，不食生類。及師之長安，長鳴三日而死，至今有塚存於喝石庵上。</p>
</div>
<div class='div-other'><a id='mulu1258' />
<p class='h2'>白兎</p><p style="margin-left:0em;text-indent:2em">天寒時，為欽師暖足，馴繞履間。</p>
</div>
<div class='div-other'><a id='mulu1259' />
<p class='h2'>南塔</p><p style="margin-left:0em;text-indent:2em">宋南渡，青烏家有言：「徑山可作陵寢。」高宗令術者往視。一夕于三塔龍首忽起一塔，凌晨有見雲霧中，一僧從下砌上，一僧從上砌下，相接成塔。術者至，見塔云：「老龍生角，不堪作陵寢矣。」</p>
</div></div>
<div class='div-w'><p style="margin-left:11em">傳衣庵僧海耀助刻</p>
</div>
<p class='juan'>徑山志卷之十四終</p>
</div><!-- end of div[@id='body'] -->
</body></html>