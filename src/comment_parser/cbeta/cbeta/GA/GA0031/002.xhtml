<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>續崇福寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu34' />
<p class='juan'>續崇福寺志</p><p class="byline">住持釋懋成彙訂</p>
<div class='div-other'><a id='mulu35' />
<p class='h1'>詩</p>
<div class='div-other'><a id='mulu36' />
<p class='h2'>從子芃澤書水月居三字榜之丈室暇日招予往觀題寺壁</p><p class="byline"><span class='note-inline'>(仁和)</span>王永培<span class='note-inline'>(寬夫)</span></p><p style="margin-left:0em;text-indent:0em;" class="lg-abnormal"><div class='lg-row'>子亦知夫水月與　淋漓墨迹灑精廬　古碑字擷高僧序　妙筆家傳內史書</div>
<div class='lg-row'>松葉風人定後　蓮花淨域夜涼初</div>
<div class='lg-row'>禪心不用千潭印　一片光明丈室虛</div>
</p></div>
<div class='div-other'><a id='mulu37' />
<p class='h2'>懋成上人招飲</p><p class="byline"><span class='note-inline'>(仁和)</span>章洙<span class='note-inline'>(萊山)</span></p><p style="margin-left:0em;text-indent:0em;" class="lg-abnormal"><div class='lg-row'>霜滿寒郊葉滿林　西風古寺足幽尋　蒼松白石有閒意<span class='note-inline'>(方丈後軒有梁山舟侍講手書松石閒額)</span>　明月泉皆道心</div>
<div class='lg-row'>談到烏入妙<span class='note-inline'>(時與上人究堪輿之學)</span>　攜來綠蟻快同斟</div>
<div class='lg-row'>祗憐報本堂前過　泰華峯頭想望深<span class='note-inline'>(堂設先外父周端書公長生位)</span></div>
</p></div>
<div class='div-other'><a id='mulu38' />
<p class='h2'>贈崇福寺懋成和尚</p><p class="byline"><span class='note-inline'>(山陰)</span>李韓<span class='note-inline'>(杏村)</span></p><p style="margin-left:0em;text-indent:0em;" class="lg-abnormal"><div class='lg-row'>遠公欲識舊僧寮　杖錫東來卸一挑　行腳不辭嵋嶺雪　打包曾踏海門潮<span class='note-inline'>(師曾朝名山故云)</span></div>
<div class='lg-row'>天花忽墜祖龍繼　心印爭傳衣鉢超</div>
<div class='lg-row'>夜半鐘聲出林外　大千一粟景蕭蕭</div>
</p><p style="margin-left:3em">杏村李處士諱韓性情曠逸不喜與俗人交攻醫學能詩癖嗜菊有淵明先生之風癸巳春偕沈桐谷居士遊于寺因得就學焉其著作極多今遺稿散逸不復可考第存此一律染指可知鼎中味矣李君于丁酉歲疾卒時年四十七無嗣家貧不能完喪葬事故請其柩建墓于扇子地聊以敦友道耳懋成謹識</p>
</div>
<div class='div-other'><a id='mulu39' />
<p class='h2'>過崇福寺題壁</p><p class="byline"><span class='note-inline'>(仁和)</span>袁美斯</p><p style="margin-left:0em;text-indent:0em;" class="lg-abnormal"><div class='lg-row'>隱隱紅牆客過稀　槎枒古樹淡烟霏　我來未領蒲團趣　已覺天花散滿衣</div>
</p><p style="margin-left:0em;text-indent:0em;" class="lg-abnormal"><div class='lg-row'>當年曾此漫塗鴉<span class='note-inline'>(余曾書關帝殿天地同流額)</span>　今日重來鬢已華</div>
<div class='lg-row'>惆悵風前一回首　光陰如水不勝嗟</div>
</p></div>
<div class='div-other'><a id='mulu40' />
<p class='h2'>遊崇福寺</p><p class="byline"><span class='note-inline'>(仁和)</span>王堯槎<span class='note-inline'>(秋白)</span></p>
<div class="lg regular" style="margin-left:0em;"><div class='lg-row'>石晉開香界　巍然古殿留　九疇福地　六彌舊名樓</div>
<div class='lg-row'>禪味參難透　宗風振未休　天親共無著　相與話千秋<span class='note-inline'>(謂懋成上人)</span></div>
</div></div>
<div class='div-other'><a id='mulu41' />
<p class='h2'>聞崇福寺鐘聲</p>
<div class="lg regular" style="margin-left:0em;"><div class='lg-row'>出郭無多路　鐘聲聽幾遭　深林催日影　餘響入松濤</div>
<div class='lg-row'>鐙火禪房靜　香雲佛殿高　團焦一回坐　頓覺滌塵囂</div>
</div></div>
<div class='div-other'><a id='mulu42' />
<p class='h2'>水月居感懷</p>
<div class="lg regular" style="margin-left:0em;"><div class='lg-row'>最是神傷處　無過水月居　依然方丈地　猶榜阿兄書</div>
<div class='lg-row'>鴻爪留堪認　鵞羣換已虛　我援桑下例　三宿尚踟躇</div>
</div></div>
<div class='div-other'><a id='mulu43' />
<p class='h2'>贈懋公</p>
<div class="lg regular" style="margin-left:0em;"><div class='lg-row'>壯歲交老　衰年契懋公　空空無罣礙　法法盡圓通</div>
<div class='lg-row'>品豈參禪重　情緣嗜酒融　在家餘短髮　身早出家同</div>
</div></div>
<div class='div-other'><a id='mulu44' />
<p class='h2'>經崇福寺</p><p class="byline"><span class='note-inline'>(仁和)</span>王武楹<span class='note-inline'>(兩峯)</span></p>
<div class="lg regular" style="margin-left:0em;"><div class='lg-row'>艮山通曲徑　古寺擁深林　地僻庭喧雀　堂虛字飽蟫<span class='note-inline'>(從兄芃澤所書寺中匾額剝蝕過半)</span></div>
<div class='lg-row'>烟雲過客眼　水月照禪心　寂寞斜陽裏　惟聞梵唄音</div>
</div></div>
<div class='div-other'><a id='mulu45' />
<p class='h2'>懋成上人招飲水月居</p><p style="margin-left:0em;text-indent:0em;" class="lg-abnormal"><div class='lg-row'>結伴東林謁遠公　甕頭春色換來醲<span class='note-inline'>(廬山遠公作詩換酒飲陶令)</span></div>
<div class='lg-row'>社中許飲盃中物　醉後憑敲飯後鐘　酒美似無人可勸　才多只有佛能容</div>
<div class='lg-row'>此行莫慮攢眉去　管洗書生磊塊胸</div>
</p><p style="margin-left:0em;text-indent:0em;" class="lg-abnormal"><div class='lg-row'>滿貯缸頭米汁黃　匏罇施與四人嘗<span class='note-inline'>(時赴招者家秋白黃春皋章小萊及予四人)</span></div>
<div class='lg-row'>補公香火因緣案　增我寒酸面目光　柏子風舒醉眼　椒花雨滑潤詩腸</div>
<div class='lg-row'>愧非蘇晉逃禪客　彌勒同酣般若湯</div>
</p></div>
<div class='div-other'><a id='mulu46' />
<p class='h2'>懋成上人主講有年固辭退息席賦贈用證道心</p><p style="margin-left:0em;text-indent:0em;" class="lg-abnormal"><div class='lg-row'>一悟天龍指　禪心與道符　金經空白馬　玉髓妙烏<span class='note-inline'>(上人精堪輿)</span></div>
<div class='lg-row'>捨地拚埋骨<span class='note-inline'>(李否村歿後無嗣上人擇寺中餘地葬之)</span>　浮江擬折蘆<span class='note-inline'>(退院後擬游富春新安諸山)</span></div>
<div class='lg-row'>超然塵俗外　水月證虛無</div>
</p></div>
<div class='div-other'><a id='mulu47' />
<p class='h2'>崇福寺</p><p class="byline"><span class='note-inline'>(錢塘)</span>張椿年<span class='note-inline'>(蓉垞)</span></p>
<div class="lg regular" style="margin-left:0em;"><div class='lg-row'>芒鞋尋古寺　門對暮烟開　風弄濤聲細　松隨澗勢迴</div>
<div class='lg-row'>僧稀窗半掩　山遠月初來　指點閒地　疏花落碧苔</div>
</div></div>
<div class='div-other'><a id='mulu48' />
<p class='h2'>游崇福寺</p><p class="byline"><span class='note-inline'>(仁和)</span>沈曾淮<span class='note-inline'>(桐谷)</span></p><p style="margin-left:0em;text-indent:0em;" class="lg-abnormal"><div class='lg-row'>百八鐘聲遠遠聞　筍鞋輕軟踏斜曛　小橋路北松林裏　彌六樓高聳白雲</div>
</p></div>
<div class='div-other'><a id='mulu49' />
<p class='h2'>余與懋成和尚頗有山水之癖作此以贈</p><p style="margin-left:0em;text-indent:0em;" class="lg-abnormal"><div class='lg-row'>踏遍山涯與水涯　我師破得幾芒鞋　此中莫謂無微妙　一事能通百事皆</div>
</p></div>
<div class='div-other'><a id='mulu50' />
<p class='h2'>偕友游崇福寺</p><p class="byline"><span class='note-inline'>(仁和)</span>沈曾泳<span class='note-inline'>(琴齋)</span></p><p style="margin-left:0em;text-indent:0em;" class="lg-abnormal"><div class='lg-row'>悟徹禪機萬事休　叢林物色足遨游　壓簷竹密晴猶雨　繞屋松多夏亦秋</div>
<div class='lg-row'>水色月光皆奧妙　花香鳥語任句留</div>
<div class='lg-row'>我來不覺塵心滌　沉是身登彌六樓</div>
</p></div>
<div class='div-other'><a id='mulu51' />
<p class='h2'>崇福寺訪懋成和尚不值</p><p class="byline"><span class='note-inline'>(錢塘)</span>張熬<span class='note-inline'>(友筠)</span></p>
<div class="lg regular" style="margin-left:0em;"><div class='lg-row'>細水溢平澤　洪音遠市朝　陰陰蟬抱樹　籊籊鳥翻篻</div>
<div class='lg-row'>雲自無心出　禪從何處要　掉頭延望久　遲爾捲征鑣</div>
</div></div>
<div class='div-other'><a id='mulu52' />
<p class='h2'>東郊晚步</p><p class="byline"><span class='note-inline'>(仁和)</span>沈濂<span class='note-inline'>(小農)</span></p><p style="margin-left:0em;text-indent:0em;" class="lg-abnormal"><div class='lg-row'>烟林溼翠染衣裳　散步東郊趁夕陽　笑問鐘聲何處起　樵人遠遠指紅牆</div>
</p></div>
<div class='div-other'><a id='mulu53' />
<p class='h2'>偕友至水月居友問水月當作何解因口占一絕</p><p style="margin-left:0em;text-indent:0em;" class="lg-abnormal"><div class='lg-row'>悟到禪心色空　不勞面壁十年功　欲從水月參微旨　盡在拈花一笑中<span class='note-inline'>(佛龕有無如一笑額)</span></div>
</p></div>
<div class='div-other'><a id='mulu54' />
<p class='h2'>辛丑冬大雪寺前樟樹二株木葉盡脫有議斫伐者賴懋成上人力止得全雖枝葉彫零而本實固未拔也因作此以贈</p><p style="margin-left:0em;text-indent:0em;" class="lg-abnormal"><div class='lg-row'>旬日嚴寒冷莫支　誤他枝葉發偏遲　棟梁價重人爭<span class='corr'>羨</span>　巖壑情深志未移</div>
<div class='lg-row'>樹古共傳仙跡異<span class='note-inline'>(左邊樟椏有首尾環續人呼仙橋者今幸無恙)</span>　物完終賴佛光慈</div>
<div class='lg-row'>我師留得濃陰在　夜半歸來鶴自知</div>
</p></div>
<div class='div-other'><a id='mulu55' />
<p class='h2'>贈懋公</p><p class="byline"><span class='note-inline'>(仁和)</span>章庭棫<span class='note-inline'>(小萊)</span></p>
<div class="lg regular" style="margin-left:0em;"><div class='lg-row'>東郭居民稀　一望寥且闊　桑麻多掩遮　車馬罕轇轕</div>
<div class='lg-row'>中有大叢林　境絕喧䀨　古樹盤槎枒　參天地亦拔</div>
<div class='lg-row'>今逢遠公來　規嚴棒喝　對客粲生蓮　見佛煩咒鉢</div>
<div class='lg-row'>我居幸非遙　喜得常排闥　納雨南樓登　留雲北窗豁</div>
<div class='lg-row'>山色挹蒼蒼　泉流聽濊濊　豈徒禪室中　風月資批抺</div>
<div class='lg-row'>公心早已堅　我識猶未達　我歌詩一章　公為我解脫</div>
</div></div>
<div class='div-other'><a id='mulu56' />
<p class='h2'>崇福寺訪懋成上人</p><p class="byline"><span class='note-inline'>(仁和)</span>陳楠<span class='note-inline'>(侶峯)</span></p><p style="margin-left:0em;text-indent:0em;" class="lg-abnormal"><div class='lg-row'>飄然缾鉢作生涯　信是居家遜出家　瀟灑一生空色相　靈山祗見散天花</div>
</p><p style="margin-left:0em;text-indent:0em;" class="lg-abnormal"><div class='lg-row'>曲曲迴廊取次行　旃檀過處萬緣　遙聽斜日西村路　鳥亦殷勤和梵聲</div>
</p></div></div>
<div class='div-other'><a id='mulu57' />
<p class='h1'>續崇福寺志</p><p>八千卷樓所儲山經水志園亭梵刹諸記有關武林掌故者彙勒叢書冀免散佚猶子立誠屢舉斯志以中列笤經逡巡未果一日讀　皇朝文典王編修擬撰碑文寺為　世宗發帑賜修禪林載煥復檢志文僅載乾隆十六年住僧迎　聖駕南巡蒙賜佛像二軸而未紀發帑盛事誠闕典也謹錄碑文弁諸卷首且近閱楊士奇奉編文淵閣書目有元帝籖梓潼籖城隍籖諸名夫籖書登之有明內府則寺志而編神笤亦一掌故也況為　列聖所護持哉急輸淨財以付良梓錢</p>
<p style="margin-left:2em">塘丁丙三薰三沐九頓首紀時光緒七年八月吉日</p>
</div>
</div><!-- end of div[@id='body'] -->
</body></html>