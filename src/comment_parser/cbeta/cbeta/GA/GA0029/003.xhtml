<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>西谿梵隱志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu230' />
<p class='juan'>西谿梵隱志卷三</p><p class="byline">虎林吳本泰藥師輯</p><p class="byline">門人黃燦維含黃啓圻右序較</p><p class="byline">雲棲智一道宗編</p>
<div class='div-other'><a id='mulu231' />
<div class='div-xu'><a id='mulu232' /><p style="margin-left:1em">[木*雨]菴曰有勝境斯有勝情西谿之境如苎羅美人未入吳宮澹冶幽嫻自然絕世凡畫美人者或寫其眉嫵或肖其丰容或摹其嫣視宜笑總之一體妍則百體俱妍今彚採諸詠代無問古今人無問顯晦游覽贈送唱酬感慨一屬西谿則無不語帶烟霞韻含水石非詩之果無不佳以西谿之境之情總無不佳也惜其篇什尠少散佚難收宋人百詠有題無詩周謨百詠有詩不傳如慕窈窕者聞聲一悵而已紀詩第三</p>
</div>
<div class='div-other'><a id='mulu233' />
<div class='div-other'><a id='mulu234' />
<p class='h3'>法華寺上方題江上人禪室</p><p class="byline">唐釋皎然</p><p style="margin-left:0em;text-indent:0em;" class="lg-abnormal"><div class='lg-row'>路入松聲遠更奇　山光水色共參差　中峰禪寂一僧在　坐對梁朝老桂枝</div>
</p></div>
<div class='div-other'><a id='mulu235' />
<p class='h3'>法華寺下院秋望贈如獻上人</p><p class="byline">釋皎然</p><p style="margin-left:0em;text-indent:0em;" class="lg-abnormal"><div class='lg-row'>峰色秋天見　松聲靜夜聞　影孤長不出　行道在深雲</div>
</p></div>
<div class='div-other'><a id='mulu236' />
<p class='h3'>宿法華寺簡徹上人</p><p class="byline">釋皎然</p><p style="margin-left:0em;text-indent:0em;" class="lg-abnormal"><div class='lg-row'>至道無機但杳冥　孤燈寒竹自熒　不如何處小乘客　一夜風前聞誦經</div>
</p></div></div>
<div class='div-other'><a id='mulu237' />
<div class='div-other'><a id='mulu238' />
<p class='h3'>北高峰塔</p><p class="byline">宋蘇軾</p>
<div class="lg regular" style="margin-left:0em;"><div class='lg-row'>言游高峰塔　蓐食治野裝　火雲秋未衰　及此初旦涼</div>
<div class='lg-row'>霧霏巖谷暝　日出草木香　嘉我同來人　久便雲水鄉</div>
<div class='lg-row'>相觀小舉足　前路高且長　古松攀龍蛇　怪石坐牛羊</div>
<div class='lg-row'>漸聞鐘磬音　飛鳥皆下翔　入門空無有　雲海浩茫茫</div>
<div class='lg-row'>惟見聾道人　老病時絕糧　問年笑不答　但指空藜牀</div>
<div class='lg-row'>心知不復來　欲歸更徬徨　贈別留疋布　今歲天早霜</div>
</div></div>
<div class='div-other'><a id='mulu239' />
<p class='h3'>北高峰塔</p><p class="byline">王安石</p><p style="margin-left:0em;text-indent:0em;" class="lg-abnormal"><div class='lg-row'>飛來峰上千尋塔　聞說雞鳴見日升　不畏浮雲遮望眼　自緣身在最高層</div>
</p></div>
<div class='div-other'><a id='mulu240' />
<p class='h3'>題法華寺雲巢</p><p class="byline">釋道潛</p><p style="margin-left:0em;text-indent:0em;" class="lg-abnormal"><div class='lg-row'>環湖相望百招提　高棟層軒亦屢躋　未若道人基構勝　闌干清與白雲齊</div>
</p></div>
<div class='div-other'><a id='mulu241' />
<p class='h3'>其二</p><p style="margin-left:0em;text-indent:0em;" class="lg-abnormal"><div class='lg-row'>碧瓦朱甍冠翠微　鬱葱佳氣繞窗扉　人間塵土紛阡陌　不到藜牀燕坐衣</div>
</p></div></div>
<div class='div-other'><a id='mulu242' />
<div class='div-other'><a id='mulu243' />
<p class='h3'>法華山房敷上人</p><p class="byline">元釋宗泐</p>
<div class="lg regular" style="margin-left:0em;"><div class='lg-row'>山居白日靜　正對五蓮峰　猿坐沼邊石　鶴巢檐外松</div>
<div class='lg-row'>閒門無客到　深逕有雲封　座冷千林雨　香殘半夜鐘</div>
<div class='lg-row'>道情甘淡泊　身計得從容　莫戀一枝穩　鳥飛無定蹤</div>
</div></div></div>
<div class='div-other'><a id='mulu244' />
<div class='div-other'><a id='mulu245' />
<p class='h3'>喜鵲寺</p><p class="byline">明釋來復</p><p style="margin-left:0em;text-indent:0em;" class="lg-abnormal"><div class='lg-row'>寶網金幢變劫灰　瞿曇寺裏盡蒿萊　鳥窠無樹山夔泣　不見談禪太傅來</div>
</p></div>
<div class='div-other'><a id='mulu246' />
<p class='h3'>佛慧寺</p><p class="byline">薛應旂</p>
<div class="lg regular" style="margin-left:0em;"><div class='lg-row'>人天無住著　究竟有詮　面壁應難悟　繙經孰可傳</div>
<div class='lg-row'>徧尋何處遇　普度亦須緣　憶在吳門別　重逢不記年</div>
</div></div>
<div class='div-other'><a id='mulu247' />
<p class='h3'>佛慧寺</p><p class="byline">王問</p><p style="margin-left:0em;text-indent:0em;" class="lg-abnormal"><div class='lg-row'>臺殿參差映海霞　黃金高座禮袈裟　一燈散作千燈影　到處人傳講法華</div>
</p></div>
<div class='div-other'><a id='mulu248' />
<p class='h3'>佛慧寺</p><p class="byline">文徵明</p><p style="margin-left:0em;text-indent:0em;" class="lg-abnormal"><div class='lg-row'>法身曾趁木杯浮　又駕慈航月下遊　出世不求千歲藥　汎溪長載一輪秋</div>
<div class='lg-row'>桂香飄處清禪夢　兔影低時歇棹謳</div>
<div class='lg-row'>物色由來總虛幻　何須重看海中漚</div>
</p></div>
<div class='div-other'><a id='mulu249' />
<p class='h3'>佛慧寺</p><p class="byline">皇甫汸</p>
<div class="lg regular" style="margin-left:0em;"><div class='lg-row'>開逢鳩什　談經得馬鳴　坐中窺有相　言下了無生</div>
<div class='lg-row'>法雨和香氣　天花落梵聲　歸時多寶就　石垂名</div>
</div></div>
<div class='div-other'><a id='mulu250' />
<p class='h3'>佛慧寺</p><p class="byline">張鳳翼</p>
<div class="lg regular" style="margin-left:0em;"><div class='lg-row'>支公說法處　寶塔夜光懸　蘭若千峰雨　香臺一縷烟</div>
<div class='lg-row'>慈航超苦海　蓮火照迷川　我欲聞鳴磬　來修靜者緣</div>
</div></div>
<div class='div-other'><a id='mulu251' />
<p class='h3'>夜行法華山投佛慧寺</p><p class="byline">黃汝亨</p>
<div class="lg regular" style="margin-left:0em;"><div class='lg-row'>不堪塵鞅累　杖策問名山　溪澗茫無所　松蘿渺可攀</div>
<div class='lg-row'>烟霏疎火下　雨屑淡雲閒　何處林宜卧　僧雛己候關</div>
</div></div>
<div class='div-other'><a id='mulu252' />
<p class='h3'>贈智勝寺僧伴雲</p><p class="byline">黃汝亨</p>
<div class="lg regular" style="margin-left:0em;"><div class='lg-row'>衣帶南流水　風波去棹遲　雲光沈梵閣　山色澹江湄</div>
<div class='lg-row'>寺有高僧偈　詩慙學士題　漫云無可坐　空際白雲期</div>
</div></div>
<div class='div-other'><a id='mulu253' />
<p class='h3'>春日同門人看梅西溪</p><p class="byline">黃汝亨</p>
<div class="lg regular" style="margin-left:0em;"><div class='lg-row'>晴光草木悅　況值放梅時　遠近開香逕　飄揚競雪姿</div>
<div class='lg-row'>迎將山屐緩　浮度酒杯遲　歸咏林烟上　幽懷晚更宜</div>
</div></div>
<div class='div-other'><a id='mulu254' />
<p class='h3'>從秦亭山濟西溪行梅花樹中十八里貽所遲客</p><p class="byline">洪瞻祖</p>
<div class="lg regular" style="margin-left:0em;"><div class='lg-row'>連山帶谿橫　二九沿清泚　行共梅花樹　四境玉輝</div>
<div class='lg-row'>脉脉新暘坼　鱗鱗緒風起　寫水弄珠出　著岸浮槎倚</div>
<div class='lg-row'>步陡芳逾襲　村迴標未靡　伊余樂林壤　懷祿微三喜</div>
<div class='lg-row'>建德寡民欲　此焉隔囂滓　陰陽浹湻化　耳目經奇紀</div>
<div class='lg-row'>木古遙岑外　嵐晴深澗底　塗歌白石　勞者忘理</div>
<div class='lg-row'>棄隸解天遊　知常坦幽履　還聞北渚隣　載卜東皋里</div>
<div class='lg-row'>耕販自成虞　牛馬誰綺　路遠君莫從　攀條思無已</div>
</div></div>
<div class='div-other'><a id='mulu255' />
<p class='h3'>同孫偃虹司李西溪觀梅和黃又謙韻</p><p class="byline">洪瞻祖</p><p style="margin-left:0em;text-indent:0em;" class="lg-abnormal"><div class='lg-row'>皂葢行春謝永嘉　嶺如斤竹翠交加　年豐禾黍村村釀　風煖園林處處花</div>
<div class='lg-row'>殘燒直穿麋鹿逕　清溪環抱野人家</div>
<div class='lg-row'>懸知燭晃雙旌上　不畏登攀日易斜</div>
</p></div>
<div class='div-other'><a id='mulu256' />
<p class='h3'>永興寺觀綠萼梅</p><p class="byline">洪瞻祖</p><p style="margin-left:0em;text-indent:0em;" class="lg-abnormal"><div class='lg-row'>二十四番風始催　霜花對酒伴雲堆　綠珠弟子堪吹笛　放卻春心度嶺回</div>
</p></div>
<div class='div-other'><a id='mulu257' />
<p class='h3'>法華山道中</p><p class="byline">釋廣詢</p>
<div class="lg regular" style="margin-left:0em;"><div class='lg-row'>應接豈容暇　蒼一雨餘　翠飛山色動　竹引日光疎</div>
<div class='lg-row'>道遠憑行騎　溪深問隱漁　採如可遂　取徑禹航初</div>
</div></div>
<div class='div-other'><a id='mulu258' />
<p class='h3'>西方菴草亭歌</p><p class="byline">釋一</p>
<div class="lg regular" style="margin-left:0em;"><div class='lg-row'>我居法華山　修竹賤如蓬　我居同光山　茅茨與葦同</div>
<div class='lg-row'>更有二三子　運斤疾如風　一朝架草亭　似有天然工</div>
<div class='lg-row'>椽梠多參差　斧鑿不雕蟲　栗壁等伽黎　苫葢髮鬔鬆</div>
<div class='lg-row'>薔薇編作籬　柴竹曲弓　三日架成室　袒裼坐其中</div>
<div class='lg-row'>亦可親書史　亦與筆研通　客至共談笑　瀹茶腹亦充</div>
<div class='lg-row'>共道茅亭好　不羨華屋豐　世事無好醜　全聽主人翁</div>
</div></div>
<div class='div-other'><a id='mulu259' />
<p class='h3'>煑雪贈溪巢上人</p><p class="byline">釋智舷</p><p style="margin-left:0em;text-indent:0em;" class="lg-abnormal"><div class='lg-row'>破衲蒙頭煑雪僧　不知寒涕凍成冰　爐中活火常防死　未夕茅菴先點燈</div>
</p></div>
<div class='div-other'><a id='mulu260' />
<p class='h3'>永興寺看竹</p><p class="byline">袁中道</p><p style="margin-left:0em;text-indent:0em;" class="lg-abnormal"><div class='lg-row'>芳圍十畮傍山池　翠竹千竿護短籬　莫以鞋踏嫰筍　且將白袷掛低枝</div>
<div class='lg-row'>雲梢曳玉風來處　粉節生香籜破時</div>
<div class='lg-row'>不見此君今已久　山僧未訝出林遲</div>
</p></div>
<div class='div-other'><a id='mulu261' />
<p class='h3'>古蕩</p><p class="byline">王穉登</p>
<div class="lg regular" style="margin-left:0em;"><div class='lg-row'>曲水帶雲林　鳩鳴綠樹陰　藕坡魚百石　蠶市繭千金</div>
<div class='lg-row'>鐘出花宮近　舟行翠靄深　秦源今不悞　更擬後時尋</div>
</div></div>
<div class='div-other'><a id='mulu262' />
<p class='h3'>又絕句四首</p><p class="byline">王穉登</p><p style="margin-left:0em;text-indent:0em;" class="lg-abnormal"><div class='lg-row'>路曲橋斜古樹邊　紅妝小婦慣乘船　閉門防虎不防盜　蓄水種魚如種田</div>
</p><p style="margin-left:0em;text-indent:0em;" class="lg-abnormal"><div class='lg-row'>蠶市村中半綠陰　溪流清淺亂山深　租庸不乏絲千繭　伏臘惟消竹一林</div>
</p><p style="margin-left:0em;text-indent:0em;" class="lg-abnormal"><div class='lg-row'>竹葉香醪蓮葉舟　人家映帶碧溪流　冬培桑柘春來採　夜放牛羊曉不收</div>
</p><p style="margin-left:0em;text-indent:0em;" class="lg-abnormal"><div class='lg-row'>村嫗家家帛禦寒　山僧日日筍供餐　閭閻悞認秦地　雞犬何曾識漢官</div>
</p></div>
<div class='div-other'><a id='mulu263' />
<p class='h3'>佛慧思歸作</p><p class="byline">王穉登</p><p style="margin-left:0em;text-indent:0em;" class="lg-abnormal"><div class='lg-row'>苔覆空廊葉覆階　松沈靄石沈霾　寒燈夜入雲中宿　香飯朝分竹下齋</div>
<div class='lg-row'>蘇晉逃禪長酩酊　支談理半詼諧</div>
<div class='lg-row'>歸期只有佳人數　敲斷花前碧玉釵</div>
</p></div>
<div class='div-other'><a id='mulu264' />
<p class='h3'>佛慧寺步玉泉聽流水聲</p><p class="byline">王穉登</p><p style="margin-left:0em;text-indent:0em;" class="lg-abnormal"><div class='lg-row'>破殿相將落葉平　荒池惟有暮雲生　山中習靜無琴筑　消受潺湲十里聲</div>
</p></div>
<div class='div-other'><a id='mulu265' />
<p class='h3'>夜入古蕩</p><p class="byline">王穉登</p>
<div class="lg regular" style="margin-left:0em;"><div class='lg-row'>犬吠白雲端　清川路百盤　竹中僧瓦綠　楓下客衣丹</div>
<div class='lg-row'>溪靄春長暝　林霜地早寒　曲陂如可買　吾欲老漁竿</div>
</div></div>
<div class='div-other'><a id='mulu266' />
<p class='h3'>別佛慧寺性印</p><p class="byline">王穉登</p><p style="margin-left:0em;text-indent:0em;" class="lg-abnormal"><div class='lg-row'>黃面沙彌綠髮根　水田衣上雨花痕　生公在日曾相識　送別依依過遠村</div>
</p></div>
<div class='div-other'><a id='mulu267' />
<p class='h3'>夜宿佛慧聞虎鳴</p><p class="byline">王穉登</p>
<div class="lg regular" style="margin-left:0em;"><div class='lg-row'>松籟似簫管　夜堂魂夢清　投僧卧山靄　佞佛禮鐘聲</div>
<div class='lg-row'>竹密斷人語　廊空聞虎行　吾師不恐怖　惟有說無生</div>
</div></div>
<div class='div-other'><a id='mulu268' />
<p class='h3'>訪心宗師不值</p><p class="byline">陳繼儒</p><p style="margin-left:0em;text-indent:0em;" class="lg-abnormal"><div class='lg-row'>掛碧縈曲逕深　千層竹隱欲何尋　梅花幾樹寒臨水　已見吾師久靜心</div>
</p></div>
<div class='div-other'><a id='mulu269' />
<p class='h3'>西溪看梅</p><p class="byline">曹學佺</p><p style="margin-left:0em;text-indent:0em;" class="lg-abnormal"><div class='lg-row'>春雲忽度西溪水　溪畔梅花從此始　殘僧寂寂時掩扉　微滅禪燈山雨</div>
<div class='lg-row'>山雨逶迤沈暮鐘　梅花此去幾千里</div>
<div class='lg-row'>渡頭客問餘杭酒　衣上雲來天目峰　數年夢想遊天目　誰云路接梅花屋</div>
<div class='lg-row'>今宵鷲嶺夢無他　祇向龍池看飛瀑</div>
</p></div>
<div class='div-other'><a id='mulu270' />
<p class='h3'>蔣王廟秦亭古社</p><p class="byline">劉泰</p><p style="margin-left:0em;text-indent:0em;" class="lg-abnormal"><div class='lg-row'>一溪流下遶方塘　誰種溪南十畝桑　樵路暗通三竺寺　人家住近百花莊</div>
<div class='lg-row'>偶隨芳草尋詩去　卻愛林煮酒香</div>
<div class='lg-row'>便典春衣[拚-ㄙ+ㄊ]醉倒　傍人慣識杜陵狂</div>
</p></div>
<div class='div-other'><a id='mulu271' />
<p class='h3'>智勝寺</p><p class="byline">吳之鯨</p>
<div class="lg regular" style="margin-left:0em;"><div class='lg-row'>短篙撥烟汀　沙曲驚鳬鷖　茂樹跨丹虹　步屧支藜</div>
<div class='lg-row'>甘泉出乳竇　玉友勤提攜　豆香猶帶露　笋滑初穿泥</div>
<div class='lg-row'>采貴忘歡　齊物悟幽棲　吾生盡如此　浮沉何足稽</div>
</div></div>
<div class='div-other'><a id='mulu272' />
<p class='h3'>贈濟舟上人</p><p class="byline">吳應賓</p><p style="margin-left:0em;text-indent:0em;" class="lg-abnormal"><div class='lg-row'>烟霞湧出三摩界　水乳調成一味禪　空谷待聲池待月　何妨同結淨居緣</div>
</p></div>
<div class='div-other'><a id='mulu273' />
<p class='h3'>過法華山濟舟上人題</p><p class="byline">錢蒙叟</p><p style="margin-left:0em;text-indent:0em;" class="lg-abnormal"><div class='lg-row'>老僧能具四威儀　稽首雲棲是本師　頻炷香燈頻掃地　不拈佛法不談詩</div>
<div class='lg-row'>落梅風經聲早　修竹陰中梵唄遲</div>
<div class='lg-row'>飯罷松窗重回首　夕陽花塢下山時</div>
</p></div>
<div class='div-other'><a id='mulu274' />
<p class='h3'>贈濟舟上人</p><p class="byline">曹勳</p><p style="margin-left:0em;text-indent:0em;" class="lg-abnormal"><div class='lg-row'>訪古龍歸花塢西　老僧風格見雲棲　燈香不炷三天竺　經唄都消一準提</div>
<div class='lg-row'>尖笋四時方外味　落梅幾片佛前泥</div>
<div class='lg-row'>恠來風雨詩無賴　不向禪癡壁上題</div>
</p></div>
<div class='div-other'><a id='mulu275' />
<p class='h3'>探梅西溪</p><p class="byline">曹勳</p><p style="margin-left:0em;text-indent:0em;" class="lg-abnormal"><div class='lg-row'>嘗因雨悞看花期　及我晴來花又遲　夢寐不如身到此　香光只以意之</div>
<div class='lg-row'>枯同老衲安心處　清類高人洗耳時</div>
<div class='lg-row'>何似結廬寄深隱　一溪畔聽流澌</div>
</p></div>
<div class='div-other'><a id='mulu276' />
<p class='h3'>遊花塢</p><p class="byline">朱大啓</p><p style="margin-left:0em;text-indent:0em;" class="lg-abnormal"><div class='lg-row'>秋杪山深心地涼　攜筇信步入禪房　默然坐月兩相照　添說無生卻渺茫</div>
</p></div>
<div class='div-other'><a id='mulu277' />
<p class='h3'>贈慈覺菴笠雲<span class='note-inline'>(菴有養母堂)</span></p><p class="byline">錢士升</p><p style="margin-left:0em;text-indent:0em;" class="lg-abnormal"><div class='lg-row'>昔日參承曲水邊　拈來禪淨理雙圓　而今說法依然在　翠竹蒼葭帶晚烟</div>
</p><p style="margin-left:0em;text-indent:0em;" class="lg-abnormal"><div class='lg-row'>趙州打破老婆禪　爭似慈親法乳便　鎮日團圞秋雪　大家重結樂邦緣</div>
</p></div>
<div class='div-other'><a id='mulu278' />
<p class='h3'>次韻酬錢太史</p><p class="byline">釋智靖</p><p style="margin-left:0em;text-indent:0em;" class="lg-abnormal"><div class='lg-row'>團圞母子話西禪　明月蘆花冷自便　丞相也留雲水句　三生應是有前緣</div>
</p></div>
<div class='div-other'><a id='mulu279' />
<p class='h3'>訪笠公不值</p><p class="byline">戴澳</p><p style="margin-left:0em;text-indent:0em;" class="lg-abnormal"><div class='lg-row'>千松葢一厂　晏坐人何處　高翠迎客來　空嵐送客去</div>
</p></div>
<div class='div-other'><a id='mulu280' />
<p class='h3'>永興寺偶題</p><p class="byline">楊師孔</p><p style="margin-left:0em;text-indent:0em;" class="lg-abnormal"><div class='lg-row'>幽湖水落夜初氷　湖上雲山翠百層　一箇小舟輕似葉　西尋瑪瑙寺中僧</div>
</p></div>
<div class='div-other'><a id='mulu281' />
<p class='h3'>贈曲水古德法師</p><p class="byline">王廷</p><p style="margin-left:0em;text-indent:0em;" class="lg-abnormal"><div class='lg-row'>木葉寒山對息機　荒深絕跡鳥行稀　禪關自啓水環鏁　香雨不分花靜飛</div>
<div class='lg-row'>手種松千臘近　心懸白法一燈微</div>
<div class='lg-row'>閒身老未忘文字　莫道浮名有是非</div>
</p></div>
<div class='div-other'><a id='mulu282' />
<p class='h3'>訪交蘆菴</p><p class="byline">華淑</p>
<div class="lg regular" style="margin-left:0em;"><div class='lg-row'>三月氣始齊　繁陰雜成片　搖搖舸首烟　柔風拂吾面</div>
<div class='lg-row'>溯洄不一溪　一溪或數轉　水狹僅容舠　登涉適其便</div>
<div class='lg-row'>濛濛茶桑色　蘆百畝徧　菴各水中央　綠紋遶如線</div>
<div class='lg-row'>拈花萃庭欄　垣外春山晏　門籬設不關　啼鳥參幽院</div>
<div class='lg-row'>鐘磬歴晴暉　靜立機難薦　中流月半生　照我舟行倦</div>
<div class='lg-row'>一菴復一菴　清光通笑倩</div>
</div></div>
<div class='div-other'><a id='mulu283' />
<p class='h3'>別安樂松軒</p><p class="byline">釋廣印</p><p style="margin-left:0em;text-indent:0em;" class="lg-abnormal"><div class='lg-row'>一住西溪經五秋　白雲流水自悠悠　夜來折脚鐺兒破　無住翻知是大休</div>
</p><p style="margin-left:0em;text-indent:0em;" class="lg-abnormal"><div class='lg-row'>茶柯初長竹初稠　幾歲生涯在钁頭　此去獨憐方丈月　照人不見下西樓</div>
</p><p style="margin-left:0em;text-indent:0em;" class="lg-abnormal"><div class='lg-row'>收拾行囊出九沙　軍持笠子舊烟霞　眼空一鉢雲千里　何處春風不是家</div>
</p></div>
<div class='div-other'><a id='mulu284' />
<p class='h3'>同江六如西溪看梅</p><p class="byline">張懋謙</p>
<div class="lg regular" style="margin-left:0em;"><div class='lg-row'>兢艷桃花塢　幽尋此獨宜　鶴翎深映竹　鷗影靜臨池</div>
<div class='lg-row'>石倚清癯幹　花含黯淡姿　徘徊興不極　擬續後來期</div>
</div></div>
<div class='div-other'><a id='mulu285' />
<p class='h3'>雪霽留別江六如并其倩朱燕昭</p><p class="byline">張懋謙</p><p style="margin-left:0em;text-indent:0em;" class="lg-abnormal"><div class='lg-row'>如玉潤與氷清　梅雪交加似寫生　宿酒尚酣林下卧　曉窗忽射隙中明</div>
<div class='lg-row'>峰嵐寶篆拖烟色　簷溜銅壺咽漏聲</div>
<div class='lg-row'>深谷逶迤有知己　繁華<span class='corr'>卻</span>厭入春城</div>
</p></div>
<div class='div-other'><a id='mulu286' />
<p class='h3'>秋雪菴八詠</p><p class="byline">吳本泰</p></div>
<div class='div-other'><a id='mulu287' />
<p class='h3'>仙島蕩</p><p style="margin-left:0em;text-indent:0em;" class="lg-abnormal"><div class='lg-row'>絮絮香雲出講臺　層層濕翠帶瀠洄　雖無弱水三千里　不是仙人不到來</div>
</p></div>
<div class='div-other'><a id='mulu288' />
<p class='h3'>幔蘆港</p><p style="margin-left:0em;text-indent:0em;" class="lg-abnormal"><div class='lg-row'>月魄風痕共悄然　四圍蒼菼半垂天　路迷不放漁舠入　秪許沙鷗自在眠</div>
</p></div>
<div class='div-other'><a id='mulu289' />
<p class='h3'>秋雪灘</p><p style="margin-left:0em;text-indent:0em;" class="lg-abnormal"><div class='lg-row'>風颭雲衣水寺秋　荻花飛絮滿汀洲　數聲柔艣一帆白　可是山陰乘興舟</div>
</p></div>
<div class='div-other'><a id='mulu290' />
<p class='h3'>蓮花幢</p><p style="margin-left:0em;text-indent:0em;" class="lg-abnormal"><div class='lg-row'>縛屋開畦亂水窪　法幢也似湧金沙　罏烟自裊蒲輪寂　匝地能開四色花</div>
</p></div>
<div class='div-other'><a id='mulu291' />
<p class='h3'>楊柳城</p><p style="margin-left:0em;text-indent:0em;" class="lg-abnormal"><div class='lg-row'>曳雨拖烟曲澗隈　宛如百雉護香臺　東風忽漫分開綠　<span class='corr'>卻</span>放山入戶來</div>
</p></div>
<div class='div-other'><a id='mulu292' />
<p class='h3'>薝蔔籬</p><p style="margin-left:0em;text-indent:0em;" class="lg-abnormal"><div class='lg-row'>小白花山是也非　一袈裟地香圍　若金翅來棲宿　秪有穿籬蛺蝶飛</div>
</p></div>
<div class='div-other'><a id='mulu293' />
<p class='h3'>護生堤</p><p style="margin-left:0em;text-indent:0em;" class="lg-abnormal"><div class='lg-row'>憑將慈願作金湯　流水前身施象蘘　莫道方塘纔半畝　十千天子禮空王</div>
</p></div>
<div class='div-other'><a id='mulu294' />
<p class='h3'>彈指樓</p><p style="margin-left:0em;text-indent:0em;" class="lg-abnormal"><div class='lg-row'>半空清梵落雲頭　乍可憑高見沃州　我已同龕彌勒久　不須今日始開樓</div>
</p></div>
<div class='div-other'><a id='mulu295' />
<p class='h3'>河渚卜居除日</p><p class="byline">吳本泰</p><p style="margin-left:0em;text-indent:0em;" class="lg-abnormal"><div class='lg-row'>魚梁鹿柴暮蕭條　餞歲醻詩酒一瓢　遣累何能去妻肉　謀生只合老漁樵</div>
<div class='lg-row'>蒙茸漸長曾髠髮　倔强猶存未折腰</div>
<div class='lg-row'>轉憶禁鐘催曉騎　徹明燎火紫宸朝</div>
</p></div>
<div class='div-other'><a id='mulu296' />
<p class='h3'>溪堂早春</p><p class="byline">吳本泰</p><p style="margin-left:0em;text-indent:0em;" class="lg-abnormal"><div class='lg-row'>昨春凍雪淒行棹　今歲晴曦媚草堂　蝸殻餘生貪老健　豚蹄奢望祝年康</div>
<div class='lg-row'>丹鉛錄事成三益　梅竹香隣自一方</div>
<div class='lg-row'>蘭若阿師曾有約　趂暄隨喜雨花塲</div>
</p></div>
<div class='div-other'><a id='mulu297' />
<p class='h3'>曲水雜詠</p></div>
<div class='div-other'><a id='mulu298' />
<p class='h3'>法華秋霽</p><p class="byline">釋大賢</p>
<div class="lg regular" style="margin-left:0em;"><div class='lg-row'>四時山色好　最好是新秋　翠靄晴堪掬　蒼烟澹欲流</div>
<div class='lg-row'>斷雲掛高樹　飛瀑響林邱　一望通靈鷲　西峰落照留</div>
</div></div>
<div class='div-other'><a id='mulu299' />
<p class='h3'>北峰起雲</p>
<div class="lg regular" style="margin-left:0em;"><div class='lg-row'>攜筇臨水坐　雲起面前峰　隔樹斷還續　遮山淡復濃</div>
<div class='lg-row'>棲遲唯伴石　出沒豈從龍　無限逍遙意　隨風度遠空</div>
</div></div>
<div class='div-other'><a id='mulu300' />
<p class='h3'>蒹葭泛月</p><p class="byline">釋白可</p>
<div class="lg regular" style="margin-left:0em;"><div class='lg-row'>明月化水　隨灣放小舟　行來三四里　碎<span class='corr'>卻</span>一層秋</div>
<div class='lg-row'>是物同無繫　此身覺更浮　蒹葭中暫泊　光影入深愁</div>
</div></div>
<div class='div-other'><a id='mulu301' />
<p class='h3'>法華秋霽</p><p class="byline">陳昌遇</p>
<div class="lg regular" style="margin-left:0em;"><div class='lg-row'>一帶寒山立　稜稜以骨妍　堆藍忘石老　浮紫借霞鮮</div>
<div class='lg-row'>摩詰閒吟在　吳興染筆先　容皴濃淡處　雁樹半迷烟</div>
</div></div>
<div class='div-other'><a id='mulu302' />
<p class='h3'>河渚漁歌</p><p class="byline">釋廣[宋-木+丐]</p>
<div class="lg regular" style="margin-left:0em;"><div class='lg-row'>欵乃來何際　清機歴歴中　燈穿河影倒　歌雜水聲空</div>
<div class='lg-row'>㗋冷半簑雪　韻長雙棹風　夜殘猶嫋嫋　餘響曳籬東</div>
</div></div>
<div class='div-other'><a id='mulu303' />
<p class='h3'>法華秋霽</p><p class="byline">施萬</p>
<div class="lg regular" style="margin-left:0em;"><div class='lg-row'>雨餘爽氣森　萬木爭弄色　峰前落照開　窈窕倚晴碧</div>
<div class='lg-row'>曠覽豁幽衷　遐想雲中客　有約看秋山　明朝理孤策</div>
</div></div>
<div class='div-other'><a id='mulu304' />
<p class='h3'>佛慧晚鐘</p>
<div class="lg regular" style="margin-left:0em;"><div class='lg-row'>踈鐘起佛慧　谷靜聲逾響　高雲停不流　轉覺天宇廣</div>
<div class='lg-row'>迢遞入寒烟　興來每獨徃　<span class='corr'>卻</span>憶十年時　攢眉發深想</div>
</div></div>
<div class='div-other'><a id='mulu305' />
<p class='h3'>河渚漁歌</p>
<div class="lg regular" style="margin-left:0em;"><div class='lg-row'>一水遶林巒　西廻復東去　曲曲有漁家　自傍菰蘆住</div>
<div class='lg-row'>日暮蕩輕舟　歌聲出深樹　空負羨魚心　莫辨投竿處</div>
</div></div>
<div class='div-other'><a id='mulu306' />
<p class='h3'>蒹葭泛月</p>
<div class="lg regular" style="margin-left:0em;"><div class='lg-row'>乘流遲山月　山深月初起　白露帶蒹葭　月光翻在水</div>
<div class='lg-row'>恍若御天風　高歌雲漢　他時紀勝遊　無忘此夜美</div>
</div></div>
<div class='div-other'><a id='mulu307' />
<p class='h3'>北峰起雲</p>
<div class="lg regular" style="margin-left:0em;"><div class='lg-row'>北峰何岧嶤　仰望石空際　時見烟霞窟　依微走雲氣</div>
<div class='lg-row'>冉冉隨輕風　不盡徘徊意　我願結慈蔭　常覆談經地</div>
</div></div>
<div class='div-other'><a id='mulu308' />
<p class='h3'>竹林問渡</p>
<div class="lg regular" style="margin-left:0em;"><div class='lg-row'>萬竹最深處　通行唯有徑　徑盡人跡稀　渡古溪流靜</div>
<div class='lg-row'>隔岸見桃花　村家知遠近　歸路望前山　坐待漁問</div>
</div></div>
<div class='div-other'><a id='mulu309' />
<p class='h3'>北峰起雲</p><p class="byline">釋大善</p>
<div class="lg regular" style="margin-left:0em;"><div class='lg-row'>峰頂白雲起　雲起峰岧嶤　乍疑半嶺雪　翻作滿山潮</div>
<div class='lg-row'>影漏日光澹　氣蒸天漢遙　夜來溪上宿　零雨滴芭蕉</div>
</div></div>
<div class='div-other'><a id='mulu310' />
<p class='h3'>西溪梅墅</p><p class="byline">釋大綺</p><p style="margin-left:0em;text-indent:0em;" class="lg-abnormal"><div class='lg-row'>孤山狼籍時　此地香未已　花開十萬家　一半傍流水</div>
</p></div>
<div class='div-other'><a id='mulu311' />
<p class='h3'>竹林問渡</p><p style="margin-left:0em;text-indent:0em;" class="lg-abnormal"><div class='lg-row'>千畝不云多　十个不云寡　懸知擊竹處　更有問津者</div>
</p></div>
<div class='div-other'><a id='mulu312' />
<p class='h3'>石人塢除夕</p><p class="byline">釋大香</p>
<div class="lg regular" style="margin-left:0em;"><div class='lg-row'>歲盡氷霜夜　山遺寂寞濱　閉門燈共影　對坐佛同身</div>
<div class='lg-row'>靜極難成曉　寒多肯讓春　凍瓶梅數點　無意自親人</div>
</div></div>
<div class='div-other'><a id='mulu313' />
<p class='h3'>山居絕句四首</p><p class="byline">釋大香</p><p style="margin-left:0em;text-indent:0em;" class="lg-abnormal"><div class='lg-row'>自入深山深幾層　日常無火夜無燈　零零落落三間屋　冷冷冰冰一箇僧</div>
</p><p style="margin-left:0em;text-indent:0em;" class="lg-abnormal"><div class='lg-row'>新竹筧通泉瀝瀝　舊籬笆護草離離　自來不習頭陀行　晝夜常閒十二時</div>
</p><p style="margin-left:0em;text-indent:0em;" class="lg-abnormal"><div class='lg-row'>路到菴中無別路　山廻門外更多山　白雲慣宿檐前樹　一夕長風去不還</div>
</p><p style="margin-left:0em;text-indent:0em;" class="lg-abnormal"><div class='lg-row'>新篁已長兩三莖　好鳥時聞四五聲　天竺峰頭清夜月　依然來照古先生</div>
</p></div>
<div class='div-other'><a id='mulu314' />
<p class='h3'>訪花塢</p><p class="byline">釋明方</p><p style="margin-left:0em;text-indent:0em;" class="lg-abnormal"><div class='lg-row'>寒香積塢候春回　十里西溪梅盡開　蝶夢紛紛何處去　一枝殘雪隱崖隈</div>
</p></div>
<div class='div-other'><a id='mulu315' />
<p class='h3'>訪花塢</p><p class="byline">釋明孟</p><p style="margin-left:0em;text-indent:0em;" class="lg-abnormal"><div class='lg-row'>梅花西路笋輿輕　衲袖香蒸映雪行　卻遇飯僧歸末席　天台春色碧苔</div>
</p></div>
<div class='div-other'><a id='mulu316' />
<p class='h3'>西溪落梅</p><p class="byline">黃茂梧</p>
<div class="lg regular" style="margin-left:0em;"><div class='lg-row'>短棹隨飛鷗　引我西溪曲　溪路何瀠迂　古梅映深竹</div>
<div class='lg-row'>二月雪始晴　春風吹簌簌　翠嶂落寒香　相對眉髮綠</div>
<div class='lg-row'>日暮憺忘歸　抱影和雲宿</div>
</div></div>
<div class='div-other'><a id='mulu317' />
<p class='h3'>和夫子西溪落梅</p><p class="byline">顧若璞<span class='note-inline'>(茂梧妻)</span></p>
<div class="lg regular" style="margin-left:0em;"><div class='lg-row'>逶迤入西溪　溪深深幾曲　斷岸掛魚罾　茅簷覆修竹</div>
<div class='lg-row'>翠羽何啁啾　滿林香撲簌　晴雪飛殘英　坐愛傾蟻綠</div>
<div class='lg-row'>鹿門迹未湮　與子同歸宿</div>
</div></div>
<div class='div-other'><a id='mulu318' />
<p class='h3'>從古法師曲水菴至一公秋雪菴</p><p class="byline">釋大璸<span class='note-inline'>(原名顧若羣)</span></p><p style="margin-left:0em;text-indent:0em;" class="lg-abnormal"><div class='lg-row'>鶗鴂一鳴百草死　芙蓉獨泣江上水　更有蒹葭似秋雪　湖西山淺孤光起</div>
<div class='lg-row'>遠公結社廬山岑　永公恰號東西林</div>
<div class='lg-row'>丁丁蓮漏滴香冷　我來折角閒招尋　門前湖水鴨頭綠　三畝之宮百千曲</div>
<div class='lg-row'>斜陽釣艇拾蘭芽　彎堤斷梗遙相矚</div>
</p></div>
<div class='div-other'><a id='mulu319' />
<p class='h3'>宿古法華寺二首</p><p class="byline">釋大怡</p><p style="margin-left:0em;text-indent:0em;" class="lg-abnormal"><div class='lg-row'>一片翠雲新竹勁　萬株綠玉老梅蒼　晝閒長夏山窗下　隔樹黃鸝呌夕陽</div>
</p><p style="margin-left:0em;text-indent:0em;" class="lg-abnormal"><div class='lg-row'>山北山南天欲雨　鷓鴣啼出荒林　起來倚檻望峰頭　烟翠橫窗深幾許</div>
</p></div>
<div class='div-other'><a id='mulu320' />
<p class='h3'>秋雪自題</p><p class="byline">釋智一</p><p style="margin-left:0em;text-indent:0em;" class="lg-abnormal"><div class='lg-row'>秋窗底事雪瀰漫　風颭蘆花起釣灘　點點定僧衣似濕　飄飄漁父笠疑寒</div>
<div class='lg-row'>遠籠竹浪烟仍翠　澹抹楓林葉尚丹</div>
<div class='lg-row'>忽聽小舠歌欵乃　西巖<span class='corr'>彷</span>彿認晴巒</div>
</p></div>
<div class='div-other'><a id='mulu321' />
<p class='h3'>秋雪</p><p class="byline">嚴敏</p><p style="margin-left:0em;text-indent:0em;" class="lg-abnormal"><div class='lg-row'>只有幽僧心易安　茅蓬孤寄在蘆灘　牧來牛目知純白　嗅去梅香耐徹寒</div>
<div class='lg-row'>遠色秖宜明月映　清暉不逐夕陽殘</div>
<div class='lg-row'>隨緣覺幻無冬夏　斷臂尋常事豈難</div>
</p></div>
<div class='div-other'><a id='mulu322' />
<p class='h3'>聞孝直西溪築隱居</p><p class="byline">釋濟斐<span class='note-inline'>(原名江浩)</span></p><p style="margin-left:0em;text-indent:0em;" class="lg-abnormal"><div class='lg-row'>卧房堦下插漁竿　此事平生慕樂天　寄與鄒好圖畫　一篇秋水看君箋</div>
</p></div>
<div class='div-other'><a id='mulu323' />
<p class='h3'>過孝直河渚草堂</p><p class="byline">釋濟斐</p><p style="margin-left:0em;text-indent:0em;" class="lg-abnormal"><div class='lg-row'>世上人情已飽諳　吾儕只合俯清湍　不求甚解讀書樂　亦復佳哉與物安</div>
<div class='lg-row'>蘆葉汀中橫釣艇　梅花樹下置蒲團</div>
<div class='lg-row'>興來高詠何人句　摩詰淵明陸務觀</div>
</p></div>
<div class='div-other'><a id='mulu324' />
<p class='h3'>劉雪符八橫山同居</p><p class="byline">釋濟斐</p><p style="margin-left:0em;text-indent:0em;" class="lg-abnormal"><div class='lg-row'>十載山中招隱淪　而今始得耦遺民　君分屋渾忘陋　與我同心不厭貧</div>
<div class='lg-row'>地圻天崩如一夢　竹烟波影樂千春</div>
<div class='lg-row'>兩家妻子私相謂　癡不孤兮必有隣</div>
</p></div>
<div class='div-other'><a id='mulu325' />
<p class='h3'>題秋雪菴六首</p><p class="byline">釋濟斐</p><p style="margin-left:0em;text-indent:0em;" class="lg-abnormal"><div class='lg-row'>幾年河渚漾清秋　最愛宗公白雪洲　今著袈裟何所事　仍來洲畔作閒鷗</div>
</p><p style="margin-left:0em;text-indent:0em;" class="lg-abnormal"><div class='lg-row'>雪菴和尚昔傷秋　恣讀離騷擲亂流　何似蘆汀閒衲子　秖將秋雪洗雙眸</div>
</p><p style="margin-left:0em;text-indent:0em;" class="lg-abnormal"><div class='lg-row'>蕭蕭秋雪點前灘　頓使詩家欲賦難　黃橘丹楓增畫色　山人宜向靜中看</div>
</p><p style="margin-left:0em;text-indent:0em;" class="lg-abnormal"><div class='lg-row'>水中飛雪雪中菴　菴外笭箵繫小船　莫道此中人跡絕　醉眠卻許李蓮</div>
</p><p style="margin-left:0em;text-indent:0em;" class="lg-abnormal"><div class='lg-row'>白公送客荻江濱　一曲琵琶千古情　不向空門銷此恨　若能聽密疎聲</div>
</p><p style="margin-left:0em;text-indent:0em;" class="lg-abnormal"><div class='lg-row'>五百生前王子猷　剃除鬚髮剩風流　釣船直入蘆花宿　祖位從他收不收</div>
</p></div>
<div class='div-other'><a id='mulu326' />
<p class='h3'>又秋雪六首</p><p class="byline">吳本泰</p><p style="margin-left:3em">詠秋雪者夥矣夢破開土以逢衣而剃染出世者也另題六絕中寓感慨余讀而低佪太息者久之輒復如數效顰用呈夢破夢破無言相與黯然而已</p>
<p style="margin-left:0em;text-indent:0em;" class="lg-abnormal"><div class='lg-row'>氷雪文成手自攜　畏人長欲覔幽棲　何方小有清涼地　只在西谿西又西</div>
</p><p style="margin-left:0em;text-indent:0em;" class="lg-abnormal"><div class='lg-row'>不隨熱客走名塲　最愛坡仙築雪堂　秋雪僧巢更奇絕　水中央是雪中央</div>
</p><p style="margin-left:0em;text-indent:0em;" class="lg-abnormal"><div class='lg-row'>東郭先生雪履穿　雙留履跡雪中看　道人快踏蘆花雪　赤腳行來也不寒</div>
</p><p style="margin-left:0em;text-indent:0em;" class="lg-abnormal"><div class='lg-row'>伴僧蕭寂伴鷗閒　漠漠秋陰雪一灣　歎息西巡穆天子　空歌黃竹去人間</div>
</p><p style="margin-left:0em;text-indent:0em;" class="lg-abnormal"><div class='lg-row'>雪殘鳷鵲夢依依　水沒鸕鷀坐釣磯　忽見荻灘飛絮起　恍疑花點謝莊衣</div>
</p><p style="margin-left:0em;text-indent:0em;" class="lg-abnormal"><div class='lg-row'>不減終南雪色奇　蒹葭秋望遠迷離　若題似香山老　謾道都無秋雪詩<span class='note-inline'>(白樂天有句云徧覽古今集都無秋雪詩)</span></div>
</p></div>
<div class='div-other'><a id='mulu327' />
<p class='h3'>西溪諸梵舍<span class='note-inline'>(詩餘菩薩蠻)</span></p><p class="byline">吳本泰</p></div>
<div class='div-other'><a id='mulu328' />
<p class='h3'>曲水</p><p style="margin-left:0em;text-indent:0em;" class="lg-abnormal"><div class='lg-row'>鵞黃裊裊魚紋綠　遠山圍映深溪曲　清梵出花宮　苕亭在水中</div>
</p><p style="margin-left:0em;text-indent:0em;" class="lg-abnormal"><div class='lg-row'>流觴人不到　艇子安茶竈　客放生來　游魚也散齋</div>
</p></div>
<div class='div-other'><a id='mulu329' />
<p class='h3'>秋雪</p><p style="margin-left:0em;text-indent:0em;" class="lg-abnormal"><div class='lg-row'>清秋愛看溪橋月　爭如隨喜僧菴雪　未染水楓丹　濛濛白滿灘</div>
</p><p style="margin-left:0em;text-indent:0em;" class="lg-abnormal"><div class='lg-row'>蒹葭迷遠望　空色元非相　香絮不寒天　漁翁卧釣船</div>
</p></div>
<div class='div-other'><a id='mulu330' />
<p class='h3'>蘆菴</p><p style="margin-left:0em;text-indent:0em;" class="lg-abnormal"><div class='lg-row'>問津未解交蘆喻　折蘆人在蘆中住　我欲叩三緣　來參解脫禪</div>
</p><p style="margin-left:0em;text-indent:0em;" class="lg-abnormal"><div class='lg-row'>茶烟接雲際　天水俱搖曳　落照共悠悠　前汀雙白鷗</div>
</p></div>
<div class='div-other'><a id='mulu331' />
<p class='h3'>大蘇林<span class='note-inline'>(相傳吳王將臺址)</span></p><p style="margin-left:0em;text-indent:0em;" class="lg-abnormal"><div class='lg-row'>水流花徑環松島　蘇林得似仇池好　麋鹿此中來　吳王舊將臺</div>
</p><p style="margin-left:0em;text-indent:0em;" class="lg-abnormal"><div class='lg-row'>當年千騎遶　此日香燈少　老衲話相逢　三生如夢中</div>
</p></div>
<div class='div-other'><a id='mulu332' />
<p class='h3'>花塢</p><p style="margin-left:0em;text-indent:0em;" class="lg-abnormal"><div class='lg-row'>停舟躡磴尋花塢　娟娟戲蝶迎人舞　花艷<span class='corr'>卻</span>深藏　千松與萬篁</div>
</p><p style="margin-left:0em;text-indent:0em;" class="lg-abnormal"><div class='lg-row'>蜂窠禪舍密　咫尺遙相隔　纔見幾枝花　林鐘催暮霞</div>
</p></div>
<div class='div-other'><a id='mulu333' />
<p class='h3'>題永興寺壁</p><p class="byline"><span class='note-inline'>(女史)</span>玉修微</p>
<div class="lg regular" style="margin-left:0em;"><div class='lg-row'>西谿谿上路　窈窕何廻複　白石卧蒼雲　寒香透修竹</div>
<div class='lg-row'>清泉潄其間　殘雪共簌簌　我來春始晴　日出林烟綠</div>
<div class='lg-row'>何處似當年　橫枝覆茅屋</div>
</div></div>
<div class='div-other'><a id='mulu334' />
<p class='h3'>橫山六首</p><p class="byline">江元祚</p>
<div class='div-other'><a id='mulu335' />
<p class='h4'>橫山</p><p style="margin-left:0em;text-indent:0em;" class="lg-abnormal"><div class='lg-row'>松筠幾千頃　捧<span class='corr'>卻</span>一山尊　不是炊烟起　悠悠何處村</div>
</p></div>
<div class='div-other'><a id='mulu336' />
<p class='h4'>竹浪居</p><p style="margin-left:0em;text-indent:0em;" class="lg-abnormal"><div class='lg-row'>遶楹千个竹　緣暗一簾雨　長風復簸之　湘江翠蛟舞</div>
</p></div>
<div class='div-other'><a id='mulu337' />
<p class='h4'>香夢窩</p><p style="margin-left:0em;text-indent:0em;" class="lg-abnormal"><div class='lg-row'>夜閴心無事　魂夢亦清遠　月色侵寒林　花影和衾卷</div>
</p></div>
<div class='div-other'><a id='mulu338' />
<p class='h4'>鶴磯</p><p style="margin-left:0em;text-indent:0em;" class="lg-abnormal"><div class='lg-row'>割取巖頭石　聊成松下雲　科頭箕踞處　野鶴許羣</div>
</p></div>
<div class='div-other'><a id='mulu339' />
<p class='h4'>擁書樓</p><p style="margin-left:0em;text-indent:0em;" class="lg-abnormal"><div class='lg-row'>虛樓何所有　客至只看山　不問書何處　恍然心目間</div>
</p></div>
<div class='div-other'><a id='mulu340' />
<p class='h4'>萬松崗</p><p style="margin-left:0em;text-indent:0em;" class="lg-abnormal"><div class='lg-row'>瀰瀰嵐氣橫　旦夕烟絲織　一輪紅日低　<span class='corr'>卻</span>被蒼虬蝕</div>
</p></div></div>
<div class='div-other'><a id='mulu341' />
<p class='h3'>山居</p><p class="byline">江元祚</p><p style="margin-left:0em;text-indent:0em;" class="lg-abnormal"><div class='lg-row'>無些塵意到山中　開掩柴扉一任風　惟有白雲推不去　憑他狼藉在牆東</div>
</p><p style="margin-left:0em;text-indent:0em;" class="lg-abnormal"><div class='lg-row'>峰峰矗翠傍西窗　點破烟扉鶴影雙　倚檻不禁成遠眺　樹巔微露一痕江</div>
</p><p style="margin-left:0em;text-indent:0em;" class="lg-abnormal"><div class='lg-row'>空山無事用支更　但有棲禽傍晚鳴　夢破半醒猶懶起　小窗花影一枝橫</div>
</p><p style="margin-left:0em;text-indent:0em;" class="lg-abnormal"><div class='lg-row'>野卉拈來一錦叢　小瓶留伴海棠紅　若靜對能知足　金谷還應笑石崇</div>
</p><p style="margin-left:0em;text-indent:0em;" class="lg-abnormal"><div class='lg-row'>靜飛聲不忍聽　山頭伐木響丁丁　若逢邱壑慈悲者　願補樵人戒殺經</div>
</p></div>
<div class='div-other'><a id='mulu342' />
<p class='h3'>黃山路口</p><p class="byline">陳允忠</p>
<div class="lg regular" style="margin-left:0em;"><div class='lg-row'>碧水不可極　黃山十二重　雲林社日鼓　烟寺午時鐘</div>
<div class='lg-row'>猿嘯峰頭月　龍蟠谷口松　溪西秋正好　隨處有芙容</div>
</div></div>
<div class='div-other'><a id='mulu343' />
<p class='h3'>浩然院</p>
<div class="lg regular" style="margin-left:0em;"><div class='lg-row'>一八黃山路　何須問浩然　老僧裁白衲　古佛坐蓮</div>
<div class='lg-row'>水月通禪觀　松風落瀑泉　歸來興不淺　長嘯灑秋烟</div>
</div></div>
<div class='div-other'><a id='mulu344' />
<p class='h3'>永樂禪寺</p>
<div class="lg regular" style="margin-left:0em;"><div class='lg-row'>夙有尋幽僻　相過意自清　花兼香雨散　松與法雲平</div>
<div class='lg-row'>歲月悲流水　烟霞隔世情　蓮徧石室　難覔古先生</div>
</div></div>
<div class='div-other'><a id='mulu345' />
<p class='h3'>寶壽寺</p><p style="margin-left:0em;text-indent:0em;" class="lg-abnormal"><div class='lg-row'>晴巒飛翠接山屏　樹鐘聲自可聽　竹徑遠來千澗白　石橋惟見一峰</div>
<div class='lg-row'>饑烏解啄胡麻飯　馴兎時眠貝葉經</div>
<div class='lg-row'>此際老僧應入定　柴門饒有白雲扄</div>
</p></div>
<div class='div-other'><a id='mulu346' />
<p class='h3'>靈慈正廟<span class='note-inline'>(乾道中建有行祠在白蕩灘)</span></p><p style="margin-left:0em;text-indent:0em;" class="lg-abnormal"><div class='lg-row'>臺外崔巍碧嶂高　春深花是武陵桃　行人猶解稱乾道　坐聽松聲入翠濤</div>
</p></div>
<div class='div-other'><a id='mulu347' />
<p class='h3'>安樂松軒</p><p style="margin-left:0em;text-indent:0em;" class="lg-abnormal"><div class='lg-row'>半榻松軒半鶴眠　浪疑人在蔚藍天　風林不秘聲閒法　瓶水瓶花裊篆烟</div>
</p></div>
<div class='div-other'><a id='mulu348' />
<p class='h3'>龍歸塢</p><p style="margin-left:0em;text-indent:0em;" class="lg-abnormal"><div class='lg-row'>松陰竹色晝霏霏　極目千峰隔翠微　滿地白雲香案濕　夜深或有鉢龍歸</div>
</p></div>
<div class='div-other'><a id='mulu349' />
<p class='h3'>小福清菴</p><p style="margin-left:0em;text-indent:0em;" class="lg-abnormal"><div class='lg-row'>鴛白馬梵王家　溪水魚梁映晚霞　獨自經行過夜半　那知寒月上袈裟</div>
</p></div>
<div class='div-other'><a id='mulu350' />
<p class='h3'>橫山四首</p><p class="byline">黃燦</p>
<div class='div-other'><a id='mulu351' />
<p class='h4'>醉山樓</p><p style="margin-left:0em;text-indent:0em;" class="lg-abnormal"><div class='lg-row'>入山飜得醉　入世幾能醒　解酲唯濁酒　酩酊數峰</div>
</p></div>
<div class='div-other'><a id='mulu352' />
<p class='h4'>綠香亭</p><p style="margin-left:0em;text-indent:0em;" class="lg-abnormal"><div class='lg-row'>亭小綠陰濃　幽香襲衣帶　捫蘿尋山花　香在無香界</div>
</p></div>
<div class='div-other'><a id='mulu353' />
<p class='h4'>雲肆</p><p style="margin-left:0em;text-indent:0em;" class="lg-abnormal"><div class='lg-row'>朝來無別事　氤氳欲賣雲　竟日無人買　還籠氷雪文</div>
</p></div>
<div class='div-other'><a id='mulu354' />
<p class='h4'>艷雪<span class='note-inline'>(庭有梨花一樹俄變紅色)</span></p><p style="margin-left:0em;text-indent:0em;" class="lg-abnormal"><div class='lg-row'>春深泮薄氷　一樹梨花雪　枝頭泣杜鵑　染就猩猩血</div>
</p></div></div>
<div class='div-other'><a id='mulu355' />
<p class='h3'>訪秋雪道宗師</p><p class="byline">吳爾玉</p><p style="margin-left:0em;text-indent:0em;" class="lg-abnormal"><div class='lg-row'>禪扉秋老白蘋洲　掃葉編籬事事幽　杖外人烟分遠近　舟前山月任沉浮</div>
</p></div>
<div class='div-other'><a id='mulu356' />
<p class='h3'>坐西溪村閣二首</p><p class="byline">黃燦</p><p style="margin-left:0em;text-indent:0em;" class="lg-abnormal"><div class='lg-row'>人家西復西　草徑晚烟迷　何處僧歸寺　鐘聲帶月低</div>
</p><p style="margin-left:0em;text-indent:0em;" class="lg-abnormal"><div class='lg-row'>小閣不知寒　擁月深林卧　昨夜雨聲多　流泉枕邊過</div>
</p></div>
<div class='div-other'><a id='mulu357' />
<p class='h3'>坐蝶菴望江閣偶成六言示道闇</p><p class="byline">黃燦</p><p style="margin-left:0em;text-indent:0em;" class="lg-abnormal"><div class='lg-row'>窮愁不能著書　落魄姑從飲酒　眼天外孤峰　腸斷江邊衰柳</div>
</p></div>
<div class='div-other'><a id='mulu358' />
<p class='h3'>東嶽來鶴山房贈曹鍊師</p><p class="byline">黃燦</p>
<div class="lg regular" style="margin-left:0em;"><div class='lg-row'>獨卧北窗下　澄懷太古悠　亂叢荒院靜　高樹小池幽</div>
<div class='lg-row'>地遠囂市　人還凌勁秋　夜深鐘磬杳　素羽歘來遊</div>
</div></div>
<div class='div-other'><a id='mulu359' />
<p class='h3'>寄江文波橫山</p><p class="byline">黃煒</p>
<div class="lg regular" style="margin-left:0em;"><div class='lg-row'>春日靜無事　尋幽趂晚風　魚吹細浪白　雀啄野花紅</div>
<div class='lg-row'>短策孤烟　長歌平隖中　興來且自適　休嘆白頭翁</div>
</div></div>
<div class='div-other'><a id='mulu360' />
<p class='h3'>永興寺看梅</p><p class="byline">黃啓圻</p><p style="margin-left:0em;text-indent:0em;" class="lg-abnormal"><div class='lg-row'>荒寒古刹傍嵓阿　載酒尋梅唱踏莎　老幹橫雲蒼蘚蝕　素魂依月淡烟拖</div>
<div class='lg-row'>亭亭愛伴鐘魚靜　得得生憎車馬過</div>
<div class='lg-row'>倒掛綠衣香入夢　松風亭畔憶東坡</div>
</p></div>
<div class='div-other'><a id='mulu361' />
<p class='h3'>西溪尋隱士居</p><p class="byline">黃啓圻</p><p style="margin-left:0em;text-indent:0em;" class="lg-abnormal"><div class='lg-row'>白鷺橫飛亂晚霞　攜將蠟屐踏晴沙　路人指與寒梅處　幾道溪流遶屋斜</div>
</p></div>
<div class='div-other'><a id='mulu362' />
<p class='h3'>獨徃西溪</p><p style="margin-left:0em;text-indent:0em;" class="lg-abnormal"><div class='lg-row'>處處荊榛處處牽　翛然獨徃覔林泉　新詩半篋行李　好夢移時作勝緣</div>
<div class='lg-row'>溪浸蘭芽魚吹暖　雲歌叢薄鶴翎翩</div>
<div class='lg-row'>紅塵隔斷一千里　何必乘槎漢水邊</div>
</p></div>
<div class='div-other'><a id='mulu363' />
<p class='h3'>法華道中</p><p class="byline">黃啓圻</p>
<div class="lg regular" style="margin-left:0em;"><div class='lg-row'>蓬窗孤嘯咏　苔徑遠山通　樹古鳴蟬靜　花開逼澗紅</div>
<div class='lg-row'>瘦藤斜石上　野服亂雲中　問我來何處　尋詩第幾峰</div>
</div></div>
<div class='div-other'><a id='mulu364' />
<p class='h3'>河渚探梅</p><p class="byline">朱夢彪</p>
<div class="lg regular" style="margin-left:0em;"><div class='lg-row'>獨放西谿棹　因尋曲水梅　品高香早透　性逸色偏皚</div>
<div class='lg-row'>境僻民風古　花深雨露培　春遊聊自適　對月且啣盃</div>
</div></div>
<div class='div-other'><a id='mulu365' />
<p class='h3'>西谿感懷</p><p class="byline">朱夢彪</p>
<div class="lg regular" style="margin-left:0em;"><div class='lg-row'>庸才甘伏櫪　無計學安禪　把酒興偏逸　敲詩句欲妍</div>
<div class='lg-row'>年華傷逝水　心事問天　二九沿山路　梅花頗作緣</div>
</div></div>
<div class='div-other'><a id='mulu366' />
<p class='h3'>贈性融法師一絕</p><p class="byline">陳繼儒</p><p style="margin-left:0em;text-indent:0em;" class="lg-abnormal"><div class='lg-row'>白藤拄杖挂窗西　洗鉢池邊松影低　一枕黑甜猶未醒　鳥聲剛與水聲齊</div>
</p></div>
<div class='div-other'><a id='mulu367' /><p class="byline">謝弘儀</p><p style="margin-left:0em;text-indent:0em;" class="lg-abnormal"><div class='lg-row'>獨移瓶鉢寄山　石壁孤雲相對閒　睡起經行樓影合　竹陰移月扣禪關</div>
</p></div>
<div class='div-other'><a id='mulu368' /><p class="byline">釋智靖</p><p style="margin-left:0em;text-indent:0em;" class="lg-abnormal"><div class='lg-row'>萬竿修竹褁山　一箇蒲團盡日閒　不斷世情情自斷　柴門雖設不曾關</div>
</p></div>
<div class='div-other'><a id='mulu369' />
<p class='h3'>春過谿飲</p><p class="byline">桐水元德</p><p style="margin-left:0em;text-indent:0em;" class="lg-abnormal"><div class='lg-row'>澗草離離橫古路　卓錐人在綠烟中　到門自領居山意　香徹寒梅谷口風</div>
</p></div>
<div class='div-other'><a id='mulu370' />
<p class='h3'>贈谿飲主人</p><p class="byline">黃端伯</p><p style="margin-left:0em;text-indent:0em;" class="lg-abnormal"><div class='lg-row'>水到西谿分外幽　年年清映似深秋　君能一口都吞盡　黃葉何曾一片浮</div>
</p></div>
<div class='div-other'><a id='mulu371' />
<p class='h3'>過谿飲</p><p style="margin-left:0em;text-indent:0em;" class="lg-abnormal"><div class='lg-row'>誰是西谿第一菴　泉廻面面鏡光涵　身忙誰得烟霞住　眼冷方能澗石眈</div>
<div class='lg-row'>磬落清聲書未捲　鉢分午食鳥來參</div>
<div class='lg-row'>幾多逸興歸佳句　我欲焚香筆外探</div>
</p></div>
<div class='div-other'><a id='mulu372' />
<p class='h3'>贈一擊菴</p><p style="margin-left:0em;text-indent:0em;" class="lg-abnormal"><div class='lg-row'>半間茆屋望公尖　一片谿光遶碧巖　舊日梅花香不絕　幾多松竹隱蘿烟</div>
</p></div>
<div class='div-other'><a id='mulu373' />
<p class='h3'>贈法華律院介法師</p><p class="byline">嚴忍公</p><p style="margin-left:0em;text-indent:0em;" class="lg-abnormal"><div class='lg-row'>小小苔龕廣大心　師來駐錫叢林　弘經喻毒新塗皷　度世如磁善引鍼</div>
<div class='lg-row'>谷鳥密藏知入定　溪梅清遶作行吟</div>
<div class='lg-row'>家風富有三車寶　詎羨檀那布地金</div>
</p></div>
<div class='div-other'><a id='mulu374' />
<p class='h3'>介彬師說金剛經於法華律院有贈</p><p class="byline">吳本泰</p><p style="margin-left:0em;text-indent:0em;" class="lg-abnormal"><div class='lg-row'>天半長楸斗大龕　掛瓢龍象便交參　溪梅折作香花供　谷鳥鳴和般若談</div>
<div class='lg-row'>不滅有空相四　應生無住識心三</div>
<div class='lg-row'>直饒焚<span class='corr'>卻</span>龍䟽　到此還將了義探</div>
</p></div>
<div class='div-other'><a id='mulu375' />
<p class='h3'>過雪浪院<span class='note-inline'>(并序)</span></p><p class="byline">魯山源靈</p><p style="margin-left:1em">浪雪精舍在芝塢松竹交加最深處明賜朱君得致書法因禪師捨而懇主之初名雲谷錢塘寉翁慕使君雅尚空宗喜與方外遊西泠之西溪一山一水無不到到必留連吟咏不忍去使君以山水幽寂特甚故易今額師嘗遊天童古南之門其品致節操自與芝岫并高矣余寄幻靈峯閒隔不數武以烟火相連嘗慕而與之遊謾賦俚言五章用博一笑</p>
<p style="margin-left:0em;text-indent:0em;" class="lg-abnormal"><div class='lg-row'>幅巾短杖過西林　薄暮空山嵐氣森　千載猶霑帝子澤　一溪留下碧沈沈</div>
</p><p style="margin-left:0em;text-indent:0em;" class="lg-abnormal"><div class='lg-row'>野水渺茫接隱扉　閒鷗不是但忘機　成堆寒玉芝崖畔　撩亂花飛點客衣</div>
</p><p style="margin-left:0em;text-indent:0em;" class="lg-abnormal"><div class='lg-row'>雲空雨靜石華香　隨意攤書不下堂　徑尺圓潭親鑿出　夜分聞說起龍光</div>
</p><p style="margin-left:0em;text-indent:0em;" class="lg-abnormal"><div class='lg-row'>雲橫石面任栖遲　草座竹窗得便宜　鈍斧高提皆密意　白峰曾見老阿師</div>
</p><p style="margin-left:0em;text-indent:0em;" class="lg-abnormal"><div class='lg-row'>起居嘗在綠蘿中　信與人<span class='corr'>間</span>杳不通　消受清緣茶火熟　平分秋雪對嵒叢</div>
</p></div>
<div class='div-other'><a id='mulu376' />
<p class='h3'>山居閒詠</p><p class="byline">浪雪炤初</p><p style="margin-left:0em;text-indent:0em;" class="lg-abnormal"><div class='lg-row'>林泉適意安居　茵枕松牀總自如　臥指飛花點古石　起看新葉覆低廬</div>
<div class='lg-row'>衰軀逐變固非實　華髮推遷可是虛</div>
<div class='lg-row'>謾姓名播宇宙　肯容樵牧易金魚</div>
</p><p style="margin-left:0em;text-indent:0em;" class="lg-abnormal"><div class='lg-row'>銀山鐵壁了無疑　徒自諸方更下錐　省得身多劫累　曾知我物不相欺</div>
<div class='lg-row'>啓扉幽壑松障　卜築深巖竹作籬</div>
<div class='lg-row'>如許情魔流水去　蒲團上坐絕思惟</div>
</p></div></div></div>
</div><!-- end of div[@id='body'] -->
</body></html>