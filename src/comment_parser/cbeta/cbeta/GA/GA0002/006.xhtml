<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記集證</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu61' />
<div class='div-other'><a id='mulu62' />
<p class='h1'>洛陽伽藍記集證</p><p class="byline">錢塘吳若準譔</p>
<div class='div-other'><a id='mulu63' />
<p class='h2'>序</p><p>撫軍府司馬<span class='note-inline'>(各本皆同惟法苑珠林作鄴都期城郡守)</span>楊衒之<span class='note-inline'>(楊史通通考皆作羊隨志與此同)</span>理在寰區<span class='note-inline'>(寰毛斧季本叢書何鏜本並作人)</span>漢曰東中門<span class='note-inline'>(桉水經註曰東陽門故中東門也此二字倒御覽作中東門是也)</span>次南曰青陽門<span class='note-inline'>(桉水經註陽渠水於城東隅枝分北逕清陽門故清明門也則凡青陽青明之青字皆當作清字各本俱脫書水旁惟何氏本於城內修梵寺作清陽門不誤)</span>遂以開陽為名<span class='note-inline'>(遂何本作因)</span>魏晉曰津陽門<span class='note-inline'>(津何本作宣毛本註曰津一作宣桉下句云高祖因而不改則何本作宣是也)</span>有銅璇璣玉衡<span class='note-inline'>(有字上何本有上字)</span>當金墉城前<span class='note-inline'>(何本無當字)</span>嘗造三層樓去地二十丈<span class='note-inline'>(桉李善文選註引陸機洛陽記曰大夏門魏明帝所造有三層高百尺又水經註穀水又東曆大夏門下故夏門也陸機與弟書云門有三層高百尺魏明帝造據此則嘗字當从何本作帝其上脫去魏明二字二字當从何本衍何本此下又有高祖世宗造三層樓去地二十丈十三字誤多)</span>廣莫門以西<span class='note-inline'>(廣字上何本有自字)</span>所謂九軌<span class='note-inline'>(軌何作逵毛本註曰軌一作逵)</span></p>
</div>
<div class='div-other'><a id='mulu64' />
<p class='h2'>城內卷<span class='corr'>第</span>一</p><p>在宮前閶闔門<span class='note-inline'>(桉水經註曰魏明帝上法太極於洛陽起南宮太極殿之故處改雉門為閶闔門此言宮前明非西面火北之閶闔門也)</span>閶闔門御道東<span class='note-inline'>(各本門字下有一前字)</span>司徒府南有國子學堂<span class='note-inline'>(何本無司徒府三字)</span>已遙見之<span class='note-inline'>(已遙何作遙已)</span>金象三千軀<span class='note-inline'>(千何本作十毛本註云十一作千御覽引亦作十)</span>布殫土木之功<span class='note-inline'>(各本皆無布字此疑衍)</span>窮造形之巧<span class='note-inline'>(巧何作力)</span>鏗鏘之聲<span class='note-inline'>(聲何作音)</span>中有丈八金象一軀<span class='note-inline'>(中字上各本多一殿字誤八字當是六字之訛)</span>中長金象十軀<span class='note-inline'>(中字上何本有一人字誤)</span>叢竹香草<span class='note-inline'>(叢何作翠)</span>布護階墀<span class='note-inline'>(護何作濩)</span>綺□青瑣<span class='note-inline'>(□各本作錢)</span>□赫麗華<span class='note-inline'>(□毛作輝)</span>皆亦如之<span class='note-inline'>(皆亦各本作亦皆)</span>拱門有四力士四師子<span class='note-inline'>(何本拱字下有一夾字)</span>惟樓二重<span class='note-inline'>(二各本作兩)</span>景字永昌<span class='note-inline'>(字字何本脫去)</span>為律學博士<span class='note-inline'>(桉魏書官氏志有律博士景本傳亦言公孫良舉為律博士高祖親得其名此學字疑衍)</span>治書侍御史高僧裕<span class='note-inline'>(桉魏書袁翻傳作高綽此舉其字也)</span>譔集其議<span class='note-inline'>(議何作事誤)</span>所箸文集<span class='note-inline'>(何本所字上有一景字)</span>胡世孝<span class='note-inline'>(各本俱作胡孝世)</span>閻浮所無也<span class='note-inline'>(句上何多一徧字)</span>極物境界<span class='note-inline'>(物當从各本作佛)</span>合掌連日<span class='note-inline'>(合字上何本多一或字)</span>至孝昌二年中<span class='note-inline'>(何本無中字)</span>㪅鑄新瓶<span class='note-inline'>(鑄何本作著非是)</span>今欲以鐵騎五千<span class='note-inline'>(騎各本作馬誤五何本作三)</span>世跨并肆<span class='note-inline'>(毛本此句下有英武志畧四字臆加)</span>人各鑄象<span class='note-inline'>(人各何本作令別非是)</span>蒼頭王豐<span class='note-inline'>(豐魏書尒朱榮傳作相)</span>詢以為主<span class='note-inline'>(詢各本作約)</span>假八議者<span class='note-inline'>(何本無假字八各本作入皆誤)</span>惟黃門侍徐統<span class='note-inline'>(侍字何本無統當从各本作紇)</span>長戟指闕<span class='note-inline'>(長何本作張誤)</span>死者三千餘人<span class='note-inline'>(桉魏書孝莊本紀云公卿以下二千餘人則此三字當从何本作二也)</span>於是新經大兵人物殲盡流迸之流驚駭未出莊帝<span class='note-inline'>(何本脫此二十字)</span>并宅競竄<span class='note-inline'>(并各本竝作棄此殆因棄而譌)</span>錄尚書事<span class='note-inline'>(各本此句下有餘官如故四字桉下文有餘官皆如故句則此句明系後人臆加)</span>正以穅粃萬乘<span class='note-inline'>(正何本作故)</span>出卿於桎梏<span class='note-inline'>(出字下何本多一公字誤)</span>共叙哀辛<span class='note-inline'>(辛字何本作悴)</span>或□生素懷<span class='note-inline'>(□何本作訢毛本作貳)</span>兼利是圖<span class='note-inline'>(兼各本作義非是)</span>此黃門祖榮之詞也<span class='note-inline'>(榮當从各本作瑩字上各本有一侍字)</span>來赴急<span class='note-inline'>(急字下何本有一難字)</span>握手成列<span class='note-inline'>(列各本作別)</span>顥與數千騎欲奔蕭衍<span class='note-inline'>(千當从各本作十)</span>為社民斬其首<span class='note-inline'>(社何本作村誤)</span>帝恐<span class='note-inline'>(恐當从各本作怒)</span>朕寕作高卿貴公死<span class='note-inline'>(卿當从各本作鄉)</span>榮下車騎將軍尒朱陽都等二十人<span class='note-inline'>(榮字下各本俱有部字)</span>隆與妻鄉郡長公主<span class='note-inline'>(毛本妻字上有榮字鄉字上有北字桉魏書孝莊紀是夜僕射尒朱世隆榮妻鄉郡長公主率榮部曲焚西陽門出屯河陰則毛本有榮字是也又榮本傳榮妻北鄉郡長公主則毛本有北字是也)</span>為榮追福齋<span class='note-inline'>(齋字上各本有一薦字)</span>尒朱那律歸<span class='note-inline'>(耶何本作弗綱目作拂)</span>造濟生民<span class='note-inline'>(造當从各本作道)</span>一日即得萬人<span class='note-inline'>(萬字下毛本有一餘字)</span>便擊刺<span class='note-inline'>(便字下各本有一利字誤)</span>李荀為水軍<span class='note-inline'>(桉孝莊紀通直散騎常侍假平西將軍都督李苗以火船焚河橋此荀字或是苗字之誤或另一人無以辨之又桉苗本傳梓潼人則與此言蜀人合也)</span>建□元季<span class='note-inline'>(□各本作元又桉孝莊紀世隆推太原太守行并州刺史長廣王曄為主大赦所部號年建明則□當是明字各本作元非也)</span>長廣王□晉陽<span class='note-inline'>(□各本作都)</span>未謂兆得濟<span class='note-inline'>(各本竝作謂兆未得猝濟)</span>不沒馬腹<span class='note-inline'>(沒何作及冰橋宐)</span>於滹水<span class='note-inline'>(宐當从各本作凝)</span>神祗所福<span class='note-inline'>(福何本作將)</span>孟津由膝<span class='note-inline'>(由膝何本作由漆桉二字疑有差譌)</span>天道禍淫<span class='note-inline'>(淫何作盈)</span>遂囚帝還晉陽<span class='note-inline'>(還何作送)</span>錄尚書長孫椎<span class='note-inline'>(椎當从各本及魏書作稚)</span>有火入地尋柱<span class='note-inline'>(何本作有入地柱火尋柱)</span>　<span class='note-inline'>(永寕寺)</span></p>
<p>所謂延年里<span class='note-inline'>(所字何本脫)</span>庫東至閶闔宮門是也<span class='note-inline'>(庫字上何本有一武字宮字何本脫)</span>西陽門內御道□<span class='note-inline'>(□各本作南是也)</span>至孝昌二年<span class='note-inline'>(何本無二字桉綱目太后反政在元年此作二疑缺誤也)</span>無所歸趣<span class='note-inline'>(趣各本竝作聚)</span>建義元年<span class='note-inline'>(義當作明)</span>　<span class='note-inline'>(建中寺)</span></p>
<p>負釋迦在虛空中<span class='note-inline'>(空字何本無)</span>　<span class='note-inline'>(長秋寺)</span></p>
<p>在閶闔城門御道北<span class='note-inline'>(桉此言城門所以別宮前之閶闔門也各本俱脫去城字誤也)</span>東去千秋門二里<span class='note-inline'>(桉水經注千秋門右宮門也)</span>登之遠望<span class='note-inline'>(遠望各本竝作望遠)</span>臺東有宣慈觀<span class='note-inline'>(有字何本無)</span>去地十丈<span class='note-inline'>(十字上何本有一一字)</span>殿前九龍吐水<span class='note-inline'>(九何本作有)</span>向靈芝往來<span class='note-inline'>(芝字下何本有一臺字)</span>來儀此寺<span class='note-inline'>(儀各本作依)</span>投心入正<span class='note-inline'>(桉大品經說八正曰正見正思維正語正業正命正精進正念正定則此入字當作入)</span>時有秀容胡騎數十<span class='note-inline'>(十字下何本有人字)</span>頗獲譏訕<span class='note-inline'>(訕各本竝作誚)</span>洛陽男兒急作髻<span class='note-inline'>(男何作女)</span>即魏氏所築<span class='note-inline'>(各本此句下皆多晉永康中惠帝幽于金墉城東有洛陽小城永嘉中所築二十二字)</span>　<span class='note-inline'>(瑤光寺)</span></p>
<p>閶闔南御道西<span class='note-inline'>(桉此處疑有脫誤子註言望永寕寺正相當則閶闔宮前之門也子註言西有司徒府則御道西當作御道東也)</span>井里北門外有桒樹數株<span class='note-inline'>(各本井字上有義字數字下有十字)</span>飲水庇蔭<span class='note-inline'>(蔭毛本作陰)</span>至於大齋<span class='note-inline'>(大何本作六誤)</span>舞抃殿庭<span class='note-inline'>(庭何本作亭)</span>剝驢投井<span class='note-inline'>(投何本作扳)</span>皆得食<span class='note-inline'>(食字下各本俱有之字)</span>目亂睛迷<span class='note-inline'>(睛各本竝作精字)</span>　<span class='note-inline'>(景樂寺)</span></p>
<p>東陽門內道北<span class='note-inline'>(內字下疑脫去御字)</span>太北倉導官二署<span class='note-inline'>(北字當从何本衍)</span>閹官之釐婦<span class='note-inline'>(閹字上各本俱有盡是二字釐當从各本作嫠)</span>閽寺寵盛<span class='note-inline'>(閽各本作閽)</span>佛堂前生桒樹一株<span class='note-inline'>(生何本作有)</span>命給事中黃門侍元紀伐殺之<span class='note-inline'>(殺字毛本無)</span>暉其異之<span class='note-inline'>(其字各本及太平廣記所引皆作甚此當从之)</span>有二菩薩<span class='note-inline'>(廣記引有字上有一并字)</span>趺上銘曰<span class='note-inline'>(趺字下何本有一坐字誤也廣記所引與此合曰廣記作云)</span>晉太始二年<span class='note-inline'>(太廣記引作泰)</span>中書監<span class='note-inline'>(監何作令誤廣記所引與此合)</span>時人咸云<span class='note-inline'>(廣記引無時人二字)</span>荀朂舊宅<span class='note-inline'>(舊廣記引作故)</span>應即殞倒<span class='note-inline'>(廣記引作即時殞倒)</span>　<span class='note-inline'>(昭儀寺)</span></p>
<p>對交疏<span class='note-inline'>(疏何作窗)</span>徒無比也<span class='note-inline'>(徒當从各本作從)</span>　<span class='note-inline'>(胡統寺)</span></p>
<p>蒿明寺<span class='note-inline'>(蒿各本作嵩)</span>菩提達磨<span class='note-inline'>(磨各本作摩)</span>尚書右僕射李祚<span class='note-inline'>(李當从各本作郭魏書有郭祚無李祚也)</span>尚書邢鸞<span class='note-inline'>(鸞魏書綱目竝作巒)</span>掘此地者<span class='note-inline'>(廣記引無者字)</span>輙得金玉寶玩之屬<span class='note-inline'>(屬廣記引作物)</span>邢鸞家<span class='note-inline'>(邢字上廣記引有一時字)</span>　<span class='note-inline'>(修梵寺)</span></p>
<p>巧構難加<span class='note-inline'>(難字下何本有一比字加字下何本有一以字)</span>白頭一字景裕<span class='note-inline'>(桉景裕一字白頭見魏書本傳此句疑有倒誤)</span>說通百氏<span class='note-inline'>(說何作疏)</span>洞底明靜<span class='note-inline'>(靜毛作淨)</span>鱗甲潛藏<span class='note-inline'>(藏何作泳謬)</span>中朝步廣里也<span class='note-inline'>(中字上何本有一晉字朝字下各本俱有一時字)</span>池中猶有文帝九華臺<span class='note-inline'>(文字上疑脫去魏字)</span>季秋巳辰<span class='note-inline'>(巳何本作良毛本作九桉古人春秋修褉皆用上巳各本誤也)</span>峰上有露寒館<span class='note-inline'>(露寒何作寒露)</span>景陽山南<span class='note-inline'>(陽字下何本有一觀字)</span>得霜即熟<span class='note-inline'>(各本竝作得嚴霜乃熟)</span>公幹仲宣□其羽翼<span class='note-inline'>(□各本竝作為桉明帝時劉王二人已歿衒之不應謬誤至此桉水經注池南直魏文帝茅茨堂前有茅茨碑是黃初中立此當是刊本誤以文帝為明帝也陳耀文天中記据此以正善長之誤謬失之矣)</span>以蒿覆之故言苗茨<span class='note-inline'>(桉魏書任城王澄傳次之凝閑堂高祖曰此葢取夫子閑居之義不可縱奢以忘儉自安以忘危故此堂後作茅茨堂則苗字是茅字之誤也桉說文茨以茅葦蓋屋衒之蓋據之以釋碑蒿疑茅字之訛蒿[卄/臥]也即香蒿也不可以覆屋也)</span>若旱魃為虐<span class='note-inline'>(虐各本作害誤)</span>陽穀泄之不盈<span class='note-inline'>(穀當作渠)</span>　<span class='note-inline'>(景林寺)</span></p>
</div></div>
<div class='div-other'><a id='mulu65' />
<p class='h1'>城東卷<span class='corr'>第</span>二</p><p>在建春門外石樓南<span class='note-inline'>(樓當作橋各本俱誤)</span>假因行役<span class='note-inline'>(假何作暇行各本作征非是)</span>天下貢賦所聚也<span class='note-inline'>(聚字下各本有一蓄字)</span>　<span class='note-inline'>(明懸尼寺)</span></p>
<p>宿衛羽林虎賁等所立也<span class='note-inline'>(各本脫等字)</span>寺南有租場里<span class='note-inline'>(各本無里字)</span>初蕭衍子豫章王綜來降<span class='note-inline'>(初字上何本有孝昌二字)</span>遂造聽歌三首<span class='note-inline'>(聽字下當从各本補一鐘字歌字下何本有一詞字)</span>行傳於世<span class='note-inline'>(行字何本無)</span>綜字世□<span class='note-inline'>(□各本作讚)</span>衍因幸景暉<span class='note-inline'>(幸何本作納)</span>㪅改名曰讚<span class='note-inline'>(讚魏書作贊)</span>尚莊帝姉壽陽公主<span class='note-inline'>(姉何本作妹桉魏書贊本傳作姊為是)</span>後除徐州刺史<span class='note-inline'>(據贊本傳徐疑齊字之譌)</span>胡狗敢辱天王女乎<span class='note-inline'>(此句下各本有我寕受劍而死不為逆奴所汙十二字)</span>遂縊殺之<span class='note-inline'>(何本作遂縊死之矣)</span>　<span class='note-inline'>(龍華寺)</span></p>
<p>即中朝時白社池<span class='note-inline'>(池當从何本作地)</span>眾僧剎養<span class='note-inline'>(剎各本作利)</span>舉高三丈八尺<span class='note-inline'>(舉字各本竝無)</span>炎光騰輝赫赫<span class='note-inline'>(何本作炎光輝赫)</span>比邱惠凝<span class='note-inline'>(惠凝法苑珠林作慧嶷)</span>死一七日<span class='note-inline'>(一法苑珠林作經廣記引無一字)</span>還活經閻羅王檢閱<span class='note-inline'>(法苑珠林作時與五比次弟於閻羅王所閱過經字廣記作云字)</span>以錯名放免<span class='note-inline'>(法苑珠林作嶷以錯召放令還活)</span>惠凝具說過去之時有五比同閱<span class='note-inline'>(法苑珠林作具說王前事意如生官無異五比邱亦是京邑諸寺道人與嶷同嶷同簿而過)</span>云是寶明寺智聖<span class='note-inline'>(聖法苑珠林作聰)</span>坐禪苦行<span class='note-inline'>(法苑珠林坐字上有自云生來四字行字下有為業二字)</span>有一比邱<span class='note-inline'>(法苑珠林作復有比)</span>是般若寺道品<span class='note-inline'>(是字上法苑珠林及廣記引俱有一云字寺字下法苑珠林有一僧字)</span>以誦四涅槃<span class='note-inline'>(各本作以誦四十卷涅槃法苑珠林作自云誦涅槃經四十卷廣記引作以誦涅槃四十卷此係脫落)</span>有一比邱<span class='note-inline'>(法苑珠林作復有比)</span>云是融覺寺曇謨最<span class='note-inline'>(寺字下法苑珠林有一僧字)</span>講涅槃華嚴<span class='note-inline'>(法苑珠林作狀注云講華嚴涅槃)</span>領眾千人<span class='note-inline'>(法苑珠林領字上有恒常二字)</span>閻羅王云<span class='note-inline'>(法苑珠林作王言句上有解釋義理四字)</span>講經者<span class='note-inline'>(者字法苑珠林作眾僧下有我慢貢高四字)</span>以驕凌物<span class='note-inline'>(法苑珠林作驕已凌物)</span>比邱中<span class='note-inline'>(中字上法苑珠林有之字)</span>今惟試坐禪誦經不問講經<span class='note-inline'>(法苑珠林無此十一字)</span>其曇謨最曰貧道立身以來惟好講經實不闇誦<span class='note-inline'>(法苑珠林作最報王言立身以來實不憍慢惟好講經立身廣記引作立道)</span>閻羅王敕付司<span class='note-inline'>(法苑珠林作王言付司)</span>送曇謨最向西北門<span class='note-inline'>(法苑珠林作送最向於西北入門)</span>屋舍皆異<span class='note-inline'>(異字各本及廣記引皆作黑)</span>有一比邱<span class='note-inline'>(法苑珠林作復一比邱)</span>云是禪林寺道宏<span class='note-inline'>(寺字下法苑珠林有一僧字)</span>造一切經人中象十軀<span class='note-inline'>(中字下法苑珠林有一金字)</span>閻羅王曰<span class='note-inline'>(法苑珠林無閻羅二字曰作云)</span>志在禪誦<span class='note-inline'>(在法苑珠林作念)</span>不干世事<span class='note-inline'>(干法苑珠林作預)</span>雖造作經象正欲得它人財物既得它物<span class='note-inline'>(法苑珠林無此十六字祇有教化求則四字)</span>既懷貪心<span class='note-inline'>(法苑珠林及廣記引俱無此四字)</span>便是三毒不除具足煩惱<span class='note-inline'>(法苑珠林無便是具足煩惱六字)</span>亦付司<span class='note-inline'>(法苑珠林作付司依式)</span>仍與曇謨最同入黑門<span class='note-inline'>(法苑珠林作還與最同入一處)</span>有一比邱<span class='note-inline'>(法苑珠林作又有比邱)</span>云是靈覺寺寶明<span class='note-inline'>(寺字下法苑珠林有僧字明作真)</span>自云出家之前<span class='note-inline'>(法苑珠林出字上有一未字)</span>嘗作隴西太守<span class='note-inline'>(此句下法苑珠林有自知苦空歸依三寶割舍家資十二字)</span>即棄官入道<span class='note-inline'>(即字法苑珠林無棄作舍)</span>曲理枉法<span class='note-inline'>(理法苑珠林作情)</span>劫奪民財<span class='note-inline'>(民法苑珠林作人)</span>假作此寺<span class='note-inline'>(此句上法苑珠林有以充已物四字)</span>亦付司<span class='note-inline'>(法苑珠林作付司準式)</span>青衣送入黑門<span class='note-inline'>(此句下法苑珠林有似非好處慧嶷為以錯召免問放令還活具說王前過時意時人聞已奏胡二十九字)</span>太后聞之<span class='note-inline'>(法苑珠林作太后以為靈異)</span>遣黃門侍徐紇依惠凝所說<span class='note-inline'>(法苑珠林作即遣黃門侍徐紇依嶷所陳)</span>即訪寶明寺<span class='note-inline'>(法苑珠林作訪問聰等五寺此句疑有差訛)</span>城東有寶明寺<span class='note-inline'>(法苑珠林此句上有竝云二字)</span>城內有般若寺<span class='note-inline'>(內廣記作中)</span>問智聖<span class='note-inline'>(問字上廣記有并字)</span>議曰人死有罪福<span class='note-inline'>(廣記無此七字)</span>殿內供養之<span class='note-inline'>(內廣記作中)</span>若私有財物<span class='note-inline'>(有廣記作用)</span>居隱修道<span class='note-inline'>(居法苑珠林作小)</span>出建春南門外一里餘<span class='note-inline'>(桉南字當从何本衍)</span>至東石橋西北而行晉太康元年造橋南有魏時馬市刑嵇康之所也<span class='note-inline'>(西何作南有魏時馬市何本作即中朝牛馬市案此石橋即水經注所謂馬市石橋也言東所以別建春門外馬憲所造之橋也毛斧季謂世傳如隱堂刊本此卷內脫三紙好事者傳寫補入晉太康元年至刑嵇康之所也二十三字以下文校之當是重文複出也)</span>危行及於誅死<span class='note-inline'>(死字何本作也)</span>瀛州刺史李次壽所立也<span class='note-inline'>(案閹官傳次壽李堅之字此稱字而不稱名殆以字行耶)</span>東臨石橋<span class='note-inline'>(當从何本作臨東石橋)</span>難可揚推<span class='note-inline'>(推各本作確)</span>時有隱士趙逸<span class='note-inline'>(逸字下廣記有一者字)</span>此宅中朝時<span class='note-inline'>(廣記作此是晉朝)</span>時人未信<span class='note-inline'>(廣記未字下有之字)</span>遂問寺之由<span class='note-inline'>(廣記作問其由)</span>果得甎數十萬<span class='note-inline'>(廣記無十字)</span>遂舍為靈應寺<span class='note-inline'>(廣記舍字下有一宅字)</span>還為三層浮圖<span class='note-inline'>(還為二字廣記祗一造字)</span>好事者尋逐之問<span class='note-inline'>(何本作好事者遂尋問廣記引無尋逐之三字)</span>晉時民少於今日<span class='note-inline'>(時廣記作朝)</span>皆游其都邑<span class='note-inline'>(邑廣記作鄙)</span>妄書生惡<span class='note-inline'>(生何作君誤)</span>人問其故<span class='note-inline'>(廣記無人字)</span>莫不窮天地之大德<span class='note-inline'>(莫不二字何作必字)</span>盡生民之能事<span class='note-inline'>(廣記無盡字)</span>為臣與伊皋等迹<span class='note-inline'>(伊皋廣記作伊尹)</span>佞言傷正<span class='note-inline'>(佞各本作妄訛)</span>搆文之士<span class='note-inline'>(搆廣記作作)</span>李澄問曰<span class='note-inline'>(澄廣記作登)</span>猶未崩毀未知早晚造<span class='note-inline'>(廣記作未知何年所造)</span>因而問何所服餌以致長年<span class='note-inline'>(廣記無而字長作延)</span>今始餘半<span class='note-inline'>(餘各本作踰)</span>帝給步輓車一乘<span class='note-inline'>(帝何本作嘗誤)</span>崇義里<span class='note-inline'>(義各本作儀誤)</span>時人號為三門<span class='note-inline'>(何本無時人二字)</span>常在此處<span class='note-inline'>(處字下何本多一也字)</span>　<span class='note-inline'>(瓔珞寺)</span></p>
<p>司馬洸<span class='note-inline'>(洸各本作恍案魏書有司馬悅悅之子朏尚世宗妹華陽公主拜駙馬都尉)</span>幽州刺史李真奴<span class='note-inline'>(案魏書真奴李訢小名范陽人終官徐州刺史此作幽疑傳刻之誤)</span>公孫驤等四宅<span class='note-inline'>(等字何本無)</span>　<span class='note-inline'>(莊嚴寺)</span></p>
<p>正號崇訓母天下<span class='note-inline'>(母字下各本有一儀字桉綱目魏延昌四年魏尊太妃胡氏為太后居崇訓又案當時太后至因以名焉□十二字各本俱在下文司空張華宅句下今移於此作子注)</span>在東陽門外二里御道北<span class='note-inline'>(何本無二里兩字)</span>冀州刺史李詔<span class='note-inline'>(詔以魏書考之當从各本作韶)</span>暉文里是晉馬道里<span class='note-inline'>(各本俱在下文亦有千數四字下明係錯簡今移於此)</span>花林芳卉<span class='note-inline'>(卉何作草)</span>永安中<span class='note-inline'>(中字上各本有一季字)</span>臨去奉辭<span class='note-inline'>(臨去廣記作將行)</span>私問舍人溫子昇<span class='note-inline'>(句下毛本及廣記俱重有子昇二字)</span>聞至尊兄彭城王<span class='note-inline'>(至毛作子誤何本脫去尊兄彭城王五字廣記聞字上有一吾字案此彭城王謂勰之嫡子劭也見本傳故曰至尊兄也)</span>皆懷磚叩首<span class='note-inline'>(廣記皆字上有百姓二字)</span>以美其意<span class='note-inline'>(意字本李璧王荊公詩注引廣記作來字義似長)</span>齊人外矯仁義<span class='note-inline'>(外矯廣記作庶幾)</span>側肩競入<span class='note-inline'>(此句至慕勢最甚十八字廣記作促共歸之苟無荀無所資隨即舍去言囂薄之甚也)</span>甜然濃於四方<span class='note-inline'>(濃字下何本多泗譬二字)</span>有在京邑<span class='note-inline'>(有何本作布)</span>咸共恥之<span class='note-inline'>(咸何本作或)</span>稷下儒林<span class='note-inline'>(儒何本作孔)</span>苗莠自□<span class='note-inline'>(苗莠各本作莠言)</span>　<span class='note-inline'>(秦太上君寺)</span></p>
<p>在東陽門外御道西<span class='note-inline'>(西何本作南毛注一作南)</span>檐宇精淨<span class='note-inline'>(精各本作清)</span>美於叢林<span class='note-inline'>(叢當从何本作景)</span>施錢四十萬<span class='note-inline'>(四毛本注一作七)</span>陳留李崇<span class='note-inline'>(毛本崇字下有一侯字案魏書崇襲爵陳留公侯字或是公字之訛據高陽王寺子注則當作陳留侯李崇也)</span>兵部尚書崔林<span class='note-inline'>(兵部尚書何本作七兵書案魏書百官志無兵部尚書官名列傳中亦無崔林其人惟列傳弟五十七有崔休肅宗朝進号撫軍將軍七兵尚書据此當作七兵尚書崔休各本誤休為林何本又脫尚字也)</span>張倫等五宅<span class='note-inline'>(倫繞古文苑作綸)</span>邐迤連接<span class='note-inline'>(迤何本作逶毛本作遞)</span>愛昔先民之重由樸由純<span class='note-inline'>(何本無昔字續古文苑謂重字是衍文)</span>與造化而津勉<span class='note-inline'>(勉字當从各本作梁案津梁當作梁津協韻)</span>濠上之客□柱下之吏<span class='note-inline'>(□各本無吏各本作史)</span>臥無為以明心<span class='note-inline'>(臥當从各本作悟)</span>實鍾其人<span class='note-inline'>(鍾何本作踵)</span>巨量接於物表<span class='note-inline'>(接各本作煥)</span>又不偏華上<span class='note-inline'>(上各本作尚)</span>進不入聲榮<span class='note-inline'>(何本入作為聲作身)</span>拔嶺巖前<span class='note-inline'>(巖何本作檐)</span>斜與危雲等曲<span class='note-inline'>(曲字各本作竝)</span>纖列之狀如一古<span class='note-inline'>(如一各本作一如)</span>水紆徐如浪峭山□高下復危多<span class='note-inline'>(何本作泉水未徐如浪峭山石不高復危多毛本作泉水紆徐如浪峭山石高下復危多此水字上疑脫一字)</span>五尋百拔<span class='note-inline'>(拔何本作援)</span>□□蓬萊如何<span class='note-inline'>(□□各本作未審)</span>或傾或倒<span class='note-inline'>(倒各本作頹誤此與上草字協韻)</span>玉葉金莖<span class='note-inline'>(葉何本作蕋)</span>散滿堦墀<span class='note-inline'>(墀續古文苑校作坪以協韻)</span>然目之綺<span class='note-inline'>(綺何本作色)</span>既共陽春等茂<span class='note-inline'>(陽何作綠)</span>異人焉識其中<span class='note-inline'>(中續古文苑校作名)</span>羽徒紛泊<span class='note-inline'>(紛何本作分)</span>丹足出自它鄉<span class='note-inline'>(自何作於)</span>伺候鳥之迷方<span class='note-inline'>(伺當从續古文苑作何)</span>實神怪之異□<span class='note-inline'>(□何作趣毛作趨)</span>氣嶺與梅岑隨春之所悟<span class='note-inline'>(續古文苑校云氣字乃菊之訛上當脫一字今無以補之春字下當脫一秋字)</span>預參次於山垂<span class='note-inline'>(預何作務續古文苑作須垂當从何本作陲)</span>□為仁智之田<span class='note-inline'>(□各本作庭續古文苑校作迺)</span>森羅兮草木<span class='note-inline'>(羅何作列)</span>春夏兮其游陟<span class='note-inline'>(其續古文苑校作共)</span>方寸心兮何所憶<span class='note-inline'>(心兮二字何本無)</span>　<span class='note-inline'>(正始寺)</span></p>
<p>寺門外有金象一軀<span class='note-inline'>(有字各本無)</span>孝昌三年十二月<span class='note-inline'>(月字下各本有一中字)</span>㪅換以它綿拭<span class='note-inline'>(拭字各本無)</span>京邑士庶<span class='note-inline'>(京邑二字何本無)</span>北海大敗<span class='note-inline'>(海字下各本有王字)</span>此象悲泣如初<span class='note-inline'>(悲字下法苑珠林有一復字)</span>朝夕惶懼<span class='note-inline'>(夕當从法苑珠林作野)</span>崩於晉陽<span class='note-inline'>(崩字上法苑珠林有帝字)</span>在京宮殿空虛<span class='note-inline'>(法苑珠林無在京二字)</span>是莊帝從父兄也<span class='note-inline'>(是字上何本有恭字)</span>遂佯啞不語<span class='note-inline'>(何本無不語二字)</span>復拔刀劍欲殺之<span class='note-inline'>(各本無復字)</span>恭常住龍華寺<span class='note-inline'>(常住二字何作往)</span>人神□主<span class='note-inline'>(□各本作乏)</span>岳立基趾<span class='note-inline'>(趾各本作址基趾二字疑是棊峙之誤魏書李騫釋情賦中亦有既雲擾而海沸亦岳立而棊峙之語)</span>丞相一揮大定<span class='note-inline'>(揮各本作麾)</span>招散輕俠<span class='note-inline'>(散當从各本作聚)</span>痛齊鉗齒<span class='note-inline'>(鉗齒何本作齒劍)</span>宸極不可以曠<span class='note-inline'>(以各本作久)</span>時多□難<span class='note-inline'>(各本作時遭多難)</span>敬之哉<span class='note-inline'>(各本重有三字)</span>功齊四海<span class='note-inline'>(齊各本作濟)</span>識無光遠<span class='note-inline'>(光各本作先)</span>不敢仰承<span class='note-inline'>(承何作忝)</span>凡恭讓者三<span class='note-inline'>(凡恭何本作恭凡)</span>逢成濟之禍<span class='note-inline'>(逢字上各本有故字)</span>謂左右將詔來<span class='note-inline'>(詔何作筆非)</span>為臣不終<span class='note-inline'>(終何作忠)</span>季明不避彊禦莫不嘆伏焉世隆既有忿言<span class='note-inline'>(何本無此十七字)</span>史仵龍<span class='note-inline'>(仵毛作五)</span>楊文義<span class='note-inline'>(楊毛注云一作羊案魏書仵作五楊作羊毛本殆據書以校此也又源子恭傳作史仵龍)</span>表用其下都督□瑗<span class='note-inline'>(桉魏書列傳有寶瑗裴瑗二人未知孰是未敢臆補)</span>帝每言太原王<span class='note-inline'>(毛本無帝字)</span>罪有合死<span class='note-inline'>(有何作亦)</span>不敢復入朝<span class='note-inline'>(復字何本無)</span>土木畢工<span class='note-inline'>(工何本作功非)</span>奔長安<span class='note-inline'>(奔字下各本竝有一於字)</span>　<span class='note-inline'>(平等寺)</span></p>
<p>即是洛陽小寺<span class='note-inline'>(寺當从何本作市)</span>自立巷寺市<span class='note-inline'>(寺字當从何本衍)</span>時人謂是魚鼈寺也<span class='note-inline'>(寺當从何本作市)</span>遂徙居孝義里焉<span class='note-inline'>(何本無里字)</span>待吳兒甚厚<span class='note-inline'>(兒何作人)</span>蛙黽共穴<span class='note-inline'>(黽各本作龜誤)</span>禮樂所不治<span class='note-inline'>(治各本作沾)</span>雜以華音<span class='note-inline'>(音何作言)</span>與五常而竝迹<span class='note-inline'>(常當从毛本作帝)</span>豈卿魚鼈之徒<span class='note-inline'>(豈何作宐)</span>急手速去<span class='note-inline'>(急手何作急急下同)</span>還奔蕭衍<span class='note-inline'>(衍字下何本重一衍字屬下句)</span>朱异怪復問之<span class='note-inline'>(復毛本作而)</span>始登泰山者卑培塿<span class='note-inline'>(始當从何本作如)</span>仁心自放<span class='note-inline'>(仁當从各本作任)</span>亦不慶弔親知貴為交友<span class='note-inline'>(知字下何本有諸字)</span>孝昌年<span class='note-inline'>(年字上各本俱有元字)</span>元慎退還告人曰<span class='note-inline'>(毛本無退字)</span>建義<span class='note-inline'>(義字下當从各本有一初字)</span>京兆許超<span class='note-inline'>(超毛本作兆)</span>義出方途<span class='note-inline'>(方當从各本作萬此因万而誤也)</span>鄰人謂胡兄弟相敺鬥<span class='note-inline'>(何本無鄰字敺字廣記無鬥字下句無而字)</span>即舍宅為歸覺寺<span class='note-inline'>(即字上廣記有胡字)</span>合家人入道焉<span class='note-inline'>(廣記無人字)</span>廣陵被廢死<span class='note-inline'>(死字下廣記有焉字)</span>　<span class='note-inline'>(景寕寺)</span></p>

<div class='div-other'><a id='mulu66' />
<p class='h2'>城南卷<span class='corr'>第</span>三</p><p>山懸堂光觀盛一千餘間<span class='note-inline'>(案此十字疑有脫誤各本俱作山縣臺觀光盛一千餘閒)</span>交疏對霤<span class='note-inline'>(此句上各本有複殿重房四字)</span>竹松蘭芷<span class='note-inline'>(竹松何作松竹)</span>青鳧白雁<span class='note-inline'>(青字上各本有或字)</span>最得稱首<span class='note-inline'>(得何作為)</span>至八月節<span class='note-inline'>(月節二字各本俱作日字以上句四月七日校之當从各本為長)</span>騰班馬而孤上<span class='note-inline'>(騰何作跨)</span>猶聽東吳之句<span class='note-inline'>(聽何作得)</span>正光末<span class='note-inline'>(末毛本作中)</span>復遷國子祭酒<span class='note-inline'>(復毛作後)</span>竟懷雅術<span class='note-inline'>(竟當从各本作競)</span>子才恪請懇至<span class='note-inline'>(恪請各本作辭情)</span>辭俱下<span class='note-inline'>(辭各本作涕)</span>所生之處<span class='note-inline'>(桉所生謂母也各本作所在誤矣)</span>前格後詔<span class='note-inline'>(各本作前革後沿誤)</span>咸自子才出<span class='note-inline'>(咸何作或誤)</span>　<span class='note-inline'>(景明寺)</span></p>
<p>即所謂利民里<span class='note-inline'>(各本無即字)</span>人謂此地<span class='note-inline'>(人字上何本有以世二字)</span>以二十斤與之<span class='note-inline'>(二十何本作十二)</span>東有秦太師公二寺<span class='note-inline'>(桉綱目神龜元年司徒胡國珍卒追號太上秦公葬以殊禮迎太后母皇甫氏之柩合葬謂之太上秦孝穆君則師字當从各本作上)</span>東寺皇姨所建<span class='note-inline'>(建何作造)</span>素綵布工<span class='note-inline'>(布何作畫)</span>即是漢武帝所立者<span class='note-inline'>(案水經注陽渠水又逕靈臺北望雲物也漢光武所築高六丈方二十步則武帝二字當从各本作光武也)</span>至我正光中<span class='note-inline'>(我字何本無)</span>造明堂於辟雍之西南<span class='note-inline'>(案綱目魏作明堂在太和十五年又六年始祀明堂)</span>設募征格於堂之上<span class='note-inline'>(上字各本作北)</span>曠掖將軍<span class='note-inline'>(案魏書百官志弟九品有曠野將軍從弟九品有偏將軍褊將軍此曠掖二字疑是矌野之訛也)</span>時虎賁駱子淵者<span class='note-inline'>(時字下何本有有字)</span>孝昌年<span class='note-inline'>(孝字上各本有昔字年何作初廣記作中)</span>戌在彭城<span class='note-inline'>(在廣記作於)</span>近洛河<span class='note-inline'>(河何作水)</span>忽見一老翁來<span class='note-inline'>(翁何作公)</span>問何從而來<span class='note-inline'>(廣記作云從何而來各本作從何而來)</span>坐命婢取酒<span class='note-inline'>(坐字上廣記有既字)</span>元寶初甚怪之<span class='note-inline'>(廣記無初字)</span>海陸具備<span class='note-inline'>(備廣記作有)</span>飲訖辭還<span class='note-inline'>(辭還廣記作告退)</span>淥波東傾<span class='note-inline'>(東傾何本作漣漪)</span>唯見一童子<span class='note-inline'>(廣記無唯見二字)</span>可年十五<span class='note-inline'>(五字上廣記有四字)</span>鼻中出血<span class='note-inline'>(出血廣記作血出)</span>　<span class='note-inline'>(大統寺)</span></p>
<p>御道東<span class='note-inline'>(案此三字各本俱在開陽門三字下今移正於此)</span>漢右中將<span class='note-inline'>(何本無將字)</span>又讀書碑一所<span class='note-inline'>(讀書二字何本作讚學顧炎武石經考引作讚學案水經注陸機言太學贊別一碑在講堂西下列石龜蔡邕韓說堂谿典等名太學弟子贊復一碑在外門中今二碑竝無又云石經東有一碑是漢順帝陽嘉元年立漢石經北有晉辟雍行禮碑是太始二年立凡四碑显無所謂讀書讚學碑也)</span>魏文帝作典論云碑<span class='note-inline'>(云當从何本作六案魏志明帝太和四年二月戊子以文帝典論刻石立於廟門之外水經注魏明帝又刊典論六碑附於其次則此云字乃六字之誤也)</span>猶有四□<span class='note-inline'>(□各本俱作存)</span>里有文覺三寶寕遠三寺<span class='note-inline'>(里字下毛本有內字文各本作大桉此十字疑在武定四年大將軍遷石經於潁十二字下刊本誤倒也)</span>遷石經於潁<span class='note-inline'>(桉魏孝靜帝紀武定四年八月遷洛陽石經於鄴隨書經籍志後魏之末齊神武執自洛陽徙於鄴都此潁字當从各本作鄴)</span>有大谷棃承光之柰<span class='note-inline'>(大谷毛作含消棃別有重十斤從樹著地盡化為水如十二字何本無大谷二字亦無承光之柰四字下句承光寺三字上有如字疑此當作有大谷棃如承光之柰)</span>公懿<span class='note-inline'>(公各本作恭)</span>瑯琊人也<span class='note-inline'>(也字何本無)</span>多所制論<span class='note-inline'>(制論各本及廣記俱作造制)</span>復尚公主<span class='note-inline'>(句下廣記有其後謝氏入道為尼亦來含肅見肅尚主十六字)</span>謝作五言詩以贈之<span class='note-inline'>(以字毛本無)</span>其詩曰<span class='note-inline'>(詩毛作詞)</span>無作機上絲<span class='note-inline'>(無字當從各本作今)</span>頗憶纏絲時<span class='note-inline'>(絲字當从各本及廣記作綿)</span>鍼是貫錦物<span class='note-inline'>(錦各本及廣記俱作線)</span>自中恆任絲<span class='note-inline'>(自當从各本及廣記作目)</span>何能衲故時<span class='note-inline'>(衲何本及廣記作納)</span>肅甚有愧謝之色<span class='note-inline'>(廣記作謝甚悵恨)</span>卑身素服<span class='note-inline'>(卑各本俱作畢)</span>不聽樂<span class='note-inline'>(聽字下各本有一音字)</span>道肅一飲一斗<span class='note-inline'>(道各本作見)</span>魚者乃水族之長<span class='note-inline'>(乃何作是)</span>甚是優劣<span class='note-inline'>(甚是何本作是有)</span>沽酒老嫗瓮注[土*瓦]<span class='note-inline'>([土*瓦]是瓨字之誤說文瓨罌長頸受十升讀若洪从瓦工聲此與上下句韻協也)</span>妓兒擲絕在虛空<span class='note-inline'>(絕當从各本作繩廣記作袖)</span>臣始解此是習字<span class='note-inline'>(始廣記作思)</span>時給事中劉縞<span class='note-inline'>(縞各本作鎬)</span>遠來降者好之<span class='note-inline'>(好之各本作飲焉)</span>元乂欲為之設茗<span class='note-inline'>(之字何本無)</span>下官雖生於水鄉<span class='note-inline'>(雖字毛本無)</span>　<span class='note-inline'>(報德寺)</span></p>
<p>常景為汭頌<span class='note-inline'>(汭頌何本作勒銘)</span>實同土中<span class='note-inline'>(同當从何本作曰)</span>□夏下風<span class='note-inline'>(續古文苑引作函夏同風)</span>詳觀古列考見邱墳<span class='note-inline'>(何本古字下缺一字考見作列見續古文苑引作詳觀古昔列見邱墳)</span>周餘九列<span class='note-inline'>(列當从何本作裂)</span>天地發揮<span class='note-inline'>(揮何本作輝)</span>璽運會昌龍圖受命<span class='note-inline'>(續古文苑此八字當衍)</span>永懷保定<span class='note-inline'>(保毛作寶)</span>流美洪模<span class='note-inline'>(模毛作謨)</span>道東有四館一曰歸正二曰歸德三曰慕化四曰慕義<span class='note-inline'>(案歸正等皆里名也不得言館案綱目魏於洛水橋南御道東作金陵燕然扶桒崦嵫四館道西立歸正歸德慕化慕義四里以處四方降者則此當从各本作道東有四館一名金陵二名燕然三名扶桒四名崦嵫道西有四館一曰歸正二曰歸德三曰慕化四曰慕義道西有四館之館當作里)</span>寶寅恥與夷人同□<span class='note-inline'>(□各本作列)</span>□□至都久間阿郍[肱-月+舟]來朝<span class='note-inline'>(此十一字毛本作蠕蠕主郁久間阿郍肱來朝郍當从何本作那案蠕蠕國名也郁久間三字姓也阿那肱三字名也當作蠕蠕主郁外間阿那肱來朝案魏書肅宗紀阿那肱作阿那壞)</span>單于來朝<span class='note-inline'>(單字上疑當有南字)</span>莫不歡附<span class='note-inline'>(歡何本作款)</span>綠樹垂庭<span class='note-inline'>(樹各本作桺)</span>別立市於樂水南<span class='note-inline'>(樂當从各本作洛)</span>民間謂永橋市<span class='note-inline'>(謂何作為市何作寺非是)</span>遇牆亦倒<span class='note-inline'>(亦毛作則)</span>醜奴破<span class='note-inline'>(破字下各本有滅字)</span>可覓誠之<span class='note-inline'>(誠當从各本及廣記作試)</span>園中素有一盲熊<span class='note-inline'>(有何作育無盲字)</span>虞人牽盲熊至<span class='note-inline'>(盲何本作育誤)</span>送師子胡<span class='note-inline'>(胡各本作者)</span>殺師子而返<span class='note-inline'>(殺何本作卻誤)</span>西域胡人所立也<span class='note-inline'>(法苑珠林廣記無胡字)</span>發冢取磚<span class='note-inline'>(冢廣記作墓)</span>華林都堂<span class='note-inline'>(廣記無都字)</span>黃門侍<span class='note-inline'>(廣記無侍字)</span>范友明家奴<span class='note-inline'>(友明廣記作明友)</span>死者曰<span class='note-inline'>(廣記作荅曰)</span>家在城西阜財里<span class='note-inline'>(阜何作準)</span>無所食也<span class='note-inline'>(廣記無也字)</span>或遇飯食<span class='note-inline'>(飯廣記作飲)</span>如似夢中<span class='note-inline'>(廣記無似字)</span>門下錄事張秀攜<span class='note-inline'>(秀攜二字當从法苑珠林廣記作雋字下仝)</span>詣準財里<span class='note-inline'>(準廣記作阜)</span>果有崔暢<span class='note-inline'>(有何作得)</span>秀攜問暢曰<span class='note-inline'>(秀攜當从廣記作雋)</span>有息子涵<span class='note-inline'>(何本作有一息字子涵毛本無一字)</span>年十五而死<span class='note-inline'>(死法苑珠林廣記作亡)</span>秀擕曰<span class='note-inline'>(當作雋曰)</span>在華林園中主人故遣我來問<span class='note-inline'>(廣記作主上在華林園遣我來問是人字當从各本及法苑珠林廣記作上字)</span>秀攜還以實陳聞<span class='note-inline'>(秀攜二字當从法苑珠林作一雋字還廣記作具)</span>后遣攜送涵回家<span class='note-inline'>(廣記無攜字)</span>謂曰<span class='note-inline'>(廣記作拒之曰)</span>急手速去<span class='note-inline'>(急手何本作急急廣記無手字)</span>游於京師<span class='note-inline'>(京師何作京巷法苑珠林作游於京師巷內)</span>黃衣一具<span class='note-inline'>(具廣記作通法苑珠林仝)</span>不敢仰視<span class='note-inline'>(廣記作不仰視天)</span>及兵刃之屬<span class='note-inline'>(兵刃毛本作刀兵)</span>遇疲則止<span class='note-inline'>(各本無遇字)</span>奉終里<span class='note-inline'>(奉字上廣記有一有字)</span>多賣送死人之具<span class='note-inline'>(何本無多字廣記無人字)</span>勿以桒木為欀<span class='note-inline'>(欀當从法苑珠林及廣記作榱)</span>見人發鬼兵<span class='note-inline'>(廣記無人字法苑仝)</span>訴稱是柏棺<span class='note-inline'>(法苑珠林廣記無訴字)</span>主兵吏曰<span class='note-inline'>(廣記無主字法苑珠林有)</span>貨涵發此等之言也<span class='note-inline'>(何本及法苑珠林無等之二字)</span>　<span class='note-inline'>(龍華寺)</span></p>
<p>給輿羽葆鼓吹<span class='note-inline'>(輿字各本及廣記皆無)</span>白殿丹楹<span class='note-inline'>(殿廣記作壁楹各本作檻)</span>飛檐反宇<span class='note-inline'>(反何作峻毛作仄廣記作華)</span>羅衣從風<span class='note-inline'>(衣廣記作綺)</span>諸王豪侈未之有也<span class='note-inline'>(何本無之字)</span>鳴騶夾道<span class='note-inline'>(夾廣記作御)</span>雍嗜口味<span class='note-inline'>(味廣記作食)</span>性多儉恡<span class='note-inline'>(恡廣記作吝)</span>亦常無肉<span class='note-inline'>(各本及廣記作常無肉味)</span>止有韭菹<span class='note-inline'>(菹何作有字下廣記有韭茹二字)</span>崇客李元祐<span class='note-inline'>(客字上廣記有家字)</span>二九一十八<span class='note-inline'>(二九何作二韭廣記一字無)</span>世人即以為譏罵<span class='note-inline'>(何本無為字)</span>善彈箜篌<span class='note-inline'>(廣記作能彈臥箜篌)</span>能為明妃出塞之曲歌<span class='note-inline'>(曲字各本無廣記無能字歌字曲作聲)</span>豔姿善火鳳舞<span class='note-inline'>(火各本作么善字上各本有尤字下有為字廣記作善為逐鳳舞)</span>竝愛傾後室<span class='note-inline'>(室疑宮字之誤)</span>常令徐鼓綠水火鳳之曲焉<span class='note-inline'>(常字上各本俱有逐字火廣記作文)</span>荀潁子文<span class='note-inline'>(各本竝作潁川荀子文)</span>荀生住在何處<span class='note-inline'>(何本無在字)</span>問才曰何往曰往城南<span class='note-inline'>(各本俱作才曰何為住城南)</span>城南有四夷館<span class='note-inline'>(夷字下何本有里字)</span>信非虛言也<span class='note-inline'>(言字何本無)</span>即漢之躍龍閣也<span class='note-inline'>(閣各本作園字)</span>室華蓋之座<span class='note-inline'>(室當从各本作設)</span>　<span class='note-inline'>(高陽王寺)</span></p>
</div>
<div class='div-other'><a id='mulu67' />
<p class='h2'>城西卷<span class='corr'>第</span>四</p><p>土山釣臺<span class='note-inline'>(臺何作池)</span>斜峰入牖<span class='note-inline'>(牖何作墉)</span>竝選雋俊<span class='note-inline'>(俊何作民)</span>至於清晨明景<span class='note-inline'>(明何作美)</span>使梁王愧兔園之游<span class='note-inline'>(園何作苑)</span>太子還總萬幾<span class='note-inline'>(子當从各本作后)</span>拔清河國令<span class='note-inline'>(何本國字下有中二字案魏書百官志有矦伯國中令何本殆据之以增此也)</span>從王國三卿為執戟者<span class='note-inline'>(從當从各本作徙)</span>　<span class='note-inline'>(沖覺寺)</span></p>
<p>侍中司州牧城陽王所立也<span class='note-inline'>(王字下各本有字)</span>永康中<span class='note-inline'>(康當从各本作安)</span>婦生產子<span class='note-inline'>(何本作婦生產子毛本作婦人產子)</span>遣徽特至太原王弟<span class='note-inline'>(特何本作馳詔毛作特詔)</span>連索酒飲之<span class='note-inline'>(何本無連字)</span>祖仁一門<span class='corr'>刺</span>史<span class='note-inline'>(何本無祖仁二字)</span>皆是徽之將<span class='note-inline'>(將字下各本有校字)</span>少有舊恩<span class='note-inline'>(少各本作以)</span>故往投之<span class='note-inline'>(何本無故字)</span>時聞尒朱兆募城陽王甚重<span class='note-inline'>(時何作始)</span>我有黃金二百斤<span class='note-inline'>(何本無黃字)</span>祿位隆重<span class='note-inline'>(祿位何本作位望)</span>盡送致兆<span class='note-inline'>(何本無致字)</span>猶不滿數<span class='note-inline'>(滿毛作充)</span>積禍之門<span class='note-inline'>(禍何作惡)</span>殃所畢集<span class='note-inline'>(何作餘殃所集)</span>徽即托㝱增金馬<span class='note-inline'>(增字下各本有徽字)</span>雖魏矦之笞田蚡<span class='note-inline'>(魏字下何本有其字)</span>閹官楊王桃湯所立也<span class='note-inline'>(案魏書閹官傳王溫字桃湯陽字當从各本衍)</span>惟桃湯所建僧寺<span class='note-inline'>(所建何作獨造)</span>世人稱□英雄<span class='note-inline'>(□何作之)</span>工踰昭義<span class='note-inline'>(義字疑儀字之訛)</span>最為入室<span class='note-inline'>(入室各本作人寶)</span>　<span class='note-inline'>(宣忠寺)</span></p>
<p>寺在西陽門外三里御道南<span class='note-inline'>(寺字當衍)</span>項背日月光明金神號曰佛<span class='note-inline'>(金何作胡)</span>時白馬負而來<span class='note-inline'>(負字下何本有經字)</span>自此從後<span class='note-inline'>(從當从各本作以)</span>形貌醜陋<span class='note-inline'>(醜廣記作寢)</span>不可解<span class='note-inline'>(解字上廣記有一得字)</span>胡太后聞之<span class='note-inline'>(廣記無聞之二字)</span>時亦有洛陽人<span class='note-inline'>(各本及廣記無亦字)</span>當有爵否<span class='note-inline'>(何本作當有官爵廣記無否字)</span>經十餘日<span class='note-inline'>(各本及廣記作經月餘)</span>法和父喪<span class='note-inline'>(喪廣記作亡)</span>大竹者杖<span class='note-inline'>(當从廣記作大竹箭者苴杖)</span>造十二辰歌<span class='note-inline'>(造字上何本及廣記有一初字)</span>　<span class='note-inline'>(白馬寺)</span></p>
<p>盡皆湮滅<span class='note-inline'>(湮何作埋)</span>惟此寺獨存<span class='note-inline'>(惟字下何本有有字)</span>此是浴室<span class='note-inline'>(室何本作堂)</span>當時園池平衍<span class='note-inline'>(池當从何本作地)</span>葭菼被岸<span class='note-inline'>(菼何本作芙)</span>雍西刺史<span class='note-inline'>(西各本作州)</span>　<span class='note-inline'>(光寶寺)</span></p>
<p>僧摩羅所立也<span class='note-inline'>(僧各本作曇)</span>隔院竝門<span class='note-inline'>(院各本作牆)</span>凡聞見<span class='note-inline'>(凡字下各本有所字)</span>作祗洹寺一所<span class='note-inline'>(何本無寺字)</span>丹素發彩<span class='note-inline'>(素毛作青發毛作炫)</span>花果蔚茂<span class='note-inline'>(花何作珍)</span>嘉木被庭<span class='note-inline'>(木毛作樹)</span>閻浮所無<span class='note-inline'>(無字下何本有也字)</span>侍中尚書令<span class='note-inline'>(何本無令字)</span>辨慧清恬<span class='note-inline'>(恬各本作悟)</span>萬國齊珍<span class='note-inline'>(珍何作臻)</span>金蟬耀首<span class='note-inline'>(金蟬何作貂蟬)</span>春風扇揚<span class='note-inline'>(揚毛作桺誤)</span>莫不飲其元奧<span class='note-inline'>(飲何作領)</span>荊州秀才張裴裳為五言<span class='note-inline'>(裳字下各本有常字)</span>異秋花共色<span class='note-inline'>(秋當从各本作林)</span>子明八日而醉眠<span class='note-inline'>(日當从各本作斗)</span>市南有皇女臺<span class='note-inline'>(南字上何本有東字)</span>臺中有侍中矦釗宅<span class='note-inline'>(釗考魏書當从各本作剛)</span>足蹟所履<span class='note-inline'>(足何作人)</span>市南有調音樂律二里<span class='note-inline'>(律何作肆)</span>有田僧超者<span class='note-inline'>(廣記無者字)</span>善吹笳<span class='note-inline'>(善廣記作能)</span>能為壯士歌<span class='note-inline'>(廣記無能字)</span>虐吏充斥<span class='note-inline'>(虐當从各本作虎)</span>朝廷為旰食<span class='note-inline'>(為字下各本有之字)</span>僧超吹壯士笛曲於後<span class='note-inline'>(笛字下何本有歌字)</span>威名早著<span class='note-inline'>(早何作卓)</span>二十餘年<span class='note-inline'>(二何作三)</span>攻無全城<span class='note-inline'>(全何本作牢誤)</span>廷伯每臨場<span class='note-inline'>(場何本作陳廣記作敵)</span>單馬入陳<span class='note-inline'>(句上何本有延伯二字)</span>威鎮戎豎<span class='note-inline'>(鎮何作振)</span>射僧超亡<span class='note-inline'>(射何作中)</span>謂伯牙之失鍾子期<span class='note-inline'>(何本無子字)</span>善能釀酒<span class='note-inline'>(能廣記作於)</span>時暑赫晞<span class='note-inline'>(晞何作曦廣記作劉屬下句)</span>其酒不動<span class='note-inline'>(其酒廣記作酒味)</span>飲之香美而醉<span class='note-inline'>(而字各本在醉字下屬下句讀)</span>經月不醒<span class='note-inline'>(廣記作而不易醒)</span>京師朝貴多出郡登藩<span class='note-inline'>(廣記作京師朝貴出郡者)</span>以其遠至<span class='note-inline'>(廣記作以其可至遠)</span>亦曰騎驢酒<span class='note-inline'>(曰各本及廣記皆作名)</span>永熙年中<span class='note-inline'>(廣記無年字)</span>齋酒之藩<span class='note-inline'>(藩廣記作任)</span>逢路盜賊<span class='note-inline'>(何本作路逢刧盜賊賊字屬下句廣記作中夜逢刧盜)</span>飲之即醉<span class='note-inline'>(廣記作盜飲之皆醉)</span>皆被禽獲<span class='note-inline'>(被廣記作備)</span>因復命禽奸酒<span class='note-inline'>(因字下何本及廣記皆有一此字命何本作為廣記作名)</span>市北慈孝奉終二里<span class='note-inline'>(北字下毛本有有字)</span>里內之人<span class='note-inline'>(何本無之字)</span>有輓歌孫巖<span class='note-inline'>(歌字下廣記有者字)</span>巖因怪之<span class='note-inline'>(因廣記作私)</span>似野狐尾<span class='note-inline'>(廣記無野字)</span>妻臨去<span class='note-inline'>(妻廣記作甫)</span>鄰人追之<span class='note-inline'>(追毛作逐廣記仝)</span>變成一狐<span class='note-inline'>(成廣記作為)</span>行路人見而悅近之<span class='note-inline'>(行字下廣記有於道二字無近字何本作行於道路人見而悅之)</span>皆被截髮<span class='note-inline'>(何本及廣記皆字上有行者二字廣記無皆字)</span>當時有婦人著綵衣者<span class='note-inline'>(廣記無有字)</span>皆指為狐魅<span class='note-inline'>(廣記無皆字)</span>四月有此至秋乃止<span class='note-inline'>(至字何本在此字上)</span>層樓□□<span class='note-inline'>(□□各本作對出)</span>不聽金銀錦繡<span class='note-inline'>(不字上何本有議字)</span>㪅納河內人<span class='note-inline'>(法苑珠林引無人字)</span>英聞梁氏嫁<span class='note-inline'>(法苑珠林引無氏字)</span>卿忘我也<span class='note-inline'>(法苑珠林引也作耶)</span>子集驚怖<span class='note-inline'>(怖法苑珠林作怪)</span>亦變為茅馬<span class='note-inline'>(為法苑珠林作成)</span>盡化為蒲人<span class='note-inline'>(法苑珠林無化字)</span>舍宅為寺<span class='note-inline'>(舍宅法苑珠林作遂舍)</span>可高丈餘<span class='note-inline'>(丈法苑珠林及廣記作尺)</span>儗為金色<span class='note-inline'>(為字上法苑珠林及廣記有貨字)</span>今取卿兒醜多<span class='note-inline'>(醜何作丑)</span>以償金色焉<span class='note-inline'>(償法苑珠林及廣記作充焉毛本及廣記作馬氏法苑仝二字屬下句)</span>心不遑安<span class='note-inline'>(法苑珠林及廣記作而心不安)</span>慶年五十<span class='note-inline'>(十字下法苑珠林及廣記有餘字)</span>象自然金色<span class='note-inline'>(然何作有廣記作象忽自然金色)</span>一里之內<span class='note-inline'>(一廣記作鄰法苑仝)</span>皆來觀覩<span class='note-inline'>(覩廣記作矚下有焉字)</span>遂改準財里<span class='note-inline'>(毛本無里字)</span>皇宗所立也<span class='note-inline'>(立毛本作居)</span>縹囊紀慶<span class='note-inline'>(縹各本作珠)</span>擅出海之富<span class='note-inline'>(擅廣記作阻)</span>洞連房<span class='note-inline'>(洞廣記作阿)</span>高臺芳樹<span class='note-inline'>(樹當从毛本作榭)</span>常與高陽爭衡<span class='note-inline'>(衡何作行)</span>以金五色績為繩<span class='note-inline'>(績何作續毛本無金字色字下有絲字廣記作以五色絲為繩)</span>在山谷為宼也<span class='note-inline'>(也廣記作耶)</span>即相率歸降<span class='note-inline'>(廣記無即字)</span>琛在秦州<span class='note-inline'>(州廣記作中)</span>號曰追風赤驥<span class='note-inline'>(何本無驥字)</span>其次有七百里者<span class='note-inline'>(其字各本無廣記仝者何本作馬)</span>琛常語人<span class='note-inline'>(各本俱無常字廣記有)</span>晉室石崇<span class='note-inline'>(何本無晉室二字)</span>畫卯雕薪<span class='note-inline'>(卯各本作茆桉杜臺卿玉燭寶典寒食城市多鬥雞卵之戲出古之豪家食稱畫卵今代猶染藍茜加雕鏤遞相餉遺此卯字當从廣記作卵)</span>金瓶銀瓮百餘口甌檠盤盒稱是自餘<span class='note-inline'>(此十五字何本錯簡在皆從西域而來句下)</span>自餘酒器<span class='note-inline'>(自廣記作其何本無酒器二字)</span>繡纈油綾絲綵越葛錢絹等不可勝計<span class='note-inline'>(廣記無此十五字纈何作緹絹字下有布字計何作數)</span>三日不起<span class='note-inline'>(起字上廣記有能字)</span>江陽王繼來省疾<span class='note-inline'>(何本脫王字)</span>謂曰<span class='note-inline'>(廣記作論之曰)</span>寶貨多融<span class='note-inline'>(多字下何本及廣記有一於字)</span>繼笑曰<span class='note-inline'>(廣記無笑字)</span>錢絹露積於廊者<span class='note-inline'>(者廣記作廡間)</span>賜百官負絹<span class='note-inline'>(何本無負字)</span>任意自取<span class='note-inline'>(取廣記作量)</span>負絹過性<span class='note-inline'>(性當从廣記作任)</span>蹶倒傷踝<span class='note-inline'>(此句下廣記有太后即不與之今其空出時人笑焉十四字)</span>太后問侍中何少<span class='note-inline'>(問字下廣記有曰字)</span>寶塔高凌<span class='note-inline'>(凌何本作臨廣記作壯)</span>四月初八日<span class='note-inline'>(初當从何本及廣記衍)</span>京師士女<span class='note-inline'>(師廣記作都)</span>亦不是過<span class='note-inline'>(過字下廣記有也字)</span>□樹出雲<span class='note-inline'>(□各本作高)</span>　<span class='note-inline'>(法雲寺)</span></p>
<p>欲起義兵<span class='note-inline'>(欲何作故)</span>逃命江右<span class='note-inline'>(右各本作左)</span>臣在本朝之日<span class='note-inline'>(在字何本無)</span>鴛鸞接翼<span class='note-inline'>(鸞何作鴦)</span>叙錄存歿<span class='note-inline'>(叙何作收)</span>凡見敬禮如親比<span class='note-inline'>(親各本作此句斷以此字屬下句非是)</span>今便言旋闕下<span class='note-inline'>(闕下何作詣闕)</span>然國既邊地<span class='note-inline'>(何本無既字)</span>　<span class='note-inline'>(追光寺)</span></p>
<p>傳之於西域<span class='note-inline'>(毛本無之字)</span>沙門常東向遙禮之<span class='note-inline'>(沙字上各本重有西域二字)</span>　<span class='note-inline'>(融覺寺)</span></p>
<p>禪皋顯敞<span class='note-inline'>(禪當从何本作神)</span>是以溫子昇云<span class='note-inline'>(昇字下當从各本有碑字)</span>　<span class='note-inline'>(大覺寺)</span></p>
<p>適茲藥土<span class='note-inline'>(藥當从何本作樂毛作洛非)</span>故立此寺以憩之<span class='note-inline'>(寺字下何本有一俾字)</span>檐拂高松<span class='note-inline'>(松何作樬)</span>盡天地之西垂<span class='note-inline'>(垂當从何本作陲)</span>今始有沙門焉子善提拔陁<span class='note-inline'>(善各本作菩毛本無焉子二字陁字下有至焉二字)</span>自云北行一月日<span class='note-inline'>(何本無日字)</span>北行十一日<span class='note-inline'>(一何作二)</span>最為强大<span class='note-inline'>(何本無强字)</span>民殷多<span class='note-inline'>(殷字下何本有富字以多字屬下句)</span>沙門問其南方風俗<span class='note-inline'>(沙門二字上何本重有京師二字)</span>亦與西國大秦安息身毒諸國<span class='note-inline'>(西國之國字當从各本作域)</span>浮浪乘風<span class='note-inline'>(浪何本作海)</span>愛人好事<span class='note-inline'>(事何本作士)</span>夙善元言<span class='note-inline'>(夙何本作尤)</span>安置佛徒<span class='note-inline'>(佛何本作僧)</span>暉遂造人中夾貯象一軀<span class='note-inline'>(貯當是紵之訛)</span>其年冬而京師遷鄴<span class='note-inline'>(何本無而字)</span>　<span class='note-inline'>(永明寺)</span></p>
</div>
<div class='div-other'><a id='mulu68' />
<p class='h2'>城北卷<span class='corr'>第</span>五</p><p>有羽林馬僧相善觝角戲<span class='note-inline'>(何本無有字)</span>虎賁張車<span class='note-inline'>(車字下何本有渠字桉魏書靈后補傳太后從子都統僧敬與備身左右張車渠等數十人謀殺乂復奉太后臨朝則此當从何本補一渠字也)</span>宣武場<span class='note-inline'>(場字下何本有在字)</span>　<span class='note-inline'>(禪虛寺)</span></p>
<p>凝圓寺<span class='note-inline'>(圓何本作[糸-八])</span>閹官濟州刺史賈璨所立也<span class='note-inline'>(璨何作燦桉魏書閹官傳作粲)</span>注即漢太上王廣處<span class='note-inline'>(此處疑有脫誤)</span>洛陽城東北有上高景<span class='note-inline'>(景字各本作里字此誤也)</span>洛陽城東北上高里<span class='note-inline'>(陽字當从各本衍)</span>李元謙樂雙聲語<span class='note-inline'>(樂何作能)</span>是誰弟宅過佳<span class='note-inline'>(過佳何作遇值毛作遇佳皆誤)</span>凡婢雙聲<span class='note-inline'>(凡古音芃故曰雙聲何本作此誤)</span>神龜元年<span class='note-inline'>(桉釋者志惠生使西域在熙平十年)</span>唯土谷渾城左右<span class='note-inline'>(土當从各本作吐下仝)</span>土谷渾所吞<span class='note-inline'>(吞何作居誤)</span>今城是土谷渾弟二息<span class='note-inline'>(城字下各本俱有內主二字)</span>□中國佛與菩薩<span class='note-inline'>(□各本作城國各本作圖)</span>人有患<span class='note-inline'>(人何作人)</span>即得陰愈<span class='note-inline'>(何本無即字)</span>及諸宮塔<span class='note-inline'>(宮何作象)</span>幅上隸書<span class='note-inline'>(幅各本作旛)</span>云太和十九年<span class='note-inline'>(云字上各本有多字)</span>唯有一幅<span class='note-inline'>(幅各本作旛)</span>是姚秦時旛<span class='note-inline'>(秦何作興太平御覽亦作興)</span>居喪者翦髮劈面以為哀戚髮長四寸<span class='note-inline'>(劈當是剺字之訛四何本作五廣記無劈面以為哀戚髮七字)</span>有商將一比邱<span class='note-inline'>(商字下何本有胡字)</span>石毘盧旃<span class='note-inline'>(石當从各本作名)</span>今輙將吳國沙門來<span class='note-inline'>(吳各本作異)</span>王言令我見佛<span class='note-inline'>(言毛作曰)</span>令覆瓮之影<span class='note-inline'>(何作今之覆瓦之影)</span>非皮非□<span class='note-inline'>(何本作非皮綵□毛作繪)</span>案于闐境<span class='note-inline'>(境字上各本有國字)</span>五穀甚豐<span class='note-inline'>(穀何作果訛也)</span>食則麴麥<span class='note-inline'>(麴麥何作麥麩)</span>文字與波羅門同<span class='note-inline'>(波何本作婆)</span>入漢槃陀國<span class='note-inline'>(漢李延壽北史西域傳作渴)</span>至鉢盂城<span class='note-inline'>(桉北史西域傳鉢盂作鉢和下波斯國作波知國烏場國作烏萇國乾陀羅無羅字又上朱駒國作朱居國殆梵音無定字也)</span>復呪池龍<span class='note-inline'>(何本作就池呪龍)</span>即徙之蔥嶺山<span class='note-inline'>(即字上何本有王字)</span>長坂千里<span class='note-inline'>(長何作危)</span>方此則夷<span class='note-inline'>(方何作對)</span>依約中下<span class='note-inline'>(下何作夏)</span>水皆西流<span class='note-inline'>(此句下何本有入西海三字廣記與此仝)</span>人民決水以種<span class='note-inline'>(人字上廣記有其上二字以何作而)</span>聞中國<span class='note-inline'>(國字下各本有田字)</span>天何由可共期也<span class='note-inline'>(廣記無共字)</span>天氣已冷<span class='note-inline'>(冷何作寒)</span>十月之初<span class='note-inline'>(之初何作初旬)</span>至喝噠國<span class='note-inline'>(至何作入喝當从何本及魏書作嚈)</span>以氊為屋<span class='note-inline'>(屋何作衣)</span>皆來朝賀<span class='note-inline'>(賀何作貢)</span>王張大氊<span class='note-inline'>(張何本作居)</span>以四金鳳皇為牀腳<span class='note-inline'>(何本無四字)</span>頭帶一角<span class='note-inline'>(帶各本作戴)</span>團圓垂下<span class='note-inline'>(垂下各本作下垂)</span>境土甚狹<span class='note-inline'>(何本無土字)</span>多致難艱<span class='note-inline'>(難艱當从各本作艱難)</span>此國漸出蔥嶺<span class='note-inline'>(何本無此國二字)</span>望風謝路耳<span class='note-inline'>(何本無耳字)</span>國王精食<span class='note-inline'>(食各本作進)</span>唯從空山<span class='note-inline'>(從當从各本作徙)</span>國王見宋雲云大魏使來<span class='note-inline'>(璜川吳氏本作國王見大魏使宋雲來)</span>龍王瞋怒<span class='note-inline'>(怒何作恚)</span>非直條縫明見<span class='note-inline'>(縫何本作縱)</span>至於細縷亦新<span class='note-inline'>(新當从各本作彰)</span>王城北八十里<span class='note-inline'>(八十何作十八)</span>若水踐泥<span class='note-inline'>(水何本作以)</span>金象六千軀<span class='note-inline'>(千何作十)</span>如來苦行投身餓虎之處<span class='note-inline'>(餓毛本作餵)</span>溫熾已扇<span class='note-inline'>(熾何作風)</span>矚此芳景<span class='note-inline'>(矚何作屬)</span>目入神定<span class='note-inline'>(目當从各本作因)</span>以金傅之<span class='note-inline'>(何作以金箔帖之)</span>隔小嶺<span class='note-inline'>(小毛本作山)</span>遂立敕為王<span class='note-inline'>(當从各本作勒)</span>好祀鬼神<span class='note-inline'>(祀何作事)</span>手持刀<span class='note-inline'>(持何作捉)</span>莫能責之<span class='note-inline'>(莫何作未)</span>宋雲曰<span class='note-inline'>(曰字上各本有一荅字)</span>遠求經典<span class='note-inline'>(典何作論)</span>未敢言疲<span class='note-inline'>(言何作告)</span>不無頓弊<span class='note-inline'>(頓何作損)</span>宋雲初謂王是夷人不可以禮責<span class='note-inline'>(何本謂作見不字上有謂字)</span>冰有大小<span class='note-inline'>(冰當从各本作水)</span>我見魏主則拜<span class='note-inline'>(我字下何本有一親字)</span>我一坐讀書<span class='note-inline'>(一各本作亦)</span>時跋跋提國<span class='note-inline'>(各本少一跋字)</span>與乾陀羅王<span class='note-inline'>(何本無羅字)</span>復西行三月<span class='note-inline'>(月何作日)</span>至辛頭河<span class='note-inline'>(頭字下各本有大字)</span>十二年□<span class='note-inline'>(□各本作中)</span>復西行十三日<span class='note-inline'>(何本無十字)</span>推其本源<span class='note-inline'>(源法苑珠林引作緣)</span>與弟子游化此土<span class='note-inline'>(弟字上法苑珠林有一諸字)</span>我入涅槃三百年<span class='note-inline'>(三何作二)</span>此處起浮圖<span class='note-inline'>(此字上法苑珠林有一在字)</span>二百年來<span class='note-inline'>(二何作三)</span>累牛糞為塔<span class='note-inline'>(累當从法苑珠林作壘)</span>王怪此童子<span class='note-inline'>(句下何本有即此童子四字)</span>然後止<span class='note-inline'>(法苑珠林作然後始定)</span>王始㪅廣塔基<span class='note-inline'>(法苑珠林無始字)</span>從此構木<span class='note-inline'>(此法苑珠林作地)</span>階砌櫨栱<span class='note-inline'>(櫨何作楹)</span>上有鐵柱<span class='note-inline'>(柱何作棖)</span>高三尺<span class='note-inline'>(法苑珠林作高三百尺)</span>糞塔如初<span class='note-inline'>(塔何作垢)</span>在大塔南三步<span class='note-inline'>(三步法苑珠林作三百步)</span>婆羅門不信是糞<span class='note-inline'>(法苑珠林婆字上有時有二字)</span>以手探看<span class='note-inline'>(看法苑珠林作之)</span>天火所燒<span class='note-inline'>(所當從法苑珠林作七)</span>無有能上者<span class='note-inline'>(有何作由無者字)</span>悉在上<span class='note-inline'>(在字下何本有樓字)</span>塔內物事<span class='note-inline'>(物當从何本作佛)</span>旭日始開<span class='note-inline'>(開何作升)</span>覆於其上<span class='note-inline'>(於字何本在下句後字上)</span>則有禍變<span class='note-inline'>(則何本及御覽竝作即)</span>其形正圓<span class='note-inline'>(圓法苑珠林作直)</span>高二丈<span class='note-inline'>(高字上法苑珠林有舉字)</span>能與世人表吉凶<span class='note-inline'>(表何作報表字下法苑珠林有作字凶字下有之徵二字)</span>觸之若吉<span class='note-inline'>(觸字上法苑珠林有以指二字)</span>錦香袋五百枚<span class='note-inline'>(袋當从何本作囊)</span>王公卿幡<span class='note-inline'>(卿字下何本有士字)</span>以銅摹寫<span class='note-inline'>(銅何作鍮)</span>須禁日取之<span class='note-inline'>(禁何作藥誤)</span>至那迦羅阿國<span class='note-inline'>(阿何作訶)</span>值有動<span class='note-inline'>(各本竝作重時)</span>二人勝之<span class='note-inline'>(二當从何本作一)</span>見佛影入山窟十五步<span class='note-inline'>(入山二字何本在窟字下)</span>近看暝然不見<span class='note-inline'>(何本無不見二字)</span>始見容顏挺特<span class='note-inline'>(見字下何本有其相二字)</span>窟前有方石<span class='note-inline'>(何本無有字)</span>山下有六佛<span class='note-inline'>(六各本作大)</span>并為七塔<span class='note-inline'>(七何本作大)</span>塔南石銘云<span class='note-inline'>(塔字上毛本有七字)</span>　<span class='note-inline'>(凝圓寺)</span></p>
<p>正光二年<span class='note-inline'>(桉魏書釋老志惠生於正光三年冬還京師)</span>戶十萬九千餘<span class='note-inline'>(九何作六)</span>劉長秋□<span class='note-inline'>(□毛本作寺)</span>嵩高中有闕居寺<span class='note-inline'>(闕當从何本作閒)</span></p>
</div></div>
</div><!-- end of div[@id='body'] -->
</body></html>