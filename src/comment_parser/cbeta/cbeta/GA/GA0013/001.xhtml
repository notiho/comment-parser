<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>七塔寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-other'><a id='mulu2' /><p style="margin-left:0em;text-indent:2em">七塔寺位於浙江鄞縣寧波市東五里，南海之北，與延慶、阿育王、天童並峙，稱四明四大叢林。寺始創於唐大中十二年（八五八），時有分寧令任景求者，捨宅為寺，號「東津禪院」，敦請心鏡奐禪師居之，卽本寺開山第一代也心鏡奐禪師原主天童寺，咸通元年（八六〇），浙東剡寇裘甫，掠奪四明，縱兵晝入，心鏡晏坐禪定，神色不動，賊衆驚愕，作禮而退明年（八六一），郡紳奏請改名「棲心寺」，以旌其德焉宋大中祥符元年（一〇〇八）賜額「崇壽寺」明洪武二十年（一三八七），因南海梅岺山寶陀寺懸於海邊，乃徙建於本寺空地，奏請改棲心為「補陀寺」，故寧俗尚有本寺卽南海普陀之說永樂年間，僧寺俱廢，旋復建棲心寺明永樂、宣德、天順三朝，各有增建；淸初順治、康熙兩朝，亦各有營修咸豐十一年（一八六一），寺殿悉遭兵燬迨光緒十六年（一八九〇）慈運慧禪師為主席，辛苦經營，大力復建殿宇，閱三十餘載始竣事，漸復淸初之舊觀，是為本寺中興第一代復於光緒二十一年（一八九五）進京請領龍藏，并勒賜寺額「報恩寺」以康熙時建七浮圖於寺前，俗人乃呼為「七塔寺」，本寺全稱為「七塔報恩禪寺」者以此民國以還，傳戒講經，設藏經樓，立佛學院，大振臨濟宗風民國二十四年（一九三五）溥常長老倩陳寥士居士纂修寺志，博引旁徵，成志八卷，分門為八：圖記、金石、沿革、建置、僧譜、法要、產業、藝文，書前有題辭五篇、序九家、圖像七幅，後附以補正。寺之建置沿革分記於圖記、沿革與建置三門；佛教文獻則分編於金石、僧譜與法要三門，收羅弘富，可與天童寺志並列矣！茲據民國二十六年（一九三七）排印本景印。</p>
</div>
<div class='div-other'><a id='mulu3' />
<div class='div-other'><a id='mulu4' />
<div class='div-other'><a id='mulu5' />
<p class='h3'>七塔寺志題辭</p><p style="margin-left:0em;text-indent:0em;" class="lg-abnormal"><div class='lg-row'>泱泱海水　杳杳蒼穹　巍巍七塔　兀兀靈鍾　東津禪院　肇唐大中　初祖心鏡　拈花正宗</div>
<div class='lg-row'>威鎮毒蟒　德感神龍　入那伽定　剡寇潛鋒　崇壽題額　補陀鳩工　宋元逮明　興廢重重</div>
<div class='lg-row'>迭經刦火　紺宇塵封　迄於季　法運再隆　中興慈祖　略偉圖宏　高建法幢　式煥金容</div>
<div class='lg-row'>五百羅漢　鎮山之雄　奏請龍藏　募鑄大鐘　彌陀寶殿　萬緣喜同　百廢俱舉　羣材集中</div>
<div class='lg-row'>頡頏育王　媲美觀宗　輝揚雪竇　法流天童　燈燈續焰　繼紹芳蹤　化被四明　名聞崆峒</div>
<div class='lg-row'>弈弈靈光　今推溥公　誕降湘南　卓錫甬東　戒壇法座　華雨漫空　臺瀛緬印　十方雲從</div>
<div class='lg-row'>凡茲盛業　宜標管彤　不有寺志　曷垂無窮　仗斯擎　成其大功　披圖按　指掌羅胸</div>
<div class='lg-row'>勒之金石　昭示纖洪　藏之名山　垂跡梵宮　播之藝文　江筆花濃</div>
<div class='lg-row'>按之譜牒　支派衍通　傳鐙光遠　壽世文鴻　萬禩千秋　丕振宗風</div>
</p><p style="margin-left:22em">粵東許聖妙</p>
</div>
<div class='div-other'><a id='mulu6' />
<p class='h3'>次水月上人〈感懷〉原韵，題七塔寺志</p>
<div class="lg regular" style="margin-left:0em;"><div class='lg-row'>勤磨古鏡發新明　幻作人寰一化城　盡導迷流歸覺海　更憑仙筆助文情　廢興舊事殷殷記　緇素遺聞細細評</div>
<div class='lg-row'>珍重甬東留七塔　天童雪竇共長庚</div>
</div><p style="margin-left:16em">丙子初夏，雪竇山人太虛</p>
</div>
<div class='div-other'><a id='mulu7' />
<p class='h3'>七塔寺志讚</p>
<div class="lg regular" style="margin-left:0em;"><div class='lg-row'>南海之北　甬江之東　寺名七塔　始唐大中　觀宗延慶　育王天童　名藍楚楚　並峙稱雄</div>
<div class='lg-row'>觀音徙跡　臨濟遺風　宗演教　與藥施功　憐斯病苦　導彼羣蒙　虛空有盡　厥志無窮</div>
</div><p style="margin-left:15em">丙子夏，觀宗弘法沙門寶靜</p>
</div>
<div class='div-other'><a id='mulu8' />
<p class='h3'>題七塔報恩寺志並贈溥常上人</p>
<div class="lg regular" style="margin-left:0em;"><div class='lg-row'>忍將歲月任蹉跎　蒿目中原感慨多　救國無能慚學子　潔身有意羨頭陀　入山漸覺塵心澹　出世方知壯志磨</div>
<div class='lg-row'>咫尺浮圖憑寄托　甬東勝跡博君呵</div>
</div><p style="margin-left:22em">夢麟金鼎</p>
</div>
<div class='div-other'><a id='mulu9' />
<div class="lg regular" style="margin-left:0em;"><div class='lg-row'>羅漢五百浮屠七　佛法無邊信唯一</div>
<div class='lg-row'>聲教功教兩可傳　寥士作志寫其實</div>
</div><p style="margin-left:2em">寥士先生纂《七墖寺志》原題</p>
<div style="margin-left:6em">梁寒操<img src='../images/GA015pa007_01.gif' alt='GA015pa007_01.gif' /></div>
</div></div>
<div class='div-xu'><a id='mulu10' />
<div class='div-xu'><a id='mulu11' />
<p class='h3'>七塔報恩寺志序</p><p style="margin-left:0em;text-indent:2em">七塔報恩寺，初名東津禪院，建於唐大中十二年，迄今已歷千有七十餘年矣。住持溥常上人以佛事不可不傳，故囑陳寥士居士作志以傳之。舉凡寺之如何創立，如何中興，以及歷代古德之言行，莫不詳載靡遺，俾後之讀者，能有所則效。余讀此志，於其歷代古德中，得可師可法者兩人焉：曰心鏡禪師、曰慈運禪師。心鏡禪師，唐代人。咸通元年有寇入寺，欲加以焚掠。師方宴坐入定，不驚不怖。寇異之，作禮而退，寺賴以全。夫眾生之所以輪廻六道，不得止息者，心動故也。欲息輪廻，必須先息動心；欲息動心，則非禪定不為功。師能精修禪定，獲證三昧，宜其為刀兵水火之所不能驚，危急存亡之所不能動也。慈運禪師，清朝人，光緒庚寅入主是寺。知佛法非多聞薰習，不能悟入，乃赴都請得大藏經，藏之於寺，寺遂改稱報恩寺。自是而後，學人乃得從聞而思，從思而修，不至空腹高心，盲修瞎練。寺之得以中興者，慈運禪師之力也。此二禪師非特於寺為難能可貴，抑亦佛法東漸以來，所不可多遘者也。余之得知有此二師，使余能有所則效者，寥士居士作志之功德也。噫！寥士居士之功德不朽矣。寥士居士之功德不朽，亦溥常上人之功德不朽也。是為序。</p>
<p style="margin-left:2em">民國二十五年丙子冬，豫章梅光羲</p>
</div>
<div class='div-xu'><a id='mulu12' />
<p class='h3'>七塔寺志序</p><p style="margin-left:0em;text-indent:2em">今何時乎？天地晦冥，賢人否塞，百無可述，倫紀盪然。惟有一事差强人意者，則邦國志乘、地方文獻，遠紹旁搜，規撫百緒；鉤沈彙逸，盪鬱千芳。如各處縣志、寺志之修輯，皆其例也。吾友陳子寥士，蓄其精銳，若朝氣之奔騰；遭厥蹇屯，類夜郎之流放。夙好丹鉛，雅耽禪悅，久更憂患，彌多述作。邇徇溥常上人之請，有《七塔寺志》之作。吉光片羽，莫非異珍；暮磬晨鐘，皆成逸響。識梵宮之掌故，貝葉頻翻；聽滄海之潮音，天花初散。摩挲唐塔，枯劫未湮；供養湘珉，傳燈無恙。稱小補陀，記華鬘之色界；宣大乘教，著衣鉢之聲聞。三千大千，佛光永被；一塵一剎，慧業純昌。誦般若之經，迹符南海；續伽藍之記，紙貴洛陽。七塔之影頡䀪，俯臨佛地；四明之山崒嵂，遙接禪天。斯寺也，在唐曰棲心，在宋曰崇壽，在明曰補陀，在清曰報恩。一脉綿延，香火未絕；十方稱讚，聖善頻生。名德高僧，發揚光大；棒喝拈花，各參體要。而鉤稽沿革，夷考源流；不有志書，無以傳信。可謂壽世之作，抗手古人；按圖而遊，盟心息壤者矣。是為序。</p>
<p style="margin-left:2em">民國二十五年三月，蕭山朱鼎煦</p>
</div>
<div class='div-xu'><a id='mulu13' />
<p class='h3'>七塔報恩寺志序</p><p style="margin-left:0em;text-indent:2em">寺之有志，猶家之有乘，國之有史也。甬江之東，七塔報恩寺，為唐大中戊寅、分寧宰任公景求、捨宅所建。初名東津禪院，嗣改棲心寺。迄今已歷千有十九年矣，余顧未嘗一履其地。然余之親教師圓瑛法師，為余言之綦詳。寺之開山祖師，號心鏡禪師。其推為中興第一代者，則為慈運大師；圓瑛法師，其弟子也。清光緒庚寅，大師徇江東紳耆之請，入主是寺。適值凋敝之餘，佛殿、僧寮悉燬於紅羊劫火。大師具大願力，慘淡經營，重建大雄殿、三聖殿、天王殿、玉佛閣、華嚴閣、藏經樓、雲水堂及寮舍等三十餘所，規模莊嚴，燦然大備。乙未，入都請領龍藏，始蒙勅賜今名，曰七塔報恩寺。先是，大師受事伊始，即開海單以安眾。常住三百餘僧，念佛坐香，雙修禪淨。大眾中，得領導而悟入第一義諦者，頗不乏人。宣統庚戌，大師示寂，法門弟子次第相承，繼往開來，綿宗風於不墜。是亦<span class='corr'>煅</span>凡煉聖，得曹溪一脈之傳者。民國二十四年乙亥冬，溥常長老慮及歷代祖師之言行、堪為緇素模範者，向無紀錄，人多忘之，因以纂述寺志為急務。倩陳寥士居士董其役，又得圓瑛、智圓、諦聞三法師，胡蒙子、趙百辛、王宇高、黃夢度、王玄冰諸居士襄助，博引旁徵，爬羅剔抉，殫精竭慮，而後成志。凡八卷，以圖記、金石、沿革、建置、僧譜、法要、產業、藝文分類。洪纖畢舉，朗若列眉。以史乘之體例，闡佛法之高深，俾後之讀者，不啻聞廣長舌之說法矣。是為序。</p>
<p style="margin-left:2em">中華民國二十五年，歲次丙子，仲冬月，皈依三寶弟子王淮琛謹撰</p>
</div>
<div class='div-xu'><a id='mulu14' />
<p class='h3'>七塔寺志序</p><p style="margin-left:0em;text-indent:2em">粵稽吾國之有志乘，肇源於晉之乘，楚之檮杌，魯之春秋，由來舊矣。降及近代，凡屬名山大剎，亦皆風起雲湧，燦然大備。誠以志乘之關係於史地人文者至鉅，而未可或缺也。鄞縣七塔禪寺，開山於唐，迄今千有餘載。文物彬彬，古蹟歷歷，殿廡禪室，宏既麗，佛制清規，亦嚴亦整，堪為一方之名勝。然則往事舊聞，水源木本，詎可略而不著，使後之人無所考哉？溥常長老初膺七塔主席，建纂志之議。周折幾經，竟觀厥成。所有古蹟、法物、文藝、建置等，可以藏之名山、垂之不朽者，均在搜編之列。科分類別，細大不捐；藉紹前猷，用規來軫。洵七塔之宏圖，佛教之壯觀也。謹序。</p>
<p style="margin-left:2em">民國丙子，滇南夢夢道人諦聞，書於報恩佛學院教務室</p>
</div>
<div class='div-xu'><a id='mulu15' />
<p class='h3'>鄞縣七塔寺志序</p><p style="margin-left:0em;text-indent:2em">寧波舊稱佛地，鄞縣附郭一隅，寺庵以千計，今存者猶七百餘焉。四鄉之寺，以天童、育王為稱首。縣治之寺，以七塔、觀宗為稱首。二寺皆盛於民國以來，而觀宗尤後起。七塔之為寺，唐時號東津禪院，厥後其名屢更。曰七塔報恩者，自慈運慧祖得名也。光緒初，祖至七塔，年已六十有三。中興之功，志載略備。法派之盛，共得四十有八人，而岐昌法師為之巨擘焉。慧祖示寂，歧昌法師紹隆其業，以大以充，遂有今日之崇奐。今四十八支之法派，雖各有屈伸增減，而乳流益蕃。住持三歲一易人，皆以法派充之，大抵以維持常住為己責。七塔之興，蓋未有艾也。前住持溥常老和尚，以龍象力作人天師，於全寺規模，既整既飭，乃喟然歎曰：「寺之有志，猶國之有史也。二典以前，茫昧無稽。司馬遷不作《史記》，則伏羲以至漢武事將不存，而後人亦無從效法。自大法東來，古剎名藍，輒歷千年而不廢，視有國者孰與長短？而卓絕瓌異之行，往往傑出其間；不有紀述，將如浮雲之過眼。雖千奇萬變，有不能道其髣髴者矣。」吾滋懼焉，乃屬其事於陳君。閱數月而畢事。書成，徵序。無住以為溥公之言足以示後，遂次其語，以告夫千百世之居是寺者，使知夫古剎之宜保，中興之烈不可忘。其必有繼起而光大之、倍蓰於今日者乎！此序。</p>
<p style="margin-left:2em">民國丙子冬，不緇頭陀無住，謹序於報恩佛學院教授室</p>
</div>
<div class='div-xu'><a id='mulu16' />
<p class='h3'>七塔報恩禪寺志序</p><p style="margin-left:0em;text-indent:2em">甬江之東，有古剎焉。始自唐大中十二年戊寅，為民國紀元前一千零五十四年，分寧宰任景求，捨宅為東津禪院，敦請心鏡禪師居之。師住天童，曾有徙神龍、鎮毒蟒之神異。至是，咸通元年庚辰，民國前一千零五十二年，會剡寇裘甫擄劫四明，縱兵晝入。師宴坐禪定，神色不動。寇眾驚悸，作禮而退。明年辛<span class='corr'>巳</span>，郡紳奏旌師德，請以「棲心」名寺，是為本寺創建之始。宋大中祥苻元年戊申，民元前九百零四年，賜額崇壽。明洪武二十年丁卯，民元前五百二十五年，昌國寶陀寺內徙，奏請改棲心為補陀寺。清光緒二十一年乙未，民元前十七年，住持慈運老和尚請藏經，改寺額名報恩。以門外向有七浮圖，俗呼七塔，而七塔報恩禪寺之名由此始。民國二十一年壬申之夏，寧波防守區成立，暫假該寺辦公。余住居是寺，一年乃遷。寺有溥常長老，一頭陀行之德行僧也。講經遠及日本，闡化行於緬滇，束包行脚，遊遍國中。余固留心訪道，乃咫尺竟等天涯。意者機緣未熟，無感故不應耳。蓋其時余於簿書之暇，正從事編集《佛學借鏡》一書，未遑參問。迨二十三年甲戌春，全書告成，欲求有道而就正之。適長老於是年任該寺主席，大樹法幢。合十座下，相見恨晚。荷蒙幾經審查，為之序。四月八日，釋迦聖誕，余與內子禪心，即於是日䖍誠皈依。因緣時會，蓋非偶然也。長老乘大願船，泛般若海，以濟度為心，開堂傳戒，復興禪那。雖年逾古稀，而宏法之志願彌篤，尤拳拳於首創寺志，彙編佛史，以完其未竟之志。惟時以精力不逮、主持乏人為憾。余不自度量，慨允佛史彙編；寺志又有邑人陳寥士居士担任。有志者事竟成，非長老之大願力，曷克臻此？茲幸寺志付印，而余之《佛史編年統紀》亦近殺，因略述其因緣而為之序。</p>
<p style="margin-left:2em">中華民國二十五年</p>
<p style="margin-left:2em">佛生二千九百六十三年</p>
<p style="margin-left:2em">公元一千九百三十六年</p>
<p style="margin-left:7em">丙子春，夢度居士．江寧黃煃元謹撰</p>
</div>
<div class='div-xu'><a id='mulu17' />
<p class='h3'>七塔寺志序</p><p style="margin-left:0em;text-indent:2em">道本無言，以文言而通載；事興易謝，必紀籍以流傳。故凡先賢往行、當世規範，以及地址形勝有可紀錄者，皆當銘諸簡牘而昭垂久遠，有所遵循。夫道也者，體空而用繁。體空則慮絕思亡，不可擬議；用繁則穿衣吃飯，資生事業，罔有一法而能例外。故曰：二諦雙融，真俗一如。所以上堂秉拂、說法譚禪，理也，真諦也；遊興紀載、清規法則，事也，俗諦也。合之同一體也，俱為要端，故不可以不紀。四明山輝川媚，人物薈萃之地，剎竿相望，稱為東南佛國。大江之東，有七塔報恩寺。開建以來，隆替遺蹟，載諸史乘，故不多述。今溥常老和尚，以寺正誌尚付缺如，思有以創之，乃聘本城陳寥士居士主其事。閱二載，誌成，請序於余。余曰：「寺有誌書，猶國家之有鑑史。敍遞代之興亡，詳古德之實事，觸目警心，有所徵勸。且其中非唯文章之斐嬗，又可與道術相感發者也。扶宗翼教，豈曰小補之哉？」是為序。</p>
<p style="margin-left:2em">民國丙子歲孟夏月，觀宗寺式昌謹撰</p>
</div>
<div class='div-xu'><a id='mulu18' />
<p class='h3'>七塔報恩禪寺志序</p><p style="margin-left:0em;text-indent:2em">曠觀宇宙間萬事萬物，形形色色，悉皆唯心本具，亦屬唯識所現，莫不由於文言之形容傳寫，昭垂千古而不磨滅者。至矣哉！文字般若，有不可思議也。近時歐西物質發達，東方文化演進，博學志士攷古精密，圖志史學最為重要。本寺唐代心鏡奐祖開山以來，鄞縣、天童兩志，歷歷可稽；而本寺志乘，竟付缺如。大抵時代湮遠，興替重疊。縣志所云，咸豐十一年兵燬淨盡；古蹟等等，何處搜羅？溥常住此多年，蓄意已久。於民國二十四年冬，發起禪堂坐香時，已輯宗譜付梓。復以寺志商確法門諸公，幸遇陳寥士居士，乃蒙欣然贊許，總其大成。圓瑛、智圓、諦聞、趙百辛、王宇高、黃夢度、王玄冰、胡蒙子諸君，共襄斯舉。猗歟休哉！太上以立德，其次以立功，其次以立言。此三者，是仁人君子所樂為贊襄而唱導之。竊自思念，繼往開來，世出世法，同本此心。惟前人有未了之事，而後人有繼起之責。後人當以前人之心為心，前後人心均得安慰。在同志者，固知積漸搜考，苦心集成，誘進後來；不知者，未免眼中着屑。若論法門，但願空諸所有，勿實諸所無。如訶斥文字語言諸相落第二義，余亦只唯唯而退。是為序。</p>
<p style="margin-left:2em">民國二十六年仲春之月，報恩退居溥常宏鉌謹識</p>
</div></div>
<div class='div-other'><a id='mulu19' />
<div class='div-other'><a id='mulu20' />
<p class='h3'>大雄寶殿觀音菩薩像</p><div style="margin-left:2em"><img src='../images/GA015pa021_01.gif' alt='GA015pa021_01.gif' /></div>
</div>
<div class='div-other'><a id='mulu21' />
<p class='h3'>大雄寶殿觀音菩薩像贊<span class='note-inline'>(並序)</span></p><p style="margin-left:0em;text-indent:2em">《鄞縣志》云：「明洪武二十年，本昌國梅岑山寶陀寺懸海，信國公湯和起遣海島居民遷入江東，奏改寺名棲心為補陀。」嗣後就地人民，每逢觀音聖誕，熙來攘往，擁擠進香，至今相續不斷，即是華嚴所說南方補怛洛迦也。謹稽首對像作贊曰：</p>
<p style="margin-left:0em;text-indent:0em;" class="lg-abnormal"><div class='lg-row'>稽首妙智觀世音　娑婆世界真教體　應機而現為說法　信心起處說法竟　我今見境得成就　亦同音聞獲圓通</div>
<div class='lg-row'>千手千眼雖不齊　要是一真妙精明　願今持此妙法門　於此剎土為佛事</div>
<div class='lg-row'>一切聲色熱惱中　常與眾生作清涼　皈依救世大悲者　願賜威光加被我</div>
<div class='lg-row'>令我獲無作妙力　令我亦名無所畏　令我具無礙辯才　令我入一切種智</div>
<div class='lg-row'>我與一切諸有情　皆如觀音得自在</div>
</p><p style="margin-left:2em">民國二十六年春，退隱宏鉌溥常敬題</p>
</div>
<div class='div-other'><a id='mulu22' />
<p class='h3'>五百羅漢石刻之一</p><div style="margin-left:2em"><img src='../images/GA015pa023_01.gif' alt='GA015pa023_01.gif' /></div>
</div>
<div class='div-xu'><a id='mulu23' />
<p class='h3'>七塔寺志序</p><p style="margin-left:0em;text-indent:2em">佛之為教，廣大悉備，遍十方界，其視大地之一隅，若一漚之於大海也。其為觀也，剎那之間，萬劫過焉；其視數十百年興廢遞嬗之迹，若目之一瞬也。然則就一寺一塔而紀其始末，以吾屬視之，誠偉矣、勞矣！自佛觀之，其無過一漚之微、一瞬之頃而已。雖然，十方界之大，一漚之所積也；億萬劫之久，一瞬之所累也。則其廣也、其久也，又安得薄此一漚一瞬之微哉？且佛之滅度久矣，其教之所能廣庇眾生、以至今日者，豈非藉傳衍之力？而古剎名山，則結集之場、說法傳戒之所也。其繫佛說，推布遞嬗之大如此，則其考其廢興成壞之迹以行世，亦皈佛者所有事也。甬上，故道場勝地，僧俗薰修，梵宇相望。而七塔寺創自有唐，千百年以還，雖名數易，而宏法之旨，則無少異也。獨寺迄無志，緇白欲考其事跡，乃無所據，識者憾焉。四明陳君寥士，念末劫之方來，而宗風之不可不振也，綴輯是編，以廣宏教之旨。書成，請序於余。余雖學佛，而所得於教義者至淺。姑推論廣微久暫之義，序以歸之。</p>
<p style="margin-left:2em">民國廿六年六月，番禺葉恭綽</p>
</div>
<div class='div-other'><a id='mulu24' />
<p class='h3'>開山祖塔</p><div style="margin-left:2em"><img src='../images/GA015pa025_01.gif' alt='GA015pa025_01.gif' /></div>
</div>
<div class='div-other'>
<p class='h3'>開山祖塔碑文<a id='mulu25' /></p><div style="margin-left:2em"><img src='../images/GA015pa026_01.gif' alt='GA015pa026_01.gif' /></div>
<p class="pre">　　　棲心寺　　　　　故禪　德　　和尚焚身五　　　　　色舍利三十粒　　　時咸通　　年十一月四日進　七粒入內　　　廷次年九月唐勅賜　號心鏡大師　　　　　壽相　　　　　勅奉為　　　　　　　　　　　至仁大聖廣孝　　　皇帝延慶節建造此塔伏資　　　景福時咸通十四年歲次癸巳六月甲午朔　　　廿八日立　　右塔僧志中　　　　　　　知造舍利殿僧　　　　　　　　　　　　　　　　　失　　　　　　　　　　　　他唵毗輸　　耶娑　　　　　　　　　娑　　囉拏褐底訶　　　　　　　　　　　蘇　　　　跋析羅　　　　　　　　　　　　　　瑜散陀羅　輸　　　　　　　　　　　　　瑟　毗逝耶　　　　　　　　　　　　　　　怛他揭多阿　　　　　　　　　　　　　　　　析囉迦耶　　　　　　　　　　　　　拏毗　鉢羅底　　　　　　　　　　　　地瑟恥帝　末禰末　　　　　　　　　　　　毗　普吒勃地　　　　　　　　　　　　薩末　薩婆勃　　　　　　　　　　析囉揭鞞跋　　　　　　　　　　　　迦耶毗秣提　　　　　　　　　怛他褐多三摩魂婆娑　　　　　　　　　　　　　蒲馱耶三澷　　　　　　　　　　　　　吒那類地瑟　帝</p>
<p style="margin-left:2em"><span class='note-inline'>(右百八十有六字，為「唐勅賜心鏡禪師真身舍利塔」文字中之尚可辨者。句文斷蝕，不可卒讀。原文尚無旁本發見，可資校證。爰付影寫，以存其真。何日得窺全豹，俟諸來者。寥士記。)</span></p>
<p style="margin-left:2em"><span class='note-inline'>(原刻字樣，大小不等。共剝蝕若干字，亦不敢臆斷。右所謄錄者，略存原形而已。寥士又記。)</span></p>
</div>
<div class='div-other'><a id='mulu26' />
<p class='h3'>慈運慧祖遺像</p><div style="margin-left:2em"><img src='../images/GA015pa029_01.gif' alt='GA015pa029_01.gif' /></div>
<p style="margin-left:3em">慈運老和尚像</p>
<p style="margin-left:2em">如如不動</p>
<div style="margin-left:4em">王震題<img src='../images/GA015pa030_01.gif' alt='GA015pa030_01.gif' /></div>
</div></div>
<div class='div-other'><a id='mulu27' />
<p class='h2'>七塔寺志凡例</p><p style="margin-left:0em;text-indent:2em">《七塔寺志》草創伊始，溥常長老敦促至殷。不揣剪陋，幾加考量，爰訂凡例，以挈綱目。取材非宏，挂漏難免，後有述者，此其<span class='corr'>蒿</span>矢。乙亥初霜，陳寥士識。</p>
<p style="margin-left:0em;text-indent:2em">了了方位，可稽丘索。萬象在圖，尺楮已足。志圖記第一。</p>
<p style="margin-left:0em;text-indent:2em">云何壽世，唯金與石。現茲三寶，有像有塔。志金石第二。</p>
<p style="margin-left:0em;text-indent:2em">唐宋明清，寺名屢易。薪盡火傳，法眷則一。志沿革第三。</p>
<p style="margin-left:0em;text-indent:2em">梵宮禪宇，光大發揚。甬東佛地，方興未央。志建置第四。</p>
<p style="margin-left:0em;text-indent:2em">閒雲卓錫，法雨傳燈。聲聞廣被，人仰高僧。志僧譜第五。</p>
<p style="margin-left:0em;text-indent:2em">莊嚴佛門，崇茲戒律。井井有條，比丘矜式。志法要第六。</p>
<p style="margin-left:0em;text-indent:2em">資生事業，不違實相。安此鉢盂，千秋供養。志產業第七。</p>
<p style="margin-left:0em;text-indent:2em">高文疥壁，雲璈嗣響。偶留雪鴻，且證微尚。志藝文第八。</p>
</div></div>
<p class='juan'>七塔寺志卷之一</p><p class="byline">四明陳寥士纂</p>
<div class='div-other'><a id='mulu28' />
<p class='h1'>志圖記</p>
<div class='div-other'><a id='mulu29' />
<p class='h2'>七塔報恩禪寺記</p><p style="margin-left:0em;text-indent:2em">浙江寧波市東五里許，有七塔報恩禪寺者，鄞縣志乘，歷歷可考。溯自唐大中十二年戊寅，分寧令任景求君，捨住宅為寺，號東津禪院；敦請心鏡奐禪師居之，即本寺開山第一代也。初，禪師主持天童寺時，徙神龍，鎮毒蟒，種種神通妙用，詳載《天童寺志》，茲不贅述。咸通庚辰元年，浙東剡寇裘甫掠奪四明，縱兵晝入。禪師晏坐禪定，神色不動。賊眾驚愕，作禮而退。辛巳二年，郡紳奏請改名棲心寺，以旌其德焉。宋大中祥符元年，歲次戊申，賜額崇壽寺。山門前河岸石橋尚存斯名，至民國廿三年，河填而橋始毀。明洪武二年己酉，延燬內法堂。所燒隙地，并開山祖塔後餘地，改創養濟院，現仍舊。二十年丁卯，因梅岺山寶陀寺（即普陀山前寺）懸於海邊；徙建寺內餘地，改名補陀寺。殿前香爐鐫名，尚存古蹟，故寧俗尚有「本寺即南海普陀」之說。大殿觀音為主，每逢聖誕日，進香覲禮不絕。直至永樂年間，僧寺俱廢。後并原留東首空地三分之一，復建棲心寺。永樂二十二年甲辰，建圓通寶殿。宣德壬子七年，建毘盧閣。天順戊寅二年，建藏經閣、大悲殿、彌勒殿及兩廊等屋。滿清順治年間，建方丈。康熙間，重修佛殿及鐘樓。二十二年癸亥，建大悲殿。寺前有七浮圖，俗人皆呼七塔寺者，始於此。其最不幸者，咸豐辛酉十一年，悉遭兵燬。至同治辛未十年，里人周文學君母子，募貲重建大殿與山門；寺中功德堂奉祀牌位，以留紀念。光緒十六年庚寅，江東紳董耆老等公，請本師慈運慧祖為主席，時年六十有四。自接住後，開海單以安眾，常住三百餘僧。具大願力，辛苦經營。寺門前七塔古蹟，中央改造天王殿、大雄殿、三聖殿、中興祖堂，新建法堂、藏經樓及方丈。後有開山祖塔，樓上莊嚴寮。東邊慈蔭堂，樓上玉佛閣。又有穀倉、工作寮、小厠所、小廚房、新庫房、新新庫房、老庫房、老虎灶、上官廳、大客廳、地藏殿、大鐘樓、念佛堂。西邊雲水堂，樓上華嚴閣。又有浴堂、行堂寮、化身窰、坭水工作房、大廚房、監齋殿、五觀堂、如意寮、大厠所、祖堂、客堂、禪堂。禪堂西有餘地，為僧塔、僧墳等。近今添設佛學院於藏經樓，施醫藥所於三聖右廂。其工程浩大，閱三十餘年始竣事。復於光緒二十一年乙未，進京請頒龍藏，并勅賜寺額，名「七塔報恩禪寺」。於丙申及丙午二年，兩次傳授大戒；民國二十三年，又傳戒一次。每年夏季，請法師講經。平日禪堂坐香，隨時誦經、禮懺、念佛。宣統二年庚戌，本師慈老人西逝，世壽八十有四。住持事付囑法門，克紹家業；皈信輩擁護大法，廣種福田。叢林規模粗具，堪壯仁人觀瞻，而與育王、天童並峙。回憶我本師慈運慧祖，俗姓朱氏，適與始祖同宗。自同治十三年甲戌住持天童，又與開山始祖同出一轍。及由鎮海李衙橋萬善寺住持，而來主持斯寺，推為中興第一代。遞傳臨濟正宗，心心相印。四十八員法嗣，悉皆分化諸方。子孫綿綿，大振宗風。惟願後來賢哲報恩，當記念天童法脈而弗忘也。追溯本寺歷史，由唐代大中十二年戊寅歲起，經五代，洎宋元明清四朝，至民國廿五年歲次丙子止，約計一千零七十九年矣。時值國民政府通令調查僧寺古蹟，為述其崖略如此。</p>
<p style="margin-left:2em">佛歷二千九百六十三年，國歷民國二十五年仲春，住持溥常述於丈室</p>
</div>
<div class='div-other'><a id='mulu30' />
<p class='h2'>七塔報恩禪寺平靣全圖</p><p class="byline">民國念四年十月　日，四明胡惠章繪量</p><div style="margin-left:2em"><img src='../images/GA015pa036_01.gif' alt='GA015pa036_01.gif' /></div>
<p style="margin-left:2em">備註</p>
<p style="margin-left:4em">坐落鄞縣甬東<span class='note-inline'>(三四)</span>圖江東忠介街地方</p>

<ul class="no-marker">
<li><p>1.民國九年，史悠德來計，面積六分。</p>
</li>

<li><p>2.光緒二十四年，張有慶來計，面積七厘三。</p>
</li>

<li><p>3.民國九年，史致容來計，面積五分二厘六。</p>
</li>

<li><p>4.光緒二十五年，張有慶來計，面積二畝四分五厘八。</p>
</li>

<li><p>5.舊有基地，計面積十六畝四分。</p>
</li>

<li><p>6.民國七年，陳賢房張氏來計，面積五厘六。</p>
</li>

<li><p>7.民國七年，徐友根來計，面積二畝二分八厘八。</p>
<p style="margin-left:4em">總共計面積二十四畝三分九厘八</p>
</li>

<li><p>8.民國七年，徐友根來計，面積公行地一分二厘二。</p>
</li>

<li><p>9.百丈小學借用操場，計面積六分八厘九。</p>
</li>

<li><p>10.僧墳地，計面積六分七厘七。</p>
</li>

<li><p>11.焚紙地，面積二厘七。</p>
</li>

<li><p>12.民國七年，王閏生來計，面積四厘八。</p>
</li>

<li><p>13.民國七年，王沈氏來計，面積一分二厘一。</p>
</li>

<li><p>14.民國七年，王沈氏與王閏生來計，面積公行路一厘八。</p>
<p style="margin-left:4em">又公有地共計面積一分四厘</p>
</li>

<li><p>15.東首四塔基地，計面積一分九厘四。</p>
</li>

<li><p>16.東首餘地，計面積四厘六。</p>
</li>

<li><p>17.西首餘地，計面積一厘八。</p>
</li>

<li><p>18.西首三塔基地，計面積一分一厘七。</p>
</li>

<li><p>19.民國二年，收回街樓屋三間，計面積六厘。</p>
<p style="margin-left:4em">比例尺六百分之一，係英尺計算。</p>
</li>
</ul><div style="margin-left:2em"><img src='../images/GA015pa036_02.gif' alt='GA015pa036_02.gif' /></div>
</div>
<div class='div-other'><a id='mulu31' />
<div class='div-other'><a id='mulu32' />
<p class='h3'>七浮圖</p><div style="margin-left:2em"><img src='../images/GA015pa037_01.gif' alt='GA015pa037_01.gif' /></div>
</div>
<div class='div-other'><a id='mulu33' />
<p class='h3'>山門及天王殿</p><div style="margin-left:2em"><img src='../images/GA015pa038_01.gif' alt='GA015pa038_01.gif' /></div>
</div>
<div class='div-other'><a id='mulu34' />
<p class='h3'>大雄寶殿正面</p><div style="margin-left:2em"><img src='../images/GA015pa039_01.gif' alt='GA015pa039_01.gif' /></div>
</div>
<div class='div-other'><a id='mulu35' />
<p class='h3'>鐘樓</p><div style="margin-left:2em"><img src='../images/GA015pa040_01.gif' alt='GA015pa040_01.gif' /></div>
</div>
<div class='div-other'><a id='mulu36' />
<p class='h3'>三聖殿</p><div style="margin-left:2em"><img src='../images/GA015pa041_01.gif' alt='GA015pa041_01.gif' /></div>
</div>
<div class='div-other'><a id='mulu37' />
<p class='h3'>藏經樓及法堂</p><div style="margin-left:2em"><img src='../images/GA015pa042_01.gif' alt='GA015pa042_01.gif' /></div>
</div></div></div>
</div><!-- end of div[@id='body'] -->
</body></html>