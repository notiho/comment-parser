<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>七塔寺志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu38' />
<p class='juan'>七塔寺志卷之二</p><p class="byline">四明陳寥士纂</p>
<div class='div-other'><a id='mulu39' />
<p class='h1'>志金石</p>
<div class='div-other'><a id='mulu40' />
<p class='h2'>一、開山祖塔</p><p style="margin-left:0em;text-indent:2em">開山祖塔，即唐心鏡奐禪師之塔也。在方丈室中央，上刻「唐勅賜心鏡禪師真身舍利塔」十二字，其下碑文多漫漶不可讀，惟立碑年月則為「時咸通十四年歲次癸巳六月甲午朔廿八日立」猶可識也，其餘斷碎文字見插圖中。</p>
</div>
<div class='div-other'><a id='mulu41' />
<p class='h2'>二、補陀寺鐘題字</p><p style="margin-left:0em;text-indent:2em">《鄞縣志》<span class='note-inline'>(卷六十頁十一)</span>云：補陀寺鐘題字，在七塔寺，天順六年二月十九日造。</p>
</div>
<div class='div-other'><a id='mulu42' />
<p class='h2'>三、補陀寺鐵磬</p><p style="margin-left:0em;text-indent:2em">《鄞縣志》<span class='note-inline'>(卷六十頁二十二)</span>云：補陀寺鐵磬，在七塔寺，泰昌元年仲冬。</p>
</div>
<div class='div-other'><a id='mulu43' />
<p class='h2'>四、崇壽寺額</p><p style="margin-left:0em;text-indent:2em">《鄞縣志》<span class='note-inline'>(卷六十頁二十八)</span>云：崇壽寺額，在鄞縣，唐相裴休書。<span class='note-inline'>(輿地碑目)</span></p>
</div>
<div class='div-other'><a id='mulu44' />
<p class='h2'>五、七塔</p><p style="margin-left:0em;text-indent:2em">《鄞縣志》<span class='note-inline'>(卷六十六頁三十一)</span>云：門外有七浮圖，俗名七塔。</p>
</div>
<div class='div-other'><a id='mulu45' />
<p class='h2'>六、五百羅漢</p>
<div class='div-other'><a id='mulu46' /><p style="margin-left:0em;text-indent:2em">湘刻五百羅漢，嵌於大殿壁上，碑文及名號如下。</p>
</div>
<div class='div-other'><a id='mulu47' />
<p class='h3'>五百羅漢像贊</p><p style="margin-left:0em;text-indent:0em;" class="lg-abnormal"><div class='lg-row'>應真五百　殊相堂堂　少叢顯跡　震旦流芳　神通具足　變化靡常　圖模杖履　筆審陰陽</div>
<div class='lg-row'>朗同星列　次比雁行　有瘦而削　有頎而長　有白而皙　有老而蒼　有示游戲　有現端莊</div>
<div class='lg-row'>有麟其車　有雲其裳　種種會意　作作生芒　非空非有　能隱能彰　忽語忽默　或存或亡</div>
<div class='lg-row'>諸漏已盡　三昧誰詳　度人出世　說法開場　天風浩浩　海水茫茫　龍降虎伏　魚躍鳥翔</div>
<div class='lg-row'>去來現在　聲味色香　半絲不挂　萬籟俱忘　川含月印　花茁蓮房　成妙勝果　具智慧囊</div>
<div class='lg-row'>八部拱手　三千寶裝　須彌是握　芥子中藏　遍灑甘露　普設慈航　門傳不二　壽紀無量</div>
<div class='lg-row'>除彼煩惱　任我徜徉　億且可衍　一亦何妨　篆刻工巧　神彩飛揚</div>
<div class='lg-row'>金身丈六　放大毫光</div>
</p><p style="margin-left:2em">嘉慶戊午仲夏，星沙劉權之撰并書</p>
</div>
<div class='div-other'><a id='mulu48' />
<p class='h3'>二刻五百阿羅漢敍</p><p style="margin-left:0em;text-indent:2em">大覺世尊以悲願力，敕諸阿羅漢應供人間，不得入滅，將使無邊眾生，結無上勝緣，出二死海而後已。阿羅漢石碑，曏刻奉常州天寗寺，遭髮逆燬盡。湖南心月上人，以舊拓本初刻於衡岳祝聖寺；復儗刻供江浙諸名剎。無何，以疾卒。抄見大德以其志不可沒，乃勉其徒惠安繼而刻之。經始於光緒甲午秋，越丙申夏而工竣。噫！其勷繼之功，實有不可得而思議也與！因摭其緣起，書而傳之。</p>
<p style="margin-left:2em">南岳默庵謹撰</p>
</div>
<div class='div-other'><a id='mulu49' />
<p class='h3'>五百羅漢名號錄</p>
<ul class="no-marker">
<li>第一阿若憍陳如尊者</li>

<li>第二阿泥樓尊者</li>

<li>第三有臤無垢尊者</li>

<li>第四須跋陀羅尊者</li>

<li>第五迦留陀夷尊者</li>

<li>第六聞聲得果尊者</li>

<li>第七栴檀藏王尊者</li>

<li>第八施幢無垢尊者</li>

<li>第九憍梵般提尊者</li>

<li>第十因陀得惠尊者</li>

<li>第十一迦那行那尊者</li>

<li>第十二婆蘇槃豆尊者</li>

<li>第十三法界四樂尊者</li>

<li>第十四優樓頻螺尊者</li>

<li>第十五佛陀密多尊者</li>

<li>第十六那提迦葉尊者</li>

<li>第十七那延羅目尊者</li>

<li>第十八佛陀難提尊者</li>

<li>第十九末田底迦尊者</li>

<li>第二十難陀多化尊者</li>

<li>第二十一優波鞠多尊者</li>

<li>第二十二僧迦耶舍尊者</li>

<li>第二十三教說常住尊者</li>

<li>第二十四商那和修尊者</li>

<li>第二十五達摩波羅尊者</li>

<li>第二十六迦耶伽葉尊者</li>

<li>第二十七定果德業尊者</li>

<li>第二十八莊嚴無優尊者</li>

<li>第二十九憶持因緣尊者</li>

<li>第三十迦那提婆尊者</li>

<li>第三十一破邪神通尊者</li>

<li>第三十二堅持三字尊者</li>

<li>第三十三阿㝹樓䭾尊者</li>

<li>第三十四鳩摩羅多尊者</li>

<li>第三十五毒龍皈依尊者</li>

<li>第三十六同聲稽首尊者</li>

<li>第三十七毗羅胝子尊者</li>

<li>第三十八伐蘇密多尊者</li>

<li>第三十九闍提首那尊者</li>

<li>第四十僧法耶舍尊者</li>

<li>第四十一悲密世間尊者</li>

<li>第四十二獻華提記尊者</li>

<li>第四十三眼光定力尊者</li>

<li>第四十四伽耶舍那尊者</li>

<li>第四十五莎底苾蒭尊者</li>

<li>第四十六波闍提婆尊者</li>

<li>第四十七解空無垢尊者</li>

<li>第四十八伏陁密多尊者</li>

<li>第四十九富那夜舍尊者</li>

<li>第五十伽耶天眼尊者</li>

<li>第五十一不看世間尊者</li>

<li>第五十二解空第一尊者</li>

<li>第五十三羅度無盡尊者</li>

<li>第五十四金剛破魔尊者</li>

<li>第五十五願護世間尊者</li>

<li>第五十六無憂禪定尊者</li>

<li>第五十七無作慧善尊者</li>

<li>第五十八拾劫慧善尊者</li>

<li>第五十九旃檀德香尊者</li>

<li>第六十金山覺意尊者</li>

<li>第六十一無業宿盡尊者</li>

<li>第六十二摩訶剎利尊者</li>

<li>第六十三無量本行尊者</li>

<li>第六十四一念解空尊者</li>

<li>第六十五觀身無常尊者</li>

<li>第六十六千劫悲願尊者</li>

<li>第六十七瞿羅那含尊者</li>

<li>第六十八解空定空尊者</li>

<li>第六十九成就因緣尊者</li>

<li>第七十堅通精進尊者</li>

<li>第七十一薩陀波崙尊者</li>

<li>第七十二乾陁訶利尊者</li>

<li>第七十三解空自在尊者</li>

<li>第七十四摩訶注那尊者</li>

<li>第七十五見人飛騰尊者</li>

<li>第七十六不空不有尊者</li>

<li>第七十七周利槃持尊者</li>

<li>第七十八瞿沙比丘尊者</li>

<li>第七十九獅子比丘尊者</li>

<li>第八十修行不著尊者</li>

<li>第八十一畢陵伽蹉尊者</li>

<li>第八十二摩利不動尊者</li>

<li>第八十三三昧甘露尊者</li>

<li>第八十四解空無舌尊者</li>

<li>第八十五七佛難提尊者</li>

<li>第八十六金剛精進尊者</li>

<li>第八十七方便法藏尊者</li>

<li>第八十八觀行月輪尊者</li>

<li>第八十九阿那邠提尊者</li>

<li>第九十拂塵三昧尊者</li>

<li>第九十一摩訶俱絺尊者</li>

<li>第九十二辟支轉智尊者</li>

<li>第九十三山頂龍眾尊者</li>

<li>第九十四羅網思惟尊者</li>

<li>第九十五劫賓覆藏尊者</li>

<li>第九十六神通億具尊者</li>

<li>第九十七具壽俱提尊者</li>

<li>第九十八法王菩提尊者</li>

<li>第九十九法藏永劫尊者</li>

<li>第一百善注尊者</li>

<li>第一百一除憂尊者</li>

<li>第一百二大忍尊者</li>

<li>第一百三無憂自在尊者</li>

<li>第一百四妙懼尊者</li>

<li>第一百五嚴土尊者</li>

<li>第一百六金髻尊者</li>

<li>第一百七雷德尊者</li>

<li>第一百八雷音尊者</li>

<li>第一百九香象尊者</li>

<li>第一百十馬頭尊者</li>

<li>第一百十一明首尊者</li>

<li>第一百十二金首尊者</li>

<li>第一百十三敬首尊者</li>

<li>第一百十四眾首尊者</li>

<li>第一百十五辨德尊者</li>

<li>第一百十六羼提尊者</li>

<li>第一百十七悟達尊者</li>

<li>第一百十八法燈尊者</li>

<li>第一百十九離垢尊者</li>

<li>第一百二十境界尊者</li>

<li>第一百二十一馬勝尊者</li>

<li>第一百二十二天王尊者</li>

<li>第一百二十三無勝尊者</li>

<li>第一百二十四自淨尊者</li>

<li>第一百二十五不動尊者</li>

<li>第一百二十六休息尊者</li>

<li>第一百二十七調達尊者</li>

<li>第一百二十八普光尊者</li>

<li>第一百二十九智積尊者</li>

<li>第一百三十寶幢尊者</li>

<li>第一百三十一善慧尊者</li>

<li>第一百三十二善眼尊者</li>

<li>第一百三十三勇寶尊者</li>

<li>第一百三十四寶見尊者</li>

<li>第一百三十五慧積尊者</li>

<li>第一百三十六慧持尊者</li>

<li>第一百三十七寶勝尊者</li>

<li>第一百三十八道仙尊者</li>

<li>第一百三十九帝網尊者</li>

<li>第一百四十明網尊者</li>

<li>第一百四十一寶光尊者</li>

<li>第一百四十二善調尊者</li>

<li>第一百四十三舊迅尊者</li>

<li>第一百四十四修道尊者</li>

<li>第一百四十五大相尊者</li>

<li>第一百四十六善住尊者</li>

<li>第一百四十七持世尊者</li>

<li>第一百四十八光英尊者</li>

<li>第一百四十九權教尊者</li>

<li>第一百五十善思尊者</li>

<li>第一百五十一法眼尊者</li>

<li>第一百五十二梵勝尊者</li>

<li>第一百五十三光曜尊者</li>

<li>第一百五十四直意尊者</li>

<li>第一百五十五摩帝尊者</li>

<li>第一百五十六慧寬尊者</li>

<li>第一百五十七無勝尊者</li>

<li>第一百五十八曇摩尊者</li>

<li>第一百五十九歡喜尊者</li>

<li>第一百六十遊戲尊者</li>

<li>第一百六十一道世尊者</li>

<li>第一百六十二明照尊者</li>

<li>第一百六十三普等尊者</li>

<li>第一百六十四慧作尊者</li>

<li>第一百六十五助歡尊者</li>

<li>第一百六十六難勝尊者</li>

<li>第一百六十七善德尊者</li>

<li>第一百六十八寶涯尊者</li>

<li>第一百六十九觀身尊者</li>

<li>第一百七十華王尊者</li>

<li>第一百七十一德首尊者</li>

<li>第一百七十二憙見尊者</li>

<li>第一百七十三善宿尊者</li>

<li>第一百七十四善意尊者</li>

<li>第一百七十五愛光尊者</li>

<li>第一百七十六華光尊者</li>

<li>第一百七十七善見尊者</li>

<li>第一百七十八善根尊者</li>

<li>第一百七十九德頂尊者</li>

<li>第一百八十妙臂尊者</li>

<li>第一百八十一龍猛尊者</li>

<li>第一百八十二弗沙尊者</li>

<li>第一百八十三德光尊者</li>

<li>第一百八十四散結尊者</li>

<li>第一百八十五淨正尊者</li>

<li>第一百八十六善觀尊者</li>

<li>第一百八十七大力尊者</li>

<li>第一百八十八電光尊者</li>

<li>第一百八十九寶仗尊者</li>

<li>第一百九十善星尊者</li>

<li>第一百九十一羅句尊者</li>

<li>第一百九十二慈地尊者</li>

<li>第一百九十三慶友尊者</li>

<li>第一百九十四世友尊者</li>

<li>第一百九十五滿宿尊者</li>

<li>第一百九十六闡陀尊者</li>

<li>第一百九十七月淨尊者</li>

<li>第一百九十八大天尊者</li>

<li>第一百九十九淨藏尊者</li>

<li>第二百淨眼尊者</li>

<li>第二百一波羅密尊者</li>

<li>第二百二俱那含尊者</li>

<li>第二百三三昧聲尊者</li>

<li>第二百四菩薩聲尊者</li>

<li>第二百五吉祥咒尊者</li>

<li>第二百六鉢多羅尊者</li>

<li>第二百七無邊身尊者</li>

<li>第二百八賢劫首尊者</li>

<li>第二百九金剛味尊者</li>

<li>第二百十乘味尊者</li>

<li>第二百十一婆私吒尊者</li>

<li>第二百十二心平等尊者</li>

<li>第二百十三不可比尊者</li>

<li>第二百十四樂覆藏尊者</li>

<li>第二百十五火燄身尊者</li>

<li>第二百十六頗羅墮尊者</li>

<li>第二百十七斷煩惱尊者</li>

<li>第二百十八薄俱羅尊者</li>

<li>第二百十九利婆多尊者</li>

<li>第二百二十護妙法尊者</li>

<li>第二百二十一最勝意尊者</li>

<li>第二百二十二須彌燈尊者</li>

<li>第二百二十三沒特伽尊者</li>

<li>第二百二十四彌沙塞尊者</li>

<li>第二百二十五善圓滿尊者</li>

<li>第二百二十六波頭摩尊者</li>

<li>第二百二十七智慧燈尊者</li>

<li>第二百二十八栴檀藏尊者</li>

<li>第二百二十九迦難留尊者</li>

<li>第二百三十香焰幢尊者</li>

<li>第二百三十一阿濕卑尊者</li>

<li>第二百三十二摩尼寶尊者</li>

<li>第二百三十三福德首尊者</li>

<li>第二百三十四利婆彌尊者</li>

<li>第二百三十五舍遮獨尊者</li>

<li>第二百三十六斷業尊者</li>

<li>第二百三十七歡憙智尊者</li>

<li>第二百三十八乾陁羅尊者</li>

<li>第二百三十九莎伽陀尊者</li>

<li>第二百四十須彌望尊者</li>

<li>第二百四十一持善法尊者</li>

<li>第二百四十二提多迦尊者</li>

<li>第二百四十三水潮聲尊者</li>

<li>第二百四十四智慧海尊者</li>

<li>第二百四十五眾具德尊者</li>

<li>第二百四十六不思議尊者</li>

<li>第二百四十七彌遮仙尊者</li>

<li>第二百四十八尼馱伽尊者</li>

<li>第二百四十九首正念尊者</li>

<li>第二百五十淨菩提尊者</li>

<li>第二百五十一梵音天尊者</li>

<li>第二百五十二因地果尊者</li>

<li>第二百五十三覺勝解尊者</li>

<li>第二百五十四精進山尊者</li>

<li>第二百五十五無量光尊者</li>

<li>第二百五十六不動意尊者</li>

<li>第二百五十七修善業尊者</li>

<li>第二百五十八阿逸多尊者</li>

<li>第二百五十九孫陀羅尊者</li>

<li>第二百六十聖峯慧尊者</li>

<li>第二百六十一曼殊行尊者</li>

<li>第二百六十二阿利多尊者</li>

<li>第二百六十三法輪山尊者</li>

<li>第二百六十四眾和合尊者</li>

<li>第二百六十五法無住尊者</li>

<li>第二百六十六天皷聲尊者</li>

<li>第二百六十七如意輪尊者</li>

<li>第二百六十八首光焰尊者</li>

<li>第二百六十九無比校尊者</li>

<li>第二百七十多伽樓尊者</li>

<li>第二百七十一利婆多尊者</li>

<li>第二百七十二普賢行尊者</li>

<li>第二百七十三持三昧尊者</li>

<li>第二百七十四威德聲尊者</li>

<li>第二百七十五利婆多尊者</li>

<li>第二百七十六名無盡尊者</li>

<li>第二百七十七阿那悉尊者</li>

<li>第二百七十八普勝山尊者</li>

<li>第二百七十九辨才王尊者</li>

<li>第二百八十行化國尊者</li>

<li>第二百八十一聲龍種尊者</li>

<li>第二百八十二誓南山尊者</li>

<li>第二百八十三富伽耶尊者</li>

<li>第二百八十四行傳法尊者</li>

<li>第二百八十五香金手尊者</li>

<li>第二百八十六摩拏羅尊者</li>

<li>第二百八十七光普現尊者</li>

<li>第二百八十八慧依王尊者</li>

<li>第二百八十九降魔軍尊者</li>

<li>第二百九十首焰光尊者</li>

<li>第二百九十一持大醫尊者</li>

<li>第二百九十二藏律行尊者</li>

<li>第二百九十三德自在尊者</li>

<li>第二百九十四服龍王尊者</li>

<li>第二百九十五闍夜多尊者</li>

<li>第二百九十六秦摩利尊者</li>

<li>第二百九十七義法勝尊者</li>

<li>第二百九十八施婆羅尊者</li>

<li>第二百九十九闡提魔尊者</li>

<li>第三百王住道尊者</li>

<li>第三百一無垢行尊者</li>

<li>第三百二阿婆羅尊者</li>

<li>第三百三聲皈依尊者</li>

<li>第三百四禪定果尊者</li>

<li>第三百五不退法尊者</li>

<li>第三百六僧伽耶尊者</li>

<li>第三百七達摩真尊者</li>

<li>第三百八持善法尊者</li>

<li>第三百九受勝果尊者</li>

<li>第三百十心勝修尊者</li>

<li>第三百十一會法藏尊者</li>

<li>第三百十二常歡喜尊者</li>

<li>第三百十三威儀多尊者</li>

<li>第三百十四頭陀僧尊者</li>

<li>第三百十五議洗腸尊者</li>

<li>第三百十六德淨悟尊者</li>

<li>第三百十七無垢藏尊者</li>

<li>第三百十八降伏魔尊者</li>

<li>第三百十九阿僧伽尊者</li>

<li>第三百二十金富樂尊者</li>

<li>第三百二十一頓悟尊者</li>

<li>第三百二十二周陀婆尊者</li>

<li>第三百二十三住世間尊者</li>

<li>第三百二十四燈導首尊者</li>

<li>第三百二十五甘露法尊者</li>

<li>第三百二十六自在王尊者</li>

<li>第三百二十七須達那尊者</li>

<li>第三百二十八超法雨尊者</li>

<li>第三百二十九德妙法尊者</li>

<li>第三百三十士應真尊者</li>

<li>第三百三十一堅固心尊者</li>

<li>第三百三十二聲響應尊者</li>

<li>第三百三十三應赴供尊者</li>

<li>第三百三十四塵劫空尊者</li>

<li>第三百三十五光明燈尊者</li>

<li>第三百三十六執寶炬尊者</li>

<li>第三百三十七功德相尊者</li>

<li>第三百三十八忍心生尊者</li>

<li>第三百三十九阿氏多尊者</li>

<li>第三百四十白香象尊者</li>

<li>第三百四十一識自生尊者</li>

<li>第三百四十二讚歎尊者</li>

<li>第三百四十三定拂羅尊者</li>

<li>第三百四十四聲引眾尊者</li>

<li>第三百四十五離淨語尊者</li>

<li>第三百四十六鳩舍尊尊者</li>

<li>第三百四十七鬱多羅尊者</li>

<li>第三百四十八福業除尊者</li>

<li>第三百四十九羅餘習尊者</li>

<li>第三百五十大藥尊尊者</li>

<li>第三百五十一勝解空尊者</li>

<li>第三百五十二修無德尊者</li>

<li>第三百五十三喜無著尊者</li>

<li>第三百五十四月葢尊尊者</li>

<li>第三百五十五栴檀羅尊者</li>

<li>第三百五十六心定論尊者</li>

<li>第三百五十七菴羅滿尊者</li>

<li>第三百五十八頂生尊尊者</li>

<li>第三百五十九薩和壇尊者</li>

<li>第三百六十直福德尊者</li>

<li>第三百六十一須那剎尊者</li>

<li>第三百六十二憙見尊尊者</li>

<li>第三百六十三韋藍王尊者</li>

<li>第三百六十四提婆長尊者</li>

<li>第三百六十五成大利尊者</li>

<li>第三百六十六法首尊者</li>

<li>第三百六十七蘇頻陀尊者</li>

<li>第三百六十八眾德首尊者</li>

<li>第三百六十九金剛藏尊者</li>

<li>第三百七十瞿伽梨尊者</li>

<li>第三百七十一日照明尊者</li>

<li>第三百七十二無垢藏尊者</li>

<li>第三百七十三除疑網尊者</li>

<li>第三百七十四無量明尊者</li>

<li>第三百七十五除眾憂尊者</li>

<li>第三百七十六無垢德尊者</li>

<li>第三百七十七光明網尊者</li>

<li>第三百七十八善修行尊者</li>

<li>第三百七十九坐清涼尊者</li>

<li>第三百八十無憂眼尊者</li>

<li>第三百八十一去蓋障尊者</li>

<li>第三百八十二自明尊尊者</li>

<li>第三百八十三和陯調尊者</li>

<li>第三百八十四淨除垢尊者</li>

<li>第三百八十五去諸業尊者</li>

<li>第三百八十六慈仁尊尊者</li>

<li>第三百八十七無盡慈尊者</li>

<li>第三百八十八颯陀怒尊者</li>

<li>第三百八十九那羅達尊者</li>

<li>第三百九十行顛持尊者</li>

<li>第三百九十一天眼尊尊者</li>

<li>第三百九十二無盡智尊者</li>

<li>第三百九十三徧具足尊者</li>

<li>第三百九十四寶蓋尊尊者</li>

<li>第三百九十五神通化尊者</li>

<li>第三百九十六思善識尊者</li>

<li>第三百九十七喜信靜尊者</li>

<li>第三百九十八摩訶南尊者</li>

<li>第三百九十九無量光尊者</li>

<li>第四百金光慧尊者</li>

<li>第四百一伏龍施尊者</li>

<li>第四百二幻光空尊者</li>

<li>第四百三金剛明尊者</li>

<li>第四百四蓮華淨尊者</li>

<li>第四百五拘那意尊者</li>

<li>第四百六賢首尊尊者</li>

<li>第四百七利亘羅尊者</li>

<li>第四百八調定藏尊者</li>

<li>第四百九無垢稱尊者</li>

<li>第四百十天音聲尊者</li>

<li>第四百十一大威光尊者</li>

<li>第四百十二自在主尊者</li>

<li>第四百十三明世界尊者</li>

<li>第四百十四最上尊尊者</li>

<li>第四百十五金剛尊尊者</li>

<li>第四百十六蠲慢意尊者</li>

<li>第四百十七最無比尊者</li>

<li>第四百十八超絕倫尊者</li>

<li>第四百十九月菩提尊者</li>

<li>第四百二十持世界尊者</li>

<li>第四百二十一定華至尊者</li>

<li>第四百二十二無邊身尊者</li>

<li>第四百二十三最勝幢尊者</li>

<li>第四百二十四棄惡法尊者</li>

<li>第四百二十五無礙行尊者</li>

<li>第四百二十六普莊嚴尊者</li>

<li>第四百二十七無盡慈尊者</li>

<li>第四百二十八常悲愍尊者</li>

<li>第四百二十九大塵障尊者</li>

<li>第四百三十光焰明尊者</li>

<li>第四百三十一智眼明尊者</li>

<li>第四百三十二堅固行尊者</li>

<li>第四百三十三澍雲雨尊者</li>

<li>第四百三十四不動羅尊者</li>

<li>第四百三十五普光明尊者</li>

<li>第四百三十六心觀淨尊者</li>

<li>第四百三十七那羅德尊者</li>

<li>第四百三十八師子尊尊者</li>

<li>第四百三十九法上尊尊者</li>

<li>第四百四十精進辨尊者</li>

<li>第四百四十一樂說果尊者</li>

<li>第四百四十二觀無邊尊者</li>

<li>第四百四十三師子翻尊者</li>

<li>第四百四十四破邪見尊者</li>

<li>第四百四十五無憂德尊者</li>

<li>第四百四十六行無邊尊者</li>

<li>第四百四十七慧金剛尊者</li>

<li>第四百四十八義成就尊者</li>

<li>第四百四十九善住義尊者</li>

<li>第四百五十信證尊尊者</li>

<li>第四百五十一行敬端尊者</li>

<li>第四百五十二德普洽尊者</li>

<li>第四百五十三師子作尊者</li>

<li>第四百五十四行忍慈尊者</li>

<li>第四百五十五無相空尊者</li>

<li>第四百五十六勇精進尊者</li>

<li>第四百五十七勝清淨尊者</li>

<li>第四百五十八有性空尊者</li>

<li>第四百五十九淨那羅尊者</li>

<li>第四百六十法自在尊者</li>

<li>第四百六十一師子頰尊者</li>

<li>第四百六十二大賢光尊者</li>

<li>第四百六十三摩訶羅尊者</li>

<li>第四百六十四音調敏尊者</li>

<li>第四百六十五師子臆尊者</li>

<li>第四百六十六壞魔軍尊者</li>

<li>第四百六十七分別身尊者</li>

<li>第四百六十八淨解脫尊者</li>

<li>第四百六十九質直行尊者</li>

<li>第四百七十智仁慈尊者</li>

<li>第四百七十一具足儀尊者</li>

<li>第四百七十二如意雜尊者</li>

<li>第四百七十三大熾妙尊者</li>

<li>第四百七十四劫寶那尊者</li>

<li>第四百七十五普焰光尊者</li>

<li>第四百七十六高遠行尊者</li>

<li>第四百七十七得佛智尊者</li>

<li>第四百七十八家靜行尊者</li>

<li>第四百七十九悟真常尊者</li>

<li>第四百八十破冤賊尊者</li>

<li>第四百八十一滅惡趣尊者</li>

<li>第四百八十二性海通尊者</li>

<li>第四百八十三法通尊者</li>

<li>第四百八十四愍不息尊者</li>

<li>第四百八十五攝眾心尊者</li>

<li>第四百八十六導大眾尊者</li>

<li>第四百八十七常隱行尊者</li>

<li>第四百八十八菩薩慈尊者</li>

<li>第四百八十九拔眾苦尊者</li>

<li>第四百九十尋聲應尊者</li>

<li>第四百九十一數劫定尊者</li>

<li>第四百九十二注法水尊者</li>

<li>第四百九十三得定通尊者</li>

<li>第四百九十四慧廣增尊者</li>

<li>第四百九十五六根盡尊者</li>

<li>第四百九十六拔度羅尊者</li>

<li>第四百九十七思薩埵尊者</li>

<li>第四百九十八注茶迦尊者</li>

<li>第四百九十九鉢利羅尊者</li>

<li>第五百顛事眾尊者</li>
</ul><p style="margin-left:0em;text-indent:2em">以上各羅漢像，左下方均附刻修者姓氏，從略。</p>
</div></div>
<div class='div-other'><a id='mulu50' />
<p class='h2'>七、補陀寺鐵香爐</p><p style="margin-left:0em;text-indent:2em">補陀寺鐵香爐，現置大雄寶殿前。清同治十二年癸卯仲秋造。</p>
</div>
<div class='div-other'><a id='mulu51' />
<p class='h2'>八、琉璃會碑</p>
<div class='div-other'><a id='mulu52' /><p style="margin-left:0em;text-indent:2em">琉璃會碑，清光緒二十八年春，住持慈運老人立。碑文如左。</p>
</div>
<div class='div-other'><a id='mulu53' />
<p class='h3'>琉璃會碑記</p><p style="margin-left:0em;text-indent:2em">竊維六度妙行，布施為先；十供良因，燈光最勝。若夫琉璃燈者，能除怖畏，善破無明，度長夜之迷津，開昏衢之覺路。在昔藥王身燈，照十方佛土，佛讚：「善哉！是名真法供養。」而今檀護資財，購勝妙福田，福利不漏，永成般若光明。自此寶殿之燈光不夜，鐵城之幽喑頓消。如此功勳，豈云小善？會立恒產，事希玉成，宜勒石於現前，列芳名於永遠矣。</p>
</div></div>
<div class='div-other'><a id='mulu54' />
<p class='h2'>九、銅磬</p><p style="margin-left:0em;text-indent:2em">銅磬一，周沿刻「旅東法度震災華僑亡靈日本橫濱中華會館同人敬獻七塔禪寺」二十六字。</p>
</div>
<div class='div-other'><a id='mulu55' />
<p class='h2'>十、寶鼎</p><p style="margin-left:0em;text-indent:2em">寶鼎，在西方三聖殿前。民國元年壬子冬，鎮海信士阮世龍、男文忠敬助，住持岐昌率監院常西督造，僧晉同募。</p>
</div>
<div class='div-other'><a id='mulu56' />
<p class='h2'>十一、銅鐘</p>
<div class='div-other'><a id='mulu57' /><p style="margin-left:0em;text-indent:2em">銅鐘一，在鐘樓上。佛歷二千九百五十三年，即民國十五年丙寅冬月，住持覺圓、監院溥常暨兩序同募。上海南市董家渡，浦東沈元吉冶坊鑄造。</p>
</div>
<div class='div-other'><a id='mulu58' />
<p class='h3'>七塔寺大鐘記</p><p style="margin-left:0em;text-indent:2em">昔罽呢吒國王貪虐無道，造作深殃。後受馬鳴大士教化，以聞法力，化重報輕，歿後生大海中作千頭魚。海中忽現劍輪，時時迴注，截斷魚頭。以業力故，截已復生，苦不勝忍。唯聞某寺鐘聲，輪即暫停，苦亦少息。王致夢白維那曰：「惟願大德垂憐，矜憫擊揚，延之過七日，己罪報畢矣。」以是因緣，西域諸寺，扣鐘震響，徧地咸聞。我國肇於武帝問誌公曰：「朕欲息地獄苦，宜以何法？」答曰：「冥界惟聞鐘聲，苦能暫息。」帝遂徧詔天下，凡擊鐘者，宜舒其聲。可知先聖後聖，其揆一也。甬東七塔寺，興而廢，廢而興，不知凡幾。於前清光緒十六年，慈運長老受諸紳請，矢志重興。從此鳩工庀材，運斤伐木。不十年，寶殿巍峨，光輝金碧。兼之龍象濟濟，輔弼得人，頓與太白天童、育王廣利並駕齊驅矣。乃於二十一年北上奏請龍藏，渥蒙頒賜，奉旨回山。復念興工動土，累及枯骸，並憐遠近孤魂超昇乏術，爰是鑄造鉅鐘，揚聲息苦。無如造經二次，響未遠聞。於是諸哲嗣流集眾建議，易鐵為銅，重新建造。於民國十一年為始，逐漸集資，經五載，竟稱告成。洵知山河大地，無一處非道場；鱗甲羽毛，非一物無佛性。矧茲甬江為兩間之鉅麗，顧斯人道為萬物之最靈，詎不頓現淨土而見大士法身者乎？惟斯鐘也，宏聲巨扣，響震重泉；將見夕梵晨鐘，松風水月，皆演無盡法音，必能驚醒塵寰，奚獨超拔冥界<span class='corr'>已</span>也。是為記。</p>
<p style="margin-left:2em">佛歷二千九百五十三年夏，天台宗晚學諦閑謹記</p>
</div></div>
<div class='div-other'><a id='mulu59' />
<p class='h2'>十二、大銅鍋</p><p style="margin-left:0em;text-indent:2em">大銅鍋二口，即大廚房之菜飯鍋。民國十六年，上海南市董家渡沈元吉敬助。</p>
</div>
<div class='div-other'><a id='mulu60' />
<p class='h2'>十三、石香爐</p><p style="margin-left:0em;text-indent:2em">石香爐，明季製，上刻「寶鼎」二字。</p>
</div>
<div class='div-other'><a id='mulu61' />
<p class='h2'>十四、普洽皓祖塔</p><p style="margin-left:0em;text-indent:2em">普洽皓祖塔，在老天童寺東首，民國二十五年冬重修。</p>
</div>
<div class='div-other'><a id='mulu62' />
<p class='h2'>十五、慈運慧祖塔</p><p style="margin-left:0em;text-indent:2em">慈運慧祖塔，在天童寺右，玲瓏岩下。</p>
</div>
<div class='div-other'><a id='mulu63' />
<p class='h2'>十六、普同塔</p>
<div class='div-other'><a id='mulu64' /><p style="margin-left:0em;text-indent:2em">普同塔，民國二十年建，在庾山嶺。</p>
</div>
<div class='div-other'><a id='mulu65' />
<p class='h3'>七塔寺普同塔記</p><p style="margin-left:0em;text-indent:2em">夫出家之法，割愛辭親，離塵捨俗；參方訪道，撥草瞻風。僕僕塵寰，為己躬之大事；迢迢雲水，顧隻影以前蹤。從上諸祖建設叢林，雖為十方衲子參學起見，亦為老病死計。庶使養生就醫，各得其所；安身立命，自有其處。而我七塔報恩禪寺，自前清光緒間，由地方紳耆公請先師慈運老和尚住持，遂矢志中興十方道場。不十年，百廢俱舉，規模完成。雖有如意寮以為診病之區，而養老堂、普同塔尚付闕如。<span class='note-inline'>(圓瑛)</span>民國十八年接住報恩法席，遂與監院德軒議及此事。適有東鄉同嶴庾山庵莊嚴大師與余為道義之交，聞悉此事，欲以該庵獻與常住，起造普同塔。山水清明，峯巒秀麗。集議兩序，均表同情。由是監院德軒努力進行，閱二寒暑而塔告成。分三間，中間安住持及諸山或班首職僧之靈骨，左右大眾與客僧。民十九，<span class='note-inline'>(圓瑛)</span>移主天童報恩一席，以本舟和尚為當選。迄今數載，塔院亦成。今者擬辦養老堂於院內，塵氛寂靜，竹木深幽；晚年樂道，實得其所，誠一舉而兩得也。因記緣起，用勒諸石。</p>
<p style="margin-left:2em">民國二十四年夏，退居圓瑛宏悟撰記</p>
<p style="margin-left:16em">住持溥常立石</p>
</div></div>
<div class='div-other'><a id='mulu66' />
<p class='h2'>附錄：慈運老人沉香木像</p><p style="margin-left:0em;text-indent:2em">江蘇省上海縣費門周氏，法名善照，年五十九歲，初皈依慈老人為本師。及民國十年來寺，對余曰：「我師雖已去世，我亦依師住處而去世。」購沉香木，倩匠雕像，虔誠焚香供奉。不數月，果得病西歸。通信男兒興寶，料理後事。斯時也，余任監院職而目覩之。華嚴云：「信為道元功德母，長養一切諸善根。」善照，誠女中丈夫也。三寶感化之力大矣哉！特序事實，述偈以贊之：</p>
<p style="margin-left:0em;text-indent:0em;" class="lg-abnormal"><div class='lg-row'>吾師德感動　女性信專一　佛說皈依僧　同登菩提路</div>
</p><p style="margin-left:2em">民國二十四年冬月，住持溥常謹識</p>
</div></div>
<p class='juan'>七塔寺志卷之二終</p>
</div><!-- end of div[@id='body'] -->
</body></html>