<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華雨集（一）</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu84' />
<p class='h2'>精校燉煌本壇經</p>
<div class='div-other'><a id='mulu85' />
<p class='h3'>燉煌本壇經校刊記</p><p style="text-indent:2em">燉煌本《壇經》，是大英博物館所藏，斯坦因本五四七五號，為現存《壇經》的最古本。這部寫本，不但字跡拙劣，錯字多得幾乎讀不下去。如「誑」字寫作「[言*(狂-王+主)]」，「頓」字寫作「[圭*頁]」，「五祖」一再的寫作「五褐」，可見寫者不但對佛法毫無常識，識字也是不太多的。「燉煌本」是「壇經傳宗」本，是荷澤門下傳授一部《壇經》，以證明學有稟承、是南宗弟子的。在當時，《壇經》從南方傳來，是手寫本，知道的人還不太多。也許是荷澤門下，怕外人知道內容，失去祕密傳授的意義，所以找不通文墨的人，照本謄寫。原本有行書、草字，不通文墨而照本謄寫，再加上脫落、衍文、倒亂，這才成為這樣的錯訛連篇了！</p>
<p style="text-indent:2em">《壇經》「燉煌本」的整理校訂，從四方面著手。一、〈壇經〉與〈壇經附錄〉的分別：〈壇經〉，本從慧能大師於韶州大梵寺開法傳禪、法壇施法得名，弟子法海所記，應成立於六祖生前。〈壇經附錄〉，是慧能接引弟子的機緣、臨終付囑，及臨終與身後的情形。有人次第的集錄出來，附編於〈壇經〉之後，後來也就被看作《壇經》了。現在分別為〈壇經〉與〈壇經附錄〉二部分，以免讀者誤會<span class='note-inline'>(參考拙作《中國禪宗史》二三七——二四六頁)</span>。</p>
<p style="text-indent:2em">二、原本與增補的分別：《壇經》燉煌本，是現存《壇經》的最古本，不是《壇經》的最古本。《壇經》演變到「燉煌本」，至少經過了三個階段，就是「曹溪原本」、「南方宗旨本」、「壇經傳宗本」。《壇經》的演變為「南方宗旨本」、「壇經傳宗本」，不是重寫，而是在「原本」上，一段一段的增補，或插幾句進去。好在禪師們是不重文字的，雖然添糅補充，卻沒有注意到文字的統一性，所以有文意不啣接、重複，或文筆前後不一致的現象。憑這些，可以理解出增補的部分出來（「明本」，曾經宋代契嵩他們的整理，所以就不易分別了）。</p>
<p style="text-indent:2em">有關「壇經傳宗」及「南方宗旨」，可依文義而分別出來。「南方宗旨本」的特徵，是身（心）無常而性是常。「壇經傳宗本」的特徵是：為了傳授一卷《壇經》以證明學有稟承、是南宗弟子，所以處處說明《壇經》傳承的重要、法統，及暗示神會的得到正法。這都是增補後起的，從《壇經》的稱呼上，也可看出先後的差別。如大梵寺說法部分，對於慧能，集記者稱之為「慧能大師」、「能大師」、「大師」。慧能自稱為「慧能」、「能」；大眾稱慧能為「和尚」；慧能稱大眾為「善知識」，稱刺史為「使君」。這種稱呼，是吻合當時實情的。偶有二處例外——「六祖言」，見於「釋疑」部分，正是後來增補的部分。附錄的弟子機緣部分，對於慧能，編集者也稱之為「大師」、「能大師」、「慧能大師」。學人稱慧能為「和尚」；慧能自稱為「吾」；稱學人為「汝」、「汝等」，或直呼名字。除三處例外——「六祖言」以外，也與當時的實際稱呼相合。臨終部分，也合於上述的體例。而臨終前告別部分，多數是「壇經傳宗」。編集者稱慧能為「六祖」，弟子稱慧能為「大師」，都與實際的稱呼不合。又如說「上座法海向前言」，更可看出是後人增附的了。不過，經過不斷的增補，糅合已經久了，要從文義、文字作精確的區別，實在是不容易的，只能表示大概而已。不過發見了稱呼上的差別，倒底多了一層客觀的標準，依之區別原本及增補，也就不致太離譜了<span class='note-inline'>(參考拙作《中國禪宗史》第六章第二節)</span>。</p>
<p style="text-indent:2em">現在依據文義與文字的特徵，將〈壇經〉及〈壇經附錄〉可推定為「曹溪原本」的，用四號宋體字。推定為「南方宗旨本」的，文末加一〔南〕字。推定為「壇經傳宗本」的，文末加一〔傳〕字。推定為「南方宗旨本」後，或「壇經傳宗本」後附入的，不同寫本而寫者綜合一處，成為重複的，文末加一〔附〕字。這都改用四號楷體字。這樣的分別排列，相信「曹溪原本」，可以明顯的表示出來。</p>
<p style="text-indent:2em">三、章節的分別：鈴木大拙分「燉煌本」全部為五十七節。宇井伯壽採用五十七節的分類，除去他所認為是後人附加的部分，如南頓北漸、神秀作偈等，保留了三十七節。其實，這都是弟子的集記，即使是原始的，也不免有弟子的意見。南北、頓漸等傳說，是東山門下的事實，決非神會個人所造出的。如「曹溪原本」，提到《壇經》已三傳到悟真，如完成於慧能去世後二十年——西元七三〇頃，那麼這些問題，都被注意而集出，不用假想為神會或神會門下的。又如慧能的得法緣由，從身世孤貧說起，一氣呵成，也不應將作偈部分除去。又梁武帝與達磨的問答，因為神會的《南宗定是非論》同樣的說到，也就把它除去。其實，「燉煌本」有關「壇經傳宗」部分，一律寫作「菩提達摩」，與《南宗定是非論》相合。而有關達磨與梁武帝的問答，「燉煌本」是寫作「菩提達磨」的。這一用字的差別，可證明此事與神會門下無關。梁武帝與達磨相見的傳說，比神會的時代要早些。〈壇經〉的成立，也是比「壇經傳宗本」早得多。現在以文義及文字的差別為主，原本與增補部分，每每是夾雜在一起的，所以不能說那幾節是〈壇經〉原本。由於分別為〈壇經〉及〈壇經附錄〉二部分，所以現在分〈壇經〉為十七章，〈壇經附錄〉為十章。章又分節，以便檢查。</p>
<p style="text-indent:2em">四、文字的校正：用作校正的底本，是《大正藏》本（編號二〇〇七），今簡稱為「原本」。不過，有些字，《大正藏》本已經改正了。如「燉煌本」的[修-(攸-ㄆ)+彳]，已改正為修；[圭*頁]，已改正為頓等。通行的《六祖大師法寶壇經》（《大正藏》編號二〇〇八），本為《明藏》本，文字通順，雖修訂的時代遲一些，次第、廣略不同，然相同的部分，仍可以用來改正「燉煌本」之脫誤的。校正的有四：一、「脫落」的，或是脫落，或是文意不完全，增補一、二字，並注明依「明本」補或今補。不過〈壇經〉「原本」，並非出於通人的手筆，每有文意不全的；有的似乎是抄寫而有了脫落。不能確定的，也不敢臆改。二、訛誤的，或是音聲相近而誤的，如名、明、迷，五、吾、伍、悟、俉，與、汝，之、知、智等。或是字形相近而誤的，如須、順，傳、縛，元、無（<span class='corr'>无</span>）等。都依據意義，改為常用的正字，注明依「明本」改或今改。在同一章內，同一錯字的改正，以下的在字下加卍，不再注明。三、倒亂的，並注明依「明本」改正或今改正。四、衍文，一概刪去，並注明依「明本」刪或今刪。</p>
</div>
<div class='div-other'><a id='mulu86' />
<p class='h3'>南宗頓教最上大乘摩訶般若波羅蜜經</p><p class="head2 kaiti bold">六祖慧能大師於韶州大梵寺施法壇經一卷</p>
<p class="bold">兼受無相戒</p>
<p class="byline">弘法弟子法海集記</p></div>
<div class='div-other'><a id='mulu87' />
<p class='h3'>上編　壇經</p>
<div class='div-other'><a id='mulu88' />
<p class='h4'>一</p><p style="text-indent:2em">一　慧能大師於大梵寺講堂中，昇高座，說摩訶般若波羅蜜法。其時，座下僧尼、道俗一千餘人，韶州刺史韋據，及諸官寮三十餘人、儒士三十餘人，同請大師說摩訶般若波羅蜜法。</p>
<p style="text-indent:2em">二　<span class="kaiti">刺史遂令門人僧法海集記，流行後代，與學道者，承此宗旨，遞相傳授，有所依約，以為稟承，說此《壇經》</span><span class='note-inline'>(〔傳〕)</span>。</p>
</div>
<div class='div-other'><a id='mulu89' />
<p class='h4'>二</p><p style="text-indent:2em">一　能大師言：善知識！淨心，念摩訶般若波羅蜜法。大師不語，自淨心神，良久乃言：</p>
<p style="text-indent:2em">二　善知識！淨心聽！慧能慈父，本官范陽，左降遷流嶺南，作新州百姓。慧能幼小，父又早亡，老母孤遺，移來南海。艱辛貧乏，於市賣柴。忽有一客買柴，遂領慧能至於客店。客將柴去，慧能得錢，却向門前。</p>
<p style="text-indent:2em">三　忽見一客讀《金剛經》，慧能一聞，心迷便悟。乃問客曰：從何處來持此經典？客答曰：我於蘄州黃梅縣東憑墓山，禮拜五祖弘忍和尚，見今在彼門人有千餘眾。我於彼聽，見大師勸道俗，但持《金剛經》一卷，即得見性，直了成佛。</p>
<p style="text-indent:2em">四　慧能聞說，宿業有緣，便即辭親，往黃梅憑墓山，禮拜五祖弘忍和尚。弘忍和尚問慧能曰：汝何方人，來此山禮拜吾？汝今向吾邊，復求何物？慧能答曰：弟子是嶺南人，新州百姓。今故遠來禮拜和尚，不求餘物，但求法作佛。大師遂責慧能曰：汝是嶺<span class='note-inline'>(卍)</span>南人，又是獦獠，若為堪作佛！慧能答曰：人即有南北，佛性即無南北；獦獠身與和尚不同，佛性<span class='note-inline'>(卍)</span>有何差別？</p>
<p style="text-indent:2em">五　大師欲更共議，見左右在傍邊，大師更不言。遂發遣慧能，令隨眾作務。時有一行者，遂差慧能於碓坊，踏碓八個餘月。</p>
<p style="text-indent:2em">六　五祖忽於一日，喚門人盡來。門人集訖，五祖曰：吾向汝說世人生死事大，汝等門人終日供養，只求福田，不求出離生死苦海。汝等自性<span class='note-inline'>(卍)</span>迷，福田何可救汝！汝總且歸房，自看有智慧者，自取般若本性卍之智，各作一偈呈吾。吾看汝偈，若悟大意者，付汝衣法，稟為六代。火急急！</p>
<p style="text-indent:2em">七　門人得處分，却來各至自房，遞相謂言：我等不須呈心、用意作偈將呈和尚。神秀上座是教授師，秀上座得法後，自可依止，請不用作。諸人息心，盡不敢呈偈。</p>
<p style="text-indent:2em">八　時大師堂前有三間房廊，於此廊下，供奉欲畫楞伽變相，并畫五祖大師傳授衣法，流行後代為記。畫人盧玲看壁了，明日下手。</p>
<p style="text-indent:2em">九　上座神秀思惟：諸人不呈心偈，緣我為教授師。我若不呈心偈，五祖如何得見我心中見解深淺。吾將心偈上呈五祖，求法意即善，覓祖不善，却同凡心奪其聖位。若不呈心，終不得法。良久思惟，甚難甚難！甚難甚難！夜至三更，不令人見，遂向南廊下中間壁上，題作呈心偈，欲求於法。</p>
<p style="text-indent:2em">一〇　<span class="kaiti">若五祖見偈，言此偈悟，若訪覓我。我宿業障重，不合得法。聖意難測，我心自息。秀上座三更於南廊下中間壁上，秉燭題作偈，人盡不知</span><span class='note-inline'>(〔附〕)</span>。偈曰：</p>
<p style="margin-left:3em" class="lg-abnormal mingti"><div class='lg-row'>身是菩提樹，　心如明鏡臺，　時時勤拂拭，　莫使有塵埃！</div>
</p><p style="text-indent:2em">神秀上座題此偈畢，歸房臥，並無人見。</p>
<p style="text-indent:2em">一一　五祖平旦遂喚盧供奉來，南廊下畫楞伽變。五祖忽見此偈語已，乃謂供奉曰：弘忍與供奉錢三十千，深勞遠來，不畫變相也。《金剛經》云：凡所有相，皆是虛妄。不如留此偈，令迷人誦。依此修行，不墮三惡；依此修行人，有大利益。</p>
<p style="text-indent:2em">一二　大師遂喚門人盡來，焚香偈前。人眾入見，皆生敬心。汝等盡誦此偈者，方得見性<span class='note-inline'>(卍)</span>；依<span class='note-inline'>(卍)</span>此修行，即不墮落。門人盡誦，皆生敬心，喚言：善哉！</p>
<p style="text-indent:2em">一三　五祖遂喚秀上座於堂內，問：是汝作偈否？<span class="kaiti">若是汝作，應得我法</span><span class='note-inline'>(〔附〕)</span>。秀上座言：罪過！實是神秀作。不敢求祖，願和尚慈悲，看弟子有小智慧識大意否？五祖曰：汝作此偈，見即來到，只到門前，尚未得入。凡夫依<span class='note-inline'>(卍)</span>此偈修行，即不墮落。作此見解，若覓無上菩提，即未可得；須入得門，見自本性<span class='note-inline'>(卍)</span>。汝且去，一兩日來思惟，更作一偈來呈吾。若入得門，見自本性<span class='note-inline'>(卍)</span>，當付汝衣法。秀上座去，數日作不得。</p>
<p style="text-indent:2em">一四　有一童子於碓坊邊過，唱誦此偈。慧能一聞，知未見性<span class='note-inline'>(卍)</span>，即識大意。能問童子：適來誦者，是何言偈？童子答能曰：你不知！大師言生死事大，欲傳衣法，令門人等各作一偈來呈看，悟大意即傳衣法，稟為六代祖<span class='note-inline'>(卍)</span>。有一上座名神秀，忽於南廊下書無相偈一首，五祖令諸門人盡誦。悟此偈者，即見自性<span class='note-inline'>(卍)</span>；依此修行，即得出離。</p>
<p style="text-indent:2em">一五　慧能曰：我此踏碓八箇餘月，未至堂前。望上人引慧能至南廊下，見此偈禮拜；亦願誦取結來生緣，願生佛地。童子引能至南廊下，能即禮拜此偈。為不識字，請一人讀。慧能聞已，即識大意。慧能亦作一偈，又請得一解書人，於西間壁上題著，呈自本心。<span class="kaiti">不識本心，學法無益；識心見性<span class='note-inline'>(卍)</span>，即悟大意</span><span class='note-inline'>(〔附〕)</span>。慧能偈曰：</p>
<p style="margin-left:3em" class="lg-abnormal"><div class='lg-row'>菩提本無樹，　明鏡亦無臺，　佛性<span class='note-inline'>(卍)</span>常清淨，　何處有塵埃！</div>
</p><p class="kaiti" style="text-indent:2em">又偈曰：</p>
<p style="margin-left:3em" class="lg-abnormal"><div class='lg-row'><span class="kaiti">心是菩提樹，　身為明鏡臺，　明鏡本清淨，　何處染塵埃</span><span class='note-inline'>(〔附〕)</span>！</div>
</p><p style="text-indent:2em">院內徒眾，見能作此偈，盡怪。慧能却入碓房。</p>
<p style="text-indent:2em">一六　五祖<span class='note-inline'>(卍)</span>忽見慧能偈，即知識大意。恐眾人知，五祖乃謂眾人曰：此亦未得了。五祖夜至三更，喚慧能於堂內，說《金剛經》。慧能一聞，言下便悟。其夜受法，人盡不知，便傳頓法及衣。汝為六代祖，衣將為信。稟代代相傳法，以心傳心，當令自悟。</p>
<p style="text-indent:2em">一七　五祖言：慧能！自古傳法，氣如懸絲。若住此間，有人害汝，汝即須速去！能得衣法，三更發去。五祖自送能於九江驛。登船時，便五祖處分：汝去努力！將法向南，三年勿弘此法。難去，在後弘化，善誘迷人，若得心開，汝悟無別。辭違已了，便發向南。</p>
<p style="text-indent:2em">一八　兩月中間，至大庾嶺。不知向後有數百人來，欲擬毆慧能，奪衣法。來至半路，盡總却<span class='corr'>迴</span>。唯有一僧，姓陳名慧明，先是三品將軍，性行麁惡，直至嶺上，來趁犯著。慧能即還法衣，又不肯取。我故遠來求法，不要其衣。能於嶺上，便傳法慧明<span class='note-inline'>(卍)</span>。慧明<span class='note-inline'>(卍)</span>得聞，言下心開。能使慧明<span class='note-inline'>(卍)</span>即却向北化人來。</p>
<p style="text-indent:2em">一九　慧能來依此地，與諸官寮道俗，亦有累劫之因。教是先聖所傳，不是慧能自知。願聞先聖<span class='note-inline'>(卍)</span>教者，各須淨心。聞了，願自除迷，如先代悟。<span class='note-inline'>(下是法)</span></p>
</div>
<div class='div-other'><a id='mulu90' />
<p class='h4'>三</p><p style="text-indent:2em">一　慧能大師喚言：善知識！菩提般若之智，世人本自有之。即緣心迷，不能自悟，須求大善知識示道見性。善知識！愚人智人，佛性本亦無差別，只緣迷悟：迷即為愚，悟即成智。</p>
<p style="text-indent:2em">二　善知識！我此法門，以定慧為本，第一勿迷言慧定別。定慧體一不二，即定是慧體，即慧是定用；即慧之時定在慧，即定之時慧在定。</p>
<p style="text-indent:2em">三　善知識！此義即是定慧等。學道之人作意，莫言先定發慧、先慧發定、定慧各別。作此見者，法有二相。口說善，心不善，慧定不等。心口俱善，內外一種，定慧即等。自悟修行，不在口諍，若諍先後，即是迷人。不斷勝負，却生我法，不離四相。</p>
<p style="text-indent:2em">四　一行三昧者，於一切時中，行、住、坐、臥，常直心是。《淨名經》云：直<span class='note-inline'>(卍)</span>心是道場；直<span class='note-inline'>(卍)</span>心是淨土。莫心行諂曲，口說法直。口說一行三昧，不行直<span class='note-inline'>(卍)</span>心，非佛弟子。但行直<span class='note-inline'>(卍)</span>心，於一切法上無有執著，名一行三昧。</p>
<p style="text-indent:2em">五　迷人著法相，執一行三昧：直<span class='note-inline'>(卍)</span>心坐<span class='note-inline'>(卍)</span>不動，除妄不起心，即是一行三昧。若如是，此法同無情，却是障道因緣。道須通流，何以却滯？心不住即通流，住即被縛。若坐<span class='note-inline'>(卍)</span>不動是，維摩詰不合呵舍利弗宴坐<span class='note-inline'>(卍)</span>林中！</p>
<p style="text-indent:2em">六　善知識！又見有人教人坐<span class='note-inline'>(卍)</span>，看心、看淨、不動不起，從此置功。迷人不悟，便執成顛，即有數百般，如此教道者，故知大錯。</p>
<p style="text-indent:2em">七　善知識！定慧猶如何等？如燈光，有燈即有光，無燈即無光。燈是光之體，光是燈之用，名即有二，體無兩般。此定慧法，亦復如是。</p>
</div>
<div class='div-other'><a id='mulu91' />
<p class='h4'>四</p><p style="text-indent:2em">一　善知識！法無頓漸，人有利鈍。迷即漸勸，悟人頓修。識自本心，見自本性。悟即元無差別，不悟即長劫輪迴。</p>
<p style="text-indent:2em">二　善知識！我此法門，從上已來，頓漸皆立無念為宗，無相為<span class='note-inline'>(卍)</span>體，無住為本。何名為無相？於相而離相。無念者，於念而不念。無住者，為人本性念念不住，前念今念後念，念念相續，無有斷絕。<span class="kaiti">若一念斷絕，法身即是離色身</span><span class='note-inline'>(〔南〕)</span>。念念時中，於一切法上無住。一念若住，念念即住，名繫縛。於一切法上念念不住，即無縛也，是以無住為本。</p>
<p style="text-indent:2em">三　善知識！外離一切相，是無相。但能離相，性體清淨，是以無相為體。</p>
<p style="text-indent:2em">四　於一切境上不染，名為無念。於自念上離境<span class='note-inline'>(卍)</span>，不於法上念生。莫百物不思，念盡除却。<span class="kaiti">一念斷即死，別處受生</span><span class='note-inline'>(〔南〕)</span>。學道者用心，若不識法意，自錯尚可，更勸他人迷；不自見迷，又謗經法。是以立無念為宗。</p>
<p style="text-indent:2em">五　即緣迷人於境<span class='note-inline'>(卍)</span>上有念，念上便起邪見，一切塵勞妄念從此而生。然此教門立無念為宗，世人離見，不起於念；若無有念，無念亦不立。</p>
<p style="text-indent:2em">六　無者無何事？念者何物？無者，離二相諸塵勞。真如是念之體，念是真如之用。性起念，雖即見聞覺知，不染萬境而常自在。《維摩經》云：外能善分別諸法相，內於第一義而不動。</p>
</div>
<div class='div-other'><a id='mulu92' />
<p class='h4'>五</p><p style="text-indent:2em">一　善知識！此法門中，坐禪元不看心，亦不看<span class='note-inline'>(卍)</span>淨，亦不言不動。若言看心，心元是妄，妄如幻故，無所看也。若言看淨，人性本淨，為妄想故覆蓋真如，離妄念，本性<span class='note-inline'>(卍)</span>淨。不見自性<span class='note-inline'>(卍)</span>本淨，心起看淨，却生淨妄；妄無處所，故知看者却是妄也。淨無形相，却立淨相，言是功夫。作此見者，障自本性<span class='note-inline'>(卍)</span>，却被淨縛。若不動者，不見一切人過患，自性不動。迷人自身不動，開口即說人是非，與道違背。看心、看淨，却是障道因緣，今說汝知。</p>
<p style="text-indent:2em">二　此法門中，何名坐<span class='note-inline'>(卍)</span>禪？此法門中，一切無礙，外於一切境界上念不起為坐<span class='note-inline'>(卍)</span>，見本性<span class='note-inline'>(卍)</span>不亂為禪。何名為禪定？外離相曰禪，內不亂曰定。外若離相，內性<span class='note-inline'>(卍)</span>不亂，本自淨自定。只緣境觸，觸即亂，離相不亂即定。外離相即禪，內不亂即定，外禪內定，故名禪定。《維摩經》云：即時豁然，還得本心。《菩薩戒》云：本源自性<span class='note-inline'>(卍)</span>清淨。</p>
<p style="text-indent:2em">三　善知識！見自性<span class='note-inline'>(卍)</span>清淨，自修自作；自性<span class='note-inline'>(卍)</span>法身，自行佛行，自作自成佛道。</p>
</div>
<div class='div-other'><a id='mulu93' />
<p class='h4'>六</p><p style="text-indent:2em">一　善知識！總須自體與受無相戒，一時逐慧能口道，令善知識見自三身佛。於自色身，歸依清淨法身佛；於自色身，歸依<span class='note-inline'>(卍)</span>千百億化身佛；於自色身，歸依<span class='note-inline'>(卍)</span>當來圓滿報身佛。<span class='note-inline'>(已上三唱)</span></p>
<p style="text-indent:2em">二　<span class="kaiti">色身是舍宅，不可言歸</span><span class='note-inline'>(〔南〕)</span>。向者三身在自法性，世人盡有，為迷不見，外覓三如來，不見自色身中三身佛。善知識！聽汝善知識說，令善知識依<span class='note-inline'>(卍)</span>自色身，見自法性有三身佛，此三身佛從性上生。</p>
<p style="text-indent:2em">三　何名清淨法身佛？善知識！世人性自本淨，萬法在自性。思量一切惡事，即行於惡；思量一切善事，便修於善行。知如是一切法盡在自性<span class='note-inline'>(卍)</span>，自性<span class='note-inline'>(卍)</span>常清淨。</p>
<p style="text-indent:2em">四　日月常明，只為雲覆蓋，上明<span class='note-inline'>(卍)</span>下暗，不能了見日月星辰。忽遇惠風吹散，卷盡雲霧，萬像參羅，一時皆現。世人性淨，猶如青天。慧如日，智如月，智慧常明<span class='note-inline'>(卍)</span>。於外著境，妄念浮雲覆蓋自性<span class='note-inline'>(卍)</span>，不能明徹。遇善知識，聞真法，吹却迷<span class='note-inline'>(卍)</span>妄，內外明<span class='note-inline'>(卍)</span>徹，於自性<span class='note-inline'>(卍)</span>中萬法皆見。一切法在自性<span class='note-inline'>(卍)</span>，名為清淨法身。自歸依<span class='note-inline'>(卍)</span>者，除不善行，是名歸依<span class='note-inline'>(卍)</span>。</p>
<p style="text-indent:2em">五　何名為千百億化身佛？不思量，性即空寂，思量即是變化。思量惡法，化為地獄；思量善法，化為天堂。毒害化為畜生，慈悲化為菩薩。智慧化為上界，愚癡化為下方。自性<span class='note-inline'>(卍)</span>變化甚明<span class='note-inline'>(卍)</span>，迷人自不知見。</p>
<p style="text-indent:2em">六　一念善，智慧即生；一燈能除千年闇，一智能滅萬年愚。莫思向前，常思於後，常後念善，名為報身。<span class="kaiti">一念惡，報却千年善心；一念善，報却千年惡。滅無常已來，後念善，名為報身</span><span class='note-inline'>(〔附〕)</span>。</p>
<p style="text-indent:2em">七　從法身思量，即是化身。念念善，即是報身。自悟自修，即名歸依<span class='note-inline'>(卍)</span>也。<span class="kaiti">皮肉是色身，是舍宅，不任歸依也</span><span class='note-inline'>(〔南〕)</span>。但悟三身，即識大意。</p>
</div>
<div class='div-other'><a id='mulu94' />
<p class='h4'>七</p><p style="text-indent:2em">一　今既自歸依三身佛已，與善知識發四弘大願。善知識！一時逐慧能道：眾生無邊誓願度，煩惱無邊誓願斷，法門無邊誓願學，無上佛道誓願成。<span class='note-inline'>(三唱)</span></p>
<p style="text-indent:2em">二　善知識！眾生無邊誓願度，不是慧能度。善知識！心中眾生，各於自身自性自度。何名自性<span class='note-inline'>(卍)</span>自度？自色身中邪見愚癡迷妄，自有本覺性，將正見度。既悟正見，般若之智除却愚癡迷<span class='note-inline'>(卍)</span>妄眾生，各各自度。邪來正度，迷來悟度，愚來智度，惡來善度，煩惱來菩提度。如是度者，是名真度。</p>
<p style="text-indent:2em">三　煩惱無邊誓願斷，自心除虛妄。法門無邊誓願學，學無上正法。無上佛道誓願成，常下心行，恭敬一切，遠離迷執，覺知生般若。除却迷妄，即自悟佛道成行誓願力。</p>
</div>
<div class='div-other'><a id='mulu95' />
<p class='h4'>八</p><p style="text-indent:2em">一　今既發四弘誓願訖，與善知識無相懺悔三世罪障。大師言：善知識！前念後念及今念，念念不被愚迷染，從前惡行一時悔，自性若除即是懺。前念後念及今念，念念不被矯誑染，除却從前矯誑心，永斷名為自性懺。前念後念及今念，念念不被嫉妒染，除却從前嫉妒心，自性若除即是懺。<span class='note-inline'>(已上三唱)</span></p>
<p style="text-indent:2em">二　善知識！何名懺悔？懺者終身不作，悔者知於前非。惡業恒不離心，諸佛前口說無益。我此法門中，永斷不作，名為懺悔。</p>
</div>
<div class='div-other'><a id='mulu96' />
<p class='h4'>九</p><p style="text-indent:2em">一　今既懺悔已，與善知識受無相三歸依戒。大師言：善知識！歸依覺，兩足尊。歸依<span class='note-inline'>(卍)</span>正，離欲尊。歸依<span class='note-inline'>(卍)</span>淨，眾中尊。從今已後，稱佛為師，更不歸依<span class='note-inline'>(卍)</span>餘邪迷外道，願自三寶慈悲證明。</p>
<p style="text-indent:2em">二　善知識！慧能勸善知識歸依三寶。佛者覺也，法者正也，僧者淨也。自心歸依覺，邪迷<span class='note-inline'>(卍)</span>不生。少欲知足，離財離色，名兩足尊。自心歸正，念念無邪故即無愛著，以無愛著，名離欲尊。自心歸淨，一切塵勞妄念，雖在自性，自性<span class='note-inline'>(卍)</span>不染著，名眾中尊。</p>
<p style="text-indent:2em">三　凡夫不解，從日至日，受三歸依<span class='note-inline'>(卍)</span>戒。若言歸佛，佛在何處？若不見佛，即無所歸。既無所歸，言却是妄。善知識！各自觀察，莫錯用意！經中只言自歸依佛，不言歸他佛，自性<span class='note-inline'>(卍)</span>不歸，無所歸處。</p>
</div>
<div class='div-other'><a id='mulu97' />
<p class='h4'>一〇</p><p style="text-indent:2em">一　今既自歸依三寶，總各各至心，與善知識說摩訶般若波羅蜜法。善知識雖念不解，慧能與說，各各聽！摩訶般若波羅蜜者，西國梵語，唐言大智慧彼岸到。此法須行，不在口念，口念不行，如幻如化。修行者，法身與佛等也。</p>
<p style="text-indent:2em">二　何名摩訶？摩訶者是大。心量廣大，猶如虛空。若空心坐，即落無記。空能含日月星辰，大地山河、一切草木、惡人善人、惡法善法、天堂地獄，盡在空中。世人性空，亦復如是。</p>
<p style="text-indent:2em">三　性含萬法是大，萬法盡在自性。見一切人及非人，惡之與善，惡法善法，盡皆不捨，不可染著。猶如虛空，名之為大，此是摩訶。迷人口念，智者心行。又有迷人，空心不思，名之為大，此亦不是。心量大，不行是少。莫口空說，不修此行，非我弟子。</p>
<p style="text-indent:2em">四　何名般若？般若是智慧。一切時中念念不愚，常行智慧，即名般若行。一念愚即般若絕，一念智即般若生。心中常愚，自言我修。般若無形相，智慧性即是。</p>
<p style="text-indent:2em">五　何名波羅蜜？此是西國梵音，唐言彼岸到。解義離生滅，著境生滅起，如水有波浪，即是於此岸。離境無生滅，如水永長流，即名到彼岸，故名波羅蜜。</p>
<p style="text-indent:2em">六　迷人口念，智者心行。當念時有妄，有妄即非真性；念念若行，是名真性<span class='note-inline'>(卍)</span>。悟此法者，悟般若法，修般若行。不修即凡，一念修行，法身等佛。善知識！即煩惱是菩提，前念迷即凡，後念悟即佛。</p>
<p style="text-indent:2em">七　善知識！摩訶般若波羅蜜，最尊最上第一！無住無去無來，三世諸佛從中出。將大智慧到彼岸，打破五陰煩惱塵勞。最尊最上第一，讚最上乘法，修行定成佛。無去無住無來，是定慧等，不染一切法。三世諸佛從中，變三毒為戒定慧。善知識！我此法門，從中出八萬四千智慧。何以故？為世有八萬四千塵勞，若無塵勞，般若常在，不離自性。</p>
<p style="text-indent:2em">八　悟此法者，即是無念無憶無著，莫起<span class='note-inline'>(卍)</span>誑妄，即自是真如性<span class='note-inline'>(卍)</span>。用智<span class='note-inline'>(卍)</span>慧觀照，於一切法不取不捨，即見性<span class='note-inline'>(卍)</span>成佛道。</p>
</div>
<div class='div-other'><a id='mulu98' />
<p class='h4'>一一</p><p style="text-indent:2em">一　善知識！若欲入甚深法界，入般若三昧者，直修般若波羅蜜行。但持《金剛般若波羅蜜經》一卷，即得見性，入般若三昧。當知此人功德無量，經中分明讚歎，不能具說。</p>
<p style="text-indent:2em">二　此是最上乘法，為大智上根人說。小根智人若聞法，心不生信。何以故？譬如大龍，若下大雨，雨於閻浮提，如漂草葉；若下大雨，雨放大海，不增不減。若大乘者聞說《金剛經》，心開悟解。故知本性自有般若之智，自用智慧觀照，不假文字。</p>
<p style="text-indent:2em">三　譬如其雨水，不從無有，元是龍王於江海中，將身引此水，令一切眾生、一切草木、一切有情無情，悉皆蒙潤。諸水眾流却入大海，海納眾水，合為一體。眾生本性般若之智，亦復如是。</p>
<p style="text-indent:2em">四　小<span class='note-inline'>(卍)</span>根之人，聞說此頓教，猶如草木根性自小<span class='note-inline'>(卍)</span>者，若被大雨一沃，悉皆自倒，不能增長。小<span class='note-inline'>(卍)</span>根之人，亦復如是；有般若之智，與大智之人亦無差別，因何聞法即不悟？緣邪見障重，煩惱根深。猶如大雲覆蓋於日，不得風吹，日無能現。</p>
<p style="text-indent:2em">五　般若之智，亦無大小。為一切眾生自有迷心，外修覓佛，未悟自性，即是小根人。聞其頓教，不信外修，但於自心令自本性常起正見；煩惱塵勞眾生，當時盡悟。猶如大海納於眾流，小水、大水合為一體，即是見性，內外不住，來去自由，能除執心，通達無礙。</p>
<p style="text-indent:2em">六　心修此行，即與《般若波羅蜜經》本無差別。一切經書及文字，小大二乘，十二部經，皆因人置。因智慧性，故能建立。若無世人，一切萬法本無不有，故知萬法本從人興，一切經書因人說有。緣在人中有愚有智，愚為小<span class='note-inline'>(卍)</span>故，智為大人。迷人問於智者，智人與愚人說法，令使愚者悟解心開。迷人若悟心開，與大智人無別。</p>
<p style="text-indent:2em">七　故知不悟，即佛是眾生；一念若悟，即眾生是佛。故知一切萬法盡在自身心中，何不從於自心，頓現真如本性！《菩薩戒經》云：戒本源自性<span class='note-inline'>(卍)</span>清淨。識心見性，自成佛道。即時豁然，還得本心。</p>
</div>
<div class='div-other'><a id='mulu99' />
<p class='h4'>一二</p><p style="text-indent:2em">一　善知識！我於忍和尚處，一聞言下大悟，頓見真如本性，是故與教法流行後代，令學道者頓悟菩提。</p>
<p style="text-indent:2em">二　各自觀心，令自本性頓悟。若不能自悟者，須覓大善知識示道見性。何名大善知識？解最上乘法，直示正路。是大善知識，是大因緣，所謂化導令得見佛；一切善法，皆因大善知識能發起故。</p>
<p style="text-indent:2em">三　三世諸佛，十二部經，在人性中本自具有。不能自悟，須得善知識示道見性；若自悟者，不假外善知識。若取外求善知識，望得解脫，無有是處。識自心內善知識，即得解脫。若自心邪迷，妄念顛倒，外善知識即有教授，不得自悟。汝若不得自悟，當起般若觀照，剎那間妄念俱滅，即是自真正善知識，一悟即如佛也。</p>
<p style="text-indent:2em">四　自性心地，以智慧觀照，內外明徹，識自本心。若識本心，即是解脫；既得解脫，即是般若三昧；悟般若三昧，即是無念。何名無念？無念法者，見一切法不著一切法，遍一切處不著一切處。常淨自性，使六賊從六門走出，於六塵中不離不染，來去自由，即是般若三昧，自在解脫，名無念行。莫百物不思！當令念絕，即是法縛，即名邊見。悟無念法者，萬法盡通。悟無念法者，見諸佛境界。悟無念頓法者，至佛位地。</p>
</div>
<div class='div-other'><a id='mulu100' />
<p class='h4'>一三</p><p style="text-indent:2em">一　善知識！後代得吾法者，常見吾法身，不離汝左右。善知識！將此頓教法門，同見同行，發願受持，如事佛故；終身受持而不退者，定入聖位。</p>
<p style="text-indent:2em">二　然須傳受時，從上已來，默然而付於法。發大誓願，不退菩提，即須分付。若不同見解，無有志願，在在處處，勿妄宣傳；損彼前人，究竟無益。若愚人不解，謾此法門，百劫萬劫千生斷佛種性。</p>
</div>
<div class='div-other'><a id='mulu101' />
<p class='h4'>一四</p><p style="text-indent:2em">一　大師言：善知識！聽吾說無相頌，令汝迷者罪滅，亦名滅罪頌。</p>
<p style="text-indent:2em">二　頌曰：</p>

<div class="lg regular" style="margin-left:0em;"><div class='lg-row'>愚人修福不修道，　　謂言修福而是道，</div>
<div class='lg-row'>布施供養福無邊，　　心中三惡元來造。</div>
<div class='lg-row'>若將修福欲滅罪，　　後世得福罪還在；</div>
<div class='lg-row'>若解心中除罪緣，　　名自性中真懺悔。</div>
<div class='lg-row'>若悟大乘真懺悔，　　除邪行正即無罪；</div>
<div class='lg-row'>學道之人能自觀，　　即與悟人同一類。</div>
<div class='lg-row'>大師今傳此頓教，　　願學之人同一體；</div>
<div class='lg-row'>若欲當來覓本身，　　三毒惡緣心中洗。</div>
<div class='lg-row'>努力修道莫悠悠，　　忽然虛度一世休；</div>
<div class='lg-row'>若遇大乘頓教法，　　虔誠合掌志心求。</div>
</div><p style="text-indent:2em">三　大師說法了，韋使君、官寮、僧眾，道俗讚言無盡，昔所未聞。</p>
</div>
<div class='div-other'><a id='mulu102' />
<p class='h4'>一五</p><p style="text-indent:2em">一　使君禮拜白言：和尚說法，實不思議！弟子尚有少疑，欲問和尚，望和尚大慈大悲為弟子說！大師言：有疑即問<span class='note-inline'>(卍)</span>，何須再三！</p>
<p style="text-indent:2em">二　使君問<span class='note-inline'>(卍)</span>：法可不是西國第一祖達磨祖師宗旨？大師言：是。弟子見說達磨大師化梁武帝，問達磨：朕一生來造寺布施供養，有功德否？達磨答言：並無功德。武帝惆悵，遂遣達磨出境。未審此言，請和尚說！</p>
<p style="text-indent:2em">三　<span class="kaiti">六祖言：實無功德，使君勿疑達磨大師言。武帝著邪道，不識正法。使君問：何以無功德</span><span class='note-inline'>(〔附〕)</span>？</p>
<p style="text-indent:2em">四　和尚言：造寺布施供養，只是修福，不可將福以為功德；功德在法身，非在於福田。自法性有功，平直是德。佛性外行恭敬，若輕一切人，吾我不斷，即自無功德。自性虛妄，法身無功德。念念德行，平等直心，德即不輕，常行於敬。自修身即功，自修心即德，功德自心作，福與功德別。武帝不識正理，非祖大師有過。</p>
</div>
<div class='div-other'><a id='mulu103' />
<p class='h4'>一六</p><p style="text-indent:2em">一　使君禮拜，又問：弟子見僧眾道俗，常念阿彌陀佛，願往生西方。請和尚說，得生彼否？望為破疑。</p>
<p style="text-indent:2em">二　大師言：使君聽，慧能與說。世尊在舍衛國，說西方引化，經文分明，去此不遠。只為下根說遠，說近只為上智。人自兩種，法無不同。迷悟有殊，見有遲疾。迷人念佛生彼，悟者自淨其心，所以佛言：隨其心淨，則佛土淨。</p>
<p style="text-indent:2em">三　使君！東方但淨心無罪，西方心不淨有愆。迷人願生東方、西方，所在處並皆一種。心但無不淨，西方去此不遠；心起不淨之心，念佛往生難到。除十惡即行十萬，無八邪即遇八千，但行直心，到如彈指。使君！但行十善，何須更願往生！不斷十惡之心，何佛即來迎請！若悟無生頓法，見西方只在剎那。不悟頓教大乘，念佛往生路遙，如何得達！</p>
<p style="text-indent:2em">四　<span class="kaiti">六祖言：慧能與使君移西方，剎那間目前便見，使君願見否？使君禮拜，若此得見，何須往生！願和尚慈悲，為現西方，大善！大師言：唐見西方，無疑即散。大眾愕然，莫知何是。</span></p>
<p style="text-indent:2em">五　<span class="kaiti">大師曰：大眾作意聽！世人自色身是城，眼、耳、鼻、舌、身即是城門。外有五門，內有意門。心即是地，性即是王。性在王在，性去王無；性在身心存，性去身壞。</span></p>
<p style="text-indent:2em">六　<span class="kaiti">佛是自性作，莫向身外求。自性迷，佛即眾生；自性悟，眾生即是佛。慈悲即是觀音，喜捨名為勢至；能淨是釋迦，平直<span class='note-inline'>(卍)</span>是彌勒。人我是須彌，邪心是大海，煩惱是波浪，毒心是惡龍，塵勞是魚鼈。虛妄即是神鬼，三毒即是地獄，愚癡即是畜生，十善即是天堂。無人我，須彌倒；除邪心，海水竭；煩惱無，波浪滅；毒害除，魚龍絕。自心地上覺性如來，放大智慧光明，照曜六門清淨，照破六欲諸天；下照三毒若除，地獄一時消滅。內外明徹，不異西方，不作此修，如何到彼？座下聞說，讚聲徹天，應是迷人了然便見</span><span class='note-inline'>(〔南〕)</span>。</p>
<p style="text-indent:2em">七　使君禮拜讚言：善哉！善哉！普願法界眾生，聞者一時悟解！</p>
</div>
<div class='div-other'><a id='mulu104' />
<p class='h4'>一七</p><p style="text-indent:2em">一　大師言：善知識！若欲修行，在家亦得，不由在寺。在寺不修，如西方心惡之人；在家若修行，如東方人修善。但願在家修行，清淨即是西方。</p>
<p style="text-indent:2em">二　使君問：和尚！在家如何修？願為指授！大師言：善知識！慧能與道俗作無相頌，盡誦取；依此修行，常與慧能一處無別。</p>
<p style="text-indent:2em">三　頌曰：</p>

<div class="lg regular" style="margin-left:0em;"><div class='lg-row'>說通及心通，　　如日處虛空。　　惟傳頓教法，　　出世破邪宗。</div>
<div class='lg-row'>教即無頓漸，　　迷悟有遲疾。　　若學頓教法，　　愚人不可迷。</div>
<div class='lg-row'>說即須萬般，　　合理還歸一。　　煩惱暗宅中，　　常須生慧日。</div>
<div class='lg-row'>邪來因煩惱，　　正來煩惱除，　　邪正俱不用，　　清淨至無餘。</div>
<div class='lg-row'>菩提本清淨，　　起心即是妄，　　淨性於妄中，　　但正除三障。</div>
<div class='lg-row'>世間若修道，　　一切盡不妨；　　常見自己過，　　與道即相當。</div>
<div class='lg-row'>色類自有道，　　離道別覓道，　　覓道不見道，　　到頭還自懊。</div>
<div class='lg-row'>若欲探覓道，　　行正即是道。　　自若無正心，　　暗行不見道。</div>
<div class='lg-row'>若真修道人，　　不見世間過，　　若見世間非，　　自非却是左。</div>
<div class='lg-row'>他非我有罪，　　我非自有罪，　　但自去非心，　　打破煩惱碎。</div>
<div class='lg-row'>若欲化愚人，　　是須有方便，　　勿令破彼疑，　　即是菩提見。</div>
<div class='lg-row'>法元在世間，　　於世出世間，　　勿離世間上，　　外求出世間。</div>
<div class='lg-row'>邪見是世間，　　正見出世間，　　邪正悉打却，　　菩提性宛然。</div>
<div class='lg-row'>此偈是頓教，　　亦名為大乘，　　迷來經累劫，　　悟則剎那間。</div>
</div><p style="text-indent:2em">四　大師言：善知<span class='note-inline'>(卍)</span>識！汝等盡誦取此偈，依偈修行，去慧能千里，常在能邊。此不修，對面千里。各各自修，法不相待。眾人且散，慧能歸曹溪山，眾人若有大疑，來彼山間，為汝破疑，同見佛性。</p>
<p style="text-indent:2em">五　合座官寮、道俗，禮拜和尚，無不嗟歎：善哉大悟，昔所未聞！嶺南有福，生佛在此，誰能得知<span class='note-inline'>(卍)</span>！一時盡散。</p>
</div></div>
<div class='div-other'><a id='mulu105' />
<p class='h3'>下編　壇經附錄</p>
<div class='div-other'><a id='mulu106' />
<p class='h4'>一</p><p style="text-indent:2em">一　大師往曹溪山，韶、廣二州行化，四十餘年。若論門人，僧之與俗，三、五千人說不盡。</p>
<p style="text-indent:2em">二　若論宗旨，<span class="kaiti">傳授《壇經》，以此為依約；若不得《壇經》，即無稟受。須知法處、年月日、姓名，遞相付囑。無《壇經》稟承，非南宗弟子也。未得稟承者，雖說頓教法，未知根本，終不免諍。但得法者，只勸修行。諍是勝負之心，與道違背</span><span class='note-inline'>(〔傳〕)</span>。</p>
<p style="text-indent:2em">三　世人盡傳南宗能、北宗秀，未知根本事由。且秀禪師於南荊府當陽縣玉泉寺，住持修行；慧能大師於韶州城東三十五里曹<span class='note-inline'>(卍)</span>溪山住。法即一宗，人有南北，因此便立南北。何以漸頓？法即一種，見有遲疾，見遲即漸，見疾即頓。法無漸頓，人有利鈍，故名漸頓。</p>
<p style="text-indent:2em">四　神秀師常見人說慧能法疾直指路。秀師遂喚門人僧志誠曰：汝聰明多智！汝與吾至曹<span class='note-inline'>(卍)</span>溪山，到慧能所禮拜。但聽，莫言我使汝來！所聽意旨，記起却來與吾說，看慧能見解與吾誰疾遲！汝第一早來，勿令吾怪！</p>
<p style="text-indent:2em">五　志誠奉使歡喜，遂半月中間，即至曹<span class='note-inline'>(卍)</span>溪山。見慧能和尚，禮拜入即聽，不言來處。志誠聞法，言下便悟，即契本心。起立即禮拜，白言：和尚！弟子從玉泉寺來。秀師處不得契悟，聞和尚說，便契本心。和尚慈悲，願當教示！</p>
<p style="text-indent:2em">六　<span class="kaiti">慧能大師曰：汝從彼來，應是細作。志誠曰：未說時即是，說了即不是。六祖言：煩惱即是菩提，亦復如是</span><span class='note-inline'>(〔附〕)</span>。</p>
<p style="text-indent:2em">七　大師謂志誠曰：吾聞汝禪師教人，唯傳戒定慧；汝<span class='note-inline'>(卍)</span>和尚教人戒定慧如何，當為吾說！志誠<span class='note-inline'>(卍)</span>曰：秀和尚言戒定慧，諸惡不作名為戒，諸善奉行名為慧，自淨其意名為定，此即名為戒定慧。彼作如是說，不知和尚所見如何？</p>
<p style="text-indent:2em">八　<span class="kaiti">慧能和尚答曰：此說不可思議，慧能所見有別。志誠<span class='note-inline'>(卍)</span>問：何以別？慧能答曰：見有遲疾。志誠<span class='note-inline'>(卍)</span>請和尚說所見戒定慧</span><span class='note-inline'>(〔附〕)</span>。</p>
<p style="text-indent:2em">九　大師言：汝聽吾說，看吾<span class='note-inline'>(卍)</span>所見處。心地無非，自性是戒；心地無亂，自性<span class='note-inline'>(卍)</span>是定；心地無癡，自性<span class='note-inline'>(卍)</span>是慧。</p>
<p style="text-indent:2em">一〇　能大師言：汝戒定慧，勸小根之人；吾戒定慧，勸上根人。得悟自性，亦不立戒定慧。志誠<span class='note-inline'>(卍)</span>言：請大師說不立如何？大師言：自性<span class='note-inline'>(卍)</span>無非、無亂、無癡，念念般若觀照，當離法相，有何可立？自性<span class='note-inline'>(卍)</span>頓修，立有漸次，所以不立。志誠禮拜，便不離曹<span class='note-inline'>(卍)</span>溪山，即為門人，不離大師左右。</p>
</div>
<div class='div-other'><a id='mulu107' />
<p class='h4'>二</p><p style="text-indent:2em">一　又有一僧，名法達，常誦《法華經》七年，心迷不知正法之處。經上有疑，大師智慧廣大，願為除疑！大師言：法即甚達，汝心不達。經上無疑，汝心自邪而求正法。吾心正定，即是持經。吾一生已來，不識文字，汝將《法華經》對吾讀一遍，吾聞即知。法達取經到，對大師讀一遍。</p>
<p style="text-indent:2em">二　<span class="kaiti">六祖聞已，即識佛意。便與法達說《法華經》。六祖言：法達！《法華經》無多語，七卷經盡是譬喻因緣。如來廣說三乘，只為世人根鈍。經文分明，無有餘乘，唯一佛乘</span><span class='note-inline'>(〔附〕)</span>。</p>
<p style="text-indent:2em">三　大師言：法達！汝聽一佛乘，莫求二佛乘，迷却汝性。經中何處是一佛乘？汝與說經云：諸佛世尊，唯以一大事因緣故，出現於世。<span class='note-inline'>(已上十六字)</span><span class='note-inline'>(是正法)</span>法，如何解？此法如何修？汝聽吾說。</p>
<p style="text-indent:2em">四　人心不思，本源空寂，離却邪見，即一大事因緣。內外不迷，即離兩邊。外迷著相，內迷著空；於相離相，於空離空，即是不迷。悟此法，一念心開，出現於世。心開何物？開佛知見。佛猶如覺也，分為四門：開覺知見，示覺知見，悟覺知見，入覺知見。開示悟入上一處入，即覺知見，見自本性，即得出世。</p>
<p style="text-indent:2em">五　大師言：法達！吾常願一切世人心地，常自開佛知見，莫開眾生知見。世人心愚迷造惡，自開眾生知見；世人心正，起智慧觀照，自開佛知見。莫開眾生知<span class='note-inline'>(卍)</span>見，開佛知<span class='note-inline'>(卍)</span>見即出世。大師言：法達！此是《法華經》一乘法，向下分三，為迷人故；汝但依一佛乘。</p>
<p style="text-indent:2em">六　大師言：法達！心行轉《法華》，不行《法華》轉。心正轉《法華》，心邪《法華》轉。開佛知<span class='note-inline'>(卍)</span>見轉《法華》，開眾生知<span class='note-inline'>(卍)</span>見被《法華》轉。大師言：努力依法修行，即是轉經。</p>
<p style="text-indent:2em">七　法達一聞，言下大悟，涕淚悲泣白言：和尚！實未曾轉《法華》，七年被《法華》轉；已後轉《法華》，念念修行佛行。大師言：即佛行是佛。其時聽者，無不悟入。</p>
</div>
<div class='div-other'><a id='mulu108' />
<p class='h4'>三</p><p style="text-indent:2em">一　時有一僧，名智常，來曹溪山，禮拜和尚，問四乘法義。智常問<span class='note-inline'>(卍)</span>和尚曰：佛說三乘，又言最上乘，弟子不解，望為教示！慧能大師曰：汝自身心見，莫著外法相。元無四乘法，人心量四等，法有四乘。見聞讀誦是小乘；悟解義是中乘；依法修行是大乘；萬法盡通，萬行俱備，一切無離，但離法相，住無所得，是最上乘。乘是行義，不在口諍。汝須自修，莫問吾也。</p>
</div>
<div class='div-other'><a id='mulu109' />
<p class='h4'>四</p><p style="text-indent:2em">一　又有一僧名神會，南陽人也。至曹溪山禮拜，問言：和尚坐禪，見亦不見？大師起，把杖打神會三下，却問神會：吾打汝痛不痛？神會答言：亦痛亦不痛。</p>
<p style="text-indent:2em">二　<span class="kaiti">六祖言曰：吾亦見亦不見。神會又問大師：何以亦見亦不見？大師言：吾亦見，常見自過患，故云亦見。亦不見者，不見天地人過患，所以亦不見也。汝亦痛亦不痛如何？神會答曰：若不痛即同無情木石；若痛即同凡夫，即起於恨</span><span class='note-inline'>(〔附〕)</span>。</p>
<p style="text-indent:2em">三　大師言：神會！向前見不見是兩邊，痛不痛是生滅。汝自性且不見，敢來弄人！禮拜，禮拜，更不言。</p>
<p style="text-indent:2em">四　大師言：汝心迷不見，問善知識覓路；汝心悟自見，依法修行。汝自迷不見自心，却來問慧能見否！吾不自知，代汝迷不得；汝若自見，代不得吾迷。何不自修，問吾見否！神會作禮，便為門人，不離曹<span class='note-inline'>(卍)</span>溪山中，常在左右。</p>
</div>
<div class='div-other'><a id='mulu110' />
<p class='h4'>五</p><p style="text-indent:2em">一　大師遂喚門人，法海、志誠、法達、智常、志通、志徹、志道、法珍、法如、神會。大師言：汝等拾弟子近前，汝等不同餘人。吾滅度後，汝各為一方頭。</p>
<p style="text-indent:2em">二　吾教汝說法，不失本宗。舉三科法門，動用三十六對，出沒即離兩邊。說一切法莫離於性相，若有人問法，出語盡雙，皆取對法，來去相因，究竟二法盡除，更無去處。</p>
<p style="text-indent:2em">三　三科法門者，陰、界、入。陰<span class='note-inline'>(卍)</span>是五陰<span class='note-inline'>(卍)</span>；界是十八界；入是十二入。何名五陰<span class='note-inline'>(卍)</span>？色陰<span class='note-inline'>(卍)</span>、受陰<span class='note-inline'>(卍)</span>、想陰<span class='note-inline'>(卍)</span>、行陰<span class='note-inline'>(卍)</span>、識陰<span class='note-inline'>(卍)</span>是。何名十八界？六塵、六門、六識。何名十二入？外六塵、中六門。何名六塵？色、聲、香、味、觸、法是。何名六門？眼、耳、鼻、舌、身、意是。法性起六識——眼識、耳識、鼻識、舌識、身識、意識，六門，六塵。自性含萬法，名為含藏識；思量即轉識。生六識，出六門，見六塵，是三六十八。由自性邪，起十八邪含；自性正，起十八正含。惡用即眾生，善用即佛。</p>
<p style="text-indent:2em">四　用由何等？由<span class='note-inline'>(卍)</span>自性起有對，外境無情對有五：天與地對，日與月對，暗與明對，陰與陽對，水與火對。語言與法相對有十二對：有為無為對，有色無色對，有相無相對，有漏無漏對，色與空對，動與靜對，清與濁對，凡與聖對，僧與俗對，老與少對，大大與小小對，長與短對，高與下對。自性起用對有十九對：邪與正對，癡與慧對，愚與智對，亂與定對，戒與非對，直與曲對，實與虛對，嶮與平對，煩惱與菩提對，慈與毒對，悲與害對，喜與瞋對，捨與慳對，進與退對，生與滅對，常與無常對，法身與色身對，化身與報身對，體與用對。性與相有十九對，言語與法相有十二對，外境無情有五對，都合成三十六對法也。</p>
<p style="text-indent:2em">五　此三十六對法，解用通一切經，出入即離兩邊。如何自性起用三十六對？共人言語，出外於相離相，入內於空離空。著空即惟長無明，著相惟邪見謗法。直言不用文字，既云不用文字，人不合言語，言語即是文字。自性上說空，正是語言。本性不空，迷人自惑語言際故。暗不自暗，以明<span class='note-inline'>(卍)</span>故暗，以明變暗，以暗現明，來去相因，三十六對亦復如是。</p>
<p style="text-indent:2em">六　<span class="kaiti">大師言：十弟子！已後傳法，遞相教授一卷《壇經》，不失本宗。不稟受《壇經》，非我宗旨。如今得了，遞<span class='note-inline'>(卍)</span>代流行。得遇《壇經》者，如見吾親授。拾僧得教授已，寫為《壇經》，遞<span class='note-inline'>(卍)</span>代流行，得者必當見性</span><span class='note-inline'>(〔傳〕)</span>。</p>
</div>
<div class='div-other'><a id='mulu111' />
<p class='h4'>六</p><p style="text-indent:2em">一　大師先天二年八月三日滅度，七月八日喚門人告別。大師先天元年，於新州國恩寺造塔，至先天二年七月告別。</p>
<p style="text-indent:2em">二　大師言：汝眾近前！吾至八月欲離世間，汝等有疑早問，為汝破疑，當令迷者盡使與安樂。吾若去後，無人教汝。法海等眾僧聞已，涕淚悲泣。</p>
<p style="text-indent:2em">三　<span class="kaiti">惟有神會不動，亦不悲泣。六祖言：神會小僧，却得善不善等，毀譽不動！餘者不得，數年山中更修何道</span><span class='note-inline'>(〔傳〕)</span>！大師言：汝今悲泣，更憂阿誰？憂吾不知去處在？若不知去處，終不別汝。汝等悲泣，即不知吾去處；若知去處，即不悲泣。</p>
<p style="text-indent:2em">四　性無生無滅、無去無來。汝等盡坐，吾與汝一偈——真假動靜偈，汝<span class='note-inline'>(卍)</span>等盡誦取。見此偈意，汝與吾同，於此修行，不失宗旨。眾僧禮拜，請大師留偈，敬心受持。</p>
<p style="text-indent:2em">五　偈曰：</p>
<p style="margin-left:0em;text-indent:0em;" class="lg-abnormal"><div class='lg-row'>一切無有真，　　不以見於真，　　若見於真者，　　是見盡非真。</div>
<div class='lg-row'>若能自有真，　　離假即心真，　　自心不離假，　　無真何處真！</div>
<div class='lg-row'>有情即解動，　　無情<span class='note-inline'>(卍)</span>即不動，　　若修不動行，　　同無情不動。</div>
<div class='lg-row'>若見真不動，　　動上有不動；　　不動是不動，　　無情無佛種。</div>
<div class='lg-row'>能善分別相，　　第一義不動，　　若悟作此見，　　則是真如用，</div>
<div class='lg-row'>報諸學道者，　　努力須用意，　　莫於大乘門，　　却執生死智！</div>
<div class='lg-row'>前頭人相應，　　即共論佛語；　　若實不相應，　　合掌令歡喜。</div>
<div class='lg-row'>此教本無諍，　　諍即失道意，　　執迷諍法門，　　自性入生死。</div>
</p><p style="text-indent:2em">六　眾僧既聞，識大師意，更不敢諍，依法修行。一時禮拜，即知大師不久住世。</p>
</div>
<div class='div-other'><a id='mulu112' />
<p class='h4'>七</p><p style="text-indent:2em">一　<span class="kaiti">上座法海向前言：大師！大師去後，衣法當付何人？大師言：法即付了，汝不須問。吾滅後二十餘年，邪法繚亂，惑吾宗旨。有人出來，不惜身命，定佛教是非，豎立宗旨，即是吾正法。</span></p>
<p style="text-indent:2em">二　<span class="kaiti">衣不合傳。汝不信，吾與誦先代五祖傳衣付法頌。若據第一祖達磨頌意，即不合傳衣。</span></p>
<p style="text-indent:2em">三　<span class="kaiti">聽吾與汝頌，第一祖達磨和尚頌曰：</span></p>
<p style="margin-left:3em" class="lg-abnormal kaiti"><div class='lg-row'>吾來大唐國，　傳教救迷情，　一花開五葉，　結菓自然成。</div>
</p><p class="kaiti" style="text-indent:2em">第二祖慧可和尚頌曰：</p>
<p style="margin-left:3em" class="lg-abnormal kaiti"><div class='lg-row'>本來緣有地，　從地種花生，　當本元無地，　花從何處生？</div>
</p><p class="kaiti" style="text-indent:2em">第三祖僧璨和尚頌曰：</p>
<p style="margin-left:0em;text-indent:3em" class="lg-abnormal kaiti"><div class='lg-row'>花種雖因地，　地上種花生，　花種無生性，　於地亦無生。</div>
</p><p class="kaiti" style="text-indent:2em">第四祖道信和尚頌曰：</p>
<p style="margin-left:3em" class="lg-abnormal kaiti"><div class='lg-row'>花種有生性，　因地種花生，　光緣不和合，　一切盡無生。</div>
</p><p class="kaiti" style="text-indent:2em">第五祖弘忍和尚頌曰：</p>
<p style="margin-left:3em" class="lg-abnormal kaiti"><div class='lg-row'>有情來下種，　無情花即生，　無情又無種，　心地亦無生。</div>
</p><p class="kaiti" style="text-indent:2em">第六祖慧能和尚頌曰：</p>
<p style="margin-left:3em" class="lg-abnormal kaiti"><div class='lg-row'>心地含情種，　法雨即花生，　自悟花情種，　菩提菓自成。</div>
</p><p style="text-indent:2em">四　<span class="kaiti">能大師言：汝等聽吾作二偈，取達磨和尚頌意。汝迷人依此頌修行，必當見性。第一頌曰：</span></p>
<p style="margin-left:3em" class="lg-abnormal kaiti"><div class='lg-row'>心地邪花放，　五葉逐根隨，　共造無明業，　見被業<span class='note-inline'>(卍)</span>風吹。</div>
</p><p class="kaiti" style="text-indent:2em">第二頌曰：</p>
<p style="margin-left:3em" class="lg-abnormal kaiti"><div class='lg-row'>心地正花放，　五葉逐根隨，　共修般若慧，　當來佛菩提。</div>
</p><p style="text-indent:2em">五　<span class="kaiti">六祖說偈已了，放眾人散。門人出外思惟，即知大師不久住世</span><span class='note-inline'>(〔傳〕)</span>。</p>
</div>
<div class='div-other'><a id='mulu113' />
<p class='h4'>八</p><p style="text-indent:2em">一　六祖後至八月三日食後，大師言：汝等依位坐，吾今共汝等別。</p>
<p style="text-indent:2em">二　<span class="kaiti">法海問言：此頓教法傳受，從上已來，至今幾代？六祖言：初傳受七佛，釋迦牟尼佛第七。大迦葉第八，阿難第九，末田地第十，商那和修第十一，優婆毱多第十二，提多迦第十三，佛陀難提第十四，佛陀密多第十五，脇比丘第十六，富那奢第十七，馬鳴第十八，毘羅尊者第十九，龍樹第二十，迦那提婆第二十一，羅睺羅第二十二，僧迦那提第二十三，僧迦耶舍第二十四，鳩摩羅馱第二十五，闍耶多第二十六，婆修盤多第二十七，摩拏羅第二十八，鶴勒那第二十九，師子比丘第三十，舍那婆斯第三十一，優婆堀第三十二，僧伽羅第三十三，婆須蜜多第三十四。南天竺國王子第三子菩提達摩第三十五。唐國，僧慧可第三十六，僧璨第三十七，道信第三十八，弘忍第三十九，慧能自身當今受法第四十。大師言：今日已後，遞相傳受，須有依約，莫失宗旨！</span></p>
<p style="text-indent:2em">三　<span class="kaiti">法海又白：大師今去，留付何法？令後代人如何見佛？六祖言：汝聽！後代迷人，但識眾生，即能見佛。若不識眾生，覓佛萬劫不得見也。吾<span class='note-inline'>(卍)</span>今教汝識眾生見佛，更留見真佛解脫頌。迷即不見佛，悟者即見。法海願聞，代代流傳，世世不絕。</span></p>
<p style="text-indent:2em">四　<span class="kaiti">六祖言：汝聽！吾與汝說，後代世人，若欲覓佛，但識佛心眾生，即能識佛。即緣有眾生，離眾生無佛。心迷即佛眾生，悟即眾生佛。愚癡佛眾生，智慧眾生佛。心嶮佛眾生，平等眾生佛。一生心若嶮<span class='note-inline'>(卍)</span>，佛在眾生中；一念悟即平，即眾生是佛。我心自有佛，自佛是真佛，自若無佛心，向何處求佛</span><span class='note-inline'>(〔傳〕)</span>！</p>
<p style="text-indent:2em">五　大師言：汝等門人好住。吾留一頌，名自性佛真解脫頌。後代迷人，聞此頌意，即見自心自性真佛。與汝此頌，吾共汝別。頌曰：</p>
<p style="margin-left:0em;text-indent:0em;" class="lg-abnormal"><div class='lg-row'>真如自性是真佛，　　邪見三毒是真魔，</div>
<div class='lg-row'>邪見之人魔<span class='note-inline'>(卍)</span>在舍，　　正見之人佛則遇。</div>
<div class='lg-row'>性中邪見三毒生，　　即是魔<span class='note-inline'>(卍)</span>王來住舍；</div>
<div class='lg-row'>正見忽除三毒心，　　魔<span class='note-inline'>(卍)</span>變成佛真無假。</div>
<div class='lg-row'>化身報身及淨身，　　三身元本是一身，</div>
<div class='lg-row'>若向身中覓自性，　　即是成佛菩提因。</div>
<div class='lg-row'>本從化身生淨性，　　淨性常在化<span class='note-inline'>(卍)</span>身中，</div>
<div class='lg-row'>性使化<span class='note-inline'>(卍)</span>身行正道，　　當來圓滿最真淨。</div>
<div class='lg-row'>婬性本是清淨因，　　除婬<span class='note-inline'>(卍)</span>即無淨性身，</div>
<div class='lg-row'>性中但自離五欲，　　見性剎那即是真。</div>
<div class='lg-row'>今生若悟頓教門，　　悟即眼前見世尊。</div>
<div class='lg-row'>若欲修行去覓佛，　　不知何處欲求真！</div>
<div class='lg-row'>若能身中自有真，　　有真即是成佛因；</div>
<div class='lg-row'>自不求真外覓佛，　　去覓總是大癡人！</div>
<div class='lg-row'>頓教法者是西流，　　求度世人須自修，</div>
<div class='lg-row'>今報世間學道者，　　不於此事大悠悠！</div>
</p></div>
<div class='div-other'><a id='mulu114' />
<p class='h4'>九</p><p style="text-indent:2em">一　大師說偈已了，遂告門人曰：汝等好住，今共汝別。吾去已後，莫作世情悲泣，而受人弔問、錢帛，著孝衣，即非聖法，非我弟子。</p>
<p style="text-indent:2em">二　如吾在日一種，一時端坐，但無動無靜，無生無滅，無去無來，無是無非，無住，坦然寂靜<span class='note-inline'>(卍)</span>，即是大道。吾去已後，但依法修行，共吾在日一種。吾若在世，汝違教法，吾住無益。</p>
<p style="text-indent:2em">三　大師云此語已，夜至三更，奄然遷化。大師春秋七十有六。大師滅度之日，寺內異香氤氳，經數日不散。山崩地動，林木變白，日月無光，風雲失色。八月三日滅度，至十一月，迎和尚神座於曹溪山，葬在龍龕之內。白光出現，直上衝天，三日始散。韶州刺史韋據立碑，至今供養。</p>
</div>
<div class='div-other'><a id='mulu115' />
<p class='h4'>一〇</p><p style="text-indent:2em">一　此《壇經》，法海上座集。上座無常，付同學道漈。道漈無常，付門人悟真。悟真在嶺南曹溪山法興寺，見今傳授此法。如付此法，須德厚上根，知心信佛法，立大悲，持此經以為依承，於今不絕。</p>
<p style="text-indent:2em">二　<span class="kaiti">和尚本是韶州曲江縣人也。如來入涅槃，法教流東土，共傳無住，即我心無住。此真菩薩說，直示行實喻，唯教大智人。是旨，依<span class='note-inline'>(卍)</span>凡廣誓修行，遭難不退，遇苦能忍，福德深厚，方授此法。如根性不堪，稱量不得，須求此法，違立不德者，不得妄付《壇經》。告諸同道，令知密意</span><span class='note-inline'>(〔傳〕)</span>。</p>
<p class="head2">南宗頓教最上大乘壇經法一卷</p>
</div></div></div></div>
</div><!-- end of div[@id='body'] -->
</body></html>