<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華雨集（五）</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu49' />
<p class='h1'>《守培全集》序</p><p style="text-indent:2em">近代江蘇諸大德，守公最為傑出，有江蘇省僧寶之稱。守公早年參禪；中年住持道場；退席以後，乃專心經教。一般學教者，專在古人注疏中討生活，雖曰精通教義，而總不免陳陳相因，了無創意。守公不如此，本具禪之所得，不受傳統佛學——台、賢教義之束縛，直探經論，而能自由表示其見地。所有獨到之見解，非為標新競異，而實出於真誠為法之心。律己也嚴，處世也淡，不求名聞利養，而惟專心於教義之闡揚，守公乃一為佛法而探究佛法者！守公之學，以《楞嚴經》、《大乘起信論》為宗本。民國二十年代，支那內學院偏弘唯識，評斥《楞嚴經》、《大乘起信論》，守公乃取「地」、「攝」——法相舊義以對決之，甚而語侵世親。立本於《楞嚴經》、《大乘起信論》，於佛法多有新義，有維護《楞嚴經》、《大乘起信論》之真誠。雖方便不同，風格迥異，然大體論之，與太虛大師固相近也。</p>
<p style="text-indent:2em">守公去世多年矣！世風丕變，聖教衰微，惟遺作散失為慮。公之再傳弟子隆根法師，多方搜集其遺作，編為《守培全集》，內有《佛教本來面目》、《起信論妙心疏》、《楞嚴經妙心疏》等十七種。整理印行，將以傳通，利益後學。深願讀其書者，法義而外，能師守公為法治學之精神也！是為序。</p>
</div>
</div><!-- end of div[@id='body'] -->
</body></html>