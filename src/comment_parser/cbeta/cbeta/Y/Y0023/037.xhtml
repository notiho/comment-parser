<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>華雨香雲</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu115' />
<p class='h1'>子寬居士八十壽序</p><p style="text-indent:2em">子寬居士，今年十月十日，八十初度。友好欲為之稱慶，居士願以世壽結法緣，因承其意而為之序。</p>
<p style="text-indent:2em">居士獻身革命，矢忠黨國五十餘年，卓著勳猷，是世壽之應壽而未足以為居士壽也。獲聞法於海上，始護教於閩垣，初皈依於漢皋，悉依於太虛大師。主持正信會，服務中佛會，編印《太虛大師全書》，又無不承虛大師意旨而為之弘護，殆與虛大師有夙緣，於大師之深智悲行特多欽奉歟！居嘗服膺大師，以發菩提心、盡未來際獻身三寶，不以成敗毀譽為念，則乃可為居士壽矣！</p>
<p style="text-indent:2em">《海潮音》月刊，為虛大師手創。發揚大乘真義，應導現代人心，歷四十二年如一日，近十年則由居士發行。以是友好之欲為居士稱慶者，希迴禮物為禮金，悉以充《海潮音》經費。潮音永續，則居士之壽無盡矣！夫涓滴歸大海而遍滿，隻羽入須彌而金色，金剛之身、無量之壽，豈特為子寬居士慶；共結法緣，將莫不同歸無量壽海也！</p>
</div>
</div><!-- end of div[@id='body'] -->
</body></html>