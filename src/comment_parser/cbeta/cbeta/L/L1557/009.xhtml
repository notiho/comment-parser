<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大方廣佛華嚴經疏鈔會本</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu30' />大方廣佛華嚴經䟽鈔會本第九　假五</p><p class="byline">唐于闐國三藏沙門實叉難陀　譯</p><p class="byline">唐清涼山大華嚴寺沙門澄觀撰述</p>
<div class='div-orig'><p>爾時普賢菩薩復告大眾言諸佛子此無邊妙華光香水海東。</p>
</div>
<div class='div-commentary'><p style="margin-left:1em">第二明右旋十海即繞處中之海有其十也各有種剎十海即為十段今初第一離垢燄藏海文二先牒中海以定方即是所繞從東為首。</p>
</div>
<div class='div-orig'><p>次有香水海名離垢燄藏出大蓮華名一切香摩尼王妙莊嚴有世界種而住其上名徧照剎旋以菩薩行吼音為體。</p>
</div>
<div class='div-commentary'><p style="margin-left:1em">二次有下明能繞之海於中二先明海華剎種。</p>
</div>
<div class='div-orig'><p>此中最下方。</p>
</div>
<div class='div-commentary'><p style="margin-left:1em">後此中最下方下明種所持剎有二十重下九海例然今第一海二十重中各有七事一相去遠近。</p>
</div>
<div class='div-orig'><p>有世界名宮殿莊嚴幢。</p>
</div>
<div class='div-commentary'><p style="margin-left:1em">二剎名。</p>
</div>
<div class='div-orig'><p>其形四方。</p>
</div>
<div class='div-commentary'><p style="margin-left:1em">三形狀。</p>
</div>
<div class='div-orig'><p>依一切寶莊嚴海住。</p>
</div>
<div class='div-commentary'><p style="margin-left:1em">四所依。</p>
</div>
<div class='div-orig'><p>蓮華光網雲彌覆其上。</p>
</div>
<div class='div-commentary'><p style="margin-left:1em">五上覆。</p>
</div>
<div class='div-orig'><p>佛剎微塵數世界圍繞純一清淨。</p>
</div>
<div class='div-commentary'><p style="margin-left:1em">六眷屬。</p>
</div>
<div class='div-orig'><p>佛號眉間光徧照。</p>
</div>
<div class='div-commentary'><p style="margin-left:1em">七佛號或有說體或說清淨即或八或九其第一重無去遠近但有最下方言然文並可知有難即釋。</p>
</div>
<div class='div-orig'><p>此上過佛剎微塵數世界有世界名德華藏其形周圓依一切寶華蘂海住真珠幢師子座雲彌覆其上二佛剎微塵數世界圍繞佛號一切無邊法海慧。</p>
<p>此上過佛剎微塵數世界有世界名善變化妙香輪形如金剛依一切寶莊嚴鈴網海住種種莊嚴圓光雲彌覆其上三佛剎微塵數世界圍繞佛號功德相光明普照。</p>
<p>此上過佛剎微塵數世界有世界名妙色光明其狀猶如摩尼寶輪依無邊色寶香水海住普光明真珠樓閣雲彌覆其上四佛剎微塵數世界圍繞純一清淨佛號善眷屬出興徧照。</p>
<p>此上過佛剎微塵數世界有世界名善盖覆狀如蓮華依金剛香水海住離塵光明香水雲彌覆其上五佛剎微塵數世界圍繞佛號法喜無盡慧。</p>
<p>此上過佛剎微塵數世界有世界名尸利華光輪其形三角依一切堅固寶莊嚴海住菩薩摩尼冠光明雲彌覆其上六佛剎微塵數世界圍繞佛號清淨普光明。</p>
<p>此上過佛剎微塵數世界有世界名寶蓮華莊嚴形如半月依一切蓮華莊嚴海住一切寶華雲彌覆其上七佛剎微塵數世界圍繞純一清淨佛號功德華清淨眼。</p>
<p>此上過佛剎微塵數世界有世界名無垢燄莊嚴其狀猶如寶燈行列依寶燄藏海住常雨香水種種身雲彌覆其上八佛剎微塵數世界圍繞佛號慧力無能勝。</p>
<p>此上過佛剎微塵數世界有世界名妙梵音形如卍字依寶衣幢海住一切華莊嚴帳雲彌覆其上九佛剎微塵數世界圍繞佛號廣大目如空中淨月。</p>
<p>此上過佛剎微塵數世界有世界名微塵數音聲其狀猶如因陀羅網依一切寶水海住一切樂音寶蓋雲彌覆其上十佛剎微塵數世界圍繞純一清淨佛號金色須彌燈。</p>
<p>此上過佛剎微塵數世界有世界名寶色莊嚴形如卍字依帝釋形寶王海住日光明華雲彌覆其上十一佛剎微塵數世界圍繞佛號逈照法界光明智。</p>
<p>此上過佛剎微塵數世界有世界名金色妙光其狀猶如廣大城郭依一切寶莊嚴海住道場寶華雲彌覆其上十二佛剎微塵數世界圍繞佛號寶燈普照幢。</p>
<p>此上過佛剎微塵數世界有世界名徧照光明輪狀如華旋依寶衣旋海住佛音聲寶王樓閣雲彌覆其上十三佛剎微塵數世界圍繞純一清淨佛號蓮華燄徧照。</p>
<p>此上過佛剎微塵數世界有世界名寶藏莊嚴狀如四洲依寶瓔珞須彌住寶燄摩尼雲彌覆其上十四佛剎微塵數世界圍繞佛號無盡福開敷華。</p>
</div>
<div class='div-commentary'><p style="margin-left:1em">其第十四重中云形如四洲者水中可居曰洲準俱舍東洲如半月南洲如車西洲如滿月北洲畟方四洲形異而云如者則全似此界此中文無標結大數準例可知耳<span class='note-inline'>(準俱舍云者畧其義耳具足頌云東毗提訶洲其形如半月三邊如贍部南邊二百半南贍部如車三邊各二千南邊三百半西瞿陁尼洲其相圓無缺逕二千五百周圍此三倍北俱盧畟方面各二千等則北濶南狹餘可知故結云四洲相殊從今云如者上舉論為問今為會釋言似此界者如四洲安布是一佛居今此世界同此四洲之界此中文無標結大[婁*殳]等者例中間海如第八經末)</span>。</p>
</div>
<div class='div-orig'><p>此上過佛剎微塵數世界有世界名如鏡像普現其狀猶如阿脩羅身依金剛蓮華海住寶冠光影雲彌覆其上十五佛剎微塵數世界圍繞佛號甘露音。</p>
<p>此上過佛剎微塵數世界有世界名栴檀月其形八隅依金剛栴檀寶海住真珠華摩尼雲彌覆其上十六佛剎微塵數世界圍繞純一清淨佛號最勝法無等智。</p>
<p>此上過佛剎微塵數世界有世界名離垢光明其狀猶如香水旋流依無邊色寶光海住妙香光明雲彌覆其上十七佛剎微塵數世界圍繞佛號徧照虛空光明音。</p>
<p>此上過佛剎微塵數世界有世界名妙華莊嚴其狀猶如旋繞之形依一切華海住一切樂音摩尼雲而覆其上十八佛剎微塵數世界圍繞佛號普現勝光明。</p>
<p>此上過佛剎微塵數世界有世界名勝音莊嚴其狀猶如師子之座依金師子座海住眾色蓮華藏師子座雲彌覆其上十九佛剎微塵數世界圍繞佛號無邊功德稱普光明。</p>
<p>此上過佛剎微塵數世界有世界名高勝燈狀如佛掌依寶衣服香幢海住日輪普照寶王樓閣雲彌覆其上二十佛剎微塵數世界圍繞純一清淨佛號普照虛空燈。</p>
<p>諸佛子此離垢燄藏香水海南。</p>
</div>
<div class='div-commentary'><p style="margin-left:1em">第二從諸佛子此離垢焰藏海南下第二無盡光明輪海此下九海文皆有二先牒前海為所依後有香水海下明能依之海皆不牒中海為所繞故云南也第三海去但言右旋又不云南者十海如環繞於中海故不正南也如以十疊繞於一盤方所可見又第二已去或無蓮華者前總釋種中云或有依蓮華住或有依海故或無也。</p>
</div>
<div class='div-orig'><p>次有香水海名無盡光明輪世界種名佛幢莊嚴以一切佛功德海音聲為體。</p>
</div>
<div class='div-commentary'><p style="margin-left:1em">後能依之海文亦有二先明海華剎種。</p>
</div>
<div class='div-orig'><p>此中最下方有世界名愛見華狀如寶輪依摩尼樹藏寶王海住化現菩薩形寶藏雲而覆其上佛剎微塵數世界圍繞純一清淨佛號蓮華光歡喜面。</p>
<p>此上過佛剎微塵數世界有世界名妙音佛號須彌寶燈。</p>
<p>此上過佛剎微塵數世界有世界名眾寶莊嚴光佛號法界音聲幢。</p>
<p>此上過佛剎微塵數世界有世界名香藏金剛佛號光明音。</p>
<p>此上過佛剎微塵數世界有世界名淨妙音佛號最勝精進力。</p>
<p>此上過佛剎微塵數世界有世界名寶蓮華莊嚴佛號法城雲雷音。</p>
<p>此上過佛剎微塵數世界有世界名與安樂佛號大名稱智慧燈。</p>
<p>此上過佛剎微塵數世界有世界名無垢網佛號師子光功德海。</p>
<p>此上過佛剎微塵數世界有世界名華林幢徧照佛號大智蓮華光。</p>
<p>此上過佛剎微塵數世界有世界名無量莊嚴佛號普眼法界幢。</p>
<p>此上過佛剎微塵數世界有世界名普光明莊嚴佛號勝智大商主。</p>
<p>此上過佛剎微塵數世界有世界名華王佛號月光幢。</p>
<p>此上過佛剎微塵數世界有世界名離垢藏佛號清淨覺。</p>
<p>此上過佛剎微塵數世界有世界名寶光明佛號一切智虛空燈。</p>
<p>此上過佛剎微塵數世界有世界名出生寶瓔珞佛號諸度福海相光明。</p>
<p>此上過佛剎微塵數世界有世界名妙輪徧覆佛號調伏一切染著心令歡喜。</p>
<p>此上過佛剎微塵數世界有世界名寶華幢佛號廣博功德音大名稱。</p>
<p>此上過佛剎微塵數世界有世界名無量莊嚴佛號平等智光明功德海。</p>
<p>此上過佛剎微塵數世界有世界名無盡光莊嚴幢狀如蓮華依一切寶網海住蓮華光摩尼網而覆其上二十佛剎微塵數世界圍繞純一清淨佛號法界淨光明。</p>
</div>
<div class='div-commentary'><p style="margin-left:1em">此中最下方下所持之剎二十重中初一世界文即有七後一文八加純淨故中間唯三謂相去數量剎名佛號餘八海例然<span class='corr'>已</span>辯二海。</p>
</div>
<div class='div-orig'><p>諸佛子此無盡光明輪香水海右旋。</p>
</div>
<div class='div-commentary'><p style="margin-left:1em">第三金剛寶燄光明海。</p>
</div>
<div class='div-orig'><p>次有香水海名金剛寶燄光世界種名佛光莊嚴藏以稱說一切如來名音聲為體。</p>
<p>此中最下方有世界名寶燄蓮華其狀猶如摩尼色眉間毫相依一切寶色水旋海住一切莊嚴樓閣雲彌覆其上佛剎微塵數世界圍繞純一清淨佛號無垢寶光明。</p>
<p>此上過佛剎微塵數世界有世界名光燄藏佛號無礙自在智慧光。</p>
<p>此上過佛剎微塵數世界有世界名寶輪妙莊嚴佛號一切寶光明。</p>
<p>此上過佛剎微塵數世界有世界名栴檀樹華幢佛號清淨智光明。</p>
<p>此上過佛剎微塵數世界有世界名佛剎妙莊嚴佛號廣大歡喜音。</p>
<p>此上過佛剎微塵數世界有世界名妙光莊嚴佛號法界自在智。</p>
<p>此上過佛剎微塵數世界有世界名無邊相佛號無礙智。</p>
<p>此上過佛剎微塵數世界有世界名燄雲幢佛號演說不退輪。</p>
<p>此上過佛剎微塵數世界有世界名眾寶莊嚴清淨輪佛號離垢華光明。</p>
<p>此上過佛剎微塵數世界有世界名廣大出離佛號無礙智日眼。</p>
<p>此上過佛剎微塵數世界有世界名妙莊嚴金剛座佛號法界智大光明。</p>
<p>此上過佛剎微塵數世界有世界名智慧普莊嚴佛號智炬光明王。</p>
<p>此上過佛剎微塵數世界有世界名蓮華池深妙音佛號一切智普照。</p>
<p>此上過佛剎微塵數世界有世界名種種色光明佛號普光華王雲。</p>
<p>此上過佛剎微塵數世界有世界名妙寶幢佛號功德光。</p>
<p>此上過佛剎微塵數世界有世界名摩尼華毫相光佛號普音雲。</p>
<p>此上過佛剎微塵數世界有世界名甚深海佛號十方眾生主。</p>
<p>此上過佛剎微塵數世界有世界名須彌光佛號法界普智音。</p>
<p>此上過佛剎微塵數世界有世界名金蓮華佛號福德藏普光明。</p>
<p>此上過佛剎微塵數世界有世界名寶莊嚴藏形如卍字依一切香摩尼莊嚴樹海住清淨光明雲彌覆其上二十佛剎微塵數世界圍繞純一清淨佛號大變化光明網。</p>
<p>諸佛子此金剛寶燄香水海右旋。</p>
</div>
<div class='div-commentary'><p style="margin-left:1em">第四帝青寶莊嚴海。</p>
</div>
<div class='div-orig'><p>次有香水海名帝青寶莊嚴世界種名光照十方依一切妙莊嚴蓮華香雲住以無邊佛音聲為體。</p>
<p>於此最下方有世界名十方無盡色藏輪其狀周迴有無量角依無邊色一切寶藏海住因陀羅網而覆其上佛剎微塵數世界圍繞純一清淨佛號蓮華眼光明遍照。</p>
<p>此上過佛剎微塵數世界有世界名淨妙莊嚴藏佛號無上慧大師子。</p>
<p>此上過佛剎微塵數世界有世界名出現蓮華座佛號徧照法界光明王。</p>
<p>此上過佛剎微塵數世界有世界名寶幢音佛號大功德普名稱。</p>
<p>此上過佛剎微塵數世界有世界名金剛寶莊嚴藏佛號蓮華日光明。</p>
<p>此上過佛剎微塵數世界有世界名因陀羅華月佛號法自在智慧幢。</p>
<p>此上過佛剎微塵數世界有世界名妙輪藏佛號大喜清淨音。</p>
<p>此上過佛剎微塵數世界有世界名妙音藏佛號大力善商主。</p>
<p>此上過佛剎微塵數世界有世界名清淨月佛號須彌光智慧力。</p>
<p>此上過佛剎微塵數世界有世界名無邊莊嚴相佛號方便願淨月光。</p>
<p>此上過佛剎微塵數世界有世界名妙華音佛號法海大願音。</p>
<p>此上過佛剎微塵數世界有世界名一切寶莊嚴佛號功德寶光明相。</p>
<p>此上過佛剎微塵數世界有世界名堅固地佛號美音最勝天。</p>
<p>此上過佛剎微塵數世界有世界名普光善化佛號大精進寂靜慧。</p>
<p>此上過佛剎微塵數世界有世界名善守護莊嚴行佛號見者生歡喜。</p>
<p>此上過佛剎微塵數世界有世界名栴檀寶華藏佛號甚深不可動智慧光徧照。</p>
<p>此上過佛剎微塵數世界有世界名現種種色相海佛號普放不思議勝義王光明。</p>
<p>此上過佛剎微塵數世界有世界名化現十方大光明佛號勝功德威光無與等。</p>
<p>此上過佛剎微塵數世界有世界名須彌雲幢佛號極淨光明眼。</p>
<p>此上過佛剎微塵數世界有世界名蓮華徧照其狀周圓依無邊色眾妙香摩尼海住一切乘莊嚴雲而覆其上二十佛剎微塵數世界圍繞純一清淨佛號解脫精進日。</p>
<p>諸佛子此帝青寶莊嚴香水海右旋。</p>
</div>
<div class='div-commentary'><p style="margin-left:1em">第五金剛輪莊嚴底海。</p>
</div>
<div class='div-orig'><p>次有香水海名金剛輪莊嚴底世界種名妙間錯因陀羅網普賢智所生音聲為體。</p>
<p>此中最下方有世界名蓮華網其狀猶如須彌山形依眾妙華山幢海住佛境界摩尼王帝網雲而覆其上佛剎微塵數世界圍繞純一清淨佛號法身普覺慧。</p>
<p>此上過佛剎微塵數世界有世界名無盡日光明佛號最勝大覺慧。</p>
<p>此上過佛剎微塵數世界有世界名普放妙光明佛號大福雲無盡力。</p>
<p>此上過佛剎微塵數世界有世界名樹華幢佛號無邊智法界音。</p>
<p>此上過佛剎微塵數世界有世界名真珠蓋佛號波羅蜜師子頻申。</p>
<p>此上過佛剎微塵數世界有世界名無邊音佛號一切智妙覺慧。</p>
<p>此上過佛剎微塵數世界有世界名普見樹峯佛號普現眾生前。</p>
<p>此上過佛剎微塵數世界有世界名師子帝網光佛號無垢日金色光燄雲。</p>
<p>此上過佛剎微塵數世界有世界名眾寶間錯佛號帝幢最勝慧。</p>
<p>此上過佛剎微塵數世界有世界名無垢光明地佛號一切力清淨月。</p>
<p>此上過佛剎微塵數世界有世界名恒出歎佛功德音佛號如虛空普覺慧。</p>
<p>此上過佛剎微塵數世界有世界名高燄藏佛號化現十方大雲幢。</p>
<p>此上過佛剎微塵數世界有世界名光嚴道場佛號無等智徧照。</p>
<p>此上過佛剎微塵數世界有世界名出生一切寶莊嚴佛號廣度眾生神通王。</p>
<p>此上過佛剎微塵數世界有世界名光嚴妙宮殿佛號一切義成廣大慧。</p>
<p>此上過佛剎微塵數世界有世界名離塵寂靜佛號不唐現。</p>
<p>此上過佛剎微塵數世界有世界名摩尼華幢佛號恱意吉祥音。</p>
<p>此上過佛剎微塵數世界有世界名普雲藏其狀猶如樓閣之形依種種宮殿香水海住一切寶燈雲彌覆其上二十佛剎微塵數世界圍繞純一清淨佛號最勝覺神通王。</p>
<p>諸佛子此金剛輪莊嚴底香水海右旋。</p>
</div>
<div class='div-commentary'><p style="margin-left:1em">第六蓮華因陀羅網海。</p>
</div>
<div class='div-orig'><p>次有香水海名蓮華因陀羅網世界種名普現十方影依一切香摩尼莊嚴蓮華住一切佛智光音聲為體。</p>
<p>此中最下方有世界名眾生海寶光明其狀猶如真珠之藏依一切摩尼瓔珞海旋住水光明摩尼雲而覆其上佛剎微塵數世界圍繞純一清淨佛號不思議功德徧照月。</p>
<p>此上過佛剎微塵數世界有世界名妙香輪佛號無量力幢。</p>
<p>此上過佛剎微塵數世界有世界名妙光輪佛號法界光音覺悟慧。</p>
<p>此上過佛剎微塵數世界有世界名吼聲摩尼幢佛號蓮華光恒垂妙臂。</p>
<p>此上過佛剎微塵數世界有世界名極堅固輪佛號不退轉功德海光明。</p>
<p>此上過佛剎微塵數世界有世界名眾行光莊嚴佛號一切智普勝尊。</p>
<p>此上過佛剎微塵數世界有世界名師子座徧照佛號師子光無量力覺慧。</p>
<p>此上過佛剎微塵數世界有世界名寶燄莊嚴佛號一切法清淨智。</p>
<p>此上過佛剎微塵數世界有世界名無量燈佛號無憂相。</p>
<p>此上過佛剎微塵數世界有世界名常聞佛音佛號自然勝威光。</p>
<p>此上過佛剎微塵數世界有世界名清淨變化佛號金蓮華光明。</p>
<p>此上過佛剎微塵數世界有世界名普入十方佛號觀法界頻申慧。</p>
<p>此上過佛剎微塵數世界有世界名熾然燄佛號光燄樹緊那羅王。</p>
<p>此上過佛剎微塵數世界有世界名香光徧照佛號香燈善化王。</p>
<p>此上過佛剎微塵數世界有世界名無量華聚輪佛號普現佛功德。</p>
<p>此上過佛剎微塵數世界有世界名眾妙普清淨佛號一切法平等神通王。</p>
<p>此上過佛剎微塵數世界有世界名金光海佛號十方自在大變化。</p>
<p>此上過佛剎微塵數世界有世界名真珠華藏佛號法界寶光明不可思議慧。</p>
<p>此上過佛剎微塵數世界有世界名帝釋須彌師子座佛號勝力光。</p>
<p>此上過佛剎微塵數世界有世界名無邊寶普照其形四方依華林海住普雨無邊色摩尼王帝網而覆其上二十佛剎微塵數世界圍繞純一清淨佛號徧照世間最勝音。</p>
<p>諸佛子此蓮華因陀羅網香水海右旋。</p>
</div>
<div class='div-commentary'><p style="margin-left:1em">第七積集寶香藏海。</p>
</div>
<div class='div-orig'><p>次有香水海名積集寶香藏世界種名一切威德莊嚴以一切佛法輪音聲為體。</p>
<p>此中最下方有世界名種種出生形如金剛依種種金剛山幢住金剛寶光雲而覆其上佛剎微塵數世界圍繞純一清淨佛號蓮華眼。</p>
<p>此上過佛剎微塵數世界有世界名喜見音佛號生喜樂。</p>
<p>此上過佛剎微塵數世界有世界名寶莊嚴幢佛號一切智。</p>
<p>此上過佛剎微塵數世界有世界名多羅華普照佛號無垢寂妙音。</p>
<p>此上過佛剎微塵數世界有世界名變化光佛號清淨空智慧月。</p>
<p>此上過佛剎微塵數世界有世界名眾妙間錯佛號開示福德海密雲相。</p>
<p>此上過佛剎微塵數世界有世界名一切莊嚴具妙音聲佛號歡喜雲。</p>
<p>此上過佛剎微塵數世界有世界名蓮華池佛號名稱幢。</p>
<p>此上過佛剎微塵數世界有世界名一切寶莊嚴佛號頻申觀察眼。</p>
<p>此上過佛剎微塵數世界有世界名淨妙華佛號無盡金剛智。</p>
<p>此上過佛剎微塵數世界有世界名蓮華莊嚴城佛號日藏眼普光明。</p>
<p>此上過佛剎微塵數世界有世界名無量樹峯佛號一切法雷音。</p>
<p>此上過佛剎微塵數世界有世界名日光明佛號開示無量智。</p>
<p>此上過佛剎微塵數世界有世界名依止蓮華葉佛號一切福德山。</p>
<p>此上過佛剎微塵數世界有世界名風普持佛號日曜根。</p>
<p>此上過佛剎微塵數世界有世界名光明顯現佛號身光普照。</p>
<p>此上過佛剎微塵數世界有世界名香雷音金剛寶普照佛號最勝華開敷相。</p>
<p>此上過佛剎微塵數世界有世界名帝網莊嚴形如欄楯依一切莊嚴海住光燄樓閣雲彌覆其上二十佛剎微塵數世界圍繞純一清淨佛號示現無畏雲。</p>
<p>諸佛子此積集寶香藏香水海右旋。</p>
</div>
<div class='div-commentary'><p style="margin-left:1em">第八寶莊嚴海。</p>
</div>
<div class='div-orig'><p>次有香水海名寶莊嚴世界種名普無垢以一切微塵中佛剎神變聲為體。</p>
<p>此中最下方有世界名淨妙平坦形如寶身依一切寶光輪海住種種栴檀摩尼真珠雲彌覆其上佛剎微塵數世界圍繞純一清淨佛號難摧伏無等幢。</p>
<p>此上過佛剎微塵數世界有世界名熾然妙莊嚴佛號蓮華慧神通王。</p>
<p>此上過佛剎微塵數世界有世界名微妙相輪幢佛號十方大名稱無盡光。</p>
<p>此上過佛剎微塵數世界有世界名燄藏摩尼妙莊嚴佛號大智慧見聞皆歡喜。</p>
<p>此上過佛剎微塵數世界有世界名妙華莊嚴佛號無量力最勝智。</p>
<p>此上過佛剎微塵數世界有世界名出生淨微塵佛號超勝梵。</p>
<p>此上過佛剎微塵數世界有世界名普光明變化香佛號香象金剛大力勢。</p>
<p>此上過佛剎微塵數世界有世界名光明旋佛號義成善名稱。</p>
<p>此上過佛剎微塵數世界有世界名寶瓔珞海佛號無比光徧照。</p>
<p>此上過佛剎微塵數世界有世界名妙華燈幢佛號究竟功德無礙慧燈。</p>
<p>此上過佛剎微塵數世界有世界名善巧莊嚴佛號慧日波羅密。</p>
<p>此上過佛剎微塵數世界有世界名栴檀華普光明佛號無邊慧法界音。</p>
<p>此上過佛剎微塵數世界有世界名帝網幢佛號燈光逈照。</p>
<p>此上過佛剎微塵數世界有世界名淨華輪佛號法界日光明。</p>
<p>此上過佛剎微塵數世界有世界名大威曜佛號無邊功德海法輪音。</p>
<p>此上過佛剎微塵數世界有世界名同安住寶蓮華池佛號開示入不可思議智。</p>
<p>此上過佛剎微塵數世界有世界名平坦地佛號功德寶光明王。</p>
<p>此上過佛剎微塵數世界有世界名香摩尼聚佛號無盡福德海妙莊嚴。</p>
<p>此上過佛剎微塵數世界有世界名微妙光明佛號無等力普徧音。</p>
<p>此上過佛剎微塵數世界有世界名十方普堅固莊嚴照耀其形八隅依心王摩尼輪海住一切寶莊嚴帳雲彌覆其上二十佛剎微塵數世界圍繞純一清淨佛號普眼大明燈諸佛子此寶莊嚴香水海右旋。</p>
</div>
<div class='div-commentary'><p style="margin-left:1em">第九金剛寶聚海。</p>
</div>
<div class='div-orig'><p>次有香水海名金剛寶聚世界種名法界行以一切菩薩地方便法音聲為體。</p>
<p>此中最下方有世界名淨光照耀形如珠貫依一切寶色珠瓔海住菩薩珠髻光明摩尼雲而覆其上佛剎微塵數世界圍繞純一清淨佛號最勝功德光。</p>
<p>此上過佛剎微塵數世界有世界名妙蓋佛號法自在慧。</p>
<p>此上過佛剎微塵數世界有世界名寶莊嚴師子座佛號大龍淵。</p>
<p>此上過佛剎微塵數世界有世界名出現金剛座佛號升師子座蓮華臺。</p>
<p>此上過佛剎微塵數世界有世界名蓮華勝音佛號智光普開悟。</p>
<p>此上過佛剎微塵數世界有世界名善慣習佛號持地妙光王。</p>
<p>此上過佛剎微塵數世界有世界名喜樂音佛號法燈王。</p>
<p>此上過佛剎微塵數世界有世界名摩尼藏因陀羅網佛號不空見。</p>
<p>此上過佛剎微塵數世界有世界名眾妙地藏佛號燄身幢。</p>
<p>此上過佛剎微塵數世界有世界名金光輪佛號淨治眾生行。</p>
<p>此上過佛剎微塵數世界有世界名須彌山莊嚴佛號一切功德雲普照。</p>
<p>此上過佛剎微塵數世界有世界名眾樹形佛號寶華相淨月覺。</p>
<p>此上過佛剎微塵數世界有世界名無怖畏佛號最勝金光炬。</p>
<p>此上過佛剎微塵數世界有世界名大名稱龍王幢佛號觀等一切法。</p>
<p>此上過佛剎微塵數世界有世界名示現摩尼色佛號變化日。</p>
<p>此上過佛剎微塵數世界有世界名光燄燈莊嚴佛號寶蓋光徧照。</p>
<p>此上過佛剎微塵數世界有世界名香光雲佛號思惟慧。</p>
<p>此上過佛剎微塵數世界有世界名無怨讎佛號精進勝慧海。</p>
<p>此上過佛剎微塵數世界有世界名一切莊嚴具光明幢佛號普現恱意蓮華自在王。</p>
<p>此上過佛剎微塵數世界有世界名毫相莊嚴形如半月依須彌山摩尼華海住一切莊嚴熾盛光摩尼王雲而覆其上二十佛剎微塵數世界圍繞純一清淨佛號清淨眼。</p>
<p>諸佛子此金剛寶聚香水海右旋。</p>
</div>
<div class='div-commentary'><p style="margin-left:1em">第十天城寶堞海。</p>
</div>
<div class='div-orig'><p>次有香水海名天城寶堞世界種名燈燄光明以普示一切平等法輪音為體。</p>
<p>此中最下方有世界名寶月光燄輪形如一切莊嚴具依一切寶莊嚴華海住瑠璃色師子座雲而覆其上佛剎微塵數世界圍繞純一清淨佛號日月自在光。</p>
<p>此上過佛剎微塵數世界有世界名須彌寶光佛號無盡法寶幢。</p>
<p>此上過佛剎微塵數世界有世界名眾妙光明幢佛號大華聚。</p>
<p>此上過佛剎微塵數世界有世界名摩尼光明華佛號人中最自在。</p>
<p>此上過佛剎微塵數世界有世界名普音佛號一切智徧照。</p>
<p>此上過佛剎微塵數世界有世界名大樹緊那羅音佛號無量福德自在龍。</p>
<p>此上過佛剎微塵數世界有世界名無邊淨光明佛號功德寶華光。</p>
<p>此上過佛剎微塵數世界有世界名最勝音佛號一切智莊嚴。</p>
<p>此上過佛剎微塵數世界有世界名眾寶間飾佛號寶燄須彌山。</p>
<p>此上過佛剎微塵數世界有世界名清淨須彌音佛號出現一切行光明。</p>
<p>此上過佛剎微塵數世界有世界名香水蓋佛號一切波羅密無礙海。</p>
<p>此上過佛剎微塵數世界有世界名師子華網佛號寶燄幢。</p>
<p>此上過佛剎微塵數世界有世界名金剛妙華燈佛號一切大願光。</p>
<p>此上過佛剎微塵數世界有世界名一切法光明地佛號一切法廣大真實義。</p>
<p>此上過佛剎微塵數世界有世界名真珠末平坦莊嚴佛號勝慧光明網。</p>
<p>此上過佛剎微塵數世界有世界名瑠璃華佛號寶積幢。</p>
<p>此上過佛剎微塵數世界有世界名無量妙光輪佛號大威力智海藏。</p>
<p>此上過佛剎微塵數世界有世界名明見十方佛號淨修一切功德幢。</p>
<p>此上過佛剎微塵數世界有世界名可愛樂梵音形如佛手依寶光網海住菩薩身一切莊嚴雲而覆其上二十佛剎微塵數世界圍繞純一清淨佛號普照法界無礙光。</p>
</div>
<div class='div-commentary'><p style="margin-left:1em">文並可知有欲解釋剎中佛名足可留思<span class='note-inline'>(按疏初云各有剎種十海及明二十重云下九海例然及二海中標明世界數量剎名等又云餘八海例然總結又云文並可知故九海科原藏悉畧今遵原藏不欲繁文)</span>。</p>
</div>
<p class='juan'>大方廣佛華嚴經䟽鈔會本第九</p>
<div class='div-w'>
<p class='h2'>音釋</p>
<div class='div-note'>慣習<p style="margin-left:1em"><span class='note-inline'>(慣古患切亦習也)</span>。</p>
怨讎<p style="margin-left:1em"><span class='note-inline'>(怨於袁切讎時流切)</span>。</p>
寶堞<p style="margin-left:1em"><span class='note-inline'>(堞音疊城上女墻也)</span>。</p>
畟<p style="margin-left:1em"><span class='note-inline'>(初力切音測利噐之狀)</span>。</p>
</div></div></div>
</div><!-- end of div[@id='body'] -->
</body></html>