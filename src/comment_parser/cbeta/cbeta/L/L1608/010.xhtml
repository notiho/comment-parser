<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大藏聖教法寶標目</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu29' /><a id='mulu30' />
<p class='juan'>大藏聖教法寶標目卷第十　　　　庭十</p><p class="byline">元清源居士王古撰</p>
<ul class="">
<li><p>莊嚴寶王經四卷　【千】</p>
<p style="margin-left:1em">右佛說觀自在菩薩。救阿毗地獄極苦眾生。及餓鬼等諸趣罪苦。六字神呪。不可思議功德。</p>
</li>

<li><p>聖吉祥持世經</p>
<p style="margin-left:1em">右佛為妙月長者貧窮多病。說陀羅尼。</p>
</li>

<li><p>七佛讚</p>
<p style="margin-left:1em">右讚七佛并慈氏功德。皆梵文。</p>
</li>

<li><p>大乗聖無量壽王經</p>
<p style="margin-left:1em">右佛因妙吉祥菩薩。說無量壽決定光明王如來陀羅尼。令夭壽人而得長壽。</p>
</li>

<li><p>聖佛<span class="corr">母</span>小字般若經</p>
<p style="margin-left:1em">右佛為觀自在菩薩說陀羅尼。令眾生速獲菩提無諸魔難。</p>
</li>

<li><p>最勝佛頂陀羅尼經</p>
<p style="margin-left:1em">右陀羅尼前後別無經文。</p>
</li>

<li><p>無能勝旛王如來莊嚴陀羅尼經</p>
<p style="margin-left:1em">右佛因帝釋與阿脩羅戰敗。說陀羅尼。一切怨敵無能勝者。</p>
</li>

<li><p>佛說守護大千國土經三卷</p>
<p style="margin-left:1em">右佛說大明王呪。保護大千國土。及釋梵天王等說呪保護眾生。</p>
</li>

<li><p>大方廣總持寶光明經五卷</p>
<p style="margin-left:1em">右如華嚴十住品。發心功德品同本。而此加詳。</p>
</li>

<li><p>出生一切如來經二卷</p>
<p style="margin-left:1em">右佛告金剛手祕密主。持大教明王經法。</p>
</li>

<li><p>大乗日子王所問經　【兵】</p>
<p style="margin-left:1em">右佛因日子王婬恚。為說女人虛誑及丈夫婬欲四過。一遠離佛法僧。二不孝父母。三恒多邪見。四種種虛誑。廣求財利。</p>
</li>

<li><p>大乗善見變化文殊問法經</p>
<p style="margin-left:1em">右佛為文殊說四聖諦四念處四正勤五根五力七覺分八正見。</p>
</li>

<li><p>金耀童子經</p>
<p style="margin-left:1em">右佛為童子授記。及說夙因。</p>
</li>

<li><p>大寒林聖難拏陀羅尼經</p>
<p style="margin-left:1em">右佛為羅睺羅遊寒林。為天魅龍鬼及異類擾惱。說陀羅尼。</p>
</li>

<li><p>分別善惡報應經</p>
<p style="margin-left:1em">右佛為輸迦長者父作犬。說六道善惡眾業受報差別。及飲酒三十六過。及種種行施果報。</p>
</li>

<li><p>樓閣正法甘露鼓經</p>
<p style="margin-left:1em">右阿難問佛。作曼拏羅窣堵波如來像。較量功德。</p>
</li>

<li><p>較量壽命經</p>
<p style="margin-left:1em">右佛說較量六道壽命長短。</p>
</li>

<li><p>大護明陀羅尼經</p>
<p style="margin-left:1em">右佛說陀羅尼。遣阿難陀入吠舍離城。作成就法。退散一切眾生災難疾疫。</p>
</li>

<li><p>聖虛空藏菩薩陀羅尼經</p>
<p style="margin-left:1em">右佛在喜樂山。二比丘為部多所執。身有疾病。虛空藏菩薩請問佛。集七佛及虛空藏各說明呪。除病去災。延壽命法。</p>
</li>

<li><p>消除一切閃電隨求如意陀羅尼經</p>
<p style="margin-left:1em">右佛及觀自在金剛手大梵四天王。各說呪。除閃電中夭一切毒。</p>
</li>

<li><p>息除中天陀羅尼經</p>
<p style="margin-left:1em">右佛為四天王。集十方諸佛說陀羅尼。息除中天及老病。四天王亦各說呪。</p>
</li>

<li><p>無能勝大明王陀羅尼經</p>
<p style="margin-left:1em">右佛說陀羅尼。為人天作諸利樂。一切障礙及鬼神暴惡無能破壞。</p>
</li>

<li><p>讚法界頌</p>
<p style="margin-left:1em">右龍樹菩薩讚法界妙理。并六根六度等法。十地及佛地等法。</p>
</li>

<li><p>諸行有為經</p>
<p style="margin-left:1em">右佛為諸苾芻說。一切人天聖人外道等皆歸死滅。</p>
</li>

<li><p>嗟韈曩法天子受三歸獲免惡道經</p>
<p style="margin-left:1em">右帝釋為天子受三歸。命終生覩史多天。</p>
</li>

<li><p>佛頂放無垢光明經二卷</p>
<p style="margin-left:1em">右為摩尼藏無垢天子命將終。說陀羅尼。能救中夭及惡道業。蛇螫疾病兵戈怖畏。能求子息。</p>
</li>

<li><p>最上燈明如來陀羅尼經</p>
<p style="margin-left:1em">右最上燈明如來遣菩薩來說陀羅尼。擁護利益安樂有情。佛與文殊等并四天王。亦說陀羅尼。增長有情佛力。息除災難。</p>
</li>

<li><p>一切如來正法祕密篋印心陀羅尼經</p>
<p style="margin-left:1em">右佛受無垢妙光婆羅門請。中路有大舊塔。如來旋繞供養。塔中諸佛全身舍利并陀羅尼。能滅惡業。除惡鬼毒獸究竟佛果。</p>
</li>

<li><p>六道伽陀經</p>
<p style="margin-left:1em">右佛說偈。讚述六道受生因報。</p>
</li>

<li><p>勝軍化世百喻伽陀經</p>
<p style="margin-left:1em">右化人為善戒惡悟世無常。</p>
</li>

<li><p>妙法聖念處經八卷</p>
<p style="margin-left:1em">右佛為說六道苦樂因果。與正法念處經略。</p>
</li>

<li><p>法集要頌經四卷　【高】</p>
<p style="margin-left:1em">右尊者法救集諸經法頌。凡三十三品皆頌。</p>
</li>

<li><p>法集名數經</p>
<p style="margin-left:1em">右略集佛法世法名數。</p>
</li>

<li><p>沙彌十戒儀則經</p>
<p style="margin-left:1em">右七十二頌說沙彌。</p>
</li>

<li><p>菩提行經四卷</p>
<p style="margin-left:1em">右龍樹菩薩集諸經法為頌。凡四卷。</p>
</li>

<li><p>聖觀自在一百八名經</p>
<p style="margin-left:1em">右佛在補陀山觀自在宮。宣說百八名文。皆真言。</p>
</li>

<li><p>讚揚聖德多羅菩薩一百八名經</p>
<p style="margin-left:1em">右說觀自在一百八名真言。持者如意消災增福。</p>
</li>

<li><p>持世陀羅尼經</p>
<p style="margin-left:1em">右佛因持世菩薩問。說陀羅尼并壇印法。求富貴及耕種等諸願。</p>
</li>

<li><p>十二因緣祥瑞經二卷</p>
<p style="margin-left:1em">右佛為大眾說。用十二因緣配十二支位。占人命及選日占相。以定吉凶。</p>
</li>

<li><p>迦葉問大寶積正法經五卷</p>
<p style="margin-left:1em">右佛為迦葉說菩薩正法。</p>
</li>

<li><p>諸佛心印陀羅尼經</p>
<p style="margin-left:1em">右佛在兜率天。說此陀羅尼。利益天人。世出世財<span class="corr">豐</span>足。非人不害。不生魔界。</p>
</li>

<li><p>無能勝大明陀羅尼經</p>
<p style="margin-left:1em">右無能勝菩薩說。能降伏魔及人非人邪法毒藥等。及消除災障。</p>
</li>

<li><p>無能勝大明心陀羅尼</p>
<p style="margin-left:1em">右無能勝菩薩說。成就吉祥消除重罪。除病延壽無中夭。及除非人懷惡并邪法呪詛諸難。</p>
</li>

<li><p>金剛計論</p>
<p style="margin-left:1em">右法稱菩薩造。破圍陀論妄執稱婆羅門種性行業最高等。</p>
</li>

<li><p>外道問聖大乗法無我義經</p>
<p style="margin-left:1em">右外道疑無我義。佛為解說體本空故。</p>
</li>

<li><p>目連所問經</p>
<p style="margin-left:1em">右目連問佛犯戒所入地獄。比諸天歲數差別。</p>
</li>

<li><p>苾芻迦尸迦十法經</p>
<p style="margin-left:1em">右佛為比丘說十種法戒。為在會及未來而為師範。</p>
</li>

<li><p>苾芻五法經</p>
<p style="margin-left:1em">右佛說苾芻五戒法。</p>
</li>

<li><p>毗俱[月*氏]菩薩一百八名經</p>
<p style="margin-left:1em">右佛說菩薩一百八名真言。成就吉祥。增壽端正。及得天龍鬼神恭敬。一切惡獸枷鏁災難自然解脫。</p>
</li>

<li><p>多羅菩薩一百八名經</p>
<p style="margin-left:1em">右多羅菩薩說大陀羅尼。自在天王說一百八名呪。作大救護消除過罪。煩惱解脫所願成滿。</p>
</li>

<li><p>大方廣菩薩藏文殊根本儀軌經二十卷　【冠】</p>
<p style="margin-left:1em">右佛在淨光天上。與文殊共說真言及粉壇畫燈。上中下儀軌。成就所願。及念珠法。并星宿災變凶吉。及真言幀法等。</p>
</li>

<li><p>大自在天因地經　【倍】</p>
<p style="margin-left:1em">右目連持鉢至崑崙山頂大自在天子所居歸問。佛說大自在天因地所願。</p>
</li>

<li><p>大乗寶月童子問經</p>
<p style="margin-left:1em">右童子問十方佛名號。佛為宣說。聞者滅罪不墮惡道。速得不退菩提。</p>
</li>

<li><p>佛為娑伽羅龍王說大乗法經</p>
<p style="margin-left:1em">右佛在龍宮。為說大乗經。以十善等法而為莊嚴。及說十不善果報等事。</p>
</li>

<li><p>十號經</p>
<p style="margin-left:1em">右阿難問佛十號義。佛為解說。</p>
</li>

<li><p>一切如來安像三昧儀軌經</p>
<p style="margin-left:1em">右佛說塑畫雕造諸賢聖像。慶讚儀軌真言等法。</p>
</li>

<li><p>廣大蓮華莊嚴曼拏羅滅一切罪陀羅尼經</p>
<p style="margin-left:1em">右梵壽王入寺。悞戴佛頂華鬘頭疼。佛令觀自在說真言。及幀法持誦法。所有破用常住財物一切過罪。悉皆除滅。及說無憂皇后嫉妬果報事。</p>
</li>

<li><p>如意摩尼陀羅尼經</p>
<p style="margin-left:1em">右佛及梵王帝釋四王龍王。各說真言。除雷電怖畏及一切諸毒中夭惡病不祥。</p>
</li>

<li><p>大金剛香陀羅尼經</p>
<p style="margin-left:1em">右佛說此大明呪。能降伏諸天宿曜。</p>
</li>

<li><p>觀想佛母般若波羅蜜多菩薩經</p>
<p style="margin-left:1em">右佛說真言并觀想菩薩法。</p>
</li>

<li><p>寶生陀羅尼經</p>
<p style="margin-left:1em">右持頌者得天耳通。滅無間罪。永斷輪廻。無諸侵害。及無病苦。</p>
</li>

<li><p>蓮華眼陀羅尼經</p>
<p style="margin-left:1em">右持頌者滅罪。無眼等五根病。獲眼等五種清淨。</p>
</li>

<li><p>大金剛妙高山樓閣陀羅尼</p>
<p style="margin-left:1em">右前後別無經文。</p>
</li>

<li><p>普賢陀羅尼經</p>
<p style="margin-left:1em">右持者能枯竭煩惱。值遇諸佛成就一切智。</p>
</li>

<li><p>寶藏神大明曼拏羅儀軌經二卷</p>
<p style="margin-left:1em">右佛說真言印法等。持者得財寶。及聰明等。</p>
</li>

<li><p>聖寶藏神儀軌經二卷</p>
<p style="margin-left:1em">右佛說真言印等儀軌。持者得財寶。人所愛重。乃至成佛。</p>
</li>

<li><p>妙臂菩薩所問經四卷</p>
<p style="margin-left:1em">右妙臂菩薩。問金剛手菩薩。有人持誦真言。清淨精勤而不成就。金剛手為說持誦法及成就不成就之事。</p>
</li>

<li><p>大摩里支菩薩經七卷　【輦】</p>
<p style="margin-left:1em">右佛說摩里支菩薩名號陀羅尼。并壇等法。持者所求皆遂。在處常得擁護。一切災難皆不能侵。</p>
</li>

<li><p>一切如來微妙大曼拏羅經五卷</p>
<p style="margin-left:1em">右佛在忉利天。金剛手菩薩請問讚儀奉獻。各有幾種賢瓶及灌頂法。當云何作。云何名曼拏羅及觀自在問息災增益愛敬等作護摩法。佛為一說之。及呪印等。并說造塔功德。</p>
</li>

<li><p>聖莊嚴陀羅尼經二卷</p>
<p style="margin-left:1em">右佛因羅睺羅童子夜臥。為羅剎驚怖。說陀羅尼。并為未來而為擁護。慈氏菩薩等。并釋梵四王諸天龍藥叉等。各說擁護真言。</p>
</li>

<li><p>聖無能勝金剛陀羅尼經</p>
<p style="margin-left:1em">右佛在妙高峯法會。有天龍夜叉等。為大力聖者降伏而來。唱言怖畏。佛勑金剛手說安慰陀羅尼。</p>
</li>

<li><p>千轉大明陀羅尼經</p>
<p style="margin-left:1em">右帝釋天王對佛自說此陀羅尼。能除一切鬼神惱害。及病毒軍眾水火惡獸惡夢等畏。</p>
</li>

<li><p>勝旛瓔珞陀羅尼經</p>
<p style="margin-left:1em">右佛為觀音等說此陀羅尼。能滅重罪。現世獲報。</p>
</li>

<li><p>智光滅一切業障經</p>
<p style="margin-left:1em">右佛為日月天子。說佛菩薩名號及陀羅尼。滅一切無間重罪。普賢菩薩亦說陀羅尼。</p>
</li>

<li><p>華積樓閣陀羅尼經</p>
<p style="margin-left:1em">右師子遊戲菩薩。問佛涅槃後供養舍利塔等所得福報。佛說此經。</p>
</li>

<li><p>賢聖集伽陀一百頌</p>
<p style="margin-left:1em">右明布施及奉佛像廟等果報事。</p>
</li>

<li><p>最上意陀羅尼經</p>
<p style="margin-left:1em">右佛說妙吉祥往昔作比丘說此陀羅尼。消除眾生一切災病等。</p>
</li>

<li><p>普賢曼拏羅經</p>
<p style="margin-left:1em">右佛說金剛界大曼拏羅法陀羅尼。及金剛一百八名令相應法速得成就。</p>
</li>

<li><p>持明藏八大總持王經</p>
<p style="margin-left:1em">右佛說陀羅尼息災增益改惡為善。及伏冤。一切所求成就。</p>
</li>

<li><p>聖六字大明王陀羅尼經</p>
<p style="margin-left:1em">右佛說陀羅尼。一切恐怖鬼神刀兵不能為害。</p>
</li>

<li><p>尊勝大明王經</p>
<p style="margin-left:1em">右佛說陀羅尼。消除罪業。怨家惡鬼不能為害。</p>
</li>

<li><p>聖大總持王經</p>
<p style="margin-left:1em">右佛說陀羅尼。懺罪除病。一切刀兵不能為害。及通宿命。</p>
</li>

<li><p>如意寶總持王經</p>
<p style="margin-left:1em">右妙住菩薩。問善男子受持章句。云何不得見佛。世尊說此人心住有為無善巧智。</p>
</li>

<li><p>摩訶帝經十三卷</p>
<p style="margin-left:1em">右佛因眾問。令目揵連說。釋種過去所生種姓。并述佛出家成道度人事。與本行集經所載同。</p>
</li>

<li><p>月光菩薩經</p>
<p style="margin-left:1em">右佛為比丘。述舍利弗目揵連不忍見佛圓寂。先入滅度夙生因緣。</p>
</li>

<li><p>金光童子經</p>
<p style="margin-left:1em">右佛為釋種金光童子說及敘過去造像植福事。</p>
</li>

<li><p>布施經</p>
<p style="margin-left:1em">右佛為比丘說三十七種布施差別。及為舍衛國王說布施事。</p>
</li>

<li><p>揵椎梵讚</p>
<p style="margin-left:1em">右讚皆梵文。</p>
</li>

<li><p>毗婆尸佛經二卷</p>
<p style="margin-left:1em">右說毗婆尸佛為太子出家成佛度人說戒等。</p>
</li>

<li><p>長者施報經</p>
<p style="margin-left:1em">右佛為給孤獨長者說。較量布施功德。</p>
</li>

<li><p>解憂經</p>
<p style="margin-left:1em">右佛說生死輪迴。勸令求斷生死。</p>
</li>

<li><p>聖曜母陀羅尼經</p>
<p style="margin-left:1em">右佛處星曜眾會。因金剛手菩薩請問。說陀羅尼。延壽消除災害及一切毒。</p>
</li>

<li><p>大三摩若心經</p>
<p style="margin-left:1em">右佛於眾會降伏魔等。令住聲聞乗。</p>
</li>

<li><p>七佛經</p>
<p style="margin-left:1em">右佛為比丘說七佛壽命父母弟子城邑名。</p>
</li>

<li><p>佛一百八名讚</p>
<p style="margin-left:1em">右釋迦佛一百八名并讚。</p>
</li>

<li><p>毗沙門天王經</p>
<p style="margin-left:1em">右毗沙門天王白佛。一切鬼神等有不信佛。惱亂曠野林間苾芻優婆塞等。說此真言以為救護。</p>
</li>

<li><p>聖觀自在菩薩梵讚</p>
<p style="margin-left:1em">右讚八篇皆梵文。</p>
</li>

<li><p>文殊師利一百八名梵讚</p>
<p style="margin-left:1em">右讚十九篇皆梵文。</p>
</li>

<li><p>五十頌聖般若波羅蜜</p>
<p style="margin-left:1em">右佛因須菩提說。般若聚集。攝受一切善法。</p>
</li>

<li><p>聖最勝陀羅尼經</p>
<p style="margin-left:1em">右文殊師利為比丘說陀羅尼。消除國界眾生疫病旱澇等。</p>
</li>

<li><p>佛說諸佛經</p>
<p style="margin-left:1em">右與將字函大自在天因地經同本異釋。</p>
</li>

<li><p>聖六字增壽大明陀羅尼經</p>
<p style="margin-left:1em">右佛因阿難有大疾病。說此陀羅尼。消滅一切疾病驚怖。</p>
</li>

<li><p>增慧陀羅尼經</p>
<p style="margin-left:1em">右大慧菩薩。為童子相菩薩說陀羅尼。誦者增益智慧明記不忘。</p>
</li>

<li><p>徧照般若波羅蜜經</p>
<p style="margin-left:1em">右佛為金剛手說般若祕蜜字義門。并二十五種祕密般若字義門。持者增益功德達宿命智。</p>
</li>

<li><p>大乗戒經</p>
<p style="margin-left:1em">右佛說戒為最勝不可犯。</p>
</li>

<li><p>帝釋般若波羅蜜多心經</p>
<p style="margin-left:1em">右佛說甚深般若波羅蜜多十八空等義。</p>
</li>

<li><p>聖多羅菩薩梵讚</p>
<p style="margin-left:1em">右讚皆梵文。</p>
</li>

<li><p>大乗舍黎娑擔摩經</p>
<p style="margin-left:1em">右佛因見舍黎娑擔摩。說十二因緣法。舍利子請問。慈氏復廣其說。此經與傷字府字函稻芉經本同而此尤詳。</p>
</li>

<li><p>四無畏經</p>
<p style="margin-left:1em">右佛為比丘說佛四無畏。</p>
</li>

<li><p>一切如來說佛頂輪王一百八名讚</p>
<p style="margin-left:1em">右讚一篇說佛一百八名。</p>
</li>

<li><p>大乗無量壽莊嚴經三卷</p>
<p style="margin-left:1em">右佛為阿難說無量壽佛本願。及國土莊嚴功德。</p>
</li>

<li><p>佛母寶德藏般若波羅蜜經三卷</p>
<p style="margin-left:1em">右佛為四眾說般若伽陀三十品。其品分十波羅蜜等諸法義。</p>
</li>

<li><p>薩鉢多野經</p>
<p style="margin-left:1em">右佛說法無常劫盡七日並出火災燒器界。</p>
</li>

<li><p>金剛手菩薩降伏一切部多大教王經三卷</p>
<p style="margin-left:1em">右佛因金剛手菩薩。說降伏一切部多成就法。金剛手說一切真言降伏印。所求成就等法。</p>
</li>

<li><p>一切如來烏瑟膩沙最勝緫持經</p>
<p style="margin-left:1em">右阿彌陀佛。為觀自在說陀羅尼。及燈像護摩等法。持者延壽所求皆遂。</p>
</li>

<li><p>最上大乗金剛大教寶王經二卷　【轂】</p>
<p style="margin-left:1em">右佛為印捺囉部帝王。說四種乗。及說夙因。令金剛手菩薩為王說金剛大乗。</p>
</li>

<li><p>菩提心觀釋</p>
<p style="margin-left:1em">右釋發菩提心體。功德如虛空無邊際。</p>
</li>

<li><p>護國尊者所問大乗經四卷</p>
<p style="margin-left:1em">右尊者問菩薩行法。佛為廣說菩薩四法。及說福光太子修行成佛事。</p>
</li>

<li><p>金剛香菩薩大明成就儀軌經三卷</p>
<p style="margin-left:1em">右佛為金剛手菩薩。說陀羅尼印曼拏羅法。一切息災增益愛敬降伏等。無不成就。</p>
</li>

<li><p>八大菩薩經</p>
<p style="margin-left:1em">右佛說八大菩薩名。及諸大菩薩五如來名號。持者不墮惡道。及長壽天等常生佛剎。成無上道。</p>
</li>

<li><p>妙吉祥菩薩所問大乗法螺經</p>
<p style="margin-left:1em">右妙吉祥問如來法螺音。佛為較量自持十善眾生。至輪王帝釋梵天緣覺菩薩佛。相好相倍功德分數。</p>
</li>

<li><p>金剛薩埵說頻那夜迦天成就儀軌經四卷</p>
<p style="margin-left:1em">右金剛薩埵說此最上儀軌。作種種成就。利益息災。增益敬愛調伏等。造頻那夜迦天像。作成就法。</p>
</li>

<li><p>妙吉祥最勝根本大教王經三卷</p>
<p style="margin-left:1em">右妙吉祥說真言。持頌曼拏羅儀軌。一切成就法。</p>
</li>

<li><p>幻化網大瑜伽教十大忿怒明王大明觀儀軌經</p>
<p style="margin-left:1em">右毗盧遮那佛說十明王觀想法真言。所求成就。</p>
</li>

<li><p>妙吉祥瑜伽大教金剛陪囉嚩輸觀想儀軌經</p>
<p style="margin-left:1em">右金剛陪囉嚩輸一切成就曼拏羅等法。及一切調伏等。所求皆得成就。</p>
</li>

<li><p>難你計濕嚩囉天說支輪經</p>
<p style="margin-left:1em">右彼天說十二宮分生人吉凶。及諸宿攝於三趣。</p>
</li>

<li><p>囉嚩拏說救療小兒疾病經</p>
<p style="margin-left:1em">右囉嚩拏說。小兒自一歲至十二歲。所得疾病。各有鬼魅名字。及真言救療法。</p>
</li>

<li><p>較量一切佛剎功德經</p>
<p style="margin-left:1em">右佛說較量諸佛剎土晝夜長短。即是華嚴如來壽量品。</p>
</li>

<li><p>大乗八大曼拏羅經</p>
<p style="margin-left:1em">右佛為寶藏月光菩薩說。作八大曼拏羅持誦八大菩薩根本心大明。</p>
</li>

<li><p>迦葉僊人說醫女人經</p>
<p style="margin-left:1em">右迦葉僊人說。女人姙娠逐月安胎所服藥。</p>
</li>

<li><p>持明藏瑜伽大教尊那菩薩大明成就儀軌經四卷</p>
<p style="margin-left:1em">右龍樹於持明藏略出。世尊言。修習諸成就法。應於是教尊那菩薩大明法中修習。及欲見菩薩阿羅漢。一切所求真言印法。曼拏那幀像護摩等法。</p>
</li>

<li><p>瑜伽大教王經五卷</p>
<p style="margin-left:1em">右世尊大徧照。金剛如來為金剛手菩薩。說真言印法。及護摩作息災增益愛敬降伏事。</p>
</li>

<li><p>大乗觀想曼拏羅淨諸惡趣經二卷</p>
<p style="margin-left:1em">右佛說大曼拏羅法。觀想字法。真言呪法。曼拏羅護摩等法。淨諸惡趣。</p>
</li>

<li><p>一切佛攝相應大教王經觀自在菩薩念誦儀軌經</p>
<p style="margin-left:1em">右觀自在觀想結界儀軌。及幀法息災增益。愛敬降伏。皆得成就。</p>
</li>

<li><p>俱抧羅陀羅尼經</p>
<p style="margin-left:1em">右佛說此陀羅尼。能除部多惡曜及一切瘡病。</p>
</li>

<li><p>寶髻陀羅尼經</p>
<p style="margin-left:1em">右佛說陀羅尼。消除一切災障。作大利益。能滅眾生極重罪業。降伏一切天龍鬼神。能除饑饉病疫毒藥。及求財寶子息。</p>
</li>

<li><p>妙色陀羅尼經</p>
<p style="margin-left:1em">右佛說陀羅尼。作大利益。獲大福聚。晝夜安樂。加持出生飲食。以祭諸鬼。</p>
</li>

<li><p>旃檀香身陀羅尼經</p>
<p style="margin-left:1em">右佛說。能消極重宿業。獲殊勝果。及得見觀自在菩薩。及除惡瘡癬。</p>
</li>

<li><p>鉢蘭那賖嚩哩大陀羅尼經</p>
<p style="margin-left:1em">右佛說。辟除惡魔及惡鬼神。遠離災害。除諸疾疫。</p>
</li>

<li><p>宿命智陀羅尼經</p>
<p style="margin-left:1em">右佛說。消滅千劫重罪。終身受持能知宿命。</p>
</li>

<li><p>慈氏菩薩誓願陀羅尼經</p>
<p style="margin-left:1em">右佛說。解脫惡趣。轉身受勝妙樂。慈氏受菩提記。</p>
</li>

<li><p>滅除五逆罪大陀羅尼經</p>
<p style="margin-left:1em">右佛說。能滅五逆重罪如持千佛無異。</p>
</li>

<li><p>無量功德陀羅尼經</p>
<p style="margin-left:1em">右佛說。滅千劫所積惡業。得見慈氏觀音無量壽佛。</p>
</li>

<li><p>十八臂大陀羅尼經</p>
<p style="margin-left:1em">右佛說。消滅根本罪業積集無量功德。</p>
</li>

<li><p>洛叉陀羅尼經</p>
<p style="margin-left:1em">右說受持如持洛叉佛無異成大福聚滅無量罪。</p>
</li>

<li><p>辟除諸惡陀羅尼經</p>
<p style="margin-left:1em">右佛說。能除飛蝗毒虫蚊䗈虎狼饑饉。</p>
</li>

<li><p>大愛陀羅尼經</p>
<p style="margin-left:1em">右海神大愛。對佛說陀羅尼。持者解脫海難。</p>
</li>

<li><p>妙吉祥菩薩陀羅尼</p>
</li>

<li><p>無量壽大智陀羅尼</p>
</li>

<li><p>宿命智陀羅尼</p>
</li>

<li><p>慈氏菩薩陀羅尼</p>
</li>

<li><p>虛空藏菩薩陀羅尼</p>
<p style="margin-left:1em">右共一卷皆梵文。</p>
</li>

<li><p>無畏陀羅尼經</p>
<p style="margin-left:1em">右佛說。受持讀誦陀羅尼者。一切災難雷電毒螫饑饉疾疫。悉皆解脫。</p>
</li>

<li><p>尊那經</p>
<p style="margin-left:1em">右尊者尊那。問佛。世尊。無盡功德可得不。佛為說七種無盡功德。</p>
</li>

<li><p>寶授菩薩菩提行經</p>
<p style="margin-left:1em">右佛入廣嚴城乞食。寶積童子與目揵連舍利弗文殊。論說妙法。</p>
</li>

<li><p>阿羅漢具德經</p>
<p style="margin-left:1em">右佛說。聲聞弟子。各具功德。及比丘尼烏波薩哥烏波薩吉。各具功德。</p>
</li>

<li><p>八大靈塔經</p>
<p style="margin-left:1em">右佛說八大靈塔名號。及處供養功德。并戒日王作靈塔梵讚。又三身梵讚。共一卷。</p>
</li>

<li><p>佛三身讚</p>
<p style="margin-left:1em">右并迴向讚。共四首。西域賢聖撰。又曼殊室利菩薩吉祥伽陀梵文一首。</p>
</li>

<li><p>不空三昧經七卷</p>
<p style="margin-left:1em">右世尊毗盧遮那。令金剛手菩薩說曼拏羅成就法。頌呪印幀法。一切所求皆得成就。</p>
</li>

<li><p>大正句王經二卷</p>
<p style="margin-left:1em">右尊者童子迦葉。破正句王邪見。無有來世。復無有人。亦無化生義。</p>
</li>

<li><p>戒香經</p>
<p style="margin-left:1em">右佛為阿難說。戒香徧聞十方。</p>
</li>

<li><p>延壽妙門陀羅尼經</p>
<p style="margin-left:1em">右佛為金剛手菩薩說陀羅尼。持者延壽。得二十種功德。金剛手及梵王四天王。各說妙門陀羅尼。</p>
</li>

<li><p>聖多羅菩薩經</p>
<p style="margin-left:1em">右為五髻乾闥婆王說菩薩陀羅尼。并一百八名頌。持者滅罪。破魔增福所求皆遂。</p>
</li>

<li><p>一切如來名號陀羅尼經</p>
<p style="margin-left:1em">右觀自在菩薩對佛說諸佛名號并陀羅尼。持者不墮惡道。生天成佛。</p>
</li>

<li><p>息除賊難陀羅尼經</p>
<p style="margin-left:1em">右佛為阿難說陀羅尼。息除賊難器仗悉不能侵。</p>
</li>

<li><p>觀自在菩薩母陀羅經</p>
<p style="margin-left:1em">右普賢菩薩對佛說此陀羅尼。滅罪及見普賢觀自在無量壽佛。多聞增長證宿命智。得不退轉地。</p>
</li>

<li><p>祕密八名陀羅尼經</p>
<p style="margin-left:1em">右佛說金剛手祕密八名并陀羅尼。持者不墮地獄生兜率天。</p>
</li>

<li><p>大吉祥陀羅尼經</p>
<p style="margin-left:1em">右佛為觀自在說大吉祥菩薩陀羅尼。持者獲富貴功德不可具說。乃至部多普令愛敬。</p>
</li>

<li><p>寶賢陀羅尼經</p>
<p style="margin-left:1em">右寶賢大夜叉王說此陀羅尼。持者所作勝利皆得成就。金銀珍寶悉皆供給。</p>
</li>

<li><p>法身經</p>
<p style="margin-left:1em">右說法身化身功德差別。</p>
</li>

<li><p>頻婆娑羅王經</p>
<p style="margin-left:1em">右與眾等至佛所。諸婆羅門長者等。見耆舊優樓頻螺迦葉侍佛。有疑。佛令迦葉現神變。自稱是佛弟子。佛因為王等說法。令得見諦。</p>
</li>

<li><p>信解智力經</p>
<p style="margin-left:1em">右佛說信解力法。能證真實之理。謂佛五力十力唯佛能知。非聲聞法。</p>
</li>

<li><p>人僊經</p>
<p style="margin-left:1em">右阿難問佛。摩伽陀國頻婆娑羅王。及諸優婆塞生何處。佛為說王作人僊。及人僊所說梵法。</p>
</li>

<li><p>信佛功德經</p>
<p style="margin-left:1em">右舍利弗對佛稱說佛種種最勝法及神通力。</p>
</li>

<li><p>善樂長者經</p>
<p style="margin-left:1em">右善樂長者目疾。佛為說陀羅尼除愈。</p>
</li>

<li><p>舊城喻經</p>
<p style="margin-left:1em">右佛說觀十二因緣。如被昔人所被之甲。到昔人涅槃之城。借城為喻也。</p>
</li>

<li><p>最上祕密那拏天經三卷</p>
<p style="margin-left:1em">右那拏天對佛眾會說呪法一切所求皆得成就。</p>
</li>

<li><p>解夏經</p>
<p style="margin-left:1em">右佛解夏日。為舍利弗五百比丘。說解夏法。夏中三業互相忍可。</p>
</li>

<li><p>帝釋所問經</p>
<p style="margin-left:1em">右帝釋問佛。盡愛斷除疑惑。佛為說法證果。</p>
</li>

<li><p>決定義經</p>
<p style="margin-left:1em">右佛為比丘說五蘊五取十八界。至七覺支。八正道諸法。名決定義。</p>
</li>

<li><p>四品法門經</p>
<p style="margin-left:1em">右佛為阿難說界處法。緣起處非處法。不了為愚人。了者為智人。</p>
</li>

<li><p>護國經</p>
<p style="margin-left:1em">右護國長者。投佛出家證果。為父母及俱盧王。說捨親出家法。</p>
</li>

<li><p>大宋高僧傳三十卷　【世】【祿】【侈】</p>
<p style="margin-left:1em">右僧贊寧等奉勑撰。採貞觀<span class="corr">已</span>來高僧五百三十三人。附見一百三十人。為十科三十卷。</p>
</li>

<li><p>法苑珠林一百卷</p>
<p style="margin-left:1em">右釋道世撰。始從劫量。終乎雜記。部類之前各序別論。令覽者就門隨部如提綱領焉。</p>
</li>

<li><p>景德傳燈錄三十卷</p>
<p style="margin-left:1em">右僧道原披奕世祖圖。採諸方語錄。次序源[泳-永+(瓜-、)]。錯綜詞句。由七佛而至大法眼之嗣。凡五十二世。一千七百一人。成三十卷。上進真宗御覽。命翰林學士楊億等。刊削裁定。周歲成書。永布寰海。</p>
</li>

<li><p>天聖廣燈錄三十卷</p>
<p style="margin-left:1em">右駙馬都尉李遵勗。集傳燈錄後禪門宗師語句。為三十卷。仁宗御製序。勑隨大藏流布天下。</p>
</li>

<li><p>建中靖國續燈錄三十卷</p>
<p style="margin-left:1em">右法雲佛國禪師惟白集。廣燈錄後八十年。諸善知識一千七百餘人語句偈頌等。列正宗對機拈古頌古偈頌五門。為三十卷。</p>
</li>
</ul>
<p class='juan'>大藏聖教法寶標目卷第十</p>
<div class='div-w'><p class="head3">音釋</p>

<div class='div-note'>襪<p style="margin-left:1em"><span class='note-inline'>(勿發切)</span>。</p>
螫<p style="margin-left:1em"><span class='note-inline'>(施隻切蟲行毒也)</span>。</p>
幀<p style="margin-left:1em"><span class='note-inline'>(猪孟切與㡧同)</span>。</p>
芉<p style="margin-left:1em"><span class='note-inline'>(古旱切與稈同)</span>。</p>
姙娠<p style="margin-left:1em"><span class='note-inline'>(姙汝鴆切娠失人切姙娠孕也)</span>。</p>
䗈<p style="margin-left:1em"><span class='note-inline'>(莫耕切與蝱同)</span>。</p>
勗<p style="margin-left:1em"><span class='note-inline'>(許玉切)</span>。</p>
</div></div></div>
</div><!-- end of div[@id='body'] -->
</body></html>