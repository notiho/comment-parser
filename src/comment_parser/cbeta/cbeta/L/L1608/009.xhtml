<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大藏聖教法寶標目</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu27' />
<p class='juan'>大藏聖教法寶標目卷第九　　　　庭九</p><p class="byline">元清源居士王古撰</p>
<ul class="">
<li><p>釋迦譜五卷　【綵】</p>
<p style="margin-left:1em">右梁僧祐撰。舊十卷。今合之。一釋迦始祖。二姓瞿曇。三六世祖。四降生成佛。五七佛種姓眾數同異。六三千佛緣七內外族姓名。八弟子姓緣。九四部名聞弟子。</p>
</li>

<li><p>釋迦氏譜</p>
<p style="margin-left:1em">右唐終南釋氏以僧祐譜文繁多。述此。一所依賢劫。二氏族。三所託方。二四法王化相。五聖凡後裔。</p>
</li>

<li><p>釋迦方志二卷</p>
<p style="margin-left:1em">右終南釋氏述。一封疆。序世界安立。二統攝序佛所攝三千大千世界。三中邊。序天竺居天地中。四遺迹。序佛故迹。謂西域記詳於土風。略於遺迹。五遊履。序今古僧俗遊天竺可紀者。六通局。序佛化迹差殊不同。七時住。序正像住劫。八教相。序歷代興崇佛教。</p>
</li>

<li><p>經律異相五十卷　【仙】【傍】</p>
<p style="margin-left:1em">右梁天監中。勑僧旻等。及稟武帝。節略經律論事。凡六部。一天。二地。三佛。四諸釋。五菩薩。六聲聞。比丘尼人鬼神雜畜地獄。</p>
</li>

<li><p>陀羅尼雜集十卷　【啟】</p>
<p style="margin-left:1em">右集諸經佛菩薩仙天真言。而未詳集者。僧可洪序。其文重複真俗雜亂。傳寫訛誤。</p>
</li>

<li><p>諸經要集二十卷　【甲】【對】</p>
<p style="margin-left:1em">右唐西明寺釋道世。集三寶等三十部。序決教法修行儀軌罪福果報等。諸經要義各以類從。因述勸誡。</p>
</li>

<li><p>出三藏記集十五卷　【楹】【肆】</p>
<p style="margin-left:1em">右僧祐撰考校自古譯經先後存亡。真偽總別。以類分目。又集諸家所作經序記等。及歷代高僧俗士問答注解律論目錄。</p>
</li>

<li><p>眾經目錄七卷</p>
<p style="margin-left:1em">右隋僧法經等撰。類次眾經律論。一譯再譯。數譯失譯。及重出別生疑偽<span class="note-inline">(別生謂抄出別行)</span>。</p>
</li>

<li><p>歷代三寶記　【筵】</p>
<p style="margin-left:1em">右隋飜經學士費長房撰。首以編年。敘自周<span class="corr">已</span>來佛生滅譯經獲瑞像等事迹。次編類。譯歷代經。及譯人事迹。次類大小乗經目。次開皇三寶總錄。次帝年次代錄。次入藏經。次總目。</p>
</li>

<li><p>眾經目錄五卷　【設】</p>
<p style="margin-left:1em">右唐釋靜泰撰。凡二千餘部六千餘卷。一單本二重翻至六翻。及聖賢集傳。三入藏及別生。四疑偽。五闕本。凡經各有紙數。</p>
</li>

<li><p>大唐內典錄十卷　【席】【鼓】</p>
<p style="margin-left:1em">右西明寺釋氏道宣撰。序歷代所譯經。次分大小乗。次入藏。次數譯從一。次別出攝歸本部。次闕本次注解。次流化。次疑偽。次錄目終次應感。</p>
</li>

<li><p>大周刊定眾經目錄十五卷　【瑟】【吹】</p>
</li>

<li><p>續大唐內典錄</p>
<p style="margin-left:1em">右釋智昇撰序經目。續麟德至開元所譯。</p>
</li>

<li><p>古今譯經圖紀四卷</p>
<p style="margin-left:1em">右唐釋靖邁撰。序次逐代譯人事迹。并所譯經律論目。</p>
</li>

<li><p>續古今譯經圖紀</p>
<p style="margin-left:1em">右釋智昇撰。慈恩寺翻經院圖畫古人傳譯緇素。三藏邁公撰題。後有藻繪而無題記。今續之。并序譯人事迹并所譯經目。</p>
</li>

<li><p>開元釋教錄二十卷　【笙】【階】</p>
<p style="margin-left:1em">右釋智昇撰。前十卷總序歷代所譯經律論目。後十卷分大小乗經論集有譯無譯。闕本疑偽。別生異名重載。亦有增損拾遺。</p>
</li>

<li><p>一切經音義二十五卷　【納】【轉】</p>
<p style="margin-left:1em">右貞觀沙門玄應撰。逐經音釋并唐梵字義。</p>
</li>

<li><p>華嚴經音義二卷</p>
<p style="margin-left:1em">右唐沙門慧宛述。</p>
</li>

<li><p>西域記十二卷　【疑】【星】</p>
<p style="margin-left:1em">右唐奘法師譯沙門辯機撰。敘西域諸國風土城邑興廢佛法遺迹。</p>
</li>

<li><p>集古今佛道論衡四卷</p>
<p style="margin-left:1em">右西明寺釋氏撰。敘歷代僧與道士對辯勝負。</p>
</li>

<li><p>續古今佛道論衡</p>
<p style="margin-left:1em">右敘佛法初來道士比較勝負事。</p>
</li>

<li><p>傳法記　【右】</p>
<p style="margin-left:1em">右敘佛法初來道士比較及孫權等試驗事。</p>
</li>

<li><p>集神州三寶感通錄三卷</p>
<p style="margin-left:1em">右道宣律師撰。一述見諸天問答教迹戒律事。二述歷代瑞像。三初述聖寺。次述聖教。末述神僧事。</p>
</li>

<li><p>集沙門不拜俗事六卷</p>
<p style="margin-left:1em">右沙門彥琮纂。序晉至唐奉議書詔不拜俗事。</p>
</li>

<li><p>三藏法師傳十卷　【通】</p>
<p style="margin-left:1em">右敘玄奘法師取經事。</p>
</li>

<li><p>求法高僧傳二卷　【廣】【內】</p>
<p style="margin-left:1em">右唐沙門義淨自西國還。在南海室利弗逝國撰。寄歸。敘中國及交州新羅往天竺求法僧。大抵多病難。及住不迴者。及那爛陀寺圖。</p>
</li>

<li><p>高僧傳十四卷</p>
<p style="margin-left:1em">右梁僧慧皎撰。一譯經。二義解。三神異。四習禪。五明律。六亡身。七誦經。八興福。九經師。十導師。論稱昔高僧本以八科成傳。今以經導雖末而悟俗可崇。故加二條足成十數。</p>
</li>

<li><p>法顯傳</p>
<p style="margin-left:1em">右法顯自述往來天竺取經等事。</p>
</li>

<li><p>續高僧傳三十卷　【左】【明】</p>
<p style="margin-left:1em">右唐釋道宣撰。十例。一譯經。二解義。三習禪。四明律。五護法。六感通。七遺身。八讀誦。九興福。十雜科。又曰聲德傳稱。凡此十條世罕兼美。今就其尤最者隨篇擬論。</p>
</li>

<li><p>辯正論八卷　【既】</p>
<p style="margin-left:1em">右唐釋法琳撰。陳子良序并注。以道士李冲卿劉進喜等謗法乃作此論。三教治道一。十代奉佛二。佛道先後三。釋李師資四。十喻五。九箴六氣為道本七。信毀交報八。品藻眾書九。出道偽繆十。歷世相承十一。歸心有地十二。</p>
</li>

<li><p>破邪論二卷</p>
<p style="margin-left:1em">右唐釋法琳撰。難傳奕所陳毀佛法事。上皇太子并秦王。各有啟冠篇首。</p>
</li>

<li><p>十門辯惑論三卷　【集】</p>
<p style="margin-left:1em">右唐大慈寺釋復禮。答太子文學權無二釋典稽疑十門。一通力上感。二應形俯化。三淨穢二別四迷悟見殊。五顯實得記。六反經讚道。七觀業救捨。八隨教抑揚。九化佛隱顯。十聖王興替。</p>
</li>

<li><p>甄正論三卷</p>
<p style="margin-left:1em">右僧立薿撰。辯靈寶化胡等經虛偽。</p>
</li>

<li><p>弘明集十四卷　【墳】</p>
<p style="margin-left:1em">右梁僧祐集并序。集古今僧俗衛法諸文。及製述於佛有益者。以類編次。</p>
</li>

<li><p>廣弘明集三十卷　【典】【群】</p>
<p style="margin-left:1em">右唐釋道宣集。一歸正。二辯惑。三佛德。四法義。五僧行。六慈濟止殺。七戒功八啟福悔罪。九統歸賦論詩讚。凡九篇。</p>
</li>

<li><p>南海寄歸內法傳四卷　【英】</p>
<p style="margin-left:1em">右唐三藏義淨撰。用西域所見僧律儀。依根本律集四十章。以證東土違失。</p>
</li>

<li><p>比丘尼傳四卷</p>
<p style="margin-left:1em">右梁釋寶唱撰傳。自晉升平訖梁天監。凡六十五人。</p>
</li>

<li><p>集諸經禮懺儀二卷</p>
<p style="margin-left:1em">右唐釋智昇撰。集諸經禮佛讚偈懺罪儀法願生淨土。上卷末云。故信行禪師依經自行此法。以世無正文。故集此書。下卷錄比丘善導等所集。願生淨土讚偈等。</p>
</li>

<li><p>說罪要行法</p>
<p style="margin-left:1em">右三藏義淨撰。半月月盡。憶所犯罪。說罪自懺。</p>
</li>

<li><p>受用三水要行法</p>
<p style="margin-left:1em">右三藏義淨撰。依聖教及西土現所行律。為此方之式。</p>
</li>

<li><p>護命放生軌儀法</p>
<p style="margin-left:1em">右三藏義淨撰。述濾水得虫放生器并法。</p>
</li>
</ul></div>
<div class='div-other'><a id='mulu28' />
<ul class="">
<li><p>大方廣佛華嚴經四十卷<span class="corr">　【杜】字至【隷】字</span></p>
<p style="margin-left:1em"><span class="corr"/>此下貞元譯右南天竺烏茶國王手自書寫。華嚴經百千偈中善財童子參五十五聖者。入不思議解脫境界。普賢行願品。并書來進唐德宗。貞元中詔三藏般若譯成四十卷。即是實义難陀所譯。第六十一卷。至八十卷入法界品同本。而貞元本文廣事詳。幾增一倍。若普眼長者甘露火王妙德圓滿主林神最寂靜婆羅門等法門奇特。多舊所未出。又實义本第八十卷。未有流通分。而貞元本末卷之首。爾時普賢稱讚如來勝功德<span class="corr">已</span>。乃是聯環第八十卷末。前偈次說十大願王。卷末列眾部信受奉行。即本末具備。方見前八十卷末品來文未足。</p>
</li>

<li><p>守護國界陀羅尼經十卷　【漆】</p>
<p style="margin-left:1em">右佛於菩提樹下與大菩薩八萬四千及諸天人等。說此守護國界陀羅尼。有三十二修陀羅尼法。十六種如來大悲。三十二種如來甚深事業。種種莊嚴法門。持誦儀軌等。第十卷末阿闍世王問人命終墮惡道。或生人天。云何得知誰人曾見。佛說當墮地獄者有十五種相。生餓鬼者有八種相。生畜生者有五種相。當生人天者各有十相。詳如本經。教誡切至。</p>
</li>

<li><p>大集大虛空藏菩薩所問經八卷　【書】</p>
<p style="margin-left:1em">右貞元中不空譯。與大集經中虛空藏菩薩品本同譯別。文理互有詳略。</p>
</li>

<li><p>大乗密嚴經三卷</p>
<p style="margin-left:1em">右不空譯。與墨字函經同本異譯。</p>
</li>

<li><p>大乗理趣六波羅蜜多經十卷　【<span class="corr">壁</span>】</p>
<p style="margin-left:1em">右慈氏菩薩問甚深般若波羅蜜多大乗功德無盡法門不可思議。佛說三寶功德六波羅蜜廣大微妙法門。說逐品法門時各有無量菩薩得無生忍。數十萬眾生發菩提心。經末讚說此經廣大殊勝功德。</p>
</li>

<li><p>十地經九卷</p>
<p style="margin-left:1em">右貞元中尸羅達摩譯。與華嚴十地品本同。經初云薄伽梵成道未久。第二七日住他化自在天王宮。與異類佛剎來集菩薩眾金剛藏菩薩。說十地品。餘文或有小異處。</p>
</li>

<li><p>大寶廣博樓閣善住祕密陀羅尼經三卷　【府】</p>
<p style="margin-left:1em">右與悲字函經本同譯別。</p>
</li>

<li><p>大雲輪請雨經二卷</p>
<p style="margin-left:1em">右與大字函經本同譯別。</p>
</li>

<li><p>大孔雀明王經三卷</p>
<p style="margin-left:1em">右與男字函經本同譯別。</p>
</li>

<li><p>慈氏菩薩緣生稻稈喻經</p>
<p style="margin-left:1em">右與傷字函經本同譯別<span class="note-inline">(<span class="corr">已</span>上並不空譯)</span>。</p>
</li>

<li><p>瑜伽金剛性海曼殊室利千臂千鉢大教王經十卷　【羅】</p>
<p style="margin-left:1em">右瑜伽金剛五頂五智尊。千手千鉢。鉢中千佛文殊祕密菩提。三摩地。一切如來大教王。入佛心三密。三十支智鏡性海。具足一切法。入毗盧遮那灌頂法門。五智五頂。五如來解脫門。一切諸佛菩提根本。文殊無盡甚深十大願。十六大士。十大菩薩行願功德。持誦修證法門。</p>
</li>

<li><p>大乗本生心地觀經八卷　【將】</p>
<p style="margin-left:1em">右佛在耆闍崛山。與三萬二千阿羅漢。八萬四千一生補處菩薩。八部眷屬。百千萬億圍繞供養。佛放大光明照十方界。時次補彌勒大菩薩師子吼說偈讚佛。願為演說心地觀門大乗妙法。引導眾生令入佛智。文殊彌勒諸大菩薩。與佛問答微妙法義。佛說有四恩德不可得報。一父母恩若時割自身肉以養父母未能報恩。應勤孝養。若人供佛福等無異。二者眾生以其多生互為父母。故於一切時亦有大恩舊恩未報宜互饒益。三者國王恩。護持眾生使安樂故。四者。三寶恩。利樂眾生。不可思議故。佛法僧寶功德。名真福田。復說三者。何故名寶。詳如本經<span class="note-inline">(<span class="corr">已</span>上第二卷)</span>次說持戒懺悔。及三身功德法寶利益<span class="note-inline">(第三卷)</span>次比較出家在家功德過患<span class="note-inline">(第四卷)</span>佛言。出家比丘常當晝夜如是觀察。我得人身諸根具足。從何處沒。來生此間。於三界中。當生何處於四大洲六道之中。受生何道。以何因緣。免八難身。莊嚴劫千佛已涅槃。星宿劫千佛未出現。住賢劫幾佛涅槃。幾佛未出。何時彌勒下生人間。今我身中有何善業。戒定慧學。當有何德。過去佛皆<span class="corr">已</span>不遇。未來佛得見不耶現在凡夫地三毒煩惱。何者最重一生<span class="corr">已</span>來。造何罪業。種何善根。我此身命能得幾時。是日<span class="corr">已</span>過命隨減少。猶如牽羊詣彼屠所。漸漸近死何所逃避。身壞命終當生何處。三惡道苦如何脫免勿貪世間受五欲樂。精勤修習如救頭然。懺悔先罪調伏其心。名真出家。披福田衣不貪知足。常行乞食醫藥知足。住阿蘭若離喧攝心。如是四無垢性甚深法門。各各有十種功德。受持讀習解說書寫。現世獲大福智。命終必生知足天宮。奉覲彌勒。若願生十方佛土。隨願見佛<span class="note-inline">(第五卷)</span>離世間品。說住阿蘭若處功德利益。猒身品說有漏身三十七種不淨穢惡不堅牢過患<span class="note-inline">(第六卷)</span>波羅蜜品說十波羅蜜。乃至八萬四千波羅蜜法。觀心品文殊問佛。云何為心地大妙智印。佛告文殊。勝祕密心地法門。名一切凡夫入如來地。頓悟法門。名一切菩薩趣大菩提真實正路。名三世諸佛自受法樂微妙寶宮。名一切饒益有情無盡法藏能引諸菩薩眾到自在智處。是最勝法幢。是大師子吼。三界之中以心為王。能觀心者究竟解脫。不能觀者究竟沉淪。眾生之心猶如大地。五榖五果從大地生如是心法。生世世善惡五趣有學無學獨覺菩薩。及於如來三界唯心。心名為地。一切凡夫親近善友。聞心地法如理修行。速圓眾行疾得菩提。文殊白佛。心法本無不染塵穢。云何心法染貪瞋癡。過去已滅。未來未至。見在之心不住內外中間。都不可得。本無形相。無有住處。一切如來尚不見心。何況餘人。佛答微妙。廣如本經。文殊白佛。凡夫初心依何等處觀何等相。佛言。凡夫所觀菩提心相。猶如清淨圓滿月輪。於胷臆上明朗而住。五十由旬無垢明淨。內外澄澈最極清淨。月即是心。心即是月。塵翳無染妄想不生。能令眾生身心清淨。堅固不退。有加持真言印法等說逐品法門。時新發意菩薩人天婆羅門海眾發菩提心。得法眼淨。住不退轉。乃至十地妙覺者。四萬八萬四千。以至阿僧祇不可說一切有情等。皆當得菩提佛說此經。利益安樂一切眾生。凡夫身便入佛地。信解此經一四句偈。其福不可限量。勝以恒河沙大千世界滿中七寶供養十方諸佛菩薩精舍寶塔等。十六分不及一。</p>
</li>

<li><p>大方廣入法界品四十二字觀　【相】</p>
<p style="margin-left:1em">右譯翻梵字并出觀法。</p>
</li>

<li><p>護國仁王般若經二卷</p>
<p style="margin-left:1em">右與羽字函經同本。</p>
</li>

<li><p>七俱[月*氏]佛母準提陀羅尼經</p>
<p style="margin-left:1em">右說持誦功德儀範。</p>
</li>

<li><p>大聖文殊師利菩薩莊嚴經三卷</p>
<p style="margin-left:1em">右與鳥字函文殊受記經同本異譯。</p>
</li>

<li><p>普徧光明大隨求陀羅尼經二卷</p>
<p style="margin-left:1em">右說持誦寫戴有種種殊勝功德。</p>
</li>

<li><p>熾盛光佛頂銷災陀羅尼經</p>
<p style="margin-left:1em">右佛說除一切災難法。能成就入萬種吉祥事。能除滅八萬種不吉祥事。</p>
</li>

<li><p>金剛頂瑜伽真實大教王經三卷　【路】</p>
<p style="margin-left:1em">右說持誦印呪。求願降伏等法。</p>
</li>

<li><p>一字奇特佛頂經三卷</p>
<p style="margin-left:1em">右說持誦有種種殊勝功德。</p>
</li>

<li><p>文殊所說宿曜經二卷</p>
<p style="margin-left:1em">右說日月五星二十七宿<span class="note-inline">(唐二十八)</span>十二宮分。年月日時所主吉凶諸法。</p>
</li>

<li><p>菩提道場所說一字頂輪王經五卷　【俠】</p>
</li>

<li><p>呵唎哆羅陀羅尼阿嚕力經</p>
</li>

<li><p>大威力烏芻瑟摩明王經二卷</p>
<p style="margin-left:1em">右三經。皆說持誦祈呪有大應驗種種法門。</p>
</li>

<li><p>一髻尊陀羅尼經　【槐】</p>
<p style="margin-left:1em">右觀世音說陀羅尼。利益眾生。結界建壇。持誦護摩。種種祈願。降伏息災成就諸法。</p>
</li>

<li><p>末利支提婆華鬘經</p>
<p style="margin-left:1em">右佛說末利支天常在日前行。日不見彼。彼能見日。王難賊難。行路曠野。晝夜水火鬼難毒難中救護眾生。印壇持誦滿種種願。鬼蠱虫蛇種種瘡病解厄求財。除睡縛賊等法。</p>
</li>

<li><p>大方廣曼殊室利經</p>
<p style="margin-left:1em">右說持呪畫像印壇祈願等法。</p>
</li>

<li><p>般若心經</p>
</li>

<li><p>普徧智藏般若波羅蜜多心經</p>
<p style="margin-left:1em">右即是般若心經。與什法師奘法師譯。小有增多。</p>
</li>

<li><p>雨寶陀羅尼經</p>
<p style="margin-left:1em">右妙月長者。多眷屬少資財。又多疾病。告佛。佛為說此經令滿所願。</p>
</li>

<li><p>摩利支天經</p>
<p style="margin-left:1em">右與才字函經本同譯別。</p>
</li>

<li><p>文殊問字<span class="corr">母</span>經</p>
<p style="margin-left:1em">右佛答文殊問一切諸法入於字母。及陀羅尼字法。</p>
</li>

<li><p>瑜伽念珠經</p>
<p style="margin-left:1em">右金剛手菩薩說珠表勝果。中間滿為斷漏。線貫串表觀音。<span class="corr">母</span>珠表無量壽。不可驀越過。校量木鐵水晶菩提子等得福之量。</p>
</li>

<li><p>木槵經</p>
<p style="margin-left:1em">右國王問國貧民困不得安臥。求佛法要。佛說木槵子持誦法。莎斗比丘。誦三寶名滿十歲得斯陀含果。今在普香世界作辟支佛。</p>
</li>

<li><p>大吉祥天女經</p>
<p style="margin-left:1em">右受持名號。除一切怖畏。逼惱貧窮災橫等。有一百八名。</p>
</li>

<li><p>出生無邊門陀羅尼經</p>
<p style="margin-left:1em">右佛召集十方諸大菩薩。說此陀羅尼持誦有殊勝功德。</p>
</li>

<li><p>觀自在說普賢陀羅尼經</p>
<p style="margin-left:1em">右說持誦祈願殊勝種種功德。</p>
</li>

<li><p>八大菩薩曼茶羅經</p>
<p style="margin-left:1em">右佛說。有八曼茶羅。是觀音慈氏虛空藏普賢金剛手文殊除蓋障地藏。甚深法要依法建立。一徧者十惡五逆謗方等罪皆悉消滅。一切所求善利勝願皆得成就。</p>
</li>

<li><p>除一切疾病陀羅尼經</p>
<p style="margin-left:1em">右佛說陀羅尼。除宿食不消。霍亂風黃。痰癊痔瘻淋瀝上氣。嗽瘧寒熱頭痛著鬼。悉得除差。</p>
</li>

<li><p>能淨一切眼疾病陀羅尼經</p>
<p style="margin-left:1em">右佛說此陀羅尼。令眼無垢翳一切疾病。</p>
</li>

<li><p>毗沙門天王經</p>
<p style="margin-left:1em">右毗沙門天王白佛。我願利樂諸有情等。豐饒財寶護持國界。此陀羅尼。如摩尼寶能滿眾願。說持誦祈願種種勝妙功德法。</p>
</li>

<li><p>救拔焰口餓鬼陀羅尼經</p>
<p style="margin-left:1em">右與羔字函面然經同本異譯。</p>
</li>

<li><p>仁王般若念誦法經</p>
<p style="margin-left:1em">右佛說仁王般若道場儀軌十法。</p>
</li>

<li><p>瑜伽翳迦一字頂輪王瑜伽經</p>
<p style="margin-left:1em">右說建道場持誦儀軌功德。</p>
</li>

<li><p>迴向輪經</p>
<p style="margin-left:1em">右佛說持誦此密言一徧。得百梵福。夢常見佛。諸罪消滅。</p>
</li>

<li><p>十力經</p>
<p style="margin-left:1em">右說佛具十種大智力。故得名如來。</p>
</li>

<li><p>金輪正念誦法</p>
<p style="margin-left:1em">右諸佛頂經中。廣說供養持誦儀軌。今但晨暮修行要略之法。</p>
</li>

<li><p>華嚴長者問佛那羅延力經</p>
<p style="margin-left:1em">右較量牛象師子等力。各各十倍增勝。唯佛一一節中皆具八萬四千六百六十三種那羅延力。</p>
</li>

<li><p>金剛頂瑜伽深密門</p>
<p style="margin-left:1em">右說持誦種種深妙儀軌法。</p>
</li>

<li><p>十一面觀自在菩薩心蜜言念誦儀軌三卷　【卿】</p>
<p style="margin-left:1em">右說持呪壇印畫像供養祈願種種法門。</p>
</li>

<li><p>菩提場莊嚴陀羅尼經</p>
</li>

<li><p>葉衣觀自在菩薩經</p>
<p style="margin-left:1em">右皆說持誦祈願種種法。</p>
</li>

<li><p>一切如來金剛壽命陀羅尼經</p>
<p style="margin-left:1em">右佛說此呪。為令眾生壽命色力皆得成就。無死夭怖。</p>
</li>

<li><p>穰麌梨童女經</p>
<p style="margin-left:1em">右能除世間一切諸毒。毒虫毒蛇毒藥。呪毒蠱毒。魅毒皆不能害。</p>
</li>

<li><p>一切如來心祕密全身舍利寶篋印陀羅尼經</p>
<p style="margin-left:1em">右與兵字函經同本。</p>
</li>

<li><p>大方廣如來藏經</p>
<p style="margin-left:1em">右與過字函經本同。</p>
</li>

<li><p>金剛恐怖集會方廣軌儀經</p>
<p style="margin-left:1em">右說持誦祈願勝妙功德法門。</p>
</li>

<li><p>金剛頂瑜伽經十八會指歸</p>
<p style="margin-left:1em">右說金剛頂瑜伽十八會修持法要。</p>
</li>

<li><p>大吉祥天女十二名號經</p>
<p style="margin-left:1em">右說持誦天女名號功德。</p>
</li>

<li><p>穢迹金剛法禁百變經</p>
</li>

<li><p>穢迹金剛陀羅尼法術靈要門</p>
<p style="margin-left:1em">右說持誦此呪能除一切病苦。除遣一切鬼祟邪魅。救度眾生。滿一切願。降伏一切凶惡鬼神。除伏連虫獸等。皆不能為害。有結印服符等法。</p>
</li>

<li><p>曼殊師利童子五字法</p>
</li>

<li><p>金剛頂瑜伽經</p>
</li>

<li><p>觀自在菩薩如意輪瑜伽經</p>
<p style="margin-left:1em">右並說持誦祈願等法。</p>
</li>

<li><p>千手千眼廣大圓滿無礙呪　【戶】</p>
<p style="margin-left:1em">右與潔字函伽梵達磨所譯文別。</p>
</li>

<li><p>千手千眼根本真言</p>
<p style="margin-left:1em">右與前呪不全同。亦有略注說法義處。</p>
</li>

<li><p>仁王般若陀羅尼釋</p>
<p style="margin-left:1em">右略解本經。</p>
</li>

<li><p>訶利帝母真言法</p>
<p style="margin-left:1em">右說治病滿願保胎求男女等法。</p>
</li>

<li><p>不動使者陀羅尼祕密法</p>
</li>

<li><p>金剛頂經瑜伽修習毗盧遮那三摩地法</p>
</li>

<li><p>大樂金剛不空真實三摩耶法</p>
</li>

<li><p>大<span class="corr">日</span>經略攝念誦修行法</p>
</li>

<li><p>金剛頂修行法</p>
</li>

<li><p>大毗盧遮那成佛神變行法</p>
</li>

<li><p>速疾立驗魔醯首羅尾奢法</p>
</li>

<li><p>金剛頂降三世大儀軌</p>
</li>

<li><p>金剛瑜伽文殊菩薩法</p>
</li>

<li><p>金剛頂瑜伽觀自在修行儀軌</p>
</li>

<li><p>仁王般若念誦法</p>
<p style="margin-left:1em">右十一儀軌。各說持誦殊勝功德。壇印供養攝召降伏種種祈願隨意成就法。</p>
</li>

<li><p>佛為優填王說王法政論經</p>
<p style="margin-left:1em">右與壁字函王法正理論本同。</p>
</li>

<li><p>金剛瑜伽中發菩提心論</p>
<p style="margin-left:1em">右大廣智說修瑜伽人身。雖人身心同佛心。以祕密加持頓同諸佛。華嚴經云。無一眾生而不具有如來智慧。但以妄想顛倒執著。而不證得。若離妄想。一切智自然智無礙智則得現前。知一切眾生究竟成佛。又云信解清淨心。自悟不由他。具足同如來。則超凡夫位。入佛所行處。生在如來家令修行者觀照本心。湛然清淨猶滿月徧虛空。皎潔分明。合普賢之心。速具一切智。</p>
</li>

<li><p>金剛童子菩薩成就儀軌經三卷　【封】</p>
</li>

<li><p>毗盧遮那佛灌頂真言</p>
</li>

<li><p>文殊菩薩根本大教王金翅鳥經</p>
</li>

<li><p>觀自在修多羅瑜伽念誦法</p>
<p style="margin-left:1em">右四經各說持誦祈願種種法門。</p>
</li>

<li><p>大藥叉女愛子成就法經</p>
<p style="margin-left:1em">右神名歡喜母。是婆多大藥叉將之女。娉散脂大將生五百子。有五千眷屬。常在支那國。護持世界。此經說持誦供養功德種種祈願法門。佛付囑令勤守護眾生。以至法滅。</p>
</li>

<li><p>大樂金剛不空理趣釋</p>
</li>

<li><p>陀羅尼門諸部要目</p>
<p style="margin-left:1em">右略說瑜伽經都十萬偈。有十八會。經說五部。中方佛部。毗盧遮那為部主。東方金剛部。阿閦佛為部主。南方寶部。寶生佛為部主西方蓮華部。阿彌陀佛為部主。北方羯磨部。不空成就佛為部主。五部主各有四菩薩為眷屬。四部前右左背而安列外四部。四門鈎索鏁鈴。四方十六大菩薩。六曼茶羅。二十五種爐護摩等。法事要目。</p>
</li>

<li><p>般若理趣不空三昧真實菩薩十七聖大曼茶羅義述</p>
<p style="margin-left:1em">右略舉十七清淨三摩地成證法門。</p>
</li>

<li><p>大乗緣生論</p>
<p style="margin-left:1em">右詳解十二緣生法門。</p>
</li>

<li><p>三十五佛名禮懺文</p>
<p style="margin-left:1em">右本出烏波離所問經。能淨業障重罪。現生所求禪定解脫皆得滿足。五天竺國修大乗人。六時禮懺不闕。功德廣大不能盡錄。</p>
</li>

<li><p>阿閦如來念誦供養法</p>
</li>

<li><p>金剛壽命陀羅尼念誦法</p>
</li>

<li><p>聖閻曼德迦威怒王神驗法</p>
</li>

<li><p>觀自在如意輪念誦儀</p>
</li>

<li><p>普賢金剛薩埵念誦儀</p>
</li>

<li><p>不動尊威怒王使者念誦法</p>
</li>

<li><p>大聖天歡喜雙身夜迦法</p>
</li>

<li><p>觀自在大悲法門</p>
</li>

<li><p>金剛頂瑜伽分別聖位修證法門</p>
<p style="margin-left:1em">右九經各各說持誦供養印壇祈願種種祕妙法門。</p>
</li>

<li><p>五字陀羅尼頌</p>
</li>

<li><p>金剛頂超勝三界經</p>
</li>

<li><p>金剛頂經文殊菩薩法一品</p>
<p style="margin-left:1em">右並說文殊五字呪功德殊勝法門。</p>
</li>

<li><p>文殊讚佛禮</p>
<p style="margin-left:1em">右文殊四十禮讚佛功德。</p>
</li>

<li><p>金剛頂瑜伽三十七禮</p>
<p style="margin-left:1em">右禮五佛諸大菩薩名號。出生功德滅罪法。</p>
</li>

<li><p>百千頌大集經地藏菩薩請問法身讚</p>
<p style="margin-left:1em">右說法身法界菩提涅槃二乗十地二覺功德。</p>
</li>

<li><p>普賢菩薩行願讚</p>
<p style="margin-left:1em">右是普賢行願品略偈首尾不具。經後有速疾滿普賢行願陀羅尼。云日誦普賢行願。後誦此真言一徧。普賢行願悉皆圓滿。速得三昧現前。福慧二嚴速疾成就。</p>
</li>

<li><p>受菩提心戒儀</p>
<p style="margin-left:1em">右說最上乗受戒懺悔法。</p>
</li>

<li><p>大虛空藏菩薩念誦法</p>
</li>

<li><p>金剛頂勝初瑜伽念誦法</p>
</li>

<li><p>瑜伽蓮華部念誦法</p>
</li>

<li><p>成就妙法蓮華觀智儀軌</p>
</li>

<li><p>仁王般若儀軌</p>
</li>

<li><p>甘露軍茶利念誦儀軌</p>
</li>

<li><p>一字頂輪王念誦儀</p>
</li>

<li><p>大孔雀明王畫像儀軌</p>
</li>

<li><p>大樂金剛薩埵修行儀軌</p>
</li>

<li><p>無量壽修行供養儀軌</p>
</li>

<li><p>佛頂尊勝陀羅尼念誦儀軌</p>
</li>

<li><p>金剛手光明灌頂儀軌</p>
</li>

<li><p>金剛頂蓮華部心念儀軌</p>
</li>

<li><p>觀自在心真言觀行軌儀</p>
</li>

<li><p>金剛頂略出念誦儀</p>
</li>

<li><p>金剛頂經一字頂輪王一切時處念誦儀</p>
</li>

<li><p>他化自在天理趣會普賢儀軌</p>
</li>

<li><p>大威怒烏芻澁磨儀軌</p>
<p style="margin-left:1em">右十八念誦儀軌並不空出。各各說持誦本經修行儀軌。</p>
</li>

<li><p>金剛王菩薩祕密念誦儀軌</p>
<p style="margin-left:1em">右不空譯。初云。我今愍念一切求等覺者。不知此祕密瑜伽速成佛法。於三大阿僧祇忍諸苦行不至菩提。故於金剛頂百千頌中。略說毗盧遮那如來自性成就法身。金剛界大圓鏡智流出他受用異名金剛王菩薩念誦儀軌。以三密修行大印等。令真言行菩薩速證等覺之位。</p>
</li>

<li><p>金剛頂瑜伽五祕密修行念誦儀軌</p>
<p style="margin-left:1em">右說金剛頂經百千頌。十八會瑜伽演頓證如來內功德祕要。若不五部五密曼茶羅加持。自有漏三業身能度無邊有情。無有是處。以祕密加持威德力故。於須㬰頃當證無量三昧。得一大阿僧祇劫所集福慧。則為生在佛家。從佛口生。從法化生。受得廣大甚深不思議法。超越二乗十地修持法門。詳如本經。</p>
</li>

<li><p>金剛頂瑜伽護摩儀軌</p>
<p style="margin-left:1em">右廣說護持多種。如大瑜伽經。今略說五種。謂息災。增益。降伏。勾召。敬愛。護摩爐形量方圓。大小深闊。畫五部壇位。各有種種法相。面向方位。加持時分建壇擇地。供養印呪法各差別。此三世佛祕密法門。皆須精曉勤敬修習。無不成就。</p>
</li>

<li><p>修習般若波羅蜜菩薩觀行念誦儀</p>
<p style="margin-left:1em">右初頌云。運心徧法界。一切佛剎海。廣多供養具。宮殿眾樓閣。種種寶莊嚴徧滿虛空界。如空剎土爾。如剎佛亦然。如佛法亦爾。如法供養然。一切皆無量。十方無邊剎。敬禮諸如來。入般若甚深。體性三摩地。現大月輪。量同法界。光明普照。寂然清涼。悲愍有情。三界熾然。如一子想。未度者度。未安者安。未涅槃者。令得涅槃。種種加持法門。有大殊勝功德。</p>
</li>

<li><p>結集正教住持遺法儀六卷　【給】</p>
<p style="margin-left:1em">右尊者羅睺羅記。沙門道宣譯初序結集儀式。二序天人偈頌。三序結集付囑相篇。大迦葉問。阿難答。諸經首尾當安何語。八部列眾先後。次敘分布舍利牙印。爪髮衣鉢。杖錫坐具。金瓶付囑安布置何處。住持遺法利樂眾生。過去諸佛。傳付法衣剃刀經函寶塔等。斷著毛羽衣。斷用寶鉢。斷食肉等。二十九緣。</p>
</li>

<li><p>食施獲五福報經</p>
</li>

<li><p>施餓鬼食經</p>
</li>

<li><p>金剛壽命陀羅尼經</p>
<p style="margin-left:1em">右三經與開元錄經本同。</p>
</li>

<li><p>瑜伽金剛頂注釋字<span class="corr">母</span>品</p>
<p style="margin-left:1em">右略解一切法不生。名義性相等皆不可得。</p>
</li>
</ul>
<p class='juan'>大藏聖教法寶標目卷第九</p>
<div class='div-w'><p class="head3">音釋</p>

<div class='div-note'>緇<p style="margin-left:1em"><span class='note-inline'>(莊持切黑也)</span>。</p>
繪<p style="margin-left:1em"><span class='note-inline'>(黃外切畫也)</span>。</p>
薿<p style="margin-left:1em"><span class='note-inline'>(言紀切)</span>。</p>
稈<p style="margin-left:1em"><span class='note-inline'>(古旱切木莖也)</span>。</p>
<span class='corr'>槵</span><p style="margin-left:1em"><span class='note-inline'>(胡慣切木名也)</span>。</p>
痰[病-丙+(企-止+(套-大))]<p style="margin-left:1em"><span class='note-inline'>(痰徒甘切[病-丙+(企-止+(套-大))]於禁切)</span>。</p>
淋瀝<p style="margin-left:1em"><span class='note-inline'>(淋力尋切瀝郎擊切)</span>。</p>
穰麌<p style="margin-left:1em"><span class='note-inline'>(穰汝陽切麌元俱切)</span>。</p>
</div></div></div>
</div><!-- end of div[@id='body'] -->
</body></html>