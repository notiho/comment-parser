<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>大藏聖教法寶標目</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><a id='mulu22' />
<p class='juan'>大藏聖教法寶標目卷第七　　　　庭七</p><p class="byline">元清源居士王古撰</p>
<ul class="">
<li><p>鴦崛摩經</p>
</li>

<li><p>鴦崛髻經　【若】</p>
<p style="margin-left:1em">右鴦崛髻殺人以指為鬘。佛化令入道。二經同本異譯。出增一阿含經第三十一卷力品。</p>
</li>

<li><p>力士移山經</p>
<p style="margin-left:1em">右佛將涅槃。為五百力士移山。因說此經。校量種種諸力。不及佛神足智慧十種之力。</p>
</li>

<li><p>四未曾有法經</p>
<p style="margin-left:1em">右說轉輪王阿難各有四未曾有法。二經出增一阿含經第二十六卷八難品。異譯。</p>
</li>

<li><p>舍利弗摩訶目犍連遊四衢經</p>
<p style="margin-left:1em">右說二大弟子遊行諸國。還有眾比丘共語大聲。佛為調伏說法。出增一阿含經第四十一卷馬王品。異譯。</p>
</li>

<li><p>七佛父母姓字經</p>
<p style="margin-left:1em">右說七佛父母國土姓字弟子名氏說法。出增一阿含經第四十五卷不善品。異譯。</p>
</li>

<li><p>放牛經</p>
<p style="margin-left:1em">右說比丘修行如人牧牛。出增一阿含經第四十六卷放牛品。異譯。</p>
</li>

<li><p>緣起經</p>
<p style="margin-left:1em">右說十二緣差別名義略法。出增一阿含經第四十六卷放牛品。異譯。</p>
</li>

<li><p>十一想思念如來經</p>
<p style="margin-left:1em">右說修行念佛十一法。及修慈心十一果報。出增一阿含經第四十八卷禮三寶品初。異譯。</p>
</li>

<li><p>四泥犂經</p>
<p style="margin-left:1em">右說調達等墮大地獄種種苦報事。出增一阿含經第四十八卷禮三寶品。異譯。</p>
</li>

<li><p>阿那邠邸化七子經</p>
<p style="margin-left:1em">右說長者化七子受三歸五戒福德勝大。出增一阿含經第四十九卷非常品。異譯。</p>
</li>

<li><p>大愛道般泥洹經</p>
</li>

<li><p>佛母般泥洹經</p>
<p style="margin-left:1em">右說佛乳母證果入泥洹。二經同本異譯。出增一阿含經第五十卷大愛道般涅槃品。</p>
</li>

<li><p>國王不犂先尼十夢經</p>
</li>

<li><p>舍衛國王夢見十事經</p>
<p style="margin-left:1em">右二經國王夢十事。王大憂怖問佛。為說此經。二經同本異譯。出增一阿含經第五十一卷大愛道般涅槃品。</p>
</li>

<li><p>阿難同學經</p>
<p style="margin-left:1em">右阿難同學比丘不樂修梵行。佛為說法教戒。證阿羅漢從戒德香經下。二十四經。並增一阿含經中。別經異譯。</p>
</li>

<li><p>五蘊皆空經</p>
<p style="margin-left:1em">右說佛為五苾芻說五蘊無我我所。悟空證果。出雜阿含經第二卷。異譯。</p>
</li>

<li><p>七處三觀經</p>
<p style="margin-left:1em">右二經雜集世尊所說種種經法。出雜阿含經異譯。</p>
</li>

<li><p>聖法印經</p>
<p style="margin-left:1em">右說空無我法。出雜阿含經第三卷。異譯。</p>
</li>

<li><p>雜阿含經</p>
<p style="margin-left:1em">右出雜阿含經中。異譯。</p>
</li>

<li><p>五陰譬喻經</p>
</li>

<li><p>水沫所漂經</p>
<p style="margin-left:1em">右說五陰空。色如聚沫。受如泡。想如野馬。行如芭蕉。識如幻。二經本同譯別。出雜阿含經第十卷。</p>
</li>

<li><p>不自守意經</p>
<p style="margin-left:1em">右說六根自守不自守。出雜阿含經第十一卷。異譯。</p>
</li>

<li><p>滿願子經</p>
<p style="margin-left:1em">右說賢者聞法證道。出雜阿含經第十三卷。異譯。</p>
</li>

<li><p>轉法輪經</p>
</li>

<li><p>三轉法輪經</p>
<p style="margin-left:1em">右說三轉四諦。合十二事等法。二經本同譯別。出阿含經第十五卷。</p>
</li>

<li><p>八正道經</p>
<p style="margin-left:1em">右說八正道法。出雜阿含經第二十卷。異譯。</p>
</li>

<li><p>難提釋經</p>
<p style="margin-left:1em">右說比丘五行六念等法。出雜阿含經第三十卷。</p>
</li>

<li><p>馬有三相經</p>
</li>

<li><p>馬有八態譬人經</p>
<p style="margin-left:1em">右說馬有善惡相。如人有善惡行。二經並出雜阿含經第三十三卷。異譯。</p>
</li>

<li><p>相應相可經</p>
<p style="margin-left:1em">右說善惡人以類相從。出前單卷雜阿含經中。異譯。</p>
</li>

<li><p>治禪病祕要經</p>
<p style="margin-left:1em">右一經初首題云。尊者舍利弗所問事。佛說種種禪觀病惱障礙<span class="note-inline">(出說一切有部毗柰耶雜事第三十九卷同本)</span>從五蘊皆空經下一十六經。並出雜阿含中。別經異譯。</p>
</li>

<li><p>摩登女經　【思】</p>
</li>

<li><p>摩登女解形中六事經</p>
</li>

<li><p>摩登伽經三卷</p>
</li>

<li><p>舍頭諫經</p>
<p style="margin-left:1em">右四經本同譯別。前二經但是後經一品。說摩登女慕阿難欲以為夫。佛為說法受度。及說其本因地。有二十八宿等占候災禍種種法。</p>
</li>

<li><p>鬼問目連經</p>
</li>

<li><p>雜藏經</p>
</li>

<li><p>餓鬼報應經</p>
<p style="margin-left:1em">右三經說餓鬼罪苦本因種種因果事。</p>
</li>

<li><p>阿難問事佛吉凶經</p>
</li>

<li><p>慢法經</p>
</li>

<li><p>阿難分別經</p>
<p style="margin-left:1em">右三經本同譯別。阿難問佛。事佛有富貴諧和。有衰耗不偶者。報護不同。佛為說此經。</p>
</li>

<li><p>五母子經</p>
</li>

<li><p>沙彌羅經</p>
<p style="margin-left:1em">右說羅漢見宿命為五母作子。五母思子。皆涕泣悲惱欲自殺。羅漢見<span class="corr">已</span>。故笑說此經。</p>
</li>

<li><p>玉耶女經</p>
</li>

<li><p>玉耶經</p>
</li>

<li><p>阿遬達經</p>
<p style="margin-left:1em">右三經同本異譯。說玉耶女嫁給孤獨長者子而憍慢無復婦禮。長者請佛為說法教。戒為婦之道。</p>
</li>

<li><p>修行本起經二卷</p>
</li>

<li><p>太子瑞應本起經二卷　【言】</p>
</li>

<li><p>過去現在因果經四卷</p>
<p style="margin-left:1em">右並說佛本修因地。降生王宮出家成道。種種所示現事。三經同本異譯。</p>
</li>

<li><p>法海經</p>
</li>

<li><p>海有八德經</p>
<p style="margin-left:1em">右二經同本異譯。說大海深廣。喻佛法難量。</p>
</li>

<li><p>四十二章經</p>
<p style="margin-left:1em">右漢明帝夢金人身長丈六。項佩日輪光明赫奕。飛在殿前。乃詔郎中蔡愔等十八人。往天竺尋訪佛法。永平十年。遂與摩騰同來。帝甚賞接。所將像䭾以白馬。因建寺曰白馬。譯出此經。是漢地經法之祖也。自此釋教相繼雲興。以大化初傳。人未深信。蘊其妙解不即多翻。且撮經要以導時俗。</p>
</li>

<li><p>柰女耆域因緣經</p>
<p style="margin-left:1em">右柰女者。迦葉佛時供佛一柰。故九十一劫生柰華中。後生耆域號醫王。能愈病起死。此經說二人本起因地。</p>
</li>

<li><p>罪業應報教化地獄經</p>
<p style="margin-left:1em">右信相菩薩問眾生受苦之因佛說此經。</p>
</li>

<li><p>龍王兄弟經</p>
<p style="margin-left:1em">右說目連降伏二大龍王。</p>
</li>

<li><p>長者音恱經</p>
<p style="margin-left:1em">右說長者先富後貧之本因事。</p>
</li>

<li><p>禪祕要經三卷　【辭】</p>
<p style="margin-left:1em">右佛說不淨觀數息法。四大觀亦名白骨觀。亦名九次第想。亦名雜想觀法。所說次第境界甚詳。</p>
</li>

<li><p>七女經</p>
<p style="margin-left:1em">右佛說過去世波羅柰國王有七女。遊塚間觀死屍。各說無常法偈。帝釋來讚喜。問所求願。七女答。欲得無根無枝無葉樹無形無陰陽地。於深山大呼耳不聞響。天不能答。往見迦葉佛。聞法受記後皆作佛。即踴身空中變為男子。</p>
</li>

<li><p>八師經</p>
<p style="margin-left:1em">右說不殺。不盜。不淫。不妄言綺語。兩舌惡口。不飲酒。覩老病死苦。修道離苦。是為八師。</p>
</li>

<li><p>越難經</p>
<p style="margin-left:1em">右長者名越難。家大豪富。以慳貪故。死為乞婦作子。生盲無目。復至其家。乞而不獲打撲幾死。佛力使其自知宿命。佛言。富貴不布施與無財者等。</p>
</li>

<li><p>所欲致患經</p>
<p style="margin-left:1em">右呵色欲過患。勸修道脫苦。</p>
</li>

<li><p>阿闍世王問五逆經</p>
<p style="margin-left:1em">右佛說阿闍世王以作逆罪命終墮地獄。如拍鞠。從彼命終生天中。二十一劫不趣三惡道。最後成辟支佛。以得無根信故。在黑繩地獄。如人中七日重罪即盡。出薩婆多毗尼明印婆沙第一。</p>
</li>

<li><p>五苦章句經</p>
<p style="margin-left:1em">右佛言。三界五道生死不絕。有五苦八難。五苦者。一諸天苦壽盡劫衰相現。雖壽大劫要當皆死。二人道苦。雖轉輪聖王。不免生老病死。眾生未脫三界苦惱災變。死有萬端。三曰畜生苦。四曰餓鬼苦。五曰地獄苦。廣如經說。八難地者。三塗三。四邊地。五長壽天。六盲聾瘖瘂。手足殘跛。七世智辯聰。學世經典。信邪倒見屠殺畋獵。不信三尊。死入地獄。從冥入冥無有脫時。肆心放意誹謗聖道。八生在佛前佛後。佛言。三惡道是一切眾生家。暫得為人為天。如作客日少歸家日多。沙門<span class="corr">已</span>得出家。如何不能放捨重擔。謂著吾我人貪瞋癡慢。專求利養自大輕人。外似如法。不制六情。毀戒犯欲。如此種種皆汝重擔。如栴檀香貴於閻浮金。又療人病服之即愈。一切眾生莫不願得。有人賣之而無買者。佛說經法留在世間。無人視者。如束旃檀賣之而無買者。父母夫婦兄弟知識奴婢有五因緣。一曰怨家。二曰債主。三曰償債。四曰本願。五曰真友。給孤獨長者家有五福德因緣。一曰時節。不失禮敬。二曰身教。長者起時內外小大無不隨者。三曰口言。所作福事皆從其教。四曰一味。衣食平等奴婢亦然。五曰和順。上下不相違戾。以是五福家中奴婢牛馬六畜蜎飛蠕動。死皆生天。門內經聲不絕。不與諸惡共作因緣。亦是長者本願所致。佛言三界五道罪垢苦惱。非天授非人與。亦非鬼神沙門梵志所與。所作罪福如影隨形。如響應聲。不失毛髮。此經教戒切至明備。學者宜數誦讀。</p>
</li>

<li><p>堅意經</p>
<p style="margin-left:1em">右說善惡獲報。如種榖得榖等。</p>
</li>

<li><p>淨飯王般涅槃經</p>
<p style="margin-left:1em">右說王臨終見佛生淨居天。及說葬送王事。</p>
</li>

<li><p>進學經</p>
<p style="margin-left:1em">右說諸比丘所當進學事。</p>
</li>

<li><p>得道梯隥錫杖經</p>
<p style="margin-left:1em">右說比丘持錫法門。</p>
</li>

<li><p>貧窮老翁經</p>
<p style="margin-left:1em">右老翁年二百歲而貧窮饑虛。佛為說其宿因。</p>
</li>

<li><p>三摩竭經</p>
<p style="margin-left:1em">右三摩竭。給孤獨長者女也。女嫁難國王子。國人不聞佛法。三摩竭毀詈外道。請佛說法。佛勑弟子。得神通者方得赴請。於是諸大弟子等。各現大神變。往赴此國。見佛聞法受度者八萬人。經中說賔頭盧以神力赴集。大山隨後。孕婦見驚墮胎。佛勑不得入滅。待彌勒下生。彼國無大器熟食乾緒。雖是佛會中眾僧使人。五通<span class="corr">已</span>備。佛令乾緒。背負萬斛大釜。手提百斛大杓。飛空先往。熟食美備。故今千僧大會處主事人。往往畫像供養以祈冥祐。</p>
</li>

<li><p>萍沙王五願經</p>
<p style="margin-left:1em">右說國王棄位出家。見佛聞法。得阿羅漢果。</p>
</li>

<li><p>瑠璃王經</p>
<p style="margin-left:1em">右說王殺釋種生陷地獄。</p>
</li>

<li><p>生經五卷</p>
<p style="margin-left:1em">右類集五十五經如阿含。總曰生經。別說人天諸趣善生善報。惡生惡報。業生三塗。修羅道證聖果等。種種因緣事相。</p>
</li>

<li><p>義足經二卷</p>
<p style="margin-left:1em">右類集一十六經。總曰義足。所說種種緣起善惡因果事理。法義具足故。</p>
</li>

<li><p>正法念經七十卷　【定】字至【終】字</p>
<p style="margin-left:1em">右正法念處法門經七十卷。皆佛說。初十善業道品<span class="note-inline">(一至二)</span>說十業善惡因果苦樂等。次生死品<span class="note-inline">(三至五卷半)</span>說一切世界眾生無始<span class="corr">已</span>來生死輪轉。諸修行人當隨順正法。思惟觀察三界諸趣。次第捨漏。捨不善法修行善法。正住正觀。地獄品<span class="note-inline">(五卷半至十五)</span>說一百三十六種地獄種種苦報事相。及元造惡業因緣。餓鬼品<span class="note-inline">(十六至十七)</span>說三十六種餓鬼種種苦報。壽命長短增減業行。種類差別。畜生品<span class="note-inline">(十八至二十一)</span>說五道中畜生最多。有三十四億種類差別。及阿修羅眾與天鬥戰甚詳。觀天品<span class="note-inline">(二十二卷至六十三卷)</span>說諸天光明。身量壽命。飲食服器。宮殿園林。勝妙欲樂放逸。福盡墮滅。隨業流轉。天界因緣事相種種甚詳。天宮有壁鏡樹鏡現諸業果。夜摩天上有六佛塔。有無量勝妙功德。利益天人無量。又說比丘十三障礙法。教戒切至<span class="note-inline">(六十四至七十)</span>若人供養說法師。即為供養現在世尊。以聞法故。憍慢者心得調伏。貪著者信布施。麤䵃者心調柔。愚癡者得智慧。迷因果者得正信。邪見者入正見。殺盜婬得遠離。終得涅槃。故說法恩甚為難報。一者母。二者父生身故恩不可報。若令父母住於法中。名少報恩。三者如來。度脫生死無上大師。此恩難報。若於佛法深心。得不壞信。名報佛恩。四者說法師。供養此四種人。得無量福於未來世能得菩提<span class="note-inline">(六十一卷)</span>又聞法有三十二種功德<span class="note-inline">(六十二卷)</span>身念處品<span class="note-inline">(六十四至七十)</span>說內外循身觀等種種法。及四部洲眾生生死苦樂因果種種事相。此經說三塗諸天事最詳最廣。天品中說夜摩天王鵝王菩薩孔雀王菩薩。說諸佛教戒天人種種法門。文義富妙。</p>
</li>

<li><p>佛本行集經六十卷　【宜】字至【基】字</p>
<p style="margin-left:1em">右說佛昔於往昔修因受記。出家苦行成道度生。及諸大比丘得度因緣等事。</p>
</li>

<li><p>興起行經二卷　【籍】</p>
<p style="margin-left:1em">右佛與五百羅漢在阿耨大池。說自宿命因緣受報。頭痛背痛。擲石受謗。木槍馬麥。苦行六年等十事。非父作母作。非王作天作。亦非沙門婆羅門作。自造自受。如來猶不免償報宿緣。況復愚冥未得道者。偈云。因緣終不滅。亦不著虛空。當護三因緣。莫犯身口意。欲示人宿緣不可逃避。</p>
</li>

<li><p>本事經七卷</p>
<p style="margin-left:1em">右弟子集記佛說種種法門。一法品二法品三法品。大略如增一阿含經。</p>
</li>

<li><p>業報差別經</p>
<p style="margin-left:1em">右佛說一切眾生繫屬。依止於業。業有上中下差別不同。壽夭妍醜。疾病多少。威勢大小。族姓資生。邪智正智。六道苦樂。貧富不等。因果報復。及禮塔施蓋旛鈴服器飲食香華靴履燈明等。各各十種功德。詞簡事備。理趣詳妙。</p>
</li>

<li><p>大安般守意經二卷　【甚】</p>
<p style="margin-left:1em">右說調息守意入禪法。</p>
</li>

<li><p>陰持入經二卷</p>
<p style="margin-left:1em">右說十八界三十七品等法。</p>
</li>

<li><p>處處經</p>
<p style="margin-left:1em">右說善惡因果等種種法義。</p>
</li>

<li><p>罵意經</p>
<p style="margin-left:1em">右說人當制意學道。種種善惡因果事。</p>
</li>

<li><p>分別善惡所起經</p>
<p style="margin-left:1em">右說五道善惡因果報應。後偈說因果詳博。及酒有三十六失。</p>
</li>

<li><p>出家因緣經</p>
<p style="margin-left:1em">右說優婆塞持犯佛戒善惡果報。</p>
</li>

<li><p>阿含正行經</p>
<p style="margin-left:1em">右說善惡生死。人當正行修道。</p>
</li>

<li><p>十八泥犂經</p>
<p style="margin-left:1em">右說地獄種種苦事。</p>
</li>

<li><p>法受塵經</p>
<p style="margin-left:1em">右說耽著塵染不得無上吉祥之道。</p>
</li>

<li><p>禪行法想經</p>
<p style="margin-left:1em">右說彈指間修諸禪法。不為愚人虛食人施。</p>
</li>

<li><p>長者懊惱三處經</p>
<p style="margin-left:1em">右說忉利天人壽終。來生舍衛城。為長者子墮樹死。死<span class="corr">已</span>生龍中。為金翅鳥吞噉。三處父母一時啼哭。一切生死因緣。如幻如客。</p>
</li>

<li><p>犍陀國王經</p>
<p style="margin-left:1em">右說事婆羅門不能免生死。唯事佛可以得道。</p>
</li>

<li><p>須摩提長者經</p>
<p style="margin-left:1em">右說長者喪子苦惱。佛為說無常法。人得受度。</p>
</li>

<li><p>阿難四事經</p>
<p style="margin-left:1em">右佛說教戒令阿難傳持。</p>
</li>

<li><p>未生怨經</p>
<p style="margin-left:1em">右說瓶沙王子阿闍世王。受調<span class="corr">達</span>惡友教作惡逆。</p>
</li>

<li><p>四願經</p>
<p style="margin-left:1em">右說四願不可常保。一謂空愛身命死則委去。二謂財產官祿。三謂親屬知識。四謂不能守意正行婬於五樂。</p>
</li>

<li><p>黑氏梵志經</p>
<p style="margin-left:1em">右說梵志當墮地獄。見佛得道。</p>
</li>

<li><p>猘狗經</p>
<p style="margin-left:1em">右說誹謗道師當墮惡道。</p>
</li>

<li><p>分別經</p>
<p style="margin-left:1em">右說六根塵造十惡業。墮十八地獄。末法比丘多作業等。</p>
</li>

<li><p>八關齋經</p>
<p style="margin-left:1em">右說受八戒法其福不可稱量。</p>
</li>

<li><p>阿鳩留經</p>
<p style="margin-left:1em">右說小施獲大果報。</p>
</li>

<li><p>孝子經</p>
<p style="margin-left:1em">右說生育恩重。唯化親聞法得道為孝。</p>
</li>

<li><p>五百弟子自說本起經</p>
<p style="margin-left:1em">右諸阿羅漢各各自說得果本起種種因。行佛亦自說果報。</p>
</li>

<li><p>大迦葉本經</p>
<p style="margin-left:1em">右說大迦葉見佛聞法得道。</p>
</li>

<li><p>四自侵經</p>
<p style="margin-left:1em">右四。謂夙夜不學。老不止婬。得財不施。不受佛言。四者出心。還自苦身。</p>
</li>

<li><p>羅云忍辱經</p>
<p style="margin-left:1em">右說舍衛國有輕薄者。以沙土著鶖鷺子鉢中。及擊羅云首流血。夜半命終。入大地獄受大劇苦。佛說其種種苦報。并說忍辱最為大力。說忍功德甚詳。</p>
</li>

<li><p>佛為年少比丘說正事經</p>
<p style="margin-left:1em">右為比丘略說法要。</p>
</li>

<li><p>沙曷比丘功德經</p>
<p style="margin-left:1em">右沙曷比丘得羅漢果降伏毒龍。</p>
</li>

<li><p>時非時經</p>
<p style="margin-left:1em">右說十二月時非時法。</p>
</li>

<li><p>自愛經</p>
<p style="margin-left:1em">右說行善得果。是為自愛。</p>
</li>

<li><p>忠心經</p>
<p style="margin-left:1em">右大目連以神足移石。國中八歸仰。佛為說法。</p>
</li>

<li><p>見正經<span class="note-inline">(一名生死變識)</span></p>
<p style="margin-left:1em">右見正者。弟子名也。問佛人死<span class="corr">已</span>識神無還。今人皆不知宿命識神所從來。佛為種種喻說。深談生死輪轉流浪變易之理。</p>
</li>

<li><p>大魚事經</p>
<p style="margin-left:1em">右喻人貪欲故墮生死。如魚罹漁捕。</p>
</li>

<li><p>阿難七夢經</p>
<p style="margin-left:1em">右阿難七夢憂怖問佛。佛為解脫。</p>
</li>

<li><p>呵鵰阿那含經</p>
<p style="margin-left:1em">右說佛子善行功德。不欲令人知。</p>
</li>

<li><p>燈指因緣經</p>
<p style="margin-left:1em">右說燈指生而指出光明。始終富貧種種因緣事。</p>
</li>

<li><p>婦人遇辜經</p>
<p style="margin-left:1em">右婦人。夫子父母舅姑皆橫死。種種大苦惱。因發狂見佛受度事。</p>
</li>

<li><p>四天王經</p>
<p style="margin-left:1em">右佛說六齋日。天王太子使者。諸天日月五星。二十八宿下人間伺察善惡。人修五戒六齋等。獲福得度。</p>
</li>

<li><p>迦葉度貧母經</p>
<p style="margin-left:1em">右說大迦葉欲度貧老母。從乞臭米汁飲之。為現神足。母大敬喜。以此福生忉利天。說布施獲福無量事。</p>
</li>

<li><p>十二品生死經</p>
<p style="margin-left:1em">右說四果人下至三塗。善惡生死有十二品。</p>
</li>

<li><p>輪轉五道罪福報應經</p>
<p style="margin-left:1em">右說五道罪福因果報應如影隨形事。</p>
</li>

<li><p>五無返復經</p>
<p style="margin-left:1em">右舍衛國五人。皆得道證。父子耕地蛇嚙殺其子。父母姊妻奴。皆說無常苦空法。或者以為不孝慈。問佛。佛說此經。</p>
</li>

<li><p>佛大僧大經</p>
<p style="margin-left:1em">右二人兄弟也。其一出家證羅漢果。其一以婬殺故墮地獄。弟婦守貞生天。</p>
</li>

<li><p>邪祗經</p>
<p style="margin-left:1em">右婆羅門先事外道。後從佛受道。復悔還戒。佛為化度證羅漢果。</p>
</li>

<li><p>末羅王經</p>
<p style="margin-left:1em">右說王國中有大石方數十里。佛以足指挑石。因為說法。九億人受度。</p>
</li>

<li><p>摩達國王經</p>
<p style="margin-left:1em">右說王錄國人征討。比丘得羅漢亦見錄。為見神足王悔過。見佛聞法。</p>
</li>

<li><p>旃陀越國王經</p>
<p style="margin-left:1em">右說兒在塚中三年不死。佛說本緣。</p>
</li>

<li><p>五恐怖世經</p>
<p style="margin-left:1em">右說後世比丘等不修道可恐怖事。</p>
</li>

<li><p>弟子死復生經</p>
<p style="margin-left:1em">右說弟子死七日復生。說更地獄受苦。歸信佛法。佛為說此經。</p>
</li>

<li><p>懈怠耕者經</p>
<p style="margin-left:1em">右說耕者見佛欲禮敬問法。復念耕種未竟。須後閑時。佛說此懈怠人。<span class="corr">已</span>經九十一劫。過六佛不得受度。</p>
</li>

<li><p>辯意長者子經</p>
<p style="margin-left:1em">右長者子問佛六道善惡因果等事。佛說此經。</p>
</li>

<li><p>無垢優婆夷問經</p>
<p style="margin-left:1em">右說掃塔聖地香華供養。禪定歸戒所得果報。</p>
</li>

<li><p>賢者五福德經　【竟】</p>
<p style="margin-left:1em">右說說法人得五福德。謂長壽。大富。端正。名譽。聰明。</p>
</li>

<li><p>天請問經</p>
<p style="margin-left:1em">右天問。佛答種種法義。</p>
</li>

<li><p>僧護經</p>
<p style="margin-left:1em">右僧護。舍利弗弟子也。所見地獄人五十六種。佛說是等<span class="corr">比</span>丘往昔罪業之因受是苦報。教誡嚴備。佛弟子宜皆觀省。</p>
</li>

<li><p>護淨經</p>
<p style="margin-left:1em">右說一比丘墮餓鬼中。坐五百歲前以不清淨手觸僧食器。以不清淨食著僧食中。不持齋者食法會食。六十萬世墮餓鬼中。不得挾齋餘食歸給妻子。設齋會食不得先嘗。皆作殘食。不如不作。</p>
</li>

<li><p>木槵子經</p>
<p style="margin-left:1em">右說持三寶名二十萬徧生第三天。滿百萬當得向初果。</p>
</li>

<li><p>無上處經</p>
<p style="margin-left:1em">右謂三寶為無上處。</p>
</li>

<li><p>盧至長者因緣經</p>
<p style="margin-left:1em">右盧至富而慳。以高慢為帝釋所嬈。見佛證果。</p>
</li>

<li><p>五王經</p>
<p style="margin-left:1em">右諸國王各耽王樂。佛為說八苦。即皆得果。</p>
</li>

<li><p>出家功德經</p>
<p style="margin-left:1em">右說出家功德及勸障罪福。</p>
</li>

<li><p>旃檀樹經</p>
<p style="margin-left:1em">右說背恩伐樹。為樹神所殺。</p>
</li>

<li><p>頞多和多耆經</p>
<p style="margin-left:1em">右說愚人不知施度。</p>
</li>

<li><p>普達王經</p>
<p style="margin-left:1em">右王禮敬道人。群臣諫王。王為說法。因供佛得果。</p>
</li>

<li><p>佛滅後棺斂葬送經</p>
<p style="margin-left:1em">右說佛葬儀及佛鉢化緣。</p>
</li>

<li><p>鬼子母經</p>
<p style="margin-left:1em">右說鬼子母食人子佛降化受戒。</p>
</li>

<li><p>梵摩難國王經</p>
<p style="margin-left:1em">右說王太子出家證阿羅漢。說施當平等。</p>
</li>

<li><p>父母恩難報經</p>
<p style="margin-left:1em">右說肩負父母經千年。便利背上。不足報生育恩。</p>
</li>

<li><p>彌多耶致經</p>
<p style="margin-left:1em">右說外道聞佛說二十一事得道。</p>
</li>

<li><p>新歲經</p>
<p style="margin-left:1em">右說受歲說戒舉過。</p>
</li>

<li><p>群牛譬喻經</p>
<p style="margin-left:1em">右說驢効牛入牛群為觝殺。喻比丘無沙門行。微妙比丘擯出界外。</p>
</li>

<li><p>九橫經</p>
<p style="margin-left:1em">右說人有九因緣。命未盡而橫死。一者食不安食。二多食過度。三不知時節方宜四食未消而復食。不時消吐五大小便不隨時。六犯戒。犯王法。或饑渴捶打驚怖憂死七不隨醫藥教誡。八夜行妄衝冒。九房室過差。或奔車馬牛蛇虺水火。逢拔刀人醉人惡人。涅槃經第二十六卷與此同。</p>
</li>

<li><p>三十七品經</p>
<p style="margin-left:1em">右略說三十七菩提分法。</p>
</li>

<li><p>避女惡名欲自殺經</p>
<p style="margin-left:1em">右比丘避惡名欲自殺。天神為說法。使忍辱修道證阿羅漢。</p>
</li>

<li><p>比丘聽施經</p>
<p style="margin-left:1em">右聽施比丘。不樂道行樂著睡眠佛為說此經。</p>
</li>

<li><p>身觀經</p>
<p style="margin-left:1em">右說幻身種種過患。</p>
</li>

<li><p>無常經<span class="note-inline">(一名三啟經)</span></p>
</li>

<li><p>八無暇有暇經</p>
<p style="margin-left:1em">右八無暇謂三塗。生長壽天。生邊地。六根不具。信邪倒見。不值善導。言八難之時無有閑暇可修道業。</p>
</li>

<li><p>長爪梵志請問經</p>
<p style="margin-left:1em">右婆羅門問佛因果種種法。</p>
</li>

<li><p>譬喻經</p>
<p style="margin-left:1em">右說怖人墮井。為惡象毒龍四毒蛇等迫逼。喻生死五欲等。</p>
</li>

<li><p>略教誡經</p>
<p style="margin-left:1em">右說出家人應勤斷無呪。</p>
</li>

<li><p>療痔瘻經</p>
<p style="margin-left:1em">右有所持呪。療一十六種。悉皆消落。</p>
</li>
</ul></div>
<div class='div-other'><a id='mulu23' />
<ul class="">
<li><p>摩訶僧祇律四十卷　【學】【仕】</p>
<p style="margin-left:1em">右摩訶僧祇者。大眾也。此根本調伏藏。即大眾部毗柰耶也。佛圓寂後。尊者迦葉。集千應真於王舍城竹林石室之所結也。開元釋教錄云。自摩訶僧祇律<span class="corr">已</span>下四十五帙。四百四十六卷。為聲聞調伏藏者。經云。勝故祕故。佛獨制故。如契經中。諸弟子或諸天說法律。則不爾。一切佛說。有十事利益故。諸佛制戒。一攝僧故。二令僧一心故。三令僧安樂故。四折伏高心故。五有慙媿人得安穩住故。六不信者令得信故。七<span class="corr">已</span>信者令增長故。八遮今世惱漏故。九未生諸漏令不生故。十佛法得久住。為諸天人開甘露施門故<span class="note-inline">(出十誦律)</span>。</p>
<p style="margin-left:1em">律戒中犯重。曰波羅夷。次曰僧伽婆尸沙此云僧殘。次曰波逸提。次曰波羅提提舍尼。次曰突吉羅。皆梵語也。云何名波羅夷。破壞離散名波羅夷。為刀矟所傷絕滅命根。比丘法中斷滅不復更生。如人斫頭更不還活。為惡所滅。比丘法中更無所成。故名波羅夷。僧殘者。如人為他所斫殘。有咽喉少在不斷。若得好醫良藥。可得除差。無者不可差也犯僧殘。有少可懺悔之理。遇清淨大眾懺悔。可得罪滅。云何為波逸提。如被斫者少傷其皮不至損命。波逸提傷善處少。波羅提提舍尼者。非故心作犯即懺悔。數犯數悔故。偷蘭遮者。欲起大事不成也突吉羅者。此名惡作。此出毗尼母論第七卷。</p>
</li>

<li><p>十誦律六十一卷　【攝】【以】</p>
<p style="margin-left:1em">右初誦四波羅夷法名異分。若犯一事。非沙門。非釋子。失比丘法。故名異分。次僧殘不定捨墮墮法。波羅提提舍尼法。眾多學法。止諍法。名不異分。若犯是事。故名比丘。故名釋子。不失比丘法。故名不異分。初誦一至六。戒婬盜殺等法。二誦七至十三。衣鉢等法。三誦十四至二十。戒用虫水。九十波逸提。說罪滅諍等法。四誦二十一至二十八。受具布薩。自恣安居。皮革醫藥衣等法。五誦二十九至三十三。施衣懺悔驅擯故出精苦切依止羯磨等法。三十四臥具。三十五諍事法。六雜誦三十六至四十一。種種制戒。七誦四十二至四十六。尼戒。八誦四十七至五十。增一法。九誦五十四優波離問事。十誦五十五至五十八善誦。五十九說結集事。六十毗尼雜品。</p>
<p style="margin-left:1em">波羅夷者名為墮法。名為惡法。名斷頭法。名非沙門法。不共住者。如先白衣時犯行婬。如針鼻缺不可復用。如人命盡不可復活。如石破不可復合。如斷多羅樹心不可復生。名非梵行法。懈怠法狗法可惡法。</p>
</li>

<li><p>根本說一切有部毗柰耶五十卷　【甘】【益】</p>
<p style="margin-left:1em">右武后時義淨等譯。其序云。佛說律為本。能生諸善法。如樹根為本枝幹由是生。律能遮毀禁。如堤防暴流。三世諸賢聖遠離有為縛。皆以律為本。能至安隱處。若此調伏教安住於世間。即是諸如來正法藏不滅。離此即便無安隱涅槃路。能生眾功德。如地載群生不調令善順。如象馬鈎䇿。律能防破戒。如城禦怨敵律是法中王。諸佛之導首。善道之橋梁。苦海大船筏。險路之善導。直昇無畏城。佛及聖弟子。咸依律教住。佛云。我滅後戒是汝導師。仁等應至心善聽調伏教<span class="note-inline">(毗柰耶序)</span>述制緣起所應學處凡百餘條。末有七佛說戒經偈。</p>
</li>

<li><p>根本說一切有部苾芻尼毗柰耶二十卷　【詠】【樂】</p>
<p style="margin-left:1em">右佛制尼學處百八十法又。第四第五部眾學法。七滅諍法。七佛說戒經偈。與前五十卷毗柰耶事多相涉。而詳略有異。</p>
</li>

<li><p>毗柰耶雜事四十卷　【殊】【禮】</p>
<p style="margin-left:1em">右四十卷中總有八門九十頌。有種種制學處緣法。佛諸弟子勝光等。諸國王及勝鬘行雨夫人。瑠璃王誅釋子墮地獄。難陀出家證果。目連舍利子入滅。訶利底母愛兒等緣。末數卷記佛降生入涅槃結集等事。</p>
</li>

<li><p>一切有部尼陀那五卷　【別】</p>
</li>

<li><p>一切有部目得迦五卷</p>
<p style="margin-left:1em">右種種制學處。多與前部相涉。而詳略有異。</p>
</li>

<li><p>五分律三十卷　【尊】【上】</p>
<p style="margin-left:1em">右宋景平元年。佛陀什等所譯。即化地部毗柰耶藏。佛圓寂後三百年中。從說一切有部之所出也。與十誦律根本毗柰耶多相涉。此律分作五分。分謂部類劑限不同故。第一分十卷波羅夷法。第二分尼波羅夷法。十一至十四。第三分十五至二十二。受戒法衣法藥法食法等。第四分第二十三至二十四。滅諍法等。第五分二十五至三十。初破僧法雜法等。</p>
</li>

<li><p>四分律六十卷　【和】【婦】</p>
<p style="margin-left:1em">右姚秦佛陀耶舍等譯。序偈云。眾經億百千。戒為最第一。如王治正法。如醫治眾病。若有捨戒者。於佛法為死。持戒如護命。守之無毀失。譬如得王印所徃無罣礙。小毀則不定大毀入三惡。</p>
</li>
</ul>
<p class='juan'>大藏聖教法寶標目卷第七</p>
<div class='div-w'><p class="head3">音釋</p>

<div class='div-note'><span class='corr'>沫</span><p style="margin-left:1em"><span class='note-inline'>(莫割切)</span>。</p>
耗<p style="margin-left:1em"><span class='note-inline'>(呼到切減也)</span>。</p>
蜎<p style="margin-left:1em"><span class='note-inline'>(隳緣切小飛也)</span>。</p>
蠕<p style="margin-left:1em"><span class='note-inline'>(乳充切蟲動也)</span>。</p>
䵃<p style="margin-left:1em"><span class='note-inline'>(古猛切麥也)</span>。</p>
猘<p style="margin-left:1em"><span class='note-inline'>(居例切狂犬也)</span>。</p>
鶖<p style="margin-left:1em"><span class='note-inline'>(七由切水鳥也)</span>。</p>
觝<p style="margin-left:1em"><span class='note-inline'>(丁體切觸也)</span>。</p>
痔瘻<p style="margin-left:1em"><span class='note-inline'>(痔直里切瘻落候切痔瘻後分病也)</span>。</p>
</div></div></div></div>
</div><!-- end of div[@id='body'] -->
</body></html>