<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>弘覺忞禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu243' />
<p class='juan'>天童弘覺忞禪師語錄卷第二十　　庸十</p><p class="byline">嗣法門人顯權等編</p>
<div class='div-other'><a id='mulu244' />
<p class='h1'>小佛事</p><p>為南廣石奇和尚封龕法橋傾<span class='corr'>圮</span>法輪頹眼滅人天實可哀仰止幸留芳躅在妙高終古碧崔嵬恭惟當山堂頭奇兄大和尚雲起婁江膚寸而八方徧布雨施台嶺沛滂而六宇均沾嘯落摘星臺二十四盤未足方其道峻笻支乳峰頂三千丈瀑差可擬其聲高所以四坐名坊鞭笞盡龍象把住則黃金失色五宣大化呼吸動風䨓放行則萬象生輝變荊棘為般若之場貴便人人一回汗出而頓現瓊樓坐鋒刃而說無生之法要渠各各不越塵勞而直登覺岸撥棹歌亭南浦蓋循化迹常儀慈舟檝住中流豈為逝波難復不見道諸佛不出世亦無涅槃者肰則正當今日敢問現歬大眾作麼生與堂頭老人相見收卷大千歸一粟蟭螟眼裏蹋芳春。</p>
<p>至雪竇起龕霛山槨外示雙趺情專念子熊耳棺中遺隻履死不甘埋爭似我堂頭奇兄和尚昔也出興南廣本無心於彼此今焉歸復乳峰豈有象于去來去來不以象動靜不以心故動若行雲止猶谷神朕兆俱泯匪離朱之可測程途不涉豈造父之能追肰而慈風廣扇化雨滂流一旦赴聞四方莫不哀傷五內今則人天騖集海眾雲臻共擁玄幢歸真報土要且轉身一句如何舉唱蹋斷嵒聲千丈瀑倒騎鐵馬上須彌。</p>
<p>入塔設有一法過於涅槃我說如夢如幻况復取準赤霆借推狐首為渠歸宿之鄉得不笑他無位真人肰雖如是從上若佛若祖若聖若贒莫不從夢幻場中橫身為物示受死生是故為欲令其開夢眼出迷途達幻境了幻心也則為其建大法幢轉大法輪入大涅槃作大佛事以至寶塔干雲豐碑炤漢無非慈悲願力之所示現且道我堂頭老人還出得者般行戶也未一度高名喧乳竇千秋仰止妙高臺。</p>
<p>霞屋應上座起龕<span class='note-inline'>(示寂郡城迎歸天童復起龕赴火場也)</span>祇解恁麼去不解恁麼來者五步雖存七步不活既解恁麼來又解恁麼去還他朝遊西天莫歸唐土漢始得何故腳跟無綫如蓬轉信有渠儂得自由。</p>
<p>舉火來如破曉霞去似凌霄鶴蹋破萬谿霜腳頭空索索此蓋山僧二十秊來親見者漢如斯參方問道如斯親近樷林如斯承事師友以至今朝如斯收因結果之不差忒也唯其生平一味檏實頭支葉全不帶眉有千山寒碧䘳無半點塵埃所以語文彩則闇而未彰論躳行則信乎有得絕流而跨象王之步施為動合章程捉兔亦全獅子之威造次無㤀箇事軌範幾希音首座風現大似匾頭南故得法社之中千人一舌共說典刑居肰尤抂望江湖之輩異口同歡喜丁末運尚見老成人詎意放去較危收來太速一朝符至撩起便行肰則明鏡本非臺奚竢勤加拂拭通身金鎖骨何須特地雕鏤不雕鏤非拂拭攛下火苣云要識真金火裏看神灮頂後明如日。</p>
<p>鑒吾鏡禪師起龕幻海漚傾夢裏身夢身誰滅復誰生鐵船無底蹋翻後依舊東山水上行。</p>
<p>舉火一念纔空萬境㤀罄無餘事可商量翻身㪅入火灮定驚倒霛山老藥王唯我同參鑒吾鏡公禪師昔聞其語矣今見其人也雖肰苟不當陽點出未免四眾騰疑現歬諸人要知此老生緣出處也未乃云秀毓黃山霛鍾白嶽禪心秋月皎戒德玉壺冰信承曩劫殊因蔚為緇門翹楚所以寶絡不貪香象銀籠豈囿冥鴻艸剗金粟堂歬峭措之天肰猶抂薑賣天童庫裏剛方之自寶正同若乃隻手旁施扶起唐宮㬜殿津梁不倦濟乃㵣乏沈疴則勳藏太白之山流芳未沫碑豎昭陽之口頌說何竆况復[(冰-水+〡)*ㄆ]因而時至預知果結而先期了辦親書遺札告別山僧長揖諸徒奄肰即化可謂坐脫九峰首座無竢金鴨香消浩歸布衲如禪不誤同參一偈者矣正當今日功圜行滿絕後灮歬一句又作麼生道攛下火苣云從教破屋隨紅燄留得莖茆翠拂天。</p>
<p>玄玄其公煅骨皮膚脫落露真常那固將身北斗藏火後依肰還入煅精金要見十分黃惟我同參其公禪師樷林衛霍之臣知識蕭曹之佐始也受生陽羨㱃灮之中天降迹縣知佛日當興少焉脫白龍池耶舍之鹿苑皈投默計法輪定轉所以二十秊事先師朝挈盋莫提缾恆隨步武五六處襄法社櫛甚風沐甚雨歷盡艱辛肰則円山出而毛骨權奇師窟遊而爪牙鋒利事應乃爾理實當肰其奈智困於天刑神疲於物務兼之風雲未遘羽翮先摧後先師僅五週趨寂滅將一紀於戲泰嶽穨而羣峰偃象王去而象子隨白日不移輪青山常舉足寒崖一歸臥嗟哉春復春今則其徒萃章輩㴱恐異艸之橫生謀遷涅槃之大宅正當移身換步時如何道得越格超方句放下骨襯云紅爐一點消嵩雪梅放香林第一枝。</p>
<p>入塔謾說山前古寺基黃金充國未為奇箇中欲覓真歸仗須薦一漚未發時一漚未發時絕豪兼絕釐不踐菩提路誰復涉多岐不挂本來衣安所事資持大眾是則固是提起骨襯云且道者箇作麼生安置好三腳驢兒歸載去淨含寶月似琉璃。</p>
<p>三昧寺自覺元孫起龕臨川偶爾<span class='corr'>羨</span>鱗虬特傍龍灣下玉鉤天渺渺水悠悠雨笠煙簑幾度秋絲綸[(冰-水+〡)*ㄆ]捲也且任虛舟大眾虛舟既爾自任且道憑誰撥櫂風力扶帆行不櫂笛聲邀月下滄洲。</p>
<p>舉火際天風露冷江湄月逐漁歌唱晚時櫂入蘆華人不見弄灣㴱處許誰知唯我法姪孫自覺元禪師霛蛇抂握寶鏡當軒力抂逢緣全超借借故能出頭天界外垂手閙籃中不動覺場變斥鹵為瓊樓玉宇窅㤀根境拈莖艸作丈六金身憫生時方便利生羨甚腰纏十萬無佛處示現作佛決便鶴跨揚州妙用隱全該不謬東明之子神機恣磅礴無違雙徑之孫正期長此津梁何意去乃良導廣陵散希音剛奏無生調雅曲早圜痛切湖江風凄海甸即置只如末後一句又且如何舉唱桂魄一輪沈曉漢寂灮三昧徧河沙。</p>
<p>瑩維那起龕一蹋黃河水斷流山川行到路竆頭驂駿驥服驊驑揮鞭直出青霄外俯眎塵沙界一漚人間天上何處得淹留。</p>
<p>舉火為法綱紀弼我禪樷心珠水湛戒月灮融何井藤之易脃忽華萼以摧風昔來本無自今去豈有從無生曲就也雲雨散長空正當恁麼時敢問大眾㪅向甚處與瑩維那相見金鴨香銷人定後一椎響落碧霄中。</p>
<p>印明都寺封龕法界不容身至真無相䫉誰穵太虛空突開者一竅蓋因妄有生因生有滅生滅滅<span class='corr'>已</span>寂滅見歬唯我印公都寺以廣大心運無私智力還暜天寶所冀轉無上法輪坐此界分我人未免自生拘執肰巨澤有乍與之波浪長空無積久之風雲瞥肰一念回灮自應千差坐斷况復換步趨無為之岸移身歸寂寞之鄉可謂爭之不足讓之有餘者矣正當恁麼時又且如何塵囂無復來芳徑賸有白雲隔隖封。</p>
<p>起龕衲僧得力句不抂南嶽定抂天台印都寺你是海州人親從天台來就中得力句還曾拾著也未若也未曾山僧有箇妙法與你東西驀過三千南北倒回十萬乃喝一喝云到頭霜夜月任運落歬谿。</p>
<p>舉火難侵最是祖爺田九鼠三蛇任穴穿幾度洞肰明劫火松風時到竹坡歬所以古者道體竭形消而不滅金流朴散而常存此之是也恁麼㪅說甚麼三十秊前河流東三十秊後河流西要且世界成與者箇沒交涉世界住與者箇沒交涉世界壞空亦與者箇沒交涉且道者箇是甚麼攛下火苣云劈面來時親薦得當空寶印搭青天。</p>
<p>德山德嵒衡知客起龕四大誰為主勞生一夢中樹凋葉落後赤體露金風喝一喝云秋雨空梁催去燕晴天歸路快飛鴻。</p>
<p>舉火折佛殿堂燒佛經敲風打雨一枝藤生平意氣猙獰甚眼活全因箇紙燈衡上座見未曾昔日龍潭今太白俊鷹點著總飛騰攛下便燒。</p>
<p>與亾僧下火絕後再穌未為難縣崖攃手真險墮雖肰大地總平沈未免死活成兩箇不兩箇火裏蝍蟟吞大蟲青山露出千千朵。</p>
<p>紹宗禪人火西風昨夜連雲㖃驚起法身藏北斗自是歸根落葉時祖師剛道來無口紹宗紹宗恁麼會得見歬大眾與爾證明若也不會山僧不免為汝㪅出隻手攛下火苣云金剛正體露堂堂說甚來先與去後。</p>
<p>明遠禪人火攢簇不得病難安任是耆婆亦楚酸驀地四棱俱放倒翻身跳出鬼門關雖肰如是過得紅爐方好手眼明須是髑髏乾<span class='note-inline'>(善岐黃之術)</span>。</p>
<p>海門寺觀化禪人火為緣觀化桺生肘蜨夢莊周難啟口驀提火苣云即此機輪是化機當陽拈出為君剖為君剖休朦朧劈面來時親薦得海門涌出日輪紅<span class='note-inline'>(患瘍癤而終)</span>。</p>
<p>知休禪人火生而非生鏡裏形滅而不滅水中月水月鏡形兩蹋翻炎天六月飛寒雪休上人瞥不瞥火雲閃閃燒晴空金剛匘後重沗鐵。</p>
<p>西川德全上座入塔錦江春色遊來早天上揚州興㪅牽風日經多霜衲破煙華賞徧髑髏穿葛川月落人歸後遼海塵生鶴返秊喝一喝云全上座澷留連依舊家山依舊伴合同船子臥高天<span class='note-inline'>(久依本寺圜逝昭陽)</span>。</p>
<p>際門古侍者火福城東際徧南詢入盡塵沙解脫門一自炙身人遇後徹頭爛卻死生根看看山僧今日親行此令去也夜來何處火燒出古人墳。</p>
<p>達本火頭火冷竈著把火熱竈著把火如爾所作因還爾所得果知因達本體無生笑殺嵩山破竈墮。</p>
<p>印石禪人起龕末後一句始到牢關把斷要津不通凡聖設若通去又作麼生無毛鷂子拍天飛八角磨盤空裏走。</p>
<p>舉火長連牀上參得底涅槃堂裏用不著涅槃堂裏參得底正恁麼時用不著畢竟如何用得著去火裏走神龜印文生石上。</p>
<p>德鄰禪人火萬德不將來天涯誰共鄰腳跟紅綫斷處處自由身雖肰如是㪅有末後一句不免為汝直頭點破燄裏寒冰連底結楊華九月落飛聲。</p>
<p>體充禪人火明知生是不生之法因甚卻被生死之所流轉山僧此際情知爾道力未充且作死馬醫為爾助力看紅爐烈燄重沗火烜赫金剛眼自開。</p>
<p>隱明禪人入塔不是心不是佛不是物天上人間幾出沒拈卻髑髏子細看分明一具黃金骨提起骨襯云大眾正當恁麼時還有分付處也無一吸長鯨四海乾請君㪅下蒼龍堀。</p>
<p>爾贒禪人火兜率道撥艸瞻風只圖見性即今上人性抂甚麼處既得見性方脫生死眼灮落地作麼生脫脫得生死便知去處四大分離向甚麼處去明眼人向者裏下得一轉語許伊縣崖攃手不妨絕後再穌有麼有麼無語乃云恁麼則山僧不免借贒禪鼻孔為諸人出氣去也攛下火苣云火後一莖茅鐵蛇鑽不入。</p>
<p>達竟上座入塔歬歲別我時雪頂龐雙眉今朝歸來日通身赤骨[骨*歷]八萬四千毛竅隨皮膚以脫落三百六十骨節似薪盡而火傳就中知得本命元辰落處焯肰還他究竟大達之士其或尚涉遲疑不免為你聊通綫路雲藏無縫襖月上不萌支。</p>
<p>了文二化士入塔左提骨襯云此是了禪頭復右提云此是文白足一人募松江一人化常熟種稻不為麻植豆還得菽因果既分明無勞問辠福且道即今疏簿既銷因收果結後又作麼生好對春風唱鷓鴣辭雲直入亂峰宿。</p>
<p>夫上座入塔平地起骨堆諸人還知來處麼正恐未知山僧不免分明說破薙染金粟生緣平江嘉名錫先子保社知自強眾結鹿城負淵上座栲栳庫司太白賣寶禪師生薑一向心肝似雪從來脊骨如剛正當今日皮膚脫落體露真常又作麼生井底蝦蟇吞卻月碧蓮池畔睡鴛鴦。</p>
<p>瑞駝僧火誰云曲不藏直須信活中有死如今死了卻活頂後神灮萬里提起火苣云看看我見燈明佛本灮瑞如此。</p>
<p>鄂州惟凡禪人起龕平地上死人無數過得荊棘林方是好手大眾祇如荊棘林<span class='corr'>已</span>過底又作麼生古佛放灮留不住鐵牛無腳也須行。</p>
<p>舉火不著凡情便聖情吳山楚水競崢嶸而今黃鶴樓拳倒鸚鵡洲歬月正明急著眼好惺惺消息盡時全體見鐵蛇火裏嚼寒冰。</p>
<p>入塔少林即說得皮髓南嶽亦分眼舌心驀過湘南潭又北盡云一國充黃金提起骨襯云天童者裏要且不肰凡聖目歬齊包裏從教枯骨作龍唫。</p>
<p>雪霽為持法華三一上座起龕歸源無二路方便有多譚所以法華法一乘而說三羊車鹿車牛車名為三車其實即你尋常從朝至莫長廊下佛殿歬東推西抴一露地白牛之大車也不見道譬如以牛駕車車若不行打車即是打牛即是良驥窺鞭見景而行固矣祇如即今車牛頓息三一俱泯時又作麼生艸枯鷹眼疾雪盡馬蹏輕。</p>
<p>恆徹禪人起龕未得徹頭須索討箇入路不得入路過抂全活尚未死既得徹頭須索討箇出路不得出路到底死了未曾活所以道門裏出身易身裏出門難若是腳下無私漢紅幾斷十景神駒過海南五色祥麐步天岸。</p>
<p>舉火般若如大火聚四面不可入般若如清凉池四面皆可入可入也沒處去不可入也沒處去祇如全身抂裏許底又作麼生攃手那邊千聖外回途堪作火中牛。</p>
<p>本具柴頭火<span class='corr'>羨</span>爾出家晚行業多純恪雨落打艸鞵晴乾圖得著職供爨下薪日向青山斫右提鈯斧芟左搓芒繩縛鳥道負將歸高[仁-二+氏]盡蹋著三昧堂堂受用身由來本具尟明焯無端擔子折今朝慶快平生真灑落何似嵩山破竈墮豈爭暜化搖鈴鐸阿呵呵樂不樂火裏蝍蟟吞大蟲萬里天邊飛一[(朔-月)/鳥]。</p>
<p>玄宗明耆德入塔梵宮刱就奉玄賓留得袈裟掩赤身今日仍拋青嶂外肯將餘長累平人提起骨襯云且道者一落索又作麼生一豪眾穴俱穿透驚倒閻浮主地神。</p>
<p>定澂禪人雪中火大定等虛空真澂無湛沕蕩之兮不搖渟之兮不溢塞壑填溝往復來頑皮頼骨常貞實風吹兮不入雨灑兮不溼楞嚴究竟未為堅般若金剛喻何及須俶儻勿啾唧火裏追風木馬嘶瑤天一片成瓊䨓長沙僧丐夫火以火苣打○云圜同太虛無欠無餘僧云乞士爾曰丐夫若據本真實佛祖㭰都盧包胎曾不假誰敢強名模名模絕出籠羅烈燄灮中攃手行岳陽船子洞庭波僧曇芳火雲白不長白天青自古青羣英銷歇盡一物鎮長霛長霛一物非根非荄雨陽不受霜雪安摧人間何地栽培得石上曇芳透火開。</p>
<p>嶺南憨石火者獦獠太鹵莽昨日室中呈我伎倆臘襖今朝忽肰輕<span class='corr'>颺</span>未望絕後再穌攃手不妨快畼喝一喝云喫鞭頑石解翻身從教活薶與火葬。</p>
<p>希菴尼起龕一番提起一番新固守玄關坐殺人沒北斗出南辰欲看飛龍千界外密移一步是通津大眾祇如推不向歬約不退後底又且如何以拄杖擊龕一下云伸出鐵驢三隻腳倒騎玉象趁麒麟。</p>
<p>本祐尼火四大分張後諸緣盡捨離涅槃山側望煙艸正萋迷摧殘峻峭銷爍玄微髑髏乾盡孃生眼萬里神灮頂後輝。</p>
<p>丸鐘黃居士掩土卓拄杖云者一片地從本已來體無向背境絕方隅開闢自生佛已歬莊嚴抂威音那畔非三災之可到豈四運之能遷良由田地穩密故名金剛王寶剎亦名無畏師子幢其穩也三世諸佛侵欺不得其密也歷代宗師天下老和尚跨越無門今則山僧收將元本契書兩手付與丸鐘黃居士便請四棱著地全身放倒歸涅槃之大宅統法海以為家㪅無此界他方誰分客鄉流寓竹松引畔常露本地風灮百艸頭邊全彰腳跟大事直得如月臨秋水抂處灮輝似雁過長空景沈無迹所以道處處真處處真塵塵盡是本來人真實說時聲不見正體堂堂沒卻身敢問既沒卻身又且如何是堂堂正體漢地不[(冰-水+〡)*ㄆ]秦不管倒騎驢子上揚州<span class='note-inline'>(客故維揚)</span>。</p>
<p>人力林子佩火生涯白膊度朝曛荷眾常肩百二斤扁擔今朝親折卻逍遙一似海天雲林子佩知也未由汝往因福不修生來日與苦相磕流離波迸幾多般怙恃無人誰覆蓋託樷林為倚賴朝斫青山莫負塗通身白汗流滂沛命何慳孤且脃未登三十早天亾豈是皇天真不惠聽我言休怨懟以火苣打圚相云唯此一事浩肰均富不有餘貧不匱抂汝躳無缺壞大威灮㱃火摩尼雨寶之時珍徧界劫可燒渠無礙不增不減自金剛身去身來常三昧肩上鍬手中耒喝一喝云者回盡付丙丁翁一筆勾銷竆鬼債攛下便燒。</p>
</div>
<div class='div-other'><a id='mulu245' />
<p class='h1'>雜著</p>
<div class='div-other'><a id='mulu246' />
<p class='h2'>門牓</p><p>旃檀林內般若禪樷非伊蘭之所生維祥麐之攸萃但以近代主法者多惡欲行腳者無正因上欲一切人為其徒下挾所懷來以必償致令泉石多競囂之士山林尟寂寞之賓職此厲階漸不可長今則天童門下一任路絕人荒敢將三轉語試問諸仁者若能善機置答許伊共住入堂苟不如斯免相累及太白山高聿旂峰長知你搆他不及祇如玲瓏嵒因甚七穿八穴雙鏡橫開青松夾道猶是放行邊事因甚清關界斷把他流水不住洞山麻三斤雲門乾矢橛南山起雲北山下雨即不問你諸人祇如䲭吻因甚齩卻佛殿脊山僧投老霛峰期於遯世完真而已雖有衲子數輩皆素所隨從既不領眾匡徒自當謝辭雲水况室廬湫隘㴱慮屈辱高贒其有為法㤀軀必欲同入保社者請下三語如果相應方許客司延接一曰隔江望見資福剎竿便回尚好與三十拄杖祇如上門上戶合喫多少二曰不出戶身徧十方未入門常抂屋裏是伊據箇什麼道理三曰諸人知處良遂總知良遂知處諸人不知敢問如何是良遂知處。</p>
<p>龍門高啟為騰碧漢之魚爐鞲弘開豈鑄囊錐之鐵借曰過江即扶櫂利涉同人苟其索馬還奉鹽曷稱智者况新條非同舊例選佛不類選官參差鄉國一言迢遞白雲萬里欲定當家真種艸須知格外有玄筌鼻孔昂藏固從苗以辨地目機銖兩庶因語而識人果肰點著知歸寧惜開關延納若或一籌莫展且居門外艸菴三問既陳聲銷速道道無橫徑因甚立者皆危一人有口道不得姓氏為誰過抂什麼處盡大地是沙門一隻眼且道杭州觀察使即今排衙也未。</p>
</div></div>
<div class='div-other'><a id='mulu247' />
<p class='h1'>御札</p><p>錫杖還山時縈遠念茲覽音問式慰朕思來伻言旋裁書附徃竝有欲語者朕每念法門輒景先哲知雪嶠大師藏塔卓立雲門後學諸方應共瞻仰比聞山界雖分基址漸<span class='corr'>圮</span>恐秊㴱人遠陵毀堪虞今特捐五百金重為修治雖未必足窣波之費肰經朕一為整葺人必改觀起敬自不敢復行侵侮矣禪師重念儀型久懷崇飾當勉為經理承朕敬禮尊宿之義以副夙心故茲特屬禪師其悉之。</p>
<p>順治十七秊四月</p>
</div>
<p class='juan'>天童弘覺忞禪師語錄卷第二十</p>
<div class='div-w'>
<p class='h1'>音釋</p>
<div class='div-note'>窅<p style="margin-left:1em"><span class='note-inline'>(伊鳥切音杳深遠貌)</span>。</p>
脃<p style="margin-left:1em"><span class='note-inline'>(此芮切音小耎易斷也俗作脆)</span>。</p>
[骨*歷]<p style="margin-left:1em"><span class='note-inline'>(浪狄切音歷骨病)</span>。</p>
芟<p style="margin-left:1em"><span class='note-inline'>(師銜切音衫刈草也)</span>。</p>
蝍蟟<p style="margin-left:1em"><span class='note-inline'>(上節力切即下憐蕭切音遼蝍蟟蟲名)</span>。</p>
[(朔-月)/鳥]<p style="margin-left:1em"><span class='note-inline'>(于權切音緣同鳶鷙鳥也)</span>。</p>
</div></div>
</div><!-- end of div[@id='body'] -->
</body></html>