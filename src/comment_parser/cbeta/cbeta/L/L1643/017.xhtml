<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>弘覺忞禪師語錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu53' />
<p class='juan'>天童弘覺忞禪師語錄卷第十七　　庸七</p><p class="byline">嗣法門人顯權等編</p>
<div class='div-other'><a id='mulu54' />
<p class='h1'>贊</p>
<div class='div-other'><a id='mulu55' />
<p class='h2'>歷傳祖圖贊</p>
<div class='div-other'><a id='mulu56' />
<p class='h3'>始祖釋迦牟尼佛</p><p style="text-indent:0em" class="lg-abnormal"><div class='lg-row'>貴買無數僧祇賤賣一時拈出盡底家私暴揚誰知常住僧物乃有百萬癡[病-丙+豈]猶道渠儂是佛不是佛正法眼藏廣流通一切聖贒如電拂</div>
</p></div>
<div class='div-other'><a id='mulu57' />
<p class='h3'>第一祖摩訶迦葉尊者</p><p style="text-indent:0em" class="lg-abnormal"><div class='lg-row'>事佛抂後覺法抂先三昧同鑣調御出入諸禪熾肰從來鶉衣百結一向盋盂朝天多子曾分座雞足久留連底事閒身歸未得無端一笑風歬</div>
</p></div>
<div class='div-other'><a id='mulu58' />
<p class='h3'>第二祖阿難陀尊者</p><p style="text-indent:0em" class="lg-abnormal"><div class='lg-row'>七佛儀彰傳水器剎竿倒<span class='corr'>卻</span>慧聞幢翻身驀過空王界山海誰憐繫馬椿</div>
</p></div>
<div class='div-other'><a id='mulu59' />
<p class='h3'>第三祖商那和修尊者</p><p style="text-indent:0em" class="lg-abnormal"><div class='lg-row'>化艸逢生日胎衣變九條青林縣佛記香乳自空飄示以龍奮迅因之折慢憍大慈力無上筆舌豈能描</div>
</p></div>
<div class='div-other'><a id='mulu60' />
<p class='h3'>第四祖優波毱多尊者</p><p style="text-indent:0em" class="lg-abnormal"><div class='lg-row'>玉塵橫拈時一埽紛紛華雨來何早五印風馳剛偃倒聲浩浩頻沗石室籌如艸春色屋頭誰戶少殷勤末授無師道心印確肰非瑤造真明導波旬嫉妒從茲薨</div>
</p></div>
<div class='div-other'><a id='mulu61' />
<p class='h3'>第五祖提多迦尊者</p><p style="text-indent:0em" class="lg-abnormal"><div class='lg-row'>出家不為身心師子驀頭便擿超步支離眾八千同人早遇梵天席通真量兮慧超方金日灼肰耀大荒</div>
</p></div>
<div class='div-other'><a id='mulu62' />
<p class='h3'>第六祖彌遮迦尊者</p><p style="text-indent:0em" class="lg-abnormal"><div class='lg-row'>來自心往無向一鎚擊碎虛空藏闤闠人中識大乘傳衣觸器䘳何曠真過量蹭蹬僊階泣路岐指彈六劫曾超上</div>
</p></div>
<div class='div-other'><a id='mulu63' />
<p class='h3'>第七祖婆須密尊者</p><p style="text-indent:0em" class="lg-abnormal"><div class='lg-row'>徉狂冀蛻人間世慈定方趨又出來盋鐼遭他安柄了虛空謾把棘華栽</div>
</p></div>
<div class='div-other'><a id='mulu64' />
<p class='h3'>第八祖佛陀難提尊者</p><p style="text-indent:0em" class="lg-abnormal"><div class='lg-row'>髻生瑞彩腹流灮智炤如空豈有方眾角半千人頓獲起家何似獨麐祥可怪宗傳跛又吃㪅饒一偈費商量</div>
</p></div>
<div class='div-other'><a id='mulu65' />
<p class='h3'>第九祖伏䭾密多尊者</p><p style="text-indent:0em" class="lg-abnormal"><div class='lg-row'>癡癡[病-丙+豈][病-丙+豈]故故杜杜推開父母嫌他佛祖立定腳跟齩定牙春灮不管流秊鹽行七步何䥘誤袈裟沗得一身多回頭㤀<span class='corr'>卻</span>來時路</div>
</p></div>
<div class='div-other'><a id='mulu66' />
<p class='h3'>第十祖脅尊者</p><p style="text-indent:0em" class="lg-abnormal"><div class='lg-row'>勞生豈畏出頭難抂處春風抂處閒白首閱人阿堵裏祥灮帀座徙移間明珠自顯䭾香象精進非干攝怠頑欲識渠儂端的處黑華貓子面門斑</div>
</p></div>
<div class='div-other'><a id='mulu67' />
<p class='h3'>第十一祖富那夜舍尊者</p><p style="text-indent:0em" class="lg-abnormal"><div class='lg-row'>神機旁礴言鋒如槊倒將鐵鋸舞三臺解卻天馬頭一角來住俱非佛亦不著變大地作黃金決洪流潤枯涸覺華紛紛桂子落</div>
</p></div>
<div class='div-other'><a id='mulu68' />
<p class='h3'>第十二祖馬鳴大士</p><p style="text-indent:0em" class="lg-abnormal"><div class='lg-row'>衣被含生僅一端紛紛異見孰摧殘當臺舉起軒轅鏡萬古蚩尤器舊顏</div>
</p></div>
<div class='div-other'><a id='mulu69' />
<p class='h3'>第十三祖迦毘摩羅大士</p><p style="text-indent:0em" class="lg-abnormal"><div class='lg-row'>賺海偷天技自神頂門一拶器家珍三千異論流雲散五百同乘合雨臻力卻王宮嫌近勢親探虎穴遠求人只今象教仰明德荷戴㴱奚獨子忞</div>
</p></div>
<div class='div-other'><a id='mulu70' />
<p class='h3'>第十四祖龍樹大士</p><p style="text-indent:0em" class="lg-abnormal"><div class='lg-row'>生知大達詼諧閎肆豎功勝無上之幢落修羅天外之臂說法辨魔揀異為人入泥入水龍山千載月輪孤閻浮夜夜清輝裏</div>
</p></div>
<div class='div-other'><a id='mulu71' />
<p class='h3'>第十五祖迦那提婆大士</p><p style="text-indent:0em" class="lg-abnormal"><div class='lg-row'>傳得龍山格外宗五天何止辨推雄圜輪識體知無相樹耳明因驗有從旛動巴連人結舌詞傾百論座生風鴛鴦繡出金鍼度千古令人話莫竆</div>
</p></div>
<div class='div-other'><a id='mulu72' />
<p class='h3'>第十六祖羅睺羅多大士</p><p style="text-indent:0em" class="lg-abnormal"><div class='lg-row'>義證無我道自尊驗人骨出不師存天酥酡食并甘露凡聖都來與一餐乾坤走萬象奔金河撈得鐵崑崙</div>
</p></div>
<div class='div-other'><a id='mulu73' />
<p class='h3'>第十七祖僧伽難提大士</p><p style="text-indent:0em" class="lg-abnormal"><div class='lg-row'>玉出崑岡金生麗水過去莊嚴劫如來驀地撞翻十二寶落迦童子盡力扶起古殿月冷風高䲭吻剺牙劈齒不因五百生歬業鏡自難逃誰信娑羅樹王佛是你</div>
</p></div>
<div class='div-other'><a id='mulu74' />
<p class='h3'>第十八祖伽耶舍多大士</p><p style="text-indent:0em" class="lg-abnormal"><div class='lg-row'>舌頭怪得利銛釾生小逢人擅作家齡叶機宜真有百鑑圜內外洞無瑕風鈴擺斷黃金索心地迥開鐵樹華一自燈傳高躅後黃梅路上事如麻</div>
</p></div>
<div class='div-other'><a id='mulu75' />
<p class='h3'>第十九祖鳩摩羅多大士</p><p style="text-indent:0em" class="lg-abnormal"><div class='lg-row'>轆轤天上下波劫走閻浮貪他從來著他底無端惹得許閒愁東風吹戶牖一釣上金鉤今後春灮行有腳瓊華開徧古揚州</div>
</p></div>
<div class='div-other'><a id='mulu76' />
<p class='h3'>第二十祖闍夜多大士</p><p style="text-indent:0em" class="lg-abnormal"><div class='lg-row'>開明之度智慧淵沖客舍無生途聽了到家天外指彈中奮逸翮鼓清風[番*支]揚大海起蒼龍臨行不捏些兒怪誰道顰眉效隱峰</div>
</p></div>
<div class='div-other'><a id='mulu77' />
<p class='h3'>第二十一祖婆修盤頭大士</p><p style="text-indent:0em" class="lg-abnormal"><div class='lg-row'>可是真燈繼瑣諓如師芳躅請推挻應真固避居懷日智者曾親七劫歬何知衰颯穿瑩琇便把鸞膠續斷絃激發俄頃成大慧良駒自古一揮鞭</div>
</p></div>
<div class='div-other'><a id='mulu78' />
<p class='h3'>第二十二祖摩拏羅大士</p><p style="text-indent:0em" class="lg-abnormal"><div class='lg-row'>鼓腹無鉤萬象騰紛紛宿慧總餘能不因半偈攑羣鶴定作神通傳上僧</div>
</p></div>
<div class='div-other'><a id='mulu79' />
<p class='h3'>第二十三祖鶴勒那大士</p><p style="text-indent:0em" class="lg-abnormal"><div class='lg-row'>千身分大內九白坐林隈龍宮七出八沒紫殿日降月徊幻惑拘羅神直頭罵教倒驚羣師子子驀鼻抴將回獨惜羽毛成隊去不知何日得歸來請下一轉語為祖師出氣看</div>
</p></div>
<div class='div-other'><a id='mulu80' />
<p class='h3'>第二十四祖師子尊者</p><p style="text-indent:0em" class="lg-abnormal"><div class='lg-row'>難兄難弟古攸艱龍子何如師子嫻機佀桔槔終曲喻智方流水少窺斑蹏涔迹陷揮肱援合浦珠亾唾手還興到陽關時一唱悲風千古動龍顏</div>
</p></div>
<div class='div-other'><a id='mulu81' />
<p class='h3'>第二十五祖婆舍斯多尊者</p><p style="text-indent:0em" class="lg-abnormal"><div class='lg-row'>劒出龍淵珠潛寶浦逢別者而開拳遇知音而即付風行迦勝兮固默論之斯摧艸偃南天兮奈霛通之正妒及乎毒中之而靡傷衣燓之而如故肰後師子之真嗣方明密多之祥麐始遇嗟乎道之難行也擷芳芷於歬修兮恍予心兮日睹雖不周於今之人兮亦執鞭兮予慕</div>
</p></div>
<div class='div-other'><a id='mulu82' />
<p class='h3'>第二十六祖不如密多尊者</p><p style="text-indent:0em" class="lg-abnormal"><div class='lg-row'>霛異天肰降迹來其如智眼絕纖埃誕生不墮今時貴綠蘚從封古殿臺氣貫嚴城禨正兆空飄金鎖夢初回閒思近事籌往事抂昔真宗不易恢</div>
</p></div>
<div class='div-other'><a id='mulu83' />
<p class='h3'>第二十七祖般若多羅尊者</p><p style="text-indent:0em" class="lg-abnormal"><div class='lg-row'>挂弊由來顯妙傳衣珠默示若為甄一竿釣上龍門客萬古支那受禍延</div>
</p></div>
<div class='div-other'><a id='mulu84' />
<p class='h3'>第二十八祖菩提達磨尊者</p><p style="text-indent:0em" class="lg-abnormal"><div class='lg-row'>竺乾埽土又東華擬混閻浮共一家布鼓鳳凰臺岌嶪衝風楊子浪交加方思嫩桂傳僊種坐看寒梅釀雪華皮髓可憐剛俵了依肰跣足過流沙</div>
</p></div>
<div class='div-other'><a id='mulu85' />
<p class='h3'>第二十九祖慧可尊者</p><p style="text-indent:0em" class="lg-abnormal"><div class='lg-row'>自拌為法便捐軀放下元來一物無早信心宗傳不得何須換<span class='corr'>卻</span>舊頭顱</div>
</p></div>
<div class='div-other'><a id='mulu86' />
<p class='h3'>第三十祖僧燦尊者</p><p style="text-indent:0em" class="lg-abnormal"><div class='lg-row'>法僧悟得一刀休山谷猶傳燦赤頭辠性不知何處去岧嶤天柱自千秋</div>
</p></div>
<div class='div-other'><a id='mulu87' />
<p class='h3'>第三十一祖道信尊者</p><p style="text-indent:0em" class="lg-abnormal"><div class='lg-row'>腳下無私得大自抂坐斷雙峰天書不采愛翹壄鶴松可原驚散銜華鳥叵耐猶廝頼不甘死卻便薶藏強出人歬生捏怪</div>
</p></div>
<div class='div-other'><a id='mulu88' />
<p class='h3'>第三十二祖弘忍尊者</p><p style="text-indent:0em" class="lg-abnormal"><div class='lg-row'>身歬身後不多爭白髮猶能復稺嬰矗矗青松長自老滔滔濁港幾時清有人和得完圞句許見祖師眉一莖速道速道</div>
</p></div>
<div class='div-other'><a id='mulu89' />
<p class='h3'>第三十三祖慧能尊者</p><p style="text-indent:0em" class="lg-abnormal"><div class='lg-row'>七百黃梅一偈降倒將九水入盂囊東流鼓作西流派天下曹谿沸似湯</div>
</p></div>
<div class='div-other'><a id='mulu90' />
<p class='h3'>第三十四世南嶽懷讓禪師</p><p style="text-indent:0em" class="lg-abnormal"><div class='lg-row'>五葉分披果欲成高支結得最寧馨金雞謾訝縣殊域法器先徵動帝庭蹋斷曹源無一滴卷歸南嶽起滄溟堂堂大用平拈出怪甚兒孫越格行</div>
</p></div>
<div class='div-other'><a id='mulu91' />
<p class='h3'>第三十五世馬祖道一禪師</p><p style="text-indent:0em" class="lg-abnormal"><div class='lg-row'>日月佛為面虎眼眎耽耽為翫清谿景幾回宿艸菴牛頭沒馬頭還風卷輪蹏過海南無限英霛遭蹋殺愁雲漠漠至今猶自鎖精藍</div>
</p></div>
<div class='div-other'><a id='mulu92' />
<p class='h3'>第三十六世百丈懷海禪師</p><p style="text-indent:0em" class="lg-abnormal"><div class='lg-row'>鼻遭扭得脫耳遭喝又聾渾身無著摸任意擿西東哭笑顛翻師子堀杖槌撥動壄狐宮興禮樂啟禪樷崱崱屴屴肅肅雍雍㪅有驚人奇特事巍巍坐鎮大雄峰</div>
</p></div>
<div class='div-other'><a id='mulu93' />
<p class='h3'>第三十七世黃檗希運禪師</p><p style="text-indent:0em" class="lg-abnormal"><div class='lg-row'>偉䫉堂堂頟有珠那堪悟處大庸麤縣機動陷南泉虎倒用時掀百丈須一任牛頭橫豎說不奇梢子<span class='corr'>卻</span>能浮大中帝面頻揮掌裴相國名輒便呼八十四人剛列下噇酒曹漢擬何須家風幸是當秊別總似而今早滅胡</div>
</p></div>
<div class='div-other'><a id='mulu94' />
<p class='h3'>第三十八世臨濟義玄禪師</p><p style="text-indent:0em" class="lg-abnormal"><div class='lg-row'>鐵棒打不死業風吹又生白拈僥似賊㴱險過如阬剛言佛法無多子<span class='corr'>卻</span>有三玄要主賓趠得用攫便行分明黑漆灮生桶幾許精霛鬼共爭</div>
</p></div>
<div class='div-other'><a id='mulu95' />
<p class='h3'>第三十九世興化存獎禪師</p><p style="text-indent:0em" class="lg-abnormal"><div class='lg-row'>受冤大覺誠難雪中毒滹沱㪅莫當古廟中軃欺壄鬼紫羅帳合繡鴛鴦梁山頌子醻旻德屈項鞭屍戰法場莫道雲居曾靠倒髻珠親手下君王</div>
</p></div>
<div class='div-other'><a id='mulu96' />
<p class='h3'>第四十世南院慧顒禪師</p><p style="text-indent:0em" class="lg-abnormal"><div class='lg-row'>胸中無一物著著超機變千仞孤危赤肉團堂堂壁立恣揮揎薝蔔林鬼厭箭老鵶沒㭰報君知餓虎投嵒許誰薦阿呵呵只合黃面浙西人棒下無生師不見</div>
</p></div>
<div class='div-other'><a id='mulu97' />
<p class='h3'>第四十一世風穴延沼禪師</p><p style="text-indent:0em" class="lg-abnormal"><div class='lg-row'>錦繡腸生腑焦銅矢抂腰殺人不眨眼一箭落雙鵰物義無傷底開心兼劈腹㴱潭魚隱者湯盪火加燒蘆陂鐵印當頭搭鏡水艨䑳列漢飄七載單丁風穴寺行藏何止擅孤標</div>
</p></div>
<div class='div-other'><a id='mulu98' />
<p class='h3'>第四十二世首山省念禪師</p><p style="text-indent:0em" class="lg-abnormal"><div class='lg-row'>出脫法華念平超廣慧真間行收艸賊好手不張名一言截斷千江口濟北遭風莫敢傾欲定大仰來果再日輪午後騐全身</div>
</p></div>
<div class='div-other'><a id='mulu99' />
<p class='h3'>第四十三世汾陽善昭禪師</p><p style="text-indent:0em" class="lg-abnormal"><div class='lg-row'>龍袖拂開展御眸山河席卷到交州禹門點下千千客大器褫成上上流正道三玄恢祖域邪宗一句破蚩尤桮盤驀地驚狼藉半陌錢燒萬鬼愁</div>
</p></div>
<div class='div-other'><a id='mulu100' />
<p class='h3'>第四十四世石霜楚圜禪師</p><p style="text-indent:0em" class="lg-abnormal"><div class='lg-row'>柴柴崖崖瀟瀟灑灑閒闖楊李宮牆輕躍汾州爐鞲扶搖九萬負翳空翼而等若鴻毛雲濤際天接濟北流而愈加澎湃南公叱咤亾魂諲老喑嗚挫敗手鑠黃河乾腳蹋須彌壞一劒當軒踞坐時烽煙六合收沆瀣</div>
</p></div>
<div class='div-other'><a id='mulu101' />
<p class='h3'>第四十五世楊岐方會禪師</p><p style="text-indent:0em" class="lg-abnormal"><div class='lg-row'>監寺兒孫徧界能禪不說渠儂無端捏定慈明老禿驀地拓開同參九峰方信金圈栗棘難奈始知三腳驢兒頑兇雲迷大壄霧鎖長空奮迅灼肰龍自抂其餘消得幾多風</div>
</p></div>
<div class='div-other'><a id='mulu102' />
<p class='h3'>第四十六世白雲守端禪師</p><p style="text-indent:0em" class="lg-abnormal"><div class='lg-row'>覰破春風笑裏刀山河徹底沒谿橋瓊樓玉殿莖茅見今古白雲響夜潮</div>
</p></div>
<div class='div-other'><a id='mulu103' />
<p class='h3'>第四十七世五祖法演禪師</p><p style="text-indent:0em" class="lg-abnormal"><div class='lg-row'>咄哉川藞苴無口非啞有舌胡利潦倒沒狀邨夫一味小兒子戲參圜鑑譏圜鑑手段平常師白雲嫌白雲語言重遲只合皖水作眼皖山作鼻與他七出八沒橫三豎四輥繡毬唱巴謌夢拄杖教禪理石擊尺咦喜美磨盤生八角旋轉夌風起</div>
</p></div>
<div class='div-other'><a id='mulu104' />
<p class='h3'>第四十八世昭覺克勤禪師</p><p style="text-indent:0em" class="lg-abnormal"><div class='lg-row'>夢回時一聲雞千山俱落炤得意處四句偈萬派悉歸源風濤生舌底劈歷走齦根白雲宗等閒滅<span class='corr'>卻</span>碧嵒集特地瀾翻眉間寶劒起妙喜死中之活袖裏金鎚醒太平悟後之昏雕鐫諸子卵翼同門盡道東山家業大誰知陰翊賴渠恩</div>
</p></div>
<div class='div-other'><a id='mulu105' />
<p class='h3'>第四十九世虎邱紹隆禪師</p><p style="text-indent:0em" class="lg-abnormal"><div class='lg-row'>行腳僧睡於菟踢蹋廣南蠻肉醉川圜悟刮地腥風吹建炎紛紛眾角如蠅聚盡刊落何知數遼空搏得天麒麐雄雄坐斷雲嵒路</div>
</p></div>
<div class='div-other'><a id='mulu106' />
<p class='h3'>第五十世天童曇華禪師</p><p style="text-indent:0em" class="lg-abnormal"><div class='lg-row'>門啟甘露道震梅衡[番*支]三腳驢風蹏十分潑<span class='corr'>剌</span>擎瞌睡虎頭角數倍崢嶸橫揮雪刃埽蕩欃槍佛受煅兮祖受烹邪舍塔中敲鐵磬天台鴈蕩絕人行越格量出謂情虛空背上白毛生</div>
</p></div>
<div class='div-other'><a id='mulu107' />
<p class='h3'>第五十一世天童咸傑禪師</p><p style="text-indent:0em" class="lg-abnormal"><div class='lg-row'>投機以句廓徹頂門唱脫空謌白格樹頭魚扇子捏人痛處等閒佛祖黯消魂風馳七剎響徹九閽口似乞兒席帒鼻如歉歲塵甗人言匡僧再世我道蒺藜重蕃黃金骨鎖中峰塔破沙盆注萬谿源</div>
</p></div>
<div class='div-other'><a id='mulu108' />
<p class='h3'>第五十二世臥龍祖先禪師</p><p style="text-indent:0em" class="lg-abnormal"><div class='lg-row'>風行水上木落秋山一菴破壞四壁倒㘱削梓慶鐻弄宜僚丸如太阿之落膊似神珠之走盤寶劒從渠開獄底龍灮斗䠶畐人寒</div>
</p></div>
<div class='div-other'><a id='mulu109' />
<p class='h3'>第五十三世徑山師範禪師</p><p style="text-indent:0em" class="lg-abnormal"><div class='lg-row'>藞藞苴苴崎崎嶇嶇一似卭州磁盌端如遂府盋盂卻知四明六縣解道奉化八都蓋為從歬曾聞些臭猢猻氣息到底辨得王獦獠李麻鬍若將二十秊徑山法宣大內衣賜金縷與夫再新桀構積有豐儲底以為盡渠能事不孤老胡彈指一下云唵蜜怛哩智蜜怛哩孤何異瞎眼波斯念梵書哉</div>
</p></div>
<div class='div-other'><a id='mulu110' />
<p class='h3'>第五十四世仰山祖欽禪師</p><p style="text-indent:0em" class="lg-abnormal"><div class='lg-row'>生鐵鑄面具黃金疊脊脢萬里青湘寒燄發千秊㬜柏樹華開赤手牚佛鑑潑天門戶單絲釣暜明衝浪鯨能袖藏風雨舌卷雲䨓碧玉盤中珠宛轉琉璃殿上月徘徊</div>
</p></div>
<div class='div-other'><a id='mulu111' />
<p class='h3'>第五十五世高峰原妙禪師</p><p style="text-indent:0em" class="lg-abnormal"><div class='lg-row'>萬里血戰空拳破壘眉毛罅裏積山嶽鼻孔中藏師子兒烹大爐鞲下惡鉗鎚排達磨不是祖阬諸佛陷泥犂斷岸無路天階去梯拔地千尋嵒壁立西峰高厭五山[仁-二+氏]</div>
</p></div>
<div class='div-other'><a id='mulu112' />
<p class='h3'>第五十六世中峰明本禪師</p><p style="text-indent:0em" class="lg-abnormal"><div class='lg-row'>流泉迸冽智水湍洄死關仡仡一蹋兩開新篁[番*支]屋頭春色寒景掃萬里飛埃處處喧傳古佛心心荷擔如來河目嵌海口馬頟頰魚顋生鐵蒺藜當面擿琉璃阬塹遶身栽</div>
</p></div>
<div class='div-other'><a id='mulu113' />
<p class='h3'>第五十七世千嵒元長禪師</p><p style="text-indent:0em" class="lg-abnormal"><div class='lg-row'>虛空擈地一聲號突出千嵒萬仞高趺坐龍山三十載閻浮下眎空牢牢風颯颯雨騷騷噴嚏青蓮香徧界通身毛孔笑如濤</div>
</p></div>
<div class='div-other'><a id='mulu114' />
<p class='h3'>第五十八世萬峰時蔚禪師</p><p style="text-indent:0em" class="lg-abnormal"><div class='lg-row'>達蓬燕坐鄧尉開山諸家門庭勘徧一喝納敗龍灣灮福錦[(叡-(谷-口+目))/井]陷獸大湖香餌垂綸壄火葛藤燒不盡是非從此譒人寰</div>
</p></div>
<div class='div-other'><a id='mulu115' />
<p class='h3'>第五十九世寶藏持禪師</p><p style="text-indent:0em" class="lg-abnormal"><div class='lg-row'>接得滹沱的骨傳徽音親口自爺宣行言何用嗟遺逸面目如今已儼肰</div>
</p></div>
<div class='div-other'><a id='mulu116' />
<p class='h3'>第六十世東明旵禪師</p><p style="text-indent:0em" class="lg-abnormal"><div class='lg-row'>虛空一棒打破東明日涌榑桑爪牙莫怪生獰甚脊骨從來似鐵剛薶向安谿去㴱雲自蛻藏春色滿園關不住半疄黃獨噴天香</div>
</p></div>
<div class='div-other'><a id='mulu117' />
<p class='h3'>第六十一世海舟永慈禪師<span class='note-inline'>(西川成都氏子住建康東山開翼善禪寺碑塔具存)</span></p><p style="text-indent:0em" class="lg-abnormal"><div class='lg-row'>坐斷秦淮百二州龍踳信是馬駒流無端古道輕凌躐惹得西風笑點頭摶取東山開梵宇倒傾三峽泛慈舟藞苴不是蘇[病-丙+豈]子休認文星作斗牛</div>
</p></div>
<div class='div-other'><a id='mulu118' />
<p class='h3'>第六十二世寶峰智瑄禪師</p><p style="text-indent:0em" class="lg-abnormal"><div class='lg-row'>高峰展旂石頭下寨倒用鐵牛之機何止坐觀成敗二水中分白鷺洲三山半落青天外</div>
</p></div>
<div class='div-other'><a id='mulu119' />
<p class='h3'>第六十三世天奇瑞禪師</p><p style="text-indent:0em" class="lg-abnormal"><div class='lg-row'>鬼窟裏頭全身跳出九十六種濶步橫行越樣生機彌宇宙滔天活路走雲霆瑪瑙階白玉屏紫羅帳裏攃珠珍塞北江南弘大化風流獨占許誰鄰</div>
</p></div>
<div class='div-other'><a id='mulu120' />
<p class='h3'>第六十四世絕學聰禪師</p><p style="text-indent:0em" class="lg-abnormal"><div class='lg-row'>一關把定古山河三尺龍泉炤膽磨無限飛鴻驚不度華山突屼太行峨</div>
</p></div>
<div class='div-other'><a id='mulu121' />
<p class='h3'>第六十五世月心德寶禪師</p><p style="text-indent:0em" class="lg-abnormal"><div class='lg-row'>機投大覺道契無聞曲翻韶陽之調絃奏師子之筋倒嶽傾湫萬人氣索持綱挈紐千聖一縜廓禪天以再耀洗佛日以無氛頭挨周嶺雪衣挂楚山雲烈燄爐中飛彩鳳頂[寧*頁]囟裏攂砏[穩-禾+石]夫是之謂大明國裏天童忞三葉之顯祖有元天子暜應國師十世之嫡孫也</div>
</p></div>
<div class='div-other'><a id='mulu122' />
<p class='h3'>第六十六世龍池正傳禪師</p><p style="text-indent:0em" class="lg-abnormal"><div class='lg-row'>燈華爆斷眉夌骨修羅拓出夜义頭萬方暜炤而乍明乍昧一笠半遮而全放全收把任公之釣移夜壑之舟化變鯤鵬歬悟後修潑天浪接禹門濤終古源源不斷流</div>
</p></div>
<div class='div-other'><a id='mulu123' />
<p class='h3'>第六十七世天童圜悟禪師</p><p style="text-indent:0em" class="lg-abnormal"><div class='lg-row'>壞那伽定明格外宗奪人天正命之食滅從上瞎驢之蹤截斷眾流如太華之倒地圅蓋乾坤似寶鏡之交融旱䨓忽震後夜霜鐘肅肅金風吹大壄山山樹色露秋容於乎小子何命之禪之髓兮僧之龍</div>
</p></div></div></div>
<p class='juan'>天童弘覺忞禪師語錄卷第十七</p>
<div class='div-w'>
<p class='h1'>音釋</p>
<div class='div-note'>薧<p style="margin-left:1em"><span class='note-inline'>(苦浩切音考乾魚)</span>。</p>
蚩<p style="margin-left:1em"><span class='note-inline'>(充之切音妛蚩尤人名)</span>。</p>
諓<p style="margin-left:1em"><span class='note-inline'>(則前切音箋巧言也)</span>。</p>
揎<p style="margin-left:1em"><span class='note-inline'>(荀緣切音宣與[擒-离+干]同鉤衣出臂也)</span>。</p>
䖃苴<p style="margin-left:1em"><span class='note-inline'>(上呂下切音砢下側下切音鮓䖃苴泥不熟貌)</span>。</p>
囟<p style="margin-left:1em"><span class='note-inline'>(思晉切音信顖同頭會腦蓋也)</span>。</p>
</div></div>
</div><!-- end of div[@id='body'] -->
</body></html>