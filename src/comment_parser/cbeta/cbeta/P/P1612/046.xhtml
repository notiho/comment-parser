<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>諸佛世尊如來菩薩尊者名稱歌曲</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu852' />
<p class='juan'>諸佛世尊如來菩薩尊者名稱歌曲卷第四十六　　　　　　　　　　　　　赤六</p>
<div class='div-other'><a id='mulu853' />
<p class='h1'>五供養<span class='note-inline'>(即華嚴海會之曲)</span></p>
<div class='div-other'><a id='mulu854' />
<p class='h2'>華</p><p style="text-indent:0em" class="lg-abnormal"><div class='lg-row'>清淨菩提華。供獻十方法。千紅萬紫映芳華。斷除諸幻見真葩。一蘂一葉攝河沙。佛恩深廣海無涯。</div>
</p></div>
<div class='div-other'><a id='mulu855' />
<p class='h2'>香</p><p style="text-indent:0em" class="lg-abnormal"><div class='lg-row'>清淨菩提香。供獻諸覺王。祥煙裊裊散悠揚。一爐熏徹遍十方。普沾法力濟慈航。含靈蠢動。被恩光。</div>
</p></div>
<div class='div-other'><a id='mulu856' />
<p class='h2'>燈</p><p style="text-indent:0em" class="lg-abnormal"><div class='lg-row'>清淨菩提燈。供獻十方僧。星輝日麗彩光騰。照徹須彌最上層。靈山會上演三乘。紫金光聚焰稜稜。</div>
</p></div>
<div class='div-other'><a id='mulu857' />
<p class='h2'>塗</p><p style="text-indent:0em" class="lg-abnormal"><div class='lg-row'>清淨勝妙塗。點滴瑩如珠。奉獻十方無量佛。海波一泡眾味俱。靜體不動自如如。散為法雨。咸沾濡。</div>
</p></div>
<div class='div-other'><a id='mulu858' />
<p class='h2'>果</p><p style="text-indent:0em" class="lg-abnormal"><div class='lg-row'>妙果出仙柯。奉獻阿羅訶。青黃紅紫勝頻婆。梵志園中菴沒羅。阿摩勒及居[口*陵]迦普供十方諸佛陀。</div>
</p></div>
<div class='div-other'><a id='mulu859' />
<p class='h2'>樂</p><p style="text-indent:0em" class="lg-abnormal"><div class='lg-row'>清淨妙音聲。金石戞和鳴。宮商角徵羽相成。奉獻如來表至誠。我佛慈悲來證盟。願祈功德普眾生。</div>
</p></div></div>
<div class='div-other'><a id='mulu860' />
<p class='h1'>懺悔</p><p>稽首歸命禮。恭讚大覺尊。大開方便門。普發菩提願。所作諸惡業。積累重丘山不忠於君王。不孝於父母。不友於兄弟。不信於朋友。不和於夫婦。不睦於鄉隣。不重於三寶。不敬於神明。綺語生是非。誹謗兼呪詛。奸貪與盜竊。殺害及邪淫種種諸業根。纏繞不脫離。生受諸苦報。一一不曾違或遭王法誅。或遭水火阨。或染諸疾病。或被蟲蛇傷。或為鬼魅侵。或被虎狼嚙。死即墮地獄受報入冥司。鑊湯及刀山。燒磨及舂銼。一一諸苦報。受對出世難。今發菩提心。向佛求懺悔。稱揚諸佛號。慈悲轉法輪。修善結良緣。不復萌惡念。忠君孝父母。友愛於弟兄。夫婦永和諧。朋友盡信義。敬禮於神明。敬重於三寶。念念行方便。惡念永不萌。願昔所作業。一一皆消釋。稱讚諸佛號王法永不罹。稱讚諸佛號。水火不能殃。稱讚諸佛號。疾病即安痊稱讚諸佛號。蟲蛇不能傷。稱讚諸佛號。鬼魅不敢近。稱讚諸佛號。虎狼不能害。稱讚諸佛號。地獄永不入。生則享諸福死遊極樂界。諸佛同證盟。誓願廣善道不但善於<span class='corr'>己</span>。復以善勸人。得福實為多。勝八寶布施。惟願諸眾生。讚佛同歸善。一切成佛道。感此大慈恩。</p>
</div>
<div class='div-other'><a id='mulu861' />
<p class='h1'>興善滅惡懺悔</p>
<ul class="">
<li>歸依十方盡虛空界一切諸佛。</li>

<li>歸依十方盡虛空界一切尊法。</li>

<li>歸依十方盡虛空界一切神聖僧。</li>

<li>歸依十方盡虛空界一切諸佛。諸大菩薩。辟支羅漢。四果四向。梵王帝釋。八部神王。一切聖眾。願垂證鑑。</li>
</ul>
<ul class="">
<li>南無毗盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去現在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去現在未來十方盡虛空界一切無量諸菩薩</li>
</ul><p>伏以<span class='note-inline'>(某)</span>自無始以來。在凡夫地。所造種種無量罪業。或過起六根。或內心思惟或外境染著。如是乃至十惡增長。八萬四千諸塵勞門。罪相無量煩惱業障果報。輪轉生死。顛倒無端。勞形動慮無復休息。三塗苦趣。即身應受如行日中。形影相隨。自不能捨。凡夫愚昧。舉足移步無非是罪。意起業隨。身口如之。起諸邪見。造諸不善。致使六道牽連。四生不絕。惡業無窮。苦報不息。有此心識。繁滿胸襟。造彼三毒。三漏。三苦。三倒。三有。如是一切等罪。無量無邊。或因四識住。四流。四取。四執。四緣。四大。四縛。四貪。四生。造一切如是等罪。無量無邊。或因五住地。五蓋。五慳。五見。五心。造一切如是等煩惱罪。無量無邊。或因六情根。六識。六想。六受。六行。六愛。六疑。造一切如是等煩惱罪。無量無邊。或因七漏。七使。八倒。八垢。八苦。造一切如是等煩惱罪。無量無邊。或因九惱。九結。九緣。十煩惱十纏。十一徧使。十二入。十六知見。十八界。二十五我。六十二見。九十八使。百八煩惱。至於積聚無明。障蔽心目。耽愛貪慾。瞋恚忿怒。憒懵自高。疑惑正道。謗無因果。不識緣假。迷執斷常。朋狎惡法。僻稟邪師。乃至一切等四執。橫計煩惱。及於慳悋。奢誕。怠惰疑慮諂曲。強獷。嫉妒。狠戾。凶險暴害磣毒乖悖。種種無量煩惱。晝夜焚然。開諸漏門。造一切罪。煩瀆聖賢。及于四生遍滿三界。彌亘六道。無處可避。經云。此罪性不在內。不在外。不在中間。故知此罪。從本是空。今日致禱。向十方尊佛聖眾。投誠歸命。興七種心。求哀懺悔。改徃修來。滅惡興善。惟願慈悲憐憫悉與懺悔。承是懺悔功德。舒瀝心肝。洗蕩腸胃。一切所作無復更萌生生世世豎立如來涅槃妙果。具足六神通。滿足六度行。不為六塵惑。常行六妙行。坐七淨華。浴八解水。具九斷智。成十地行。十一空能解。常用棲心自在能轉十二行法輪。具足十八不共之法。增長無量功德遠離一切煩惱。心心相續。一切圓滿。稽首至心。歸依三世一切尊佛諸尊菩薩摩訶薩。</p>

<ul class="">
<li>南無毗盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去現在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去現在未來十方盡虛空界一切無量諸菩薩</li>
</ul><p>伏念<span class='note-inline'>(某)</span>自無始以來至于今日。積惡重於丘山。造罪深於淵海。苦果無窮。沉溺無邊。如魚吞鉤。自戕自害。如蠶作繭。自纏自縛。如蛾起火。自燒自爛。以故長養煩惱日深日厚。或斷除眾善。不得相續。起障不得見佛。不聞正法。不值聖僧。及起諸種種煩惱。障礙諸種種無量善根。或輕誣佛語。破滅三寶。不信罪福。迷真反正。如是種種罪業。無量無邊或不忠君王。不孝二親。不友兄弟。不和夫婦。輕慢師長。不信朋友。欺凌卑幼。侮慢鰥寡。不念死亡。不䘏困窮。如是種種罪業。無量無邊。或作四重八重。毀犯五戒六齋。不修優婆塞菩薩等戒。心懷嫉妬。耽荒五欲。或因衣食園林池沼。心生蕩逸。或作有漏善迴向三有。如是種種罪業。無量無邊。或因貪起殺。傷害種種物命。或自殺教殺。或設心陷害。或故殺誤殺。因而殺害種種物命。如是等罪。種種相因。又或誣取財寶。興刃強奪。或自奮身逼迫而取或倚恃公威。或假挾勢力。欺壓善良。或吞納姧貨拷直為曲。或侵公益私。侵私益公。損彼利此。損此利彼。或徃壓無罪之人。使其骨肉分離。生死隔絕。如是等罪種種相因。又或於佛法僧物。不與而取。或盜取勢取。一應三寶財物。私自利<span class='corr'>己</span>。或穿窬墻壁劫奪抄掠。面欺心取。或假託醫巫上。相諸等名色取人財寶。乃至非理貪求。無厭無足。如是等罪。種種相因。又或商賈博貨。邸店市易。輕秤小斗。減割尺寸。盜竊分銖。欺罔圭合。以麤易細。以短換長。損人利<span class='corr'>己</span>。欺巧百端。如是等罪種種相因。又或奸貪淫邪。偷賣良民。竊人妻妾奴婢。強奪婦女。侵凌貞潔。汙比丘尼。破其梵行。乃至逼迫不道。濁心邪視。言語嘲調。無所不至。如是等罪種種相因。又或出言麤獷。發語暴橫。不問尊卑。貴賤。即加嗔恚。罵詈毀辱。猥褻穢惡。無所不至。又惑怨黷天地。訶責鬼神。貶斥聖賢。誣汙良善。誹謗呪詛。如是惡口所起罪業種種無邊。又或希求名利。匿情變詐。昧心厚顏。指有說空。指空說有。見言不見。不見言見。聞言不聞。不聞言聞。知言不知。不知言知。作言不作。不作言作。欺罔聖賢。誑惑世人。如是妄語所起罪業。種種無邊。又或言詞華靡。文過飾柒。或面譽背毀巧言百端。向彼說此。向此說彼。又或讒間君臣。誣毀良善。使君臣猜忌。父子不和。夫妻生離。親戚踈曠。師資恩喪。朋友義絕。如是綺語兩舌所起罪業種種無邊。又或六根六塵。展轉相因。非法妄想。橫生嗜欲。窮極奢靡。無有厭足。如是所造罪業。種種無邊。今日至誠向十方佛尊法聖眾。發露求哀。皆悉懺悔。願承是懺悔。所有一切煩惱及無知結習畢竟永斷。不復相續。所有無明等罪諸不善業悉皆消滅。所生福善。生生世世。滅五逆罪。除闡提惑。速證如來無上之果。所有種種等罪諸惡果報。悉皆消滅。所生功德。生生世世俱得成就吉祥如意。即得超凡入聖。圓成佛果。稽首至心歸依三世一切尊佛。諸尊菩薩摩訶薩。</p>

<ul class="">
<li>南無毗盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去現在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去現在未來十方盡虛空界一切無量諸菩薩</li>
</ul><p>伏念<span class='note-inline'>(某)</span>人身難得。佛法難聞。眾僧難值。信心難生。六根難具。善友難得。而今相與宿植善根。得此人身。六根完具。又值善友。得聞正法。若不盡心修善。精勤懺悔。惟恃盛年壯色。財寶勢力。懶惰懈怠。放逸自恣。死苦一至。無問老少貧富貴賤皆悉磨滅。至此之際。欲求懺悔。豈可復得。夫人命無常。喻如朝露。出息雖存。入息難保。又如轉燭。一息不還。便同灰壤。當爾之時。華堂邃宇。何關人事。高車大馬。豈得自隨。妻子眷屬非復我親。七珍寶飾。乃為他玩。天上雖樂。會歸敗壞。壽盡魂逝。墮落三塗。譬如抱石沉淵。求出應難。故我自從無始以來至于今日。或於佛法僧間。不能盡心恭敬常懷瞋怒。輕瀆褻慢作踐汙壞。淩辱苦楚或破塔毀寺。焚燒經像。邪解佛語。毀訾大乘。猥褻穢惡無所不至。所起罪障。無量無邊。或於世間信邪倒見。殺害眾生。觸汙天地。欺誑神明。以貴陵賤。用強陵弱。群會屯聚。飲酒食肉。更相闘亂。縱心恣意。無有限極。或啖葷腥。或噉五辛。薰穢經像。排突淨眾。自是他非。希望僥倖。或發撤橋梁。杜絕行路。或聚積慳尅。貪求無厭。或心生嫉妬。內懷狠毒。及造一切種種罪惡。無量無邊。是致身墮阿鼻鐵城鐵網及無量無邊一切諸地獄中。并受刀山。劒樹鑊湯爐炭銼燒舂磨解剔脫落諸種種苦報。求生不得。求死不得。不可聞。不可說。一切地獄報竟。又有三惡道報。或墮畜生。或墮餓鬼。或墮一切鬼神修羅道中。受無量無邊一切罪報。三惡等報竟。又有現在未來人天之中。無量禍橫災疫厄難衰惱一切罪報。展轉輪迴無有休<span class='corr'>已</span>。是故今日至誠致禱。稽顙向十方佛。大地菩薩。求哀懺悔。所有上來佛法僧間一切罪障。及所造一切諸惡。一切煩惱障。一切業障。一切報障。若輕若重。若麤若細。若自作。若教他作。若隨喜作。若以勢力逼迫令作。如是乃至讚嘆行惡法者。今日至誠。皆悉懺悔。願承是懺悔悉令一切諸惡罪障。畢竟消滅。生生世世。常值三寶。遠離惡趣。長遇善緣。凡有所為。吉祥如意。福德智慧。無量無邊。稽首至心。歸依三世一切尊佛。諸尊菩薩摩訶薩。</p>

<ul class="">
<li>南無毗盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去現在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去現在未來十方盡虛空界一切無量諸菩薩</li>
</ul><p>伏以<span class='note-inline'>(某)</span>今日懺悔諸惡罪障。所生功德。悉皆回施。六道一切眾生。同期佛果。願與一切眾生。現生之內。身心安樂。三災八難。不吉祥事咸悉消除。衣食豐饒。正信三寶。捨此報身。即得徃生極樂世界。親覲彌陀。得授記莂。又願生生世世常值國王興隆三寶。不生外道邪見之家。蓮華化生。種族尊勝。安隱快樂。衣食自然。又願生生世世。慈仁忠孝。等心濟物。不生一念逆害之心。常為諸佛之所護念。能降魔怨。及諸外道。與諸菩薩。俱會一處。菩提道心。相續不斷。又願生生世世。興顯佛法。修行大乘。分身無量救度眾生。直至道場無有退轉。如諸佛菩薩所發誓願所修福智所行回向。我亦如是發願修集回向。虛空界盡。眾生界盡。眾生業盡。眾生煩惱盡。我此修行回向終無有盡。至心信禮。常住三寶。</p>

<div class="lg regular" style="margin-left:0em;"><div class='lg-row'>回向三世尊　一切諸菩薩　我所作過業</div>
<div class='lg-row'>無始及今生　不能悉脫離　展轉相纏縛</div>
<div class='lg-row'>廣發妙圓心　至心敬頂禮　思念第一義</div>
<div class='lg-row'>應勤修善心　盡諸不善業　一一皆懺悔</div>
<div class='lg-row'>永盡一切惡　悉得成清淨　常依大覺身</div>
<div class='lg-row'>常遊華藏海　常處般涅槃　常得安樂住</div>
<div class='lg-row'>無量勝方便　咸從一念生　積罪如草露</div>
<div class='lg-row'>見日即消除　超出諸塵勞　是故應懺悔</div>
</div></div>
<div class='div-other'><a id='mulu862' />
<p class='h1'>大明神呪回向</p>
<div class="lg regular" style="margin-left:0em;"><div class='lg-row'>敬禮十方世界中　唵嘛呢叭[口*彌]吽</div>
<div class='lg-row'>過去現在諸如來　唵嘛呢叭[口*彌]吽</div>
<div class='lg-row'>以此清淨身語意　唵嘛呢叭[口*彌]吽</div>
<div class='lg-row'>恭向如來遍頂禮　唵嘛呢叭[口*彌]吽</div>
<div class='lg-row'>願以身心遍塵剎　唵嘛呢叭[口*彌]吽</div>
<div class='lg-row'>一一塵剎禮無餘　唵嘛呢叭[口*彌]吽</div>
<div class='lg-row'>一塵中有無數佛　唵嘛呢叭[口*彌]吽</div>
<div class='lg-row'>法界微塵緫亦然　唵嘛呢叭[口*彌]吽</div>
<div class='lg-row'>我以音聲如海水　唵嘛呢叭[口*彌]吽</div>
<div class='lg-row'>散作甘露灑十方　唵嘛呢叭[口*彌]吽</div>
<div class='lg-row'>一聲普讚一切法　唵嘛呢叭[口*彌]吽</div>
<div class='lg-row'>盡海水出妙音聲　唵嘛呢叭[口*彌]吽</div>
<div class='lg-row'>我以種種勝妙華　唵嘛呢叭[口*彌]吽</div>
<div class='lg-row'>供養一切諸如來　唵嘛呢叭[口*彌]吽</div>
<div class='lg-row'>普以一華徧塵剎　唵嘛呢叭[口*彌]吽</div>
<div class='lg-row'>表此真實勝解心　唵嘛呢叭[口*彌]吽</div>
<div class='lg-row'>我以種種微妙香　唵嘛呢叭[口*彌]吽</div>
<div class='lg-row'>供養一切諸妙法　唵嘛呢叭[口*彌]吽</div>
<div class='lg-row'>普以一香徧塵剎　唵嘛呢叭[口*彌]吽</div>
<div class='lg-row'>表此廣大誓願心　唵嘛呢叭[口*彌]吽</div>
<div class='lg-row'>我以種種光明燈　唵嘛呢叭[口*彌]吽</div>
<div class='lg-row'>供養一切僧伽眾　唵嘛呢叭[口*彌]吽</div>
<div class='lg-row'>普以一燈徧塵剎　唵嘛呢叭[口*彌]吽</div>
<div class='lg-row'>表此至誠信悟心　唵嘛呢叭[口*彌]吽</div>
<div class='lg-row'>我以種種清淨塗　唵嘛呢叭[口*彌]吽</div>
<div class='lg-row'>供養一切諸菩薩　唵嘛呢叭[口*彌]吽</div>
<div class='lg-row'>普以一點徧塵剎　唵嘛呢叭[口*彌]吽</div>
<div class='lg-row'>表此金剛堅固心　唵嘛呢叭[口*彌]吽</div>
<div class='lg-row'>我以種種勝妙果　唵嘛呢叭[口*彌]吽</div>
<div class='lg-row'>供養一切諸緣覺　唵嘛呢叭[口*彌]吽</div>
<div class='lg-row'>普以一果徧塵剎　唵嘛呢叭[口*彌]吽</div>
<div class='lg-row'>表此無量恭敬心　唵嘛呢叭[口*彌]吽</div>
<div class='lg-row'>我以種種妙音聲　唵嘛呢叭[口*彌]吽</div>
<div class='lg-row'>供養一切阿羅漢　唵嘛呢叭[口*彌]吽</div>
<div class='lg-row'>普以一音徧塵剎　唵嘛呢叭[口*彌]吽</div>
<div class='lg-row'>表此修習無漏心　唵嘛呢叭[口*彌]吽</div>
<div class='lg-row'>我今稱讚無量佛　唵嘛呢叭[口*彌]吽</div>
<div class='lg-row'>普為眾生轉法輪　唵嘛呢叭[口*彌]吽</div>
<div class='lg-row'>所有十方諸眾生　唵嘛呢叭[口*彌]吽</div>
<div class='lg-row'>速得成就如來道　唵嘛呢叭[口*彌]吽</div>
<div class='lg-row'>滅除煩惱悉清淨　唵嘛呢叭[口*彌]吽</div>
<div class='lg-row'>脫離憂患恒安樂　唵嘛呢叭[口*彌]吽</div>
<div class='lg-row'>所有惑業及魔境　唵嘛呢叭[口*彌]吽</div>
<div class='lg-row'>一切惡道悉解脫　唵嘛呢叭[口*彌]吽</div>
<div class='lg-row'>所願世間善知識　唵嘛呢叭[口*彌]吽</div>
<div class='lg-row'>身口意業我一同　唵嘛呢叭[口*彌]吽</div>
<div class='lg-row'>廣以佛道覺有情　唵嘛呢叭[口*彌]吽</div>
<div class='lg-row'>令彼恚怒生歡喜　唵嘛呢叭[口*彌]吽</div>
<div class='lg-row'>由戒定慧而修習　唵嘛呢叭[口*彌]吽</div>
<div class='lg-row'>成就功德無量果　唵嘛呢叭[口*彌]吽</div>
<div class='lg-row'>我今恒發菩提心　唵嘛呢叭[口*彌]吽</div>
<div class='lg-row'>演說菩提方便行　唵嘛呢叭[口*彌]吽</div>
<div class='lg-row'>以茲一念離塵剎　唵嘛呢叭[口*彌]吽</div>
<div class='lg-row'>三世諸佛皆同集　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>身語意業悉清淨　唵嘛呢叭[口*彌]吽</div>
<div class='lg-row'>諸剎土眾亦復然　唵嘛呢叭[口*彌]吽</div>
<div class='lg-row'>普得成就大智慧　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>安住無等善行中　唵嘛呢叭[口*彌]吽</div>
<div class='lg-row'>彼修善行亦復然　唵嘛呢叭[口*彌]吽</div>
<div class='lg-row'>共成最勝大善道　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>護持一切善根力　唵嘛呢叭[口*彌]吽</div>
<div class='lg-row'>摧滅煩惱諸惡障　唵嘛呢叭[口*彌]吽</div>
<div class='lg-row'>圓滿功德修善道　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>降伏諸魔神通力　唵嘛呢叭[口*彌]吽</div>
<div class='lg-row'>脫離眾生生死海　唵嘛呢叭[口*彌]吽</div>
<div class='lg-row'>一切咸登般若岸　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>劫劫修行無懈倦　唵嘛呢叭[口*彌]吽</div>
<div class='lg-row'>令彼眾生我亦然　唵嘛呢叭[口*彌]吽</div>
<div class='lg-row'>是故佛法永無盡　唵嘛呢叭[口*彌]吽</div>
<div class='lg-row'>若此修行無有量　唵嘛呢叭[口*彌]吽</div>
<div class='lg-row'>歷未來際住法身　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>從本因地得圓照　唵嘛呢叭[口*彌]吽</div>
<div class='lg-row'>了達智慧清淨覺　唵嘛呢叭[口*彌]吽</div>
<div class='lg-row'>本性不動圓滿故　唵嘛呢叭[口*彌]吽</div>
<div class='lg-row'>末世眾生普是心　唵嘛呢叭[口*彌]吽</div>
<div class='lg-row'>修此成就免邪見　唵嘛呢叭[口*彌]吽</div>
<div class='lg-row'>遠離一切諸惡道　唵嘛呢叭[口*彌]吽</div>
<div class='lg-row'>平等不動即見佛　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>一切眾生迷惑業　唵嘛呢叭[口*彌]吽</div>
<div class='lg-row'>無始以來患無明　唵嘛呢叭[口*彌]吽</div>
<div class='lg-row'>應得諸幻皆遠離　唵嘛呢叭[口*彌]吽</div>
<div class='lg-row'>遠離諸幻覺圓滿　唵嘛呢叭[口*彌]吽</div>
<div class='lg-row'>覺心虛空不動故　唵嘛呢叭[口*彌]吽</div>
<div class='lg-row'>隨足有情諸善根　唵嘛呢叭[口*彌]吽</div>
<div class='lg-row'>一切清淨普清淨　唵嘛呢叭[口*彌]吽</div>
<div class='lg-row'>惟願如來闡教宗　唵嘛呢叭[口*彌]吽</div>
<div class='lg-row'>惟願大發慈悲念　唵嘛呢叭[口*彌]吽</div>
<div class='lg-row'>惟願皇圖萬世隆　唵嘛呢叭[口*彌]吽</div>
<div class='lg-row'>惟願國泰民安樂　唵嘛呢叭[口*彌]吽</div>
<div class='lg-row'>惟願時豐五穀登　唵嘛呢叭[口*彌]吽</div>
<div class='lg-row'>惟願人人盡忠孝　唵嘛呢叭[口*彌]吽</div>
<div class='lg-row'>惟願華夷一文軌　唵嘛呢叭[口*彌]吽</div>
<div class='lg-row'>惟願治世長太平　唵嘛呢叭[口*彌]吽</div>
<div class='lg-row'>惟願人民登壽域　唵嘛呢叭[口*彌]吽</div>
<div class='lg-row'>惟願災難悉消除　唵嘛呢叭[口*彌]吽</div>
<div class='lg-row'>惟願賊盜自殄滅　唵嘛呢叭[口*彌]吽</div>
<div class='lg-row'>惟願和氣作禎祥　唵嘛呢叭[口*彌]吽</div>
<div class='lg-row'>我今頂禮表衷忱　唵嘛呢叭[口*彌]吽</div>
<div class='lg-row'>爍迦羅心誓無轉　唵嘛呢叭[口*彌]吽</div>
<div class='lg-row'>以茲善果覺無緣　唵嘛呢叭[口*彌]吽</div>
<div class='lg-row'>願使眾生皆成佛　唵嘛呢叭[口*彌]吽</div>
</div><p class="dharani">唵薩哩斡。答塔葛達薩巴哩斡囉。哎囉得納。斡資囉。曼答辣。補拶明渴薩麼得囉思巴囉納三麻耶吽。唵吽哎。敬願慈尊顯六通。薩哩斡卜思必華供養。敬願樂利有情眾。薩哩斡覩必香供養敬願大明永一統。薩哩斡阿嚕吉燈供養。敬願人人歸大雄。薩哩斡干的塗供養敬願眾生普善功。薩哩斡你微的果供養。敬願皇圖萬世隆。薩哩斡沙卜答樂供養。</p>

<div class="lg regular" style="margin-left:0em;"><div class='lg-row'>以此無盡大功德　惟願普利於一切</div>
<div class='lg-row'>圓滿勝福皆回向　眾生俱得成佛道</div>
</div></div>
<div class='div-other'><a id='mulu863' />
<p class='h1'>十二因緣呪</p><p class="dharani">唵耶答兒麻<span class='note-inline'>(二合)</span>兮都不囉巴斡。兮敦的山答塔葛多。歇斡怛的山拶約尼嚕怛。耶邦叭諦。麻曷釋羅<span class='note-inline'>(二合)</span>麻納耶莎訶。</p>
</div>
<div class='div-other'><a id='mulu864' />
<p class='h1'>吉祥讚</p>
<div class="lg regular" style="margin-left:0em;"><div class='lg-row'>晝夜吉祥妙吉祥　一切時中願吉祥</div>
<div class='lg-row'>晝夜恒常吉祥者　惟願三寶降吉祥</div>
</div></div>
<p class='juan'>諸佛世尊如來菩薩尊者名稱歌曲卷第四十六</p>
</div><!-- end of div[@id='body'] -->
</body></html>