<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>諸佛世尊如來菩薩尊者名稱歌曲</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-xu'><a id='mulu1' />
<p class='h1'>諸佛世尊如來菩薩尊者名稱歌曲序</p><p>諸佛世尊如來菩薩尊者弘發誓願。濟度群生。凡發善心稱讚諸佛世尊如來菩薩尊者名號者即得種種善報。輕薄侮慢不敬不信者。即得種種惡報。善惡之機。若影之隨形。響之應聲。不爽錙銖。所謂為善者忠於君上。孝於父母。敬天地。奉祖宗。尊三寶。敬神明。遵王法。謹言行。愛惜物命。廣行陰隲。如是。則生享富貴。歿升天堂。受諸快樂。所謂為惡者。不忠於君。不孝於親。不敬天地。不奉祖宗。不尊三寶。不敬神明。不遵王法。不謹言行。殘害物命。不積陰隲。如是。則生遭重譴。死墮地獄。受諸苦報。嘗觀諸佛世尊如來菩薩尊者千經萬典。開導誘掖。作無量方便。勸人為善。幽明果報。明有徵應。間取佛經所載諸佛世尊如來菩薩尊者名號。編成歌曲歡喜讚諷。功德弘深。因以鋟梓。流通廣傳。善男子。善女人。能潔淨一心。至誠頂禮。依腔奉誦。即感人天證果。佛祖鑒臨。生則衣食豐足。壽年延永。罪業消釋。死則不墮九幽。脫離諸苦。延及先世皆得超度。凡有所求。吉祥如意。此無它。盖由人心一念之善昭著感格。故其效驗之大有如此者。凡人平居終日不事檢束。放泆侈肆。惡言穢語。淫辭邪曲。觸汙天地。褻慢神明。皆足以招致罪戾。苟能改悔。洗心滌慮。將此讚揚。念念不忘。即得消災滅罪。增長福德。有不可量。於戲。善惡之報。皆由己作。故曰為善福隨。為惡禍追。又曰修一念善。遠階覺道。起一念惡。長淪苦海。又曰欲知前世因。今生受者是。欲知後世因。今生作者是。此皆勸人為善去惡。誠金玉之格言也。雖然。世之能勸人為善者。往往皆獲福應。況人之躬行於善終始不懈。則獲福其可量哉。昔竇禹鈞修德行善累積陰隲。其後名掛天曹。克臻壽考。子孫榮顯。流慶無窮。陳寔居鄉平心率物。化盜為善。由是一邑蒙化。無復盜竊。其後壽祉繁夥。子孫榮貴。並著高名。福澤綿永。延及後世。若此者昭著簡冊。不可殫舉。今略述此以冠于編首。普勸善緣。使人人同歸於善。以造夫佛地。以登夫仁壽之域。以樂夫太平之治。其懋之哉。其敬之哉。</p>
<p>永樂十五年四月十七日</p>
</div>
<div class='div-xu'><a id='mulu2' />
<p class='h1'><span class='corr'>又序</span></p><p>世尊啟大慈悲。弘大誓願。濟度歷劫。生死沉淪。俾皆成佛道。教臣以忠。教子以孝。教兄以友。教弟以恭。教朋友以信。教夫婦以順。教敬神明。教重三寶。所以維持世教。陰翊皇度。其言曰。聖人之為教也。勸臣以忠。勸子以孝。勸國以治。勸家以和。弘善示天堂之樂。懲非顯地獄之苦。立忠立孝。所以揚名於後代。行逆行乖。所以受報於來世。盡忠立孝。濟國治家。開生天淨路。成第一福田。讒間君臣。誣毀善良。所造罪業。無量無邊。五逆不孝順。天地容不得。王法鎮乾坤。犯了休不得。貪著世樂。不信三寶。其後命終墮餓鬼中。怨黷天地。呵責鬼神。貶斥聖賢。如是罪業。無量無邊。毀謗如來。壞正法輪。於諸菩薩訾辱傷害。不久當墮三惡道中。昔信相菩薩問佛。言今有受罪眾生。為諸獄卒剉碓斬身。斬訖。巧風吹活而復斬之。何罪所致。佛言。以前世不信三尊。不忠君王。不孝父母。殺生害命。故獲斯罪。昔有人見道邊一死人。鬼神以杖鞭之。行人言此人<span class='corr'>已</span>死。何故鞭之。鬼神言。此人在生之日。不忠君王。不孝父母。不敬三寶。不友兄弟。不信朋友。不誠夫婦。死受諸痛苦。又見一死人。天人來下散華屍上。以手摩挲之。問云。觀君似是天人。何故以手摩挲死屍。荅云。此人在生之日。忠以事君。孝事父母。敬奉三寶。友于兄弟。信于朋友。義于夫婦。故今得生天堂。受諸快樂。凡此者。不可盡數。姑略舉其槩耳。世尊愍念眾生。作種種方便。超脫苦趣。無非欲人盡忠盡孝。人不忠孝。能改為忠孝。即是忠孝。若執迷不改。必遭刑戮。今王法所誅。皆不忠不孝之人。兇暴無賴。非化所遷。即佛所謂有罪不得不殺。有惡不得不刑。殺可殺。刑可刑。所以滌㧞惡類。扶植善良。顯揚三寶。永隆佛教。廣利一切。夫善惡兩塗。為善則吉。為惡則凶。其言曰。善惡有先後。禍福有遲速。為善生天。為惡入淵。作善得福。為惡受殃。大善積而災消。眾惡盈而福滅。行善感樂。如影隨形。作惡招苦。猶聲發響。莫輕小善以為無福。小善不種。無以成聖。莫輕小惡以為無罪。小惡所積。足以滅身。善心初發。上天之寶殿先成。惡念纔萌。下地之火城已具。發善心者。於福有基。行善事者。於福有報。發惡心者於罪有基。行惡事者。於罪有報。福在積善。禍在積惡。善惡路分。禍福可覩。隨行種殃福。自獲善惡報。善惡報應。如指諸掌。善惡二輪。未嘗蹔歇。果報連環。初無休息。善惡相翻。罪福皎然。所以惡名俯墜。善譽清昇。發善言者。於福有因。發惡言者。於罪有因。語善則人天勝趣。述惡則三途劇報。行善之人。如春園之草。不見其長。日有所增。行惡之人。如磨刀之石。不見其損。日有所虧。天網恢恢。報應甚速。心念善法。受報亦善。心念惡法。受報亦惡。心動有逆順。故善惡之情生焉。善惡之情已發。故禍福之。應至焉。情之有淺深。報之有輕重。好生之心善。好殺之心惡。善惡之感可不慎乎。常應親善人。遠離於惡友。以近善人故。能舍諸惡業。生殺有因果。善惡有報應。行惡得樂。為惡未熟。至其惡熟。自見受苦。修善遇苦。為善未熟。至其善熟。自見受樂。何者為福。惟行善道。凡修萬福皆助菩提善人行善。獲福益壽。善若不修。則人道絕。萬德種善。菩提資粮宿造諸善緣。百劫而不朽。崇善建福樹果修因。善著則跡彰。跡彰則譽集。修少善行。受福無量。卑聽善言不墮三惡。片行之善。永為身資。一念之福。終為神用。一善染心。萬劫不朽。心中念善。福祿自隨。心中念惡。罪苦自追。愚人樂惡。至死不休。為惡雖少。後苦無邊。如毒在身。終為重患。若行邪道。身壞命終墮於惡趣。罪積而天殃自至。罪成則地獄斯罰。罪貫若滿。天必戮之。惡口之罪。墮三惡道。心為毒主。口為禍器。因事成災。沿流惡道。惡口而兩舌。好說它人過。如是不善人。無惡而不造。毒害雖甚惡。惟能殺一身。妄語惡業者。百千身被壞。惡口如毒箭。著物則破傷。地獄開門待。投之以鑊湯。若以惡口令它闘亂。則是兩舌。得罪最深。起一念惡。獲無量罪。惡顯於事業。獲罪於幽冥。惡人行惡。命短苦長。為惡於明顯者。人得而誅之。為惡於幽暗者。鬼得而誅之。人心惡。天不錯。昔有人好生濟物。不欺方寸。稟性方正。篤志履道。專心為善。生享福壽康寧。死即為神。蔭及子孫。長遠富貴。昔有人殺生害命。損人利己。兇暴邪淫。奸盜詐偽。妄言綺語。專心為惡。死入無間地獄。受諸苦報。永不出世。累及九玄七祖。及于後世子孫。俱墮惡業。似此者不可勝計。姑以二事為徵。大覺興慈悲之念。愍此惡趣。終於迷墮。發大哀憐。作善巧方便。令為惡者洗心懺悔。歸向善道。即得從前所作過惡。悉皆消滅。一切冤對。悉皆脫離。如王法赦過宥罪。嘉與維新。夫為善必當廣行陰隲。不可暴戾兇虐。陰隲者善之源也。暴戾者惡之根也。故為善者為君子。必享福祿。為惡者為小人。必招禍殃。人生在世。必當為善。不可為惡。萌一善念。<span class='corr'>已</span>有司善之神。為著円錄。使之身享富貴。年躋上壽。子孫昌盛。家門清吉。諸災消滅。延及祖先。皆得超升。舉一惡念。<span class='corr'>已</span>有司過之神。為書黑籍。使之身遭困阨。年復不永。子孫衰微。門戶零替。諸災畢至。累及祖先。皆復墮落。昔有人好行陰隲。為人除害。陰德陽報。德勝不祥。仁除百禍。上天眷之。使富貴壽考。有好行善政。興利除害。德及民物。著名天府。白日升天。有為善濟物。獲明珠之報。有好行陰隲。治獄平恕。理直冤枉。不使受誣。後至子孫通顯。累世榮盛。有仁愛拯物。見雀被困。懷而飼之。後獲玉環之報。有為將忠於為國。不妄殺人。功名盖世。其後累世寵貴。有捐貲濟貧。舉未能葬者。位至顯官。享有封爵。有濟活物命。及第登朝。歷官顯要者。有拾遺不收。舉以還人。陰德及物。位至拜封者。有賑荒䘏患。全活生民者。歷仕通顯。子孫蕃盛。若此者眾。難以盡數。聊舉其略。是故諸佛世尊如來菩薩尊者。勸人為善。廣修陰隲。於五濁惡世。化導種種眾生。俾咸躋善塗。以登覺道。誓願弘深。愍念三界。濟度迷誤。若人所積殺生害命之罪。稱念諸佛世尊如來菩薩尊者名號。即得此罪消釋。永絕殺害之報。若人纏繞貪嗔癡恚。稱念諸佛世尊如來菩薩尊者名號。即得遠離貪嗔癡恚之業。若人素造奸盜詐偽及種種罪業者。稱念諸佛世尊如來菩薩尊者名號。即令諸造種種罪業。咸得解脫。若人起種種惡念。欲回心向善。稱念諸佛世尊如來菩薩尊者名號。懺悔前愆。即得種種惡念消除。善根不滅。若有人渡江泛海。或遇惡風巨浪魚龍諸怪。怖畏驚恐。稱念諸佛世尊如來菩薩尊者名號。即得風波頓息。魚龍諸怪。悉皆伏藏。若人登山度嶺。或逢猛虎毒蛇。及諸惡獸蠥蟲為害者。稱念諸佛世尊如來菩薩尊者名號。即得猛虎毒蛇惡獸蠥蟲悉皆退避。若人猝遇刀兵寇盜欲加殺害。稱念諸佛世尊如來菩薩尊者名號。即得刀兵寇盜悉皆解散。不復為害。若人身罹刑獄。桎繫枷鎖。稱念諸佛世尊如來菩薩尊者名號。即得身出囚獄。枷鎖脫離。若人沾患疾病。沉綿痼㿃。服藥無效。稱念諸佛世尊如來菩薩尊者名號。即得疾病安痊。平復如舊。若人見乏子息。稱念諸佛世尊如來菩薩尊者名號。即得產生貴子紹繼宗嗣。若人見世貧窮殘疾醜陋得人憎惡。稱念諸佛世尊如來菩薩尊者名號。身沒之後。即得託生富貴之家。體貌美好。得人憐愛。若女人稱念諸佛世尊如來菩薩尊者名號。身沒之後。即得託生為男子身。若人所作種種惡因。當受諸種種果報。稱念諸佛世尊如來菩薩尊者名號。即得種種果報悉皆消除。不墮三途六道。受地獄種種諸苦報。諸佛世尊如來菩薩尊者。行深願重。愍濟眾生。誠能發心向善。廣布陰隲。至心頂禮。無不立應。自然遠離諸罪。自然得歡喜心。自然成最上福田。自然得成佛道。佛法大無量。稱名多福德。為善與為惡。一切惟心造。為善若登山。步步上高頂。為惡如入壑。步步下深淵。又如種[瓜-、]果。善惡分甜苦。種甜還得甜。種苦受苦報。報應如影響。自然無爭差。一毫善念萌。神明咸擁護。一毫惡念興。鬼神陰斬勘。世人廣善念。惡意甚勿萌。念念佛音聲。永證上乘果。十方佛如來。一切諸菩薩。為語諸眾生。廣發慈悲念。諸惡切莫作。諸善必奉行。稱念佛如來。有緣登覺道。</p>
<p>諸佛世尊如來菩薩尊者名稱歌曲序</p>
</div>
<div class='div-other'><a id='mulu3' />
<p class='h1'>諸佛世尊如來菩薩尊者名稱歌曲目錄</p><p class="pre"><span class='corr'>卷一</span><span class='corr'>　序<span class='note-inline'>(二篇)</span></span>　發四無量心　發願<br/>　佛名稱歌曲<span class='note-inline'>(北)</span><br/>　　華嚴海會之曲<span class='note-inline'>(四十二首)</span><span class='corr'>　卷二</span>　金字經之曲<span class='note-inline'>(三十八首)</span><br/>　　證圓融之曲<span class='note-inline'>(即清江引二十九首)</span>　廣善世之曲<span class='note-inline'>(即水仙子五十一首)</span><br/>　　仰鴻慈之曲<span class='note-inline'>(即滿堂春十首)</span>　弘法門之曲<span class='note-inline'>(即普天樂二十一首)</span><br/><span class='corr'>卷三</span>　　成方便之曲<span class='note-inline'>(即牡丹春十二首)</span>　轉法輪之曲<span class='note-inline'>(即善知識十首)</span><br/>　　布法雲之曲<span class='note-inline'>(即醉太平十首)</span>　勝妙明之曲<span class='note-inline'>(即鴈兒落二十四首)</span><br/>　　具莊嚴之曲<span class='note-inline'>(即得勝令二十四首)</span><br/>　　勝妙明具莊嚴之曲<span class='note-inline'>(即鴈兒落帶過得勝令一首)</span><br/>　　普清淨之曲<span class='note-inline'>(即錦上花二十首)</span>　徧十方之曲<span class='note-inline'>(即碧玉簫二十首)</span><br/>　　登般若之曲<span class='note-inline'>(即折桂令十首)</span><span class='corr'>　卷四</span>　感天人之曲<span class='note-inline'>(即小梁州二十首)</span><br/>　　慶太平之曲<span class='note-inline'>(即叨叨令十一首)</span>　樂和寧之曲<span class='note-inline'>(即對玉環十首)</span><br/>　　證圓融之曲<span class='note-inline'>(即清江引十首)</span>　隆福祚之曲<span class='note-inline'>(即上小樓二十六首)</span><br/>　　修深性之曲<span class='note-inline'>(即萬年春二十首)</span>　除愛濁之曲<span class='note-inline'>(即南呂一枝花首)</span><br/>　　顯五性之曲<span class='note-inline'>(即梁州三首)</span>　悟聲聞之曲<span class='note-inline'>(即尾聲三首)</span><br/>　　求尊勝之曲<span class='note-inline'>(即鬪鵪鶉二首)</span>　修妙門之曲<span class='note-inline'>(即紫花兒序二首)</span><br/>　　滅宿業之曲<span class='note-inline'>(即東原樂二首)</span>　求多聞之曲<span class='note-inline'>(即尾聲二首)</span><br/><span class='corr'>卷五</span>　　斷循環之曲<span class='note-inline'>(即集賢賔二首)</span>　違現業之曲<span class='note-inline'>(即逍遙樂二首)</span><br/>　　心虛明之曲<span class='note-inline'>(即雙鴈兒二首)</span>　純智慧之曲<span class='note-inline'>(即柳葉兒二首)</span><br/>　　接法流之曲<span class='note-inline'>(即四季花二首)</span>　入圓妙之曲<span class='note-inline'>(即望遠行二首)</span><br/>　　真妙圓之曲<span class='note-inline'>(即示骨朵二首)</span>　發真妙之曲<span class='note-inline'>(即芙蓉花二首)</span><br/>　　信常住之曲<span class='note-inline'>(即賞花時二首)</span>　信心住之曲<span class='note-inline'>(即醉中天一首)</span><br/>　　念心住之曲<span class='note-inline'>(即金盞兒二首)</span>　具妙德之曲<span class='note-inline'>(即風入松二首)</span><br/>　　一精明之曲<span class='note-inline'>(即河西六娘子二首)</span>　精進心之曲<span class='note-inline'>(即魚遊春水二首)</span><br/>　　慧心住之曲<span class='note-inline'>(即紅葉兒二首)</span>　徧寂湛之曲<span class='note-inline'>(即喜春來二首)</span><br/>　　凝寂妙之曲<span class='note-inline'>(即點綘唇二首)</span>　定心住之曲<span class='note-inline'>(即混江龍二首)</span><br/>　　定光發之曲<span class='note-inline'>(即油葫蘆二首)</span>　善恱懌之曲<span class='note-inline'>(即天下樂二首)</span><br/>　　全十力之曲<span class='note-inline'>(即金蕉葉二首)</span>　離過非之曲<span class='note-inline'>(即採茶歌四首)</span><br/>　　交融攝之曲<span class='note-inline'>(即四塊玉五首)</span>　無濁漏之曲<span class='note-inline'>(即罵玉郎五首)</span><br/>　　不妄變之曲<span class='note-inline'>(即感皇恩五首)</span>　離過非之曲<span class='note-inline'>(即採茶歌五首)</span><br/>　　作正觀之曲<span class='note-inline'>(即花桒樹五首)</span>　超密嚴之曲<span class='note-inline'>(即醉高歌五首)</span><br/>　　含多義之曲<span class='note-inline'>(即相公愛二十五首)</span>　解種業之曲<span class='note-inline'>(即[口*尒]剎那阿孫二首)</span><br/>　　證不退之曲<span class='note-inline'>(即兀出千底里曼五首)</span>　聚灌頂之曲<span class='note-inline'>(即亦木兒塔哈五首)</span><br/>　　傳法偈之曲<span class='note-inline'>(即也都苦之里迷失五首)</span>　得安隱之曲<span class='note-inline'>(即納木兒塞罕五首)</span><br/>　　樂住法之曲<span class='note-inline'>(即柏兒荅爾剌思五首)</span>　滅受想之曲<span class='note-inline'>(即兀沖格五首)</span><br/>　　善利益之曲<span class='note-inline'>(即萬年歡一首)</span>　無盡行之曲<span class='note-inline'>(即玉樓春一首)</span><br/>　　具靈相之曲<span class='note-inline'>(即蝶戀花一首)</span>　頓覺悟之曲<span class='note-inline'>(即千秋嵗一首)</span><br/>　　具妙德之曲<span class='note-inline'>(即風入松一首)</span>　歡喜行之曲<span class='note-inline'>(即歸朝歡一首)</span><br/>　　善現行之曲<span class='note-inline'>(即謁金門一首)</span>　不退心之曲<span class='note-inline'>(即西江月五首)</span><br/>　　回慈光之曲<span class='note-inline'>(即臨江仙五首)</span><br/>　世尊名稱歌曲<span class='note-inline'>(北)</span><br/>　　隆福祚之曲<span class='note-inline'>(即上小樓一首)</span>　勝妙明之曲<span class='note-inline'>(即鴈兒落一首)</span><br/>　　具莊嚴之曲<span class='note-inline'>(即得勝令一首)</span><br/><span class='corr'>卷六</span>　如來名稱歌曲<span class='note-inline'>(北)</span><br/>　　弘三界之曲<span class='note-inline'>(即賀聖朝十三首)</span>　普清淨之曲<span class='note-inline'>(即錦上花一首)</span><br/>　　徧十方之曲<span class='note-inline'>(即碧玉簫一首)</span>　慶太平之曲<span class='note-inline'>(即叨功令一首)</span><br/>　　勝妙明之曲<span class='note-inline'>(即鴈兒落二首)</span>　具莊嚴之曲<span class='note-inline'>(即得勝令二首)</span><br/>　　利自它之曲<span class='note-inline'>(即齊郎兒一首)</span>　證自在之曲<span class='note-inline'>(即沽美酒七首)</span><br/>　　斷障礙之曲<span class='note-inline'>(即太平令七首)</span>　勸修行之曲<span class='note-inline'>(即秋江送六首)</span><br/>　　善調伏之曲<span class='note-inline'>(即皁旗兒十一首)</span>　報恩義之曲<span class='note-inline'>(即哈哈孩十首)</span><br/>　　妙因緣之曲<span class='note-inline'>(即十棒鼓五首)</span>　廣解脫之曲<span class='note-inline'>(即十二月五首)</span><br/>　　修福田之曲<span class='note-inline'>(即堯民歌五首)</span>　表勝義之曲<span class='note-inline'>(即慶原真五首)</span><br/>　　離諸幻之曲<span class='note-inline'>(即紅納襖五首)</span>　隆善道之曲<span class='note-inline'>(即梧葉兒五首)</span><br/>　　濟沉迷之曲<span class='note-inline'>(即玉嬌枝五首)</span>　現莊嚴之曲<span class='note-inline'>(即鳳鸞吟五首)</span><br/>　　洽雍熈之曲<span class='note-inline'>(即醋葫蘆五首)</span>　信本覺之曲<span class='note-inline'>(即調笑令七首)</span><br/>　　超無漏之曲<span class='note-inline'>(即禿廝兒七首)</span>　示法空之曲<span class='note-inline'>(即聖藥王七首)</span><br/>　　依定慧之曲<span class='note-inline'>(即麻郎兒五首)</span>　淨涅槃之曲<span class='note-inline'>(即么五首)</span><br/><span class='corr'>卷七</span>　　勝結緣之曲<span class='note-inline'>(即殿前歡五首)</span>　具種智之曲<span class='note-inline'>(即醉花陰二首)</span><br/>　　攝有情之曲<span class='note-inline'>(即喜遷鶯二首)</span>　長功德之曲<span class='note-inline'>(即出隊子二首)</span><br/>　　念如意之曲<span class='note-inline'>(即四門子二首)</span>　大安樂之曲<span class='note-inline'>(即刮地風二首)</span><br/>　　持眾緣之曲<span class='note-inline'>(即古水仙子二首)</span>　演甘露之曲<span class='note-inline'>(即寄生草五首)</span><br/>　　徧法雨之曲<span class='note-inline'>(即六么序五首)</span>　等無量之曲<span class='note-inline'>(即青天歌三首)</span><br/>　　除愛濁之曲<span class='note-inline'>(即南呂一枝花九首)</span>　顯五性之曲<span class='note-inline'>(即梁州九首)</span><br/>　　悟聲聞之曲<span class='note-inline'>(即尾聲九首)</span><span class='corr'>　卷八</span>　交融攝之曲<span class='note-inline'>(即四塊玉二首)</span><br/>　　無濁漏之曲<span class='note-inline'>(即罵玉郎二首)</span>　不妄變之曲<span class='note-inline'>(即感皇恩二首)</span><br/>　　離過非之曲<span class='note-inline'>(即採茶歌二首)</span>　超密嚴之曲<span class='note-inline'>(即醉高歌二首)</span><br/>　　統眾德之曲<span class='note-inline'>(即石榴花二首)</span>　求尊勝之曲<span class='note-inline'>(即鬪鵪鶉二首)</span><br/>　　解脫慧之曲<span class='note-inline'>(即齊天樂二首)</span>　依正因之曲<span class='note-inline'>(即紅衫子一首)</span><br/>　　全十力之曲<span class='note-inline'>(即金蕉葉二首)</span>　摧魔軍之曲<span class='note-inline'>(即凭闌人二首)</span><br/>　　興頓漸之曲<span class='note-inline'>(即天淨沙二首)</span>　本起因之曲<span class='note-inline'>(即金菊香二首)</span><br/>　　照真體之曲<span class='note-inline'>(即喜秋風二首)</span>　滅夢幻之曲<span class='note-inline'>(即脫布衫二首)</span><br/>　　顯因行之曲<span class='note-inline'>(即賀新郎二首)</span>　決擇悟之曲<span class='note-inline'>(即感皇天二首)</span><br/>　　窮疑念之曲<span class='note-inline'>(即烏夜啼二首)</span>　斷輪廻之曲<span class='note-inline'>(即紅芍藥二首)</span><br/>　　搜隱障之曲<span class='note-inline'>(即菩薩梁州二首)</span>　攝多門之曲<span class='note-inline'>(即梧桐樹二首)</span><br/>　　被三根之曲<span class='note-inline'>(即撼動牟二首)</span>　修深性之曲<span class='note-inline'>(即萬年春二首)</span><br/>　　事明師之曲<span class='note-inline'>(即白鶴子二首)</span>　詮一理之曲<span class='note-inline'>(即那吒令三首)</span><br/>　　隨機教之曲<span class='note-inline'>(即鵲踏枝三首)</span>　隨它意之曲<span class='note-inline'>(即一枝花二首)</span><br/>　　顯通別之曲<span class='note-inline'>(即轉調貨郎兒九首)</span>　辨權實之曲<span class='note-inline'>(即窮河西十五首)</span><br/>　　淨根本之曲<span class='note-inline'>(即雪裏梅十五首)</span>　盡法源之曲<span class='note-inline'>(即撥不斷五首)</span><br/>　　漸增進之曲<span class='note-inline'>(即步步嬌五首)</span>　詮分齊之曲<span class='note-inline'>(即夜行船五首)</span><br/><span class='corr'>卷九</span>　　上知見之曲<span class='note-inline'>(即雙調二十換頭新水令五首)</span>　極深奧之曲<span class='note-inline'>(即慶東原五首)</span><br/>　　微妙義之曲<span class='note-inline'>(即早香詞五首)</span>　會同志之曲<span class='note-inline'>(即掛玉鈎五首)</span><br/>　　捨愛性之曲<span class='note-inline'>(即石竹子五首)</span>　舍十惡之曲<span class='note-inline'>(即山石榴五首)</span><br/>　　樂十善之曲<span class='note-inline'>(即醉娘子五首)</span>　增上善之曲<span class='note-inline'>(即醉也摩挲五首)</span><br/>　　含多義之曲<span class='note-inline'>(即相公愛五首)</span>　生善慧之曲<span class='note-inline'>(即胡十八五首)</span><br/>　　修戒行之曲<span class='note-inline'>(即一錠銀五首)</span>　安禪定之曲<span class='note-inline'>(即阿納忽五首)</span><br/>　　乘圓機之曲<span class='note-inline'>(即不拜門五首)</span>　向金輪之曲<span class='note-inline'>(即慢金盞五首)</span><br/>　　通教法之曲<span class='note-inline'>(即大拜門五首)</span>　性全成之曲<span class='note-inline'>(即也不羅五首)</span><br/>　　值佛世之曲<span class='note-inline'>(即喜人心五首)</span>　具六根之曲<span class='note-inline'>(即風流體五首)</span><br/>　　聞正法之曲<span class='note-inline'>(即忽都自五首)</span>　勝如意之曲<span class='note-inline'>(即倘古歹五首)</span><br/>　　弘究竟之曲<span class='note-inline'>(即鴛鴦煞尾五首)</span>　厭業道之曲<span class='note-inline'>(即賢聖吉二首)</span><br/>　　遣違順之曲<span class='note-inline'>(即快活年一首)</span>　成聖道之曲<span class='note-inline'>(即乾荷葉二首)</span><br/>　　除二障之曲<span class='note-inline'>(即後庭花二首)</span>　順覺性之曲<span class='note-inline'>(即青歌兒二首)</span><br/>　　斷解礙之曲<span class='note-inline'>(即迎仙客二首)</span>　入無為之曲<span class='note-inline'>(即快活三二首)</span><br/>　　真淨明之曲<span class='note-inline'>(即四邊靜二首)</span>　徹靈通之曲<span class='note-inline'>(即殿前歡二首)</span><br/>　　信成就之曲<span class='note-inline'>(即賣花聲二首)</span>　唯一心之曲<span class='note-inline'>(即慶宣和一首)</span><br/>　　生善慧之曲<span class='note-inline'>(即胡十八二首)</span>　住法會之曲<span class='note-inline'>(即青山口二首)</span><br/>　　去妄執之曲<span class='note-inline'>(即甘草子二首)</span>　顯真際之曲<span class='note-inline'>(即駐馬[聽-王]二首)</span><br/>　　離幻化之曲<span class='note-inline'>(即落梅風二首)</span>　無所離之曲<span class='note-inline'>(即沉醉東風二首)</span><br/>　　法緣會之曲<span class='note-inline'>(即甜水令二首)</span>　法實相之曲<span class='note-inline'>(即伴讀書二首)</span><br/>　　不染塵之曲<span class='note-inline'>(即笑和尚二首)</span>　直結盡之曲<span class='note-inline'>(即錦鷄啼二首)</span><br/>　　辨惑滯之曲<span class='note-inline'>(即八種嚴世二首)</span>　耀玄鑒之曲<span class='note-inline'>(即攪箏琶二首)</span><br/>　　會同志之曲<span class='note-inline'>(即掛玉鉢二首)</span><span class='corr'>　卷十</span>　作正觀之曲<span class='note-inline'>(即花桒樹五首)</span><br/>　　離過非之曲<span class='note-inline'>(即採茶歌四首)</span>　能詮教之曲<span class='note-inline'>(即兒三首)</span><br/>　　闡如來之曲<span class='note-inline'>(即么三首)</span>　證不退之曲<span class='note-inline'>(即兀出下底里曼五首)</span><br/>　　聚灌頂之曲<span class='note-inline'>(即尓木兒塔哈五首)</span>　傳法偈之曲<span class='note-inline'>(即也都苦巴里迷失五首)</span><br/>　　得安隱之曲<span class='note-inline'>(即納木兒賽罕五首)</span>　見同解之曲<span class='note-inline'>(即木海棠兒六首)</span><br/>　　具多名之曲<span class='note-inline'>(即么六首)</span>　時解脫之曲<span class='note-inline'>(即葛兒打你葉二首)</span><br/>　　尊重行之曲<span class='note-inline'>(即念奴嬌五首)</span>　戒自在之曲<span class='note-inline'>(即春草碧五首)</span><br/>　　治地住之曲<span class='note-inline'>(即模魚子五首)</span>　入圓成之曲<span class='note-inline'>(即鷓鴣天五首)</span><br/>　　不退心之曲<span class='note-inline'>(即西江<span class='corr'>月</span>九首)</span>　善利益之曲<span class='note-inline'>(即萬年歡五首)</span><br/>　　無盡行之曲<span class='note-inline'>(即玉樓春五首)</span>　具靈相之曲<span class='note-inline'>(即蝶戀花十首)</span><br/>　　頓覺悟之曲<span class='note-inline'>(即千秋嵗五首)</span>　具妙德之曲<span class='note-inline'>(即風入松五首)</span><br/>　　歡喜行之曲<span class='note-inline'>(即歸朝歡五首)</span>　善現行之曲<span class='note-inline'>(即謁金門五首)</span><br/><span class='corr'>卷十一</span>　菩薩名稱歌曲<span class='note-inline'>(北)</span><br/>　　弘法門之曲<span class='note-inline'>(即普天樂一首)</span>　闡菩提之曲<span class='note-inline'>(即天仙子十首)</span><br/>　　華嚴海會之曲<span class='note-inline'>(七首)</span>　證圓融之曲<span class='note-inline'>(即清江引三首)</span><br/>　　啟正念之曲<span class='note-inline'>(即節節高五首)</span>　達正慧之曲<span class='note-inline'>(即元和令五首)</span><br/>　　甚勝妙之曲<span class='note-inline'>(即上馬嬌五首)</span>　成就力之曲<span class='note-inline'>(即勝葫蘆五首)</span><br/>　　世希有之曲<span class='note-inline'>(即么五首)</span>　護法界之曲<span class='note-inline'>(即絡絲娘五首)</span><br/>　　現圓通之曲<span class='note-inline'>(即綿打[糸*系]五首)</span>　示真法之曲<span class='note-inline'>(即小桃紅三首)</span><br/>　　說勝行之曲<span class='note-inline'>(即鬼五三首)</span>　離欲染之曲<span class='note-inline'>(即紅繡鞋五首)</span><br/>　　總三藏之曲<span class='note-inline'>(即滿庭芳五首)</span>　去憍慢之曲<span class='note-inline'>(即寨兒令五首)</span><br/>　　化閻浮之曲<span class='note-inline'>(即春閨怨五首)</span>　性融通之曲<span class='note-inline'>(即大德歌五首)</span><br/>　　本覺照之曲<span class='note-inline'>(即側磚兒五首)</span>　具法相之曲<span class='note-inline'>(即竹枝歌五首)</span><br/><span class='corr'>卷十二</span>　　清五濁之曲<span class='note-inline'>(即牧羊關四首)</span>　稱體用之曲<span class='note-inline'>(即川撥棹五首)</span><br/>　　引因行之曲<span class='note-inline'>(即七弟兄五首)</span>　成善趣之曲<span class='note-inline'>(即梅花酒五首)</span><br/>　　悟正見之曲<span class='note-inline'>(即喜江南五首)</span>　利自它之曲<span class='note-inline'>(即齊郎兒三首)</span><br/>　　熟有緣之曲<span class='note-inline'>(即阿姑令三首)</span>　清淨華之曲<span class='note-inline'>(即青玉案三首)</span><br/>　　開祕密之曲<span class='note-inline'>(即朝天子五首)</span>　上知見之曲<span class='note-inline'>(即新水令五首)</span><br/>　　能覺它之曲<span class='note-inline'>(即喬牌兒五首)</span>　戒生定之曲<span class='note-inline'>(即亂捨棄五首)</span><br/>　　斷障礙之曲<span class='note-inline'>(即太平令五首)</span>　摧波旬之曲<span class='note-inline'>(即豆軰黃五首)</span><br/>　　法威德之曲<span class='note-inline'>(即合笙五首)</span>　信本覺之曲<span class='note-inline'>(即調笑令五首)</span><br/>　　冥寂照之曲<span class='note-inline'>(即道合五首)</span>　超無漏之曲<span class='note-inline'>(即禿廝兒五首)</span><br/>　　斷知見之曲<span class='note-inline'>(即鮑子令五首)</span>　示法空之曲<span class='note-inline'>(即聖藥<span class='corr'>王</span>五首)</span><br/>　　成善趣之曲<span class='note-inline'>(即梅花酒五首)</span>　一乘圓之曲<span class='note-inline'>(即餘音<span class='corr'>五</span>首)</span><br/>　　作正觀之曲<span class='note-inline'>(即花桒樹首)</span>　離過非之曲<span class='note-inline'>(即採茶歌四首)</span><br/>　　別自果之曲<span class='note-inline'>(即底里曼三首)</span>　證不退之曲<span class='note-inline'>(即兀出千底里三首)</span><br/>　　聚灌頂之曲<span class='note-inline'>(即尓木兒塔哈三首)</span>　傳法偈之曲<span class='note-inline'>(即也郘苦巴里迷失三首)</span><br/>　　得安隱之曲<span class='note-inline'>(即納木兒賽罕三首)</span>　離言說之曲<span class='note-inline'>(即忽賽尼十首)</span><br/><span class='corr'>卷十三</span>　　善利益之曲<span class='note-inline'>(即萬年歡三首)</span>　善現行之曲<span class='note-inline'>(即謁金門三首)</span><br/>　　具妙德之曲<span class='note-inline'>(即風入松三首)</span>　歡喜行之曲<span class='note-inline'>(即歸朝歡三首)</span><br/>　　無盡行之曲<span class='note-inline'>(即玉樓春三首)</span>　具靈相之曲<span class='note-inline'>(即蝶戀花三首)</span><br/>　　頓覺悟之曲<span class='note-inline'>(即千秋嵗三首)</span>　戒心住之曲<span class='note-inline'>(即滿江紅三首)</span><br/>　　修行住之曲<span class='note-inline'>(即鵲橋仙三首)</span>　灌頂住之曲<span class='note-inline'>(即卜筭子五首)</span><br/>　　願心住之曲<span class='note-inline'>(即南柯子五首)</span>　生貴住之曲<span class='note-inline'>(即如夢令五首)</span><br/>　　降伏心之曲<span class='note-inline'>(即南鄉子五首)</span>　得滅度之曲<span class='note-inline'>(即清平樂五首)</span><br/>　　無所住之曲<span class='note-inline'>(即浣溪沙五首)</span>　如所教之曲<span class='note-inline'>(即醉花陰五首)</span><br/>　　見非相之曲<span class='note-inline'>(即畫堂春五首)</span>　生淨性之曲<span class='note-inline'>(即青門引五首)</span><br/>　尊者名稱歌曲<span class='note-inline'>(北)</span><br/>　　恒所覺之曲<span class='note-inline'>(即粉蝶兒二首)</span>　海潮音之曲<span class='note-inline'>(即醉春風二首)</span><br/>　　無畏施之曲<span class='note-inline'>(即端正好二首)</span>　不退住之曲<span class='note-inline'>(即袞繡毬一首)</span><br/>　　真三昧之曲<span class='note-inline'>(即倘秀才二首)</span>　作正觀之曲<span class='note-inline'>(即花桒樹五首)</span><br/>　　離過非之曲<span class='note-inline'>(即採茶歌四首)</span>　不退心之曲<span class='note-inline'>(即西江月二首)</span><br/>　　入圓成之曲<span class='note-inline'>(即鷓鴣天三首)</span>　無盡行之曲<span class='note-inline'>(即玉樓春三首)</span><br/>　　心相同之曲<span class='note-inline'>(即漁家傲三首)</span>　海潮音之曲<span class='note-inline'>(即醉春風三首)</span><br/><span class='corr'>卷十四</span>　佛名稱歌曲<span class='note-inline'>(南)</span><br/>　　施平等之曲<span class='note-inline'>(即喜梧桐十首)</span>　淨根塵之曲<span class='note-inline'>(即月兒高十首)</span><br/>　　演三乘之曲<span class='note-inline'>(即水紅花十首)</span>　度眾生之曲<span class='note-inline'>(即玉包肚十首)</span><br/>　　超三昧之曲<span class='note-inline'>(即山坡羊十首)</span>　悟實相之曲<span class='note-inline'>(即皂羅袍十首)</span><br/>　　歸三寶之曲<span class='note-inline'>(即駐雲飛十首)</span>　妙吉祥之曲<span class='note-inline'>(即江兒水十首)</span><br/>　　體自然之曲<span class='note-inline'>(即銷金帳十首)</span>　照迷途之曲<span class='note-inline'>(即金索掛梧桐十首)</span><br/>　　朗太虛之曲<span class='note-inline'>(即望吾鄉十首)</span>　建法幢之曲<span class='note-inline'>(即傍粧臺十首)</span><br/>　　履真如之曲<span class='note-inline'>(即解三醒十首)</span>　揚真諦之曲<span class='note-inline'>(即調覺兒序十首)</span><br/>　　斷迷暗之曲<span class='note-inline'>(即鎖南枝十首)</span>　濟沉迷之曲<span class='note-inline'>(即玉嬌枝七首)</span><br/>　　壞染著之曲<span class='note-inline'>(即西河柳六首)</span><span class='corr'>　卷十五</span>　覺圓妙之曲<span class='note-inline'>(即八聲甘州十三首)</span><br/>　　是名心之曲<span class='note-inline'>(即玉漏遲十首)</span>　如是觀之曲<span class='note-inline'>(即賞中花十首)</span><br/>　　斷輪廻之曲<span class='note-inline'>(即紅芍藥十首)</span>　無往來之曲<span class='note-inline'>(即撲燈蛾十首)</span><br/>　　心光回之曲<span class='note-inline'>(即真珠馬一首)</span>　漸增進之曲<span class='note-inline'>(即步步嬌一首)</span><br/>　　無所離之曲<span class='note-inline'>(即沉醉東風一首)</span>　住靜慮之曲<span class='note-inline'>(即忒忒令一首)</span><br/>　　清淨慧之曲<span class='note-inline'>(即好姐姐一首)</span>　依禪定之曲<span class='note-inline'>(即桃紅菊一首)</span><br/>　　勤修習之曲<span class='note-inline'>(即園林好一首)</span>　稱體用之曲<span class='note-inline'>(即川撥棹一首)</span><br/>　　照清淨之曲<span class='note-inline'>(即錦衣香一首)</span>　大安隱之曲<span class='note-inline'>(即漿水令一首)</span><br/>　　覺所了之曲<span class='note-inline'>(即餘音一首)</span>　妙安住之曲<span class='note-inline'>(即沁園春五首)</span><br/>　　成就意之曲<span class='note-inline'>(即好事近五首)</span>　頓覺悟之曲<span class='note-inline'>(即千秋歲五首)</span><br/>　　不退住之曲<span class='note-inline'>(即袞綉毬五首)</span>　離欲染之曲<span class='note-inline'>(即紅綉鞋五首)</span><br/>　　正心住之曲<span class='note-inline'>(即餘音五首)</span>　普方聞之曲<span class='note-inline'>(即菊花新二首)</span><br/>　　成就意之曲<span class='note-inline'>(即好事近二首)</span>　妙樂天之曲<span class='note-inline'>(即錦綉道二首)</span><br/>　　弘法門之曲<span class='note-inline'>(即普天樂二首)</span>　恱解脫之曲<span class='note-inline'>(即古輪覺二首)</span><br/>　　妙圓真之曲<span class='note-inline'>(即餘音二首)</span>　滿心意之曲<span class='note-inline'>(即一剪梅二首)</span><br/>　　增福智之曲<span class='note-inline'>(即白練序四首)</span>　布法雲之曲<span class='note-inline'>(即醉太平四首)</span><br/>　　定法慧之曲<span class='note-inline'>(即餘音二首)</span>　普見善之曲<span class='note-inline'>(即望海潮二首)</span><br/>　　法界淨之曲<span class='note-inline'>(即餘音二首)</span>　益智慧之曲<span class='note-inline'>(即攤破鴈過聲六首)</span><br/>　　廣法界之曲<span class='note-inline'>(即月中花四首)</span>　入緣覺之曲<span class='note-inline'>(即山歌八首)</span><br/>　　法最勝之曲<span class='note-inline'>(即采鳳吟一首)</span>　具足意之曲<span class='note-inline'>(即柳梢青一首)</span><br/>　　清淨華之曲<span class='note-inline'>(即青玉案一首)</span>　頓覺悟之曲<span class='note-inline'>(即千秋歲一首)</span><br/>　　解脫慧之曲<span class='note-inline'>(即齊天樂一首)</span>　普娛樂之曲<span class='note-inline'>(即聲聲喜一首)</span><br/>　　普恱懌之曲<span class='note-inline'>(即天下樂一首)</span><br/><span class='corr'>卷十六</span>　如來名稱歌曲<span class='note-inline'>(南)</span><br/>　　等覺性之曲<span class='note-inline'>(即絳都春二首)</span>　長功德之曲<span class='note-inline'>(即出隊子二首)</span><br/>　　安禪恱之曲<span class='note-inline'>(即鬧樊樓二首)</span>　具六種之曲<span class='note-inline'>(即滴滴金二首)</span><br/>　　增上慧之曲<span class='note-inline'>(即畫眉序二首)</span>　住究竟之曲<span class='note-inline'>(即啄木兒二首)</span><br/>　　具性相之曲<span class='note-inline'>(即三段子二首)</span>　啟正見之曲<span class='note-inline'>(即雙聲疊韻二首)</span><br/>　　恭敬禮之曲<span class='note-inline'>(即下小樓二首)</span>　除心垢之曲<span class='note-inline'>(即耍鮑老二首)</span><br/>　　如華嚴之曲<span class='note-inline'>(即桂妙香四首)</span>　隨感通之曲<span class='note-inline'>(即四塊金二首)</span><br/>　　懷威德之曲<span class='note-inline'>(即四般宜十首)</span>　增上慧之曲<span class='note-inline'>(即畫眉序四首)</span><br/>　　滅煩惱之曲<span class='note-inline'>(即公神伎兒四首)</span>　安禪恱之曲<span class='note-inline'>(即鬧樊樓二首)</span><br/>　　廣無礙之曲<span class='note-inline'>(即香風俏臉兒三首)</span>　總僧祇之曲<span class='note-inline'>(即字字錦七首)</span><br/>　　最妙辯之曲<span class='note-inline'>(即滿園春五首)</span>　作妙德之曲<span class='note-inline'>(即一封書二首)</span><br/>　　觀圓明之曲<span class='note-inline'>(即一江風四首)</span>　勸修行之曲<span class='note-inline'>(即秋江送四首)</span><br/>　　分別惑之曲<span class='note-inline'>(即風雲會四朝原四首)</span>　調伏心之曲<span class='note-inline'>(即風淘沙五首)</span><br/>　　救迷情之曲<span class='note-inline'>(即一撮棹五首)</span>　意無違之曲<span class='note-inline'>(即餘音五首)</span><br/><span class='corr'>卷十七</span>　　無罣礙之曲<span class='note-inline'>(即伊州三臺令五首)</span>　開密藏之曲<span class='note-inline'>(即鶯啼序五首)</span><br/>　　信深悟之曲<span class='note-inline'>(即黃鶯兒六首)</span>　斷循環之曲<span class='note-inline'>(即集賢賔五首)</span><br/>　　寂滅海之曲<span class='note-inline'>(即鬪雙鷄五首)</span>　等差別之曲<span class='note-inline'>(即簇玉林五首)</span><br/>　　清慧目之曲<span class='note-inline'>(即琥珀猫兒五首)</span>　耀心鏡之曲<span class='note-inline'>(即餘音五首)</span><br/>　　領圓悟之曲<span class='note-inline'>(即下山虎十首)</span>　入妙趣之曲<span class='note-inline'>(即綉停針二首)</span><br/>　　伏塵勞之曲<span class='note-inline'>(即祝英臺二首)</span>　覺極圓之曲<span class='note-inline'>(即望哥兒二首)</span><br/>　　空所空之曲<span class='note-inline'>(即鬪寶蟾二首)</span>　仰慈力之曲<span class='note-inline'>(即山馬客二首)</span><br/>　　勝妙圓之曲<span class='note-inline'>(即憶多嬌二首)</span>　垂範教之曲<span class='note-inline'>(即江神子二首)</span><br/>　　淨毘尼之曲<span class='note-inline'>(即尾聲二首)</span>　得正悟之曲<span class='note-inline'>(即嬌鶯兒二首)</span><br/>　　發大願之曲<span class='note-inline'>(即鏵鍬兒二首)</span>　大饒益之曲<span class='note-inline'>(即馬鞍兒二首)</span><br/>　　得開悟之曲<span class='note-inline'>(即告鴈兒六首)</span>　覺圓妙之曲<span class='note-inline'>(即八聲甘州四首)</span><br/>　　入緣覺之曲<span class='note-inline'>(即山歌八首)</span>　法最勝之曲<span class='note-inline'>(即采鳳吟一首)</span><br/>　　具足意之曲<span class='note-inline'>(即柳梢青一首)</span>　清淨華之曲<span class='note-inline'>(即青玉案一首)</span><br/>　　頓覺悟之曲<span class='note-inline'>(即千秋歲一首)</span>　解脫慧之曲<span class='note-inline'>(即齊天樂一首)</span><br/>　　普娛樂之曲<span class='note-inline'>(即聲聲喜一首)</span>　善恱懌之曲<span class='note-inline'>(即天下樂一首)</span><br/><span class='corr'>卷十八</span>　菩薩名稱歌曲<span class='note-inline'>(南)</span><br/>　　顯真際之曲<span class='note-inline'>(即駐馬聽十首)</span>　徹因果之曲<span class='note-inline'>(即疊字錦十首)</span><br/>　　齊聖凡之曲<span class='note-inline'>(即晝錦堂十首)</span>　發大願之曲<span class='note-inline'>(即鏵鍬兒三首)</span><br/>　　除欲漏之曲<span class='note-inline'>(即栁搖金八首)</span>　光通達之曲<span class='note-inline'>(即疊字巖羊二首)</span><br/>　　依精明之曲<span class='note-inline'>(即燈月交輝四首)</span>　入圓明之曲<span class='note-inline'>(即羅江怨四首)</span><br/>　　照五蘊之曲<span class='note-inline'>(即掛真兒二首)</span>　究竟覺之曲<span class='note-inline'>(即香徧滿二首)</span><br/>　　一法性之曲<span class='note-inline'>(即懶畫眉二首)</span>　照迷途之曲<span class='note-inline'>(即金索掛梧桐二首)</span><br/>　　無所住之曲<span class='note-inline'>(即浣溪沙二首)</span>　辯真實之曲<span class='note-inline'>(即刘潑帽二首)</span><br/>　　淨覺心之曲<span class='note-inline'>(即秋夜月二首)</span>　取靜行之曲<span class='note-inline'>(即東甌令二首)</span><br/>　　靜慧生之曲<span class='note-inline'>(即金錢花二首)</span>　止定寂之曲<span class='note-inline'>(即餘音二首)</span><br/>　　大增益之曲<span class='note-inline'>(即絮婆婆四首)</span>　正思惟之曲<span class='note-inline'>(即兩頭蠻四首)</span><br/>　　悉能知之曲<span class='note-inline'>(即傚南枝四首)</span>　入緣覺之曲<span class='note-inline'>(即山歌八首)</span><br/>　尊者名稱歌曲<span class='note-inline'>(南)</span><br/>　　心光回之曲<span class='note-inline'>(即真珠馬二首)</span>　漸增進之曲<span class='note-inline'>(即步步嬌二首)</span><br/>　　無所離之曲<span class='note-inline'>(即沉醉東風二首)</span>　住靜慮之曲<span class='note-inline'>(即忒忒令二首)</span><br/>　　清淨慧之曲<span class='note-inline'>(即好姐姐二首)</span>　依禪定之曲<span class='note-inline'>(即桃紅菊二首)</span><br/>　　勤修習之曲<span class='note-inline'>(即園林好二首)</span>　稱體用之曲<span class='note-inline'>(即川撥棹二首)</span><br/>　　照清淨之曲<span class='note-inline'>(即錦衣香二首)</span>　大安隱之曲<span class='note-inline'>(即漿水令二首)</span><br/>　　覺所了之曲<span class='note-inline'>(即餘音二首)</span>　不住相之曲<span class='note-inline'>(即祝英臺序八首)</span><br/>　　入緣覺之曲<span class='note-inline'>(即山歌十二首)</span><br/><span class='corr'>卷十九至二十八</span>　　普法界之曲<span class='note-inline'>(即四季蓮華樂五十八篇二百三十二首)</span><span class='corr'>　　卷二十九至四十五</span>　弘利益之曲<span class='note-inline'>(即頻伽音又名呌街聲二百九十九篇一千七百九十四首)</span><br/>　　廣善緣之曲<span class='note-inline'>(即後庭花又名雨天花八首)</span>　利一切之曲<span class='note-inline'>(即青歌兒八首)</span><br/>　　普塵剎之曲<span class='note-inline'>(即調覺兒序八首)</span>　朗混融之曲<span class='note-inline'>(即尾聲八首)</span><br/><span class='corr'>卷四十六</span>　五供養<br/>　懺悔<br/>　興善滅惡懺悔<br/>　大明神呪回向<br/>　五供養<br/>　發願偈<br/>　十二因緣呪<br/>　吉祥贊</p>
<p>諸佛世尊如來菩薩尊者名稱歌曲目錄。</p>
</div>
<div class='div-other'><a id='mulu4' /><p>發四無量心。</p>

<ul class="">
<li>願諸眾生常住安樂具安樂因</li>

<li>願諸眾生遠離苦惱及苦惱因</li>

<li>願諸眾生不相捨離無苦安樂</li>

<li>願諸眾生悉捨人我冤親平等</li>
</ul><p>南無歸依金剛上師。</p>

<ul class="">
<li>歸依佛</li>

<li>歸依法</li>

<li>歸依僧</li>
</ul><p>我今發心。不為自求。人天福報。聲聞緣覺。乃至權乘諸位菩薩。唯依最上乘發菩提心。願與法界眾生。一時同得阿耨多羅三藐三菩提心。我今大發正覺心。誓願歸依三寶。修行善功。普施平等心。願法界眾生皆發菩提心。同歸於善道。咸得如來無上等正覺。是故稱讚諸佛。</p>

<ul class="">
<li>南無歸依十方盡虛空界一切諸佛</li>

<li>南無歸依十方盡虛空界一切尊法</li>

<li>南無歸依十方盡虛空界一切神聖僧</li>
</ul></div>
<p class='juan'><a id='mulu5' />諸佛世尊如來菩薩尊者名稱歌曲卷第一</p>
<div class='div-other'><a id='mulu6' />
<div class='div-other'><a id='mulu7' />
<p class='h2'>華嚴海會之曲<span class='corr'><span class='note-inline'>(四十一首)</span></span></p><p style="text-indent:0em" class="lg-abnormal"><div class='lg-row'>至心頂禮。釋迦牟尼佛。南無須彌光明佛。南無法光佛。功德輪佛。南無華香佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。普光明佛。南無法施莊嚴佛。南無大明佛。清淨身佛。南無栴檀佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大瑠璃佛。南無法峯雲幢佛。南無寶山佛。無盡光佛。南無功德佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。善華王佛。南無虛空光明佛。南無普賢佛。無量聲佛。南無歡喜佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。法光明佛。南無摩訶提闍佛。南無大幢佛。如意光佛。南無無量佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大然燈佛。南無光明莊嚴佛。南無普明佛。盧舍那佛。南無須彌佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大光明佛。南無毘羅那王佛。南無普光佛。無礙輪佛。南無多寶佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。淨嚴身佛。南無雲王光明佛。南無慧燈佛。清淨根佛。南無師子佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大莊嚴佛。南無阿難陀聲佛。南無妙聲佛。普照觀佛。南無金光佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大修行佛。南無虛空莊嚴佛。南無寶光佛。無勝香佛。南無無畏佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大精進佛。南無菩提光明佛。南無寶幢佛。歡喜王佛。南無華光佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。大牟尼佛。南無無邊光明佛。南無法王佛。師子聲佛。南無然燈佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。妙莊嚴佛。南無摩訶羅他佛。南無妙香佛。無垢勝佛。南無光輪佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮喜莊嚴佛。南無提婆羅多佛。南無大稱佛。成就光佛。南無天華佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。妙光明佛。南無修盧遮那佛。南無淨王佛。無礙稱佛。南無龍天佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。普然燈佛。南無無上光明佛。南無淨聲佛。師子幢佛。南無名稱佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。智光明佛。南無然燈勝王佛。南無大通佛。自在光佛。南無堅固佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。寶莊嚴佛。南無普香光明佛。南無梵聲佛。無垢光佛。南無明闇佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。普華光佛。南無修樓毘香佛。南無淨天佛。成就堅佛。南無無垢佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>東方眾佛。堅王華佛。南無光明莊嚴佛。南無阿閦佛。一切諸佛。不可思議佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>南方眾佛。師子聲佛。南無住持疾行佛。南無威王佛。莊嚴王佛。南無聲稱佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>西方眾佛。無量壽佛。南無香手奮迅佛。南無寶山佛。香積王佛。南無光王佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>北方眾佛。金色王佛。南無智日普照佛。南無自在佛。金上威佛。南無栴檀佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。無量諸佛。南無光華敷身佛。南無慈行佛。自在幢佛。具足功德佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。最上諸佛。南無寶山莊嚴佛。南無燈明佛。無量光佛。一切成就佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。善世諸佛。南無波頭摩王佛。南無娑羅佛。驚怖幢佛。普盖光明佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。金色華佛。南無無邊精進佛。南無賢身佛。蓮華名佛。一切善行佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。妙勝諸佛。南無無邊威德佛。南無日光佛。恒河沙佛。無量功德佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。妙光明佛。南無總持得名佛。南無月華佛。世淨光佛。一切種照佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。無垢光佛。南無平等思惟佛。南無無量佛。妙樂尼佛。不動寂靜佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。金剛堅佛。南無寶聚光明佛。阿樓那勝佛。放光明佛。善住調智佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。平等行佛。南無清淨光明佛。然燈堅固佛。快莊嚴佛。日月無垢佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。解脫幢佛。南無甘露清淨佛。樂心教聲佛。寶住持佛。供養華光佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。法勝王佛。南無樹王豐長佛。南無淨光佛。慈力王佛。南無龍天佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。無憂懷佛。南無雲王光明佛。南無海豐佛。毘舍浮佛。南無觀方佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。作諸方佛。南無波羅羅堅佛。南無慧燈佛。如淨王佛。南無堅才佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。寶燈王佛。南無毘羅闍光佛。南無大光佛。功德成佛。南無華須佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。火光明佛。南無羅多那光佛。南無滿賢佛。然寶燈佛。南無常鏡佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。梵光明佛。南無虛空平等佛。南無法明佛。無垢幢佛。南無天智佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。智香勝佛。南無盧遮那稱佛。南無勝光佛。功德華佛。南無龍月佛。</div>
</p><p class="head3">又</p>
<p style="text-indent:0em" class="lg-abnormal"><div class='lg-row'>至心頂禮。放光明佛。南無法財聲王佛。南無海香佛。甘露光佛。南無香山佛。</div>
</p></div>
<p class='juan'>諸佛世尊如來菩薩尊者名稱歌曲卷第一</p></div>
</div><!-- end of div[@id='body'] -->
</body></html>