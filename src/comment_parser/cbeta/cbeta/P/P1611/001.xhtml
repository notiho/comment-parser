<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>諸佛世尊如來菩薩尊者神僧名經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'><a id='mulu1' />
<p class='h1'>諸佛世尊如來菩薩尊者神僧名經序</p><p>諸佛世尊如來菩薩尊者神僧弘發誓願濟度群生凡發善心稱讚諸佛世尊如來菩薩尊者神僧名號者即得種種善報輕薄侮慢不敬不信者即得種種惡報善惡之機若影之隨形響之應聲不爽錙銖所謂為善者忠於君上孝於父母敬天地奉祖宗尊三寶敬神明遵王法謹言行愛惜物命廣行陰隲如是則生享富貴歿升天堂受諸快樂所謂為惡者不忠於君不孝於親不敬天地不奉祖宗不尊三寶不敬神明不遵王法不謹言行殘害物命不積陰隲如是則生遭重譴死墮地獄受諸苦報嘗觀諸佛世尊如來菩薩尊者神僧千經萬典開導誘掖作無量方便勸人為善幽明果報明有徵應間取佛經所載諸佛世尊如來菩薩尊者神僧名號編成歌曲歡喜讚諷功德弘深因以鋟梓流通廣傳俾善男子善女人潔淨一心至誠頂禮依腔奉誦共成勝因其有至誠事佛不解依腔讚諷者只依此編頂禮念誦俱感人天證果佛祖鑒臨生則衣食豐足壽年延永罪業消釋死則不墮九幽脫離諸苦延及先世皆得超度凡有所求吉祥如意此無它盖由人心一念之善昭著感格故其效驗之大有如此者凡人平居終日不事檢束放泆侈肆惡言穢語淫辭邪曲觸汙天地褻慢神明皆足以招致罪戾苟能改悔洗心滌慮將此讚揚念念不忘即得消灾滅罪增長福德有不可量於戲善惡之報皆由己作故曰為善福隨為惡禍追又曰修一念善遠階覺道起一念惡長淪苦海又曰欲知前世因今生受者是欲知後世因令生作者是此皆勸人為善去惡誠金玉之格言也雖然世之能勸人為善者徃徃皆獲福應況人之躬行於善終始不懈則獲福其可量哉昔竇禹鈞修德行善累積陰隲其後名掛天曹克臻壽考子孫榮顯流慶無窮陳寔居鄉平心率物化盜為善由是一邑蒙化無復盜竊其後壽祉繁夥子孫榮貴並著高名福澤綿永延及後世若此者昭著簡冊不可殫舉今畧述此以冠于編首普勸善緣使人人同歸於善以造夫佛地以登夫仁壽之域以樂夫太平之治其懋之哉其敬之哉。</p>
<p>永樂十五年四月十七日</p>
<p>世尊啟大慈悲弘大誓願濟度歷劫生死沉淪俾皆成佛道教臣以忠教子以孝教兄以友教弟以恭教朋友以信教夫婦以順教敬神明教重三寶所以維持世教陰翊皇度其言曰聖人之為教也勸臣以忠勸子以孝勸國以治勸家以和弘善示天堂之樂懲非顯地獄之苦立忠立孝所以揚名於後代行逆行乖所以受報於來世盡忠立孝濟國治家開生天淨路成第一福田讒間君臣誣毀善良所造罪業無量無邊五逆不孝順天地容不得王法鎮乾坤犯了休不得貪著世樂不信三寶其後命終墮餓鬼中怨黷天地呵責鬼神貶斥聖賢如是罪業無量無邊毀謗如來壞正法輪於諸菩薩訾辱傷害不久當墮三惡道中昔信相菩薩問佛言今有受罪眾生為諸獄卒剉碓斬身斬訖巧風吹活而復斬之何罪所致佛言以前世不信三尊不忠君王不孝父母殺生害命故獲斯罪昔有人見道邊一死人鬼神以杖鞭之行人言此人<span class='corr'>已</span>死何故鞭之鬼神言此人在生之日不忠君王不孝父母不敬三寶不友兄弟不信朋友不誠夫婦死受諸痛苦又見一死人天人來下散花屍上以手摩挲之問云觀君似是天人何故以手摩挲死屍答云此人在生之日忠以事君孝事父母敬奉三寶友于兄弟信于朋友義于夫婦故今得生天堂受諸快樂凡此者不可盡數姑畧舉其槩耳世尊愍念眾生作種種方便超脫苦趣無非欲人盡忠盡孝人不忠孝能改為忠孝即是忠孝若執迷不改必遭刑戮今王法所誅皆不忠不孝之人兇暴無頼非化所遷即佛所謂有罪不得不殺有惡不得不刑殺可殺刑可刑所以滌拔惡類扶植善良顯揚三寶永隆佛教廣利一切夫善惡兩塗為善則吉為惡則凶其言曰善惡有先後禍福有遲速為善生天為惡入淵作善得福為惡受殃大善積而灾消眾惡盈而福滅行善感樂如影隨形作惡招苦猶聲發響莫輕小善以為無福小善不種無以成聖莫輕小惡以為無罪小惡所積足以滅身善心初發上天之寶殿先成惡念纔萌下地之火城<span class='corr'>已</span>具發善心者於福有基行善事者於福有報發惡心者於罪有基行惡事者於罪有報福在積善禍在積惡善惡路分禍福可覩隨行種殃福自獲善惡報善惡報應如指諸掌善惡二輪未嘗蹔歇果報連環初無休息善惡相翻罪福皎然所以惡名俯墜善譽清昇發善言者於福有因發惡言者於罪有因語善則人天勝趣述惡則三途劇報行善之人如春園之草不見其長日有所增行惡之人如磨刀之石不見其損日有所虧天網恢恢報應甚速心念善法受報亦善心念惡法受報亦惡心動有逆順故善惡之情生焉善惡之情<span class='corr'>已</span>發故禍福之應至焉情之有淺深報之有輕重好生之心善好殺之心惡善惡之感可不慎乎常應親善人遠離於惡友以近善人故能舍諸惡業生殺有因果善惡有報應行惡得樂為惡未熟至其惡熟自見受苦修善遇苦為善未熟至其善熟自見受樂何者為福惟行善道凡修萬福皆助菩提善人行善獲福益壽善若不修則人道絕萬德種善菩提資粮宿造諸善緣百劫而不朽崇善建福樹果修因善著則跡彰跡彰則譽集修少善行受福無量卑聽善言不墮三惡片行之善永為身資一念之福終為神用一善染心萬劫不朽心中念善福祿自隨心中念惡罪苦自追愚人樂惡至死不休為惡雖少後苦無邊如毒在身終為重患若行邪道身壞命終墮於惡趣罪積而天殃自至罪成則地獄斯罰罪貫若滿天必戮之惡口之罪墮三惡道心為毒主口為禍器因事成灾沿流惡道惡口而兩舌好說它人過如是不善人無惡而不造毒害雖甚惡惟能殺一身妄語惡業者百千身被壞惡口如毒箭著物則破傷地獄開門待投之以鑊湯若以惡口令他闘亂則是兩舌得罪最深起一念惡獲無量罪惡顯於事業獲罪於幽冥惡人行惡命短苦長為惡於明顯者人得而誅之為惡於幽暗者鬼得而誅之人心惡天不錯昔有人好生濟物不欺方寸稟性方正篤志履道專心為善生享福壽康寧死即為神蔭及子孫長遠富貴昔有人殺生害命損人利<span class='corr'>己</span>兇暴邪淫奸盜詐偽妄言綺語專心為惡死入無間地獄受諸苦報永不出世累及九玄七祖及于後世子孫俱墮惡業似此者不可勝計姑以二事為徵大覺興慈悲之念愍此惡趣終於迷墮發大哀憐作善巧方便令為惡者洗心懺悔歸向善道即得從前所作過惡悉皆消滅一切冤對悉皆脫離如王法赦過宥罪嘉與維新夫為善必當廣行陰隲不可暴戾兇虐陰隲者善之源也暴戾者惡之根也故為善者為君子必享福祿為惡者為小人必招禍殃人生在世必當為善不可為惡萌一善念<span class='corr'>已</span>有司善之神為著[舟-(白-日)]錄使之身享富貴年躋上壽子孫昌盛家門清吉諸灾消滅延及祖先皆得超升舉一惡念<span class='corr'>已</span>有司過之神為書黑籍使之身遭困阨年復不永子孫衰微門戶零替諸灾畢至累及祖先皆復墮落昔有人好行陰隲為人除害陰德陽報德勝不祥仁除百禍上天眷之使富貴壽考有好行善政興利除害德及民物著名天府白日升天有為善濟物獲明珠之報有好行陰隲治獄平恕理直冤枉不使受誣後至子孫通顯累世榮盛有仁愛拯物見雀被困懷而飼之後獲玉環之報有為將忠於為國不妄殺人功名盖世其後累世寵貴有損資濟貧舉未能葬者位至顯官享有封爵有濟活物命及第登朝歷官顯要者有拾遺不收舉以還人陰德及物位至拜封者有賑荒䘏患全活生民者歷仕通顯子孫蕃盛若此者眾難以盡數聊舉其畧是故諸佛世尊如來菩薩尊者神僧勸人為善廣修陰隲於五濁惡世化導種種眾生俾咸躋善塗以登覺道誓願弘深愍念三界濟度迷誤若人所積殺生害命之罪稱念諸佛世尊如來菩薩尊者神僧名號即得此罪消釋永絕殺害之報若人纏繞貪嗔癡恚稱念諸佛世尊如來菩薩尊者神僧名號即得遠離貪嗔癡恚之業若人素造奸盜詐偽及種種罪業者稱念諸佛世尊如來菩薩尊者神僧名號即令諸造種種罪業咸得解脫若人起種種惡念欲回心向善稱念諸佛世尊如來菩薩尊者神僧名號懺悔前愆即得種種惡念消除善根不滅若有人渡江泛海或遇惡風巨浪魚龍諸怪怖畏驚恐稱念諸佛世尊如來菩薩尊者神僧名號即得風波頓息魚龍諸怪悉皆伏藏若人登山度嶺或逢猛虎毒蛇及諸惡獸蠥蟲為害者稱念諸佛世尊如來菩薩尊者神僧名號即得猛虎毒蛇惡獸蠥蟲悉皆退避若人猝遇刀兵寇盜欲加殺害稱念諸佛世尊如來菩薩尊者神僧名號即得刀兵寇盜悉皆解散不復為害若人身罹刑獄桎繫枷鎻稱念諸佛世尊如來菩薩尊者神僧名號即得身出囚獄枷鎻脫離若人沾患疾病沉綿痼㿃服藥無效稱念諸佛世尊如來菩薩尊者神僧名號即得疾病安痊平復如舊若人見乏子息稱念諸佛世尊如來菩薩尊者神僧名號即得產生貴子紹繼宗嗣若人見世貧窮殘疾醜陋得人憎惡稱念諸佛世尊如來菩薩尊者神僧名號身沒之後即得託生富貴之家體貌羙好得人憐愛若女人稱念諸佛世尊如來菩薩尊者神僧名號身沒之後即得託生為男子身若人所作種種惡因當受諸種種果報稱念諸佛世尊如來菩薩尊者神僧名號即得種種果報悉皆消除不墮三途六道受地獄種種諸苦報諸佛世尊如來菩薩尊者神僧行深願重愍濟眾生誠能發心向善廣布陰隲至心頂禮無不立應自然遠離諸罪自然得歡喜心自然成最上福田自然得成佛道佛法大無量稱名多福德為善與為惡一切惟心造為善若登山步步上高頂為惡如入壑步步下深淵又如種[瓜-、]果善惡分甜苦種甜還得甜種苦受苦報報應如影響自然無爭差一毫善念萌神明咸擁護一毫惡念興鬼神陰斬勘世人廣善念惡意甚勿萌念念佛音聲永證上乘果十方佛如來一切諸菩薩為語諸眾生廣發慈悲念諸惡切莫作諸善必奉行稱念佛如來有緣登覺道。</p>
</div>
<p class='juan'><a id='mulu2' />諸佛世尊如來菩薩尊者神僧名經卷第一</p>
<div class='div-other'><a id='mulu3' /><p>發四無量心。</p>

<ul class="">
<li>願諸眾生常住安樂具安樂因</li>

<li>願諸眾生遠離苦惱及苦惱因</li>

<li>願諸眾生不相捨離無苦安樂</li>

<li>願諸眾生悉捨人我冤親平等</li>
</ul><p>南無皈依金剛上師。</p>

<ul class="">
<li>皈依佛</li>

<li>皈依法</li>

<li>皈依僧</li>
</ul><p>我今發心不為自求人天福報聲聞緣覺乃至權乘諸位菩薩唯依最上乘發菩提心願與法界眾生一時同得阿耨多羅三藐三菩提心我今大發正覺心誓願皈依三寶修行善功普施平等心願法界眾生皆發菩提心同歸於善道咸得如來無上等正覺是故稱讚諸佛。</p>

<ul class="">
<li>南無皈依十方盡虛空界一切諸佛</li>

<li>南無皈依十方盡虛空界一切尊法</li>

<li>南無皈依十方盡虛空界一切神聖僧</li>
</ul></div>
<div class='div-other'><a id='mulu4' />
<div class='div-other'><a id='mulu5' /><p>南無釋迦牟尼佛南無須彌光明佛南無法光佛南無功德輪佛南無華香佛南無普光明佛南無法施莊嚴佛南無大明佛南無清淨身佛南無旃檀佛南無大琉璃佛南無法峯雲幢佛南無寶山佛南無無盡光佛南無功德佛南無善華王佛南無虛空光明佛南無普賢佛南無無量聲佛南無歡喜佛南無寶光明佛南無須彌旃檀佛南無寶輪佛南無清淨聲佛南無多智佛南無法光明佛南無摩訶提闍佛南無大幢佛南無如意光佛南無無量佛南無大然燈佛南無光明莊嚴佛南無普明佛南無盧舍那佛南無須彌佛南無大光明佛南無毗羅那王佛南無普光佛南無無礙輪佛南無多寶佛南無淨嚴身佛南無雲王光明佛南無慧燈佛南無清淨根佛南無師子佛南無大莊嚴佛南無阿難陀聲佛南無妙聲佛南無普照觀佛南無金光佛南無大修行佛南無虛空莊嚴佛南無寶光佛南無無勝香佛南無無畏佛南無大精進佛南無菩提光明佛南無寶幢佛南無歡喜王佛南無華光佛南無大牟尼佛南無無邊光明佛南無法王佛南無師子聲佛南無然燈佛南無妙莊嚴佛南無摩訶羅他佛南無妙香佛南無無垢勝佛南無光輪佛南無喜莊嚴佛南無提婆羅多佛南無大稱佛南無成就光佛南無天華佛南無妙光明佛南無修盧遮那佛南無淨王佛南無無礙稱佛南無龍天佛南無普然燈佛南無無上光明佛南無淨聲佛南無師子幢佛南無名稱佛南無智光明佛南無然燈勝王佛南無大通佛南無自在光佛南無堅固佛南無寶莊嚴佛南無普香光明佛南無梵聲佛南無無垢光佛南無明闇佛南無普華光佛南無修樓毗香佛南無淨天佛南無成就堅佛南無無垢佛南無東方眾佛南無堅王華佛南無光明莊嚴佛南無阿閦佛南無不可思議佛南無南方眾佛南無師子聲佛南無住持疾行佛南無威王佛南無莊嚴王佛南無聲稱佛南無西方眾佛南無無量壽佛南無香手奮迅佛南無寶山佛南無香積王佛南無光王佛南無北方眾佛南無金色王佛南無智日普照佛南無自在佛南無金上威佛南無旃檀佛南無無量佛南無光華敷身佛南無慈行佛南無自在幢佛南無具足功德佛南無最上佛南無寶山莊嚴佛南無燈明佛南無無量光佛南無一切成就佛南無善世佛南無波頭摩王佛南無娑羅佛南無驚怖幢佛南無普盖光明佛南無金色華佛南無無邊精進佛南無賢身佛南無蓮華名佛南無一切善行佛南無妙勝佛南無無邊威德佛南無日光佛南無恒河沙佛南無無量功德佛南無妙光明佛南無緫持得名佛南無月華佛南無世淨光佛南無一切種照佛南無無垢光佛南無平等思惟佛南無妙樂尼佛南無不動寂靜佛南無金剛堅佛南無寶聚光明佛南無阿樓那勝佛南無放光明佛南無善住調智佛南無平等行佛南無清淨光明佛南無然燈堅固佛南無快莊嚴佛南無日月無垢佛南無解脫幢佛南無甘露清淨佛南無樂心教聲佛南無寶住持佛南無供養華光佛南無法勝王佛南無樹王豐長佛南無淨光佛南無慈力王佛南無龍天佛南無無憂懷佛南無雲王光明佛南無海豐佛南無毗舍浮佛南無觀方佛南無作諸方佛南無波羅羅堅佛南無慧燈佛南無如淨王佛南無堅才佛南無寶燈王佛南無毗羅闍光佛南無大光佛南無功德成佛南無華須佛南無火光明佛南無羅多那光佛南無滿賢佛南無然寶燈佛南無常鏡佛南無梵光明佛南無虛空平等佛南無法明佛南無無垢幢佛南無天智佛南無智香勝佛南無盧遮那稱佛南無勝光佛南無功德華佛南無龍月佛南無放光明佛南無法財聲王佛南無海香佛南無甘露光佛南無香山佛南無諸摩尊無盡受光佛南無眾勝解脫佛南無無染佛南無普現佛南無色光佛南無智慧佛南無毗迦摩佛南無不害法王佛南無無量自在佛南無清淨佛南無善住佛南無善香佛南無不住佛南無槃頭華佛南無無盡智藏佛南無法慧增長佛南無華智佛南無妙勝佛南無日燈佛南無普照佛南無闍耶天佛南無二寶法燈佛南無善勢自在佛南無無滯佛南無大聖佛南無法華佛南無妙色佛南無毗舍浮佛南無不動尼陀佛南無智日普照佛南無調勝佛南無廣救佛南無勝賢佛南無淨上佛南無諸方天佛南無成就光明佛南無賢智不動佛南無華勝佛南無普護佛南無吉沙佛南無住智佛南無那伽天佛南無功德莊嚴佛南無成就智德佛南無龍步佛南無勝意佛南無梵天佛南無普行佛南無菩提光佛南無最勝香王佛南無一切作樂佛南無光焰佛南無不動佛南無梵光佛南無法像佛南無金光明佛南無無量翼從佛南無寶勝功德佛南無無住佛南無最上佛南無善明佛南無廣照佛南無光明王佛南無無量慧稱佛南無法體決定佛南無龍勝佛南無大德佛南無上慈佛南無智勝佛南無須尼多佛南無無量執持佛南無諸寶上德佛南無賢勝佛南無不壞佛南無淨根佛南無寶月佛南無娑羅王佛南無無量慧雄佛南無種種色相佛南無吉祥佛南無實相佛南無淨魔佛南無寶藏佛南無因那陀佛南無善寂成就佛南無智慧自在佛南無歡樂佛南無覺悟佛南無帝幢佛南無淨垢佛南無須菩提佛南無無聚會王佛南無境界自在佛南無普雄佛南無寶相佛南無妙明佛南無智喜佛南無須彌王佛南無無礙普現佛南無大眾自在佛南無天界佛南無大力佛南無妙華佛南無善智佛南無摩尼珠佛南無無量思惟佛南無無勝最妙佛南無尊寶佛南無上善佛南無法空佛南無眾妙佛南無娑伽羅佛南無帝釋光明佛南無大眾上首佛南無華盖佛南無解脫佛南無覺王佛南無妙髻佛南無旃檀雲佛南無覺悟眾生佛南無智慧讚歎佛南無大藏佛南無十方佛南無出現佛南無毗尼稱佛南無無量寶王佛南無一切善友佛南無大慈佛南無滿月佛南無地光佛南無現住佛南無菩提王佛南無無量辯才佛南無眾相轉化佛南無離垢佛南無寂滅佛南無梵王佛南無善寂佛南無東南方無量無邊佛南無治地自在佛南無常樂佛南無法慧佛南無法思佛南無善臂佛南無西北方無量無邊佛南無日光莊嚴佛南無月光佛南無華聲佛南無勇猛佛南無師子聲王佛南無下方如是等無量佛南無堅固王佛南無金剛齊佛南無實行佛南無師子佛南無功德佛南無黠慧佛南無未來無量無邊佛南無未來普賢佛南無彌勒佛南無觀世自在佛南無實聲佛南無得大勢至佛南無摩尼尊無量莊嚴佛南無師子奮迅佛南無成就佛南無方天寶勝佛南無智光佛南無無邊寶積佛南無大慈尊佛南無無量光明佛南無勝聖高行佛南無無畏佛南無金華自在佛南無海智佛南無諸方上首佛南無覺王尊佛南無清淨光明佛南無功德勝藏佛南無難勝佛南無聞名善眼佛南無大眾佛南無無邊無識佛南無阿彌陀佛南無寶藏香王佛南無慧智清淨佛南無離闇佛南無光明見細佛南無稱上佛南無無崖際見佛南無金剛仙佛南無幢盖彌留佛南無上首勝積佛南無無盡佛南無對治佛南無覺淨佛南無身光普照佛南無彌留光佛南無大慧光明佛南無普照香聚佛南無依止佛南無妙畏佛南無日藏佛南無師子渴愛佛南無須彌尊佛南無慧力真聲佛南無無量精進佛南無難勝佛南無成就佛南無香上佛南無無為聲罄佛南無蓮華尊喜聚佛南無金臺佛南無月勝愛見佛南無幢相佛南無淨命佛南無普盖佛南無虛空功德佛南無旃檀尊波頭摩王佛南無三昧奮迅佛南無迦葉佛南無寶焰佛南無步勝佛南無無涯智力佛南無華光明求勝菩提佛南無三界供養佛南無深意佛南無善修果報佛南無善用佛南無莊嚴信行佛南無寶光明奮迅思惟佛南無寶火團繞佛南無寶天佛南無寶山佛南無寶堅佛南無寶力佛南無然燈火佛南無功德然燈佛南無清淨然燈佛南無寶照佛南無寶盖佛南無勇施佛南無放照佛南無諦寶幢摩尼勝光佛南無無邊光明佛南無金山佛南無淨德佛南無龍德佛南無淨聲佛南無淨妙聲佛南無波頭摩聲佛南無然法庭燎佛南無妙聲佛南無淨幢佛南無普禪佛南無慧聲佛南無西方阿彌陀佛南無寶幢佛南無大悲光佛南無然燈佛南無妙菩提佛南無一切堅王佛南無東方無邊諸佛南無不迷佛南無諸摩尊佛南無如空佛南無妙莊嚴佛南無一切香王佛南無南方諸寶幢佛南無淨王佛南無金剛仙佛南無寶成佛南無妙金蓮佛南無無盡受光佛南無北方妙鼓聲佛南無慧幢佛南無曼陀羅佛南無吼聲佛南無妙香華佛南無無畏光明佛南無西南方日藏佛南無大光佛南無華王尊佛南無無憂佛南無妙無邊盧舍那尊佛南無西北方勝積佛南無智幢佛南無月中尊佛南無日上佛南無妙無邊化德光明佛南無東南大彌留佛南無寶祚佛南無梵王尊佛南無寶幢佛南無妙菩提佛南無日藏金剛佛南無東北方無垢佛南無清淨佛南無諸方天佛南無莊嚴佛南無妙虛空佛南無一切名聲佛南無上下方一切佛南無火聲佛南無大光明佛南無師子佛南無妙法幢佛南無自在稱王佛南無十千同名佛南無普光佛南無日輪光佛南無大幢佛南無妙蓮華佛南無一切菩提佛南無菩提華旃檀佛南無慧燈佛南無摩尼幢佛南無滅根佛南無優鉢羅佛南無妙德難思佛南無光明王佛南無華鬚佛南無淨音佛南無金剛王佛南無十光佛南無普蓮華佛南無寂滅幢旛佛南無須彌山佛南無光明佛南無上聲佛南無堅娑羅佛南無上尊佛南無無量觀佛南無清淨莊嚴佛南無波頭摩勝光佛南無曜聲佛南無名稱王佛南無勝天佛南無大修行佛南無蓮華光明佛南無波娑婆光輪佛南無上光佛南無尊光明佛南無藥王佛南無曼陀羅佛南無無量慧稱佛南無瑠璃華莊嚴佛南無寶中佛南無梵牟尼佛。</p>

<p class='juan'>諸佛世尊如來菩薩尊者神僧名經卷第一</p></div></div>
</div><!-- end of div[@id='body'] -->
</body></html>