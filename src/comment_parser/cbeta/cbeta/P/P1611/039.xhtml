<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>諸佛世尊如來菩薩尊者神僧名經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu75' />
<p class='juan'>諸佛世尊如來菩薩尊者神僧名經卷第三十九　　　　　　　　　　　　　門九</p>
<div class='div-other'><a id='mulu76' />
<p class='h2'>弘利益之曲</p><p style="margin-left:0em;text-indent:0em;" class="lg-abnormal"><div class='lg-row'>好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來那千尺[糸*系]綸直下垂那錦鱗潑剌上鈎時直是斜風細雨歌歸去直是斜風細雨歌歸去佛如來正醉倒蓬窻百不知也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來凜凜霜風戞地寒漁翁擲釣五湖寬莫道錦鱗觸散波心月佛如來管教[(冰-水+〡)*ㄆ]取[糸*系]綸上古灘也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來休言逆放順收將寡敵眾莫道隱顯同途得失共用針針相似不外來同行語話要分開佛如來大地火發間不容髮南海崑崙天寒不韈也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來誰道那堂堂妙相絕錙銖佛如來誰道那善惡都忘見也無佛如來正是萬里雲收天界淨海心無浪月輪孤也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來天生富貴稱雄才織翠華裾擁不開莫道一簇管絃聲聲猶未斷看看醉扶公子上樓臺</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩那乾坤盡是黃金國那萬有全彰淨妙身莫道玉女背風無巧拙莫道玉女背風無巧拙佛菩薩更有靈苗花秀不知春也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩一窟金毛師子兒相將無事共遊嬉莫道同時啐啄知機變佛菩薩直到鳳轉龍蟠實大奇也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩只見虎豹文章麒麟頭角只見煇天燦地堆山積嶽拶破靣門蓋色騎聲截斷羅籠解粘去縛佛菩薩罷却千戈百草頭萬里秋天飛一鶚也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩誰道那天網交羅幾萬般佛菩薩誰道那形山消畫影團團佛菩薩拈來不是無心處只在乾坤宇宙間也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩嶺上白雲舒復卷天邊皓月去還來好看低頭縮手趨入長簷下只見不覺呵呵笑幾回</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來隱隱烟村俄聞犬吠尋尋是處不見人家兀的只見橋斷溪回處兀的只見橋斷溪回處佛如來看看流出碧桃三四花也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來眾手淘金得者誰纖塵窒礙豈能為莫言洪波浩渺黃金遠佛如來須知一事無成空手歸也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來莫道識得衣中寶無明醉自醒任爾百骸雖潰散一物鎮長靈知境渾非體神珠不定形佛如來悟則三身佛迷疑萬卷經也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來誰道在心心可測歷耳耳難聽佛如來誰道罔象先天地玄泉出杳冥佛如來正是本剛非<span class='corr'>鍛</span>鍊元淨莫澄渟也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來莫道盤泊輪朝日玲瓏暎曉星只見瑞光流不滅真氣觸還生要知鑑照崆峒寂須看羅籠法界明</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩誰道古巖月色鎻重雲誰道枯木迎芳曉帶春好看昨夜星河轉南斗好看昨夜星河轉南斗佛菩薩那金烏隨鳳過天輪也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩休道雲開空自闊葉落即歸根好看紛紛回首烟波裏佛菩薩爭聽漁歌聲遠過前村也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩正是法身無相法眼無瑕休道因風吹火借水拈花[糸*系]毫既不立萬別又千差佛菩薩且看來年二三月銜泥燕子入誰家也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩休道那三十年來海上遊佛菩薩直須知水清魚現不吞鈎佛菩薩釣竿斫盡重栽竹不計功程得便休也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩不犯清波不擲鈎怪哉當靣觸鼇頭好看山色微茫一噴朦朧雨待看萬壑千溪水逆流</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來那靈山卓地紅蓮發那白眉老子笑不歇好聽轟轟洪韻震西東好聽轟轟洪韻震西東佛如來更覩八萬迷途猶未瞥也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來兩手擎來教放下空身立地更疑猜莫道根塵識界無尋處佛如來多謝那淡蕩春風爛熳開也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來誰道昨日看庭花今日翫芳草只見芳草與庭花各自爭妍好花先芳草衰草亦隨花槁佛如來如何浮世人不悟生難保也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來誰道那雨前不見花間葉佛如來又道那雨後渾無葉底花佛如來蝴蝶紛紛過墻去不知春色落誰家也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來見聞覺知非一一山河不在鏡中觀好看霜天月落恰恰夜將半今古誰共澄潭照影寒</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩那霜風刮地掃枯荄誰覺那東君令<span class='corr'>已</span>回休道唯有嶺梅先漏泄休道唯有嶺梅先漏泄佛菩薩看看一枝獨向雪中開也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩教外單傳事最奇兜羅綿手舉花時若是會中不得箇中意佛菩薩剩得無限清香付與誰也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩誰道世尊拈花迦葉微笑又道不落宮商是何曲調古洞更風清寒潭偏月皎佛菩薩千萬傍觀何人解曉也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩誰道那一枝兩枝千萬枝佛菩薩誰道那金刀擬剪却離披佛菩薩不離披有誰知緣來自是人心別未必秋香一夜哀也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩香苞冷透波心月翠葉輕搖水靣風莫道出未出時隨人自看取更須識那都盧只在一池中</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來誰親到龍潭不見龍那妙符先覺證玄宗好看虛堂盤結孤峯上好看虛堂盤結孤峯上佛如來正靜對着寒蟾掛碧空也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來潭不見兮龍不現全身<span class='corr'>已</span>在空王殿莫道夢回忽聽曉鶯啼佛如來看看春風落盡那桃花片也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來誰道二虎坐却碧峯頭截斷當陽路直饒擎出祕魔杈路狹草深難進步相見不相逢回互不回互佛如來四七二三眼相覩雲從龍兮風從虎也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來休道新羅渤海竺乾此土佛如來休道月白風清三界獨步佛如來只見對境無心馴馴有虎任爾提起數珠誰識當陽妙機也諸佛如來</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛如來莫道碧潭清似鏡龍來何處安正是沉沙不見底浮浪足巑岏直須與雲吐霧透出青霄外任爾聦慧如何便透此機關</div>
<div class='lg-row'><span class='note-inline'>(和)</span>這佛法天地間永流通如來諸佛如來</div>
</p><p style="margin-left:0em;text-indent:0em;" class="lg-abnormal"><div class='lg-row'>[●@又]好看那佛佛相傳法法相續歷劫浩無窮佛如來佛如來佛菩薩佛菩薩佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩那手掘乾坤殺活機那縱橫施設在臨時休道滿堂兔馬非龍象休道滿堂兔馬非龍象佛菩薩縱爾大用堂堂總不知也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩道有道無無剩語千呼萬喚不回頭莫道尋香逐氣隨他去佛菩薩誰肯使那流光暗度秋也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩誰言三老暗轉柂孤舟夜回頭又言蘆花兩岸雪烟水一江秋漁舟何處去清光滿目浮佛菩薩風力扶帆行不棹笛聲喚月過滄洲也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩莫道那老倒漁翁坐釣臺佛菩薩只見得金鱗赫赫鼓波來佛菩薩海門空闊纔施網霹靂一轟天地開也諸佛菩薩</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p><p style="margin-left:0em;text-indent:0em;" class="lg-abnormal"><div class='lg-row'>○佛菩薩月印千江水接天蘆花一色白如綿要識此中光景不用論冬夏任爾石爛松枯是幾年</div>
<div class='lg-row'><span class='note-inline'>(和)</span>這佛法天地間永流通菩薩諸佛菩薩</div>
</p></div></div>
<div class='div-other'><a id='mulu77' />
<p class='h1'>五供養</p>
<div class='div-other'><a id='mulu78' />
<p class='h2'>花</p><p style="text-indent:0em" class="lg-abnormal"><div class='lg-row'>清淨菩提花供獻十方法千紅萬紫暎芳華斷除諸幻見真葩一蘂一葉攝河沙佛恩深廣海無涯</div>
</p></div>
<div class='div-other'><a id='mulu79' />
<p class='h2'>香</p><p style="text-indent:0em" class="lg-abnormal"><div class='lg-row'>清淨菩提香供獻諸覺王祥煙裊裊散悠揚一罏熏徹徧十方普沾法力濟慈航含靈蠢動被恩光</div>
</p></div>
<div class='div-other'><a id='mulu80' />
<p class='h2'>燈</p><p style="text-indent:0em" class="lg-abnormal"><div class='lg-row'>清淨菩提燈供獻十方僧星輝日麗彩光騰照徹須彌最上層靈山會上演三乘紫金光聚燄稜稜</div>
</p></div>
<div class='div-other'><a id='mulu81' />
<p class='h2'>塗</p><p style="text-indent:0em" class="lg-abnormal"><div class='lg-row'>清淨勝妙塗點滴瑩如珠奉獻十方無量佛海波一泡眾味俱靜體不動自如如散為法雨成沾濡</div>
</p></div>
<div class='div-other'><a id='mulu82' />
<p class='h2'>果</p><p style="text-indent:0em" class="lg-abnormal"><div class='lg-row'>妙果出仙柯奉獻阿羅訶青黃紅紫勝頻婆梵志園中菴沒羅阿摩勒及居[口*陵]迦普供十方諸佛陀</div>
</p></div>
<div class='div-other'><a id='mulu83' />
<p class='h2'>樂</p><p style="text-indent:0em" class="lg-abnormal"><div class='lg-row'>清淨妙音聲金石戛和鳴宮商角徵羽相成奉獻如來表至誠我佛慈悲來證盟願祈功德普眾生</div>
</p></div></div>
<div class='div-other'><a id='mulu84' />
<p class='h1'>懺悔</p><p>稽首皈命禮恭贊大覺尊大開方便門普發菩提願所作諸惡業積累重丘山不忠於君王不孝於父母不友於兄弟不信於朋友不和於夫婦不睦於鄉鄰不重於三寶不敬於神明綺語生是非誹謗兼呪詛姦貪與盜竊殺害及邪淫種種諸業根纏繞不脫離生受諸苦報一一不曾違或遭王法誅或遭水火阨或染諸疾病或被蟲蛇傷或為鬼魅侵或被虎狼嚙死即墮地獄受報入冥司鑊湯及刀山燒磨及舂銼一一諸苦報受對出世難今發菩提心向佛求懺悔稱揚諸佛號慈悲轉法輪脩善結良緣不復萌惡念忠君孝父母友愛於弟兄夫婦永和諧朋友盡信義敬禮於神明敬重於三寶念念行方便惡念永不萌願昔所作業一一皆消釋稱贊諸佛號王法永不罹稱贊諸佛號水火不能殃稱贊諸佛號疾病即安痊稱贊諸佛號虫蛇不能傷稱贊諸佛號鬼魅不敢近稱贊諸佛號虎狼不能害稱贊諸佛號地獄永不入生則享諸福死遊極樂界諸佛同證盟誓願廣善道不但善於<span class='corr'>己</span>復以善勸人得福實為多勝八寶布施惟願諸眾生贊佛同歸善一切成佛道感此大慈恩。</p>
</div>
<div class='div-other'><a id='mulu85' />
<p class='h1'>興善滅惡懺悔</p>
<ul class="">
<li>皈依十方盡虛空界一切諸佛</li>

<li>皈依十方盡虛空界一切尊法</li>

<li>皈依十方盡虛空界一切神聖僧</li>

<li>皈依十方盡虛空界一切諸佛諸大菩薩辟</li>

<li>支羅漢四果四向梵王帝釋八部神王一切</li>

<li>聖眾願垂證鑒</li>
</ul>
<ul class="">
<li>南無毘盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去見在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去見在未來十方盡虛空界一切無量諸菩薩</li>
</ul><p>伏念<span class='note-inline'>(某)</span>自無始以來在凡夫地所造種種無量罪業或過起六根或內心思惟或外境染著如是乃至十惡增長八萬四千諸塵勞門罪相無量煩惱業障果報輪轉生死顛倒無端勞形動慮無復休息三塗苦趣即身應受如行日中形影相隨自不能舍凡夫愚昧舉足移步無非是罪意起業隨身口如之起諸邪見造諸不善致使六道牽連四生不絕惡業無窮苦報不息有此心識繁滿胸襟造彼三毒三漏三苦三倒三有如是一切等罪無量無邊或因四識住四流四取四執四緣四大四縛四貪四生造一切如是等罪無量無邊或因五住地五蓋五慳五見五心造一切如是等煩惱罪無量無邊或因六情根六識六想六受六行六愛六疑造一切如是等煩惱罪無量無邊或因七漏七使八倒八垢八苦造一切如是等煩惱罪無量無邊或因九惱九結九緣十煩惱十纏十一徧使十二入十六知見十八界二十五我六十二見九十八使百八煩惱至於積聚無明障蔽心目躭愛貪欲瞋恚忿怒憒懵自高疑惑正道謗無因果不識緣假迷執斷常朋狎惡法僻稟邪師乃至一切等四執橫計煩惱及於慳吝奢誕怠惰疑慮諂曲強獷嫉妬狠戾凶險暴害磣毒乖悖種種無量煩惱晝夜焚然開諸漏門造一切罪煩瀆聖賢及于四生徧滿三界彌亘六道無處可避經云此罪性不在內不在外不在中間故知此罪從本是空今日致禱向十方尊佛聖眾投誠皈命興七種心求哀懺悔改徃脩來滅惡興善惟願慈悲憐憫悉與懺悔承是懺悔功德舒瀝心肝洗蕩腸胃一切所作無復更萌生生世世竪立如來涅槃妙果具足六神通滿足六度行不為六塵惑常行六妙行坐七淨華浴八解水具九斷智成十地行十一空能解常用棲心自在能轉十二行法輪具足十八不共之法增長無量功德遠離一切煩惱心心相續一切圓滿稽首至心皈依三世一切尊佛諸尊菩薩摩訶薩。</p>

<ul class="">
<li>南無毘盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去見在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去見在未來十方盡虛空界一切無量諸菩薩</li>
</ul><p>伏念<span class='note-inline'>(某)</span>自無始以來至于今日積惡重於丘山造罪深於淵海苦果無窮沉溺無邊如魚吞鈎自戕自害如蠶作蠒自纏自縛如蛾赴火自燒自爛以故長養煩惱日深日厚或斷除眾善不得相續起障不得見佛不聞正法不值聖僧及起諸種種煩惱障礙諸種種無量善根或輕誣佛語破滅三寶不信罪福迷真反正如是種種罪業無量無邊或不忠君王不孝二親不友兄弟不和夫婦輕慢師長不信朋友欺凌卑幼侮慢鰥寡不念死亡不䘏困窮如是種種罪業無量無邊或作四重八重毀犯五戒六齋不脩優婆塞菩薩等戒心懷嫉妬躭荒五欲或因衣食園林池沼心生蕩逸或作有漏善廻向三有如是種種罪業無量無邊或因貪起殺傷害種種物命或自殺教殺或設心陷害或故殺誤殺因而殺害種種物命如是等罪種種相因又或誣取財寶興刃強奪或自奮身逼迫而取或倚恃公威或假挾勢力欺壓善良或吞納奸貨拷直為曲或侵公益私侵私益公損彼利此損此利彼或枉壓無罪之人使其骨肉分離生死隔絕如是等罪種種相因又或於佛法僧物不與而取或盜取勢取一應三寶財物私自利<span class='corr'>己</span>或穿窬墻壁劫奪抄掠靣欺心取或假託醫巫卜相諸等名色取人財寶乃至非理貪求無厭無足如是等罪種種相因又或商估博貨邸店市易輕秤小斗減割尺寸盜竊分銖欺罔圭合以粗易細以短換長損人利己欺巧百端如是等罪種種相因又或奸貪淫邪偷賣良民竊人妻妾奴婢強奪婦女侵凌貞潔汙比丘尼破其梵行乃至逼迫不道濁心邪視言語嘲調無所不至如是等罪種種相因又或出言麤獷發語暴橫不問尊卑貴賤即加嗔恚罵詈毀辱猥褻穢惡無所不至又或怨黷天地訶責鬼神貶[后-口+十]聖賢誣汙良善誹謗呪詛如是惡口所起罪業種種無邊又或希求名利匿情變詐昧心厚顏指有說空指空說有見言不見不見言見聞言不聞不聞言聞知言不知不知言知作言不作不作言作欺罔聖賢誑惑世人如是妄語所起罪業種種無邊又或言詞華靡文過飾非或靣譽背毀巧言百端向彼說此向此說彼又或讒間君臣誣毀良善使君臣猜忌父子不和夫妻生離親戚踈曠師資恩喪朋友義絕如是綺語兩舌所起罪業種種無邊又或六根六塵展轉相因非法妄想橫生嗜欲窮極奢靡無有猒足如是所造罪業種種無邊今日至誠向十方佛尊法聖眾發露求哀皆悉懺悔願承是懺悔所有一切煩惱及無知結習畢竟永斷不復相續所有無明等罪諸不善業悉皆消滅所生福善生生世世滅五逆罪除闡提惑速證如來無上之果所有種種等罪諸惡果報悉皆消滅所生功德生生世世俱得成就吉祥如意即得超凢入聖圓成佛果稽首至心皈依三世一切尊佛諸尊菩薩摩訶薩。</p>

<ul class="">
<li>南無毘盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去見在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去見在未來十方盡虛空界一切無量諸菩薩</li>
</ul><p>伏念<span class='note-inline'>(某)</span>人身難得佛法難聞眾僧難值信心難生六根難具善友難得而今相與宿植善根得此人身六根完具又值善友得聞正法若不盡心脩善精勤懺悔惟恃盛年壯色財寶勢力懶惰懈怠放逸自恣死苦一至無問老少貧富貴賤皆悉磨滅至此之際欲求懺悔豈可復得夫人命無常喻如朝露出息雖存入息難保又如轉燭一息不還便同灰壤當爾之時華堂邃宇何關人事高車大馬豈得自隨妻子眷屬非復我親七珍寶飾乃為它玩天上雖樂會歸敗壞壽盡魂逝墮落三塗譬如抱石沉淵求出應難故我自從無始以來至于今日或於佛法僧間不能盡心恭敬常懷瞋怒輕瀆褻慢作踐汙壞凌辱苦楚或破塔毀寺焚燒經像邪解佛語毀訾大乘猥褻穢惡無所不至所起罪障無量無邊或於世間信邪倒見殺害眾生觸汙天地欺誑神明以貴淩賤用強淩弱群會屯聚飲酒食肉更相闘亂縱心恣意無有限極或啖葷腥或噉五辛薰穢經像排突淨眾自是它非希望僥倖或發撤橋梁杜絕行路或聚積慳尅貪求無猒或心生嫉妬內懷狠毒及造一切種種罪惡無量無邊是致身墮阿鼻鐵城鐵網及無量無邊一切諸地獄中并受刀山劒樹鑊湯爐炭銼燒舂磨解剔脫落諸種種苦報求生不得求死不得不可聞不可說一切地獄報竟又有三惡道報或墮畜生或墮餓鬼或墮一切鬼神脩羅道中受無量無邊一切罪報三惡等報竟又有見在未來人天之中無量禍橫災疫厄難哀惱一切罪報展轉輪迴無有休<span class='corr'>已</span>是故今日至誠致禱稽䫙向十方佛大地菩薩求哀懺悔所有上來佛法僧問一切罪障及所造一切諸惡一切煩惱障一切業障一切報障若輕若重若麤若細若自作若教它作若隨喜作若以勢力逼迫令作如是乃至贊歎行惡法者今日至誠皆悉懺悔願承是懺悔悉令一切諸惡罪障畢竟消滅生生世世常值三寶遠離惡趣長遇善緣凡有所為吉祥如意福德智慧無量無邊稽首至心皈依三世一切尊佛諸尊菩薩摩訶薩。</p>

<ul class="">
<li>南無毘盧遮那佛</li>

<li>南無釋迦牟尼佛</li>

<li>南無阿彌陀佛</li>

<li>南無彌勒佛</li>

<li>南無龍種上尊王佛</li>

<li>南無龍自在王佛</li>

<li>南無寶勝佛</li>

<li>南無覺華定自在王佛</li>

<li>南無袈裟幢佛</li>

<li>南無師子吼佛</li>

<li>南無過去見在未來十方盡虛空界一切無量諸佛</li>

<li>南無文殊師利菩薩</li>

<li>南無普賢菩薩</li>

<li>南無大勢至菩薩</li>

<li>南無地藏菩薩</li>

<li>南無大莊嚴菩薩</li>

<li>南無觀自在菩薩</li>

<li>南無過去見在未來十方盡虛空界一切無量諸菩薩</li>
</ul><p>伏以<span class='note-inline'>(某)</span>今日懺悔諸惡罪障所生功德悉皆回施六道一切眾生同期佛果願與一切眾生現生之內身心安樂三灾八難不吉祥事咸悉消除衣食豐饒正信三寶捨此報身即得徃生極樂世界親覲彌陀得授記莂又願生生世世常值國王興隆三寶不生外道邪見之家蓮花化生種族尊勝安隱快樂衣食自然又願生生世世慈仁忠孝等心濟物不生一念逆害之心常為諸佛之所護念能降魔怨及諸外道與諸菩薩俱會一處菩提道心相續不斷又願生生世世興顯佛法脩行大乘分身無量救度眾生直至道塲無有退轉如諸佛菩薩所發誓願所脩福智所行回向我亦如是發願脩集回向虛空界盡眾生界盡眾生業盡眾生煩惱盡我此脩行回向終無有盡至心信禮常住三寶。</p>

<div class="lg regular" style="margin-left:0em;"><div class='lg-row'>回向三世尊　一切諸菩薩　我所作過業</div>
<div class='lg-row'>無始及今生　不能悉脫離　展轉相纏縛</div>
<div class='lg-row'>廣發妙圓心　至心敬頂禮　思念第一義</div>
<div class='lg-row'>應勤脩善心　盡諸不善業　一一皆懺悔</div>
<div class='lg-row'>永盡一切惡　悉得成清淨　常依大覺身</div>
<div class='lg-row'>常遊華藏海　常處般涅槃　常得安樂住</div>
<div class='lg-row'>無量勝方便　咸從一念生　積罪如草露</div>
<div class='lg-row'>見日即消除　超出諸塵勞　是故應懺悔</div>
</div></div>
<div class='div-other'><a id='mulu86' />
<p class='h1'>大明神呪回向</p>
<div class="lg regular"><div class='lg-row'>敬禮十方世界中　唵嘛呢叭[口*彌]吽</div>
<div class='lg-row'>過去見在諸如來　唵嘛呢叭[口*彌]吽</div>
<div class='lg-row'>以此清淨身語意　唵嘛呢叭[口*彌]吽</div>
<div class='lg-row'>恭向如來徧頂禮　唵嘛呢叭[口*彌]吽</div>
<div class='lg-row'>願以身心徧塵剎　唵嘛呢叭[口*彌]吽</div>
<div class='lg-row'>一一塵剎禮無餘　唵嘛呢叭[口*彌]吽</div>
<div class='lg-row'>一塵中有無數佛　唵嘛呢叭[口*彌]吽</div>
<div class='lg-row'>法界微塵總亦然　唵嘛呢叭[口*彌]吽</div>
<div class='lg-row'>我以音聲如海水　唵嘛呢叭[口*彌]吽</div>
<div class='lg-row'>散作甘露洒十方　唵嘛呢叭[口*彌]吽</div>
<div class='lg-row'>一聲普贊一切法　唵嘛呢叭[口*彌]吽</div>
<div class='lg-row'>盡海水出妙音聲　唵嘛呢叭[口*彌]吽</div>
<div class='lg-row'>我以種種勝妙花　唵嘛呢叭[口*彌]吽</div>
<div class='lg-row'>供養一切諸如來　唵嘛呢叭[口*彌]吽</div>
<div class='lg-row'>普以一花徧塵剎　唵嘛呢叭[口*彌]吽</div>
<div class='lg-row'>表此真實勝解心　唵嘛呢叭[口*彌]吽</div>
<div class='lg-row'>我以種種微妙香　唵嘛呢叭[口*彌]吽</div>
<div class='lg-row'>供養一切諸妙法　唵嘛呢叭[口*彌]吽</div>
<div class='lg-row'>普以一香徧塵剎　唵嘛呢叭[口*彌]吽</div>
<div class='lg-row'>表此廣大誓願心　唵嘛呢叭[口*彌]吽</div>
<div class='lg-row'>我以種種光明燈　唵嘛呢叭[口*彌]吽</div>
<div class='lg-row'>供養一切僧伽眾　唵嘛呢叭[口*彌]吽</div>
<div class='lg-row'>普以一燈徧塵剎　唵嘛呢叭[口*彌]吽</div>
<div class='lg-row'>表此至誠信悟心　唵嘛呢叭[口*彌]吽</div>
<div class='lg-row'>我以種種清淨塗　唵嘛呢叭[口*彌]吽</div>
<div class='lg-row'>供養一切諸菩薩　唵嘛呢叭[口*彌]吽</div>
<div class='lg-row'>普以一點徧塵剎　唵嘛呢叭[口*彌]吽</div>
<div class='lg-row'>表此金剛堅固心　唵嘛呢叭[口*彌]吽</div>
<div class='lg-row'>我以種種勝妙果　唵嘛呢叭[口*彌]吽</div>
<div class='lg-row'>供養一切諸緣覺　唵嘛呢叭[口*彌]吽</div>
<div class='lg-row'>普以一果徧塵剎　唵嘛呢叭[口*彌]吽</div>
<div class='lg-row'>表此無量恭敬心　唵嘛呢叭[口*彌]吽</div>
<div class='lg-row'>我以種種妙音聲　唵嘛呢叭[口*彌]吽</div>
<div class='lg-row'>供養一切阿羅漢　唵嘛呢叭[口*彌]吽</div>
<div class='lg-row'>普以一音徧塵剎　唵嘛呢叭[口*彌]吽</div>
<div class='lg-row'>表此脩習無漏心　唵嘛呢叭[口*彌]吽</div>
<div class='lg-row'>我今稱贊無量佛　唵嘛呢叭[口*彌]吽</div>
<div class='lg-row'>普為眾生轉法輪　唵嘛呢叭[口*彌]吽</div>
<div class='lg-row'>所有十方諸眾生　唵嘛呢叭[口*彌]吽</div>
<div class='lg-row'>速得成就如來道　唵嘛呢叭[口*彌]吽</div>
<div class='lg-row'>滅除煩惱悉清淨　唵嘛呢叭[口*彌]吽</div>
<div class='lg-row'>脫離憂患恒安樂　唵嘛呢叭[口*彌]吽</div>
<div class='lg-row'>所有惑業及魔境　唵嘛呢叭[口*彌]吽</div>
<div class='lg-row'>一切惡道悉解脫　唵嘛呢叭[口*彌]吽</div>
<div class='lg-row'>所願世間善知識　唵嘛呢叭[口*彌]吽</div>
<div class='lg-row'>身口意業我一同　唵嘛呢叭[口*彌]吽</div>
<div class='lg-row'>廣以佛道覺有情　唵嘛呢叭[口*彌]吽</div>
<div class='lg-row'>令彼恚怒生歡喜　唵嘛呢叭[口*彌]吽</div>
<div class='lg-row'>由戒定慧而脩習　唵嘛呢叭[口*彌]吽</div>
<div class='lg-row'>成就功德無量果　唵嘛呢叭[口*彌]吽</div>
<div class='lg-row'>我今恒發菩提心　唵嘛呢叭[口*彌]吽</div>
<div class='lg-row'>演說菩提方便行　唵嘛呢叭[口*彌]吽</div>
<div class='lg-row'>以茲一念離塵剎　唵嘛呢叭[口*彌]吽</div>
<div class='lg-row'>三世諸佛皆同集　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>身語意業悉清淨　唵嘛呢叭[口*彌]吽</div>
<div class='lg-row'>諸剎土眾亦復然　唵嘛呢叭[口*彌]吽</div>
<div class='lg-row'>普得成就大智慧　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>安住無等善行中　唵嘛呢叭[口*彌]吽</div>
<div class='lg-row'>彼脩善行亦復然　唵嘛呢叭[口*彌]吽</div>
<div class='lg-row'>共成最勝大善道　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>護持一切善根力　唵嘛呢叭[口*彌]吽</div>
<div class='lg-row'>摧滅煩惱諸惡障　唵嘛呢叭[口*彌]吽</div>
<div class='lg-row'>圓滿功德脩善道　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>降伏諸魔神通力　唵嘛呢叭[口*彌]吽</div>
<div class='lg-row'>脫離眾生生死海　唵嘛呢叭[口*彌]吽</div>
<div class='lg-row'>一切咸登般若岸　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>劫劫脩行無懈倦　唵嘛呢叭[口*彌]吽</div>
<div class='lg-row'>令彼眾生我亦然　唵嘛呢叭[口*彌]吽</div>
<div class='lg-row'>是故佛法永無盡　唵嘛呢叭[口*彌]吽</div>
<div class='lg-row'>若此脩行無有量　唵嘛呢叭[口*彌]吽</div>
<div class='lg-row'>歷未來際住法身　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>從本因地得圓照　唵嘛呢叭[口*彌]吽</div>
<div class='lg-row'>了達智慧清淨覺　唵嘛呢叭[口*彌]吽</div>
<div class='lg-row'>本性不動圓滿故　唵嘛呢叭[口*彌]吽</div>
<div class='lg-row'>末世眾生普是心　唵嘛呢叭[口*彌]吽</div>
<div class='lg-row'>脩此成就免邪見　唵嘛呢叭[口*彌]吽</div>
<div class='lg-row'>遠離一切諸惡道　唵嘛呢叭[口*彌]吽</div>
<div class='lg-row'>平等不動即見佛　唵嘛呢叭[口*彌]吽</div>
<div class='lg-row'>我今回向諸如來　唵嘛呢叭[口*彌]吽</div>
<div class='lg-row'>一切眾生迷惑業　唵嘛呢叭[口*彌]吽</div>
<div class='lg-row'>無始以來患無明　唵嘛呢叭[口*彌]吽</div>
<div class='lg-row'>應得諸幻皆遠離　唵嘛呢叭[口*彌]吽</div>
<div class='lg-row'>遠離諸幻覺圓滿　唵嘛呢叭[口*彌]吽</div>
<div class='lg-row'>覺心虛空不動故　唵嘛呢叭[口*彌]吽</div>
<div class='lg-row'>隨足有情諸善根　唵嘛呢叭[口*彌]吽</div>
<div class='lg-row'>一切清淨普清淨　唵嘛呢叭[口*彌]吽</div>
<div class='lg-row'>惟願如來闡教宗　唵嘛呢叭[口*彌]吽</div>
<div class='lg-row'>惟願大發慈悲念　唵嘛呢叭[口*彌]吽</div>
<div class='lg-row'>惟願皇圖萬世隆　唵嘛呢叭[口*彌]吽</div>
<div class='lg-row'>惟願國泰民安樂　唵嘛呢叭[口*彌]吽</div>
<div class='lg-row'>惟願時豐五穀登　唵嘛呢叭[口*彌]吽</div>
<div class='lg-row'>惟願人人盡忠孝　唵嘛呢叭[口*彌]吽</div>
<div class='lg-row'>惟願華夷一文軌　唵嘛呢叭[口*彌]吽</div>
<div class='lg-row'>惟願治世長太平　唵嘛呢叭[口*彌]吽</div>
<div class='lg-row'>惟願人民登壽域　唵嘛呢叭[口*彌]吽</div>
<div class='lg-row'>惟願灾難悉消除　唵嘛呢叭[口*彌]吽</div>
<div class='lg-row'>惟願盜賊自殄絕　唵嘛呢叭[口*彌]吽</div>
<div class='lg-row'>惟願和氣作禎祥　唵嘛呢叭[口*彌]吽</div>
<div class='lg-row'>我今頂禮表衷忱　唵嘛呢叭[口*彌]吽</div>
<div class='lg-row'>爍迦羅心誓無轉　唵嘛呢叭[口*彌]吽</div>
<div class='lg-row'>以茲善果覺無緣　唵嘛呢叭[口*彌]吽</div>
<div class='lg-row'>願使眾生皆成佛　唵嘛呢叭[口*彌]吽</div>
</div><p class="dharani">唵薩哩斡答塔葛達薩巴哩斡囉哎囉得納斡資囉曼答辣補拶明渴薩麼得囉思巴囉納三麻耶吽唵吽哎敬願慈尊顯六通薩哩斡卜思必花供養敬願樂利有情眾薩哩斡覩必香供養敬順大明永一統薩哩斡阿嚕吉燈供養敬願人人歸大雄薩哩斡干的塗供養敬願眾生普善功薩哩斡你微的果供養敬願皇圖萬世隆薩哩斡沙卜答樂供養</p>

<div class="lg regular" style="margin-left:0em;"><div class='lg-row'>以此無盡大功德　惟願普利於一切</div>
<div class='lg-row'>圓滿勝福皆回向　眾生俱得成佛道</div>
</div></div>
<div class='div-other'><a id='mulu87' />
<p class='h1'>十二因緣呪</p><p class="dharani">唵耶答兒麻<span class='note-inline'>(二合)</span>兮都不囉巴斡兮敦的山答塔葛多歇斡怛的山拶約尼嚕怛耶邦叭諦麻曷釋囉<span class='note-inline'>(二合)</span>麻納耶莎訶</p>
</div>
<div class='div-other'><a id='mulu88' />
<p class='h1'>吉祥贊</p>
<div class="lg regular" style="margin-left:0em;"><div class='lg-row'>晝夜吉祥妙吉祥　一切時中願吉祥</div>
<div class='lg-row'>晝夜恒常吉祥者　惟願三寶降吉祥</div>
</div></div>
<p class='juan'>諸佛世尊如來菩薩尊者神僧名經卷第三十九</p>
</div><!-- end of div[@id='body'] -->
</body></html>