<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製逍遙詠</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu8' />
<p class='juan'>御製逍遙詠卷第四<span class='note-inline'>(五言)</span>　輕</p>
<div class='div-other'><a id='mulu9' />
<div class='div-orig'><p style="text-indent:0em" class="lg-abnormal"><div class='lg-row'>白日眾生見</div>
</p></div>
<div class='div-commentary'><p style="margin-left:1em"><span class='note-inline'>(道在目前猶如白日群情共覩良以無私老子云吾道甚易見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幾來得意人</div>
</p></div>
<div class='div-commentary'><p style="margin-left:1em"><span class='note-inline'>(然而得意忘言者鮮矣老子云天下真能見莫能行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萍蓬如似夢</div>
</p></div>
<div class='div-commentary'><p style="margin-left:1em"><span class='note-inline'>(於真未悟觸日唾寧身類萍蓬自南自北心同夢寐若存若亡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>丹鼎妙清神</div>
</p></div>
<div class='div-commentary'><p style="margin-left:1em"><span class='note-inline'>(孰知乎金丹寶鼎為度世之津其妙也清人之神神清則可以復於淳素爾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紅樹非花影</div>
</p></div>
<div class='div-commentary'><p style="margin-left:1em"><span class='note-inline'>(如樹亭亭紅光赫弈屢經烈熖久而彌芳斯乃藥成之象也非如草木之花倐然而謝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>青松壓海津</div>
</p></div>
<div class='div-commentary'><p style="margin-left:1em"><span class='note-inline'>(藥之堅性不為物遷如松之貞陵寒益茂壓海津則高遠之狀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>入玄龍虎伏</div>
</p></div>
<div class='div-commentary'><p style="margin-left:1em"><span class='note-inline'>(青龍為陽白虎為陰二位交時自相制伏斯則入修鍊之玄奧通造化之神妙矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道許相親</div>
</p></div>
<div class='div-commentary'><p style="margin-left:1em"><span class='note-inline'>(丹心成也可以延齡而後世變化而利物從有入無與道親也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>雅澹玄中得</div>
</p></div>
<div class='div-commentary'><p style="margin-left:1em"><span class='note-inline'>(清虛雅澹之道得自於太玄真一之中也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常人故不知</div>
</p></div>
<div class='div-commentary'><p style="margin-left:1em"><span class='note-inline'>(中人<span class='corr'>已</span>上可以語上中人以下不可語上也故道之精微造次何知也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽深無遠近</div>
</p></div>
<div class='div-commentary'><p style="margin-left:1em"><span class='note-inline'>(若論夬幽深之旨遠之者則怟掌可知故不可得言其遠也昧之者則終身無取故不可得言其近也若然則道非遠近性有明昧耳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道外細推之</div>
</p></div>
<div class='div-commentary'><p style="margin-left:1em"><span class='note-inline'>(道之體則卷舒而莫繫道之用則動靜而咸通夫能推道之用外無所得則可以歸道之體內無所為也以無為而為之則精真存於內以無得而得之則妄惑遣於外若此之幽深豈常人之能知也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>碧落神仙境</div>
</p></div>
<div class='div-commentary'><p style="margin-left:1em"><span class='note-inline'>(丹臺玉室碧落瑤池皆神仙之絕境也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煙霞日月隨</div>
</p></div>
<div class='div-commentary'><p style="margin-left:1em"><span class='note-inline'>(象外之煙霞壺中之日月隨彼神仙之至止也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>叅詳寰宇內</div>
</p></div>
<div class='div-commentary'><p style="margin-left:1em"><span class='note-inline'>(只於寰宇之內可以叅詳干以見仙几之異也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>邪正豈相離</div>
</p></div>
<div class='div-commentary'><p style="margin-left:1em"><span class='note-inline'>(有不能正其怪者則為五色之所蒙五音之所蔽斯可謂之邪執矣如能正之則道冲而用也且五色可以和其光五音可以同其塵望邪正則有殊語色聲則不異故云豈相離者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙通物性</div>
</p></div>
<div class='div-commentary'><p style="margin-left:1em"><span class='note-inline'>(夫至仁遊於無為大鵬翔乎寥廓放意於自得之塲物物各通於性矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道有圓方</div>
</p></div>
<div class='div-commentary'><p style="margin-left:1em"><span class='note-inline'>(大道無形方圓應物是以聖人直而不肆方而不割蓋任自然全其本性也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>山谷高深淺</div>
</p></div>
<div class='div-commentary'><p style="margin-left:1em"><span class='note-inline'>(山高谷深亦如天尊地卑各當其位無相奪倫尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人心自短長</div>
</p></div>
<div class='div-commentary'><p style="margin-left:1em"><span class='note-inline'>(有無相生高下相傾皆是妄情強分彼此也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陰陽窮豈竭</div>
</p></div>
<div class='div-commentary'><p style="margin-left:1em"><span class='note-inline'>(一陰一陽猶文武也偱環相湏豈有窮竭[栽-木+(万-一)])</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>造化入無疆</div>
</p></div>
<div class='div-commentary'><p style="margin-left:1em"><span class='note-inline'>(運動不息生發周普卷之則絲毫不盈舒之則宇宙非大無象之象莫容其邊際焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>塵埃飛作垢</div>
</p></div>
<div class='div-commentary'><p style="margin-left:1em"><span class='note-inline'>(隙塵微埃飛揚不止積成垢染蔽障真淨求道之士苟心塵尚尓亦漸染而成累也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>驚鴈不成行</div>
</p></div>
<div class='div-commentary'><p style="margin-left:1em"><span class='note-inline'>(驚鴻四飛不顧儔侶蓋失於次序也有類道失真源學成異轍心靈馳散依仗何從矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>群生各自意</div>
</p></div>
<div class='div-commentary'><p style="margin-left:1em"><span class='note-inline'>(人生稟靈用意各異戈愛漁經獵史或即好道慕仙各遂意也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>未有一般般</div>
</p></div>
<div class='div-commentary'><p style="margin-left:1em"><span class='note-inline'>(靜躁既殊方圓亦異萬殊之態不可以一揆論也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>名利貪嗔賊</div>
</p></div>
<div class='div-commentary'><p style="margin-left:1em"><span class='note-inline'>(浮名薄利所拘饕[(歹*(乞-乙+小))/食]忿怒不<span class='corr'>已</span>縱六賊之妄罄一真之財吉道遠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚迷道路寬</div>
</p></div>
<div class='div-commentary'><p style="margin-left:1em"><span class='note-inline'>(癡惑所迷玄默可究未脫屣於塵出信亡羊而蓋遠也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>避煩如雨散</div>
</p></div>
<div class='div-commentary'><p style="margin-left:1em"><span class='note-inline'>(煩擾久困就靜避之廓如雨散晴空情思頓清霽矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清靜入雲端</div>
</p></div>
<div class='div-commentary'><p style="margin-left:1em"><span class='note-inline'>(無貪自清無欲自靜高尚其志杳入雲端者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善想因緣理</div>
</p></div>
<div class='div-commentary'><p style="margin-left:1em"><span class='note-inline'>(澄神想之乃因緣會遇以理而推實善惡冥符矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經窮子細看</div>
</p></div>
<div class='div-commentary'><p style="margin-left:1em"><span class='note-inline'>(三教典誥窮其奧妙欵曲看詳見報應昭然者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>皇天無不照</div>
</p></div>
<div class='div-commentary'><p style="margin-left:1em"><span class='note-inline'>(皇天無親鑑物不滯臨照之道自無私焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福業重來輕</div>
</p></div>
<div class='div-commentary'><p style="margin-left:1em"><span class='note-inline'>(積善餘慶積惡餘殃善惡淺深故有輕重也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背正堪何益</div>
</p></div>
<div class='div-commentary'><p style="margin-left:1em"><span class='note-inline'>(信言不美靜性減耗背道乖真有何益也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸真道自成</div>
</p></div>
<div class='div-commentary'><p style="margin-left:1em"><span class='note-inline'>(修德忘功抱淳守一無心於道道自成矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>本元宗一體</div>
</p></div>
<div class='div-commentary'><p style="margin-left:1em"><span class='note-inline'>(混元之道其體唯一動靜作用妙在無方矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功行錄三清</div>
</p></div>
<div class='div-commentary'><p style="margin-left:1em"><span class='note-inline'>(積功累行鍊志修心名錄三清高超物外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幾許解吾意</div>
</p></div>
<div class='div-commentary'><p style="margin-left:1em"><span class='note-inline'>(道非生法不可致詰知之修鍊謂之聖人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲利益平</div>
</p></div>
<div class='div-commentary'><p style="margin-left:1em"><span class='note-inline'>(慈施安樂悲能濟苦拯物利生平等為善)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>得道超凡聖</div>
</p></div>
<div class='div-commentary'><p style="margin-left:1em"><span class='note-inline'>(順俗則鄙悟真則神令世慮既除玄機已曉超然物外永謝凡塵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙本是緣</div>
</p></div>
<div class='div-commentary'><p style="margin-left:1em"><span class='note-inline'>(恬淡貞素優游無拘此乃體道之流本為緣矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>群迷難解會</div>
</p></div>
<div class='div-commentary'><p style="margin-left:1em"><span class='note-inline'>(迷真背道厥徒寔繁既昧希夷何能曉解矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我且不虛傳</div>
</p></div>
<div class='div-commentary'><p style="margin-left:1em"><span class='note-inline'>(聖人立事發言垂範於世皆傳之有自豈誣也哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但信恒無斷</div>
</p></div>
<div class='div-commentary'><p style="margin-left:1em"><span class='note-inline'>(至道之士以信是宗信既有恒於道不遠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精窮用意專</div>
</p></div>
<div class='div-commentary'><p style="margin-left:1em"><span class='note-inline'>(精研外塵窮達內境而於元始修鍊在乎用意專志歟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>審聽眀譬諭</div>
</p></div>
<div class='div-commentary'><p style="margin-left:1em"><span class='note-inline'>(道本無象非俗能知是以聖人舉况設義皆令諦了也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勿被俗情牽</div>
</p></div>
<div class='div-commentary'><p style="margin-left:1em"><span class='note-inline'>(俗態有欲至理無情儻固守精淳遠離聲色情如不惑神安蕩哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>物情通萬象</div>
</p></div>
<div class='div-commentary'><p style="margin-left:1em"><span class='note-inline'>(品物之情其[婁*殳]雖廣含育之道萬象皆通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達者便忘機</div>
</p></div>
<div class='div-commentary'><p style="margin-left:1em"><span class='note-inline'>(拘執凝滯於事未通若能達本抱真可以忘機息慮也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>各具含靈性</div>
</p></div>
<div class='div-commentary'><p style="margin-left:1em"><span class='note-inline'>(蠉飛蠕動博識寡聞愚智雖殊各具靈性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>狐疑有是非</div>
</p></div>
<div class='div-commentary'><p style="margin-left:1em"><span class='note-inline'>(不能省悟真玄而有妄生高下狐疑不失乃見是非)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知天修福惠</div>
</p></div>
<div class='div-commentary'><p style="margin-left:1em"><span class='note-inline'>(知有天道高乎人倫仰而慕之乃修福惠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如日瑩光輝</div>
</p></div>
<div class='div-commentary'><p style="margin-left:1em"><span class='note-inline'>(杲日麗天光照萬國達人識量高廣通明有若曦輪輝耀光大者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>認取好歧路</div>
</p></div>
<div class='div-commentary'><p style="margin-left:1em"><span class='note-inline'>(險歧危道喻彼惡緣<span class='corr'>坦</span>路通衢譬諸善行路歧既別是冝認於善道焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>惡去善相依</div>
</p></div>
<div class='div-commentary'><p style="margin-left:1em"><span class='note-inline'>(夫形端則表正心直則辟邪<span class='corr'>但</span>能去惡以修身何患諸善而不集)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經心玄妙理</div>
</p></div>
<div class='div-commentary'><p style="margin-left:1em"><span class='note-inline'>(能了諸法本無二門一以貫之不生他見以茲妙理介乎自心也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道德念陰符</div>
</p></div>
<div class='div-commentary'><p style="margin-left:1em"><span class='note-inline'>(雖道常無為而以上德冥念陰符契乎淳朴也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>九轉金丹鼎</div>
</p></div>
<div class='div-commentary'><p style="margin-left:1em"><span class='note-inline'>(方士修鍊遵法師古九轉之功既集靈丹之彩<span class='corr'>奐</span>然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三才玉匱書</div>
</p></div>
<div class='div-commentary'><p style="margin-left:1em"><span class='note-inline'>(玉匱神經詮真弃妄之本也三才樞要何往弗臧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恒常皆隱秘</div>
</p></div>
<div class='div-commentary'><p style="margin-left:1em"><span class='note-inline'>(至道非遠常背之隱秘難彰良可太息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達者見清虛</div>
</p></div>
<div class='div-commentary'><p style="margin-left:1em"><span class='note-inline'>(達彼微言見乎清淨了無所得入真玄門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倐忽神眀意</div>
</p></div>
<div class='div-commentary'><p style="margin-left:1em"><span class='note-inline'>(倐有忽無神眀無狀無狀之狀故云其中有精)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先賢覺自愚</div>
</p></div>
<div class='div-commentary'><p style="margin-left:1em"><span class='note-inline'>(至人無心運動隨物純純若遺其猶愚也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天地含清泰</div>
</p></div>
<div class='div-commentary'><p style="margin-left:1em"><span class='note-inline'>(天地之理覆燾之功含育萬物皆符清泰者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陰陽道所成</div>
</p></div>
<div class='div-commentary'><p style="margin-left:1em"><span class='note-inline'>(日精月魄陽鑄陰銷其道必成其功必著故易曰乹道成男坤道成女也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>冲和玄妙術</div>
</p></div>
<div class='div-commentary'><p style="margin-left:1em"><span class='note-inline'>(陰陽含孕冲氣調和然後萬物阜成謙卑柔弱故經云負陰而抱陽也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勿訝說長生</div>
</p></div>
<div class='div-commentary'><p style="margin-left:1em"><span class='note-inline'>(聖人以道莅天下茂養萬民虛靜為心澹泊留意乃可深根固蒂久視長生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>起信何疑悞</div>
</p></div>
<div class='div-commentary'><p style="margin-left:1em"><span class='note-inline'>(夫篤信既立大道孔彰然後疑去障除翛然頓悟者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷來却謗輕</div>
</p></div>
<div class='div-commentary'><p style="margin-left:1em"><span class='note-inline'>(斥鷃之步迷九萬之程朝菌之短疑大椿之年懸隔道殊寧不謗哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>攝心歸正念</div>
</p></div>
<div class='div-commentary'><p style="margin-left:1em"><span class='note-inline'>(正念思惟攝心歸本得萬法空空之理悟人天我我之情也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淡薄惡銷聲</div>
</p></div>
<div class='div-commentary'><p style="margin-left:1em"><span class='note-inline'>(道之出口淡乎无味何惡跡之不除何淨行之不著者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>混沌初分後</div>
</p></div>
<div class='div-commentary'><p style="margin-left:1em"><span class='note-inline'>(混沌則冲和之一氣也冥蒙若雞子之未形既道以發生為務又安可久而凝滯故湏至於分剖也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陰陽辯濁清</div>
</p></div>
<div class='div-commentary'><p style="margin-left:1em"><span class='note-inline'>(清氣升而為天濁氣降而為地二位既形則可以區別爾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三才皆備位</div>
</p></div>
<div class='div-commentary'><p style="margin-left:1em"><span class='note-inline'>(二氣和合含育至靈始有人倫備三才之位也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬物有長生</div>
</p></div>
<div class='div-commentary'><p style="margin-left:1em"><span class='note-inline'>(造化之功弥綸萬彚生長之德包博無窮埏埴綿綿如天之長矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>[网-(ㄨ*ㄨ)+又]象精通感</div>
</p></div>
<div class='div-commentary'><p style="margin-left:1em"><span class='note-inline'>(杳冥之精真而有信通其所感不亦冝乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淳和道可眀</div>
</p></div>
<div class='div-commentary'><p style="margin-left:1em"><span class='note-inline'>(淳和之道雖曰虛無若能弁智守朴存神而叩之則自然明白爾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但求方寸是</div>
</p></div>
<div class='div-commentary'><p style="margin-left:1em"><span class='note-inline'>(至道之要莫若修心君子求諸<span class='corr'>己</span>若能內觀以至無瑕則真所謂以身觀身也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>剖判應非輕</div>
</p></div>
<div class='div-commentary'><p style="margin-left:1em"><span class='note-inline'>(道之眀矣心之正矣則可以剖判至理應彼機冝斯為至難不可輕矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>五色雲銷黯</div>
</p></div>
<div class='div-commentary'><p style="margin-left:1em"><span class='note-inline'>(神鼎纔就靈符聿臻藥既餌於一丸雲乃登於五色蹔游萬里少別千年如其向象外以長生自得逍遙之理至若顧人間而高謝能無銷黯之情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方知大道深</div>
</p></div>
<div class='div-commentary'><p style="margin-left:1em"><span class='note-inline'>(若此之神功蓋稟天地造化之力日月運行之數方知大道之至深也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>華池玄妙理</div>
</p></div>
<div class='div-commentary'><p style="margin-left:1em"><span class='note-inline'>(華池大丹九轉之中神水華池也鈆汞相資坎离迭運從無入有自有還無情既極於玄源微乃通於妙本則理在其中也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>龍虎本同音</div>
</p></div>
<div class='div-commentary'><p style="margin-left:1em"><span class='note-inline'>(以其同氣相求故得謂之同音也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>金鼎鈆中作</div>
</p></div>
<div class='div-commentary'><p style="margin-left:1em"><span class='note-inline'>(法陰陽而為爐則金鼎之謂也舩既烹流珠是作周旋四象消息五行法度不遺終成大藥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紅花洞裏尋</div>
</p></div>
<div class='div-commentary'><p style="margin-left:1em"><span class='note-inline'>(鍊丹竈於寰中尋紅花於洞裏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求真如得路</div>
</p></div>
<div class='div-commentary'><p style="margin-left:1em"><span class='note-inline'>(求彼真人之路要歸不死之鄉必湏妙盡希夷冥資道德也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>返少老山岑</div>
</p></div>
<div class='div-commentary'><p style="margin-left:1em"><span class='note-inline'>(歸童返少老而彌芳是曰真仙好居煙島也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達取真空性</div>
</p></div>
<div class='div-commentary'><p style="margin-left:1em"><span class='note-inline'>(真空惟寂妙性本如達悟洞然縱橫利用也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>成名有後先</div>
</p></div>
<div class='div-commentary'><p style="margin-left:1em"><span class='note-inline'>(道非遠近悟有後先雖不同時孰云異體矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智勞如似夢</div>
</p></div>
<div class='div-commentary'><p style="margin-left:1em"><span class='note-inline'>(巧運機関詐施心智縱事果於十全亦虛同於一夢尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恬澹不論年</div>
</p></div>
<div class='div-commentary'><p style="margin-left:1em"><span class='note-inline'>(嗜欲既莭恬澹自如保守攸長豈論嵗月也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>閇口恒持默</div>
</p></div>
<div class='div-commentary'><p style="margin-left:1em"><span class='note-inline'>(外緘於口內冥於心靜默不渝可階於道矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精修更是玄</div>
</p></div>
<div class='div-commentary'><p style="margin-left:1em"><span class='note-inline'>(夫知之匪艱行之惟艱今審法玄密無怠精修速疾之功因而致之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>消停湏在意</div>
</p></div>
<div class='div-commentary'><p style="margin-left:1em"><span class='note-inline'>(消息盈虛廣大悉備在乎心意以通幽微[栽-木+(万-一)])</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安穩上清天</div>
</p></div>
<div class='div-commentary'><p style="margin-left:1em"><span class='note-inline'>(天道匪遙修之可冀而况名摽王筞籍紀丹臺故五雲佇[佧-上+┴]三清穩步也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>礦鍊真金色</div>
</p></div>
<div class='div-commentary'><p style="margin-left:1em"><span class='note-inline'>(礦藏真金烹而鍊之色煥然矣如凡身蘊聖性也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩提道果成</div>
</p></div>
<div class='div-commentary'><p style="margin-left:1em"><span class='note-inline'>(菩提覺也覺號圓滿成佛道果猶真金出礦矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>仙人持忍辱</div>
</p></div>
<div class='div-commentary'><p style="margin-left:1em"><span class='note-inline'>(佛於往昔作忍辱仙莭莭解時不生嗔恨者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>胥國福眾生</div>
</p></div>
<div class='div-commentary'><p style="margin-left:1em"><span class='note-inline'>(華胥清淨黃帝夢之見彼國人不知親<span class='corr'>己</span>不知踈物受用自然福莫大也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教法堪依信</div>
</p></div>
<div class='div-commentary'><p style="margin-left:1em"><span class='note-inline'>(聖人所說謂之教法堪依堪託信之奉之也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勤修猛要精</div>
</p></div>
<div class='div-commentary'><p style="margin-left:1em"><span class='note-inline'>(恭勤修習誨人不倦精而行之善弗能及者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若能功行滿</div>
</p></div>
<div class='div-commentary'><p style="margin-left:1em"><span class='note-inline'>(陰德廣施功行濟物有始有卒道自符合矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>故是達三清</div>
</p></div>
<div class='div-commentary'><p style="margin-left:1em"><span class='note-inline'>(道悟真一身合虛无自然脫屣塵區必達三清者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>至藥家家有</div>
</p></div>
<div class='div-commentary'><p style="margin-left:1em"><span class='note-inline'>(至藥以况至道也人人本有而悟之者寡矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰人解得麼</div>
</p></div>
<div class='div-commentary'><p style="margin-left:1em"><span class='note-inline'>(大道匪渝於物外凡人[网-(ㄨ*ㄨ)+又]究其根源誠可悲哉視半猶遠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄通真法界</div>
</p></div>
<div class='div-commentary'><p style="margin-left:1em"><span class='note-inline'>(契理斷疑渙然冰釋法界無不真之境見聞絕視[聽-王]之功也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙理諭恒河</div>
</p></div>
<div class='div-commentary'><p style="margin-left:1em"><span class='note-inline'>(水有上善之功河右通濟之用亦猶能體妙道流注未聞者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>年歲銷風水</div>
</p></div>
<div class='div-commentary'><p style="margin-left:1em"><span class='note-inline'>(陰伏陽升荏苒成歲俱臻至理光景任遷諭彼恒河暗銷風水)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>芝蘭間棘窠</div>
</p></div>
<div class='div-commentary'><p style="margin-left:1em"><span class='note-inline'>(性習不同善惡各異慕善者為道日損慕惡者作偽日拙亦猶芝蘭自茂荊棘自卑者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陰功陽造化</div>
</p></div>
<div class='div-commentary'><p style="margin-left:1em"><span class='note-inline'>(種性既異根莖不同徒勞造化之功莫報陰陽之力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善少惡中多</div>
</p></div>
<div class='div-commentary'><p style="margin-left:1em"><span class='note-inline'>(為善孤立相求者寡為惡成眾相應者多也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>瘖瘂癡聾病</div>
</p></div>
<div class='div-commentary'><p style="margin-left:1em"><span class='note-inline'>(心存嗜欲耳務奔馳不能唘迪凝虛發揮正性類乎瘖瘂與癡聾耳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求醫大法王</div>
</p></div>
<div class='div-commentary'><p style="margin-left:1em"><span class='note-inline'>(至道至大法之則之夫欲抉聵開愚湏憑聖智者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>貪瞋無相體</div>
</p></div>
<div class='div-commentary'><p style="margin-left:1em"><span class='note-inline'>(貪瞋則惡見無相則真空其或動合貪瞋靜歸無相雖體性無異而逆順不侔矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>正定得清凉</div>
</p></div>
<div class='div-commentary'><p style="margin-left:1em"><span class='note-inline'>(不務可欲內守凝明湛寂無為自然正定不亦清凉者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達者通賢聖</div>
</p></div>
<div class='div-commentary'><p style="margin-left:1em"><span class='note-inline'>(苟能達道悟真乃名列仙品位通至聖矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情任意狂</div>
</p></div>
<div class='div-commentary'><p style="margin-left:1em"><span class='note-inline'>(情既昧理於道不通放蕩無恒意同狂狷尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分眀如是說</div>
</p></div>
<div class='div-commentary'><p style="margin-left:1em"><span class='note-inline'>(達則舉事皆真迷則觸途成滯所以明言作誡冀分是非也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寂靜有閑忙</div>
</p></div>
<div class='div-commentary'><p style="margin-left:1em"><span class='note-inline'>(寂默虛靜本絕煩囂而懵道執言自為馳騖既違寂靜莫息閑忙也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>漸省虛名理</div>
</p></div>
<div class='div-commentary'><p style="margin-left:1em"><span class='note-inline'>(虛无非名之理放意自得之塲漸以修持故能省覺矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真求一味清</div>
</p></div>
<div class='div-commentary'><p style="margin-left:1em"><span class='note-inline'>(真一之道自何而求但冲澹澄凝則清淨於一味之理矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>目前皆是景</div>
</p></div>
<div class='div-commentary'><p style="margin-left:1em"><span class='note-inline'>(萬象之景森然目前體道之人於景皆寂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心內蘊長生</div>
</p></div>
<div class='div-commentary'><p style="margin-left:1em"><span class='note-inline'>(長生之術非假他求若修之於內心自齊之於外景)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>白露秋催促</div>
</p></div>
<div class='div-commentary'><p style="margin-left:1em"><span class='note-inline'>(代謝之急流馳不停當白露之屆時見秋光之催促)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紅花葉自輕</div>
</p></div>
<div class='div-commentary'><p style="margin-left:1em"><span class='note-inline'>(四時奔騁春去秋來纔開綽約之芳即覩凋零之葉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>物情歸即悟</div>
</p></div>
<div class='div-commentary'><p style="margin-left:1em"><span class='note-inline'>(物象之情本歸空寂即於此理可以開悟者焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>疑滯兩無成</div>
</p></div>
<div class='div-commentary'><p style="margin-left:1em"><span class='note-inline'>(大道坦蕩依之可修若於心不通在物疑滯枉度於春榮秋謝莫臻於體本還淳虛過時光則進退無成矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紫陌紅塵裏</div>
</p></div>
<div class='div-commentary'><p style="margin-left:1em"><span class='note-inline'>(欲彰至理先警浮華輪蹄碌碌於紅塵早暮紛紛於紫陌悲夫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>貪名利好爭</div>
</p></div>
<div class='div-commentary'><p style="margin-left:1em"><span class='note-inline'>(馳騁虛名何嘗責實貪求小利但顧爭衡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世情皆擾攘</div>
</p></div>
<div class='div-commentary'><p style="margin-left:1em"><span class='note-inline'>(寵辱若驚聖人慜惻不覺老之將至擾櫌何知也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道甚縱橫</div>
</p></div>
<div class='div-commentary'><p style="margin-left:1em"><span class='note-inline'>(道通四大誠謂縱橫妙本融虛物物咸具)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>絃直終無曲</div>
</p></div>
<div class='div-commentary'><p style="margin-left:1em"><span class='note-inline'>(無彼無此何親何踈徑直如絃本非委曲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心邪自不平</div>
</p></div>
<div class='div-commentary'><p style="margin-left:1em"><span class='note-inline'>(平等無傾回邪自致釋氏云是盲者過非日月咎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若能如遂意</div>
</p></div>
<div class='div-commentary'><p style="margin-left:1em"><span class='note-inline'>(垂誡群甿功成不宰以心如理欽奉无為故云功成事遂百姓謂我自然也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>後學法先生</div>
</p></div>
<div class='div-commentary'><p style="margin-left:1em"><span class='note-inline'>(學而時習業具諸蒙見賢思齊其道著矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寂靜皆無語</div>
</p></div>
<div class='div-commentary'><p style="margin-left:1em"><span class='note-inline'>(夫虛靜之途洗心之術當高興遠寄陶然自得默默深識滌除玄覽也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>其於理一般</div>
</p></div>
<div class='div-commentary'><p style="margin-left:1em"><span class='note-inline'>(言无瑕謫行无轍迹得希夷之妙入杳冥之閒齊物一般等窮萬法也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若非通秘奧</div>
</p></div>
<div class='div-commentary'><p style="margin-left:1em"><span class='note-inline'>(夫神眀之德秘密之門鬼神莫能覩其玄陰陽或可測其奧也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>故是入微端</div>
</p></div>
<div class='div-commentary'><p style="margin-left:1em"><span class='note-inline'>(道无聲聽之不聞道无形而能形焉故入毫端微妙也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善可名高尚</div>
</p></div>
<div class='div-commentary'><p style="margin-left:1em"><span class='note-inline'>(上善若水眾人之師處德謙卑能利萬物然後為玄牝之母居象帝之先)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真乘智識寬</div>
</p></div>
<div class='div-commentary'><p style="margin-left:1em"><span class='note-inline'>(智周萬物道濟天下然聖人无心運動而萬類自隨无智取與而人之自歸矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天長與地久</div>
</p></div>
<div class='div-commentary'><p style="margin-left:1em"><span class='note-inline'>(見真素把淳朴緜綿若存天長地久)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬物不相干</div>
</p></div>
<div class='div-commentary'><p style="margin-left:1em"><span class='note-inline'>(天地生物德用甚多而能咨稟於道心存澹泊不相于撓也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天上及天下</div>
</p></div>
<div class='div-commentary'><p style="margin-left:1em"><span class='note-inline'>(至理無外包括彌綸或天或人咸歸覆育斯乃彰妙用之至廣爾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>施為那是親</div>
</p></div>
<div class='div-commentary'><p style="margin-left:1em"><span class='note-inline'>(雖施張一氣資始三才功成不居孰為親矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>物情歸造化</div>
</p></div>
<div class='div-commentary'><p style="margin-left:1em"><span class='note-inline'>(物之有情者皆稟於至靈之氣雖識智萬殊皆歸於造化之理也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道見深仁</div>
</p></div>
<div class='div-commentary'><p style="margin-left:1em"><span class='note-inline'>(夫道之為用也然則生成萬有視同芻狗不責其報是以見仁之深矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果位非遙遠</div>
</p></div>
<div class='div-commentary'><p style="margin-left:1em"><span class='note-inline'>(悟理為因得道為果筞勤無間相去非遙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>賢愚自苦辛</div>
</p></div>
<div class='div-commentary'><p style="margin-left:1em"><span class='note-inline'>(雖賢愚非等若不悟道之玄妙者或訪神仙外求異術或鍊金石用益遐齡既背天真徒為勞苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>焉知皆日用</div>
</p></div>
<div class='div-commentary'><p style="margin-left:1em"><span class='note-inline'>(安知乎語默動息皆道之用也而乃捨本求末何迷之甚哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>秋換一年春</div>
</p></div>
<div class='div-commentary'><p style="margin-left:1em"><span class='note-inline'>(一歲春光寧殊石火秋風䬃至萬木飄零可比童顏倐然衰老矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>表裏分眀說</div>
</p></div>
<div class='div-commentary'><p style="margin-left:1em"><span class='note-inline'>(夫善攝生者養外之謂表養內之謂裏也得其道者兼而有之故可以分明說示於人也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深窮妙更玄</div>
</p></div>
<div class='div-commentary'><p style="margin-left:1em"><span class='note-inline'>(其能深窮至妙遠趣大方則更玄之又玄矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚迷行不到</div>
</p></div>
<div class='div-commentary'><p style="margin-left:1em"><span class='note-inline'>(愚迷於道闇而不達也至於俛仰屈伸進退消息無所用心雖欲行之焉能及也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖事法中傳</div>
</p></div>
<div class='div-commentary'><p style="margin-left:1em"><span class='note-inline'>(决志虛無宅心清淨者乃聖人之事也動必資玄舉必盡法法中之妙習而後傳也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲界情無定</div>
</p></div>
<div class='div-commentary'><p style="margin-left:1em"><span class='note-inline'>(乃欲界而未能性其情則觸途無定對境多迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真空本自然</div>
</p></div>
<div class='div-commentary'><p style="margin-left:1em"><span class='note-inline'>(頓了真空長存正氣蓋本之於自然也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>今生隨曩刧</div>
</p></div>
<div class='div-commentary'><p style="margin-left:1em"><span class='note-inline'>(原道之來則界惟無始雖今力行無倦要自曩刧曾修故云隨也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清淨照三天</div>
</p></div>
<div class='div-commentary'><p style="margin-left:1em"><span class='note-inline'>(必能致心於止水納性於玄珠清淨無為恬澹自守則可以照彼三天之上也)</span>。</p>
</div></div>
<p class='juan'>御製逍遙詠卷第四</p>
</div><!-- end of div[@id='body'] -->
</body></html>