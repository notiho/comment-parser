<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製逍遙詠</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu14' />
<p class='juan'>御製逍遙詠卷第七<span class='note-inline'>(七言)</span>　輕</p>
<div class='div-other'><a id='mulu15' />
<div class='div-orig'><p style="text-indent:0em" class="lg-abnormal"><div class='lg-row'>脫空謾語莫知真</div>
</p></div>
<div class='div-commentary'><p style="margin-left:1em"><span class='note-inline'>(情多虛誕言不由衷未若仼真安貧守道矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誑惑愚蒙謼殺人</div>
</p></div>
<div class='div-commentary'><p style="margin-left:1em"><span class='note-inline'>(令色巧言誘誑聾俗情既無實事豈有憑詐偽漸彰王道逾遠也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愛者擬求名利用</div>
</p></div>
<div class='div-commentary'><p style="margin-left:1em"><span class='note-inline'>(徇利之士惟貪是懷欲鍊丹砂點化世寶徒增愛染但益妄求也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>被他悞賺怕論申</div>
</p></div>
<div class='div-commentary'><p style="margin-left:1em"><span class='note-inline'>(為他之惑惜<span class='corr'>己</span>之名雖欲言之其可得也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>唯言草異生巖谷</div>
</p></div>
<div class='div-commentary'><p style="margin-left:1em"><span class='note-inline'>(事既無諧乃言草異徒指生於巖谷即別採而可成)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>更說天涯泛海津</div>
</p></div>
<div class='div-commentary'><p style="margin-left:1em"><span class='note-inline'>(廣引虛無妄陳遐遠秘訣自仙鄉傳授靈苗從滄海收來也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有甚相干爭道理</div>
</p></div>
<div class='div-commentary'><p style="margin-left:1em"><span class='note-inline'>(未若求魚緣木陟山採珠得之者獨善一身失之者邈若千里也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幾家燒鍊幾家貧</div>
</p></div>
<div class='div-commentary'><p style="margin-left:1em"><span class='note-inline'>(<span class='corr'>凡</span>不達修鍊之旨者既貧於道復貧於行也然未聞有陶白之家矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙理路達三清</div>
</p></div>
<div class='div-commentary'><p style="margin-left:1em"><span class='note-inline'>(舉措逍遙坦然理路可以上達三清之境也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非是尋常取次名</div>
</p></div>
<div class='div-commentary'><p style="margin-left:1em"><span class='note-inline'>(名者得物之稱且道體凝虛玄源湛寂不可以名而得不可以象而求故老氏云名可名非常名也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>此語不宗凡見識</div>
</p></div>
<div class='div-commentary'><p style="margin-left:1em"><span class='note-inline'>(此非常之語絕妙之門逍遙乎萬化之中游泳乎六虛之外豈凡常見識而明之故不宗也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>籠羅大象顯昭眀</div>
</p></div>
<div class='div-commentary'><p style="margin-left:1em"><span class='note-inline'>(籠羅萬象而大道在其中矣昭然明白即可知也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>傍通照料周遮遠</div>
</p></div>
<div class='div-commentary'><p style="margin-left:1em"><span class='note-inline'>(旁通萬有妙契重玄照以明之料以裁之周無不窮遮無不徧玄之時義遠矣哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>異境凡從智慧生</div>
</p></div>
<div class='div-commentary'><p style="margin-left:1em"><span class='note-inline'>(大道甚夷而人好徑凡趣異境皆自智生既失自然咸歸大偽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方丈室中誰口默</div>
</p></div>
<div class='div-commentary'><p style="margin-left:1em"><span class='note-inline'>(方丈神室之中忽尓忘言澹然成性故黑而識之也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真心傳受一般平</div>
</p></div>
<div class='div-commentary'><p style="margin-left:1em"><span class='note-inline'>(真人之心心真無外在乎傳受如砥而平)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道逢來是宿緣</div>
</p></div>
<div class='div-commentary'><p style="margin-left:1em"><span class='note-inline'>(夫道者神明之本天地之粹不可以當世學只可以累刧修具緣具福方乃遇之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>終期定可訪真仙</div>
</p></div>
<div class='div-commentary'><p style="margin-left:1em"><span class='note-inline'>(紫氣仙人洪崖聖者士有造其巗宂陟彼奧扄必違深靜之源以保冲和之氣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>山中修鍊非州郡</div>
</p></div>
<div class='div-commentary'><p style="margin-left:1em"><span class='note-inline'>(若夫隱乎巗扃出乎嗜慾佇丹成於龍虎俟足步於雲霞也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>城裏無荒隱市鄽</div>
</p></div>
<div class='div-commentary'><p style="margin-left:1em"><span class='note-inline'>(秘訣之妙虛无之系造化之根得之者非在深山隱之者何妨城市)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>秘術豈教容易得</div>
</p></div>
<div class='div-commentary'><p style="margin-left:1em"><span class='note-inline'>([爿*ㄆ]之以君訓之以師幽明動擅咸暢其冝此秘之術豈容易而知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽深還許遞相傳</div>
</p></div>
<div class='div-commentary'><p style="margin-left:1em"><span class='note-inline'>(幽深者浩曠无端杳冥無對既傳習有自乃師資相承也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>超凡入聖渾閑事</div>
</p></div>
<div class='div-commentary'><p style="margin-left:1em"><span class='note-inline'>(士有棲神鍊骨逸於霄漢含微契虛蹈真境而為仙矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>問取人間十洞天</div>
</p></div>
<div class='div-commentary'><p style="margin-left:1em"><span class='note-inline'>(世人能遊林麓息澹泊絕嗜慾喰餌煙霞散塵慮之方般賞仙鄉之十洞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道法窮來理甚玄</div>
</p></div>
<div class='div-commentary'><p style="margin-left:1em"><span class='note-inline'>(道法乃金丹之訣也其惟聖智通幽洞微方知理趣窮極玄妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知之修鍊口親傳</div>
</p></div>
<div class='div-commentary'><p style="margin-left:1em"><span class='note-inline'>(先知其要然後乃修妙在口傳用而無失故曰知之修鍊名曰聖人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>棲貞有象藏烏兔</div>
</p></div>
<div class='div-commentary'><p style="margin-left:1em"><span class='note-inline'>(恍惚精真其中有象兔疑陰魄烏燦陽精二氣感通功齊造化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自在遨遊本地仙</div>
</p></div>
<div class='div-commentary'><p style="margin-left:1em"><span class='note-inline'>(道之至矣功之成矣自南自北以遨以遊雖混囂氛宛同輕舉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>赤水華池湏是秘</div>
</p></div>
<div class='div-commentary'><p style="margin-left:1em"><span class='note-inline'>(丹還五轉名此華池大用漸彰理冝緘秘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>黃㸦寶鼎要精研</div>
</p></div>
<div class='div-commentary'><p style="margin-left:1em"><span class='note-inline'>(藥之成也名曰黃㸦造化神功由乎寶鼎而消息之法切在沉研)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈胎變化無相剋</div>
</p></div>
<div class='div-commentary'><p style="margin-left:1em"><span class='note-inline'>(樻法通靈如胎含養五行相剋為害之深理在周防日慎一日)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>龍虎昇騰論汞鈆</div>
</p></div>
<div class='div-commentary'><p style="margin-left:1em"><span class='note-inline'>(陰陽會合龍虎飛騰良由考鈆汞之功知子母之性然後用之乃十全矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄機聖境謾勞心</div>
</p></div>
<div class='div-commentary'><p style="margin-left:1em"><span class='note-inline'>(眾妙之門唯玄機能遠真聖之境唯修鍊方到或塵慮未忘俗態猶在丹鼎華池謾勞心力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何似窮研道理深</div>
</p></div>
<div class='div-commentary'><p style="margin-left:1em"><span class='note-inline'>(消息盈虛先究其道儻得理窮源則玄无之域或可躋升矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>升降自然隨我命</div>
</p></div>
<div class='div-commentary'><p style="margin-left:1em"><span class='note-inline'>(樂天知命我乃自然升降隨時方圓任器皆符至理矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>莫教虛度向光陰</div>
</p></div>
<div class='div-commentary'><p style="margin-left:1em"><span class='note-inline'>(顛沛造次尚或於是豈可未明大道不貴寸陰虛度之誡誠堪書紳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幾人達得幽閑趣</div>
</p></div>
<div class='div-commentary'><p style="margin-left:1em"><span class='note-inline'>(宇宙至廣賢愚乃眾入希夷之玄奧達莊老之微言者亦鮮矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如樹爭高力不任</div>
</p></div>
<div class='div-commentary'><p style="margin-left:1em"><span class='note-inline'>(豫章之木七年搆廈如未成材徒增聳㧞枝葉所附力其不任亦如未曉真歸妾期驂馭功既無就翻招其損也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>闇裏差殊終墜墯</div>
</p></div>
<div class='div-commentary'><p style="margin-left:1em"><span class='note-inline'>(暗裏不欺方寸無愧則何往不臧若色厲內荏言與行違自作差殊何免顛墜也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>神仙尚恐有飛沉</div>
</p></div>
<div class='div-commentary'><p style="margin-left:1em"><span class='note-inline'>(夫運氣養素長生久視壽齡不耗歲月仼遷蓋心出混茫跡超塵堪苟縈拘心跡恐飛沉未脫矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>濟世勤行任百年</div>
</p></div>
<div class='div-commentary'><p style="margin-left:1em"><span class='note-inline'>(布行葦之澤敦好生之德任奔日月徒改歲年而惠漸黎庶心無暫怠亦如天行健地厚載豈有休廢哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方知大道自昭宣</div>
</p></div>
<div class='div-commentary'><p style="margin-left:1em"><span class='note-inline'>(執左契以御物者其唯聖人乎且天何言哉四時行焉萬物生馬故知大道昭宣物無不被矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休誇解變黃金術</div>
</p></div>
<div class='div-commentary'><p style="margin-left:1em"><span class='note-inline'>(五金之用名本其性其有虛心合道從無入有藥化䥫石盡成黃金縱斯道有成又何勞矜誇也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰信空磨白玉穿</div>
</p></div>
<div class='div-commentary'><p style="margin-left:1em"><span class='note-inline'>(玉之為物也磨而不磨混而不淄世誰信之有其穿薄然磨礱涇久亦可庶幾豈若抱無名之璞懷[网-(ㄨ*ㄨ)+又]象之珠與時長在者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智慧冝從高見識</div>
</p></div>
<div class='div-commentary'><p style="margin-left:1em"><span class='note-inline'>(見於末萌識於未地自非智慧獨斷高明不拔何以從於斯哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陰功及物㝡彌堅</div>
</p></div>
<div class='div-commentary'><p style="margin-left:1em"><span class='note-inline'>(功及於物而不宰者其道遠矣可與造化爭長天地同門豈以驂駕鸞鶴飛騰雲路而為難哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>是非達取此言語</div>
</p></div>
<div class='div-commentary'><p style="margin-left:1em"><span class='note-inline'>(言於陰德智慧則道性可階語以變金磨玉則俗情何脫明白煥然奈世人多惑矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宇宙常存隱聖賢</div>
</p></div>
<div class='div-commentary'><p style="margin-left:1em"><span class='note-inline'>(得一以清則宇宙常存而又聖賢隱居其內盖知之修鍊不為物所賊故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>青松本不樹蕭條</div>
</p></div>
<div class='div-commentary'><p style="margin-left:1em"><span class='note-inline'>(萬木逢秋皆有凋殞唯青松千載不畏雪霜神仙傳曰好食松實者可能飛也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>學士因何智自勞</div>
</p></div>
<div class='div-commentary'><p style="margin-left:1em"><span class='note-inline'>(學道之者昧<span class='corr'>己</span>外求勞慮自伇二丹不能窮其本一真何以明其宗)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>金水朗然眀皎潔</div>
</p></div>
<div class='div-commentary'><p style="margin-left:1em"><span class='note-inline'>(挹少陽之正氣注元府之精英金液流形光潤皎潔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>雪山堆積就中高</div>
</p></div>
<div class='div-commentary'><p style="margin-left:1em"><span class='note-inline'>(大丹既就凝若雪山燦然可觀精瑩何極)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>志心但覓三神藥</div>
</p></div>
<div class='div-commentary'><p style="margin-left:1em"><span class='note-inline'>(夫修道者確乎不可拔其志則於道匪遠三神之藥必致長生拪真子三住銘云凡在萬物其所保者莫先乎氣莫先乎神莫先乎形若保此三者必得長生也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凡目難觀萬里毫</div>
</p></div>
<div class='div-commentary'><p style="margin-left:1em"><span class='note-inline'>(未修三要三寶莫獲諒諸凡目則何以見萬里之秋毫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我獨閑吟誰解意</div>
</p></div>
<div class='div-commentary'><p style="margin-left:1em"><span class='note-inline'>(興題立意豈獨詠於神仙養民事天正冀通於大道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悠哉麗日壓靈鼇</div>
</p></div>
<div class='div-commentary'><p style="margin-left:1em"><span class='note-inline'>(大易云日月麗乎天是知萬象森然三山鼎列靈鼇既負仙景可觀矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>乘雲駕鶴自西東</div>
</p></div>
<div class='div-commentary'><p style="margin-left:1em"><span class='note-inline'>(雲乘五彩鶴駕九天深居冲寞之中自得逍遙之興故云自西而自東也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修鍊真人意氣雄</div>
</p></div>
<div class='div-commentary'><p style="margin-left:1em"><span class='note-inline'>(極修鍊之玄者謂之真人意氣雄然則非鹿容俗狀之所及也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>出離凡為高見識</div>
</p></div>
<div class='div-commentary'><p style="margin-left:1em"><span class='note-inline'>(六氣無覊三清有趣斯可謂之出離也至若見精方外識洞真空又甚高矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周旋道理遠懷通</div>
</p></div>
<div class='div-commentary'><p style="margin-left:1em"><span class='note-inline'>(周旋其道也則萬化叅同周旋其理也則一真冥會故其所懷也則何遠而不通矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚迷盡說皆非實</div>
</p></div>
<div class='div-commentary'><p style="margin-left:1em"><span class='note-inline'>(丹臺秘訣玉境真歸豈愚者迷者之所用心故言非實斯乃撫掌大笑之謂歟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解者方知事不空</div>
</p></div>
<div class='div-commentary'><p style="margin-left:1em"><span class='note-inline'>(懸解逍遙之理者方知逍遙之事不空也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宿業大都心外障</div>
</p></div>
<div class='div-commentary'><p style="margin-left:1em"><span class='note-inline'>(靈丹未究宿業尚縈既遮心內之明寔由心外之障也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有緣歲月易成功</div>
</p></div>
<div class='div-commentary'><p style="margin-left:1em"><span class='note-inline'>(必於神秘之方有緣者則金液彌精華池無擁無勞歲月動見成功也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>八風雷動遶炎洲</div>
</p></div>
<div class='div-commentary'><p style="margin-left:1em"><span class='note-inline'>(炎洲者海內十洲之一也雖八節八方之風如雷之鼓激而仙鄉雲島安然居中且漢武為鈎戈建八風通靈之臺斯並真人遊息之所也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>巨海波浪四畔流</div>
</p></div>
<div class='div-commentary'><p style="margin-left:1em"><span class='note-inline'>(當渤澥之南隣聚窟之地十洲[言*口]云其地廣二千里處海之中也故洪濤巨浪四面而流)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>鼠向此中毛骨異</div>
</p></div>
<div class='div-commentary'><p style="margin-left:1em"><span class='note-inline'>(洞真經說炎洲之上有炎山之鼠其流可以為布斯則靈物得非毛骨異乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>布成將舊火燃休</div>
</p></div>
<div class='div-commentary'><p style="margin-left:1em"><span class='note-inline'>(火鼠之毛為布也服用將舊必就火以燃之則垢污頓除文彩重絜有同世人用水而浣衣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>白銀絳[門@(圭*(艮-日+口))]光霞麗</div>
</p></div>
<div class='div-commentary'><p style="margin-left:1em"><span class='note-inline'>(其中有太丹火流之宮銀城絳闕之製光舒霞爛綺麗堪觀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紫玉黃芝瑞氣浮</div>
</p></div>
<div class='div-commentary'><p style="margin-left:1em"><span class='note-inline'>(仙人所吹之笛多以紫玉為之又金芝九莖真境之瑞斯乃羽客玄君所居之地有茲瑞物之氣而浮騰焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖境山林人莫訝</div>
</p></div>
<div class='div-commentary'><p style="margin-left:1em"><span class='note-inline'>(火山丹宮火鼠風獸山林異於人世物象殊於塵寰境唯神仙時流莫測)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>延年皆是眾仙遊</div>
</p></div>
<div class='div-commentary'><p style="margin-left:1em"><span class='note-inline'>(服九轉之丹得長生之壽出入遊起皆是諸仙者焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>窮真妙理訪仙鄉</div>
</p></div>
<div class='div-commentary'><p style="margin-left:1em"><span class='note-inline'>(夫窮真究理者失湏躭味玄默修習冲虛然後求登洞府訪謁仙鄉也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>雲水青山地久長</div>
</p></div>
<div class='div-commentary'><p style="margin-left:1em"><span class='note-inline'>(三山十洲雲濤杳隔或道未超於世<span class='corr'>表</span>心陡懸於物外則山水攸長不可得而及也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞說洞中諸境異</div>
</p></div>
<div class='div-commentary'><p style="margin-left:1em"><span class='note-inline'>(神仙之居非塵世之境既傳聞於今昔孰不冀於遨遊矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰知鼎內有非常</div>
</p></div>
<div class='div-commentary'><p style="margin-left:1em"><span class='note-inline'>(藥養丹鼎道在靈臺外即無欲無為內即惟寂惟默也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>遭逢秖是因緣感</div>
</p></div>
<div class='div-commentary'><p style="margin-left:1em"><span class='note-inline'>(長房鄽市逢仙喜傳秘訣[孑*鳥]子圯橋取履慶遇黃公皆是遭逄因緣所感矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>費力無成枉用忙</div>
</p></div>
<div class='div-commentary'><p style="margin-left:1em"><span class='note-inline'>(修鍊之術吐納之法在絕利一源達乎三要儻背此而修者則費功勞心終無所冀也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>瑞氣青天含象彩</div>
</p></div>
<div class='div-commentary'><p style="margin-left:1em"><span class='note-inline'>(紫霧亘寥廓慶雲徧太虛光芒隱大道之精燦爛蘊真人之氣矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>十洲閑坐論陰陽</div>
</p></div>
<div class='div-commentary'><p style="margin-left:1em"><span class='note-inline'>(十州之境群仙所依以亡形無為之言演坎兔离鳥之妙也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈將容易話長生</div>
</p></div>
<div class='div-commentary'><p style="margin-left:1em"><span class='note-inline'>(長生至理道在杳冥養之於顥氣靈源因之於谷神真宰豈以延齡善術保命仙方謬泄玄機容易言矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>辛苦徒勞業未精</div>
</p></div>
<div class='div-commentary'><p style="margin-left:1em"><span class='note-inline'>(雖餐松餌栢吐濁納清修製丹砂煑鍊白石未曉抱一之道其猶避影之狂虛廢功勤徒自勞伇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安肯便教貪上得</div>
</p></div>
<div class='div-commentary'><p style="margin-left:1em"><span class='note-inline'>(道以去甚去奢惟清惟淨蠲除嗜慾鄙弃喧華豈以放意恣貪而能階其妙道者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先湏禮讓後純誠</div>
</p></div>
<div class='div-commentary'><p style="margin-left:1em"><span class='note-inline'>(禮讓即修身之本純誠乃契道之源務實陶真理符妙轍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>絳霄音旨人難解</div>
</p></div>
<div class='div-commentary'><p style="margin-left:1em"><span class='note-inline'>(絳霄者三清真境音旨乃大道希聲惟上士之能行非塵蒙之所解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>白雪消停竪有橫</div>
</p></div>
<div class='div-commentary'><p style="margin-left:1em"><span class='note-inline'>(白雪乃大丹次第消停者造化玄門運化縱橫奇功自在)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>象外仙山諸境趣</div>
</p></div>
<div class='div-commentary'><p style="margin-left:1em"><span class='note-inline'>(象外者虛無之物表也仙山者即得道神仙之所居閬苑瑤池金庭玉闕洞天佳境不一名諸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若非修鍊躡三清</div>
</p></div>
<div class='div-commentary'><p style="margin-left:1em"><span class='note-inline'>(其欲昇雲御氣駕鳳乘鸞若非鍊行修真即何以達三清中路也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>丹丘霧彩好林巒</div>
</p></div>
<div class='div-commentary'><p style="margin-left:1em"><span class='note-inline'>(夫人欲吐故納新屈伸道引精思靜默必遊霧彩憩止丹丘棲泊林麓者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>盡是天宮不死仙</div>
</p></div>
<div class='div-commentary'><p style="margin-left:1em"><span class='note-inline'>(於是虛皇命元始天王編之於金簡次之以王章永處大羅有生之日無死之名也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常與神人為窟宅</div>
</p></div>
<div class='div-commentary'><p style="margin-left:1em"><span class='note-inline'>(夫金丹玉芝可以乘雲軒引羽蓋者必神人也常以瀛洲為宅方丈為窟矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能興風雨秀山川</div>
</p></div>
<div class='div-commentary'><p style="margin-left:1em"><span class='note-inline'>(鶴駕往還風雨相隨萬籟俱發山川秀色也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>溪頭雲出搖紅葉</div>
</p></div>
<div class='div-commentary'><p style="margin-left:1em"><span class='note-inline'>(武陵溪頭桃源洞裏白雲溶溶而出岫紅葉紛紛而搖林矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>谷口村稀伴碧煙</div>
</p></div>
<div class='div-commentary'><p style="margin-left:1em"><span class='note-inline'>(谷則虛應溪乃聚流山村隱隱而相隣水煙羃羃以交暎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>題品洞門房密秘</div>
</p></div>
<div class='div-commentary'><p style="margin-left:1em"><span class='note-inline'>(夫洞府關鍵不得不秘秘則丹靈骨清扼一長生尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>隱藏蹤跡恐相傳</div>
</p></div>
<div class='div-commentary'><p style="margin-left:1em"><span class='note-inline'>(夫冲虛靜默遊神之極必藏乎名隱其跡者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>南來北去及東西</div>
</p></div>
<div class='div-commentary'><p style="margin-left:1em"><span class='note-inline'>(聖人之御宇也每慮德之未至化之未被是以闢四門達四聰觀風俗之厚薄矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬物難歸一等齊</div>
</p></div>
<div class='div-commentary'><p style="margin-left:1em"><span class='note-inline'>(萬事紛糺長短相形而民之情封執膠固混而為一不亦難乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倐忽爭知興變易</div>
</p></div>
<div class='div-commentary'><p style="margin-left:1em"><span class='note-inline'>(倐爾變通虛心齊物易同反掌孰能知之故老子云吾道甚勿知甚易行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽玄恬澹不昬迷</div>
</p></div>
<div class='div-commentary'><p style="margin-left:1em"><span class='note-inline'>(既能玄覽專一守雌則滌蕩昬迷歸乎清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>區分有截無邪見</div>
</p></div>
<div class='div-commentary'><p style="margin-left:1em"><span class='note-inline'>(執乎左契法彼健行掌視八紘區以別矣則自然民思無邪順乎至化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>軌範如空詠好題</div>
</p></div>
<div class='div-commentary'><p style="margin-left:1em"><span class='note-inline'>(然則法天行道垂訓萬邦而心契無為寂如空也夫如是則可以詠謌之矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天且豈容私輔德</div>
</p></div>
<div class='div-commentary'><p style="margin-left:1em"><span class='note-inline'>(皇天無親惟德是輔豈容私徇翊戴聖明者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功成自竪入雲梯</div>
</p></div>
<div class='div-commentary'><p style="margin-left:1em"><span class='note-inline'>(不宰功成歸乎大道如昇雲漢必假丹梯從有入無良在斯矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天地為爐我自知</div>
</p></div>
<div class='div-commentary'><p style="margin-left:1em"><span class='note-inline'>(天乹也地坤也萬物由是而生其有法陰順陽握符執契以造化為爐剛柔制度成熟庶品鎔範五行此唯聖人知之餘莫能尓也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人無遠慮必生疑</div>
</p></div>
<div class='div-commentary'><p style="margin-left:1em"><span class='note-inline'>(至理玄邈非大智不測況見慮不出於物表疑惑必生於言下也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功夫未至勞懸想</div>
</p></div>
<div class='div-commentary'><p style="margin-left:1em"><span class='note-inline'>(夫欲造玄樞求妙術湏假積德累功凝和養氣若五色在目可欲惑心則道性逾遠徒勞懸想而及也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>境外聲聞不改移</div>
</p></div>
<div class='div-commentary'><p style="margin-left:1em"><span class='note-inline'>(純粹積中聲聞于外故知大音希聲聽之而不聞蓋匪應荅可求是以居境外而不改移也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機巧豈逢容易得</div>
</p></div>
<div class='div-commentary'><p style="margin-left:1em"><span class='note-inline'>(機関不息巧偽愈[多]雖道遠乎哉豈容易而得也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>是非終究欲何之</div>
</p></div>
<div class='div-commentary'><p style="margin-left:1em"><span class='note-inline'>(杳宣無象是非糺紛自背虛无伹增矛楯期趣真境欲何所從)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>思量大海深淵理</div>
</p></div>
<div class='div-commentary'><p style="margin-left:1em"><span class='note-inline'>(道者妙用無方自大而求之則逝而往自往而求之則遠不及若能了悟則當在目前既非思慮所知何溟海之深可比度也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>光陰虛度影叅差</div>
</p></div>
<div class='div-commentary'><p style="margin-left:1em"><span class='note-inline'>(日居月諸倐忽光景真歸未達俗累尚縈陰影叅差誠為虛度也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>流砂一味細堪觀</div>
</p></div>
<div class='div-commentary'><p style="margin-left:1em"><span class='note-inline'>(陽精日華從陰所產一味神結妙可用心矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬象籠羅幾百般</div>
</p></div>
<div class='div-commentary'><p style="margin-left:1em"><span class='note-inline'>(神方百[婁*殳]妙在一真通貫太微詼羅造化也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湏向鈆中相假合</div>
</p></div>
<div class='div-commentary'><p style="margin-left:1em"><span class='note-inline'>(純陰之體出自陽精鈆稱老嫗納以少陽內外相容成乎假合)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分成鼎內見其端</div>
</p></div>
<div class='div-commentary'><p style="margin-left:1em"><span class='note-inline'>(和合陰陽乃成道矣鼎樹三才鍊成一氣始由曉其端緒矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煙霞聚散歸深谷</div>
</p></div>
<div class='div-commentary'><p style="margin-left:1em"><span class='note-inline'>(陰陽符契乃聚煙霞二氣交分逈歸深谷復返致養之所也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>水火相逢不用乾</div>
</p></div>
<div class='div-commentary'><p style="margin-left:1em"><span class='note-inline'>(舉以水火明以陰陽內外相逢合成道矣不至凝陽美之至也乃是不乾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>養就大還昇世界</div>
</p></div>
<div class='div-commentary'><p style="margin-left:1em"><span class='note-inline'>(陰陽相美育產元精即含章可貞以時而發離塵寰矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>月宮乞取桂花看</div>
</p></div>
<div class='div-commentary'><p style="margin-left:1em"><span class='note-inline'>(神功既著妙道乃成或馭六龍昇乎碧落優游蟾窟攀折瓊花矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>崑崙山上聚神仙</div>
</p></div>
<div class='div-commentary'><p style="margin-left:1em"><span class='note-inline'>(洞真經云崐崘山者黃赤二道交光於上上當天心皇母帝君神仙同會之處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羽駕爭行意不偏</div>
</p></div>
<div class='div-commentary'><p style="margin-left:1em"><span class='note-inline'>(神仙動息出處自由或馭鶴以飛行或乘鸞而上漢同遵至道意復何偏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>積雪遠看欹下界</div>
</p></div>
<div class='div-commentary'><p style="margin-left:1em"><span class='note-inline'>(仙山積雪靈境復嘉遠遠看瞻如欹下界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>巔峯高認湧流泉</div>
</p></div>
<div class='div-commentary'><p style="margin-left:1em"><span class='note-inline'>(寓目萬象登彼高峯流泉湧出於煙霞仙界倍勝於凡界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真空的實難堪比</div>
</p></div>
<div class='div-commentary'><p style="margin-left:1em"><span class='note-inline'>(大道玄門真空妙性無形虛極比類誠難)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>異景皆從造化遷</div>
</p></div>
<div class='div-commentary'><p style="margin-left:1em"><span class='note-inline'>(不達真空昧乎虛寂皆隨異景遷謝何窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>秘密豈教容易辯</div>
</p></div>
<div class='div-commentary'><p style="margin-left:1em"><span class='note-inline'>(神仙密旨出離凡情觸目隨流孰能辯認)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄中之外更深玄</div>
</p></div>
<div class='div-commentary'><p style="margin-left:1em"><span class='note-inline'>(大道坦然逈出塵界強立虛無之稱蘊乎造化之中玄之又玄其在茲矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>溟溟滄海浪濤深</div>
</p></div>
<div class='div-commentary'><p style="margin-left:1em"><span class='note-inline'>(蓬臺路遠仙閬程上插青冥下盤滄乘溟溟然蓋浪濤之深也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>霧蔽山巒不易尋</div>
</p></div>
<div class='div-commentary'><p style="margin-left:1em"><span class='note-inline'>(濛濛煙霧蔽彼山巒既仙凡不並故未易尋也史記云三山在渤海中望之如雲也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紫蓋洞庭人駕鶴</div>
</p></div>
<div class='div-commentary'><p style="margin-left:1em"><span class='note-inline'>(荊州記云衡山有三峯其一曰紫蓋常有雙鶴廻翔於上故洞庭人駕之上游於絕漢也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>虹霓城郭道為林</div>
</p></div>
<div class='div-commentary'><p style="margin-left:1em"><span class='note-inline'>(十洲九府虹霓城郭斯必以道為林也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽玄相去何多少</div>
</p></div>
<div class='div-commentary'><p style="margin-left:1em"><span class='note-inline'>(幽深之境玄妙之門本自丹臺寔曰精鍊且相去之幾何也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>巧拙無由智慧侵</div>
</p></div>
<div class='div-commentary'><p style="margin-left:1em"><span class='note-inline'>(雖能有巧拙用有淺深而道絕百非理歸一揆但可以冥契玄符也雖有智慧將焉用之故云無由侵矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>盡是同緣相引接</div>
</p></div>
<div class='div-commentary'><p style="margin-left:1em"><span class='note-inline'>(同聲相應同氣相求必可以引至於道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>從容語話八仙心</div>
</p></div>
<div class='div-commentary'><p style="margin-left:1em"><span class='note-inline'>(列仙傳云淮南王劉安言神仙黃白之事於是八公乃詣王授丹經故知從容笑語之閒靜見仙之心也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大都滋味莫因循</div>
</p></div>
<div class='div-commentary'><p style="margin-left:1em"><span class='note-inline'>(老氏云五味令人口爽又云味乃腐膓之藥是知却彼滓穢行乎冲和不可荏苒因循眈溺於味也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>减節從教歲月身</div>
</p></div>
<div class='div-commentary'><p style="margin-left:1em"><span class='note-inline'>(節啄腐吞腥之患從吐故納新之門延歲月於身中期升騰於象外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述作比啚人世解</div>
</p></div>
<div class='div-commentary'><p style="margin-left:1em"><span class='note-inline'>(聖人述作廣布仙經比欲世人聞之即解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凡情謾說內丹真</div>
</p></div>
<div class='div-commentary'><p style="margin-left:1em"><span class='note-inline'>(外丹者烹金鍊石內丹者存神固身此乃修鍊得門方能成辦而凡常情見未及精修自謂了其內丹斯則誠為虛談)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>消停意上寬還遠</div>
</p></div>
<div class='div-commentary'><p style="margin-left:1em"><span class='note-inline'>(原夫道心惟微大道不器務在<span class='corr'>養</span>內養外不假芳形竭神儻消息於無名強名則寬廣於惟寂惟寞者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宗旨猶來㝡好親</div>
</p></div>
<div class='div-commentary'><p style="margin-left:1em"><span class='note-inline'>(道者萬物之宗其旨冲邃是以黃帝有崆峒之問莊子喻螻蟻之微仲尼復云丘之道也其由醯鷄斯諸聖人皆親於至道者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>動靜機關勿勞苦</div>
</p></div>
<div class='div-commentary'><p style="margin-left:1em"><span class='note-inline'>(恬澹清淨札素和平不施機關本無動靜若違而求者徒勞苦焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>坎离卦象善調勻</div>
</p></div>
<div class='div-commentary'><p style="margin-left:1em"><span class='note-inline'>(坎為水為陰离為火為陽水止則靜火炎則動周易云一陰一陽之謂道或其道既濟必大象知句理契自然斯為善矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙但信莫狐疑</div>
</p></div>
<div class='div-commentary'><p style="margin-left:1em"><span class='note-inline'>(清淨玄元先天地而有惟上士為之勉力餘則大笑而猶豫也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天自高兮地本卑</div>
</p></div>
<div class='div-commentary'><p style="margin-left:1em"><span class='note-inline'>(天形穹隆地厚磅礡易曰天道下濟而光明地道卑而上行也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曉取聲聞歸至道</div>
</p></div>
<div class='div-commentary'><p style="margin-left:1em"><span class='note-inline'>(真仙上聖方了聲聞抱一不離乃歸於至道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>從來法則盡如斯</div>
</p></div>
<div class='div-commentary'><p style="margin-left:1em"><span class='note-inline'>(爰從上古迄至今時亡形得形無性見性皆依斯玄旨尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>物情運化真純理</div>
</p></div>
<div class='div-commentary'><p style="margin-left:1em"><span class='note-inline'>(萬彙陶冶運轉變化皆是妙用同臻純理也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>謾說周遮問不知</div>
</p></div>
<div class='div-commentary'><p style="margin-left:1em"><span class='note-inline'>(道不周遮真非形象唯明達之士證之於身心旦非肆言誇誕以得之故言者不知也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性識賢愚俱一體</div>
</p></div>
<div class='div-commentary'><p style="margin-left:1em"><span class='note-inline'>(稟靈賢愚道皆一貫賢者任真而自省愚者日用而不知矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善緣惡業影相隨</div>
</p></div>
<div class='div-commentary'><p style="margin-left:1em"><span class='note-inline'>(行善則吉行惡為凶是知影無恒體曲直猶形隨逐定矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈芝出見少人知</div>
</p></div>
<div class='div-commentary'><p style="margin-left:1em"><span class='note-inline'>(靈芝無根為國之瑞非聖所感孰能見之况乎道旨重玄知之誠寡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>此是含玄故不疑</div>
</p></div>
<div class='div-commentary'><p style="margin-left:1em"><span class='note-inline'>(大道虛寂包博重玄上士聞之故無疑也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>隱逸大同非妄想</div>
</p></div>
<div class='div-commentary'><p style="margin-left:1em"><span class='note-inline'>(高奇之士庶幾上仙或隱囂塵或棲巖壑喧寂一致物我俱忘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精誠自化豈叅差</div>
</p></div>
<div class='div-commentary'><p style="margin-left:1em"><span class='note-inline'>(精誠冥感神用自然千變萬態纖毫無失)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>翱翔碧落乘雲駕</div>
</p></div>
<div class='div-commentary'><p style="margin-left:1em"><span class='note-inline'>(或驂皓鶴或駕彩雲翱翔杳冥何往不適)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宛轉虹霓入室時</div>
</p></div>
<div class='div-commentary'><p style="margin-left:1em"><span class='note-inline'>(霓旌絳節縹緲三清興罷遊仙還歸洞室)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>至道就中升降等</div>
</p></div>
<div class='div-commentary'><p style="margin-left:1em"><span class='note-inline'>(大道坦然本無高下學者不敏情執萬端)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>丹田日用有盈虧</div>
</p></div>
<div class='div-commentary'><p style="margin-left:1em"><span class='note-inline'>(日用之要在乎丹田稽彼盈虧由乎勤怠虛心玄覽能無疵乎)</span>。</p>
</div></div>
<p class='juan'>御製逍遙詠卷第七</p>
<div class='div-w'><p style="margin-left:2em">甲辰歲高麗國分司大藏都監奉敕彫造</p>
</div>
</div><!-- end of div[@id='body'] -->
</body></html>