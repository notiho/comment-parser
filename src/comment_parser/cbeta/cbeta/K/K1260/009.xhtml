<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製逍遙詠</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu18' />
<p class='juan'>御製逍遙詠卷第九<span class='note-inline'>(七言)</span>　輕</p>
<div class='div-other'><a id='mulu19' />
<div class='div-orig'><p style="text-indent:0em" class="lg-abnormal"><div class='lg-row'>還元到即見真歸</div>
</p></div>
<div class='div-commentary'><p style="margin-left:1em"><span class='note-inline'>(德經云萬物並作吾以觀其復即是反於靜而歸於真淳源既還何所不適)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不是虛傳羽化飛</div>
</p></div>
<div class='div-commentary'><p style="margin-left:1em"><span class='note-inline'>(其道既真其神必靈故得脫屣人間羽化象外儻傳之虛妄又安得御風桒雲飛騰碧落者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道勿將閑設用</div>
</p></div>
<div class='div-commentary'><p style="margin-left:1em"><span class='note-inline'>(大道汎兮其可左右盖周應物用無所偏名且非閑妄施為得臻至極也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精修別得便忘機</div>
</p></div>
<div class='div-commentary'><p style="margin-left:1em"><span class='note-inline'>(精勤以修方達妙旨便能外其形忘其機縱玄黃相鮮榮枯倚伏何有於我哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安排穩入龍宮內</div>
</p></div>
<div class='div-commentary'><p style="margin-left:1em"><span class='note-inline'>(結汞以處室鑄鼎以營宅抱陽而居以順其制故安詳穩細庶成其功尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>變易終藏虎鼎威</div>
</p></div>
<div class='div-commentary'><p style="margin-left:1em"><span class='note-inline'>(龍虎分位水火交養氣類相生變化倐忽道遠乎哉誠可明矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豁達乾坤神妙理</div>
</p></div>
<div class='div-commentary'><p style="margin-left:1em"><span class='note-inline'>(神妙之理乾坤之象雖豁達無際而幽微罕測自非理合元和功究造化何能修鍊者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙鈆汞共相依</div>
</p></div>
<div class='div-commentary'><p style="margin-left:1em"><span class='note-inline'>(汞無自成之理金無獨變之道故轉鈆為金化砂為汞魂魄相依逍遙養育自然而然唯聖作則矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>鶴骨巖巖混世間</div>
</p></div>
<div class='div-commentary'><p style="margin-left:1em"><span class='note-inline'>(夫抱真一靈根之氣者雖鶴骨巖巖居塵無染混然成性陶陶然於世間也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不侵寒暑似童顏</div>
</p></div>
<div class='div-commentary'><p style="margin-left:1em"><span class='note-inline'>(夫慕道者固精魂御神智噐有陰陽之革形無寒暑之遷自若童顏也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精神爽麗言千典</div>
</p></div>
<div class='div-commentary'><p style="margin-left:1em"><span class='note-inline'>(黜乎嗜慾隳彼聽明恬澹純素體和神清縱談無據盡契無為者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舉步如飛思慮閑</div>
</p></div>
<div class='div-commentary'><p style="margin-left:1em"><span class='note-inline'>(其翔非翼其動非心彰乎得理無方優游不滯也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>起坐問他修鍊法</div>
</p></div>
<div class='div-commentary'><p style="margin-left:1em"><span class='note-inline'>(雖情向於道而心未洞明即師範有規請益宗旨者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亂將詞理勿交関</div>
</p></div>
<div class='div-commentary'><p style="margin-left:1em"><span class='note-inline'>(苟未達至理者妄陳旨[幻-ㄠ]徒引玄冥於飽氣作仙方以保籙為神要者遠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生來靜却凢愚見</div>
</p></div>
<div class='div-commentary'><p style="margin-left:1em"><span class='note-inline'>(夫稟道而生主氣而形凡情不可聖愚見不可仙今可靜凡情息愚見功乃著矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>又說三仙有大還</div>
</p></div>
<div class='div-commentary'><p style="margin-left:1em"><span class='note-inline'>(夫望九府之真虛說三仙之秘藥至澄其一乃就大還矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>停騰火候詰炎山</div>
</p></div>
<div class='div-commentary'><p style="margin-left:1em"><span class='note-inline'>(子母相生陰陽固守一候不差大藥成就是以詰火能生於土為萬物之基故曰炎中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>九轉方能濟世間</div>
</p></div>
<div class='div-commentary'><p style="margin-left:1em"><span class='note-inline'>(神丹九轉至功告成方能愽施濟眾大惠無盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玉蘃花開真可愛</div>
</p></div>
<div class='div-commentary'><p style="margin-left:1em"><span class='note-inline'>(琪樹含芳瓊柯吐艶類大丹之潔白美皓氣之凝真)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>紅爐鼎內境幽閑</div>
</p></div>
<div class='div-commentary'><p style="margin-left:1em"><span class='note-inline'>(以天地為爐鼎融至道為大藥自然神境熙和萬慮閑默)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人逢藥就延長久</div>
</p></div>
<div class='div-commentary'><p style="margin-left:1em"><span class='note-inline'>(道與氣凝丹與神會道氣混然長生久視)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羽駕仙迎返少顏</div>
</p></div>
<div class='div-commentary'><p style="margin-left:1em"><span class='note-inline'>(同聲相應同氣相求眾仙[這-言+印]之易老為少者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>盡在目前非是遠</div>
</p></div>
<div class='div-commentary'><p style="margin-left:1em"><span class='note-inline'>(道在目前如眼有睫雖近而不可見也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>定知時日好登攀</div>
</p></div>
<div class='div-commentary'><p style="margin-left:1em"><span class='note-inline'>(銘中銘曰至道不煩易曉難精淡薄無味一物常雲如谷響應動靜無形超凡入聖䪺覺䪺明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>泥丸本是命根宮</div>
</p></div>
<div class='div-commentary'><p style="margin-left:1em"><span class='note-inline'>(泥丸者居兩眉之開顯處高而正中也朝礼之法以簡叩於泥丸表存神而守中即延命之宮也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>消息臨時語話通</div>
</p></div>
<div class='div-commentary'><p style="margin-left:1em"><span class='note-inline'>(至道不噐上士勤行復性命之本源閉氣味之戶牖以時消息何往不通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大道比來行氣術</div>
</p></div>
<div class='div-commentary'><p style="margin-left:1em"><span class='note-inline'>(緘縢六志扄鑰百骸儻養氣於丹田必御風於象外此乃大道本來之用也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>其餘効驗藉陰功</div>
</p></div>
<div class='div-commentary'><p style="margin-left:1em"><span class='note-inline'>(內抱清虛守其中正外禁嗜欲行乎好生期仙品之躋陞藉陰功之佐助)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>物情之理皆清淨</div>
</p></div>
<div class='div-commentary'><p style="margin-left:1em"><span class='note-inline'>(道通萬彚物物皆周俱生冲淡之中皆符清淨之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>造化玄微事莫同</div>
</p></div>
<div class='div-commentary'><p style="margin-left:1em"><span class='note-inline'>(大地造化真境玄微或遺形勞神或尊道貴德雖理歸一楑而所行之事或有不同者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>珎重此言深可意</div>
</p></div>
<div class='div-commentary'><p style="margin-left:1em"><span class='note-inline'>(指修鍊之要門述長生之妙訣此之言教如珎寶之可重焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>腹中日運鼎花空</div>
</p></div>
<div class='div-commentary'><p style="margin-left:1em"><span class='note-inline'>(運六氣於腹中丹臺<span class='corr'>已</span>淨飛雪花於鼎上六藥昇空業就功成不離於陰陽之二氣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無名蹤跡故難興</div>
</p></div>
<div class='div-commentary'><p style="margin-left:1em"><span class='note-inline'>(道本無名不皎不昧欲究蹤跡難興探[(└@(耜-耒))*責]之心矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智者消詳冷似冰</div>
</p></div>
<div class='div-commentary'><p style="margin-left:1em"><span class='note-inline'>(達士詳其妙道遠在天地近合人身淡而無味有如冰也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>廓落異端隨日變</div>
</p></div>
<div class='div-commentary'><p style="margin-left:1em"><span class='note-inline'>(修道之云若放曠其志異端其心逐時變動去道遠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>乖違法度受天懲</div>
</p></div>
<div class='div-commentary'><p style="margin-left:1em"><span class='note-inline'>(人乖道要凝神而神散養氣而氣濁不絕三尸之仇故受天譴謫矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機關勿使招他謗</div>
</p></div>
<div class='div-commentary'><p style="margin-left:1em"><span class='note-inline'>(人之用心動念但自任真或用機関必招物議也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亮直溫和自舉升</div>
</p></div>
<div class='div-commentary'><p style="margin-left:1em"><span class='note-inline'>(壯志似矢之直溫知遶指之柔豈爵祑為酬或神仙可冀也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好事相宗堪䡄範</div>
</p></div>
<div class='div-commentary'><p style="margin-left:1em"><span class='note-inline'>(非修鍊得志即經籍自娛皆可宗師永堪䡄範也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方言內外一般稱</div>
</p></div>
<div class='div-commentary'><p style="margin-left:1em"><span class='note-inline'>(內即遵老氏之玄微外乃究仲尼之典誥同源異[泳-永+(瓜-、)]皆歸乎一揆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天生顏㒵幾何般</div>
</p></div>
<div class='div-commentary'><p style="margin-left:1em"><span class='note-inline'>(天地大德生乎萬物清氣昇而生其智濁氣沉而產乎愚愚智非同故多般也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>鶴骨飡霞厭俗觀</div>
</p></div>
<div class='div-commentary'><p style="margin-left:1em"><span class='note-inline'>(松筋鶴骨御氣湌霞道契丹經名標仙籍厭乎塵俗唯道是觀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>赤水華池誰法則</div>
</p></div>
<div class='div-commentary'><p style="margin-left:1em"><span class='note-inline'>(金丹之要妙在赤水華池又云赤水即神華池即氣神氣相保故能長生道本無根修之永固知誰之法則乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>白銀為[門@(圭*艮)]又堪看</div>
</p></div>
<div class='div-commentary'><p style="margin-left:1em"><span class='note-inline'>(丹成道在宮闕白銀紫府輝華群聖具瞻矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來傳音旨俱然混</div>
</p></div>
<div class='div-commentary'><p style="margin-left:1em"><span class='note-inline'>(杳冥之精恍惚之物此乃從來所傳之音旨道隱虛無俱然混也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>位有尊[田/廾]勿異端</div>
</p></div>
<div class='div-commentary'><p style="margin-left:1em"><span class='note-inline'>(八卦之宮四神之象慎終至始自有尊[田/廾]一氣而成無異端也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逆順之中關理性</div>
</p></div>
<div class='div-commentary'><p style="margin-left:1em"><span class='note-inline'>(順之則契其陰陽逆之則背於道德順逆之義関乎真性矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心田靜外豈相干</div>
</p></div>
<div class='div-commentary'><p style="margin-left:1em"><span class='note-inline'>(心田既靜諸塵不生道守天真氣唯抱一任世萬緣豈相干也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈草靈砂起自然</div>
</p></div>
<div class='div-commentary'><p style="margin-left:1em"><span class='note-inline'>(若夫靈芝內茂絳砂自真何假乎九洞飡霞十洲採藥尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>却將非外亂烹煎</div>
</p></div>
<div class='div-commentary'><p style="margin-left:1em"><span class='note-inline'>(夫含養之道陰陽烹鍊不在乎五金何關於八石也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>黃牙成土堪名藥</div>
</p></div>
<div class='div-commentary'><p style="margin-left:1em"><span class='note-inline'>(夫金因土生水從金長水土合度藥物万滋也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>秋石為胎本是鈆</div>
</p></div>
<div class='div-commentary'><p style="margin-left:1em"><span class='note-inline'>(貞吉含章與時消息既月華而為秋石用鈆體以為元胎矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>樂道逢來折且喜</div>
</p></div>
<div class='div-commentary'><p style="margin-left:1em"><span class='note-inline'>(夫人寄情於冲寞達命於上玄怡然自得以遨以遊也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周知體認更完全</div>
</p></div>
<div class='div-commentary'><p style="margin-left:1em"><span class='note-inline'>(智周萬象道洽群垊去甚去奢知白守黑也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陽施陰授冝消息</div>
</p></div>
<div class='div-commentary'><p style="margin-left:1em"><span class='note-inline'>(嗉籥萬彚消息陰陽以油知為氣以含養為功故老子云萬物負陰而把陽也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不識時人在眼前</div>
</p></div>
<div class='div-commentary'><p style="margin-left:1em"><span class='note-inline'>(見素抱朴少私寡欲用之不知覽之不見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙我命在玄穹</div>
</p></div>
<div class='div-commentary'><p style="margin-left:1em"><span class='note-inline'>(既逍遙而廣大知我命以遐長盖動合於天真諒靜遵於冲邈故云在玄穹也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>鶴宿霞[示*西]景致中</div>
</p></div>
<div class='div-commentary'><p style="margin-left:1em"><span class='note-inline'>(鶴宿幽深霞[示*西]縹緲養天和而自得縱消息以誰窮雖景致而頗類於神仙實玄功而咸歸於妙道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自得安寧兼養道</div>
</p></div>
<div class='div-commentary'><p style="margin-left:1em"><span class='note-inline'>(心既適而無累身即安而愈寧道自人隆故能兼養矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>更將利益屏群雄</div>
</p></div>
<div class='div-commentary'><p style="margin-left:1em"><span class='note-inline'>(始固於身終利於人在至聖以居尊即群雄而自屏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淵深引古知今用</div>
</p></div>
<div class='div-commentary'><p style="margin-left:1em"><span class='note-inline'>(以今况古將古證今語其道也則至深明其用也則無擁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>劈斫區分盡可通</div>
</p></div>
<div class='div-commentary'><p style="margin-left:1em"><span class='note-inline'>(利刃投虛纖芒不挂萬機獨断一以貫之故無不通也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>和暢五音從豁達</div>
</p></div>
<div class='div-commentary'><p style="margin-left:1em"><span class='note-inline'>(大樂者與天地同和必和而暢之即五音無爽乃豁達之象眀矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>乾坤之內靄溟濛</div>
</p></div>
<div class='div-commentary'><p style="margin-left:1em"><span class='note-inline'>(陰陽以和人神咸頼天地交感萬物化成所謂靄然無極也溟濛盛㒵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>巔峯一望水深潭</div>
</p></div>
<div class='div-commentary'><p style="margin-left:1em"><span class='note-inline'>(上窮磅礴下極滄溟欲逗機冝遐觀庶類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰解緣情語話堪</div>
</p></div>
<div class='div-commentary'><p style="margin-left:1em"><span class='note-inline'>(高談至道亦假緣情堪與其言一何鮮矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>暗室自開眀日月</div>
</p></div>
<div class='div-commentary'><p style="margin-left:1em"><span class='note-inline'>(遁世養蒙如棲暗室皎然方寸二耀齊明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道心奇異老山菴</div>
</p></div>
<div class='div-commentary'><p style="margin-left:1em"><span class='note-inline'>(道之高也情乃澹然雖邇色聲自忘嗜欲逈超塵鞅如老山菴妙契希夷故稱奇異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>研窮妙理真消息</div>
</p></div>
<div class='div-commentary'><p style="margin-left:1em"><span class='note-inline'>(虛無之道理極幽深若不研精曷通消息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誡忌先賢讓不貪</div>
</p></div>
<div class='div-commentary'><p style="margin-left:1em"><span class='note-inline'>(自古賢達皆以推讓為先不貪為寶今言誡忌者不令背於此道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>稽古尚為今法則</div>
</p></div>
<div class='div-commentary'><p style="margin-left:1em"><span class='note-inline'>(考諸古聖作則萬邦民到乎本[仁-二+印]之如日月矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚蒙太甚苦談談</div>
</p></div>
<div class='div-commentary'><p style="margin-left:1em"><span class='note-inline'>(是非得失目擊道存智者玄通一言以蔽愚蒙不敏徒爾云云)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>千年福壽自由人</div>
</p></div>
<div class='div-commentary'><p style="margin-left:1em"><span class='note-inline'>(周書五福曰富曰壽豈况筭永神仙祿深天爵此盖靈臺妙運陰德潛施在我致之非他人與也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬象星羅[仁-二+印]在身</div>
</p></div>
<div class='div-commentary'><p style="margin-left:1em"><span class='note-inline'>(萬象森聳若星羅列所以人法天而歸於道故[仁-二+印]觀俯察皆由於身也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寶馬不教龜鱉乳</div>
</p></div>
<div class='div-commentary'><p style="margin-left:1em"><span class='note-inline'>(物以群分者各稟其性也且沠兔不能乳馬况龜鱉之類豈得哺良驥哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嘉禾湏問穀田神</div>
</p></div>
<div class='div-commentary'><p style="margin-left:1em"><span class='note-inline'>(食為民天故以<span class='corr'>豐</span>年為上瑞今嵗時不害嘉禾屢產盖后稷為穀田之神橎植由敘故可問甚根源也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>根株種植華池內</div>
</p></div>
<div class='div-commentary'><p style="margin-left:1em"><span class='note-inline'>(金洼二堂乃華池也若種植道性則深根固蔕潤盈不竭可利萬神也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>藥鼎煎催運火勻</div>
</p></div>
<div class='div-commentary'><p style="margin-left:1em"><span class='note-inline'>(火候既勻藥成有自故假煎催之力立期變化之功尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>混沌分來皆是道</div>
</p></div>
<div class='div-commentary'><p style="margin-left:1em"><span class='note-inline'>(混沌未判道性莫顯洎清濁既分妙用咸被所以萬物由是而生故知非道而何)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>二儀交感八方親</div>
</p></div>
<div class='div-commentary'><p style="margin-left:1em"><span class='note-inline'>(天高也而無私覆地里也而無私載故使庶彙致和八方攸仰睦親之義在於斯矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非人口似瀉汾河</div>
</p></div>
<div class='div-commentary'><p style="margin-left:1em"><span class='note-inline'>(人口如川不可暫止易繫辭云誣善之人其詞游雖邪辯而揵喻若河流無所益也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>此軰塵中有甚多</div>
</p></div>
<div class='div-commentary'><p style="margin-left:1em"><span class='note-inline'>(濛濛六合之內櫌櫌塵埃悠悠天地之間豈知道德也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心恨㒵恭無定止</div>
</p></div>
<div class='div-commentary'><p style="margin-left:1em"><span class='note-inline'>(㒵雖恭肅心多佷戾動與道乖故無定止)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舌誇端正乱乖訛</div>
</p></div>
<div class='div-commentary'><p style="margin-left:1em"><span class='note-inline'>(華詞不實端正自誇愈致乖訛終無所取)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為官善政身榮祿</div>
</p></div>
<div class='div-commentary'><p style="margin-left:1em"><span class='note-inline'>(受之以爵命之以政身既榮矣祿亦多矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利劒休教石上磨</div>
</p></div>
<div class='div-commentary'><p style="margin-left:1em"><span class='note-inline'>(神劒之利非假淬磨至人雖賢亦湏任用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>立待滿盈舡䧟水</div>
</p></div>
<div class='div-commentary'><p style="margin-left:1em"><span class='note-inline'>(人道惡盈天何可欺如舟被溺抵掌可待)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>惡風從被海神拖</div>
</p></div>
<div class='div-commentary'><p style="margin-left:1em"><span class='note-inline'>(且鬼神害盈聡明正直故以惡風寄怒懲勸於人也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精詳語議四門開</div>
</p></div>
<div class='div-commentary'><p style="margin-left:1em"><span class='note-inline'>(夫修鍊大丹必先精詳語論竆乎四象所謂青龍白虎等四象之門也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舒慘陽和意外裁</div>
</p></div>
<div class='div-commentary'><p style="margin-left:1em"><span class='note-inline'>(陽舒陰[慘-(彰-章)+小]之象剛柔伏制之機意外品裁見乎精鍊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>遠見風塵思往事</div>
</p></div>
<div class='div-commentary'><p style="margin-left:1em"><span class='note-inline'>(竆修鍊之至道見物外之風塵先達可觀堪思往事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無窮日月去還來</div>
</p></div>
<div class='div-commentary'><p style="margin-left:1em"><span class='note-inline'>(精純功力無弃光陰不為日月之遷流從任四時之還往)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>樂耶栺趣歸三體</div>
</p></div>
<div class='div-commentary'><p style="margin-left:1em"><span class='note-inline'>(妄修傍通之術制伏鈆汞之徒指趣俱邪盡歸三體三體者白金黑水之流也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周旋道理遍九垓</div>
</p></div>
<div class='div-commentary'><p style="margin-left:1em"><span class='note-inline'>(虛通真性窮達玄源道理周旋九垓咸遍廣雅云九天之外次曰九垓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>賢聖人天常法則</div>
</p></div>
<div class='div-commentary'><p style="margin-left:1em"><span class='note-inline'>(夫大道有常為物之凖也是以賢聖人天莫不皆依至道用為恒式)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>[夕*即]雲嶺上白皚皚</div>
</p></div>
<div class='div-commentary'><p style="margin-left:1em"><span class='note-inline'>(天一爐開玄丹功畢高昇仙嶺類彼[夕*即]雲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>飛騰自在莫教[賒-示+未]</div>
</p></div>
<div class='div-commentary'><p style="margin-left:1em"><span class='note-inline'>(鍊彼金膏調茲玉液雖飛輝騰彩自在相鮮而勿令蹤跡有[賒-示+未]遠也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>坎女离男共一家</div>
</p></div>
<div class='div-commentary'><p style="margin-left:1em"><span class='note-inline'>(九還之妙七反之門太陰以坎女彰名太陽以离男標位既長養發生之道無外是曰一家矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無礙逍遙通智慧</div>
</p></div>
<div class='div-commentary'><p style="margin-left:1em"><span class='note-inline'>(盈虛消息動靜旁通無礙則隨機入妙逍遙則觸類資玄故咸通於智慧也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>將求利樂勿湏誇</div>
</p></div>
<div class='div-commentary'><p style="margin-left:1em"><span class='note-inline'>(夫體道居中凝神太極本期利樂於世寧湏誇衒於人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈根就看和春雪</div>
</p></div>
<div class='div-commentary'><p style="margin-left:1em"><span class='note-inline'>(萬化通神靈根儼若冥心大鼎就看孤摽舉體輕明宛和春雪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>神室之中有綘砂</div>
</p></div>
<div class='div-commentary'><p style="margin-left:1em"><span class='note-inline'>(丹品鼎位神室在中一九氣以弥精統三才而益著故能成斯上藥就彼絳砂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>彼是彼非堪可重</div>
</p></div>
<div class='div-commentary'><p style="margin-left:1em"><span class='note-inline'>(道無所是理無所非是非雙遣何可輕焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常娥倚樹笑唅呀</div>
</p></div>
<div class='div-commentary'><p style="margin-left:1em"><span class='note-inline'>(仙桂搖輝常娥笑倚頗盡逍遙之興實由至藥之功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>貪染猶來理不通</div>
</p></div>
<div class='div-commentary'><p style="margin-left:1em"><span class='note-inline'>(道性清淨體本冲和或貪染於聲塵則於理而多擁矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>虛勞嵗月面西東</div>
</p></div>
<div class='div-commentary'><p style="margin-left:1em"><span class='note-inline'>(調元養氣随陽順陰若躭染之人功積難就徒勞嵗月面於西陰東陽者焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>從前自是凡心別</div>
</p></div>
<div class='div-commentary'><p style="margin-left:1em"><span class='note-inline'>(淳素之元本周萬物迨從太始寧起塵機只於無名之宗倐起有象之解乃從混朴自起凢心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利益湏歸上帝功</div>
</p></div>
<div class='div-commentary'><p style="margin-left:1em"><span class='note-inline'>(變浮囂之性成神妙之功沐浴玄風利益群品超凡入聖實上帝之力也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>洞府名高同景致</div>
</p></div>
<div class='div-commentary'><p style="margin-left:1em"><span class='note-inline'>(神遊洞府名在丹臺飲沆[泳-永+(虀-卄)]之精居逍遙之上朝遊夕處景致皆同)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>塵泥蹤跡莫知空</div>
</p></div>
<div class='div-commentary'><p style="margin-left:1em"><span class='note-inline'>(存濁滯滓不果輕昇跡既混於塵泥心豈達於冥寂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>去非但向鈆中作</div>
</p></div>
<div class='div-commentary'><p style="margin-left:1em"><span class='note-inline'>(去非以存是弃偽以㽞玄澄神但向於真鈆久視自符於至理也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>變化飛騰大道雄</div>
</p></div>
<div class='div-commentary'><p style="margin-left:1em"><span class='note-inline'>(變陰陽以在候化鈆汞以為金丹砂赫赫以飛騰大道雄雄而冥契者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達道真人見者稀</div>
</p></div>
<div class='div-commentary'><p style="margin-left:1em"><span class='note-inline'>(慎內閇外以金液灌身謂之真人浮世之流罕得值也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈教容易等閑知</div>
</p></div>
<div class='div-commentary'><p style="margin-left:1em"><span class='note-inline'>(蜉蝣之者以智自燒以明自賊杳靄妙旨豈容易知乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陰陽造化無非實</div>
</p></div>
<div class='div-commentary'><p style="margin-left:1em"><span class='note-inline'>(金母為女仙之宗陽為男仙之主挻埴萬彙成實形象矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天地元精動合冝</div>
</p></div>
<div class='div-commentary'><p style="margin-left:1em"><span class='note-inline'>(玄功歸一萬物生焉易曰天地以順動故日月不過而四時不忒也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功行三千湏及物</div>
</p></div>
<div class='div-commentary'><p style="margin-left:1em"><span class='note-inline'>(陰德廣施功行及物自然動合大道通杳達冥矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>還丹九轉上昇時</div>
</p></div>
<div class='div-commentary'><p style="margin-left:1em"><span class='note-inline'>(還丹者建寅之辰自子及申七返九還功畢而成丹也得之昇仙矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>忙中嵗月忙中遣</div>
</p></div>
<div class='div-commentary'><p style="margin-left:1em"><span class='note-inline'>(流年迅速疾若隟駒鍊志清神以道消遣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我本愚來性不移</div>
</p></div>
<div class='div-commentary'><p style="margin-left:1em"><span class='note-inline'>(深藏若虛盛德若愚盖稟性自然老子曰我愚人之心純純乃不移矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>拪心隱逸故非常</div>
</p></div>
<div class='div-commentary'><p style="margin-left:1em"><span class='note-inline'>(夫欲拪其心藏其用或山或藪或市或朝任性陶真放情隱逸跡異鄙俗故非常也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大約恒持要久長</div>
</p></div>
<div class='div-commentary'><p style="margin-left:1em"><span class='note-inline'>(大約守道庶乎養神務在恒常任持逍遙其性匪徒旦夕貴在久長)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清淨好為皆是益</div>
</p></div>
<div class='div-commentary'><p style="margin-left:1em"><span class='note-inline'>(離塵絕欲息念拪真道契無為皆順清淨而能愽施濟眾善行無<span class='corr'>轍</span>也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周旋理度審安詳</div>
</p></div>
<div class='div-commentary'><p style="margin-left:1em"><span class='note-inline'>(生成之理䂓矩之度原始要終唯務周旋審安詳也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法乾馭物湏平穩</div>
</p></div>
<div class='div-commentary'><p style="margin-left:1em"><span class='note-inline'>(法天作則體道臨民翼翼小心兢兢馭朽既齊七政則平穩矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>順日成功自酌量</div>
</p></div>
<div class='div-commentary'><p style="margin-left:1em"><span class='note-inline'>(成功順日鑒物無私道在向眀勉而自酌)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倐忽之間堪疋配</div>
</p></div>
<div class='div-commentary'><p style="margin-left:1em"><span class='note-inline'>(倐忽變化疋配合冝存之養神而合於理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>臨時巧拙見圓方</div>
</p></div>
<div class='div-commentary'><p style="margin-left:1em"><span class='note-inline'>(夫慕道者隨其方而任於圓逐其巧而順其拙臨時制遏可不明哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>香湯沐浴更齋清</div>
</p></div>
<div class='div-commentary'><p style="margin-left:1em"><span class='note-inline'>(大藥將成至靜為懷齊沐為務向星壇而稽顙端玉簡以凝神)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運動形軀四體輕</div>
</p></div>
<div class='div-commentary'><p style="margin-left:1em"><span class='note-inline'>(若屈伸道引消息神氣必真目於玄関遊心於無外也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>魔鬼自然生怕怖</div>
</p></div>
<div class='div-commentary'><p style="margin-left:1em"><span class='note-inline'>(一㕛始生八卦既定神室密靈於內秘丹臺<span class='corr'>已</span>継於仙名何魔鬼之不驚也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>神魂必定轉安寧</div>
</p></div>
<div class='div-commentary'><p style="margin-left:1em"><span class='note-inline'>(夫將躁制之以寧將邪閑之以貞將濁澄之以清優哉游哉不欲不營)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>從無入有皆真實</div>
</p></div>
<div class='div-commentary'><p style="margin-left:1em"><span class='note-inline'>(必若怡心抑制所恱靜默元和抱一者是從無而入有務實以去華也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>去住何難妙㝡精</div>
</p></div>
<div class='div-commentary'><p style="margin-left:1em"><span class='note-inline'>(陰氣盡祛陽靈益著則神妙無方然後絳宮可往赤水得游尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>五行聚散歸一體</div>
</p></div>
<div class='div-commentary'><p style="margin-left:1em"><span class='note-inline'>(且陰陽混蒸以主萬物散則物物皆句聚乃㸦相涉入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈源不用苦煎烹</div>
</p></div>
<div class='div-commentary'><p style="margin-left:1em"><span class='note-inline'>(士有烹金鍊骨鶴宿霞棲者殊不知內養靈丹外固華池者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一身獨善欲何之</div>
</p></div>
<div class='div-commentary'><p style="margin-left:1em"><span class='note-inline'>(或棲土窟或捨風瓢唯務叩虛[网-(ㄨ*ㄨ)+又]思兼濟優遊卒嵗亦奚以為)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>爭及衣冠解撫綏</div>
</p></div>
<div class='div-commentary'><p style="margin-left:1em"><span class='note-inline'>(豈若跡脫塵泥身榮簪組上弼諧於皇極下撫育於蒼生名耀簡章傳乎永世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>浮世淺情無限量</div>
</p></div>
<div class='div-commentary'><p style="margin-left:1em"><span class='note-inline'>(悠悠塵俗溺在勞生向道之情率多澆薄則知迷者邈矣無涯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚蒙自是不相䂓</div>
</p></div>
<div class='div-commentary'><p style="margin-left:1em"><span class='note-inline'>(親仁善隣國之寶也而愚者自用不能思齊如玉不琢不成噐爾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>直須憑仗分眀說</div>
</p></div>
<div class='div-commentary'><p style="margin-left:1em"><span class='note-inline'>(民之未信化之未至是以聖人垂訓令發蒙於庶品也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詰取靈源問得知</div>
</p></div>
<div class='div-commentary'><p style="margin-left:1em"><span class='note-inline'>(靈粹之源天真自性賢愚貴賤一以貫之未遇發揮莫知其妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要覔洞中閑日月</div>
</p></div>
<div class='div-commentary'><p style="margin-left:1em"><span class='note-inline'>(若不虛心合道與物齊真欲訪洞天別求日月忘源逐[泳-永+(瓜-、)]不亦迷乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>除將濟事謾非為</div>
</p></div>
<div class='div-commentary'><p style="margin-left:1em"><span class='note-inline'>(上善若木水善利萬物苟非體道生成康濟天下者皆非聖人之所為也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>尋思道味詠吟哦</div>
</p></div>
<div class='div-commentary'><p style="margin-left:1em"><span class='note-inline'>(道體淳和養<span class='corr'>月</span>正性既非覿覽而可求但且吟哦而寄詠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>去住先賢有幾何</div>
</p></div>
<div class='div-commentary'><p style="margin-left:1em"><span class='note-inline'>(在昔賢達之士去者不可追住者有其幾於去住之間得道怡神演暢情性者又有幾也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性識無凝関要妙</div>
</p></div>
<div class='div-commentary'><p style="margin-left:1em"><span class='note-inline'>(飄風驟雨或終日不息則傷損<span class='corr'>尤</span>甚亦如學道之流執滯言教則虛無莫達今既性識凝寂何要妙之旨而不通曉哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>浮沉依約不言多</div>
</p></div>
<div class='div-commentary'><p style="margin-left:1em"><span class='note-inline'>(道源澄湛不隨物變今或心徇浮沉情無凖的依約有之便違妙理何必更言多也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但將子細分眀說</div>
</p></div>
<div class='div-commentary'><p style="margin-left:1em"><span class='note-inline'>(天何言哉四時行焉萬物生焉而况大道至微非言不顯故假子細披陳指其玄奧布於耳目也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>猶恐閑非却被魔</div>
</p></div>
<div class='div-commentary'><p style="margin-left:1em"><span class='note-inline'>(魔能敗正非能抑是唯妙本眀白皎若丹青而誠信不堅追悔或有也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>救世比來心所願</div>
</p></div>
<div class='div-commentary'><p style="margin-left:1em"><span class='note-inline'>(真人御世心存拯物所以恒守雌靜務在含育致百度惟貞萬彚咸若尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙盡入扣玄歌</div>
</p></div>
<div class='div-commentary'><p style="margin-left:1em"><span class='note-inline'>(扣寂課虛冝詠逍遙之理全真抱<span class='corr'>一</span>堪栽玄妙之歌豈惟動天地感鬼神者哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>鈆汞丹方不謾論</div>
</p></div>
<div class='div-commentary'><p style="margin-left:1em"><span class='note-inline'>(真鈆真汞乃造化之精微寶鼎金丹豈容易而論也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>同歸一體有玄門</div>
</p></div>
<div class='div-commentary'><p style="margin-left:1em"><span class='note-inline'>(然藥有千宗而同歸一致事通百累理極玄門玄之又玄皆貫乎道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>剛柔產取黃牙樹</div>
</p></div>
<div class='div-commentary'><p style="margin-left:1em"><span class='note-inline'>(陰剛陽柔內外相制仗水火之二氣固天地之真精乃產黃牙成其寶樹矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>遠近先眀赤水魂</div>
</p></div>
<div class='div-commentary'><p style="margin-left:1em"><span class='note-inline'>(遠摽外象近指內精漱玄液於神魂要先凝於赤水)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>化質昭然清日月</div>
</p></div>
<div class='div-commentary'><p style="margin-left:1em"><span class='note-inline'>(自始至終從凢入聖變無名之魄成有象之形昭昭然同日月而明著矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>縱橫無礙杳乾坤</div>
</p></div>
<div class='div-commentary'><p style="margin-left:1em"><span class='note-inline'>(妙用無方縱橫莫測杳然乾坤之內變化陰陽之中寂兮寥兮非神聖而不知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>龍吟虎嘯真非是</div>
</p></div>
<div class='div-commentary'><p style="margin-left:1em"><span class='note-inline'>(龍虎相從風雲㸦起氣象符偶感應道交曰是曰非皆不離於相生之道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>霧散雲飛似雨奔</div>
</p></div>
<div class='div-commentary'><p style="margin-left:1em"><span class='note-inline'>(陽陰候足天地爐開赫弈丹砂倐忽而就若雲飛而霧散似電走以雨奔者焉)</span>。</p>
</div></div>
<p class='juan'>御製逍遙詠卷第九</p>
<div class='div-w'><p style="margin-left:2em">甲辰歲高麗國分司大藏都監奉敕彫造</p>
</div>
</div><!-- end of div[@id='body'] -->
</body></html>