<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製緣識</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<div class='div-other'>
<p class='h1'>御製緣識并序　　　　輕　　<span class='corr'>孝兼</span></p><p>朕聞法門不二。非賢聖無以皆通。清淨自然。非智慧無以長久。經文妙覺。識種緣深。誦華嚴而性海分明。演菩提而真修實行。慈悲喜捨。法相周圓。窮究化元。絕其虛妄。坦塗平而無滯礙。去人我而順陰陽。夫佛理者。思極無涯。遠譯東流之教。志行方便調御。西域之民莫不澄寂㳙深。利益真<span class='corr'>際</span>。恒沙喻於千界。彼岸混於一法。廣愽談幽。善能破於昬衢。靈光照耀。豈較量乎深淺。化導應機。善惡隨緣。予將興無為之大教。力救蒼生之福業。以日継時。因果必從。常以百姓心而為念。恢張一切。而行利益。聖人之教未得美矣。天子之風未得周矣。自千古以降。迄於今來。寰宇廓清。士民舒泰。豈敢因循。上天垂莫大之恩履地。有詠謌之樂恬淡。以虛無而惟在念。禮讓以明。祀其可交修洎乎。由衷示信。廼心真而亘南方。發願興懷。慶雲高而連北斗。隨意迴向。盡為法界之人。覩境逍遙。變成華胥之國。<span class='corr'>三</span>輪淨而離塵垢。永契神清。十善暢而達無生。慈為忍辱。成功無間。光炟赫於無邊。邇遠益明。觀群生於掌內。燃慧燈於無極之際。香散雲騰。持寶剎於煩惱之中。詮深妙用方。知定力真如。猛利以從心。去住自由。妄想求虛而逐影。謾作迷情之津要。湛然色相以安閑。類聚煙蘿。㽵嚴灌頂。歸依諦信。紀作序云。</p>

<p class='juan'><a id='mulu4' />御製緣識卷第四</p><p style="text-indent:0em" class="lg-abnormal"><div class='lg-row'>慈悲与喜捨歷刼自然深法要無拘束緣歸一寸心</div>
</p><p style="text-indent:0em" class="lg-abnormal"><div class='lg-row'>性相華嚴海愛河渡要津法門千萬偈奧妙演無倫</div>
</p><p style="text-indent:0em" class="lg-abnormal"><div class='lg-row'>玄微通造化得一不言三利益眾生願情迷謾口談</div>
</p><p style="text-indent:0em" class="lg-abnormal"><div class='lg-row'>靜非山裏住閙即擬何之緣識歸空寂生前舊亦知</div>
</p><p style="text-indent:0em" class="lg-abnormal"><div class='lg-row'>時流求法界問取本真詮了悟空皆寂心明海月圓</div>
</p><p style="text-indent:0em" class="lg-abnormal"><div class='lg-row'>如夢復性坐尋思境外忙因緣開利鈍語默自清凉</div>
</p><p style="text-indent:0em" class="lg-abnormal"><div class='lg-row'>邪見終成僻真如是久長閑心通物外日月四時忙</div>
</p><p style="text-indent:0em" class="lg-abnormal"><div class='lg-row'>出利<span class='corr'>祛</span>煩惱紅塵拂道衣悟來持一念尊大默玄機</div>
</p><p style="text-indent:0em" class="lg-abnormal"><div class='lg-row'>識重隨緣喜精心住處安慈心常淡薄人我定心難</div>
</p><p style="text-indent:0em" class="lg-abnormal"><div class='lg-row'>南北及東西千山與萬溪路歧長不断曲直幾人迷</div>
</p><p style="text-indent:0em" class="lg-abnormal"><div class='lg-row'>眼識諸緣相行持妙法存明開邪見性不見有無根</div>
</p><p style="text-indent:0em" class="lg-abnormal"><div class='lg-row'>谷響耳中音根虛不易尋諠譁祛得盡識契本緣心</div>
</p><p style="text-indent:0em" class="lg-abnormal"><div class='lg-row'>鼻聞心所著香臰不同根窮究緣中識非干妄想門</div>
</p><p style="text-indent:0em" class="lg-abnormal"><div class='lg-row'>口爽於滋味深思命本根心邪迷妄相聖法教中言</div>
</p><p style="text-indent:0em" class="lg-abnormal"><div class='lg-row'>身惟知冷暖假合是緣根了達真空相金剛不二門</div>
</p><p style="text-indent:0em" class="lg-abnormal"><div class='lg-row'>意生於物外心依染病根正持閑語默清淨法中存</div>
</p><p style="text-indent:0em" class="lg-abnormal"><div class='lg-row'>皮毛非實相四大擬奚為悟即真空法愚迷自不知</div>
</p><p style="text-indent:0em" class="lg-abnormal"><div class='lg-row'>津液如泉湧虛無本不同源深知冷暖根盡一時空</div>
</p><p style="text-indent:0em" class="lg-abnormal"><div class='lg-row'>心猨知意馬方便自湏調勿自生煩惱菩提道不遙</div>
</p><p style="text-indent:0em" class="lg-abnormal"><div class='lg-row'>群生宗法界秘密十方尊大教緣心識周通一念存</div>
</p><p style="text-indent:0em" class="lg-abnormal"><div class='lg-row'>大道傳來意緣窮識外因善言論浩刼天是法王身</div>
</p><p style="text-indent:0em" class="lg-abnormal"><div class='lg-row'>法要唯心法浮生苦海中經傳歸實相水印月皆空</div>
</p><p style="text-indent:0em" class="lg-abnormal"><div class='lg-row'>心緣身外境法相本常存若求無生理先明取善根</div>
</p><p style="text-indent:0em" class="lg-abnormal"><div class='lg-row'>煩惱浮生業愚迷智自通根塵如不染識照曩緣空</div>
</p><p style="text-indent:0em" class="lg-abnormal"><div class='lg-row'>大覺如來指心王作智都剎塵千萬億定相不差殊</div>
</p><p style="text-indent:0em" class="lg-abnormal"><div class='lg-row'>五花牋紙好下筆欲書之其意何深遠沉吟復再思</div>
</p><p style="text-indent:0em" class="lg-abnormal"><div class='lg-row'>仰望秋天色月華露濕衣傳更方興罷螢遶御階飛</div>
</p><p style="text-indent:0em" class="lg-abnormal"><div class='lg-row'>人競愛於花花應亦愛人從頭堪好笑老盡少年春</div>
</p><p style="text-indent:0em" class="lg-abnormal"><div class='lg-row'>夜靜風還靜凝情一弄琴看書閑罷筆自在信緣心</div>
</p><p style="text-indent:0em" class="lg-abnormal"><div class='lg-row'>知靜求難靜忙心不可閑艶陽天地熱思暮日銜山</div>
</p><p style="text-indent:0em" class="lg-abnormal"><div class='lg-row'>黃昬初入夜漏促九天春各自隨緣意悲懽舊亦新</div>
</p><p style="text-indent:0em" class="lg-abnormal"><div class='lg-row'>早起階前雪縈藂壓竹欹行人迷失路粉壁晃書愇</div>
</p><p style="text-indent:0em" class="lg-abnormal"><div class='lg-row'>高下不相及非今自古來十洲花滿樹豈用俗情咍</div>
</p><p style="text-indent:0em" class="lg-abnormal"><div class='lg-row'>老少競浮沉湏知嵗月深開花如似夢世有幾般心</div>
</p><p style="text-indent:0em" class="lg-abnormal"><div class='lg-row'>清高冝養性善事好相兼菓蓏招賢客心閑道味添</div>
</p><p style="text-indent:0em" class="lg-abnormal"><div class='lg-row'>促軫調絃急碎聲用意彈指頭輕妙處鸎舌五音端</div>
</p><p style="text-indent:0em" class="lg-abnormal"><div class='lg-row'>天地自相懸何名大道堅聦明無滯礙愚昧莫知前</div>
</p><p style="text-indent:0em" class="lg-abnormal"><div class='lg-row'>深秋雲物冷經雨斗添寒盡日緣情坐霜葉易燋乾</div>
</p><p style="text-indent:0em" class="lg-abnormal"><div class='lg-row'>欲息何情思良猶本不真群心皆有異老盡少年人</div>
</p><p style="text-indent:0em" class="lg-abnormal"><div class='lg-row'>無事勝多事非緣不是緣深窮淺近意尋徃便知前</div>
</p><p style="text-indent:0em" class="lg-abnormal"><div class='lg-row'>行幸一何得民安君子樂求官利益人勸善懲諸惡</div>
</p><p style="text-indent:0em" class="lg-abnormal"><div class='lg-row'>炎天収<span class='corr'>已</span>去涼氣觸幽襟稽古看書罷時[聽-王]一弄琴</div>
</p><p style="text-indent:0em" class="lg-abnormal"><div class='lg-row'>常負嵗寒色貞姿不動搖任從霜雪裏凡木易乾燋</div>
</p><p style="text-indent:0em" class="lg-abnormal"><div class='lg-row'>常讀古人書隨冝道更殊閑忙心各異恬淡入清虛</div>
</p><p style="text-indent:0em" class="lg-abnormal"><div class='lg-row'>麗句冥搜得灰心大道尊從人言澹薄古僻是玄門</div>
</p><p style="text-indent:0em" class="lg-abnormal"><div class='lg-row'>少年雖共語不解老人心莫作為閑事高山似海深</div>
</p><p style="text-indent:0em" class="lg-abnormal"><div class='lg-row'>少年多語笑終日遂心娛不會凡情識如癡我亦愚</div>
</p><p style="text-indent:0em" class="lg-abnormal"><div class='lg-row'>假合於形影如同夢裏身若言事級類誰是較量人</div>
</p><p style="text-indent:0em" class="lg-abnormal"><div class='lg-row'>晴霽夜清秋星繁月似鈎樂耶興我意絕唱入冥搜</div>
</p><p style="text-indent:0em" class="lg-abnormal"><div class='lg-row'>雨多七八月遍地生秋草寂靜半斜関看書心更好</div>
</p><p style="text-indent:0em" class="lg-abnormal"><div class='lg-row'>妙道藏真世莫臧勿言聖事似尋常眼前不見非常境別有三天照十方</div>
</p><p style="text-indent:0em" class="lg-abnormal"><div class='lg-row'>般若湏將法相宗四生九類化歸空雖然應物隨緣境自是凡夫道不通</div>
</p><p style="text-indent:0em" class="lg-abnormal"><div class='lg-row'>賢愚善惡未嘗休是箇眾生信佛求真實持經堪鄭重非心不定謾勞修</div>
</p><p style="text-indent:0em" class="lg-abnormal"><div class='lg-row'>修行緣識近宗師妄想真空各自持慕道終來歸正<span class='corr'>法</span>無窮方寸莫教癡</div>
</p><p style="text-indent:0em" class="lg-abnormal"><div class='lg-row'>真修學道有科儀裏外緣中境不移莫放身閑堪諦信乖違背道欲何之</div>
</p><p style="text-indent:0em" class="lg-abnormal"><div class='lg-row'>眼前清靜莫相違方便門中好仗依名利勿貪常澹薄真來悟即一時歸</div>
</p><p style="text-indent:0em" class="lg-abnormal"><div class='lg-row'>忘中十種善為緣達得真宗有後前利口饒教清似水爭如無事慮心田</div>
</p><p style="text-indent:0em" class="lg-abnormal"><div class='lg-row'>圓結都來曜日光玄珠應感必為祥若悟一真能自守始知大道隱非常</div>
</p><p style="text-indent:0em" class="lg-abnormal"><div class='lg-row'>至道非凡要審知當仁不必用遲疑修行忽若無虛應還信神仙白晝飛</div>
</p><p style="text-indent:0em" class="lg-abnormal"><div class='lg-row'>白雲風散聚天香霞彩高明道味長銀漢影沈星乍沒又看紅日起扶乘</div>
</p><p style="text-indent:0em" class="lg-abnormal"><div class='lg-row'>異草靈芝發瑞光不澆滋潤自然芳何勞更問延齡藥必可同天地久長</div>
</p><p style="text-indent:0em" class="lg-abnormal"><div class='lg-row'>塵中[网-(ㄨ*ㄨ)+又]測上玄機日月忙忙速似飛閑境不能精妙道疑情謾說六銖衣</div>
</p><p style="text-indent:0em" class="lg-abnormal"><div class='lg-row'>絜志清齋仰昊穹九天雲雨正濛濛都緣學道心無定豈是靈仙秘尓功</div>
</p><p style="text-indent:0em" class="lg-abnormal"><div class='lg-row'>懸鑒高明鬼亦愁方知妍醜更玄幽恒持大道真空理清靜煙波可自由</div>
</p><p style="text-indent:0em" class="lg-abnormal"><div class='lg-row'>遙觀極目望雲頭碧海波澄瑞日浮霞彩連天長不断湏憑仙子敘蹤由</div>
</p><p style="text-indent:0em" class="lg-abnormal"><div class='lg-row'>大眾仙壇幾萬秋碧雲拖翠照崑丘抱書童子無言話笑阻迷情不解愁</div>
</p><p style="text-indent:0em" class="lg-abnormal"><div class='lg-row'>緊峻焚修彼自知天嗔不語乱施為真心實行終歸德善事緣多惡可悲</div>
</p><p style="text-indent:0em" class="lg-abnormal"><div class='lg-row'>照燭靈源理甚長直湏清淨有馨香俱含萬像人難見欝欝黃花翠竹光</div>
</p><p style="text-indent:0em" class="lg-abnormal"><div class='lg-row'>功成一旦等閑休豈信昇沉滿眼愁莫道盈虛<span class='corr'>干</span>甚事天仙寂靜鎮常幽</div>
</p><p style="text-indent:0em" class="lg-abnormal"><div class='lg-row'>玉殿金扉百道光廻旋隱密對朝陽世人不悟幽深理却說浮生事久長</div>
</p><p style="text-indent:0em" class="lg-abnormal"><div class='lg-row'>堅心不退道皆同元始天尊大教通多是世人迷自惑豈能容易見仙蹤</div>
</p><p style="text-indent:0em" class="lg-abnormal"><div class='lg-row'>乹剛展轉運陰陽一味清虛道不忙玄妙永通天地久未言大海變田桒</div>
</p><p style="text-indent:0em" class="lg-abnormal"><div class='lg-row'>一年去住幾周遊日月高懸萬億秋但好心求方外境勿教妄想沒剛柔</div>
</p><p style="text-indent:0em" class="lg-abnormal"><div class='lg-row'>道在希夷不易尋忘言息慮便知深黃金白玉將何用爭比靈原一寸心</div>
</p><p style="text-indent:0em" class="lg-abnormal"><div class='lg-row'>蠻夷未必盡無知上聖功成亦化之大道湏歸真見性灰心逢善即為師</div>
</p><p style="text-indent:0em" class="lg-abnormal"><div class='lg-row'>照耀乹坤大道光神仙隱見不相妨非凡非聖能迴向始信三天日月長</div>
</p><p style="text-indent:0em" class="lg-abnormal"><div class='lg-row'>天門地戶秘機深誰測玄微妙理心唯有丹田身外境清[雨/(並-(前-刖))]恬澹影森森</div>
</p><p style="text-indent:0em" class="lg-abnormal"><div class='lg-row'>慕道虔心仰翠微玄関寂寂少人知不求世寶兼名利始悟無心合道時</div>
</p><p style="text-indent:0em" class="lg-abnormal"><div class='lg-row'>故無形像顯教尋隱秘蹤由自古今妙法不傳經上字玄門消息[网-(ㄨ*ㄨ)+又]知深</div>
</p><p style="text-indent:0em" class="lg-abnormal"><div class='lg-row'>浮生好道勿虛忙鍊藥修行事久長輕舉不由他假借一登清境入仙鄉</div>
</p><p style="text-indent:0em" class="lg-abnormal"><div class='lg-row'>能知養性道中求湏要虔祈事轉幽通達遠開明了悟一真守靜萬緣休</div>
</p><p style="text-indent:0em" class="lg-abnormal"><div class='lg-row'>誰是知非便肯休空言大道眼前頭惟思利<span class='corr'>己</span>浮名重豈信功高入品流</div>
</p><p style="text-indent:0em" class="lg-abnormal"><div class='lg-row'>心專慕道真空法恬澹清虛好到頭如此修行皆盡達十洲仙侶道相求</div>
</p><p style="text-indent:0em" class="lg-abnormal"><div class='lg-row'>初分上下順陰陽草木浮生地久長日月星辰隨大道天心便是法中王</div>
</p><p style="text-indent:0em" class="lg-abnormal"><div class='lg-row'>治世求歸濟物功希夷入我道情中從頭日日被煩惱煩惱思量捴是空</div>
</p><p style="text-indent:0em" class="lg-abnormal"><div class='lg-row'>五色雲煙聚十洲蓬萊海浪<span class='corr'>壓</span>鼇頭化成宮闕遙瞻禮大眾神仙玉洞遊</div>
</p><p style="text-indent:0em" class="lg-abnormal"><div class='lg-row'>人愚學道謗神仙豈達虛無物外緣多是六情貪愛障更兼朝暮不心堅</div>
</p><p style="text-indent:0em" class="lg-abnormal"><div class='lg-row'>冲和道德勿相違聖事超凡好仗依但有陰功存世界何疑白日化身飛</div>
</p><p style="text-indent:0em" class="lg-abnormal"><div class='lg-row'>寒銷暄盛同天色花柳逢春誰不惜幾許人心達久長光陰知道留難得</div>
</p><p style="text-indent:0em" class="lg-abnormal"><div class='lg-row'>經到玄科大法中先持道德濟陰功三清有路人難到但守虛無一逕同</div>
</p><p style="text-indent:0em" class="lg-abnormal"><div class='lg-row'>細月銜山似玉鈎先陳蹤跡問瀛洲從來萬刼垂名在王母行天得自由</div>
</p><p style="text-indent:0em" class="lg-abnormal"><div class='lg-row'>逢春便見野花新往覆閑忙舊路塵輪走蹄輕多少意世途常似夢中人</div>
</p><p style="text-indent:0em" class="lg-abnormal"><div class='lg-row'>慕道焚修萬法通一心清淡奉真宗方知異境人難見見即虛無事不空</div>
</p><p style="text-indent:0em" class="lg-abnormal"><div class='lg-row'>世俗忙忙似海深愚迷豈解聖人心分明教法生虛妄慵鍊歸真不易金</div>
</p><p style="text-indent:0em" class="lg-abnormal"><div class='lg-row'>莫問仙家不死鄉泥丸秘密隱身光華池積潤無拘束勤習通流看上方</div>
</p><p style="text-indent:0em" class="lg-abnormal"><div class='lg-row'>聖人棄智妄中尋質實光明朴在心坦蕩玄門常不達那非那是秘源深</div>
</p><p style="text-indent:0em" class="lg-abnormal"><div class='lg-row'>修持湏是要精專常恐他人業類牽莫把我言為戲弄輪廻断定不遷延</div>
</p><p style="text-indent:0em" class="lg-abnormal"><div class='lg-row'>救物功深好自持知之修鍊善心為神仙豈謂人間惜自是迷流識見卑</div>
</p><p style="text-indent:0em" class="lg-abnormal"><div class='lg-row'>語言端謹易求尋<span class='corr'>己</span>是他非禍返侵忠信先修銷大偽何曾鄙隔聖緣心</div>
</p><p style="text-indent:0em" class="lg-abnormal"><div class='lg-row'>報應從教見祖宗先持清靜後論功紅蓮花出青泥裏方信仙凡道本同</div>
</p><p style="text-indent:0em" class="lg-abnormal"><div class='lg-row'>任從寒暑鎮常侵一氣韜藏萬種心堪笑愚癡澆蕩甚却非淳朴不幽深</div>
</p>
<p class='juan'>御製緣識卷第四</p>
<div class='div-w'><p style="margin-left:2em">甲辰歲高麗國分司大藏都監奉敕彫造</p>
</div></div>
</div><!-- end of div[@id='body'] -->
</body></html>