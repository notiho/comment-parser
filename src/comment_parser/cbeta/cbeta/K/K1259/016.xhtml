<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製秘藏詮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu32' />
<p class='juan'>御製秘藏詮卷第十六　　　　　　駕</p>
<div class='div-other'><a id='mulu33' />
<div class='div-orig'><p style="text-indent:0em" class="lg-abnormal"><div class='lg-row'>幽冥如是說</div>
</p></div>
<div class='div-commentary'><p style="margin-left:1em"><span class='note-inline'>(幽冥即三惡道之名法華經云作如是說幽冥之處日月威光所不能照)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善道信心同</div>
</p></div>
<div class='div-commentary'><p style="margin-left:1em"><span class='note-inline'>(人天二趣名善道以人信十善因定歸善趣故修習三業而行善行唯識頌云善謂信慙愧無貪等三根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>地獄非遙遠</div>
</p></div>
<div class='div-commentary'><p style="margin-left:1em"><span class='note-inline'>(地下有獄名曰地獄瑜伽論云此洲下過三萬二千由旬有等活地獄下過四千由旬有諸地獄聖教指陳目前可驗名非遙遠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凡愚智不通</div>
</p></div>
<div class='div-commentary'><p style="margin-left:1em"><span class='note-inline'>(三世因果善惡分眀上士猛浪而知凡愚疑惑不達法華經云肓冥無所見不求大勢佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>伏忍嗔心住</div>
</p></div>
<div class='div-commentary'><p style="margin-left:1em"><span class='note-inline'>(論云断物命根故名曰嗔忍受眾苦制伏三毒攝心一境住無為本仁王經云初伏忍位起習種性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>受持語自默</div>
</p></div>
<div class='div-commentary'><p style="margin-left:1em"><span class='note-inline'>(領受真心持之不散萬緣俱默一法頓清道絕語言妄依何起大般若經云若取文字相即非實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能思一念時</div>
</p></div>
<div class='div-commentary'><p style="margin-left:1em"><span class='note-inline'>(一念者時之極少能思者運智之端運智一念便悟無生法華經云於剎那頃發菩提心便成正覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眼覩天花出</div>
</p></div>
<div class='div-commentary'><p style="margin-left:1em"><span class='note-inline'>(一法通真色心俱幻悟妙理凝然不變達妄法眼見空花護國經云無量色心皆如幻故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不同彼有慾</div>
</p></div>
<div class='div-commentary'><p style="margin-left:1em"><span class='note-inline'>(愛慾覆心昬乱重濁法性澄潔不同慾染圓覺經云煩惱斷盡便證實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聽受廣無窮</div>
</p></div>
<div class='div-commentary'><p style="margin-left:1em"><span class='note-inline'>(聽受者領納義智納真如廣無涯畔則安樂解脫永處無生華嚴經云一切法門無盡海一言演說盡無餘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>種福非緣捨</div>
</p></div>
<div class='div-commentary'><p style="margin-left:1em"><span class='note-inline'>(捨施之福但屬色相終有邊際冥心內達道契無生而無有竭能断經云而此福德勝前福德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心魔淨界中</div>
</p></div>
<div class='div-commentary'><p style="margin-left:1em"><span class='note-inline'>(若著塵境乃是心魔觀空趣真方為究極誠謂淨界華嚴經云彼有顛倒惠增長一切惡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信緣心不逆</div>
</p></div>
<div class='div-commentary'><p style="margin-left:1em"><span class='note-inline'>(信符大道一志眀真心遇妄緣豈能違信華嚴經云心不違思思心不違境自然入覺海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安樂自然通</div>
</p></div>
<div class='div-commentary'><p style="margin-left:1em"><span class='note-inline'>(情除妄幻離縛逍遙危怖不拘自然安樂法華經云菩薩善修如是安樂心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善法眾生得</div>
</p></div>
<div class='div-commentary'><p style="margin-left:1em"><span class='note-inline'>(真常之理名為善法性順益故眾生曉解同入法源華嚴經云令一切眾生證一切功德智普皆清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如歸指掌中</div>
</p></div>
<div class='div-commentary'><p style="margin-left:1em"><span class='note-inline'>(浩渺真如徧周沙界悟之如觀掌內迷之曠劫難尋法華經云如來眀見無有錯謬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智了何分別</div>
</p></div>
<div class='div-commentary'><p style="margin-left:1em"><span class='note-inline'>(無相妙智中外皆空纖塵不立觀門寂滅都無分別大般若經云內空外空故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周知幻化中</div>
</p></div>
<div class='div-commentary'><p style="margin-left:1em"><span class='note-inline'>(包括曰周通真曰知聖人以無知之智達一切法皆如幻華嚴經云如響亦如夢如幻如變化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若能觀自在</div>
</p></div>
<div class='div-commentary'><p style="margin-left:1em"><span class='note-inline'>(有無二相都不縛情居塵離塵觀心自在華嚴經云無有造作及作者觀心於此得自在者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如法滿虗空</div>
</p></div>
<div class='div-commentary'><p style="margin-left:1em"><span class='note-inline'>(如謂真如有生解義名法此理廣博巨周沙界控馭真空十方皆遍華嚴經云諸法寂滅非寂滅遠離此二無分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>蓬若夾蘭生</div>
</p></div>
<div class='div-commentary'><p style="margin-left:1em"><span class='note-inline'>(蓬喻庸鄙蘭喻聖人庸人近聖必滅塵勞蓬夾蘭生漸資香味涅槃經云猶如伊蘭花出於栴檀香)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>薰蕕悟染俗</div>
</p></div>
<div class='div-commentary'><p style="margin-left:1em"><span class='note-inline'>(薰蕕令生覺悟知染俗因捨染歸淨同會本源弥陁經䟽云慕善芳蘭襲慶朋惡鮑肆薰風)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非同一氣類</div>
</p></div>
<div class='div-commentary'><p style="margin-left:1em"><span class='note-inline'>(賢愚類別稟氣非同根行雖殊法性無二華嚴經云<span class='corr'>但</span>隨眾生根噐所冝略說如來少分境界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寒暑相催促</div>
</p></div>
<div class='div-commentary'><p style="margin-left:1em"><span class='note-inline'>(陰極曰寒陽熾曰暑三界催煎未逃遷變豈若無為妙理永寂囂塵對法論云夜半日沒中日出四洲等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我信眾生苦</div>
</p></div>
<div class='div-commentary'><p style="margin-left:1em"><span class='note-inline'>(我者勝大之義信謂忍可之辤眾生苦即三界無樂故法華經云貧窮困苦愛別離苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來時去日同</div>
</p></div>
<div class='div-commentary'><p style="margin-left:1em"><span class='note-inline'>(往來人間去生天上徒經刧數不悟正因心心不達處處皆同華嚴經云是故諸凡夫輪廻生死獄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善根無惡趣</div>
</p></div>
<div class='div-commentary'><p style="margin-left:1em"><span class='note-inline'>(地獄餓鬼畜生号之惡趣觀空智起名曰善根念念無生有何惡趣金剛經云以於百千萬億佛所而種善根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>降伏妄心通</div>
</p></div>
<div class='div-commentary'><p style="margin-left:1em"><span class='note-inline'>(身行調而利濟心語順而道圓妄識斯除心通奧旨華嚴經云知妄本自真見佛則清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真諦更無說</div>
</p></div>
<div class='div-commentary'><p style="margin-left:1em"><span class='note-inline'>(佛說一代時教二諦攝盡惟真諦一名獨稱法性名言路絕體徧用寬華嚴經云法性寂滅離言說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情事更重</div>
</p></div>
<div class='div-commentary'><p style="margin-left:1em"><span class='note-inline'>(速情不了強立名句依言計著妄幻遂生塵事加增不能曉達華嚴經云譬如目有翳不見淨妙色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能求知識見</div>
</p></div>
<div class='div-commentary'><p style="margin-left:1em"><span class='note-inline'>(鑑達是非名曰知識揀擇善惡稱之曰見今倣習彼名之能求華嚴經云親近善知識愛樂白淨業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>境外自相逢</div>
</p></div>
<div class='div-commentary'><p style="margin-left:1em"><span class='note-inline'>(不著六塵制心一定運智於妄境之外相逢於真如之海華嚴經云無取亦無見性空即是佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧意重宣說</div>
</p></div>
<div class='div-commentary'><p style="margin-left:1em"><span class='note-inline'>(憫群生未悟遂起化身應彼大根重宣要旨故名慧意重宣說華嚴經云法慧先<span class='corr'>已</span>說如來真實性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來大信通</div>
</p></div>
<div class='div-commentary'><p style="margin-left:1em"><span class='note-inline'>(大信者佛性也通者傳易義演易如來妙理普使聞知賢愚共有令修果證華嚴經云於如來所起淨信以信得成不動智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>平心三界內</div>
</p></div>
<div class='div-commentary'><p style="margin-left:1em"><span class='note-inline'>(一道觀真更無虗假雖居三界之內而性逝塵勞之表華嚴經云三界一切空是則諸佛見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法體自優容</div>
</p></div>
<div class='div-commentary'><p style="margin-left:1em"><span class='note-inline'>(空法之體本自優容聖性了然逍遙廓寂華嚴經云其來無所從去亦無所至)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>蒿萊同賤質</div>
</p></div>
<div class='div-commentary'><p style="margin-left:1em"><span class='note-inline'>(蒿負陰陽之氣豈識榮枯人依真如之理不知求悟同彼蒿萊法華經云父知其子志意下劣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>通理喻盈縮</div>
</p></div>
<div class='div-commentary'><p style="margin-left:1em"><span class='note-inline'>(空性普遍淨猶虗空盖緣機器不同遂致盈縮有異盈縮凡聖兩別華嚴經云諸佛於一微塵中而常轉大法輪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若變世間心</div>
</p></div>
<div class='div-commentary'><p style="margin-left:1em"><span class='note-inline'>(緣事之心顛倒分別名世間心革除妄想攝念無動陶鍊聖智世心自變楞嚴經云若能轉物即同如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願求真眼目</div>
</p></div>
<div class='div-commentary'><p style="margin-left:1em"><span class='note-inline'>(真即法身理眼即報身智願求真智證於妙理法華經云願得如世尊慧眼苐一淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>說經眀聽受</div>
</p></div>
<div class='div-commentary'><p style="margin-left:1em"><span class='note-inline'>(世尊說經空生聽受佛非所說迦葉親聞真理凝然離言離意金剛經云無法可說是名說法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄相盡為空</div>
</p></div>
<div class='div-commentary'><p style="margin-left:1em"><span class='note-inline'>(妄相不實審達皆空真界洞然都無所得唯識論云若時於所緣智都無所得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>障礙無形影</div>
</p></div>
<div class='div-commentary'><p style="margin-left:1em"><span class='note-inline'>(障礙不了妄生立相如形似影欝起交蘆淨照虗明量無等比法華論云無障無礙故無形影)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮源在處通</div>
</p></div>
<div class='div-commentary'><p style="margin-left:1em"><span class='note-inline'>(詮釋法源顯現真相體用俱徧於法皆空金剛經云若此經典所在之處即為有佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理勝皆無相</div>
</p></div>
<div class='div-commentary'><p style="margin-left:1em"><span class='note-inline'>(理者真理也勝謂超過一切有為法故名無相法華經云諸法寂滅相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>除疑任所從</div>
</p></div>
<div class='div-commentary'><p style="margin-left:1em"><span class='note-inline'>(除疑者唯識論云疑唯分別入見即除悟理證真廓然自在名任所從)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經文論慧福</div>
</p></div>
<div class='div-commentary'><p style="margin-left:1em"><span class='note-inline'>(一切經文多眀福慧福趣無生之法慧修無漏之因福慧二嚴法性微妙法華經云說佛智慧故諸佛出於世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>惡草善因風</div>
</p></div>
<div class='div-commentary'><p style="margin-left:1em"><span class='note-inline'>(真妄交叅善惡相濟不息二見迷起根塵若了一真善芽增長法華經云譬如大風吹小樹技以是方便令法久住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮意心中妙</div>
</p></div>
<div class='div-commentary'><p style="margin-left:1em"><span class='note-inline'>(詮量聖意莫若了義經文微妙法源俱現一心之內故法華經云甚深微妙法我今<span class='corr'>已</span>具得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>五真六化眀</div>
</p></div>
<div class='div-commentary'><p style="margin-left:1em"><span class='note-inline'>(五真者唯識論云四智心品及清淨法界六化者即六通化現一一無邊明示眾生起智断惑悟證真理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>金剛堅固力</div>
</p></div>
<div class='div-commentary'><p style="margin-left:1em"><span class='note-inline'>(金剛者喻智也智力堅強能摧煩惱故法華經云智慧力堅固)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世法自蹤撗</div>
</p></div>
<div class='div-commentary'><p style="margin-left:1em"><span class='note-inline'>(世法者即世俗法也證真達俗障礙俱遣任自蹤撗法華經云通達無礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>昏法難眀照</div>
</p></div>
<div class='div-commentary'><p style="margin-left:1em"><span class='note-inline'>(無眀煩惱覆蔽真心惑障所昏智難眀照瑜伽論云真義心當生常能為障礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>冥心達妙覺</div>
</p></div>
<div class='div-commentary'><p style="margin-left:1em"><span class='note-inline'>(冥契本心通達實性微妙真覺一念相應法華經云通達大智到於彼岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何曾有二三</div>
</p></div>
<div class='div-commentary'><p style="margin-left:1em"><span class='note-inline'>(一乘理體本自凝然性絕自他何有名數法華經云無二亦無三除佛方便說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理性盡通學</div>
</p></div>
<div class='div-commentary'><p style="margin-left:1em"><span class='note-inline'>(理即對事彰名性乃就相立号聖賢俱證故盡通學金剛經云一切賢聖皆以無為法而有差別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求梵藂林譯</div>
</p></div>
<div class='div-commentary'><p style="margin-left:1em"><span class='note-inline'>(慈力能仁演金文於西土悲心大士求梵偈以東來譯士如林共翻大義西域傳云群賢共譯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>高僧論亦通</div>
</p></div>
<div class='div-commentary'><p style="margin-left:1em"><span class='note-inline'>(高僧者即今古之德<span class='corr'>人</span>也造論製䟽悟性眀心具述果因通論慧福法華經云定慧力㽵嚴)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凡情知正覺</div>
</p></div>
<div class='div-commentary'><p style="margin-left:1em"><span class='note-inline'>(凡情仗其言教了義皆通自知本心有菩提性故言知正覺法華經云自知當作佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心印了然空</div>
</p></div>
<div class='div-commentary'><p style="margin-left:1em"><span class='note-inline'>(心心相印祖祖相傳諸去本空了然洞達華嚴經云海印發揮現無前後故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解譯中天語</div>
</p></div>
<div class='div-commentary'><p style="margin-left:1em"><span class='note-inline'>(印土中天真梵之語群賢解譯華夏流通如梵語素怛囕譯就華言名之為經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣法相中</div>
</p></div>
<div class='div-commentary'><p style="margin-left:1em"><span class='note-inline'>(理事俱彰故名法相因緣道理具在其中法華經云如是因如是緣如是相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>弥勒菩薩頌</div>
</p></div>
<div class='div-commentary'><p style="margin-left:1em"><span class='note-inline'>(四十九頌弥勒親談讚彼經文流行不墜金剛經頌云佛教如是著萬代古今傳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來一信同</div>
</p></div>
<div class='div-commentary'><p style="margin-left:1em"><span class='note-inline'>(諸佛設教一味皆同證人無為湏憑實信法華經云如來說法一相一味)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證果西方土</div>
</p></div>
<div class='div-commentary'><p style="margin-left:1em"><span class='note-inline'>(權身起化證果西方淨穢何殊生滅不異生滅不起淨穢阿居方了真心寂然無證淨名經云心淨即佛土淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分眀善事同</div>
</p></div>
<div class='div-commentary'><p style="margin-left:1em"><span class='note-inline'>(分眀者曉了之義善事同者即此方他界理體無別也金剛經頌云無別有圓成)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一真無委曲</div>
</p></div>
<div class='div-commentary'><p style="margin-left:1em"><span class='note-inline'>(一真本體性離百非心境都無何有委曲法華經云正直捨方便)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>高士解心通</div>
</p></div>
<div class='div-commentary'><p style="margin-left:1em"><span class='note-inline'>(解心既起迷執俱除故云高士智性真常通含萬像法華經云隨義解佛語)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善譯經文聖</div>
</p></div>
<div class='div-commentary'><p style="margin-left:1em"><span class='note-inline'>(經文了義善譯玄音惑障遣除悟聖言理金剛經云一切諸佛皆從此經出)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法門喻的礭</div>
</p></div>
<div class='div-commentary'><p style="margin-left:1em"><span class='note-inline'>(化門應現指喻無窮法體絕言了然的礭法華經云諸法實相義<span class='corr'>已</span>為汝等說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若言諸世情</div>
</p></div>
<div class='div-commentary'><p style="margin-left:1em"><span class='note-inline'>(唯求世法未測真機性相交叅迷情妄執法華經云一切眾生類無能知佛者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>男子女人惡</div>
</p></div>
<div class='div-commentary'><p style="margin-left:1em"><span class='note-inline'>(劣心未遣善惡立名執自執他情計斯起唯識論云善不善俱非)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>志願慈悲力</div>
</p></div>
<div class='div-commentary'><p style="margin-left:1em"><span class='note-inline'>(四大誓願稱性無邊慈悲力增暜及法界一切群品盡獲善利法華經云以大慈悲力度苦惱眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>光含諒彼同</div>
</p></div>
<div class='div-commentary'><p style="margin-left:1em"><span class='note-inline'>(光含萬像共轍味途法界凝然體無變異信知本性一切皆同法華經云我智力如是慧光照無量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無因無著相</div>
</p></div>
<div class='div-commentary'><p style="margin-left:1em"><span class='note-inline'>(若見諸相計執紛紜情想不生復何所著淨名經云不著相求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>消息自然通</div>
</p></div>
<div class='div-commentary'><p style="margin-left:1em"><span class='note-inline'>(既除執性息慮澄神消遣迷心自然通達金剛經頌云息慮滅迷情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果差難證覺</div>
</p></div>
<div class='div-commentary'><p style="margin-left:1em"><span class='note-inline'>(一乘果體無差五性隨心有異執著小果不求大乘攝論云二乘作意障障大菩提故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大戒一微中</div>
</p></div>
<div class='div-commentary'><p style="margin-left:1em"><span class='note-inline'>(大戒體空本無持犯外同真際內處一微非表所明離諸塵累華嚴經云在於一塵中一切塵亦然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寂淨起諸界</div>
</p></div>
<div class='div-commentary'><p style="margin-left:1em"><span class='note-inline'>(體淨真常凝然湛寂愍諸情界起應權身法華經云十方諸國土無剎不現身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣唯識通</div>
</p></div>
<div class='div-commentary'><p style="margin-left:1em"><span class='note-inline'>(因緣之理唯識所宗識性若通諸緣自寂華嚴經云諸法所生唯心所現)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因依無上果</div>
</p></div>
<div class='div-commentary'><p style="margin-left:1em"><span class='note-inline'>(因中求果六度為依萬行妙因克成果證法華經云今得無漏無上大果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖道雪山峯</div>
</p></div>
<div class='div-commentary'><p style="margin-left:1em"><span class='note-inline'>(法性真身本無方所化體示現雪嶺修心苦行六年<span class='corr'>已</span>圓聖道法華經云而起大悲心我始坐道塲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真實慈悲力</div>
</p></div>
<div class='div-commentary'><p style="margin-left:1em"><span class='note-inline'>(真如實智廣運慈悲法雨一霑三草皆潤金剛頌云菩薩懷深智何曾不帶悲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來一境空</div>
</p></div>
<div class='div-commentary'><p style="margin-left:1em"><span class='note-inline'>(如來體性用徧河沙一境了然空無所有法華經云如虗空無所有性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>香水灑壇塲</div>
</p></div>
<div class='div-commentary'><p style="margin-left:1em"><span class='note-inline'>(嚴潔壇塲起內心淨慧灑持香水表五分齊臻法華經云以香水灑地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心通諸事實</div>
</p></div>
<div class='div-commentary'><p style="margin-left:1em"><span class='note-inline'>(悟彼妄緣心通妙道弃其虗假理事皆實性本無差真空義顯法華經云引導諸眾生通達無量義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲知無上道</div>
</p></div>
<div class='div-commentary'><p style="margin-left:1em"><span class='note-inline'>(天親論云菩提涅槃二轉依果智無等故無過上故名無上道法華經云持此一心福願求無上道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄想忙終日</div>
</p></div>
<div class='div-commentary'><p style="margin-left:1em"><span class='note-inline'>(妄想既生心忙終日若達無上諸緣不生法華經云我等終日盡夜每自剋責)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義從心識變</div>
</p></div>
<div class='div-commentary'><p style="margin-left:1em"><span class='note-inline'>(如來義海平等無差從彼識心生解有異法華經云上中下性各有差別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>决利愛河中</div>
</p></div>
<div class='div-commentary'><p style="margin-left:1em"><span class='note-inline'>(法雨既施群情獲利决定免愛河之苦當來證常樂之門法華經云利益一切而生三界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>始未知無益</div>
</p></div>
<div class='div-commentary'><p style="margin-left:1em"><span class='note-inline'>(無始<span class='corr'>已</span>來未聞真教知身無益徒伇輪廻法華經云不覺不知不求出離)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清凉世界空</div>
</p></div>
<div class='div-commentary'><p style="margin-left:1em"><span class='note-inline'>(一念了空便入清凉之境真心若起方知世界之虗法華經云如清凉也能滿一切諸渴乏者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法智修行妙</div>
</p></div>
<div class='div-commentary'><p style="margin-left:1em"><span class='note-inline'>(精進修真去疑断惑以絕學智妙證菩提法華經云盡行諸佛無量道法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈音徧九霄</div>
</p></div>
<div class='div-commentary'><p style="margin-left:1em"><span class='note-inline'>(慈音一震普利十方妙達離微極無邊際法華經云佛聲深遠甚微妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>唯心即是佛</div>
</p></div>
<div class='div-commentary'><p style="margin-left:1em"><span class='note-inline'>(心者緣慮義百法論云一切㝡勝故造善造惡五趣輪廻乃至成佛皆由心作)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>禪定善根超</div>
</p></div>
<div class='div-commentary'><p style="margin-left:1em"><span class='note-inline'>(禪定者四禪八定三眀六通諸功德法離根塵也法華經云禪定解脫等不可思議法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>旨演真宗要</div>
</p></div>
<div class='div-commentary'><p style="margin-left:1em"><span class='note-inline'>(如來秘旨演暢真宗善開方便之門能證無為之性法華經云此經是諸佛秘要之藏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心逢意馬調</div>
</p></div>
<div class='div-commentary'><p style="margin-left:1em"><span class='note-inline'>(正真之要必能觀察不起妄念唯寂本源意馬如閑咸歸聖道大般若經云如調慧馬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>攀緣情猛利</div>
</p></div>
<div class='div-commentary'><p style="margin-left:1em"><span class='note-inline'>(攀緣諸境惑障拘牽猛利真心能出緣慮法華經云深着於五欲癡愛故生惱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>忍辱自逍遙</div>
</p></div>
<div class='div-commentary'><p style="margin-left:1em"><span class='note-inline'>(忍辱自在無所冤親道本逍遙自然清淨法華經云柔和忍辱衣諸法空為座)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>風惡吹舡舫</div>
</p></div>
<div class='div-commentary'><p style="margin-left:1em"><span class='note-inline'>(惡業風生吹飄苦海眾生性量日用不知法華經云假使黑風吹其舡舫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>縱撗不可測</div>
</p></div>
<div class='div-commentary'><p style="margin-left:1em"><span class='note-inline'>(五趣縱撗往來不定如於大海不測波濤法華經云一切眾生類無能測量者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷心閑日月</div>
</p></div>
<div class='div-commentary'><p style="margin-left:1em"><span class='note-inline'>(迷情不悟黑闇蔽心雖然佛日長眀業力自生障礙淨名經云是盲者過非日月咎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>秘教本來密</div>
</p></div>
<div class='div-commentary'><p style="margin-left:1em"><span class='note-inline'>(秘密言教唯佛能知理趣幽深凡聖不測法華經云諸佛坐道塲所得秘要法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄網起大要</div>
</p></div>
<div class='div-commentary'><p style="margin-left:1em"><span class='note-inline'>(玄綱妙慧廣垂大法眾生聞教證悟玄理法華經云諸佛之秘要)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>般若用周旋</div>
</p></div>
<div class='div-commentary'><p style="margin-left:1em"><span class='note-inline'>(般若即智佛智方便妙用難思化利眾生周旋應用法華經云教諸千億眾令住大乘法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法施皆精進</div>
</p></div>
<div class='div-commentary'><p style="margin-left:1em"><span class='note-inline'>(財施法施無畏三施之內法施㝡勝化彼眾生皆行精進法華經云汝等勤精進當共至寶所)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>名<span class='corr'>揚</span>一義詮</div>
</p></div>
<div class='div-commentary'><p style="margin-left:1em"><span class='note-inline'>(名言揚教義貫一乘詮顯真如盡令曉悟法華經云以一妙音演暢斯義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽僻含玄釋</div>
</p></div>
<div class='div-commentary'><p style="margin-left:1em"><span class='note-inline'>(幽微寂靜性相含容玄奧真源心通解識法華經云是法甚深奧少有能信者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>隨情一切緣</div>
</p></div>
<div class='div-commentary'><p style="margin-left:1em"><span class='note-inline'>(隨情有異俱包一性之宗逐物應心盡契苦空之理法華經云如是種種因緣隨冝而說法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湛然心不動</div>
</p></div>
<div class='div-commentary'><p style="margin-left:1em"><span class='note-inline'>(澄湛凝然心通方了如如不動寂用現前法華經云八十億萬刧安住心不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>體性量無邊</div>
</p></div>
<div class='div-commentary'><p style="margin-left:1em"><span class='note-inline'>(真如體性無其限量何有邊涯本智證時障盡理顯唯識論云若不證真如無能了諸行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大信非常浬</div>
</p></div>
<div class='div-commentary'><p style="margin-left:1em"><span class='note-inline'>(真如至理非信不階不信一切即非常信法華經云當生大信力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>超几入聖緣</div>
</p></div>
<div class='div-commentary'><p style="margin-left:1em"><span class='note-inline'>(悟必超凡當湏入聖即彼大信出世良緣法華經云世尊令我等出於三界得涅槃證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>根塵生怖畏</div>
</p></div>
<div class='div-commentary'><p style="margin-left:1em"><span class='note-inline'>(根緣塵境染污淨心失壞勝因深生怖畏法華經云眾苦充滿甚可怖畏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>正法故親宣</div>
</p></div>
<div class='div-commentary'><p style="margin-left:1em"><span class='note-inline'>(如來正法唯自親宣教利群機令生信樂法華經云今正是其時决定說大乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悟空入自解</div>
</p></div>
<div class='div-commentary'><p style="margin-left:1em"><span class='note-inline'>(能悟空宗深窮妙解不拘色相善證涅槃法華經云我等長夜修習空法得脫三界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>号曰維摩詰</div>
</p></div>
<div class='div-commentary'><p style="margin-left:1em"><span class='note-inline'>(無垢稱大士久成正覺示化娑婆深達有病之源妙徹無生之理寶思維經云過去久遠成佛名金粟如來今助佛化緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方丈一張床</div>
</p></div>
<div class='div-commentary'><p style="margin-left:1em"><span class='note-inline'>(方丈者表二空真理借床為喻應用多方一室之中萬法周備淨名經云畢盡空為舍四禪為床座)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>相知來問疾</div>
</p></div>
<div class='div-commentary'><p style="margin-left:1em"><span class='note-inline'>(悲生現疾慈利群佛菩薩聲聞影響發問淨名經云機告湏菩提汝行詣維摩詰問疾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信悟傳衣鉢</div>
</p></div>
<div class='div-commentary'><p style="margin-left:1em"><span class='note-inline'>(信初發心也悟後克果也法華經云若人信歸佛如來不欺誑傳衣鉢者寶琳傳云西天東震古聖傳衣迦業為初至于達磨來入梁代傳可可傳璨璨傳信信傳忍忍傳能凡二十八祖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>通流法相詮</div>
</p></div>
<div class='div-commentary'><p style="margin-left:1em"><span class='note-inline'>(攝論云從清淨法界流出十二分教真俗義理名之法相徧滿十方名通流也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因心持戒故</div>
</p></div>
<div class='div-commentary'><p style="margin-left:1em"><span class='note-inline'>(淨名經云以淨戒攝毀禁戒有三種一攝律儀二攝善法三饒益有情此三是萬善本故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙理得如然</div>
</p></div>
<div class='div-commentary'><p style="margin-left:1em"><span class='note-inline'>(妙理則真如也證會之時寂然解脫般若經云如如不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智攝眾生苦</div>
</p></div>
<div class='div-commentary'><p style="margin-left:1em"><span class='note-inline'>(苦有三種一苦苦二壞苦三行苦智有兩般一凡智二聖智今論聖智能攝眾生苦淨名經云以智慧攝愚癡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悟依般若傳</div>
</p></div>
<div class='div-commentary'><p style="margin-left:1em"><span class='note-inline'>(般若梵音華言淨慧㽵嚴論云以能證擇諸法故傳悟自他靡不通曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛言施法信</div>
</p></div>
<div class='div-commentary'><p style="margin-left:1em"><span class='note-inline'>(心淨名信通真之本也實際稱法大乘之源故佛言施設誠諦不虗法華經云佛所出言未曾虗妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利樂且隨緣</div>
</p></div>
<div class='div-commentary'><p style="margin-left:1em"><span class='note-inline'>(從真起化欲開利樂之門現相修行固作隨緣之肈示報化體隨大小機華嚴經云為利樂放他示現種種事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我問如來說</div>
</p></div>
<div class='div-commentary'><p style="margin-left:1em"><span class='note-inline'>(菩薩利他固申唘請佛應上根為說大法能断經云如來為發大乘者說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>海中智寶詮</div>
</p></div>
<div class='div-commentary'><p style="margin-left:1em"><span class='note-inline'>(華嚴經云佛法性海以智寶詮量智名寶者能通妙理出生死故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>隨冝持淨戒</div>
</p></div>
<div class='div-commentary'><p style="margin-left:1em"><span class='note-inline'>(戒善息緣唯克人天之果觀無住本能為入聖之基大品經云尸羅但生善趣般若能出世間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周智法相宣</div>
</p></div>
<div class='div-commentary'><p style="margin-left:1em"><span class='note-inline'>(鍊智通真廓然解了周徧塵別一味澄寂古佛既如今佛亦尓法華經云如三世諸佛說法之儀式我今亦如是說無分別法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天降魔徒眾</div>
</p></div>
<div class='div-commentary'><p style="margin-left:1em"><span class='note-inline'>(魔障礙義障礙善事故華嚴經云欲界第六他化自在天主名曰魔王凡領軍徒八萬餘垓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>神通不可匹</div>
</p></div>
<div class='div-commentary'><p style="margin-left:1em"><span class='note-inline'>(維摩經云現作魔王者皆是住不可思議解脫菩薩所以神通不可匹類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世尊一見時</div>
</p></div>
<div class='div-commentary'><p style="margin-left:1em"><span class='note-inline'>(本行經云釋迦始登正覺山坐金剛座初與魔王捔力故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>懺悔無蹤跡</div>
</p></div>
<div class='div-commentary'><p style="margin-left:1em"><span class='note-inline'>(本行經云菩薩入雷吼三昧大地為之震動眾魔歸心發露懺悔群邪蹤跡自茲永弥華嚴經云以五濁惡世樂相征伐菩薩示現降魔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真見何為是</div>
</p></div>
<div class='div-commentary'><p style="margin-left:1em"><span class='note-inline'>(真見勝智<span class='corr'>已</span>度生滅然比妙理未得寂靜瑜伽論云以彼見非真情拘生滅故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖法極無邊</div>
</p></div>
<div class='div-commentary'><p style="margin-left:1em"><span class='note-inline'>(唯識論云具無邊際真常功德居十地而猶迷寔二乘之叵測量極䂓矩之外妙出思議之表此大法身名為聖法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經通無上義</div>
</p></div>
<div class='div-commentary'><p style="margin-left:1em"><span class='note-inline'>(經能通義義可眀真滅迷妄心達無上理法華經云自證無上道大眾平等法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>色相澷虗傳</div>
</p></div>
<div class='div-commentary'><p style="margin-left:1em"><span class='note-inline'>(根塵質礙皆為不實色空泯滅方可傳真法界茫茫誰人傳示能断經云凡所有相皆是虗妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧眼觀無極</div>
</p></div>
<div class='div-commentary'><p style="margin-left:1em"><span class='note-inline'>(十住断結經云如來眼通過無量無邊無[婁*殳]世界名慧眼觀無極矚物周徧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生供養緣</div>
</p></div>
<div class='div-commentary'><p style="margin-left:1em"><span class='note-inline'>(瑜伽論云行供養時以無分別住無相心眾生以有相無相為緣後感世出世間果各有異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聲香味觸法</div>
</p></div>
<div class='div-commentary'><p style="margin-left:1em"><span class='note-inline'>(此名五塵耳知聲鼻嗅香舌了味身覺觸意緣法般若經云不應住聲香味觸法布施)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>布施廣周旋</div>
</p></div>
<div class='div-commentary'><p style="margin-left:1em"><span class='note-inline'>(菩提心經布施有五益一人親近二人樂見三人宗信四好名聞五作後世因近感人天遠招佛果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>說經十二部</div>
</p></div>
<div class='div-commentary'><p style="margin-left:1em"><span class='note-inline'>(瑜伽論云一契經二伽陁三本事四本生五未曾有六因緣七譬喻八秖夜九論議十自說十一方廣十二授記名十二部)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一法智周圓</div>
</p></div>
<div class='div-commentary'><p style="margin-left:1em"><span class='note-inline'>(真理圓證不假筌罤因言了意得意王言華嚴經云智身所通達離彼文字相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功行三千界</div>
</p></div>
<div class='div-commentary'><p style="margin-left:1em"><span class='note-inline'>(法華經云我觀三千大千世界乃至無有芥子許非是菩薩捨身命處重法輕命苦<span class='corr'>己</span>利他矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無心是福田</div>
</p></div>
<div class='div-commentary'><p style="margin-left:1em"><span class='note-inline'>(觀三輪體空修財法二施般若經無相福如十方虗空不可思量能招佛果是真福田捨著相故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精靈及四眾</div>
</p></div>
<div class='div-commentary'><p style="margin-left:1em"><span class='note-inline'>(靈性寬愽徧及四眾般若經云精純淨妙徧一切法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄悟疑真實</div>
</p></div>
<div class='div-commentary'><p style="margin-left:1em"><span class='note-inline'>(理本無生湛然凝寂要以神會非以事求分別浪生執情雲起乖背真本枉致功勞般若經云譬如虗空花愚人取為實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意馬善調伏</div>
</p></div>
<div class='div-commentary'><p style="margin-left:1em"><span class='note-inline'>(覿體全真不施意馬非能調伏自致混融維摩經云常省<span class='corr'>己</span>過不譏他犯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經言不可述</div>
</p></div>
<div class='div-commentary'><p style="margin-left:1em"><span class='note-inline'>(華嚴經言佛身不思議法界悉充滿此但智證理事冥合言詮不迨故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理證因多劫</div>
</p></div>
<div class='div-commentary'><p style="margin-left:1em"><span class='note-inline'>(涅槃經云四依菩薩供養二十六恒河沙佛始解全涅槃十六分義經三大刧方證理故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>貪生斷福緣</div>
</p></div>
<div class='div-commentary'><p style="margin-left:1em"><span class='note-inline'>(般若論云果報斯不著防求於異事果報不著是佛果因求於異事是生死業貪此主死断菩提福)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>障同魔境界</div>
</p></div>
<div class='div-commentary'><p style="margin-left:1em"><span class='note-inline'>(華嚴經云一煩惱魔二蘊魔三死魔四天魔此等能為障礙故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言義不知詮</div>
</p></div>
<div class='div-commentary'><p style="margin-left:1em"><span class='note-inline'>(不達義意非言所詮般若無知玄機幽默大品經云諸法依義不依語)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大義無通變</div>
</p></div>
<div class='div-commentary'><p style="margin-left:1em"><span class='note-inline'>(一真法界清淨純一無有改變妙義混然維摩經云法無好醜法無增减)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>文乖自倒顛</div>
</p></div>
<div class='div-commentary'><p style="margin-left:1em"><span class='note-inline'>(真常無說有說乖真既順俗言不符妙有大智度論云無常見有常是名為顛倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非心求出離</div>
</p></div>
<div class='div-commentary'><p style="margin-left:1em"><span class='note-inline'>(求離眾苦要在無心心起妄緣却增生滅維摩經云菩提不可以心得以無心而得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法渡愛河舡</div>
</p></div>
<div class='div-commentary'><p style="margin-left:1em"><span class='note-inline'>(瑜伽論云貪愛如河沒溺有情故以妙智如舡運載自他渡貪愛河至佛果岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求救眾生苦</div>
</p></div>
<div class='div-commentary'><p style="margin-left:1em"><span class='note-inline'>(大士興心務救他苦華嚴經云安慰眾生入佛法海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無心即是緣</div>
</p></div>
<div class='div-commentary'><p style="margin-left:1em"><span class='note-inline'>(離執着心名曰無心盡依此門而致解脫大品經云菩薩以無緣慈說於妙法不見我說不見彼聽觀自同他濟他如<span class='corr'>己</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但隨福與業</div>
</p></div>
<div class='div-commentary'><p style="margin-left:1em"><span class='note-inline'>(蓄積善根名福崇修因行名業但能廻向真如隨此定當成佛華嚴經云譬如大力王率土咸戴仰福業亦如是菩薩所依頼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>還離向人天</div>
</p></div>
<div class='div-commentary'><p style="margin-left:1em"><span class='note-inline'>(還歸法性離生滅心處輪廻煩惱不霑向人天善施利樂華嚴經云如是離染著身世皆清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嚴潔非常淨</div>
</p></div>
<div class='div-commentary'><p style="margin-left:1em"><span class='note-inline'>(顯真如界妙湛清淨煩惱不染皎潔非常涅槃經云譬如塵霧不能染空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精修皆自得</div>
</p></div>
<div class='div-commentary'><p style="margin-left:1em"><span class='note-inline'>(法華經云我常勤精進是故我<span class='corr'>已</span>得成阿耨多羅三藐三菩提自修因而克果故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>目前施有益</div>
</p></div>
<div class='div-commentary'><p style="margin-left:1em"><span class='note-inline'>(滅心境相觀內外空一言無滯萬累何依大品經云凡夫聞佛法證現前勝益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證道暗中出</div>
</p></div>
<div class='div-commentary'><p style="margin-left:1em"><span class='note-inline'>(迷悟相叅煩惱纏覆無相智起明暗交遊勝鬘經云出纏大法身癡暗皆永滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解與行相違</div>
</p></div>
<div class='div-commentary'><p style="margin-left:1em"><span class='note-inline'>(解即真性如如不動行則智心從因緣有性相兩別喧寂二殊佛地論云真俗兩智行相㸦違)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>難眀是與非</div>
</p></div>
<div class='div-commentary'><p style="margin-left:1em"><span class='note-inline'>(真理無是名言断故俗智無非順大道故因聖難明獨佛能了法華經云唯有如來如實見之明了無礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>莫矜誇巧拙</div>
</p></div>
<div class='div-commentary'><p style="margin-left:1em"><span class='note-inline'>(真智寂靜妙理凝然體離言說好醜都亡大品經云一切智地非有非無湛然清淨而亡好醜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖法許相依</div>
</p></div>
<div class='div-commentary'><p style="margin-left:1em"><span class='note-inline'>(真俗二諦法尓相依仁王經云二諦恒不即解心見無二求二不可得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證取波羅蜜</div>
</p></div>
<div class='div-commentary'><p style="margin-left:1em"><span class='note-inline'>(梵語波羅蜜宋云到彼岸瑜伽論云即以生死為此岸法身為彼岸煩惱為中流妙智為舡筏而能渡之名為證取)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言名号羼提</div>
</p></div>
<div class='div-commentary'><p style="margin-left:1em"><span class='note-inline'>(梵語羼提宋言忍辱法華經云忍辱心决定端正有威德由斯忍辱而得出世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>還同甘露味</div>
</p></div>
<div class='div-commentary'><p style="margin-left:1em"><span class='note-inline'>(法華經云為大眾說甘露淨法佛說解脫真同甘露能消熱惱故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法要自東西</div>
</p></div>
<div class='div-commentary'><p style="margin-left:1em"><span class='note-inline'>(萬行圓時一真澄寂法無南北人有東西一切體空離名離相華嚴經云不著報不著身觀法性如虛空東西無礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>志遂千生劫</div>
</p></div>
<div class='div-commentary'><p style="margin-left:1em"><span class='note-inline'>(意合大乘動經千劫法華經云百千萬億世世<span class='corr'>已</span>曾從佛受化如此人等必能恭信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人天不阻違</div>
</p></div>
<div class='div-commentary'><p style="margin-left:1em"><span class='note-inline'>(法性平等稟識皆同妙智證時决無違阻智度論云識如人天由善業所招)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>存求無異見</div>
</p></div>
<div class='div-commentary'><p style="margin-left:1em"><span class='note-inline'>(㽞心趣聖要辯正邪異見若生永迷真際華嚴經云菩薩修行離諸異見滅二相心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>報應夢如歸</div>
</p></div>
<div class='div-commentary'><p style="margin-left:1em"><span class='note-inline'>(世間報應蹔有還無生滅昇沉寔如夢幻若能悟彼觸目歸真大品經云菩薩聞受當果而猶夢等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教本如來說</div>
</p></div>
<div class='div-commentary'><p style="margin-left:1em"><span class='note-inline'>(瑜伽論云佛從成道終至涅槃說法時會三百五十度法華經云如三世諸佛說法之儀式我今亦如是)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祛疑彼是實</div>
</p></div>
<div class='div-commentary'><p style="margin-left:1em"><span class='note-inline'>(祛者除也疑謂猶豫法華經云菩薩聞是法疑網皆<span class='corr'>已</span>除迷情若遣實理自眀矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>執迷皆妄想</div>
</p></div>
<div class='div-commentary'><p style="margin-left:1em"><span class='note-inline'>(執乃封著迷謂心感佛談秘藏徧計元空群生無智妄執有實般若經云執有諸相是為妄相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩惱悟心佛</div>
</p></div>
<div class='div-commentary'><p style="margin-left:1em"><span class='note-inline'>(漂溺有情名為煩惱悟此空性同曉無涯護國經云眾生未成佛菩提為煩惱眾生成佛時煩惱為菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果若隨心起</div>
</p></div>
<div class='div-commentary'><p style="margin-left:1em"><span class='note-inline'>(華嚴經云菩提果以心為本心若清淨則能圓滿)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真修五欲非</div>
</p></div>
<div class='div-commentary'><p style="margin-left:1em"><span class='note-inline'>(色聲香味觸於此五欲不能徧知華嚴經云觀察諸法自性無有如其生滅但是假名真妄相較五欲誠非)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>斷疑三障外</div>
</p></div>
<div class='div-commentary'><p style="margin-left:1em"><span class='note-inline'>(佛地論云一煩惱二所發業三所招果名曰三障淨慧生時直入一真之理毗盧果滿永超三障之外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>調伏法相依</div>
</p></div>
<div class='div-commentary'><p style="margin-left:1em"><span class='note-inline'>(制禦妄情能入真諦智能滅相相寂智亡般若經云决擇調伏法依彼真空生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有亦隨緣果</div>
</p></div>
<div class='div-commentary'><p style="margin-left:1em"><span class='note-inline'>(有我所執轉增顛倒無我寂念疑惑不生般若經云布施得富貴持戒得生天報自執因名隨緣果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無緣覺不知</div>
</p></div>
<div class='div-commentary'><p style="margin-left:1em"><span class='note-inline'>(理寂思慮真覺湛然智起妄沉妙緣非著華嚴經云有見即為垢遠離於諸覺如是乃見佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真源若不動</div>
</p></div>
<div class='div-commentary'><p style="margin-left:1em"><span class='note-inline'>(解空之心成佛本故巍巍不勤湛湛真源華嚴經云內心寂靜外心不動故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>取捨更何疑</div>
</p></div>
<div class='div-commentary'><p style="margin-left:1em"><span class='note-inline'>(泯著相心契清淨理不取不捨事又何疑華嚴經云法性本空寂無捨亦無取性空即是佛於此勿生疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義能依戒律</div>
</p></div>
<div class='div-commentary'><p style="margin-left:1em"><span class='note-inline'>(戒有二種一性二遮依執相義唯感人天即色觀空方到佛果涅槃經云持戒無量為初學故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法上理無私</div>
</p></div>
<div class='div-commentary'><p style="margin-left:1em"><span class='note-inline'>(依真理故此理平等離自他相盡法無私華嚴經云知法界無依無住平等無二極於一切)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真諦門中事</div>
</p></div>
<div class='div-commentary'><p style="margin-left:1em"><span class='note-inline'>(真諦即勝義諦清淨法身在其中攝仁王經云法性本無性勝義諦空如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>除貪妄想離</div>
</p></div>
<div class='div-commentary'><p style="margin-left:1em"><span class='note-inline'>(唯識論云於有有具染著名貪是諸惑本貪若除殄妄想自離法華經云若滅貪欲無所依止)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>至德爍閻浮</div>
</p></div>
<div class='div-commentary'><p style="margin-left:1em"><span class='note-inline'>(起世經說湏弥山下有金晈奪餘輝名閻浮提金洲從彼一贍部四邊都七千由旬至人聖德照灼徧故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>四天轉佛日</div>
</p></div>
<div class='div-commentary'><p style="margin-left:1em"><span class='note-inline'>(四天准對法論一贍部州二勝身州三拘盧州四牛貨州居湏弥山四面佛法化利如日照臨華嚴經云慧光恒普照世暗悉除滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解空六趣停</div>
</p></div>
<div class='div-commentary'><p style="margin-left:1em"><span class='note-inline'>(仁王經云世諦幻法無名無義亦無體相若善曉悟六趣永息生死不染)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法相真皆實</div>
</p></div>
<div class='div-commentary'><p style="margin-left:1em"><span class='note-inline'>(法相幽玄極無邊際妙智清淨證悟實理般若經云觀法性空為真實處)</span>。</p>
</div></div>
<p class='juan'>御製秘藏詮卷第十六</p>
<div class='div-w'><p style="margin-left:1em">丙午歲高麗國大藏都監奉敕雕造</p>
</div>
</div><!-- end of div[@id='body'] -->
</body></html>