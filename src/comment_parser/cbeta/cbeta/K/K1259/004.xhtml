<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製秘藏詮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu8' />
<p class='juan'>御製秘藏詮卷第四　　　　　　　車</p>
<div class='div-other'><a id='mulu9' />
<div class='div-orig'><p style="text-indent:0em" class="lg-abnormal"><div class='lg-row'>疑心深似海</div>
</p></div>
<div class='div-commentary'><p style="margin-left:1em"><span class='note-inline'>(唯識論云謂於諦理猶豫為性能障不疑善品為業如海深廣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大藏不虛詞</div>
</p></div>
<div class='div-commentary'><p style="margin-left:1em"><span class='note-inline'>(如來大藏本為出纏法法所宣因非虛妄法華經云佛語實不虛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一向能如受</div>
</p></div>
<div class='div-commentary'><p style="margin-left:1em"><span class='note-inline'>(本實半偈而捨全身何况如來所宣一句一偈寶積經云我昔為求一句法棄捨身命為菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲喻化時</div>
</p></div>
<div class='div-commentary'><p style="margin-left:1em"><span class='note-inline'>(得意忘言頓悟玄旨誠非化喻自證真詮維摩經云行大悲慈導以大乘故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>禪門何境致</div>
</p></div>
<div class='div-commentary'><p style="margin-left:1em"><span class='note-inline'>(禪宗虛寂應用無方萬法皆真本來非有維摩經云諸法究竟無所有是空義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>猶豫疑深旨</div>
</p></div>
<div class='div-commentary'><p style="margin-left:1em"><span class='note-inline'>(無念實相即是深旨妄想虛情猶豫不決維摩經云一者所未聞深經聞之驚怖生疑不能隨順)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>對面妄虛名</div>
</p></div>
<div class='div-commentary'><p style="margin-left:1em"><span class='note-inline'>(謂迷心境翻著妄緣能究假名於法何執大品經云色是假名乃至涅槃亦假名一切諸法皆假名)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寒冰終是水</div>
</p></div>
<div class='div-commentary'><p style="margin-left:1em"><span class='note-inline'>(冰本是水水能成冰不離假名却成迷妄超凡入聖本無所拘楞嚴經云如水成冰冰還為水)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>興法不相違</div>
</p></div>
<div class='div-commentary'><p style="margin-left:1em"><span class='note-inline'>(所化緣熟佛現世間能宣妙法順符機理觀根受道而無虛設佛地論云能貫能攝名為經法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人天法聖威</div>
</p></div>
<div class='div-commentary'><p style="margin-left:1em"><span class='note-inline'>(能演教法無漏聖慧潛通密照有大威神開決心眼令悟真理維摩經云諸佛威神之所建立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>演文兼證義</div>
</p></div>
<div class='div-commentary'><p style="margin-left:1em"><span class='note-inline'>(詮演真文善解妙義能通性相諸法皆空維摩經云了達諸法深妙之義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常握涅槃機</div>
</p></div>
<div class='div-commentary'><p style="margin-left:1em"><span class='note-inline'>(涅槃圓寂即是玄機若證菩提皆通妙用維摩經云導眾以寂故稽首)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>念念經千劫</div>
</p></div>
<div class='div-commentary'><p style="margin-left:1em"><span class='note-inline'>(有為之法前滅後生剎那不住經彼多劫維摩經云是身如電念念不住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三途滅惡時</div>
</p></div>
<div class='div-commentary'><p style="margin-left:1em"><span class='note-inline'>(三途地獄餓鬼畜生正受苦報能解無心火變涼池維摩經云至于地獄無諸罪垢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不言眀取捨</div>
</p></div>
<div class='div-commentary'><p style="margin-left:1em"><span class='note-inline'>(取捨之心皆是妄情分別計有實慧照了即是一相取捨非有維摩經云知一切法不取不捨入一相門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無礙有真基</div>
</p></div>
<div class='div-commentary'><p style="margin-left:1em"><span class='note-inline'>(性無障礙有真如理一切諸法通漏無漏智法句經云畢竟空中熾燃建立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但見如常法</div>
</p></div>
<div class='div-commentary'><p style="margin-left:1em"><span class='note-inline'>(唯獨觀達不變真如遠離諸相空寂深法唯識論云顯此徧常體非虛謬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聲聞化導時</div>
</p></div>
<div class='div-commentary'><p style="margin-left:1em"><span class='note-inline'>(聞聲悟道名曰聲聞只將四諦染淨因果化導有緣維摩經云以聲聞法化眾生故我為聲聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>色空眀與暗</div>
</p></div>
<div class='div-commentary'><p style="margin-left:1em"><span class='note-inline'>(質礙名色無障曰空光顯稱明冥昧為暗妄計為有論體永無唯識論云此徧計所執自性無所有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分別竟奚為</div>
</p></div>
<div class='div-commentary'><p style="margin-left:1em"><span class='note-inline'>(分別有異終究何為但觀實相不見有珠分別亦空法華經云而觀諸法如實相亦不行不分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>釋別欲何為</div>
</p></div>
<div class='div-commentary'><p style="margin-left:1em"><span class='note-inline'>(但起執情便生分別無埶無妄本自圓成維摩經云若於佛法出家有所分別為不如法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>忘心終未是</div>
</p></div>
<div class='div-commentary'><p style="margin-left:1em"><span class='note-inline'>(情昧本末不欲忘心心不思惟自證實際維摩經云此比丘久發大乘心中忘此意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不著妄情言</div>
</p></div>
<div class='div-commentary'><p style="margin-left:1em"><span class='note-inline'>(虛妄情計名言是有了妄本空即是不著中邊論云虛妄分別有於此二都無)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福善天懽喜</div>
</p></div>
<div class='div-commentary'><p style="margin-left:1em"><span class='note-inline'>(妄執既無自然契理不起福報善入無為非偶人天而生懽喜法華經云得所未曾有心懷大懽喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>習性非言定</div>
</p></div>
<div class='div-commentary'><p style="margin-left:1em"><span class='note-inline'>(習性未斷故惱相纏不究本原熏習所染唯識論云為不定性獨覺聲聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真空不可思</div>
</p></div>
<div class='div-commentary'><p style="margin-left:1em"><span class='note-inline'>(真實無相空離妄執心緣罔及尋思路絕宣說不能名言道斷維摩經云有解脫名不可思議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經文說不盡</div>
</p></div>
<div class='div-commentary'><p style="margin-left:1em"><span class='note-inline'>(經文言說分限有偏理徧周圓故說不盡維摩經云若廣說者窮刧不盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>頓悟暫時疑</div>
</p></div>
<div class='div-commentary'><p style="margin-left:1em"><span class='note-inline'>(若能頓覺即心是佛疑心覺然即便除遣圓覺經云唯除頓覺人并法不隨順)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>除疑為舉唱</div>
</p></div>
<div class='div-commentary'><p style="margin-left:1em"><span class='note-inline'>(疑謂猶豫得聞深法信順趣向疑悔即除法華經云聞如是法音疑悔悉<span class='corr'>已</span>除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>動靜十方知</div>
</p></div>
<div class='div-commentary'><p style="margin-left:1em"><span class='note-inline'>(真心常照周徧十方所有動靜無不皆知楞嚴經云譬如人靜居十方俱擊鼓十處一時聞此則圓真實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>從今兼亘古</div>
</p></div>
<div class='div-commentary'><p style="margin-left:1em"><span class='note-inline'>(從今法會通達往古迷真妄有終無解脫圓覺經云若諸眾生本不修行令妄想心云何解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悟來一剎時</div>
</p></div>
<div class='div-commentary'><p style="margin-left:1em"><span class='note-inline'>(忽然洞達萬法皆空一念之頃便登正覺華嚴經云無量無數劫解之即一念)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>想情何是物</div>
</p></div>
<div class='div-commentary'><p style="margin-left:1em"><span class='note-inline'>(妄想情計我人之相萬法皆擁執為何物唯識論云由彼彼徧計徧計種種物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙行不相疑</div>
</p></div>
<div class='div-commentary'><p style="margin-left:1em"><span class='note-inline'>(深修善法無相妙行志心進趣不得生疑楞嚴經云我今<span class='corr'>已</span>悟成佛法門是中修行得無疑惑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有病來求藥</div>
</p></div>
<div class='div-commentary'><p style="margin-left:1em"><span class='note-inline'>(三障煩惱發業招感生滅苦迫身心欲差此病湏求法藥法華經云懽喜問訊求索治病)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來示法醫</div>
</p></div>
<div class='div-commentary'><p style="margin-left:1em"><span class='note-inline'>(果海如來說三藏法誨示有情應病與藥維摩經云為大醫王善療眾病)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意定法何為</div>
</p></div>
<div class='div-commentary'><p style="margin-left:1em"><span class='note-inline'>(意常湛然寂靜分眀動念散亂安法何為維摩經云無亂是菩提常自靜故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真心存道理</div>
</p></div>
<div class='div-commentary'><p style="margin-left:1em"><span class='note-inline'>(真心實行審察至道修習眾善順向正理起信論云一者直心正念真如法故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因從是本根</div>
</p></div>
<div class='div-commentary'><p style="margin-left:1em"><span class='note-inline'>(因依空性本來之理出生眾法內身外器楞嚴經云有漏微塵國皆徙空所生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲界詮源止</div>
</p></div>
<div class='div-commentary'><p style="margin-left:1em"><span class='note-inline'>(由欲而生名為欲界源謂法本息慮稱止了達定乱空性一如名詮湏止維摩經云在欲而行禪希有亦女是)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譬猶慧日照</div>
</p></div>
<div class='div-commentary'><p style="margin-left:1em"><span class='note-inline'>(謂佛智慧三覺圓眀光極無際徧照法界喻如杲日昇天朗其萬像華嚴經云慧日照十方能除幽闇處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>於法無親踈</div>
</p></div>
<div class='div-commentary'><p style="margin-left:1em"><span class='note-inline'>(覺性平等於親踈境無有憎愛金剛經頌云法中無彼此理上豈親踈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>通透真如理</div>
</p></div>
<div class='div-commentary'><p style="margin-left:1em"><span class='note-inline'>(謂通透法界真實理事楞伽經云體常不變目為真如所為心性常無念故名為不變無真妄故名曰真如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經音一梵書</div>
</p></div>
<div class='div-commentary'><p style="margin-left:1em"><span class='note-inline'>(修多羅教如標月指故以標月之指喻於言教謂見月湏籍其指悟心湏假其教證理豈在言詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喻若恒沙水</div>
</p></div>
<div class='div-commentary'><p style="margin-left:1em"><span class='note-inline'>(起世經中說有恒河金沙混流沙細如麵內有金沙以喻真性表於貪愛河中有其菩提妙果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清心溺濁渠</div>
</p></div>
<div class='div-commentary'><p style="margin-left:1em"><span class='note-inline'>(圓覺經云雖現塵勞心恒清淨現染之中而不染也如良王投泥王性自淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解理如冰釋</div>
</p></div>
<div class='div-commentary'><p style="margin-left:1em"><span class='note-inline'>(悟解真理如釋春冰水喻真性水喻妄想解屬智慧所以心迷執我假悟心銷情執俱盡照體獨立圓覺經云如湯銷冰無別有冰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一貫道虛無</div>
</p></div>
<div class='div-commentary'><p style="margin-left:1em"><span class='note-inline'>(道體無邊廓周沙界沖虛真境妙有玄樞肈論云大包天地細入無間謂之一貫也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>圓證通無塞</div>
</p></div>
<div class='div-commentary'><p style="margin-left:1em"><span class='note-inline'>(楞嚴經云十方俱擊皷十處一時間此即圓通真實圓者滿足證謂所證即真理也故以圓通妙觀寂照虛空理事俱融慧門無壅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真同色相俱</div>
</p></div>
<div class='div-commentary'><p style="margin-left:1em"><span class='note-inline'>(大般若經云真即真空是其真諦色相即俗諦真俗二諦不即不離即是俱也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>更無出入路</div>
</p></div>
<div class='div-commentary'><p style="margin-left:1em"><span class='note-inline'>(凡情未悟潤惑循環真智湛然實無往復故維摩經云不出不入一切言語道斷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寂見法王都</div>
</p></div>
<div class='div-commentary'><p style="margin-left:1em"><span class='note-inline'>(如來正智能斷諸惑妙出世間所依真境故金剛經頌云如能雖諸相定入法王家)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不悟生煩惱</div>
</p></div>
<div class='div-commentary'><p style="margin-left:1em"><span class='note-inline'>(十地論云謂眾生本來未曾覺悟故生煩惱隨迷悟之緣造業受報遂名眾生修道證真遂名諸佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真如無比擬</div>
</p></div>
<div class='div-commentary'><p style="margin-left:1em"><span class='note-inline'>(真謂真實顯非虛妄如謂如常表無變易有大方便智除滅無眀有不思議種種之用故唯識論云非諸世間喻所喻故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智情若有差</div>
</p></div>
<div class='div-commentary'><p style="margin-left:1em"><span class='note-inline'>(密嚴經云眾生若有迷惑顛倒則有差別之義心既無差同一覺故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>窮劫常存矣</div>
</p></div>
<div class='div-commentary'><p style="margin-left:1em"><span class='note-inline'>(謂真淨心源應用塵沙盡未來際常住法界感而即通故云常存也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>滿足多從願</div>
</p></div>
<div class='div-commentary'><p style="margin-left:1em"><span class='note-inline'>(法華經云我本立誓願欲令一切眾如我等無異故以諸佛因地湏發四心依此願修方成正覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>敷揚極太虛</div>
</p></div>
<div class='div-commentary'><p style="margin-left:1em"><span class='note-inline'>(華嚴經云剎說眾生說十方三世一時說又云一切國土中恒轉如是輪故以至理敷揚量等大虛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亦無關鍵閇</div>
</p></div>
<div class='div-commentary'><p style="margin-left:1em"><span class='note-inline'>(法華經云故佛開示皆令悟入佛之知見真實妙門無有關鍵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何不證空如</div>
</p></div>
<div class='div-commentary'><p style="margin-left:1em"><span class='note-inline'>(智度論云但與相應煩惱自無所有無所有處即顯空如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功滿行空虛</div>
</p></div>
<div class='div-commentary'><p style="margin-left:1em"><span class='note-inline'>(功謂功德行謂行業徧滿空虛周圓無際寶積經云不思議業用徧一切處隨眾生見聞利益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中心白[慘-(彰-章)+小]舒</div>
</p></div>
<div class='div-commentary'><p style="margin-left:1em"><span class='note-inline'>(寶性論云但以中心不住一切無執無著覺諸相空心自無念念起即覺覺之即無故以修行妙門唯自慘舒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無情能解脫</div>
</p></div>
<div class='div-commentary'><p style="margin-left:1em"><span class='note-inline'>(無情者即無為真解脫之性離縛義也淨名經云解脫相者則諸法也謂名生於法法生於名名既解脫諸法同解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>終不鎮常愚</div>
</p></div>
<div class='div-commentary'><p style="margin-left:1em"><span class='note-inline'>(瑜伽論云覺知前念起惡能止後念令其不起覺察妄念終不常愚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>德量天然性</div>
</p></div>
<div class='div-commentary'><p style="margin-left:1em"><span class='note-inline'>(德量無邊皆同一法楞伽經云謂此真實常如甚性故曰天然也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大施恩惠敷</div>
</p></div>
<div class='div-commentary'><p style="margin-left:1em"><span class='note-inline'>(有大恩惠普濟無遺敷祐四生垂休億劫故寶性論云隨所示現利樂有情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不能歸正道</div>
</p></div>
<div class='div-commentary'><p style="margin-left:1em"><span class='note-inline'>(華嚴經云不能了自心云何知正道彼由顛倒慧增長一切惡故以悟了方知正道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖教離凡夫</div>
</p></div>
<div class='div-commentary'><p style="margin-left:1em"><span class='note-inline'>(謂佛言教能令眾生遠離諸惑故對法論云依教起行違甚深理精進長時不滯二邊證大聖果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>論識卒無休</div>
</p></div>
<div class='div-commentary'><p style="margin-left:1em"><span class='note-inline'>(論者言論識謂心識謂有無窮之義故曰無休唯識論云一切諸法唯依妄識而有差別之義若離妄識則與覺慧相應)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情流似水</div>
</p></div>
<div class='div-commentary'><p style="margin-left:1em"><span class='note-inline'>(蓋由迷自法身執此四大為我所以種種造業長溺愛流故金剛經頌云若到波羅岸入理出迷情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>覺他不妄時</div>
</p></div>
<div class='div-commentary'><p style="margin-left:1em"><span class='note-inline'>(楞嚴經云自覺<span class='corr'>己</span>圓能覺他者願度一切末世眾生故以除滅妄緣成聖性故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真境靈臺是</div>
</p></div>
<div class='div-commentary'><p style="margin-left:1em"><span class='note-inline'>(般若論云真境者即真諦也是般若所緣之境靈臺即是智也能了其惑性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利樂人天法</div>
</p></div>
<div class='div-commentary'><p style="margin-left:1em"><span class='note-inline'>(謂佛演說妙法利樂人天令得菩提皆成種智故維摩經云以斯妙法濟群生一受不退常寂然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宗門作楷摸</div>
</p></div>
<div class='div-commentary'><p style="margin-left:1em"><span class='note-inline'>(宗門者圓頓一乘之教楷摸邪正入聖津梁直示圓成俱為要妙法華經云如三世諸佛說法之儀式)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若能廻向智</div>
</p></div>
<div class='div-commentary'><p style="margin-left:1em"><span class='note-inline'>(寶積經云恒以善心如是廻向為令一切眾生成就㝡勝證無上道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈海道無踰</div>
</p></div>
<div class='div-commentary'><p style="margin-left:1em"><span class='note-inline'>(興慈進道積德累功如海無窮更無過越故華嚴經云廣集眾善猶如大海為眾善所依之處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>益眾他緣利</div>
</p></div>
<div class='div-commentary'><p style="margin-left:1em"><span class='note-inline'>(謂利他妙行益眾良緣開示遂徒令歸正路故智度論云智慧自在常為利益一切眾生而修善法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三千行不麤</div>
</p></div>
<div class='div-commentary'><p style="margin-left:1em"><span class='note-inline'>(虛心泯相行願不麤密用潛興威儀微細故楞嚴經云乃至三千威儀八万微細身心寂滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙門終自有</div>
</p></div>
<div class='div-commentary'><p style="margin-left:1em"><span class='note-inline'>(密嚴經云妙觀門中無思念慮任運成事終自圓明本來妙有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解者越毗盧</div>
</p></div>
<div class='div-commentary'><p style="margin-left:1em"><span class='note-inline'>(毗盧者此云徧寂即法身也妙智現前方成正覺妄心無處即越毗盧故華嚴經云毗盧遮郍佛願力周法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>癡心不可見</div>
</p></div>
<div class='div-commentary'><p style="margin-left:1em"><span class='note-inline'>(癡心者謂於理事迷闇為性寶積經云癡從分別生亦非有癡性與佛性平等無差別不了癡迷惑故云不可見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舉止自相拘</div>
</p></div>
<div class='div-commentary'><p style="margin-left:1em"><span class='note-inline'>(身心動靜妄執自他故成拘礙我空法寂何所不通般若論云泊然永寂靡執靡拘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>多為迷塵障</div>
</p></div>
<div class='div-commentary'><p style="margin-left:1em"><span class='note-inline'>(為迷妄想執取繫著塵障淨心未能開悟圓覺經云皆是六塵妄想緣氣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩提道法孤</div>
</p></div>
<div class='div-commentary'><p style="margin-left:1em"><span class='note-inline'>(智度論云菩提者此云覺義法為淨妙道曰真空假因果以圓成證菩提之極品斯之謂欺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悉說甚深法</div>
</p></div>
<div class='div-commentary'><p style="margin-left:1em"><span class='note-inline'>(華嚴經云如是一切法皆悉甚深又云諸佛無有法佛於何有說但隨其自心謂說如是法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因中妙相起</div>
</p></div>
<div class='div-commentary'><p style="margin-left:1em"><span class='note-inline'>(仁王經云十住菩薩謂地前因位而現八相成道即是因中起諸妙相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>身空無舍宅</div>
</p></div>
<div class='div-commentary'><p style="margin-left:1em"><span class='note-inline'>(舍宅者即五廕也身空者維摩經云四大合故假名為身四大無主身亦無我故云空也又華嚴經云是不著一切窟宅者之所住處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解即心聞喜</div>
</p></div>
<div class='div-commentary'><p style="margin-left:1em"><span class='note-inline'>(寶積經云悟解如是㝡上法門如實不顛倒希有自在法能生歡喜心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>顯法無高下</div>
</p></div>
<div class='div-commentary'><p style="margin-left:1em"><span class='note-inline'>(謂諸法本來亦無彼此常自相寂無所動轉維摩經云法無高下法常住不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真空性本如</div>
</p></div>
<div class='div-commentary'><p style="margin-left:1em"><span class='note-inline'>(智度論云以顯法體空無虛妄淨妙滿足常如其性般若頌云始終無變異性相本來如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生無處問</div>
</p></div>
<div class='div-commentary'><p style="margin-left:1em"><span class='note-inline'>(塵經未出寶藏猶埋秖由迷自真心所以無處問覓楞嚴經云勝淨妙明不從人得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>波底隱靈珠</div>
</p></div>
<div class='div-commentary'><p style="margin-left:1em"><span class='note-inline'>(識浪波中心珠自隱情塵障裏覺性常存華嚴經云譬如大海有無量寶珠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>攝義歸真海</div>
</p></div>
<div class='div-commentary'><p style="margin-left:1em"><span class='note-inline'>(所有無量義攝歸則唯是一法一法之外更無可得起信論云無量功德藏法性真如海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>縱橫理不拘</div>
</p></div>
<div class='div-commentary'><p style="margin-left:1em"><span class='note-inline'>(百法䟽云能緣智寂所緣境空理事不拘縱橫無礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能眀一切法</div>
</p></div>
<div class='div-commentary'><p style="margin-left:1em"><span class='note-inline'>(華嚴經云能解身如實眀達一切法知法悉虛妄其心無所染世間所有法一切悉虛妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諦信自懸殊</div>
</p></div>
<div class='div-commentary'><p style="margin-left:1em"><span class='note-inline'>(諦謂審諦信乃誠信了真諦之法本性空寂俗諦之法似有即空真俗之法信自懸殊華嚴經云諦了是身者於法無所著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>受想多無定</div>
</p></div>
<div class='div-commentary'><p style="margin-left:1em"><span class='note-inline'>(受想二法和合為義緣就即生緣散即滅生滅之間故云無定大般若經云受想行識亦復如是)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眀人智却愚</div>
</p></div>
<div class='div-commentary'><p style="margin-left:1em"><span class='note-inline'>(謂慧解俱勝智斷愚癡故名明人肈論云悟其所由則智心自眀智心既眀則道心自成又云眀達正理無所分別故嘆以為愚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>燒金兼鍊礦</div>
</p></div>
<div class='div-commentary'><p style="margin-left:1em"><span class='note-inline'>(礦喻煩惱金喻覺性鍊出潔淨即有晶光密嚴經云碎末於金礦礦中不見金智者巧鎔鍊真金方乃顯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大匠顯真如</div>
</p></div>
<div class='div-commentary'><p style="margin-left:1em"><span class='note-inline'>(大匠者即大智慧也又密嚴經云能除垢染以顯真如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>住則證他因</div>
</p></div>
<div class='div-commentary'><p style="margin-left:1em"><span class='note-inline'>(謂修證地位他因自果於其相中而智慧不住不著華嚴經云住於無所住普徧而不動我觀一切法皆悉得明了)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>根源佛種子</div>
</p></div>
<div class='div-commentary'><p style="margin-left:1em"><span class='note-inline'>(唯識論云本性住種性習所成性謂持佛種性得妙法身心住菩提集眾福田華嚴亦云為不斷如來種性故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>懷疑障自生</div>
</p></div>
<div class='div-commentary'><p style="margin-left:1em"><span class='note-inline'>(疑者於諸諦理猶豫為性疑自不能入理起信論云以不達一法界故障礙正知見故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>邪妄無真理</div>
</p></div>
<div class='div-commentary'><p style="margin-left:1em"><span class='note-inline'>(真理本有迷之謂無邪妄本空執之為有圓覺經云由妄執故以無真理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>化土現閻浮</div>
</p></div>
<div class='div-commentary'><p style="margin-left:1em"><span class='note-inline'>(國土淨穢隨眾生之所冝美惡自彼所見異故變現之土乃名化土法華䟽云三變土田八方嚴淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真心地上鋪</div>
</p></div>
<div class='div-commentary'><p style="margin-left:1em"><span class='note-inline'>(心冥覺性識智無生身土俱真染淨俱泯維摩經云依佛智慧則能見在佛土清淨隨其心淨則佛土淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不逢一物是</div>
</p></div>
<div class='div-commentary'><p style="margin-left:1em"><span class='note-inline'>(虛空之性清淨無物迷時執有妄虛乃無佛藏經云一切法空無毫末相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>障礙是情娛</div>
</p></div>
<div class='div-commentary'><p style="margin-left:1em"><span class='note-inline'>(由妄念故有其障礙若無妄念亦絕情娛圓覺經云一切障礙終成覺性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>俗態何分別</div>
</p></div>
<div class='div-commentary'><p style="margin-left:1em"><span class='note-inline'>(謂世俗諦中何分真妄之法思益經云眾生行世間而不分別世間菩薩行世間明了世間相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>含生滯役途</div>
</p></div>
<div class='div-commentary'><p style="margin-left:1em"><span class='note-inline'>(<span class='corr'>由</span>愚惑之性業役迷途起滅妄心終成勞役千營万計念念不停圓覺經云若復有人勞慮永斷絕求作之心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若能知本末</div>
</p></div>
<div class='div-commentary'><p style="margin-left:1em"><span class='note-inline'>(我體元無妄想為有四生九類無不皆然法句經云諸法從本來寂滅無所動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>巧智也成愚</div>
</p></div>
<div class='div-commentary'><p style="margin-left:1em"><span class='note-inline'>(本性離言非相可得巧智分別於理成愚楞伽經云方便善巧令諸眾生無所分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>報願無休日</div>
</p></div>
<div class='div-commentary'><p style="margin-left:1em"><span class='note-inline'>(諸佛因地之時必發度生之願承此報願所生之處更不退轉華嚴經云如是等大願無量無邊際如彼無盡期我願亦復然所以無休日)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>翻成執妄拘</div>
</p></div>
<div class='div-commentary'><p style="margin-left:1em"><span class='note-inline'>(覺心本淨悟即皆同若起妄緣翻成拘執圓覺經云由妄執故妄見生滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自家真窟宅</div>
</p></div>
<div class='div-commentary'><p style="margin-left:1em"><span class='note-inline'>(不了夢身由迷執我真空舍宅湏認自居維摩經云畢究空寂舍故以真為住處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>却為別人居</div>
</p></div>
<div class='div-commentary'><p style="margin-left:1em"><span class='note-inline'>(如來藏中功德之寶念念衰耗為此客塵侵擾佛頂經云由汝心中五陰主人主人若迷客得其便)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈海妙中深</div>
</p></div>
<div class='div-commentary'><p style="margin-left:1em"><span class='note-inline'>(因中修行即四無量以為本慈能與樂見海義之㝡深華嚴經云慈海深無量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'><span class='corr'>但</span>除人彼此</div>
</p></div>
<div class='div-commentary'><p style="margin-left:1em"><span class='note-inline'>(不立纖毫豈存彼此我人如在万象紛然歧路千差途非一貫金剛經云無我相無人相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>斷疑本所為</div>
</p></div>
<div class='div-commentary'><p style="margin-left:1em"><span class='note-inline'>(疑為分別不斷者無決證之功智者頓明淨慧有成真之理佛頂經云蒙佛開示慧覺圓通得無疑惑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈在巧經紀</div>
</p></div>
<div class='div-commentary'><p style="margin-left:1em"><span class='note-inline'>(敦信淳和與定相應巧慮經營轉乖至道法華經云常修質直行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>應供垂方便</div>
</p></div>
<div class='div-commentary'><p style="margin-left:1em"><span class='note-inline'>(應供者佛十号中堪為福田号受三界眾生四事供獻也法華經云若人有福曾供養佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逍遙萬慮除</div>
</p></div>
<div class='div-commentary'><p style="margin-left:1em"><span class='note-inline'>(六通自在万法逍遙唯識論云妙觀察智現在前時後得智中一剎郍湏徧十方界不起思慮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曉昬塵不染</div>
</p></div>
<div class='div-commentary'><p style="margin-left:1em"><span class='note-inline'>(本來真性清淨一如眾聖悟真一塵不染寶積經云法性摩尼珠影像不能染)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無法亦鋪舒</div>
</p></div>
<div class='div-commentary'><p style="margin-left:1em"><span class='note-inline'>(真空無體妙用圓通在有情界即名佛性若在無情但名法性涅槃經云無垢真如徧一切處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>成佛非求證</div>
</p></div>
<div class='div-commentary'><p style="margin-left:1em"><span class='note-inline'>(佛與眾生非求非證誰信眾生成佛唯知佛度眾生金剛經云實無眾生而可度者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因果無有餘</div>
</p></div>
<div class='div-commentary'><p style="margin-left:1em"><span class='note-inline'>(二乘菩薩因果俱修頓時則万行齊圓悟了則二空皆寂金剛經云我皆令入無餘涅槃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>津梁都不搆</div>
</p></div>
<div class='div-commentary'><p style="margin-left:1em"><span class='note-inline'>(不趣天堂不懼地獄我獲法寶豈搆津梁金剛經云如筏喻者法尚應捨何况非法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眀淨達清虛</div>
</p></div>
<div class='div-commentary'><p style="margin-left:1em"><span class='note-inline'>(清淨妙智二法皆空道澈清虛理通玄城金光眀經云慧光無垢照徹清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>就分有迷執</div>
</p></div>
<div class='div-commentary'><p style="margin-left:1em"><span class='note-inline'>(凡夫二見強生迷執為起無眀翻成分叚於菩提道尚有質礙轉增染著三界往還緣起經云十因二果轉轉無窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈臺走萬途</div>
</p></div>
<div class='div-commentary'><p style="margin-left:1em"><span class='note-inline'>(未達本真妄生馳逐靈源不動跋涉万途迷則妄計千差悟則本來一體金剛經云皆以無為法而有差別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>藏真在處有</div>
</p></div>
<div class='div-commentary'><p style="margin-left:1em"><span class='note-inline'>(上至十方諸佛下及法界眾生情與無情咸韜真性有殊果位圓滿妙因涅槃經云四河歸海咸沒本名)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>却被惡緣驅</div>
</p></div>
<div class='div-commentary'><p style="margin-left:1em"><span class='note-inline'>(妄緣易染惑亂真源能達妙明執染自寂煩惱覆弊生死無窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悲力湛無邊</div>
</p></div>
<div class='div-commentary'><p style="margin-left:1em"><span class='note-inline'>(悲能拔苦慈能與樂是一切佛慈悲喜捨任運救濟四生對法論云拔眾生出生死泥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勿將非動止</div>
</p></div>
<div class='div-commentary'><p style="margin-left:1em"><span class='note-inline'>(諸佛妙行非動非止㽵嚴方德化論群迷能攝有情至菩提岸維摩經云佛以一音演說法眾生隨類各得解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>百川納海中</div>
</p></div>
<div class='div-commentary'><p style="margin-left:1em"><span class='note-inline'>(一真徧一切法法味恬然一海納百川川流不別菩提本寂涅槃本空如來真心無不惣攝法華經云眾流之中海為第一)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>得達真如理</div>
</p></div>
<div class='div-commentary'><p style="margin-left:1em"><span class='note-inline'>(無漏真智實證菩提至理湛然圓通無礙唯識論云一得永得盡未來際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀自在於識</div>
</p></div>
<div class='div-commentary'><p style="margin-left:1em"><span class='note-inline'>(不觀即觀妙能觀察唯識非識真識現前無理不通於法自在經云觀自在菩薩行深般若時)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無情善有餘</div>
</p></div>
<div class='div-commentary'><p style="margin-left:1em"><span class='note-inline'>(三界唯心万法唯識求心逐識不悟通流非識非心煩躋聖道華嚴經云我因善業常值諸佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>莫將煩惱網</div>
</p></div>
<div class='div-commentary'><p style="margin-left:1em"><span class='note-inline'>(唯有煩惱能障菩提若悟菩提本從煩惱眾生疑網甚若恒沙諸佛一真逈超三界瑜伽論云以智慧刀割煩惱網)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>籠罩有情魚</div>
</p></div>
<div class='div-commentary'><p style="margin-left:1em"><span class='note-inline'>(不出三界常處樊籠執著有情如魚被籠百法論云四流汩沒如魚在水)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>見利何因緣</div>
</p></div>
<div class='div-commentary'><p style="margin-left:1em"><span class='note-inline'>(五見推求於利何見三界不寂為著因緣逐利生心失菩提道法華經云深入諸邪見以苦欲捨苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非心即是愚</div>
</p></div>
<div class='div-commentary'><p style="margin-left:1em"><span class='note-inline'>(三乘正法乃入聖流外道邪宗逐輪廻轉非求出離自息狂迷智度論云深著無明闇慧眼永不生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義空何處覓</div>
</p></div>
<div class='div-commentary'><p style="margin-left:1em"><span class='note-inline'>(一宣妙義諸法皆空以智識尋求了無所得以妙淨開發三昧現前圓覺經云求大乘者速得開悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智慧可能除</div>
</p></div>
<div class='div-commentary'><p style="margin-left:1em"><span class='note-inline'>(煩惱所緾昬迷重障若眀智慧見道真源三界煩冤一切斷滅維摩經云以智慧攝愚癡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有意因何用</div>
</p></div>
<div class='div-commentary'><p style="margin-left:1em"><span class='note-inline'>(有漏意識與五十一心所相應造善作惡佛則不然中含妙有意極無邊用無不周善無不徧瑜伽論云因轉第六意成妙觀察智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無心智始開</div>
</p></div>
<div class='div-commentary'><p style="margin-left:1em"><span class='note-inline'>(万法皆空無心合道無漏本智豈在卷舒唯識論云妙平二智現在前時)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛行方便力</div>
</p></div>
<div class='div-commentary'><p style="margin-left:1em"><span class='note-inline'>(佛為教主暜化人天開八萬之法門設三車之方便會權歸實開悟三根法華經云我有方便力開示三乘法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>降法眾魔摧</div>
</p></div>
<div class='div-commentary'><p style="margin-left:1em"><span class='note-inline'>(非相成道絕跡降魔號三界法王摧六天外道維摩經云降伏魔怨制諸外道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性法本來無</div>
</p></div>
<div class='div-commentary'><p style="margin-left:1em"><span class='note-inline'>(性法清淨量含太虛即今<span class='corr'>已</span>無於昔何有達本來相寂然無事法華經云大聖轉法輪顯示諸法相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達之論聖語</div>
</p></div>
<div class='div-commentary'><p style="margin-left:1em"><span class='note-inline'>(說法假言言忘理見聖聖垂語法法喻空證會圓眀即達佛語涅槃經云譬如日出時眾像皆能了)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先求始末心</div>
</p></div>
<div class='div-commentary'><p style="margin-left:1em"><span class='note-inline'>(三乘入道皆湏真淨信心信為入法初基遠得菩提大果法華經云若有聞法者無一不成佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清淨何諸慮</div>
</p></div>
<div class='div-commentary'><p style="margin-left:1em"><span class='note-inline'>(清淨妙眀息諸緣慮悟佛真性善證菩提我本無心不生一念維摩經云以善方便智隨意皆能現)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>情中眀顯晦</div>
</p></div>
<div class='div-commentary'><p style="margin-left:1em"><span class='note-inline'>(情與無情咸歸了義眀暗之理性亦如然如室內燈光暗相自遣金剛經云如人入暗則無所見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>正法不迃廻</div>
</p></div>
<div class='div-commentary'><p style="margin-left:1em"><span class='note-inline'>(三乘聖道猶如坦途遊履之人直至菩提之位法華經云汝等去來寶處在近)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>器量誰人障</div>
</p></div>
<div class='div-commentary'><p style="margin-left:1em"><span class='note-inline'>(器量淺劣去道漸遙自性昬迷誰為障礙自蔽真性乃入輪廻金光明經云凡夫愚行無知闇覆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能心絕念來</div>
</p></div>
<div class='div-commentary'><p style="margin-left:1em"><span class='note-inline'>(能者悟達之人心者了解之識身中佛性萬類皆同悟即妄緣絕諸戲論金光明經云觀法性空是無上智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜法人能用</div>
</p></div>
<div class='div-commentary'><p style="margin-left:1em"><span class='note-inline'>(大乘妙旨諸佛宣揚慈雨霑濡草木皆潤四眾間法人天悉利唯斯法喜妙用無窮法華經云為是眾生故而起大悲心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無心覺路開</div>
</p></div>
<div class='div-commentary'><p style="margin-left:1em"><span class='note-inline'>(無心無相覺道坦然有相有心無明障礙能開真域唯我世尊瑜伽論云又無性法非有為法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>捨非情得所</div>
</p></div>
<div class='div-commentary'><p style="margin-left:1em"><span class='note-inline'>(難捨能捨興慈運悲情與非情但無所執利及非利悉不斷常金光明經云一切眾生性相亦空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凡聖有何猜</div>
</p></div>
<div class='div-commentary'><p style="margin-left:1em"><span class='note-inline'>(凡聖同途誰生分別於法無障豈涉猜疑法華經云我等不知真是佛子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勢力心如火</div>
</p></div>
<div class='div-commentary'><p style="margin-left:1em"><span class='note-inline'>(無眀力大甚於猛火若不息念妄想熾然圓覺經云皆以智意覺了達於無眀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>貪癡買得來</div>
</p></div>
<div class='div-commentary'><p style="margin-left:1em"><span class='note-inline'>(煩惱冤賊不求自生惡緣妄想似同買來唯恣貪癡不經聖道金光明經云渴愛所逼造作眾惡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>本源能不動</div>
</p></div>
<div class='div-commentary'><p style="margin-left:1em"><span class='note-inline'>(本源即湛然妙理劫劫修持本智證時不動不搖徧周法界圓覺經云覺性如虛空平等不動轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>蓮花脚下開</div>
</p></div>
<div class='div-commentary'><p style="margin-left:1em"><span class='note-inline'>(蓮花妙淨生自淤泥可類一真出於煩惱况佛降生時蓮花承足維摩經云譬如高原陸地不生蓮花)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>相染自多疑</div>
</p></div>
<div class='div-commentary'><p style="margin-left:1em"><span class='note-inline'>(相即有漏八識所緣染境不了三性妄執生貪嗔心於法生疑惑瑜伽論云疑唯分別入見便除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非論我與汝</div>
</p></div>
<div class='div-commentary'><p style="margin-left:1em"><span class='note-inline'>(於法生疑去道逾遠為有我執與汝不殊若悟菩提断諸顛倒瑜伽論云世間無决定顛倒執為我)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>獨行緣覺心</div>
</p></div>
<div class='div-commentary'><p style="margin-left:1em"><span class='note-inline'>(一法現前萬緣都泯獨行獨步法相周圓唯真覺心不可尋究寶積經云無師悟道出無佛世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>始見真心侶</div>
</p></div>
<div class='div-commentary'><p style="margin-left:1em"><span class='note-inline'>(於法無心詐為伴侶提宗善喻真見顯然維摩經云諸度法等侶四攝為妓女)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性喻菩提樹</div>
</p></div>
<div class='div-commentary'><p style="margin-left:1em"><span class='note-inline'>(一真法界情與無情悉皆徧有覺性敷榮真為道樹三世諸佛真性湛然維摩經云無漏法林樹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萌心葉不開</div>
</p></div>
<div class='div-commentary'><p style="margin-left:1em"><span class='note-inline'>(一切眾生皆具真性無眀障礙不達妙眀眹兆不彰心韜識內靈悟閇塞無以發萌華嚴經云菩提心者如樹生芽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聰眀智慧種</div>
</p></div>
<div class='div-commentary'><p style="margin-left:1em"><span class='note-inline'>(大乘根器具佛智慧不運聦眀成佛種子涅槃經云利智[擴-黃+(建-干+├)]疾聞則能解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>容易豈教栽</div>
</p></div>
<div class='div-commentary'><p style="margin-left:1em"><span class='note-inline'>(如來秘法普極無邊不假義培道芽增長法華經云不覺內衣裏有無價寶珠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>捨意都無礙</div>
</p></div>
<div class='div-commentary'><p style="margin-left:1em"><span class='note-inline'>(無礙聖智廓徹諸空妄念不生自入真觀華嚴經云若入是經即入法性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙音響似雷</div>
</p></div>
<div class='div-commentary'><p style="margin-left:1em"><span class='note-inline'>(一音微妙普及群生眹兆未形如雷響應金光明經云佛以微妙音演說無量法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聽之無眹兆</div>
</p></div>
<div class='div-commentary'><p style="margin-left:1em"><span class='note-inline'>(無形無相視聽俱寂菩薩真觀本智內融維摩經云法不可見聞覺知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>盡想定中來</div>
</p></div>
<div class='div-commentary'><p style="margin-left:1em"><span class='note-inline'>(無為至理非名言所詮實相真如混機契會大集經云以定慧力滿足諸法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修善因從得</div>
</p></div>
<div class='div-commentary'><p style="margin-left:1em"><span class='note-inline'>(唯十善因能出三界非從證悟自得圓通金光明經云遠離十惡而修十善)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福田在處開</div>
</p></div>
<div class='div-commentary'><p style="margin-left:1em"><span class='note-inline'>(無相福田於法不盡隨機應用妙慧㽵嚴維摩經云諸供養中法供養㝡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>本由終是果</div>
</p></div>
<div class='div-commentary'><p style="margin-left:1em"><span class='note-inline'>(菩薩因地本未相應為證真如超因離果唯識論云若時於所緣智都無所得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眀去暗中來</div>
</p></div>
<div class='div-commentary'><p style="margin-left:1em"><span class='note-inline'>(聖人行願自利兼他動靜一源眀暗必異眀來暗謝暗隱眀通維摩經云譬如一燈燃百千燈暝者皆眀明終不盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心想豈能真</div>
</p></div>
<div class='div-commentary'><p style="margin-left:1em"><span class='note-inline'>(心即了別前境想乃泯絕名言有情則妄搆萬端未達真諦涅槃經云六七無漏智方了依也幻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>多方求法雨</div>
</p></div>
<div class='div-commentary'><p style="margin-left:1em"><span class='note-inline'>(多方勸勤修行也為如來使開悟愚迷三慧聞熏如雨滋稼穡法華經云以一味雨潤於人華)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勿隨業障門</div>
</p></div>
<div class='div-commentary'><p style="margin-left:1em"><span class='note-inline'>(大乘之人遠取佛果勿順三障惑業之門法華經云莫得樂住三界火宅勿貪麤弊色聲香味觸也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我說經中語</div>
</p></div>
<div class='div-commentary'><p style="margin-left:1em"><span class='note-inline'>(我說即佛語也依經信受依教修行寶積經云我說是經汝等奉持)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道力巨天地</div>
</p></div>
<div class='div-commentary'><p style="margin-left:1em"><span class='note-inline'>(佛本後智斷障證真不可屈伏名為道力無漏聖智出過三界包容天地寶積經云諸佛三昧力一塵含法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣去却廻</div>
</p></div>
<div class='div-commentary'><p style="margin-left:1em"><span class='note-inline'>(因緣之法皆属有為心法四緣生色法二緣起有漏因果去而却迴百緣經云因緣會遇時果報還自受)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能眀清淨理</div>
</p></div>
<div class='div-commentary'><p style="margin-left:1em"><span class='note-inline'>(二空真性本來清淨大小乘人分滿證會永出輪廻圓覺經云於諸性相無離真覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>往事亦還來</div>
</p></div>
<div class='div-commentary'><p style="margin-left:1em"><span class='note-inline'>(因中理事三慧修習熏識中無漏現行本行經云我今所證與昔體同)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福嚮前生種</div>
</p></div>
<div class='div-commentary'><p style="margin-left:1em"><span class='note-inline'>(善脩福慧不著因果三世諸佛以法財布施以妙用化人永息輪迴自明正見大集經云若人信心施感無量劫果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽眀聽法雷</div>
</p></div>
<div class='div-commentary'><p style="margin-left:1em"><span class='note-inline'>(世間雷震百卉抽萌佛出雷音道芽齊長幽暗[聽-王]韻遠近皆同維摩經云其所講說乃如雷震)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但能隨日用</div>
</p></div>
<div class='div-commentary'><p style="margin-left:1em"><span class='note-inline'>(修行凡與聖混俗同塵常行利物之心妙入菩提之道眾生迷暗日用不知智度論云隨順世間事不逆於佛智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>四敘暗相催</div>
</p></div>
<div class='div-commentary'><p style="margin-left:1em"><span class='note-inline'>(唯佛聖智任變寒暄萬法圓成一真不動瑜伽論云四相遷流念念生滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業緣皆影表</div>
</p></div>
<div class='div-commentary'><p style="margin-left:1em"><span class='note-inline'>(凡夫善惡之業仗因託緣無明愛取發潤煩惱如影隨形果報表示維摩經云是身如影隨業緣現)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>報應法王咍</div>
</p></div>
<div class='div-commentary'><p style="margin-left:1em"><span class='note-inline'>(報應者行因感果有漏緣起三界循環未斷輪轉佛興悲感為眾生無智慧故大集經云欲示宿因先現微笑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄想成如夢</div>
</p></div>
<div class='div-commentary'><p style="margin-left:1em"><span class='note-inline'>(一切妄想從顛倒生種種搆畫而無有實如夢所見維摩經云是身如夢為虛妄見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智者寸心開</div>
</p></div>
<div class='div-commentary'><p style="margin-left:1em"><span class='note-inline'>(五乘見道本後智生一剎郍間斷三界惑心開意解名真聖人唯識論云初獲聖性具證二空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>識見是真空</div>
</p></div>
<div class='div-commentary'><p style="margin-left:1em"><span class='note-inline'>(有漏之識不見真如菩薩三慧聞熏初地本智親證真空唯識論云離二取相故尒時住唯識)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無燈熖不炬</div>
</p></div>
<div class='div-commentary'><p style="margin-left:1em"><span class='note-inline'>(燈喻於法焰喻於性燈以光光相照法以慧慧相通不炬之明如何寂照大集經云譬如闇中寶無燈不能見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>冝依善種時</div>
</p></div>
<div class='div-commentary'><p style="margin-left:1em"><span class='note-inline'>(不依善惡不種福田真一之源非三非二智度論云一燈照佛當得菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄想無尋處</div>
</p></div>
<div class='div-commentary'><p style="margin-left:1em"><span class='note-inline'>(六識昬迷無明顛倒不求自至強遣還來妄想所緣如何消息唯佛智見普照大千圓覺經云虛妄分別猶如陽熖)</span>。</p>
</div></div>
<p class='juan'>御製秘藏詮卷第四</p>
<div class='div-w'><p style="margin-left:1em">乙<span class='corr'>巳</span>歲高麗國大藏都監奉敕雕造</p>
</div>
</div><!-- end of div[@id='body'] -->
</body></html>