<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製秘藏詮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu18' />
<p class='juan'>御製秘藏詮卷第九　　　　　　　車</p>
<div class='div-other'><a id='mulu19' />
<div class='div-orig'><p style="text-indent:0em" class="lg-abnormal"><div class='lg-row'>旨趣知深淺</div>
</p></div>
<div class='div-commentary'><p style="margin-left:1em"><span class='note-inline'>(幽微旨趣唯證相應聖智既通務化為本觀根授道設藥逗機善知淺深頓漸同益涅槃經云三獸渡河淺深有異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來傳自域中</div>
</p></div>
<div class='div-commentary'><p style="margin-left:1em"><span class='note-inline'>(摩騰興教漢世而來達磨傳心梁朝密付流通宗教大布域中初祖云吾本來茲土傳教救迷情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祇園修本行</div>
</p></div>
<div class='div-commentary'><p style="margin-left:1em"><span class='note-inline'>(祇園所依處也稱理而修名修本行精勤無捨期證佛乘楞嚴經云佛在室羅筏城祇園精舍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功妙果無窮</div>
</p></div>
<div class='div-commentary'><p style="margin-left:1em"><span class='note-inline'>(三祇果滿四智功圓萬行㽵嚴一一稱體功德相好妙極無窮法界獨尊成㝡上覺唯識論云根根塵塵量周法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄義皆殊勝</div>
</p></div>
<div class='div-commentary'><p style="margin-left:1em"><span class='note-inline'>(玄謂玄言義乃妙義此顯能詮教道所詮義理旨趣幽深故皆殊勝維摩經云無離文字說解脫相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真源是實宗</div>
</p></div>
<div class='div-commentary'><p style="margin-left:1em"><span class='note-inline'>(真源乃一真法界本自湛然周遍十方平等一相是實宗也華嚴經云法界如如常不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一言能悟解</div>
</p></div>
<div class='div-commentary'><p style="margin-left:1em"><span class='note-inline'>(夫聽法者於一言下䪺契幽旨善解宗源大悟現前了無所得華嚴經云性空即是佛不可得思量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬法自圓通</div>
</p></div>
<div class='div-commentary'><p style="margin-left:1em"><span class='note-inline'>(三界唯心萬法唯識識心達本性相一如挺㧞清虛蕭然物外法界觀云繁興大用起必全真)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽隱分眀說</div>
</p></div>
<div class='div-commentary'><p style="margin-left:1em"><span class='note-inline'>(幽隱至道路絕名言佛既證窮悲他未悟分眀為說令契本心法華經云甚深秘藏今為汝說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>筌蹄覺妙通</div>
</p></div>
<div class='div-commentary'><p style="margin-left:1em"><span class='note-inline'>(聖人演教指喻筌蹄得意歸真本忘言象言象既寂覺妙斯通華嚴經云以法滋味益群生大惠能通比覺道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬緣皆契合</div>
</p></div>
<div class='div-commentary'><p style="margin-left:1em"><span class='note-inline'>(知緣假有妄執不生寂用隨緣緣皆契合物我無二彼此寧殊肈論云緣無不契會無不通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛行弃王宮</div>
</p></div>
<div class='div-commentary'><p style="margin-left:1em"><span class='note-inline'>(王宮示化巧應時宣現迹初成俯從物欲法華經云出釋氏宮伽耶成道又云慜眾生故生此人間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有為不挂情</div>
</p></div>
<div class='div-commentary'><p style="margin-left:1em"><span class='note-inline'>(有為如幻緣合假成了達非真情念不挂華嚴經云念念攀緣一切境心心永断諸分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如見示深信</div>
</p></div>
<div class='div-commentary'><p style="margin-left:1em"><span class='note-inline'>(如見有情轉示深信令生正解倣法修行無捨精勤趣期妙極起信論云若信不信真如是信不名深信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>帝釋與梵王</div>
</p></div>
<div class='div-commentary'><p style="margin-left:1em"><span class='note-inline'>(帝釋梵王恒隨佛化既聞正法意解心開妙道斯通廣益天眾法華經云釋梵如恒沙無[婁*殳]佛土來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諸天論五印</div>
</p></div>
<div class='div-commentary'><p style="margin-left:1em"><span class='note-inline'>(諸天聖侶悟法賚神期報佛恩遞相化導共竪諸佛之旨恒論五印之心永耀真燈常光梵眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大覺無涯海</div>
</p></div>
<div class='div-commentary'><p style="margin-left:1em"><span class='note-inline'>(無涯覺海妙智恒遊圓滿湛然瑩徹沙界楞嚴經云覺海性澄圓圓登覺元妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲慧眼雄</div>
</p></div>
<div class='div-commentary'><p style="margin-left:1em"><span class='note-inline'>(大雄惠眼䪺超生死之源廣運慈悲不住無為之界自他俱濟宗說雙陳楞嚴經云大雄大力大慈悲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生能信受</div>
</p></div>
<div class='div-commentary'><p style="margin-left:1em"><span class='note-inline'>(信之於心體重玄至道受之於口持妙辯恒宣法華經云若能信受當如佛教廣為宣說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達識盡為空</div>
</p></div>
<div class='div-commentary'><p style="margin-left:1em"><span class='note-inline'>(了達本識四智齊明悟色為空二邊無滯楞伽經云識性如虛空平等不動轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信施身財寶</div>
</p></div>
<div class='div-commentary'><p style="margin-left:1em"><span class='note-inline'>(施為六度之首信乃入法之初此二離相而修曠刧嚴身之寶法華經云諸佛身金色百福相莊嚴)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>灰心一念中</div>
</p></div>
<div class='div-commentary'><p style="margin-left:1em"><span class='note-inline'>(有作之修徒經多刧灰心一念解極智亡華嚴經云一念安立不思議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真如無別理</div>
</p></div>
<div class='div-commentary'><p style="margin-left:1em"><span class='note-inline'>(凡情智昧識見千差解達真如理無別異法華經云諸法從本來常自寂滅相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>極際杳玄穹</div>
</p></div>
<div class='div-commentary'><p style="margin-left:1em"><span class='note-inline'>(極謂橫遍際乃竪窮廓徹十方玄穹杳寂此乃諸佛智海眾生本源唯證相應故超言念無名諭云超群有之幽昇量太虛而永久)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知本元非用</div>
</p></div>
<div class='div-commentary'><p style="margin-left:1em"><span class='note-inline'>(妙寂之本無去無來真性之源非生非滅用而即體萬法恒如以智證真本來無用大般若經云甚奇世尊不動真際而建立諸法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣假合同</div>
</p></div>
<div class='div-commentary'><p style="margin-left:1em"><span class='note-inline'>(因緣之法虛妄不真知假合同見體非實法華經云觀一切法無有堅固)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古賢宗實相</div>
</p></div>
<div class='div-commentary'><p style="margin-left:1em"><span class='note-inline'>(古之賢達盡契真宗實相離言假詮悟旨維摩經云觀身實相觀佛亦然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>草偃盡隨風</div>
</p></div>
<div class='div-commentary'><p style="margin-left:1em"><span class='note-inline'>(真乘益物似日除昬法雨利人如風偃草眾生得本聖道可歸大集經云我今為汝廣說譬喻令解佛法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>情欲皆人願</div>
</p></div>
<div class='div-commentary'><p style="margin-left:1em"><span class='note-inline'>(情因樂欲志願要期未獲本心寧希聖道般若經云莫縱自心後生憂悔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>時間心逆順</div>
</p></div>
<div class='div-commentary'><p style="margin-left:1em"><span class='note-inline'>(時間一時之間順即善順菩提逆乃心違真智其或逆順心息淨惠發生不遷論云逆之所謂塞順之所謂通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>咸觀玄悟音</div>
</p></div>
<div class='div-commentary'><p style="margin-left:1em"><span class='note-inline'>(大振玄音能悟時眾見聞獲益功不唐捐普勉咸觀同趍圓寂法華經云皆應到此為聽法故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>師子能奮迅</div>
</p></div>
<div class='div-commentary'><p style="margin-left:1em"><span class='note-inline'>(師子者即喻佛如師子王哮吼一發眾獸潛藏如來奮迅妙威遇者煩惱皆滅華嚴經云如來入師子奮迅三昧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我為眾生故</div>
</p></div>
<div class='div-commentary'><p style="margin-left:1em"><span class='note-inline'>(佛日流輝照現於世演說妙法普為眾生令出苦源咸歸妙極法華經云我為眾生故而起大悲心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開張一貫通</div>
</p></div>
<div class='div-commentary'><p style="margin-left:1em"><span class='note-inline'>(開張教網遍益群機利鈍雖殊如源一貫苟通斯理善造真䂓華嚴經云無邊契經海一言咸攝盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>金言翻不盡</div>
</p></div>
<div class='div-commentary'><p style="margin-left:1em"><span class='note-inline'>(金言玉偈貝葉傳翻旨趣幽玄荃蹄豈盡諒斯洪[簐-欠+凡]利益潛通法華經云無量無邊刧說不能盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>像教集如宗</div>
</p></div>
<div class='div-commentary'><p style="margin-left:1em"><span class='note-inline'>(由諸智者興隆像教廣集秘旨妙暢如宗大布遺風流通遍益普賢行經云集不思議廣大法海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真理冥心悟</div>
</p></div>
<div class='div-commentary'><p style="margin-left:1em"><span class='note-inline'>(真理杳寂逈超言象冥心方悟妙履玄蹤維摩經云乃至無言無說是真入不二法門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無疑大化中</div>
</p></div>
<div class='div-commentary'><p style="margin-left:1em"><span class='note-inline'>(妄念不生疑心頓息真居大化深契無為法華經云我今無復疑安住於佛道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世間聡慧者</div>
</p></div>
<div class='div-commentary'><p style="margin-left:1em"><span class='note-inline'>(法流恩濟普及世間凡用不知聡慧自惺華嚴經云此是一切决了人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>夢寐想來空</div>
</p></div>
<div class='div-commentary'><p style="margin-left:1em"><span class='note-inline'>(凡無智檝長處愛河遇境風緣妄生鼓擊迴光省察夢寐元空楞嚴經云却來觀世間猶如夢中事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧奧雖微細</div>
</p></div>
<div class='div-commentary'><p style="margin-left:1em"><span class='note-inline'>(雖則妙惠深奧微細難知聖智玄通端然可見法華經云我所得智惠微妙㝡苐一)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湏歸道理通</div>
</p></div>
<div class='div-commentary'><p style="margin-left:1em"><span class='note-inline'>(至理幽微筌蹄豈喻欲求證達歸理方通楞嚴經云識心圓眀入圓成實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世緣無取捨</div>
</p></div>
<div class='div-commentary'><p style="margin-left:1em"><span class='note-inline'>(善契真乘妄本元寂解世緣而即心之用觀空色而取捨自無金剛經頌云翛然獨任真)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>必定離昬蒙</div>
</p></div>
<div class='div-commentary'><p style="margin-left:1em"><span class='note-inline'>(大智照達克離昬蒙施平等之慈悲作勞生之師友普賢行經云惠光清淨滿世間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜不挂情懷</div>
</p></div>
<div class='div-commentary'><p style="margin-left:1em"><span class='note-inline'>(無相智圓凝神外鑒應萬緣而即寂了諸法而全虛喜不當情實無挂意法華經云天龍恭信不以為喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法終歸善願</div>
</p></div>
<div class='div-commentary'><p style="margin-left:1em"><span class='note-inline'>(因修萬行果證圓常眾德莊嚴良歸善願寶積經云如來往昔誓願力故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若非智慧方</div>
</p></div>
<div class='div-commentary'><p style="margin-left:1em"><span class='note-inline'>(智乃割断煩惱惠則揀擇無偏妙契真常流慈巧益華嚴經云惣持三昧力智慧悉成就)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真言垂億萬</div>
</p></div>
<div class='div-commentary'><p style="margin-left:1em"><span class='note-inline'>(悲心愍物利樂為功暢真實之微言傾玄河之妙辯廣垂億萬普洽大千楞嚴經云清淨妙理流出十二部經如恒河沙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>說佛因緣智</div>
</p></div>
<div class='div-commentary'><p style="margin-left:1em"><span class='note-inline'>(因緣之法性本非真永達旨歸說佛妙智令知幻夢實不堅牢寶雨經云因緣不思議佛智皆了知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諸邪勿強知</div>
</p></div>
<div class='div-commentary'><p style="margin-left:1em"><span class='note-inline'>(六塵固執是著諸邪了似空花強知自息楞嚴經云自心見相如實了知是故不生一切分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>忻心常淨潔</div>
</p></div>
<div class='div-commentary'><p style="margin-left:1em"><span class='note-inline'>(塵心本寂妄體元虛靜鑒忻心安然潔淨維摩經云淨心觀佛靡不忻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>所在不思議</div>
</p></div>
<div class='div-commentary'><p style="margin-left:1em"><span class='note-inline'>(圓眀妙證體徹十方觸處皆見佛身所在恒不思議華嚴經云諸佛境界不思議一切法界皆周遍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理徑逍遙遠</div>
</p></div>
<div class='div-commentary'><p style="margin-left:1em"><span class='note-inline'>(逍遙妙道理徑無拘幽遠甚深心言寧及肈論云如斯則深遠之言於何而不在)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何能委曲知</div>
</p></div>
<div class='div-commentary'><p style="margin-left:1em"><span class='note-inline'>(終日勤劬寧加佛用契神即物委曲幽通華嚴經云善知眾生種種根欲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>攀緣俱是夢</div>
</p></div>
<div class='div-commentary'><p style="margin-left:1em"><span class='note-inline'>(攀六塵境虛假之緣惠日照騰宛如夢幻寶積經云一切法虛妄皆如夢幻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清淨入無為</div>
</p></div>
<div class='div-commentary'><p style="margin-left:1em"><span class='note-inline'>(大智清淨妙入無為理事圓明體用交暎不真空論云聖人乘真心而理順即無滯而不通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮義歸諸聖</div>
</p></div>
<div class='div-commentary'><p style="margin-left:1em"><span class='note-inline'>(諸聖利生廣談秘教詮真實義令悟旨歸法華經云正直捨方便但說無上道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如常道不虧</div>
</p></div>
<div class='div-commentary'><p style="margin-left:1em"><span class='note-inline'>(如如妙道體本無言得意歸真不虧常用不真空論云斯乃不離世智一切世間即實證故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若能消妄想</div>
</p></div>
<div class='div-commentary'><p style="margin-left:1em"><span class='note-inline'>(眾生日用暫不覺知若能悟證妄想全消佛性天真從茲䪺現無名論云妄想既祛則萬累都息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孰是斷忘機</div>
</p></div>
<div class='div-commentary'><p style="margin-left:1em"><span class='note-inline'>(情塵未息悟乃忘機未契如源孰能断惑苟知心佛那肯他求寶積經云得知一切眾生種種攀緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷因心地起</div>
</p></div>
<div class='div-commentary'><p style="margin-left:1em"><span class='note-inline'>(情纏妄執寧知識變千差悟性本空覺迷還因心起起信論云心生種種法生心滅種種法滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不解承慈訓</div>
</p></div>
<div class='div-commentary'><p style="margin-left:1em"><span class='note-inline'>(三界慈父垂訓益生令知萬法皆心不解承言契聖法華經云我等不解佛之方便)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功行自遷延</div>
</p></div>
<div class='div-commentary'><p style="margin-left:1em"><span class='note-inline'>(執權多刧捨妄求真致自遷延功行徒費良由取捨心息實相斯明楞伽經云妄執性為有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常疑非大信</div>
</p></div>
<div class='div-commentary'><p style="margin-left:1em"><span class='note-inline'>(常疑不了妄外尋真若乃大智發生心澄佛現一念造極曠刧功圓法華論云謂不能知是故生疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求佛歸三寶</div>
</p></div>
<div class='div-commentary'><p style="margin-left:1em"><span class='note-inline'>(佛寶圓明覺性法寶軓物解生此二和合乃名僧寶知此三寶一體真求佛矣華嚴經云紹隆三寶佛種不断)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㽵嚴道不違</div>
</p></div>
<div class='div-commentary'><p style="margin-left:1em"><span class='note-inline'>(大智圓虛本無增減順修萬行飾表㽵嚴㳙滴朝宗豈有違耶維摩經云雖服寶飾而以相好㽵嚴其身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自然精法用</div>
</p></div>
<div class='div-commentary'><p style="margin-left:1em"><span class='note-inline'>(實相天真靈智非造精通法用凝神自然華嚴經云得此無礙用則能普入一切佛法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善事好相依</div>
</p></div>
<div class='div-commentary'><p style="margin-left:1em"><span class='note-inline'>(大智觀空方便涉有悲心及物妙暢真源善事若斯誠好相依密嚴經云依此法門趣薩婆若諸三昧海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悟解真如理</div>
</p></div>
<div class='div-commentary'><p style="margin-left:1em"><span class='note-inline'>(玄関洞唘解智冥通悟證本如靈明獨耀觀幻有法用無相心華嚴經云解了一切真如故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無他絕是非</div>
</p></div>
<div class='div-commentary'><p style="margin-left:1em"><span class='note-inline'>(理本圓虛非相不顯相非外有全起自心對境無他是非杳絕楞伽經云法非法皆無)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>端嚴依實相</div>
</p></div>
<div class='div-commentary'><p style="margin-left:1em"><span class='note-inline'>(妄本無形依真而立窮源不二真妄對除實相現前端嚴可見寶積經云正念端身住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬慮寂然歸</div>
</p></div>
<div class='div-commentary'><p style="margin-left:1em"><span class='note-inline'>(智身寥廓眾德本圓八萬勞塵皆波羅蜜恒沙惑障並是真門萬慮寂然逍遙何滯不遷論云萬慮無擾其神千難殊非其對)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證善推因果</div>
</p></div>
<div class='div-commentary'><p style="margin-left:1em"><span class='note-inline'>(因修既妙果亦非常證果推因良哉善矣華嚴經云宿因不失壞今受此果報)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功圓道不虧</div>
</p></div>
<div class='div-commentary'><p style="margin-left:1em"><span class='note-inline'>(智日洞照障惑皆除萬行圓明眾德嚴就功逾世表即用寧虧不真空論云行雖世表終日域中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悲心恒及物</div>
</p></div>
<div class='div-commentary'><p style="margin-left:1em"><span class='note-inline'>(聖德修因利樂為本悲心及物無揀冤親維摩經云於善不善等以慈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>報應又何疑</div>
</p></div>
<div class='div-commentary'><p style="margin-left:1em"><span class='note-inline'>(相好端嚴福慧具足獨超三界眾所皆尊報應酬因復何疑哉三具足論云離過大富樂人天所瞻[仁-二+印]不離自法義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>失意墮阿鼻</div>
</p></div>
<div class='div-commentary'><p style="margin-left:1em"><span class='note-inline'>(迷失妄意逐境生心惡不遮防阿鼻寧免如能省覺罪性全空華嚴經云邪見不善行命終墮惡道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖賢無所恡</div>
</p></div>
<div class='div-commentary'><p style="margin-left:1em"><span class='note-inline'>(凡由罪惡聖豈捨之猶比日光高下齊照法施無恡豈揀親踈寶積經云難得菩提盡施眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常行平等心</div>
</p></div>
<div class='div-commentary'><p style="margin-left:1em"><span class='note-inline'>(智證內寂機緣外觀善惡雖則有殊聖心平等無二俱如子想何有偏心維摩經云施平等慈無揀擇故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在處皆精進</div>
</p></div>
<div class='div-commentary'><p style="margin-left:1em"><span class='note-inline'>(法界真理妙湛圓眀悟契則處處皆真寂照乃時時佛現諒斯精進實不思議智度論云精進力大不可思議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>志滿三千刧</div>
</p></div>
<div class='div-commentary'><p style="margin-left:1em"><span class='note-inline'>(從初發心經歷五位滿三大刧方能證得二轉依果法華經云我念過去世無量無邊劫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修行十二時</div>
</p></div>
<div class='div-commentary'><p style="margin-left:1em"><span class='note-inline'>(親近善友聽聞正法思惟性相晝夜忘疲法華經云又見佛子未嘗睡眠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但除人我見</div>
</p></div>
<div class='div-commentary'><p style="margin-left:1em"><span class='note-inline'>(我見若除得生空智法見若除得法空智故此二見要先除断金剛經云若有我人等相即非菩薩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>可認大慈悲</div>
</p></div>
<div class='div-commentary'><p style="margin-left:1em"><span class='note-inline'>(運度有情㝡居其上佛身所有名大慈悲法華經云如來有大慈悲無諸慳恡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果因圓似月</div>
</p></div>
<div class='div-commentary'><p style="margin-left:1em"><span class='note-inline'>(染淨因果法尒周通如月圓照導引群品仁王經云作業受果名世俗諦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善願離諸非</div>
</p></div>
<div class='div-commentary'><p style="margin-left:1em"><span class='note-inline'>(根隨惑障即是諸非擾乱有情常居生死欲超三界當湏願離維摩經云関閇一切諸惡趣門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>報應心地得</div>
</p></div>
<div class='div-commentary'><p style="margin-left:1em"><span class='note-inline'>(因果相續名曰報應世出世間皆由心造心為萬法之源成佛之本維摩經云隨其心淨即佛土淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>斷絕勿狐疑</div>
</p></div>
<div class='div-commentary'><p style="margin-left:1em"><span class='note-inline'>(心通至理故絕狐疑妙智恒眀高登彼岸法華經云心懷大歡喜疑網皆<span class='corr'>已</span>除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣休妄捨</div>
</p></div>
<div class='div-commentary'><p style="margin-left:1em"><span class='note-inline'>(因緣所成諸法皆假妄生執著轉露迷情妙用取捨不相應故法華經云諸法從本來常自寂滅相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清淨契玄機</div>
</p></div>
<div class='div-commentary'><p style="margin-left:1em"><span class='note-inline'>(真智靈眀法尒本有離諸罣礙名曰玄機不離有為常無生滅法華經云是乘微妙清淨苐一)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不把心求識</div>
</p></div>
<div class='div-commentary'><p style="margin-left:1em"><span class='note-inline'>(心本生滅念念不停觀察智生都無實體維摩經云至於智者不等文字)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>怡然眾聖知</div>
</p></div>
<div class='div-commentary'><p style="margin-left:1em"><span class='note-inline'>(真智怡然證大法樂離諸妄想物無不鑒法華經云善知眾生往來所趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>捨施就慈悲</div>
</p></div>
<div class='div-commentary'><p style="margin-left:1em"><span class='note-inline'>(慧施慈悲成佛之本難捨能捨萬行方圓法華經云以大慈悲如法化世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因中彰法信</div>
</p></div>
<div class='div-commentary'><p style="margin-left:1em"><span class='note-inline'>(因位修行要生深信將求大果奉法為先法華經云我等初聞佛法遇便信受)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大千世界空</div>
</p></div>
<div class='div-commentary'><p style="margin-left:1em"><span class='note-inline'>(無相真心非內外境能祛妄執萬境恒如般若經云內空外空內外空等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>穀麦皆滋潤</div>
</p></div>
<div class='div-commentary'><p style="margin-left:1em"><span class='note-inline'>(既於內外都不執着法自圓通無心必悟如一法雨普潤三草况穀麦濟於有情乎法華經云草木藂林隨分受潤)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>覺悟迷途寂</div>
</p></div>
<div class='div-commentary'><p style="margin-left:1em"><span class='note-inline'>(覺察了悟入聖真䂓寂照現前迷途永出法華經云世尊慈悲覺悟我等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生奉法時</div>
</p></div>
<div class='div-commentary'><p style="margin-left:1em"><span class='note-inline'>(五蘊和合名曰眾生信奉佛教不墮惡趣能求大果志願不移法華經云無量眾生聞法解悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諸天乘福力</div>
</p></div>
<div class='div-commentary'><p style="margin-left:1em"><span class='note-inline'>(自在光潔神用名天多見諸佛聽聞正法福智高遠善達諸禪法華經云若人有福曾供養佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>䪺證涅槃機</div>
</p></div>
<div class='div-commentary'><p style="margin-left:1em"><span class='note-inline'>(梵語涅槃華言安樂塵沙功德㽵嚴其身利樂有情永無窮盡楞嚴經云十方薄伽梵一路涅槃門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法印流東土</div>
</p></div>
<div class='div-commentary'><p style="margin-left:1em"><span class='note-inline'>(惣持法印入聖之門佛種不断流於東土維摩經云菩薩隨所化眾生而取佛土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因從像教初</div>
</p></div>
<div class='div-commentary'><p style="margin-left:1em"><span class='note-inline'>(聖人出世像法流行化諸眾生悉令證悟法華經云欲令眾生入佛知見出現於世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三乘真旨趣</div>
</p></div>
<div class='div-commentary'><p style="margin-left:1em"><span class='note-inline'>(謂大乘中乘小乘各隨器量隨事得解唯上上乘法得佛真本法華經云我法能離生老病死證得涅槃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙覺大千舒</div>
</p></div>
<div class='div-commentary'><p style="margin-left:1em"><span class='note-inline'>(無上妙覺極大千界令諸眾生咸悟真性法華經云名聞滿十方廣饒益眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>旨趣高人解</div>
</p></div>
<div class='div-commentary'><p style="margin-left:1em"><span class='note-inline'>(大乘根器頓悟無倫了性相空達去來假仁王經云唯佛一人能盡源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先賢道不殊</div>
</p></div>
<div class='div-commentary'><p style="margin-left:1em"><span class='note-inline'>(道體凝然本非生滅能人所達何異聖賢物物皆如塵塵法界法華經亦過去諸如來亦皆說是法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經傳四大國</div>
</p></div>
<div class='div-commentary'><p style="margin-left:1em"><span class='note-inline'>(像法流傳牢籠品物隨機了悟皆遍大千法華經云我此九部法隨順眾生說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷眾出凡途</div>
</p></div>
<div class='div-commentary'><p style="margin-left:1em"><span class='note-inline'>(迷惑所障不達本源能出生死永絕塵勞法華經云故現於世間超出成正覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若薦諸緣業</div>
</p></div>
<div class='div-commentary'><p style="margin-left:1em"><span class='note-inline'>(若心進取未免輪廻覺性本圓離諸緣起妄心既滅業累全銷維摩經云如所說修行廻向為大利)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非情堪讚歎</div>
</p></div>
<div class='div-commentary'><p style="margin-left:1em"><span class='note-inline'>(妙有宗通非情道合無妄祛執諸佛稱讚法華經云無上兩足尊知法常無性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自身求果報</div>
</p></div>
<div class='div-commentary'><p style="margin-left:1em"><span class='note-inline'>(不求果報愛樂自他了達真源都無取捨維摩經云是身如幻從顛倒起)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>光聚眀中散</div>
</p></div>
<div class='div-commentary'><p style="margin-left:1em"><span class='note-inline'>(四大根塵無眀障礙不達本際聚散無休逐浪遷移由心迷暗旋歸散滅流浪何期法華經云輪廻六趣中俻受諸苦毒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄默澄諸海</div>
</p></div>
<div class='div-commentary'><p style="margin-left:1em"><span class='note-inline'>(法界無涯冲玄寂默海淵雖廣略可喻之維摩經云當禮法海德無邊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清風蕩碧虛</div>
</p></div>
<div class='div-commentary'><p style="margin-left:1em"><span class='note-inline'>(真智無形證盡法界太虛寥廓如風吹雲維摩經云達諸法相無罣礙稽首如空無所依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>華嚴<span class='corr'>揚</span>聖教</div>
</p></div>
<div class='div-commentary'><p style="margin-left:1em"><span class='note-inline'>(華嚴經中有四法界一事法界二理法界三事理無礙法界四周遍含融法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聽法禮真如</div>
</p></div>
<div class='div-commentary'><p style="margin-left:1em"><span class='note-inline'>(文殊垂教善財南行礼宗聖於他方悟真如於言下華嚴經云一塵含法界九世剎那分)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽玄周復始</div>
</p></div>
<div class='div-commentary'><p style="margin-left:1em"><span class='note-inline'>(一真之理幽隱玄微法尒周通莫窮初始法華經云如十方虛空不可得邊際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>至道化諸愚</div>
</p></div>
<div class='div-commentary'><p style="margin-left:1em"><span class='note-inline'>(至極之道廣化凡愚修出世因令生佛智法華經云教化成就令住佛道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湛寂眀中外</div>
</p></div>
<div class='div-commentary'><p style="margin-left:1em"><span class='note-inline'>(法本圓眀湛寂無住應物之用中外何拘仁王經云不住方不離方眀無明等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮源任卷舒</div>
</p></div>
<div class='div-commentary'><p style="margin-left:1em"><span class='note-inline'>(雖起言詮本不著物卷之無跡舒之無邊法華經云如風於空中一切無障礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大慈悲忍辱</div>
</p></div>
<div class='div-commentary'><p style="margin-left:1em"><span class='note-inline'>(㧞苦與樂名大慈悲眾冤惱害皆悉能忍金剛經云又念過去於五百世作忍辱仙人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙道入虛無</div>
</p></div>
<div class='div-commentary'><p style="margin-left:1em"><span class='note-inline'>(出世真心名為妙道了諸法假方達虛無化利有情同歸性海法華經云寶處有近汝等去來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諦剎分眀照</div>
</p></div>
<div class='div-commentary'><p style="margin-left:1em"><span class='note-inline'>(真俗二諦理非一異諸佛剎土共所宣傳如日光出照無邊境法華經云為諸菩薩說於六度)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>圓光盡樂胥</div>
</p></div>
<div class='div-commentary'><p style="margin-left:1em"><span class='note-inline'>(圓明覺性舒智慧光照法界通生大喜樂法華經云皆於四衢道中露地而坐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道願常精心</div>
</p></div>
<div class='div-commentary'><p style="margin-left:1em"><span class='note-inline'>(菩提果上精正如常諸佛妙心不阻悲願法華經云經行林中勤求佛道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>狂迷怠墮漢</div>
</p></div>
<div class='div-commentary'><p style="margin-left:1em"><span class='note-inline'>(心狂迷乱懈怠所緣不能進取無上大果法華經云彼佛滅度後懈怠者汝是)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不於內外求</div>
</p></div>
<div class='div-commentary'><p style="margin-left:1em"><span class='note-inline'>(不能泯滅內外根境而妄趣求執為實有唯識論云由假說我法有種種相轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>賢聖慈悲看</div>
</p></div>
<div class='div-commentary'><p style="margin-left:1em"><span class='note-inline'>(聖智無私恒所照燭於諸有情而生慈慜法華經云十方大菩薩慜眾故行道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信施門方便</div>
</p></div>
<div class='div-commentary'><p style="margin-left:1em"><span class='note-inline'>(有相施心入聖方便所獲果利未免人天無相施心方成佛道維摩經云諸有貧窮者現作無盡藏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功德一何殊</div>
</p></div>
<div class='div-commentary'><p style="margin-left:1em"><span class='note-inline'>(有為無為功德相望定有差殊觀心融會事理無差方成實相金剛經云不住相布施其福德不可思量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寂心人不昧</div>
</p></div>
<div class='div-commentary'><p style="margin-left:1em"><span class='note-inline'>(證寂滅心决定不於萬境迷昧了真俗境不即離故般若論云若論無相施功德極難量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>摩尼轉寶珠</div>
</p></div>
<div class='div-commentary'><p style="margin-left:1em"><span class='note-inline'>(梵語摩尼華言如意無相智生照了萬法如摩尼珠眾相皆現法華經云持戒清潔如淨眀珠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智能圓萬德</div>
</p></div>
<div class='div-commentary'><p style="margin-left:1em"><span class='note-inline'>(無漏真智皆因萬行之所㽵嚴功德作用不可稱量法華經云佛智淨微妙無漏無所礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利樂報湏臾</div>
</p></div>
<div class='div-commentary'><p style="margin-left:1em"><span class='note-inline'>(能與非情利益安樂湏臾變現無有疲猒法華經云湏臾還本國有是大神力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩薩權真實</div>
</p></div>
<div class='div-commentary'><p style="margin-left:1em"><span class='note-inline'>(大乘菩薩㽞或潤生皆權無上法王之印法華經云內秘菩薩行外現是聲聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈恩信有孚</div>
</p></div>
<div class='div-commentary'><p style="margin-left:1em"><span class='note-inline'>(慈忍之心佛及菩薩恒能不離為諸眾生作大導師隨聲救苦應念即至法華經云不信是經即為大失)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我法傳於世</div>
</p></div>
<div class='div-commentary'><p style="margin-left:1em"><span class='note-inline'>(我佛世尊所傳教法有情無情皆獲利益金光明經云隨是經典所流布處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣定不虛</div>
</p></div>
<div class='div-commentary'><p style="margin-left:1em"><span class='note-inline'>(能詮法教善發玄機作大因緣出世之本法華經云常為大乘而作因緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能修無上道</div>
</p></div>
<div class='div-commentary'><p style="margin-left:1em"><span class='note-inline'>(若諸有情因此法門具修六度速證菩提法華經云以佛教門出三界苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真味有何殊</div>
</p></div>
<div class='div-commentary'><p style="margin-left:1em"><span class='note-inline'>(雖說三乘各得自果真理無殊何分䪺漸法華經云唯有一佛乘息處故說二)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福慧廣精嚴</div>
</p></div>
<div class='div-commentary'><p style="margin-left:1em"><span class='note-inline'>(福德智慧二種㽵嚴是佛身中廣大功德法華經云以三十二相用㽵嚴法身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>冥心拱手看</div>
</p></div>
<div class='div-commentary'><p style="margin-left:1em"><span class='note-inline'>(冥心在定萬境不生唯一真空妙理斯顯觀一切法悉是菩提金剛經云若干種心如來悉知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來渡法舡</div>
</p></div>
<div class='div-commentary'><p style="margin-left:1em"><span class='note-inline'>(六度萬行即是法舡佛於二界<span class='corr'>已</span>得出離法華經云唯佛一人能為救護)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>定相觀迷岸</div>
</p></div>
<div class='div-commentary'><p style="margin-left:1em"><span class='note-inline'>(佛因定慧<span class='corr'>已</span>證無為彼岸不移迷情自惑法華經云為凡夫顛倒但樂著生死)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真空行利益</div>
</p></div>
<div class='div-commentary'><p style="margin-left:1em"><span class='note-inline'>(真空之智能於有情施大利益心無猒倦守護筞發令至菩提維摩經云智慧無邊際度脫無[婁*殳]眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙用極虛無</div>
</p></div>
<div class='div-commentary'><p style="margin-left:1em"><span class='note-inline'>(微妙作用數若塵沙不着有空往來無跡維摩經云雖知無起滅示彼故有生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>彈指中間事</div>
</p></div>
<div class='div-commentary'><p style="margin-left:1em"><span class='note-inline'>(彈指之言表時速疾機權自在故無凝滯維摩經云辯才無滯智慧無礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方圓自有餘</div>
</p></div>
<div class='div-commentary'><p style="margin-left:1em"><span class='note-inline'>(十方世界神變無窮圓證法身運用恒在維摩經云其慧方便皆<span class='corr'>已</span>得度)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧炬分眀照</div>
</p></div>
<div class='div-commentary'><p style="margin-left:1em"><span class='note-inline'>(佛無漏智普照群機諸相寂然利樂無盡法華經云放一淨光照無量國)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>昬迷道坦途</div>
</p></div>
<div class='div-commentary'><p style="margin-left:1em"><span class='note-inline'>(凡夫所緣觸途成梵聖智所了皆為坦然法華經云我設是方便令得入佛慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>四生及九類</div>
</p></div>
<div class='div-commentary'><p style="margin-left:1em"><span class='note-inline'>(胎夘濕化即是四生三界之中共分九類皆是諸佛所化之境法華經云其中眾生悉是吾子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利益徧寰區</div>
</p></div>
<div class='div-commentary'><p style="margin-left:1em"><span class='note-inline'>(佛垂慈救心無彼此故徧寰區無不蒙益法華經云如諸佛所說我亦隨順行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>說法行方便</div>
</p></div>
<div class='div-commentary'><p style="margin-left:1em"><span class='note-inline'>(大雄調御所宣妙法一一皆具百千方便隨機設教各獲果證法華經云譬喻亦言辤隨應方便說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈山四眾來</div>
</p></div>
<div class='div-commentary'><p style="margin-left:1em"><span class='note-inline'>(居靈鷲山選幽奇處將宣大法四眾咸來肅恭翹想願聞慈誨法華經云時我及眾僧俱出靈鷲山)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親聞如是說</div>
</p></div>
<div class='div-commentary'><p style="margin-left:1em"><span class='note-inline'>(耳俱意識領解親聞因此引生聞思二慧如是言教出世玄関法華經云能問諸佛甚深智慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福業洞然開</div>
</p></div>
<div class='div-commentary'><p style="margin-left:1em"><span class='note-inline'>(福慧二門因茲開發超越世間作大佛事法華經云得無量無漏清淨之果報)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業海起風濤</div>
</p></div>
<div class='div-commentary'><p style="margin-left:1em"><span class='note-inline'>(煩惱業海常起風濤日用不知妄計為樂楞伽經云如海遇風緣起種種波浪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真心非頋眄</div>
</p></div>
<div class='div-commentary'><p style="margin-left:1em"><span class='note-inline'>(真出世心凝然不動八風莫擊萬境難迷法華經云八十億萬刧安住心不乱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人心自不眀</div>
</p></div>
<div class='div-commentary'><p style="margin-left:1em"><span class='note-inline'>(無為真心不隨境轉於諸理事而能融會法華經云令顛倒眾生雖近而不見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>罪福聲相喚</div>
</p></div>
<div class='div-commentary'><p style="margin-left:1em"><span class='note-inline'>(人天二趣禍福輪還莫執有邊不達空境非呼自至福業如斯達在當人能圓正道華嚴經云應觀法界性一切唯心造)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理滿閻浮世</div>
</p></div>
<div class='div-commentary'><p style="margin-left:1em"><span class='note-inline'>(理滿即周遍閻浮世者四洲之一數於中有情猛利勝餘三洲即真如湛然徧滿閻浮世華嚴經云法性徧在一切處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功超百萬垓</div>
</p></div>
<div class='div-commentary'><p style="margin-left:1em"><span class='note-inline'>(百萬垓數之極名謂佛因地練智精修懃劬無捨遂得功超多刧如捨身求法翹足讚佛並是功超也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但能知善惡</div>
</p></div>
<div class='div-commentary'><p style="margin-left:1em"><span class='note-inline'>(善則順理益物惡乃違理背真但能知善無喜知惡不憎維摩經云於善不善等以慈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>海岳納㳙埃</div>
</p></div>
<div class='div-commentary'><p style="margin-left:1em"><span class='note-inline'>(海即深廣㳙滴不增岳乃峻高容纖塵不隘圓覺經云譬如大海不讓小流)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮演真如理</div>
</p></div>
<div class='div-commentary'><p style="margin-left:1em"><span class='note-inline'>(真如所詮理由此流出後得智興大悲心詮演道教益諸有情法華經云我為如是等廣讚一乘道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸元達辯才</div>
</p></div>
<div class='div-commentary'><p style="margin-left:1em"><span class='note-inline'>(歸元即達證前真如理轉演四辯七辯說法應機利鈍咸益楞嚴經云歸元性無二方便有多門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無為中妙旨</div>
</p></div>
<div class='div-commentary'><p style="margin-left:1em"><span class='note-inline'>(無為本體凝然更無為作妙旨即微妙旨趣圓融萬法空色無礙維摩經云無為法中無利無功德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>足下碧蓮開</div>
</p></div>
<div class='div-commentary'><p style="margin-left:1em"><span class='note-inline'>(佛足去地四指量行步往來恒有蓮花棒足本行經云佛初行時蓮開七步)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求真非念佛</div>
</p></div>
<div class='div-commentary'><p style="margin-left:1em"><span class='note-inline'>(欲求真理湏稱本如念佛之心既非言詮之表亦絕維摩經云如自觀身實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善路涉靈臺</div>
</p></div>
<div class='div-commentary'><p style="margin-left:1em"><span class='note-inline'>(智修善路心掛靈臺鑒物既深功無不俻遠豋妙覺出利人天維摩經云樂廣行施樂懃集善根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但除心邪想</div>
</p></div>
<div class='div-commentary'><p style="margin-left:1em"><span class='note-inline'>(內因邪想外增攀緣妄心若祛漂淪永息法華經云菩薩聞是法疑網皆<span class='corr'>已</span>除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何憂業不摧</div>
</p></div>
<div class='div-commentary'><p style="margin-left:1em"><span class='note-inline'>(心絕馳求自消業累華嚴經云眾罪如霜露慧日能消除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>違善投於罪</div>
</p></div>
<div class='div-commentary'><p style="margin-left:1em"><span class='note-inline'>(違傷善理罪法弥增沉淪既深不知當苦如鳥投籠似獸拘㩜法界觀云觳觫而自投於籠檻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非賢道不見</div>
</p></div>
<div class='div-commentary'><p style="margin-left:1em"><span class='note-inline'>(賢即賢智道由理也若非賢達寧知善惡因著苦樂果彰其如聲和響順形直影端法華經云善惡業緣受報好醜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄求終是迷</div>
</p></div>
<div class='div-commentary'><p style="margin-left:1em"><span class='note-inline'>(棄背真源妄求何息如渴鹿自迷陽焰似醉士莫省衣珠圓覺經云隨轉境界起循環見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法電光流轉</div>
</p></div>
<div class='div-commentary'><p style="margin-left:1em"><span class='note-inline'>(法者一切法也如影電光流轉不實賢智如達了然可知金剛經云如露亦如電)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解空真我士</div>
</p></div>
<div class='div-commentary'><p style="margin-left:1em"><span class='note-inline'>(色本虛幻解了即空鑑無不盡真義乃彰五蘊假五稱為我士此乃佛十号之中名無上士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>形㒵有輪廻</div>
</p></div>
<div class='div-commentary'><p style="margin-left:1em"><span class='note-inline'>(虛妄心起未達緣生形㒵當情輪廻何息金剛三昧經云輪廻三界無有出時)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>地獄天堂上</div>
</p></div>
<div class='div-commentary'><p style="margin-left:1em"><span class='note-inline'>(即諸有情妄造惡因遂沉地獄體達真解上昇天堂淨名經云善惡之業亦不無)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲事可哀</div>
</p></div>
<div class='div-commentary'><p style="margin-left:1em"><span class='note-inline'>(慈悲即拔苦與樂愚迷固執事可哀傷深動悲心專思救濟淨業障經云常起慈心憐愍愛念)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證道歸空理</div>
</p></div>
<div class='div-commentary'><p style="margin-left:1em"><span class='note-inline'>(證智妙解理貫玄微至道通幽法亦無滯楞嚴經云歸源性無二)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>澄心道不乖</div>
</p></div>
<div class='div-commentary'><p style="margin-left:1em"><span class='note-inline'>(真心澄湛妙絕情塵至道虛凝豈乖修趣楞嚴經云若此發明不是心者我乃無心同諸土木)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>根塵俱斷染</div>
</p></div>
<div class='div-commentary'><p style="margin-left:1em"><span class='note-inline'>(根能發識識能了境境識如幻當體非真染淨齊祛根塵兩寂萬行了義經云根塵同源縛脫無二)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜願自盈懷</div>
</p></div>
<div class='div-commentary'><p style="margin-left:1em"><span class='note-inline'>(由起勝智伏除心境湛然無動故得喜願盈懷情能安適法華經云断諸疑悔身意泰然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自利他緣起</div>
</p></div>
<div class='div-commentary'><p style="margin-left:1em"><span class='note-inline'>(行修無數自利因成慈心愍物攝化緣彰兄居因果湏闢二門法華經云常懃精進教化眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>威光去復來</div>
</p></div>
<div class='div-commentary'><p style="margin-left:1em"><span class='note-inline'>(機感緣會應迹名來承時化終韜光而去淨住天子所問經云入生死為往應淨還源為復往復之道即去來也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無疑皆自得</div>
</p></div>
<div class='div-commentary'><p style="margin-left:1em"><span class='note-inline'>(疑即煩惱智起遂除妙用功能自然皆得華嚴經云智慧决定人示我摩訶衍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諸法信心咍</div>
</p></div>
<div class='div-commentary'><p style="margin-left:1em"><span class='note-inline'>(六度萬行咸可䡄則復由淨信為初積集河沙功德既獲善利深動熙怡法華經云大喜充遍身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>順即達菩提</div>
</p></div>
<div class='div-commentary'><p style="margin-left:1em"><span class='note-inline'>(菩提即四智心品達者證也廣修六度善順所求妙達菩提剋彰勝果維摩經云順是菩提順於如故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逆時終不見</div>
</p></div>
<div class='div-commentary'><p style="margin-left:1em"><span class='note-inline'>(心外別求違逆正理本淨圓智終不能見起信論云謂不如實知真如法一故不覺念起)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>本來萬法空</div>
</p></div>
<div class='div-commentary'><p style="margin-left:1em"><span class='note-inline'>(順逆理中可言取捨究其本體萬象俱空圓覺經云凡夫及諸佛同為空花相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈在矜誇炫</div>
</p></div>
<div class='div-commentary'><p style="margin-left:1em"><span class='note-inline'>(本真法上知見全無絕妙理中解心示寂豈在矜誇而存解數法界觀云非言所及非解所到)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果願從因起</div>
</p></div>
<div class='div-commentary'><p style="margin-left:1em"><span class='note-inline'>(無為妙果廣大願心自體周圓皆從因起起信論云諸佛如來本在因地修諸波羅蜜立大誓願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因成果自來</div>
</p></div>
<div class='div-commentary'><p style="margin-left:1em"><span class='note-inline'>(修因滿足果自剋彰妄盡心澄本源清淨圓覺經云三種妙法門因此得成道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無因又無果</div>
</p></div>
<div class='div-commentary'><p style="margin-left:1em"><span class='note-inline'>(諸法本空即無因果因無所對之果即無因也果無所待之因即無果也中論云若法因待成是法還成待)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因果向誰開</div>
</p></div>
<div class='div-commentary'><p style="margin-left:1em"><span class='note-inline'>(修證階漸因果可為離言法中本無開說維摩經云於正位中亦無授記亦無得阿耨菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因性緣上得</div>
</p></div>
<div class='div-commentary'><p style="margin-left:1em"><span class='note-inline'>(煩惱盖纏覆蔽淨心其或了妄緣空因性自顯維摩經云不捨有為而起無相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣還性亦來</div>
</p></div>
<div class='div-commentary'><p style="margin-left:1em"><span class='note-inline'>(緣法無我即是無為妄體還空本來淨覺不遷論云緣會即生故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無心亦無性</div>
</p></div>
<div class='div-commentary'><p style="margin-left:1em"><span class='note-inline'>(妄情既寂真本離緣名相不立心性亦空楞嚴經云本非因緣非自然性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心性可哀哉</div>
</p></div>
<div class='div-commentary'><p style="margin-left:1em"><span class='note-inline'>(至理湛然筌蹄杳絕非意趣之可求豈言議而能了滯名著相深可哀[栽-木+(万-一)]法華經云諸法寂滅相不可以言宣)</span>。</p>
</div></div>
<p class='juan'>御製秘藏詮卷第九</p>
<div class='div-w'><p style="margin-left:1em">丁未歲高麗國大藏都監奉敕㓮造</p>
</div>
</div><!-- end of div[@id='body'] -->
</body></html>