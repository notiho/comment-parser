<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製秘藏詮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu12' />
<p class='juan'>御製秘藏詮卷第六　　　　　　　車</p>
<div class='div-other'><a id='mulu13' />
<div class='div-orig'><p style="text-indent:0em" class="lg-abnormal"><div class='lg-row'>蓬轉緣何事</div>
</p></div>
<div class='div-commentary'><p style="margin-left:1em"><span class='note-inline'>(秋蓬小草飄轉逐風可喻人天業識流浪究緣何事妄念為因法華經云成處人天是小藥草)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非能比樹高</div>
</p></div>
<div class='div-commentary'><p style="margin-left:1em"><span class='note-inline'>(心能明了取諭菩提似諸叢林還有等降不執根性豈論高仾法華經云如是菩提名為大樹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無窮不解義</div>
</p></div>
<div class='div-commentary'><p style="margin-left:1em"><span class='note-inline'>(法義無窮等塵沙而莫盡小智量狹不解達彼云微起信論云菩薩以深信真如理故少分而見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>束手豈能操</div>
</p></div>
<div class='div-commentary'><p style="margin-left:1em"><span class='note-inline'>(欲濟大事不假施功靜慮澄思非求操執圓成勝道於理如然楞嚴經云若不修行如人說食終不能飽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>去住有無形</div>
</p></div>
<div class='div-commentary'><p style="margin-left:1em"><span class='note-inline'>(過去是無現住是有有無形對俱是假名華嚴經云無去無來亦無住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>禪僧傳六祖</div>
</p></div>
<div class='div-commentary'><p style="margin-left:1em"><span class='note-inline'>(梵語禪郍華言靜慮悟心即佛了法全真一切現前清淨三昧僧者傳心印人自達摩傳可可傳璨璨傳信信傳忍忍傳能如上六祖皆付法傳衣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真誠是道塲</div>
</p></div>
<div class='div-commentary'><p style="margin-left:1em"><span class='note-inline'>(無上覺道寂滅之塲要是真誠無諸妄慮動靜如一取捨元空楞嚴經云汝坐道塲消落諸念)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一切能堅固</div>
</p></div>
<div class='div-commentary'><p style="margin-left:1em"><span class='note-inline'>(一切者含攝義佛位證真一切諸法悉能堅固莊嚴論云捨無常色獲得常色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>蓬萊凢草質</div>
</p></div>
<div class='div-commentary'><p style="margin-left:1em"><span class='note-inline'>(芝蘭諭苾蒭蓬蒿類惡草甘雨雖潤臰性不移楞嚴經云草葉縷結詰其根元咸有體性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>林木莫知高</div>
</p></div>
<div class='div-commentary'><p style="margin-left:1em"><span class='note-inline'>(法喻林木長育善苗悟達真源如植勝地情與無情之類皆含妙慧之宗楞嚴經云皆由不知常住真心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自是本情物</div>
</p></div>
<div class='div-commentary'><p style="margin-left:1em"><span class='note-inline'>(真如妙覺不逐物情一性本真誰強分別法華經云知此眾生種相體性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚懷一等褒</div>
</p></div>
<div class='div-commentary'><p style="margin-left:1em"><span class='note-inline'>(不矜智慧不執庸愚能自覺知何勞褒貶法華經云我觀一切普皆平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>昬暗人知覺</div>
</p></div>
<div class='div-commentary'><p style="margin-left:1em"><span class='note-inline'>(無明諸惑昬暗真途行人覺知起智照燭障惱永断勝道斯圓唯識論云菩薩金剛喻定三界頓断)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣來氣味香</div>
</p></div>
<div class='div-commentary'><p style="margin-left:1em"><span class='note-inline'>(假修進為緣趣當來佛果滋解脫味成五分香氣象清真克圓妙證淨名云以香飯氣味而為佛事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>頓超無上果</div>
</p></div>
<div class='div-commentary'><p style="margin-left:1em"><span class='note-inline'>(剎郍獲果超證僧祇䪺悟真乘達無上果佛頂經云忽然超越世出世間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戒定慧昭彰</div>
</p></div>
<div class='div-commentary'><p style="margin-left:1em"><span class='note-inline'>(楞嚴經云所謂攝心為戒因戒生定因定發慧是則名為三無漏學欲圓大果此三為基佛語昭彰依之修學)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智益甚深理</div>
</p></div>
<div class='div-commentary'><p style="margin-left:1em"><span class='note-inline'>(諸佛之智妙用甚深順益有情其理叵測唯識論云四智心品妙用無方皆順益故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三途不可量</div>
</p></div>
<div class='div-commentary'><p style="margin-left:1em"><span class='note-inline'>(瑜伽論說三途名三惡趣亦名三惡道謂地獄餓鬼傍生造非福業之所招感多分苦受於深妙理不可測量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈能窮道性</div>
</p></div>
<div class='div-commentary'><p style="margin-left:1em"><span class='note-inline'>(窮究道性唯在人天若彼三途豈能分別楞嚴經云不遇如來不聞正法於塵勞中法尒輪轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>暗想願無方</div>
</p></div>
<div class='div-commentary'><p style="margin-left:1em"><span class='note-inline'>(惡趣無慧同彼暗中發願想心希諸善利今約別報願力無方楞嚴經云有諸鬼等發願護持修菩提者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>住法不思量</div>
</p></div>
<div class='div-commentary'><p style="margin-left:1em"><span class='note-inline'>(悟諸法不生寂而安住了自心元湛誰作思量性靜神怡廓然自在寶積經云能知出世法如是平等住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>圓光世所覩</div>
</p></div>
<div class='div-commentary'><p style="margin-left:1em"><span class='note-inline'>(性光圓發三世洞明證解現前達無所覩一切動用語默皆真華嚴經云汝獲智光明法界悉充遍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>端嚴智慧門</div>
</p></div>
<div class='div-commentary'><p style="margin-left:1em"><span class='note-inline'>(萬行圓修福智雙俻獲塵沙勝法依妙慧為門華嚴經云若獲妙福端嚴身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>救度無常苦</div>
</p></div>
<div class='div-commentary'><p style="margin-left:1em"><span class='note-inline'>(起無緣慈救眾生苦度煩惱深海遠諸法無常般若經云度一切苦厄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>香界如山岳</div>
</p></div>
<div class='div-commentary'><p style="margin-left:1em"><span class='note-inline'>(淨名經云其界一切皆以香作樓閣經行如是諸佛國土山岳園林盡為香事又云身諸毛孔皆出妙香)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>圓周大吉祥</div>
</p></div>
<div class='div-commentary'><p style="margin-left:1em"><span class='note-inline'>(一切包攝名号圓周殊妙應奇惣真法界稱大吉祥華嚴經云諸吉祥中㝡無上)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三天示法信</div>
</p></div>
<div class='div-commentary'><p style="margin-left:1em"><span class='note-inline'>(三天者欲天色天無色天也佛出三界示化群生說法運通令生大信起信論云為欲令眾生起大乘正信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>濁世有清涼</div>
</p></div>
<div class='div-commentary'><p style="margin-left:1em"><span class='note-inline'>(染惑有情處濁世而熱惱明真大士即此界以清涼楞嚴經云若能轉物則同如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>風起心中火</div>
</p></div>
<div class='div-commentary'><p style="margin-left:1em"><span class='note-inline'>(外境如風恚生似火中心發起違境作緣楞嚴經云心熱發火鑄氣為金)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>四天欲簸揚</div>
</p></div>
<div class='div-commentary'><p style="margin-left:1em"><span class='note-inline'>(四天者欲界四洲天有情也起煩惱火隨境簸掦熾盛飛騰焚燒善法法華經云其舍恐怖變狀如是)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三光無變相</div>
</p></div>
<div class='div-commentary'><p style="margin-left:1em"><span class='note-inline'>(三光者日月星三也以光喻性無變異相染惑既滅性光自圓楞嚴經云常光現前)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>花卉自芬芳</div>
</p></div>
<div class='div-commentary'><p style="margin-left:1em"><span class='note-inline'>(真界清淨道樹芬芳覺卉花敷自性香潔維摩經云無漏法林樹覺意淨妙花)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中外妄謌<span class='corr'>揚</span></div>
</p></div>
<div class='div-commentary'><p style="margin-left:1em"><span class='note-inline'>(迷情計執心居中外二邊既立妄有謌<span class='corr'>揚</span>中道理非宛成滯礙楞嚴經云在外非義當在中間無有是處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無人識義方</div>
</p></div>
<div class='div-commentary'><p style="margin-left:1em"><span class='note-inline'>(無智慧人識心昬昧不解法義迷方便門起自執情必違妙義楞嚴經云種種顛倒錯乱修習)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凢夫說我見</div>
</p></div>
<div class='div-commentary'><p style="margin-left:1em"><span class='note-inline'>(末起聖道名曰凡夫諍論競興說為我見分別惑起正解不生瑜伽論云薩迦耶見唯依分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>終不解施張</div>
</p></div>
<div class='div-commentary'><p style="margin-left:1em"><span class='note-inline'>(不解正理迷倒自分妄有施張終成異見因斯流浪失本真靈華嚴經云不隨正道入於險道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈妙大悲心</div>
</p></div>
<div class='div-commentary'><p style="margin-left:1em"><span class='note-inline'>(佛位大慈得名為妙㧞苦無量名曰大悲運此二心普濟含識華嚴經云慈悲憐慜遍一切)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>惠施如法雨</div>
</p></div>
<div class='div-commentary'><p style="margin-left:1em"><span class='note-inline'>(惠施一門惣包諸度三施之首法施為初佛所轉法輪猶如大法雨法華經云普雨大法雨度無量眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情含垢根</div>
</p></div>
<div class='div-commentary'><p style="margin-left:1em"><span class='note-inline'>(迷倒有情識含垢染六識起惑發自六根由此輪迴諸趣不息楞嚴經云生滅輪廻亦汝六根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功德難勝舉</div>
</p></div>
<div class='div-commentary'><p style="margin-left:1em"><span class='note-inline'>(無明覆境結惑尤增進道力微功德斯減華嚴經云凢夫愚癡煩嚚貪著流轉無窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天人常快樂</div>
</p></div>
<div class='div-commentary'><p style="margin-left:1em"><span class='note-inline'>(光潔自在神用名天修諸禪定常受快樂善戒經云但以人天善根而成熟之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福慧等無疆</div>
</p></div>
<div class='div-commentary'><p style="margin-left:1em"><span class='note-inline'>(深忻靜慮福慧無疆雖獲殊緣果唯有漏攝大乘論云布施持戒福生天上)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不獲摩尼寶</div>
</p></div>
<div class='div-commentary'><p style="margin-left:1em"><span class='note-inline'>(摩尼寶即如意寶也喻眾生佛性本自圓明而彼天人不悟菩提心因唯修有漏故云不獲楞嚴經云迷悟由心如藏大寶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>還憂失妙光</div>
</p></div>
<div class='div-commentary'><p style="margin-left:1em"><span class='note-inline'>(淨慧未生恒居快樂五衰相現還失妙光佛頂經云天福將盡光明乃失)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精懃無懈惓</div>
</p></div>
<div class='div-commentary'><p style="margin-left:1em"><span class='note-inline'>(用精進心求無上道懃筞三業俻修眾善即無懈惓也法華經云情存妙法故身心無懈惓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不憚度炎凉</div>
</p></div>
<div class='div-commentary'><p style="margin-left:1em"><span class='note-inline'>(憚由懼也發心行道何懼炎凉將歷三祇俻修萬行佛本行經云發心求於道俻受諸炎苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若達菩提境</div>
</p></div>
<div class='div-commentary'><p style="margin-left:1em"><span class='note-inline'>(菩提若達境絕攀緣色相俱空一邊不立維摩經云順是菩提了境相故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清心是道塲</div>
</p></div>
<div class='div-commentary'><p style="margin-left:1em"><span class='note-inline'>(淨名經云隨說法淨即智慧淨隨智慧淨即其心淨其心淨故即佛土淨穢淨平等俱為道場)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嚴飾威儀像</div>
</p></div>
<div class='div-commentary'><p style="margin-left:1em"><span class='note-inline'>(莊嚴聖像示現威儀妙相可觀離諸見故瑜伽論云真相非相即如來相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>龍天百寶裝</div>
</p></div>
<div class='div-commentary'><p style="margin-left:1em"><span class='note-inline'>(龍梵天人福因修感雖獲隨身百寶常以裝嚴佛事華嚴經云諸佛經行處龍天常供養)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不能光妙用</div>
</p></div>
<div class='div-commentary'><p style="margin-left:1em"><span class='note-inline'>(發明妙慧謂之光起依真智謂之用不能體斯玄旨雖日用而不知法華經云甚深微妙法難見難可了)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無色亦無香</div>
</p></div>
<div class='div-commentary'><p style="margin-left:1em"><span class='note-inline'>(如來不可以色相見不可得以音聲求故無色無香無受無觸般若經云無色聲香味觸法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悲感諸天龍</div>
</p></div>
<div class='div-commentary'><p style="margin-left:1em"><span class='note-inline'>(悲能㧞苦感應物機故龍王見影皈依天人蒙光獲利華嚴經云隨緣赴感靡不周)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信行調御主</div>
</p></div>
<div class='div-commentary'><p style="margin-left:1em"><span class='note-inline'>(信行為十地之階調御則三界之主富有萬德号兩足尊法華經云調御丈夫天人師)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>常持般若心</div>
</p></div>
<div class='div-commentary'><p style="margin-left:1em"><span class='note-inline'>(常持大智般若之心教化利樂一切有情同昇彼岸維摩經云即隨所應而為說法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大救六情苦</div>
</p></div>
<div class='div-commentary'><p style="margin-left:1em"><span class='note-inline'>(運廣大心悲救諸苦皆令解脫以證無生法華經云為說涅槃盡諸苦際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>蘊界設壇塲</div>
</p></div>
<div class='div-commentary'><p style="margin-left:1em"><span class='note-inline'>(蘊者聚義界者因義此即眾生五蘊十八界也壇塲即是設法之塲華嚴經云諸佛於一切眾生身中轉大法輪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>重宣大法張</div>
</p></div>
<div class='div-commentary'><p style="margin-left:1em"><span class='note-inline'>(華嚴經云眾生本有佛性自不覺知因佛說法方能曉悟故云重宣大法即無上菩提也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>明珠相涉入</div>
</p></div>
<div class='div-commentary'><p style="margin-left:1em"><span class='note-inline'>(華嚴經云摩尼寶珠与天帝珠網一摩尼中盡含珠網眾珠網裏揔見摩尼一攝一切一切攝一故云涉入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>交㸦映靈光</div>
</p></div>
<div class='div-commentary'><p style="margin-left:1em"><span class='note-inline'>(靈光者喻眾生真性与佛無異若寶網与摩尼交㸦相映)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>陽烏出海面</div>
</p></div>
<div class='div-commentary'><p style="margin-left:1em"><span class='note-inline'>(陽烏則太陽之精喻佛後得智出無明海慧日麗天昏蒙皆照法華經云慧日大聖尊久乃說是法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湏弥照耀光</div>
</p></div>
<div class='div-commentary'><p style="margin-left:1em"><span class='note-inline'>(湏弥眾山之王四寶所成日光先照喻頓根菩薩㝡初聞法機緣相契照耀皆光華嚴經云如日初出先照高山)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>普見十方界</div>
</p></div>
<div class='div-commentary'><p style="margin-left:1em"><span class='note-inline'>(佛日無私慈雲普覆十方橫遍三際竪窮華嚴經云譬如淨日輪普照十方國)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真空示法王</div>
</p></div>
<div class='div-commentary'><p style="margin-left:1em"><span class='note-inline'>(一真法性湛然常寂真空顯示應彼群機自在無畏故号法王維摩經云法王法力超群生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>俗阜民知善</div>
</p></div>
<div class='div-commentary'><p style="margin-left:1em"><span class='note-inline'>(金輪王治四天下三教鼎峙俗阜民安皈仰三乘精持十善不墮地獄自證天堂功行成熟必契真如華嚴經云念念增長諸善根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修行業不生</div>
</p></div>
<div class='div-commentary'><p style="margin-left:1em"><span class='note-inline'>(修六度萬行趣求佛果断諸煩惱業即不生維摩經云又於諸法如說修行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能窮寂滅法</div>
</p></div>
<div class='div-commentary'><p style="margin-left:1em"><span class='note-inline'>(冥證真如能窮寂滅則法法皆如乃空空無礙法華經云諸法從本來常自寂滅相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靜慮泯浮名</div>
</p></div>
<div class='div-commentary'><p style="margin-left:1em"><span class='note-inline'>(人法本空性相非實安住靜慮故泯浮名維摩經云假名是菩提名字空故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修道求根慧</div>
</p></div>
<div class='div-commentary'><p style="margin-left:1em"><span class='note-inline'>(修無上道求根本智證佛妙慧利諸有情法華經云修習一切無上之慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>乖為成妄想</div>
</p></div>
<div class='div-commentary'><p style="margin-left:1em"><span class='note-inline'>(不修無漏實智而求生滅之法凢有所作皆成妄想也法華經云但離虛妄名為解脫其實未得一切解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲知無上真</div>
</p></div>
<div class='div-commentary'><p style="margin-left:1em"><span class='note-inline'>(無上真理欲樂求知盖諸佛之本源乃眾生之自性不断不常非生非滅法華經云涅槃真實法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>還同明鑑像</div>
</p></div>
<div class='div-commentary'><p style="margin-left:1em"><span class='note-inline'>(對真顯妄因妄談真真既不存妄由何立明鑑影像病眼空花維摩經云如智者見鑑中像)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諦信如來果</div>
</p></div>
<div class='div-commentary'><p style="margin-left:1em"><span class='note-inline'>(悲興四攝化被三身果海無邊誠堪諦信法華經云道場所得果我<span class='corr'>已</span>悉知見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精嚴妙解成</div>
</p></div>
<div class='div-commentary'><p style="margin-left:1em"><span class='note-inline'>(精進嚴持求佛勝道心無退轉妙解圓成華嚴經云勤行精進於一念頃得百千億三昧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>當仁能體用</div>
</p></div>
<div class='div-commentary'><p style="margin-left:1em"><span class='note-inline'>(當仁即是學佛之人也諦觀諸法三際平等一念現前體用無差湛然常住法華經云觀諸法性無有二相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真相廓然清</div>
</p></div>
<div class='div-commentary'><p style="margin-left:1em"><span class='note-inline'>(真如實相本自凝然虛妄既除廓尓清淨華嚴經云真實平等常清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>語解因緣聖</div>
</p></div>
<div class='div-commentary'><p style="margin-left:1em"><span class='note-inline'>(因言悟解了諸法之緣生不離見聞達諸佛之聖智維摩經云不離眾生界便入佛界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生用不平</div>
</p></div>
<div class='div-commentary'><p style="margin-left:1em"><span class='note-inline'>(眾生妄起見三界之不平本覺明時了一真而常寂華嚴經云諸佛境界亦復然體性平等不增減)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬緣徒坦蕩</div>
</p></div>
<div class='div-commentary'><p style="margin-left:1em"><span class='note-inline'>(我執情分法生一異真源坦蕩境絕萬緣其若淨照雙流咸歸一致華嚴經云遠離妄想及諸取令心所向皆無礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一性自圓明</div>
</p></div>
<div class='div-commentary'><p style="margin-left:1em"><span class='note-inline'>(六情迷執分別自他一性圓明湛然清淨楞嚴經云妙見圓澄更無塵象)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言用精窮當</div>
</p></div>
<div class='div-commentary'><p style="margin-left:1em"><span class='note-inline'>(麤言細語皆契真理精窮妙義故曰當機維摩經云言說文字皆解脫相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮源道理深</div>
</p></div>
<div class='div-commentary'><p style="margin-left:1em"><span class='note-inline'>(詮演真源一乘妙法道理無極故曰甚深法華經云深知諸法之門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>功成無障礙</div>
</p></div>
<div class='div-commentary'><p style="margin-left:1em"><span class='note-inline'>(功滿三祇二障永断通達自在故云無礙華嚴經云成就十力四無畏具足智慧無所礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>種果一般心</div>
</p></div>
<div class='div-commentary'><p style="margin-left:1em"><span class='note-inline'>(種果修因寧圓萬行菩提妙理唯一真心非二非三更無有異法華經云發心等皆一般趣果之心也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道合萬緣心</div>
</p></div>
<div class='div-commentary'><p style="margin-left:1em"><span class='note-inline'>(至道虛凝如空周徧隨冝攝化皆合萬緣華嚴經云佛智廣大同虛空普遍一切眾生心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>五天皆信仰</div>
</p></div>
<div class='div-commentary'><p style="margin-left:1em"><span class='note-inline'>(大聖興化始自五天機緣感應咸皆信仰法華經云天人所戴仰龍神咸恭信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無如我世尊</div>
</p></div>
<div class='div-commentary'><p style="margin-left:1em"><span class='note-inline'>(外道迷執小乘偏見降伏魔冤成等正覺無如世尊也佛本行經云世間所有我盡見一切無有如佛者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法妙玄中象</div>
</p></div>
<div class='div-commentary'><p style="margin-left:1em"><span class='note-inline'>(法謂妙法玄即幽玄微旨難窮故曰玄中之象華嚴經云如大明鑑內現眾象)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>純性自通靈</div>
</p></div>
<div class='div-commentary'><p style="margin-left:1em"><span class='note-inline'>(純一之性無諸垢染与法相應故曰通靈涅槃經云陶冶塵滓如鍊真金萬累都盡靈覺獨存)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>澄源不暫停</div>
</p></div>
<div class='div-commentary'><p style="margin-left:1em"><span class='note-inline'>(澄源真性常自湛然出生諸法故不暫停仁王經云口常說法非無義心智寂滅無緣照)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲知迷悟事</div>
</p></div>
<div class='div-commentary'><p style="margin-left:1em"><span class='note-inline'>(迷即六趣輪廻違背正道悟即一念成佛了妄皆真楞嚴經云迷悟生滅了無所得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬象本無形</div>
</p></div>
<div class='div-commentary'><p style="margin-left:1em"><span class='note-inline'>(諸法自性皆空遍計強分名相若了依他本無形相圓覺經云幻從諸覺生幻滅覺圓滿)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>和順如來教</div>
</p></div>
<div class='div-commentary'><p style="margin-left:1em"><span class='note-inline'>(佛以一音演說諸法眾生隨類各得解和順教理咸歸一乘法華經云我此九部法隨順眾生說入大乘為本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>敷揚妙義成</div>
</p></div>
<div class='div-commentary'><p style="margin-left:1em"><span class='note-inline'>(一切諸法本性咸真若善敷揚皆成妙義法華經云以微妙義和顏而說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>通流無罣礙</div>
</p></div>
<div class='div-commentary'><p style="margin-left:1em"><span class='note-inline'>(如來妙法體即一真益物流通故無罣礙華嚴經云入一切諸佛妙法無所障礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何用巧經營</div>
</p></div>
<div class='div-commentary'><p style="margin-left:1em"><span class='note-inline'>(真如法性本來湛寂理絕巧拙何用經營仁王經云住於無相無生忍方便善巧悉平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷妄如冤賊</div>
</p></div>
<div class='div-commentary'><p style="margin-left:1em"><span class='note-inline'>(迷妄纏心動違真理喻如冤賊劫善法財楞嚴經云認賊為子自劫家寶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>貪饕意不平</div>
</p></div>
<div class='div-commentary'><p style="margin-left:1em"><span class='note-inline'>(貪愛染著堅執不捨情有憎愛意乃不平法華經云知諸眾生有種種欲深心所著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三祇無出日</div>
</p></div>
<div class='div-commentary'><p style="margin-left:1em"><span class='note-inline'>(煩惱所覆迷惑不知六趣但受漂流三祇永無出日法華經云輪廻六趣中俻受諸苦毒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>魔境若重城</div>
</p></div>
<div class='div-commentary'><p style="margin-left:1em"><span class='note-inline'>(四魔若乃未伏三界求出何由鏁閑眾生堅如城郭華嚴經云三有為城郭憍慢為垣墻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福慧与諸緣</div>
</p></div>
<div class='div-commentary'><p style="margin-left:1em"><span class='note-inline'>(世尊於無量劫布施持戒禪定熏修二種莊嚴諸緣具足法華經云諸佛兩足尊知法常無性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>金容不動想</div>
</p></div>
<div class='div-commentary'><p style="margin-left:1em"><span class='note-inline'>(三十二相紫磨金容即佛報化二身莊嚴功德常在郍伽定中法華經云其心常惔怕未曾有散亂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>千聖證菩提</div>
</p></div>
<div class='div-commentary'><p style="margin-left:1em"><span class='note-inline'>(三賢極位千聖同途俱登解脫之城咸證菩提之果維摩經云至是菩提至實際故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達處無虛往</div>
</p></div>
<div class='div-commentary'><p style="margin-left:1em"><span class='note-inline'>(了達本源證一真境圓成妙道是無虛往法華經云求世尊處我當作佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>津涯誰測度</div>
</p></div>
<div class='div-commentary'><p style="margin-left:1em"><span class='note-inline'>(真如法性湛然常住遍周法界無有邊際華嚴經云法界無所礙無能測量者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷妄轉分明</div>
</p></div>
<div class='div-commentary'><p style="margin-left:1em"><span class='note-inline'>(法性在纏即成迷妄真如隨流不失自性華嚴經云如金与金色其性無差別法非法亦然體性無有異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不洗心中垢</div>
</p></div>
<div class='div-commentary'><p style="margin-left:1em"><span class='note-inline'>(一切煩惱盖覆真心不以法水滌除何由顯彼妙覺仁王經云遠離諸染污瞋恚種種垢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如何法海清</div>
</p></div>
<div class='div-commentary'><p style="margin-left:1em"><span class='note-inline'>(惣該法界謂之海不起諸妄謂之清妙理混融一真明現華嚴經云禪定大海普清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>塵障無明界</div>
</p></div>
<div class='div-commentary'><p style="margin-left:1em"><span class='note-inline'>(心塵為障覆於一真昏鈍性成名無明界楞嚴經云無湛寂凝明故名無明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凢夫起妄情</div>
</p></div>
<div class='div-commentary'><p style="margin-left:1em"><span class='note-inline'>(一切凢夫不明真性於平等法起諸妄情仁王經云無明愛縛我我所生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>昏迷不覺悟</div>
</p></div>
<div class='div-commentary'><p style="margin-left:1em"><span class='note-inline'>(心相昏迷失於正道逐境遷轉覺悟無由華嚴經云不能隨順入正道<span class='corr'>但</span>逐無明不覺悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何處達無生</div>
</p></div>
<div class='div-commentary'><p style="margin-left:1em"><span class='note-inline'>(未出昬衢豈達無生之理若能了悟方圓大覺之因唯識論云未出真覺常處夢中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垢惹塵中境</div>
</p></div>
<div class='div-commentary'><p style="margin-left:1em"><span class='note-inline'>(煩惱客塵能污真智纏惹妄境不能解脫法華經云種種諸苦眾生沒在其中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣自作程</div>
</p></div>
<div class='div-commentary'><p style="margin-left:1em"><span class='note-inline'>(仗因託緣俾求真諦為搆渡河之筏圓成入道之方維摩經云以因緣故諸法生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>離猶分別力</div>
</p></div>
<div class='div-commentary'><p style="margin-left:1em"><span class='note-inline'>(出離一切虛妄境界趣向菩提解脫之道由分別之力維摩經云善能分別諸法相於苐一義而不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩惱出無明</div>
</p></div>
<div class='div-commentary'><p style="margin-left:1em"><span class='note-inline'>(既盡煩惱永出無明靈覺昭然妙體虛曠楞嚴經云煩惱應念消成明圓淨妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業通三世足</div>
</p></div>
<div class='div-commentary'><p style="margin-left:1em"><span class='note-inline'>(佛示現金槍馬麦三世餘業<span class='corr'>已</span>盡於久遠刼修習無量善業悉<span class='corr'>已</span>滿足維摩經云久積淨業稱無量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福報甚高廣</div>
</p></div>
<div class='div-commentary'><p style="margin-left:1em"><span class='note-inline'>(世尊於三無[婁*殳]刼所修無漏福慧皆<span class='corr'>已</span>圓滿獲報無窮華嚴經云福慧高廣等湏弥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>普蔭及無邊</div>
</p></div>
<div class='div-commentary'><p style="margin-left:1em"><span class='note-inline'>(垂形六趣應化四生普蔭有情利益無量涅槃經云普蔭無邊諸眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>威容光坦蕩</div>
</p></div>
<div class='div-commentary'><p style="margin-left:1em"><span class='note-inline'>(福慧難思威容莫比運慈悲心而坦蕩興平等智以無窮華嚴經云威容妙光周遍十方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>往者是非有</div>
</p></div>
<div class='div-commentary'><p style="margin-left:1em"><span class='note-inline'>(不談生滅誰證是非為了根塵寂然清淨唯識論云所謂四相生住異滅念念不停遷謝無恒皆往者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷流濁不清</div>
</p></div>
<div class='div-commentary'><p style="margin-left:1em"><span class='note-inline'>(法本清淨性亦圓融為障迷雲漸遠真域楞嚴經云迷愚之者取彼塵土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>源深千萬刼</div>
</p></div>
<div class='div-commentary'><p style="margin-left:1em"><span class='note-inline'>(法源無際真性無窮敵體全真刼刼自契維摩經云如者不可以智知不可以識識)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教法喻愚情</div>
</p></div>
<div class='div-commentary'><p style="margin-left:1em"><span class='note-inline'>(諸佛出世轉大法輪善誘羣生咸悟聖覺楞嚴經云要以譬喻而得開悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來去真空相</div>
</p></div>
<div class='div-commentary'><p style="margin-left:1em"><span class='note-inline'>(真空妙有體自凝然約相似有去來就性元無起滅維摩經云法無去來常不住故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>虧盈日自明</div>
</p></div>
<div class='div-commentary'><p style="margin-left:1em"><span class='note-inline'>(慧日騰空法光獨照色空寂滅真覺顯然楞嚴經云譬如虛空體非群相而不拒彼諸相發揮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>飛塵不駐目</div>
</p></div>
<div class='div-commentary'><p style="margin-left:1em"><span class='note-inline'>(不具慧眼值瞖妄塵心目發明大千朗耀楞嚴經云光入隟中發明塵相塵質搖動虛空寂然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧妙覺無生</div>
</p></div>
<div class='div-commentary'><p style="margin-left:1em"><span class='note-inline'>(慧妙轉識成智覺滿道證菩提理契真如永祛後有楞嚴經云如來今得妙空明覺山河大地無復更生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人相眾生相</div>
</p></div>
<div class='div-commentary'><p style="margin-left:1em"><span class='note-inline'>(眾生取相務有作以為因證聖窮真了無心而是道維摩經云一切諸法如幻化相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善緣離業情</div>
</p></div>
<div class='div-commentary'><p style="margin-left:1em"><span class='note-inline'>(凢夫修進以善為因能離色塵緣業俱寂唯識論云明來暗謝智起惑除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利他如不絕</div>
</p></div>
<div class='div-commentary'><p style="margin-left:1em"><span class='note-inline'>(既自解悟不處迷徒終無断常之心定證利他之法維摩經云譬如一燈燃百千燈瞑者皆明明終不盡矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨土理分明</div>
</p></div>
<div class='div-commentary'><p style="margin-left:1em"><span class='note-inline'>(誰分淨穢理事皆如若悟一性全真隨所皆為淨土維摩經云隨其心淨則佛土淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>違順起於心</div>
</p></div>
<div class='div-commentary'><p style="margin-left:1em"><span class='note-inline'>(違者染妄棄真順者背塵合覺如上違順兩情皆自內心忽起楞嚴經云一心不生万法無咎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何先及有後</div>
</p></div>
<div class='div-commentary'><p style="margin-left:1em"><span class='note-inline'>(何先後者徵違順起滅真妄泯生迷悟雖有差殊覺性本無先後)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>正真自徧知</div>
</p></div>
<div class='div-commentary'><p style="margin-left:1em"><span class='note-inline'>(正者揀邪立号真者離妄彰名即明真如之理絕取捨故俱徧無滯礙故皆知楞嚴經云性真空周遍法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無縛離塵垢</div>
</p></div>
<div class='div-commentary'><p style="margin-left:1em"><span class='note-inline'>(顯法界性自在矣生滅既祛縛脫豈繫增減不立塵垢寧霑維摩經云本自無縛其誰求解矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>種種他心化</div>
</p></div>
<div class='div-commentary'><p style="margin-left:1em"><span class='note-inline'>(種種者指彼万法化自他心若不舉心外象不現楞嚴經云山河大地皆自內心之所變起)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依經道理行</div>
</p></div>
<div class='div-commentary'><p style="margin-left:1em"><span class='note-inline'>(依憑經典苦行修持必得證成聖道顯佛宣法教示諸眾生金剛經云若言如來有所說則為謗佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無情而善用</div>
</p></div>
<div class='div-commentary'><p style="margin-left:1em"><span class='note-inline'>(道本無情無情合道悟者善用用而無著楞嚴經云如鑑覽明來無所粘過無縱跡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙道覺縱橫</div>
</p></div>
<div class='div-commentary'><p style="margin-left:1em"><span class='note-inline'>(妙謂微妙道乃道塲若能覺了無心而能善用得用自在故号縱橫矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>東土多緣境</div>
</p></div>
<div class='div-commentary'><p style="margin-left:1em"><span class='note-inline'>(震且因緣未常断滅佛法普徧作大津梁廣化有情咸登覺路楞嚴經云不服東方絲綿絹帛盖滯緣境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無生及有生</div>
</p></div>
<div class='div-commentary'><p style="margin-left:1em"><span class='note-inline'>(無生證真不受後有有生妄念隨類分差楞嚴經云一者無始妄想二者無始菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人心知識用</div>
</p></div>
<div class='div-commentary'><p style="margin-left:1em"><span class='note-inline'>(若悟一心諸法平等妙用無執物物全真楞嚴經云則汝今者識精元明能生諸緣矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善道惡根平</div>
</p></div>
<div class='div-commentary'><p style="margin-left:1em"><span class='note-inline'>(守道修行不歷諸趣攀緣逐境自起妄情不取不捨善惡都寂金剛經云是法平等無有高下也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>西梵語音別</div>
</p></div>
<div class='div-commentary'><p style="margin-left:1em"><span class='note-inline'>(笁乾印土本曰梵天萬里同風一音共演瑜伽論云來既梵天其音亦梵与東土殊矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真傳妙聖經</div>
</p></div>
<div class='div-commentary'><p style="margin-left:1em"><span class='note-inline'>(真傳佛意經演教宗理貴開遮妙資聖諦法華經云是乘微妙清淨第一也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法流心普受</div>
</p></div>
<div class='div-commentary'><p style="margin-left:1em"><span class='note-inline'>(教法常流信心不泯佛之密旨普勸受持皆令諦信藥師經云佛為信者施不為魔者說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靜念境中[聽-王]</div>
</p></div>
<div class='div-commentary'><p style="margin-left:1em"><span class='note-inline'>(信解受持不昧玄理攀緣內息妄情外祛楞嚴經云汝座道塲銷落諸念)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>順明道不晦</div>
</p></div>
<div class='div-commentary'><p style="margin-left:1em"><span class='note-inline'>(至道不晦真理恬然明暗栢㕘是非都寂楞嚴經云空晦暗中精了發相道本寂矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大聖觀音柳</div>
</p></div>
<div class='div-commentary'><p style="margin-left:1em"><span class='note-inline'>(靈變不測聖用多方應物現形理皈幽寂持楊柳淨水救苦惱於眾生開蓮目悲心證真空於彼岸楞嚴經云由我觀[聽-王]十方圓明故觀音名遍十方界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法界本來空</div>
</p></div>
<div class='div-commentary'><p style="margin-left:1em"><span class='note-inline'>(一真法界性本自空非色相以混融乃情塵而泯滅維摩經云分別亦空顯彼真空之空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非摧亦非杇</div>
</p></div>
<div class='div-commentary'><p style="margin-left:1em"><span class='note-inline'>(真空之體離名絕相非摧非杇不變不遷楞嚴經云然終不聞爛壞虛空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>賢者非愚見</div>
</p></div>
<div class='div-commentary'><p style="margin-left:1em"><span class='note-inline'>(非賢非愚皆有真性無明覆盖妄趣根塵見解無差真空朗照金剛經云是人行邪道不能見如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精通不礙明</div>
</p></div>
<div class='div-commentary'><p style="margin-left:1em"><span class='note-inline'>(真假自分悟迷洞徹於法無礙今古同風楞嚴經云精真洞明得無罣礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迴心能忍辱</div>
</p></div>
<div class='div-commentary'><p style="margin-left:1em"><span class='note-inline'>(心慧流轉利益昏迷得用縱橫觸目無滯舍大忍辱傷憫含生維摩經云忍辱是道塲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利益並頭行</div>
</p></div>
<div class='div-commentary'><p style="margin-left:1em"><span class='note-inline'>(利非自利益則益他悲智不昬慧明悉照法華經云利益安樂一切眾生矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚夫興妄念</div>
</p></div>
<div class='div-commentary'><p style="margin-left:1em"><span class='note-inline'>(愚昧凢夫自興妄念不曉虛覺靜隱心源楞嚴經云如彼愚人見空中花乱起乱滅即妄念興)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷想道無心</div>
</p></div>
<div class='div-commentary'><p style="margin-left:1em"><span class='note-inline'>(迷背想相執認他心豈知圓湛性空自通真理楞嚴經云若乃無心同諸土木將誰求證無上菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不識真機要</div>
</p></div>
<div class='div-commentary'><p style="margin-left:1em"><span class='note-inline'>(真空妙有不能覺知迷則眾生悟則菩薩法華經云雖近而不見即不識機要也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽玄豈見深</div>
</p></div>
<div class='div-commentary'><p style="margin-left:1em"><span class='note-inline'>(幽邃玄妙湛寂真機万法真常一言合道法華經云是法甚深奧難解難知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舒毫光世界</div>
</p></div>
<div class='div-commentary'><p style="margin-left:1em"><span class='note-inline'>(佛光現時昏衢洞照無情有情皆獲清淨楞嚴經云尒時世尊從肉髻中涌出寶光照十方界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>六度十方明</div>
</p></div>
<div class='div-commentary'><p style="margin-left:1em"><span class='note-inline'>(佛演楞嚴經時六度縱神光或頂上面門或胷前五體悉皆洞照十方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>俱寂是非相</div>
</p></div>
<div class='div-commentary'><p style="margin-left:1em"><span class='note-inline'>(虔寂靜方棄攀緣境是非情泯喧寂都亡楞嚴經云無相則無非無則相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>殊功大法成</div>
</p></div>
<div class='div-commentary'><p style="margin-left:1em"><span class='note-inline'>(佛之功行周遍十方万德圓成證無上覺楞嚴經云經歷塵刼方得聖乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>起信達經義</div>
</p></div>
<div class='div-commentary'><p style="margin-left:1em"><span class='note-inline'>(發起信心諦信妙法不可以文會不可以言詮法華經云汝等當信佛之所說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能真誰得久</div>
</p></div>
<div class='div-commentary'><p style="margin-left:1em"><span class='note-inline'>(法法皆真心心泯念不生真見不起妄情法華經云我昔教汝汝今悉妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>凢夫信不及</div>
</p></div>
<div class='div-commentary'><p style="margin-left:1em"><span class='note-inline'>(眾生迷執認妄為真不達大乘豈能信受法華經云我等亦得此法而今不知是義所趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄飲無明酒</div>
</p></div>
<div class='div-commentary'><p style="margin-left:1em"><span class='note-inline'>(法華經云至親友家醉酒而臥將喻眾生修有作因求人天果三界淪沒無門出離似飲無明酒如眠醉夢之鄉也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬卷盡金文</div>
</p></div>
<div class='div-commentary'><p style="margin-left:1em"><span class='note-inline'>(萬卷通指惣目金文玉偈表佛親宣文義深邃不可窮理楞嚴經云宣勝義中真勝義諦[書-曰+皿]金口演矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>龍宮海藏盛</div>
</p></div>
<div class='div-commentary'><p style="margin-left:1em"><span class='note-inline'>(顯彼教法至可仰重諸海龍宮悉皆供養如華嚴經龍樹菩薩於海龍宮口自誦演矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀音神妙力</div>
</p></div>
<div class='div-commentary'><p style="margin-left:1em"><span class='note-inline'>(觀音即娑婆教體音聞為先神者聖也化現希奇故彰妙力法華經云觀音妙智力能救世間苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一見法長平</div>
</p></div>
<div class='div-commentary'><p style="margin-left:1em"><span class='note-inline'>(一見者不再之詞即顯觀音耳觀法平等矣楞嚴經云見由離見見不能及即顯一見法界性平等矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>疑礙涉真境</div>
</p></div>
<div class='div-commentary'><p style="margin-left:1em"><span class='note-inline'>(一真清境湛寂凝然[网-(ㄨ*ㄨ)+又]測津涯更無疑滯楞嚴經云心由未明斯義所趣矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷真滯不流</div>
</p></div>
<div class='div-commentary'><p style="margin-left:1em"><span class='note-inline'>(法界理性如水湛然凡夫執着妄生留滯楞嚴經云如急流水流急不見非是無流)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法常增性識</div>
</p></div>
<div class='div-commentary'><p style="margin-left:1em"><span class='note-inline'>(一切眾生皆具佛性六識昏昧未常增減楞嚴經云如是漸增聞所聞盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達道本精求</div>
</p></div>
<div class='div-commentary'><p style="margin-left:1em"><span class='note-inline'>(堅持精進漸悟真乘不假修成自證法忍寶積經云直進無他行身心不疲惓矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寤寐常存想</div>
</p></div>
<div class='div-commentary'><p style="margin-left:1em"><span class='note-inline'>(浮生如夢塵刼如川六趣輪廻念念生滅楞嚴經云其形離寐聞性不昏也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湏歸教法求</div>
</p></div>
<div class='div-commentary'><p style="margin-left:1em"><span class='note-inline'>(諸聖演教了無所求任運逍遙能達真境楞嚴經云此方真教體清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聲聞及戒定</div>
</p></div>
<div class='div-commentary'><p style="margin-left:1em"><span class='note-inline'>(聲聞即小乘極果戒定乃三無漏學楞嚴經云所為攝心為戒因戒得定因定發慧矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>懺悔信中修</div>
</p></div>
<div class='div-commentary'><p style="margin-left:1em"><span class='note-inline'>(道心明敏懺悔何歸諦信真乘不假修習楞嚴經云汝可虔恭發露懺悔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>疑水諭迷情</div>
</p></div>
<div class='div-commentary'><p style="margin-left:1em"><span class='note-inline'>(疑水者楞嚴經云譬如兩人同觀水中之日一東一西則各有日隨二人去宛轉虛妄無可憑據將諭凢夫迷情妄執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方圓隨器受</div>
</p></div>
<div class='div-commentary'><p style="margin-left:1em"><span class='note-inline'>(法性凝然隨彼迷悟有殊法界本來無異楞嚴經云譬如方器中見方空即顯隨器)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福緣不可陳</div>
</p></div>
<div class='div-commentary'><p style="margin-left:1em"><span class='note-inline'>(福修有作緣感當生若就法界論之性體豈存緣感華嚴經云無量福德隨願成彰不可陳說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業力無邊走</div>
</p></div>
<div class='div-commentary'><p style="margin-left:1em"><span class='note-inline'>(業者造作不善力乃強咸得名棄本圓明纏綿六趣楞嚴經云窮露他方乞食馳走盖業力矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知見真心受</div>
</p></div>
<div class='div-commentary'><p style="margin-left:1em"><span class='note-inline'>(根本非知後得非見唯知與見皆不離心楞嚴經云知見無見斯則涅槃即真心矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非言瞑目愁</div>
</p></div>
<div class='div-commentary'><p style="margin-left:1em"><span class='note-inline'>(道眼非親無言顯理澄思絕慮自趣菩提楞嚴經云開眼見明名為見外合眼見暗名為見內)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>鈍根聞必怖</div>
</p></div>
<div class='div-commentary'><p style="margin-left:1em"><span class='note-inline'>(㝡上妙法聞如不聞二乘鈍根轉生驚怖智度論云譬如雷震小蟄聞之必生驚怖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖種好依投</div>
</p></div>
<div class='div-commentary'><p style="margin-left:1em"><span class='note-inline'>(直指菩提能圓聖種是真歸仗妙道無窮維摩經云一切煩惱為如來種)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非佛精嚴聽</div>
</p></div>
<div class='div-commentary'><p style="margin-left:1em"><span class='note-inline'>(非佛所演苐一義諦豈感眾聖精專嚴潔[聽-王]受楞嚴經云傾渴翹佇欽聞示誨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>其餘不足求</div>
</p></div>
<div class='div-commentary'><p style="margin-left:1em"><span class='note-inline'>(其餘者惣指他宗西域有九十五部師皆窮典論非合佛理不足趣求楞嚴經云如我所說名為佛說不如此說即是魔說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲貪無上法</div>
</p></div>
<div class='div-commentary'><p style="margin-left:1em"><span class='note-inline'>(欲貪進趣决剋勇猛為先無上即大般涅槃法空真理華嚴經云令我問於無上法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悟即妄心休</div>
</p></div>
<div class='div-commentary'><p style="margin-left:1em"><span class='note-inline'>(悟即了悟本性全真休謂休停妄心不起楞嚴經云若悟本心識知狂走)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>江河與大海</div>
</p></div>
<div class='div-commentary'><p style="margin-left:1em"><span class='note-inline'>(江河流注大海無涯喻小聖修行望菩提甚遠維摩經云大海江河川流泉源即喻矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一性万般流</div>
</p></div>
<div class='div-commentary'><p style="margin-left:1em"><span class='note-inline'>(一法不現万沠分差潤濕湍流性歸一等華嚴經云譬如水性一味潤澤流注分差皆歸於海也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要識如來法</div>
</p></div>
<div class='div-commentary'><p style="margin-left:1em"><span class='note-inline'>(如來密印覺聖惣持法界圓融咸能了悟楞嚴經云汝不能知如來藏中矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>應湏向此求</div>
</p></div>
<div class='div-commentary'><p style="margin-left:1em"><span class='note-inline'>(雖不他修必能證果菩提万法皆歸一性維摩經云當於一切眾生心行中求也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>興善歸真趣</div>
</p></div>
<div class='div-commentary'><p style="margin-left:1em"><span class='note-inline'>(法有頓漸證入無為法界圓常是歸真趣維摩經云從一切善法生如來身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>成非現好醜</div>
</p></div>
<div class='div-commentary'><p style="margin-left:1em"><span class='note-inline'>(真趣寂然本來圓滿離愛不彰非增自現維摩經云法無好醜離覺觀故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法中無穢淨</div>
</p></div>
<div class='div-commentary'><p style="margin-left:1em"><span class='note-inline'>(法界真空周徧寂湛是非既泯淨穢寧存維摩經云非垢行非淨行也是賢聖行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一切復何有</div>
</p></div>
<div class='div-commentary'><p style="margin-left:1em"><span class='note-inline'>(真理現前迷情俱遣色空明暗無有是處楞嚴經云若悟菩提於妙圓中本無所有)</span>。</p>
</div></div>
<p class='juan'>御製秘藏詮卷第六</p>
<div class='div-w'><p style="margin-left:1em">丁未歲高麗國大藏都監奉敕雕造</p>
</div>
</div><!-- end of div[@id='body'] -->
</body></html>