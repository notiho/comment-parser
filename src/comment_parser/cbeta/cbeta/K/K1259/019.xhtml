<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製秘藏詮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu38' />
<p class='juan'>御製秘藏詮卷第十九　　　　　　駕</p>
<div class='div-other'><a id='mulu39' />
<div class='div-orig'><p style="text-indent:0em" class="lg-abnormal"><div class='lg-row'>說悟有情解</div>
</p></div>
<div class='div-commentary'><p style="margin-left:1em"><span class='note-inline'>(說所悟法令生物解解謂得法契神悟則見性是佛華嚴經云佛法無人說雖慧不能解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心明離業緣</div>
</p></div>
<div class='div-commentary'><p style="margin-left:1em"><span class='note-inline'>(知諸法即心得佛智光明故曰心明楞嚴經云從真妙圓重發真妙一切妄想滅盡無餘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若人知道路</div>
</p></div>
<div class='div-commentary'><p style="margin-left:1em"><span class='note-inline'>(見佛性者名為道諦此是諸佛一路涅槃華嚴經云以法無性故無有能了知如是分別知此人達深義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無染達無邊</div>
</p></div>
<div class='div-commentary'><p style="margin-left:1em"><span class='note-inline'>(一法道場住無染地洞達無邊法界清淨楞嚴經云塵消覺圓淨淨極光通達寂照含虛空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理不通玄機</div>
</p></div>
<div class='div-commentary'><p style="margin-left:1em"><span class='note-inline'>(妙真性如來藏心體本自知不因境起幽靈絕待謂之玄識佛頂經云如來藏中性識明知妙明真識妙覺湛然徧周法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靈臺業障牽</div>
</p></div>
<div class='div-commentary'><p style="margin-left:1em"><span class='note-inline'>(靈臺心也瞥起妄心一迷萬惑情生智隔業障滋多佛頂經云知見立知則無明本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心迷空色相</div>
</p></div>
<div class='div-commentary'><p style="margin-left:1em"><span class='note-inline'>(前<span class='corr'>已</span>迷本此復迷末佛頂經云汝等遺失圓妙明心寶明妙性認悟中迷晦昧為空空晦暗中結暗為色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>更欲妄求詮</div>
</p></div>
<div class='div-commentary'><p style="margin-left:1em"><span class='note-inline'>(知文字性離方能說解脫性本法不明更執末教是不可也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解注如來藏</div>
</p></div>
<div class='div-commentary'><p style="margin-left:1em"><span class='note-inline'>(如來藏者即是九聖之本源萬法之正體發明知見日用不覺楞伽經云寂滅者名為一心一心者名如來藏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>十方梵語詮</div>
</p></div>
<div class='div-commentary'><p style="margin-left:1em"><span class='note-inline'>(十方薄伽梵語皆詮藏性華嚴經云知語境界不思議此是說法三昧力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>剎聲隨眼見</div>
</p></div>
<div class='div-commentary'><p style="margin-left:1em"><span class='note-inline'>(剎動有聲因聲有色故隨眼見不了目心非幻成幻楞嚴經云因明發性性妄見生是故世界因動有聲因聲有色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真諦本無牽</div>
</p></div>
<div class='div-commentary'><p style="margin-left:1em"><span class='note-inline'>(萬化紜紜一真本寂群生擾擾實際凝然楞嚴經云舜若多性可消亡爍迦羅心無動轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求法觀身智</div>
</p></div>
<div class='div-commentary'><p style="margin-left:1em"><span class='note-inline'>(了陰本來性空空故即見實相於自身中開佛知見名觀身智原茲本致功在求法法正則栖心有地華嚴經云性空即是佛不可得思量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非心不自然</div>
</p></div>
<div class='div-commentary'><p style="margin-left:1em"><span class='note-inline'>(非是乖於大心而馳逐外求失其自然法尓之道盖志存利物而<span class='corr'>已</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>令他離苦惱</div>
</p></div>
<div class='div-commentary'><p style="margin-left:1em"><span class='note-inline'>(求法之功務在利物苦則一切苦受惱則一切煩惱法華經云普欲令眾生如我等無異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福相等無邊</div>
</p></div>
<div class='div-commentary'><p style="margin-left:1em"><span class='note-inline'>(自利利人功報所顯然福相通於世間出世間上上等自因至果皆名福相盡於東際故無邊也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解亦非真智</div>
</p></div>
<div class='div-commentary'><p style="margin-left:1em"><span class='note-inline'>(解謂達法之解雖假正解存解為障圓覺經云勞慮永息得法界淨即彼淨解為自障礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>邪魔妄自牽</div>
</p></div>
<div class='div-commentary'><p style="margin-left:1em"><span class='note-inline'>(心存法愛魔得其便說差別法壞乱其心楞嚴經云修行止觀魔境現前汝不能識洗心非正落於邪見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善根還不立</div>
</p></div>
<div class='div-commentary'><p style="margin-left:1em"><span class='note-inline'>(失其方便善還不立楞嚴經云心中不眀認賊為子如無聞比丘妄言證聖還墮阿鼻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迴向莫知緣</div>
</p></div>
<div class='div-commentary'><p style="margin-left:1em"><span class='note-inline'>(差之毫釐不可牽復莫知迴向之緣楞嚴經云落於魔道雖欲除妄倍加虛偽汝妄自造非菩提咎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證道成何法</div>
</p></div>
<div class='div-commentary'><p style="margin-left:1em"><span class='note-inline'>(虗心體極曰證法界無礙日道心法清淨道本寂滅寂滅性中知成何法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修知解脫緣</div>
</p></div>
<div class='div-commentary'><p style="margin-left:1em"><span class='note-inline'>(造修方便湏知解脫之緣知一切法皆同無性心無所著名解脫緣圓覺經云於諸妄心亦不息滅住妄境界不加了知於無了知不辦真實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>六塵離懈怠</div>
</p></div>
<div class='div-commentary'><p style="margin-left:1em"><span class='note-inline'>(六塵無體諸染不生觸緣對境妙冥心印應無所住而生其心圓覺經云得念失念無非解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方了祖宗禪</div>
</p></div>
<div class='div-commentary'><p style="margin-left:1em"><span class='note-inline'>(心為萬法之祖性本常定故号曰禪文殊經云有佛無佛性相常住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>志認玄中旨</div>
</p></div>
<div class='div-commentary'><p style="margin-left:1em"><span class='note-inline'>(真如以照明為性其旨玄邈辯認至難不得不一其志有之則乖其性無之則傷其軀弥綸萬化靡所不在而獨邁於有無之表得非玄言邪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>堅牢一切緣</div>
</p></div>
<div class='div-commentary'><p style="margin-left:1em"><span class='note-inline'>(得諸法性觸境對緣一性常住道遠乎哉觸事而真法華經云資生業等與實相不相違背)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非常心得達</div>
</p></div>
<div class='div-commentary'><p style="margin-left:1em"><span class='note-inline'>(非是專注一境常一其心而<span class='corr'>已</span>但隨所施作不乖正性佛頂經云發明了知見聞知覺皆如來藏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利益大悲前</div>
</p></div>
<div class='div-commentary'><p style="margin-left:1em"><span class='note-inline'>(逮得巳利庶品咸益運大智之悲起度二死之表法華經云大慈大悲常無懈倦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>削髮壞形體</div>
</p></div>
<div class='div-commentary'><p style="margin-left:1em"><span class='note-inline'>(削髮為除心垢而淨智頂被忍辱服以御法身法華經云剃除[肆-聿+((彰-章)/(泳-永+頁))][肆-聿+((彰-章)/犬)]而被法服)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為僧号佛子</div>
</p></div>
<div class='div-commentary'><p style="margin-left:1em"><span class='note-inline'>(梵云僧伽此云眾和合為義事理融和混然無礙華嚴經云統理大眾一切無礙從佛口生得名佛子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善求解脫緣</div>
</p></div>
<div class='div-commentary'><p style="margin-left:1em"><span class='note-inline'>(心性本淨名性淨解脫知心妄動名離垢淨解脫性本不淨不能離垢垢不能離不顯性淨三昧經云迴神住空窟解脫魔所縛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>莫䧟業中水</div>
</p></div>
<div class='div-commentary'><p style="margin-left:1em"><span class='note-inline'>(見性不了不護戒囊漂流業水生死無窮十住經云一切業海從妄想生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果招深信士</div>
</p></div>
<div class='div-commentary'><p style="margin-left:1em"><span class='note-inline'>(菩提大果從無始來常熏眾生令生大信法華經云如是大果報種種性相義除諸菩薩眾信力堅固者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>境界了他緣</div>
</p></div>
<div class='div-commentary'><p style="margin-left:1em"><span class='note-inline'>(群生未悟取心外法境界名他其或頓悟全同寶王法華經云今此三界皆是我有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方便門中事</div>
</p></div>
<div class='div-commentary'><p style="margin-left:1em"><span class='note-inline'>(一切諸法不可思議含靈得之疲勞諸佛得之妙用法華經云開方便門示真實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>超諸聖境前</div>
</p></div>
<div class='div-commentary'><p style="margin-left:1em"><span class='note-inline'>(一切障礙即大圓覺寂滅真如有何次位法華經云不退諸菩薩亦復不能知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因論陳諸善</div>
</p></div>
<div class='div-commentary'><p style="margin-left:1em"><span class='note-inline'>(有因議論陳諸善利無謀而應不撓神機華嚴經云法性不在於言論無說離說恒寂滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>縱橫自坦然</div>
</p></div>
<div class='div-commentary'><p style="margin-left:1em"><span class='note-inline'>(萬慮常寂而用自縱橫心跡繁興而坦然無礙華嚴經云於諸世間法不生分別見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勿將機巧事</div>
</p></div>
<div class='div-commentary'><p style="margin-left:1em"><span class='note-inline'>(事之機微智謀曲巧徇情逾理勞而無功事機巧而失方便淨名經云有慧方便解無慧方便縛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>動止返情牽</div>
</p></div>
<div class='div-commentary'><p style="margin-left:1em"><span class='note-inline'>(若不與正智相應雖靜而動若與正智相應雖動而靜返情則曠刼凢夫順智則一念大覺楞嚴經云認悟中迷粘湛發見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義現娑婆界</div>
</p></div>
<div class='div-commentary'><p style="margin-left:1em"><span class='note-inline'>(大千塵剎宣無盡之圓音百億弥盧演一味之法雨雖奧義常現而大機方會華嚴經云一即是多多即一文隨於義義隨文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精通解悟詮</div>
</p></div>
<div class='div-commentary'><p style="margin-left:1em"><span class='note-inline'>(該羅萬法皆為能詮隨義精通誠堪悟解苟得法契神何必在乎言說華嚴經云剎說一切法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祖師知佛道</div>
</p></div>
<div class='div-commentary'><p style="margin-left:1em"><span class='note-inline'>(人能秉法法在人傳故祖祖相師師師授手法華經云於道場知巳導師方便說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>攝受向人天</div>
</p></div>
<div class='div-commentary'><p style="margin-left:1em"><span class='note-inline'>(向人天中而攝群品法華經云餘諸天眾請我轉法輪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法門長不断</div>
</p></div>
<div class='div-commentary'><p style="margin-left:1em"><span class='note-inline'>(一句法門無盡如海大法性綿綿無間如華嚴經云盧舍那於一塵中示現十佛世界轉大法輪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈用妄分張</div>
</p></div>
<div class='div-commentary'><p style="margin-left:1em"><span class='note-inline'>(不稱本法分大分小若徧若圓權實性相不得一味曲順根器皆為妄分法華經云但不盡能受於一佛乘分別說三)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如解證真理</div>
</p></div>
<div class='div-commentary'><p style="margin-left:1em"><span class='note-inline'>(若能清淨心垢從聞思修入三摩地栖神法界名證真理金光明經云遊於無量甚深法性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮談徧十方</div>
</p></div>
<div class='div-commentary'><p style="margin-left:1em"><span class='note-inline'>(若能悟入法海但有詮談言滿法界口輪清淨法華經云若欲以妙音徧滿三千界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指引千經論</div>
</p></div>
<div class='div-commentary'><p style="margin-left:1em"><span class='note-inline'>(不貴宗通唯尚言說廣引經論心不入法何所利哉楞伽經云說通宗不通如物被雲籠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>還緣一味長</div>
</p></div>
<div class='div-commentary'><p style="margin-left:1em"><span class='note-inline'>(自性清淨心名為一味頓悟自心疾成正覺如飲甘露是無上味華嚴經云如來一味大悲之水無有分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>六根都不染</div>
</p></div>
<div class='div-commentary'><p style="margin-left:1em"><span class='note-inline'>(根境皆緣生緣生故性空空故清淨清淨故無染餘根亦如是楞嚴經云一根既歸源餘根成解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬劫自清涼</div>
</p></div>
<div class='div-commentary'><p style="margin-left:1em"><span class='note-inline'>(六根不染萬劫無累永居清涼法性大海楞伽經云不生分別隨順清涼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄化無窮信</div>
</p></div>
<div class='div-commentary'><p style="margin-left:1em"><span class='note-inline'>(化復作化化化無窮於無窮境起無窮信智論云佛法大海以信能入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>本來法義長</div>
</p></div>
<div class='div-commentary'><p style="margin-left:1em"><span class='note-inline'>(華嚴經云法海漩澓處一切差別義種種方便門演說無窮盡本來如是是無上乘故云長也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三乘如是故</div>
</p></div>
<div class='div-commentary'><p style="margin-left:1em"><span class='note-inline'>(三乘本來即一乘故自行則三一融泯即化則三一被機同性經云皆從毗盧之所流出也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>豈可妄稱量</div>
</p></div>
<div class='div-commentary'><p style="margin-left:1em"><span class='note-inline'>(三乘境界本不思議蠢尓君類可稱量哉法華經云及佛諸餘法無能測量者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽奇心廣大</div>
</p></div>
<div class='div-commentary'><p style="margin-left:1em"><span class='note-inline'>(如來藏同法界性謂之幽奇心同三世諸佛境界故曰廣大華嚴經云究盡法界不思議廣大深心<span class='corr'>已</span>清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生滅順陰陽</div>
</p></div>
<div class='div-commentary'><p style="margin-left:1em"><span class='note-inline'>(本滅不生本生不滅同塵順俗示有生滅法天法地開物成務華嚴經云晝夜日月及年劫此時數智方便力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>釋意無邊際</div>
</p></div>
<div class='div-commentary'><p style="margin-left:1em"><span class='note-inline'>(生滅巳滅常光現前放意天外無所拘累杳不可極華嚴經云隨意自在所得無㝵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>圓眀自久長</div>
</p></div>
<div class='div-commentary'><p style="margin-left:1em"><span class='note-inline'>(圓明妙性不逐物遷萬化諠然一真常住華嚴經云無等法如是體性常不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大慧何為是</div>
</p></div>
<div class='div-commentary'><p style="margin-left:1em"><span class='note-inline'>(無礙大慧佛之知見即佛為大慧之尊何為賢明所重如是耶法華經云平等大慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>賢明重法王</div>
</p></div>
<div class='div-commentary'><p style="margin-left:1em"><span class='note-inline'>(佛為法王於法自在為法中王即是賢明所重之尊維摩經云我今稽首三界尊大聖法王眾所歸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>覺華開萬葉</div>
</p></div>
<div class='div-commentary'><p style="margin-left:1em"><span class='note-inline'>(大覺開悟如妙蓮華敷榮萬葉傳付無窮如梵網經說一花百億國一國一釋迦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世代作津梁</div>
</p></div>
<div class='div-commentary'><p style="margin-left:1em"><span class='note-inline'>(正法像法此土他方歷代羣生所歸有地無明大海為作津梁華嚴經云廣度一切猶如槗梁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>調御丈夫儀</div>
</p></div>
<div class='div-commentary'><p style="margin-left:1em"><span class='note-inline'>(心源不妄了了見性能成妙覺十号昭然涅槃經云見佛性者名曰丈夫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清虛皆得理</div>
</p></div>
<div class='div-commentary'><p style="margin-left:1em"><span class='note-inline'>(得法正性廓然無累混融性海湛湛無涯華嚴經云佛身清淨恒寂滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寶壇香積世</div>
</p></div>
<div class='div-commentary'><p style="margin-left:1em"><span class='note-inline'>(寶壇淨居香積世界重重無盡曾何間然心冥中道佛土自嚴維摩經云有佛國土名眾香)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逢善心懽喜</div>
</p></div>
<div class='div-commentary'><p style="margin-left:1em"><span class='note-inline'>(了性則處處道場悟善則心心法喜華嚴經云心得清淨生大懽喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信及凢愚性</div>
</p></div>
<div class='div-commentary'><p style="margin-left:1em"><span class='note-inline'>(正因佛性何間凢愚豈一闡提軰而獨無耶智論云火是熱性水是濕性眾生是佛性信矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生智業長</div>
</p></div>
<div class='div-commentary'><p style="margin-left:1em"><span class='note-inline'>(本覺智業其用難思起信論云而自然有不思議業常熏故長)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福因無盡藏</div>
</p></div>
<div class='div-commentary'><p style="margin-left:1em"><span class='note-inline'>(諸佛功德無盡藏海全同法性一味常熏以之為因故曰福因起信論云法性真如海無量功德藏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>應相現真常</div>
</p></div>
<div class='div-commentary'><p style="margin-left:1em"><span class='note-inline'>(不增不減經云法身即眾生眾生即法身法身與眾生義一而名異摩訶衍論云諸法不動無去來是知世間相常住明矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智不覿真智</div>
</p></div>
<div class='div-commentary'><p style="margin-left:1em"><span class='note-inline'>(住相世智如人入闇則無所見不能見無相真智金剛經云不住相布施其福德不可思量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>身財布施長</div>
</p></div>
<div class='div-commentary'><p style="margin-left:1em"><span class='note-inline'>(身財為法財以法財布施慧用無窮以世財執見不忘不能出離法華經云是名真法供養如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲常自在</div>
</p></div>
<div class='div-commentary'><p style="margin-left:1em"><span class='note-inline'>(楞嚴經云上合十方諸佛本妙覺心與佛如來同一慈力下合十方一切六道眾生與諸眾生同一悲仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性認法中王</div>
</p></div>
<div class='div-commentary'><p style="margin-left:1em"><span class='note-inline'>(一性為諸法中主能性諸法名為法性認得此性名為法王維摩經云<span class='corr'>已</span>於諸法得自在是故稽首此法王)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我你隨情忍</div>
</p></div>
<div class='div-commentary'><p style="margin-left:1em"><span class='note-inline'>(住法界性不見順違運同體悲冤親一際隨情彼此起忍辱心智度論云不忍之人聖人所輕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經文有大綱</div>
</p></div>
<div class='div-commentary'><p style="margin-left:1em"><span class='note-inline'>(安心法界成大忍力調謙自他不令轉動華嚴經云自能安住於佛法中亦令眾生同得此法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>明通精進法</div>
</p></div>
<div class='div-commentary'><p style="margin-left:1em"><span class='note-inline'>(無童行海㝡猛利者唯精進法為行中王華嚴經云伹為知一切法界故而行精進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>福業照三光</div>
</p></div>
<div class='div-commentary'><p style="margin-left:1em"><span class='note-inline'>(無等精進普徧諸行㝡無能勝故照三光華嚴經云亦如日出時照曜於一切佛福田亦然滅除諸黑暗星月亦尓故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真見他心外</div>
</p></div>
<div class='div-commentary'><p style="margin-left:1em"><span class='note-inline'>(真見根本智證真離所見相體圓常寂而超境界之外他心不能緣故萬行經云見猶離見見不能及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>增暉智性光</div>
</p></div>
<div class='div-commentary'><p style="margin-left:1em"><span class='note-inline'>(性源不異真見洞明法界圓通慧根朗耀楞嚴經云如一見根見周沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業歸沙界重</div>
</p></div>
<div class='div-commentary'><p style="margin-left:1em"><span class='note-inline'>(如來妙行剎剎相含菩薩慧心塵塵無礙法華經云人天所戴仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修習惠他方</div>
</p></div>
<div class='div-commentary'><p style="margin-left:1em"><span class='note-inline'>(若在因位六度萬行修習二嚴多是利他之行廣徧十方佛頂經云願今得果成寶王還度如是恒沙眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧達千途逕</div>
</p></div>
<div class='div-commentary'><p style="margin-left:1em"><span class='note-inline'>(慧即智慧有照真達俗之功真俗雙明即聖道大通而無礙滯决定藏論云智慧靡不通於淨更無垢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來大教張</div>
</p></div>
<div class='div-commentary'><p style="margin-left:1em"><span class='note-inline'>(如來張大教綱以化導有情逗彼根機彰乎聲教華嚴經云張大教細漉人天魚也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精修還彼物</div>
</p></div>
<div class='div-commentary'><p style="margin-left:1em"><span class='note-inline'>(因中發四大誓至果中三願巳周唯度生之願未滿今既度生故乃還於彼物法華經云以是本因緣今說法華經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願即口談揚</div>
</p></div>
<div class='div-commentary'><p style="margin-left:1em"><span class='note-inline'>(初發願即語業㝡章故云願即口談揚今既酬因故當轉於法輪法華云大聖轉法輪顯示諸法相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>說理因遷遠</div>
</p></div>
<div class='div-commentary'><p style="margin-left:1em"><span class='note-inline'>(諸佛經三大劫方證圓真之理在因位遙長綿歷五十二位故云說理因遷遠金剛般若云得值八百四千萬億郍由他諸佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無窮萬法收</div>
</p></div>
<div class='div-commentary'><p style="margin-left:1em"><span class='note-inline'>(久居因地廣修六度故云無窮萬法今至果中収攝唯有一乘法華經云唯有一乘法無二亦無三)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>顯然俱是智</div>
</p></div>
<div class='div-commentary'><p style="margin-left:1em"><span class='note-inline'>(謂智體徧周法界如云虛空大地咸是妙明真心中物楞嚴經云若能轉物即同如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不曉幻浮漚</div>
</p></div>
<div class='div-commentary'><p style="margin-left:1em"><span class='note-inline'>(眾生不曉幻妄不證聖流往還三界出沒無恒楞嚴經云如湛巨海流一浮漚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理道若疑惑</div>
</p></div>
<div class='div-commentary'><p style="margin-left:1em"><span class='note-inline'>(理即所證之理妙解幽玄道則通理之元妄情自泯不生猶豫直截利根法華經云迷惑不能了)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情悟到頭</div>
</p></div>
<div class='div-commentary'><p style="margin-left:1em"><span class='note-inline'>(凢情未曉迷妄日生實相顯然真空自照楞嚴經云認悟中迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>六根終未淨</div>
</p></div>
<div class='div-commentary'><p style="margin-left:1em"><span class='note-inline'>(以妄為真六根昏昧強生知見長養無明楞嚴經云一根既歸源六根成解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>撈月悞猿猴</div>
</p></div>
<div class='div-commentary'><p style="margin-left:1em"><span class='note-inline'>(猿猴探水月對境迷真背覺合塵無有是處金剛般若論云猿猴探水月)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮法人難解</div>
</p></div>
<div class='div-commentary'><p style="margin-left:1em"><span class='note-inline'>(未證性者而滯能詮之教即難起入法之智楞嚴經云根無始來一向多聞未全道力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真純悟即周</div>
</p></div>
<div class='div-commentary'><p style="margin-left:1em"><span class='note-inline'>(真純則無雜為名謂理智同體若迷即觸處千差若悟即頓周何滯楞嚴經云理即䪺悟承悟併銷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>更無殊勝相</div>
</p></div>
<div class='div-commentary'><p style="margin-left:1em"><span class='note-inline'>(如來三無[婁*殳]刧所修萬行今既滿足故獲殊勝之相金剛經云凡所有相皆是虛妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>覺海盡波流</div>
</p></div>
<div class='div-commentary'><p style="margin-left:1em"><span class='note-inline'>(覺即所證之理海即廣大無邊雖逐波流湏登彼岸肇論云海湧千波千波即海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經戒如來法</div>
</p></div>
<div class='div-commentary'><p style="margin-left:1em"><span class='note-inline'>(經戒即淨性離染非塵鑑智本明不從磨瑩即是如來之法法句經云戒性如虛空持者為迷倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依違勿自毀</div>
</p></div>
<div class='div-commentary'><p style="margin-left:1em"><span class='note-inline'>(體既本淨非染非塵而有持犯者妄心建立持毀之相皆是自妄分別圓覺經云不重持戒不憎毀禁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眼前是地獄</div>
</p></div>
<div class='div-commentary'><p style="margin-left:1em"><span class='note-inline'>(天堂地獄由人自造善因惡業運用在心猶若眼前空華散亂報應頃刻終歸無實楞嚴經云臨命終時未捨暖觸一生善惡俱時頓現)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>必定無私理</div>
</p></div>
<div class='div-commentary'><p style="margin-left:1em"><span class='note-inline'>(必定之義自作自受非從人得矣楞嚴經云如於日中不能藏影)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求善如無善</div>
</p></div>
<div class='div-commentary'><p style="margin-left:1em"><span class='note-inline'>(自性本如不存善惡而起求善者即強生知見取捨兩端未臻至理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>違心妄想尤</div>
</p></div>
<div class='div-commentary'><p style="margin-left:1em"><span class='note-inline'>(紛然有念即背真心妄想之尤自茲而起佛頂經云由塵發知因根有相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>是非緣一切</div>
</p></div>
<div class='div-commentary'><p style="margin-left:1em"><span class='note-inline'>(心若對境境必萬差詮召不同是非分列楞嚴經云聚緣內搖趣外奔逸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>廣大復何求</div>
</p></div>
<div class='div-commentary'><p style="margin-left:1em"><span class='note-inline'>(體無不徧曰大事無不融曰廣復何求者語不可讚目不可視金剛般若云若以色見我以音聲求我不能見如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解識無明窟</div>
</p></div>
<div class='div-commentary'><p style="margin-left:1em"><span class='note-inline'>(明慧不生為癡闇所蔽乃五陰舍宅為無明之窟若解識之即體真契理攝論云無身寐於窟調此難調心是名真梵志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>方堪養白牛</div>
</p></div>
<div class='div-commentary'><p style="margin-left:1em"><span class='note-inline'>(法華經云有大白牛以喻本智證真若了達無明方堪長養聖智露地白牛耒出三乘之外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>雪山草自足</div>
</p></div>
<div class='div-commentary'><p style="margin-left:1em"><span class='note-inline'>(雪山有草牛若食者不經烹鍊自成醍醐圓寂經云雪山有草名曰肥膩牛若食者能出醍醐無明若盡故云自足)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>醍醐灌頂周</div>
</p></div>
<div class='div-commentary'><p style="margin-left:1em"><span class='note-inline'>(既紹法王之位湏陳灌頂之儀華嚴經云受軄位而當灌頂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>證此涅槃義</div>
</p></div>
<div class='div-commentary'><p style="margin-left:1em"><span class='note-inline'>(解行圓修三德具足寂靜妙常果相無虧而證斯義楞嚴經云一切變現不為煩惱皆合涅槃清淨妙德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無生寂滅求</div>
</p></div>
<div class='div-commentary'><p style="margin-left:1em"><span class='note-inline'>(以樂寂滅為其因相而求諸善行必獲無生之果德淨名經云寂滅是菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>十方寬世界</div>
</p></div>
<div class='div-commentary'><p style="margin-left:1em"><span class='note-inline'>(法界無盡剎類萬差㸦相涉入影現重重維摩經云普現十方無量土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何處不通遊</div>
</p></div>
<div class='div-commentary'><p style="margin-left:1em"><span class='note-inline'>(諸佛後得之智而能起身現剎廣徧十方垂慈利物化導群生法華經云遊戲神通淨佛國土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>志惑多歧路</div>
</p></div>
<div class='div-commentary'><p style="margin-left:1em"><span class='note-inline'>(若無决證之志即三乘亂轍歧路萬端華嚴經云若生疑心無有是處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如何妄想修</div>
</p></div>
<div class='div-commentary'><p style="margin-left:1em"><span class='note-inline'>(法華經云唯有一乘法無二亦無三若求餘乘而取證者不離妄想之心非到如來之地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因成田不種</div>
</p></div>
<div class='div-commentary'><p style="margin-left:1em"><span class='note-inline'>(田則心田若修因時不下無上菩提種而求於果證但有二乘既無其種終不可生維摩經云植種於空終不能生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>彼地亦堪愁</div>
</p></div>
<div class='div-commentary'><p style="margin-left:1em"><span class='note-inline'>(彼地即聲聞之地二乘所證未造真極猶宿草菴尚在生空而抅慧縛維摩經云聞是不可思議解脫法門皆應號泣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>果滿恒沙刼</div>
</p></div>
<div class='div-commentary'><p style="margin-left:1em"><span class='note-inline'>(始自初發信心終于妙覺所歷之刼指類恒沙法華經云我自得佛來所經諸刼數無量百千萬億載阿僧祇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>相好亦無憂</div>
</p></div>
<div class='div-commentary'><p style="margin-left:1em"><span class='note-inline'>(萬行經云勝淨妙明紫金光聚即證廣大法樂而無憂受之名華嚴經云身語意業無有疲猒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>甚深如洞曉</div>
</p></div>
<div class='div-commentary'><p style="margin-left:1em"><span class='note-inline'>(甚深即般若之智若能洞曉塵相永空佛頂經云瞻[(厂@((既-旡)-日+口))*頁]東方<span class='corr'>已</span>有精色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>利樂向誰求</div>
</p></div>
<div class='div-commentary'><p style="margin-left:1em"><span class='note-inline'>(實相體周無非佛事六根三業盡是菩提楞嚴經云於一毛端現寶王剎坐微塵轉大法輪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因若非緣會</div>
</p></div>
<div class='div-commentary'><p style="margin-left:1em"><span class='note-inline'>(修因雖自遠刧時會方乃得生若非緣會終未成就法華經云十刼坐道場佛法不現前不得成佛道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>動止自熏修</div>
</p></div>
<div class='div-commentary'><p style="margin-left:1em"><span class='note-inline'>(止息動作不離佛事皆是熏修盡成種智法華經云常在於其中經行及坐臥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三界無出沒</div>
</p></div>
<div class='div-commentary'><p style="margin-left:1em"><span class='note-inline'>(法華經云<span class='corr'>已</span>離三界火宅寂然閑居䪺息往還永空生滅維摩經云不於三界而現威儀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業渡柰河舟</div>
</p></div>
<div class='div-commentary'><p style="margin-left:1em"><span class='note-inline'>(業報之河湏憑濟渡求其利涉必在殊熏萬行功圓智舟無溺華嚴經云乘大法舡濟四駃流於大愛河)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義極無垠際</div>
</p></div>
<div class='div-commentary'><p style="margin-left:1em"><span class='note-inline'>(法性無邊寧窮[婁*殳]量智周沙界豈限方隅華嚴經云三昧名普照佛功德海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心王不可求</div>
</p></div>
<div class='div-commentary'><p style="margin-left:1em"><span class='note-inline'>(唯一真心豈迷靈照不以識識不以智知應用無方不求自至六祖云寬則偏法界細則不通針)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>針鋒差㸦起</div>
</p></div>
<div class='div-commentary'><p style="margin-left:1em"><span class='note-inline'>(妙高山頂輥芥投針妙法玄微亦復如是圓寂經云芥子落針鋒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真性不通流</div>
</p></div>
<div class='div-commentary'><p style="margin-left:1em"><span class='note-inline'>(機境相礙真性暫昏破境沉機流通淨域萬行經云涯量不冥會云何獲圓通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法性皆空相</div>
</p></div>
<div class='div-commentary'><p style="margin-left:1em"><span class='note-inline'>(幻妄稱相其性真為妙覺明體即是法性真實其體本空金光明經云觀諸法空是無上智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因明離俗緣</div>
</p></div>
<div class='div-commentary'><p style="margin-left:1em"><span class='note-inline'>(真俗二法其體雖一約相而論因明則俗離諸緣自空密嚴經云正觀之所行離諸心妄計)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修行知識說</div>
</p></div>
<div class='div-commentary'><p style="margin-left:1em"><span class='note-inline'>(幽深之理無人說之雖慧不能了解必從知識而所教導寶積經云勤事善知識能破諸魔眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>實境是心真</div>
</p></div>
<div class='div-commentary'><p style="margin-left:1em"><span class='note-inline'>(佛頂經云若離前塵有分別性即真心心乃知真境離緣非從外得密嚴經云了知一切法皆以心為性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>僧俗一般願</div>
</p></div>
<div class='div-commentary'><p style="margin-left:1em"><span class='note-inline'>(真性無殊識心自昧經曠大刧寧泯願因超證菩提了然無際萬行經云比丘比丘尼白衣<span class='corr'>檀</span>越於道場中發菩薩願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來無不見</div>
</p></div>
<div class='div-commentary'><p style="margin-left:1em"><span class='note-inline'>(佛具五眼觀盡聖凢性行雖殊更無他見華嚴經云如來普觀於法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬將虛妄想</div>
</p></div>
<div class='div-commentary'><p style="margin-left:1em"><span class='note-inline'>(凢所有相皆属妄因擬心即差如何了達中論云虛誑妄即相矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>廻㸦心狂散</div>
</p></div>
<div class='div-commentary'><p style="margin-left:1em"><span class='note-inline'>(未得正真馳流散逸迴㸦取象指類多端寶積經云弃捨散逸諸佛所讚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙說從來法</div>
</p></div>
<div class='div-commentary'><p style="margin-left:1em"><span class='note-inline'>(百千諸佛一道證真妙說既同理必無二法華經云尋念過去佛所行方便力亦應說三乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>談空不曉真</div>
</p></div>
<div class='div-commentary'><p style="margin-left:1em"><span class='note-inline'>(空相可詮真心無說離名離相不挂齒㸦華嚴經云無相如虛空一切無能說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>泯然無受相</div>
</p></div>
<div class='div-commentary'><p style="margin-left:1em"><span class='note-inline'>(泯絕塵跡取捨全空理事寂然永無受相般若經云無受想行識)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心境鎮長新</div>
</p></div>
<div class='div-commentary'><p style="margin-left:1em"><span class='note-inline'>(心境廓然長流法界無垢無染物物皆如華嚴經云諸佛身內眾生新新作佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽深知聖境</div>
</p></div>
<div class='div-commentary'><p style="margin-left:1em"><span class='note-inline'>(聖境非相唯自證者方知華嚴經云如諸菩薩入智慧海淨法界境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善入道心人</div>
</p></div>
<div class='div-commentary'><p style="margin-left:1em"><span class='note-inline'>(既言其善信必居先諸位聖人以道為心以理為入華嚴經云成就修行善入法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩提無相境</div>
</p></div>
<div class='div-commentary'><p style="margin-left:1em"><span class='note-inline'>(菩提者相境全空但有成就之名而無對待之境金剛三昧經云心不觸菩提菩提不觸心若能有所觸是為不思議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>修行離俗塵</div>
</p></div>
<div class='div-commentary'><p style="margin-left:1em"><span class='note-inline'>(修心行道漸入聖流必期超俗以遠情塵佛頂經云塵色既盡妙旨密圓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄誨歸深旨</div>
</p></div>
<div class='div-commentary'><p style="margin-left:1em"><span class='note-inline'>(萬法之源般若為本其性深廣其義剔玄除入證者方窮妙旨華嚴經云為建正法幢令入功德海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷途若大津</div>
</p></div>
<div class='div-commentary'><p style="margin-left:1em"><span class='note-inline'>(未造深理若涉廣以為勞如契其源則不行而自至華嚴經云境界廣大不可量第一功德能超越)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能依般若性</div>
</p></div>
<div class='div-commentary'><p style="margin-left:1em"><span class='note-inline'>(智融心佛萬德出生号諸佛之本源為群經之奧趣般若經云譬如虛空一切世間之所依上)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寂靜更無倫</div>
</p></div>
<div class='div-commentary'><p style="margin-left:1em"><span class='note-inline'>(想念銷落鑑智妙圓寂而常照義等虛空更無倫比般若經云一切無自性皆悉等虛空也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生滅邪心法</div>
</p></div>
<div class='div-commentary'><p style="margin-left:1em"><span class='note-inline'>(生滅不泯恒處邪思若獲正心即成聖智楞嚴經云生滅既滅寂滅現前)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>纖微止一真</div>
</p></div>
<div class='div-commentary'><p style="margin-left:1em"><span class='note-inline'>(纖塵不立即是一真於諸法中現第一義華嚴經云一塵含法界無量諸佛而於中現)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不同諸境界</div>
</p></div>
<div class='div-commentary'><p style="margin-left:1em"><span class='note-inline'>(人天諸趣攝境不同唯佛受用真智自在華嚴經云不可思議非諸菩薩通明境界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>達了善宗親</div>
</p></div>
<div class='div-commentary'><p style="margin-left:1em"><span class='note-inline'>(不能達了常履迷途一契真宗能親善友華嚴經云一切菩薩同修願行親覲諸善知識)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>信與迷情背</div>
</p></div>
<div class='div-commentary'><p style="margin-left:1em"><span class='note-inline'>(信為道元功德母信若不生迷闇淨行永逐源流既背聖乘沉迷六趣佛頂經云違達圓通背涅槃乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>藏之不可陳</div>
</p></div>
<div class='div-commentary'><p style="margin-left:1em"><span class='note-inline'>(聖德不顯為不善而蔽之覆隱深沉不可陳露法華經云無明闇敬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無心意願欲</div>
</p></div>
<div class='div-commentary'><p style="margin-left:1em"><span class='note-inline'>(有欲必為情累所牽隨願意之馳散無心即正定相應全成妙明之德華嚴經云除滅貪恚癡即證無心境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善惡認其真</div>
</p></div>
<div class='div-commentary'><p style="margin-left:1em"><span class='note-inline'>(善惡二法對待彰名若即俗而真同為解脫若就俗雙明俱成妄立佛頂經云言妄顯諸真妄真同二妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智若潛諸智</div>
</p></div>
<div class='div-commentary'><p style="margin-left:1em"><span class='note-inline'>(佛轉入識而成四智用入為大圓照智七為平等性智六為妙觀察智前五為成所作智識唯分別智能决断唯識論云智起惑亡明來暗謝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>根中離六塵</div>
</p></div>
<div class='div-commentary'><p style="margin-left:1em"><span class='note-inline'>(根則眼等六根塵即色等六塵如一根解脫六塵而皆遠離楞嚴經云根塵同源縛脫無二)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理依三教聖</div>
</p></div>
<div class='div-commentary'><p style="margin-left:1em"><span class='note-inline'>(依三乘教理了萬法一如自然證聖而成佛果法華經云以佛教門出三界苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一體渾然真</div>
</p></div>
<div class='div-commentary'><p style="margin-left:1em"><span class='note-inline'>(一體則法身真理真理若悟萬法渾然即法界如圓覺經云譬如虛空體非群相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我或不如彼</div>
</p></div>
<div class='div-commentary'><p style="margin-left:1em"><span class='note-inline'>(義不明心妄認緣假為我即迷自法身故圓覺了義經云妄認四大為自身相也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休論偽與真</div>
</p></div>
<div class='div-commentary'><p style="margin-left:1em"><span class='note-inline'>(真非虛妄偽若鍮金鑒者休論覺心無咎圓覺經云圓覺自性本非偽妄而<span class='corr'>已</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>森羅成萬像</div>
</p></div>
<div class='div-commentary'><p style="margin-left:1em"><span class='note-inline'>(不悟真心森羅萬像色空俱寂法自融通肇論云森羅及萬像一法之所印)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一物獨超群</div>
</p></div>
<div class='div-commentary'><p style="margin-left:1em"><span class='note-inline'>(靈覺真性獨超言象萬法無隣妙理幽通楞嚴經云忽然超越出出世間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真本不能曉</div>
</p></div>
<div class='div-commentary'><p style="margin-left:1em"><span class='note-inline'>(不曉本源還生妄識於真不諦在理難明也楞嚴經云由非真非真云何見所見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>說來似夢人</div>
</p></div>
<div class='div-commentary'><p style="margin-left:1em"><span class='note-inline'>(未能明解不足討論境既非真說還似夢圓覺經云如夢時人夢時非無)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮言非假合</div>
</p></div>
<div class='div-commentary'><p style="margin-left:1em"><span class='note-inline'>(一真妙理性本凝然非假因緣言詮亦離梁武懺云藉言詮理理故非言)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>逢善道相親</div>
</p></div>
<div class='div-commentary'><p style="margin-left:1em"><span class='note-inline'>(志人學道千里同風佛度眾生緣熟方化法華經云如是之人乃可親近)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天眼觀人世</div>
</p></div>
<div class='div-commentary'><p style="margin-left:1em"><span class='note-inline'>(佛具五眼為天人師以天眼通觀三界諸天以慈悲利樂有情維摩經云如自觀身實相觀佛亦然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宗心皆一義</div>
</p></div>
<div class='div-commentary'><p style="margin-left:1em"><span class='note-inline'>(心宗萬法體徧十方皆歸一義惣持盡入毗盧花藏法華經云更以異方便助顯第一義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>老聃迦葉身</div>
</p></div>
<div class='div-commentary'><p style="margin-left:1em"><span class='note-inline'>(聃者老子名道演五千教流中國云吾有大患為吾有身嘆身同夢幻迦葉亦然也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩薩孔丘是</div>
</p></div>
<div class='div-commentary'><p style="margin-left:1em"><span class='note-inline'>(夫子姓孔名丘立五常教居有行先刪詩定禮空寂經云老子迦葉夫子儒童皆菩薩化身雖鼎分三教理歸一揆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慧不具真智</div>
</p></div>
<div class='div-commentary'><p style="margin-left:1em"><span class='note-inline'>(有慧若無於真智智不聰明凝神縱合於修心心仍罣礙法華經云其智慧門難解難入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生事莫親</div>
</p></div>
<div class='div-commentary'><p style="margin-left:1em"><span class='note-inline'>(識昧而真成是妄智生而事轉難親既背如源莫窮妙理楞嚴經云性中相知用中相皆也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>情能無取捨</div>
</p></div>
<div class='div-commentary'><p style="margin-left:1em"><span class='note-inline'>(情緣起愛想故生貪若了根隨自無取捨也寶藏論云情生智隔想變體殊矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄相入迷津</div>
</p></div>
<div class='div-commentary'><p style="margin-left:1em"><span class='note-inline'>(若悟真如至理方明妄相深根既入迷津終疑指月金剛頌云了知心似幻迷情見有餘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>窹寐通真語</div>
</p></div>
<div class='div-commentary'><p style="margin-left:1em"><span class='note-inline'>(夫為夢寐盡属前塵若了因緣本無虛妄虛妄心滅即菩提也楞嚴經云此覺知性離彼窹寐畢竟無體)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何湏意自昇</div>
</p></div>
<div class='div-commentary'><p style="margin-left:1em"><span class='note-inline'>(既了妄以通真悟本心而无寂自無取捨何有遷昇也法華經云非先所望而今自得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>定知如海印</div>
</p></div>
<div class='div-commentary'><p style="margin-left:1em"><span class='note-inline'>(海印者三昧名也故上士一訣一切了中下多聞多不信楞嚴經云如我按指海印發光汝暫舉心塵勞先起)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>動靜好相應</div>
</p></div>
<div class='div-commentary'><p style="margin-left:1em"><span class='note-inline'>(入如來正受妙用難思運動靜摳機神通莫測維摩經云從無住本立一切法矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理未通真理</div>
</p></div>
<div class='div-commentary'><p style="margin-left:1em"><span class='note-inline'>(理則真理心若未通理還有礙理既成礙事亦隨迷也楞嚴經云真非真恐迷我常不開演)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>徒勞直似繩</div>
</p></div>
<div class='div-commentary'><p style="margin-left:1em"><span class='note-inline'>(既未明心徒勞困行假饒絃直木免繩迷也楞嚴經云未免落邪思)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一心非定相</div>
</p></div>
<div class='div-commentary'><p style="margin-left:1em"><span class='note-inline'>(一心則第八識心此心通染通淨造善造惡或流浪四生或昇沉三界故無定相金剛經云若見諸相非相即見如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>高下㸦相稱</div>
</p></div>
<div class='div-commentary'><p style="margin-left:1em"><span class='note-inline'>(高超至聖下被凢夫隱顯相稱出沒㸦舉也寶藏論云前念是凢後念是聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮本啚求解</div>
</p></div>
<div class='div-commentary'><p style="margin-left:1em"><span class='note-inline'>(詮者顯也假詮求解得意亡言言既迷詮理啚伸解也法華經云不問不信不解是經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經文大信憑</div>
</p></div>
<div class='div-commentary'><p style="margin-left:1em"><span class='note-inline'>(憑經得旨非大信難成心外求經似鑽冰覔火金剛經云信心清淨則生實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>千章與萬句</div>
</p></div>
<div class='div-commentary'><p style="margin-left:1em"><span class='note-inline'>(三乘教藏八萬法門了四句罪滅福生離百非超凢入聖維摩經云三轉法輪於大千其輪本來常清淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喻水結成冰</div>
</p></div>
<div class='div-commentary'><p style="margin-left:1em"><span class='note-inline'>(結水成冰喻菩提為煩惱見冰即水了煩惱即菩提也中觀論云涅槃與世間無有少分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求理皆深妙</div>
</p></div>
<div class='div-commentary'><p style="margin-left:1em"><span class='note-inline'>(理則法空妙即深機皆假智求非心難契法華經云甚深微妙難解之法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>覺言義不昇</div>
</p></div>
<div class='div-commentary'><p style="margin-left:1em"><span class='note-inline'>(覺言擬議本又何昇義出見聞豈成大用法華經云深入諸禪定身心寂不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>發心空有相</div>
</p></div>
<div class='div-commentary'><p style="margin-left:1em"><span class='note-inline'>(發心空有根境圓通本離青黃體非相相金剛經云凢所有相皆是虛妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬[泳-永+(瓜-、)]一源澄</div>
</p></div>
<div class='div-commentary'><p style="margin-left:1em"><span class='note-inline'>(江流萬[泳-永+(瓜-、)]勢盡朝宗河注千條波分別浦心源始寂識浪空搖覺海元澄一漚能發楞嚴經云覺海性澄圓圓澄覺元妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解即無邪見</div>
</p></div>
<div class='div-commentary'><p style="margin-left:1em"><span class='note-inline'>(慧解無偏其心匪忒邊邪不起妄見非增也華嚴經云示見諸世間除滅諸邪見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先明巧拙興</div>
</p></div>
<div class='div-commentary'><p style="margin-left:1em"><span class='note-inline'>(二乘㭊色明空為拙菩薩見色即空為巧理智懸殊淺深先後也法華經云其義深遠其語巧妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幽深情理妙</div>
</p></div>
<div class='div-commentary'><p style="margin-left:1em"><span class='note-inline'>(幽深旨妙情理難通至道門玄覺知冈究法華經云隨冝說法意趣難解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>應現五常增</div>
</p></div>
<div class='div-commentary'><p style="margin-left:1em"><span class='note-inline'>(五常立信百世同風應現群機分身利物金光明經云應物現形如水中月)</span>。</p>
</div></div>
<p class='juan'>御製秘藏詮卷第十九</p>
<div class='div-w'><p style="margin-left:1em">丙午歲高麗國大藏都監奉敕雕造</p>
</div>
</div><!-- end of div[@id='body'] -->
</body></html>