<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製秘藏詮</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu4' />
<p class='juan'>御製秘藏詮卷第二　　　　　　　車</p>
<div class='div-other'><a id='mulu5' />
<div class='div-orig'><p style="text-indent:0em" class="lg-abnormal"><div class='lg-row'>慈本因從善</div>
</p></div>
<div class='div-commentary'><p style="margin-left:1em"><span class='note-inline'>(慈無量心本因善發進求道業此㝡為先利濟之心恒常寂靜華嚴經云慈悲喜捨因善發生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>但能棄惡緣</div>
</p></div>
<div class='div-commentary'><p style="margin-left:1em"><span class='note-inline'>(惡因惡緣念念湏棄依佛正道心心趣求得旨現前取捨自寂瑜伽論云棄惡修善是解脫因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如人渴飲水</div>
</p></div>
<div class='div-commentary'><p style="margin-left:1em"><span class='note-inline'>(向上玄言是非俱遣內心冥會唯自可知設此喻言示減後進百法論云真空一法能所何詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>冷暖自相便</div>
</p></div>
<div class='div-commentary'><p style="margin-left:1em"><span class='note-inline'>(真智起時冥合心境親緣親證餘莫能知冷暖二途唯自覺了般若經云至極真空唯佛自悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>化演深微妙</div>
</p></div>
<div class='div-commentary'><p style="margin-left:1em"><span class='note-inline'>(演甚深教普化眾生隨言悟解誠信不虛發精進心趣解脫果般若經云演化甚深諸佛言教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>諸天及地下</div>
</p></div>
<div class='div-commentary'><p style="margin-left:1em"><span class='note-inline'>(人天路上地下眾生一聞聖教之言盡解趣求樂果修十善行起真實心瑜伽論云說法饒益天上人間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>端然念實心</div>
</p></div>
<div class='div-commentary'><p style="margin-left:1em"><span class='note-inline'>(清淨實心常思利樂精進不退趣果何疑楞嚴經云生真實心求菩提道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>得見真無假</div>
</p></div>
<div class='div-commentary'><p style="margin-left:1em"><span class='note-inline'>(見真道理假法寧存不起名詮是非何及勤修正道遠趣佛乘般若經云緣真之智明了現前)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悲苦極無邊</div>
</p></div>
<div class='div-commentary'><p style="margin-left:1em"><span class='note-inline'>(悲念苦趣利樂無邊令諸眾生達佛方便趣深妙法悟解知歸瑜伽論云悲心觀此苦趣眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人心至法天</div>
</p></div>
<div class='div-commentary'><p style="margin-left:1em"><span class='note-inline'>(緣慮之心法天弥滿妄生搆獲未有覺知起世俗心昧真實理大般若經云人心未達徧緣一切)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清涼一境界</div>
</p></div>
<div class='div-commentary'><p style="margin-left:1em"><span class='note-inline'>(得真性者自獲清涼洞達本源解心獨朗涅槃經云有性眾生得真境界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>四眾悟為詮</div>
</p></div>
<div class='div-commentary'><p style="margin-left:1em"><span class='note-inline'>(至極妙理何在言宣悟四眾心假詮施設智照既寂本源自彰華嚴經云人心未悟強立名詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性本不搖動</div>
</p></div>
<div class='div-commentary'><p style="margin-left:1em"><span class='note-inline'>(法界真性豈有動搖其理幽深何人能見唯佛大智親見親緣清淨湛然徧周沙界智度論云實際一法無所動搖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮禪理究玄</div>
</p></div>
<div class='div-commentary'><p style="margin-left:1em"><span class='note-inline'>(詮禪妙理究達玄源知真境之甚深悟一如之常淨瑜伽論云至理真妙清淨玄源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真如常寂默</div>
</p></div>
<div class='div-commentary'><p style="margin-left:1em"><span class='note-inline'>(圓明湛寂義顯真如聖智內明言莫能測大般若經云至理湛寂如太虛空無處不通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>世路認迷源</div>
</p></div>
<div class='div-commentary'><p style="margin-left:1em"><span class='note-inline'>(人心不了迷此一源即妄知真解心獨朗寶積經云凢情不了迷昧深源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>相寂一乘法</div>
</p></div>
<div class='div-commentary'><p style="margin-left:1em"><span class='note-inline'>(離相契真一乘妙典名詮莫及空有何存平等一如更無高下智度論云一乘無上乘此乘不思議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>敷揚說世尊</div>
</p></div>
<div class='div-commentary'><p style="margin-left:1em"><span class='note-inline'>(敷揚大教是佛深言演大法輪化於三界瑜伽論云世尊者十号之中第十世間獨尊号)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>周廻含萬象</div>
</p></div>
<div class='div-commentary'><p style="margin-left:1em"><span class='note-inline'>(周廻乃包羅義徧萬象含容緫歸一寂之源妙契無生之理百法論云外乃包羅萬象內即能所皆成)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>契理是真門</div>
</p></div>
<div class='div-commentary'><p style="margin-left:1em"><span class='note-inline'>(契茲妙理是真實門諸佛證窮依斯設教令眾生入寂靜所依寶積經云契深妙理解脫真門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>俗態妄中生</div>
</p></div>
<div class='div-commentary'><p style="margin-left:1em"><span class='note-inline'>(未悟之人著緣滯境迷心不了因妄生狂纏縛自身終無出離寶積經云妄心緣境顛倒情深)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非論人與我</div>
</p></div>
<div class='div-commentary'><p style="margin-left:1em"><span class='note-inline'>(人我是假情有理無妄執自身有真實我佛方便力說我是空智度論云我人無體妄計執生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法憂迷者心</div>
</p></div>
<div class='div-commentary'><p style="margin-left:1em"><span class='note-inline'>(諸佛言教迷者極深淺識之人卒難窮底莊嚴論云緣法之心迷昧不了)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自爇無眀火</div>
</p></div>
<div class='div-commentary'><p style="margin-left:1em"><span class='note-inline'>(自謂自身爇謂燒爇無明惑火焚燒善根寶積經云無明火起善法不生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心明能洞達</div>
</p></div>
<div class='div-commentary'><p style="margin-left:1em"><span class='note-inline'>(悟解之心洞達真境清淨智品照理朗然自見本源無處不徧寶積經云根本大智洞達真常)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>了義理何煩</div>
</p></div>
<div class='div-commentary'><p style="margin-left:1em"><span class='note-inline'>(解了真義於理極明煩惱纏綿何處安立本真自性一體無差瑜伽論云於諸義味了達分明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>攝受開真境</div>
</p></div>
<div class='div-commentary'><p style="margin-left:1em"><span class='note-inline'>(攝其萬類大開一源智照真如體恒周徧無言無說空境湛然大寶積經云緣如一智向境洞開)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智通大法門</div>
</p></div>
<div class='div-commentary'><p style="margin-left:1em"><span class='note-inline'>(根本智起緣大法源通達真常一無疑滯理智俱徧廣大法門大般若經云大智度真法源何異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>識見高談論</div>
</p></div>
<div class='div-commentary'><p style="margin-left:1em"><span class='note-inline'>(有見識人湏善談論了真達俗理事分明智解轉高久曾熏習放光般若經云如有世間人起種種談論)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>浮榮去若奔</div>
</p></div>
<div class='div-commentary'><p style="margin-left:1em"><span class='note-inline'>(浮世榮枯光陰似箭剎那晝夜去若奔馳未解修心早求出離瑜伽論云我觀浮世聚散如雲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聖賢方便智</div>
</p></div>
<div class='div-commentary'><p style="margin-left:1em"><span class='note-inline'>(聖賢出世智開方便之門說法利生今趣無為之果寶積經云諸佛出世起方便智化導人天)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道覺不迷昬</div>
</p></div>
<div class='div-commentary'><p style="margin-left:1em"><span class='note-inline'>(覺道智起寧有昏迷了種種緣不生妄念智度論云有大覺人永除昬妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>情田寬坦蕩</div>
</p></div>
<div class='div-commentary'><p style="margin-left:1em"><span class='note-inline'>(大智現前情田坦蕩舉目無非佛事觸處皆是道場佛地論云得此道理情見坦然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷智鎮常昬</div>
</p></div>
<div class='div-commentary'><p style="margin-left:1em"><span class='note-inline'>(鎮常昬昧妄想纏心智日不明慧解全闕如能省覺悟妄即真大莊嚴論云迷此智慧昬昧自心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不達無生果</div>
</p></div>
<div class='div-commentary'><p style="margin-left:1em"><span class='note-inline'>(無生不達有執弥增未解觀心何門趣果大智度論云從暗入暗未達無生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因將甚處論</div>
</p></div>
<div class='div-commentary'><p style="margin-left:1em"><span class='note-inline'>(未顯如源正因寧解身心迷謬甚處論真儻若悟本知歸萬法從茲自寂寶積經云因若不修果亦不證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>報應定無疑</div>
</p></div>
<div class='div-commentary'><p style="margin-left:1em"><span class='note-inline'>(報化名異佛果無疑化現多般說法饒益寶積經云現種種身說法饒益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有因及證果</div>
</p></div>
<div class='div-commentary'><p style="margin-left:1em"><span class='note-inline'>(二無數劫苦行修行果滿因圓成無上覺自他兼濟周徧無窮寶積經云修因三大劫得果化眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>本來絕妄心</div>
</p></div>
<div class='div-commentary'><p style="margin-left:1em"><span class='note-inline'>(本來清淨絕有妄心真見道中無漏智起惑障斯斷證理分明智度論云佛身清淨永絕妄緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何以立名我</div>
</p></div>
<div class='div-commentary'><p style="margin-left:1em"><span class='note-inline'>(為順世間假說有我如來證寂我復何安百法論云一者人無我二者法無我)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲心如意識</div>
</p></div>
<div class='div-commentary'><p style="margin-left:1em"><span class='note-inline'>(唯識論云思量名意了別云識第七意識與四煩惱常俱苐六識心外緣六塵起欲內與第七起執過累相同故云如也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>清淨滅囂喧</div>
</p></div>
<div class='div-commentary'><p style="margin-left:1em"><span class='note-inline'>(唯識論云由作無相無生觀轉八識成四智此智清淨能殄四魔故云滅囂喧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>自有無生見</div>
</p></div>
<div class='div-commentary'><p style="margin-left:1em"><span class='note-inline'>(見者慧之別名無生者所緣境也此境甚深唯有本智內自見也唯識論云微妙甚深自內證故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮源浪不飜</div>
</p></div>
<div class='div-commentary'><p style="margin-left:1em"><span class='note-inline'>(對法論云詮者能詮即是大乘教也源者教所出處體是真如性無生滅故喻浪不飜也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求解因心智</div>
</p></div>
<div class='div-commentary'><p style="margin-left:1em"><span class='note-inline'>(求解無相空理彼空要因精進心無我智方得解也法華經云勇猛精進求佛智慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知非萬劫存</div>
</p></div>
<div class='div-commentary'><p style="margin-left:1em"><span class='note-inline'>(知解也非謂有為法知一切有為法如夢幻等存謂無為法解彼無為無生滅故萬刧常存金剛經云不取於相如如不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先湏恒利益</div>
</p></div>
<div class='div-commentary'><p style="margin-left:1em"><span class='note-inline'>(自既知非知存亦令一切眾生同知是事自利利他常無厭倦維摩經云行菩薩慈安眾生故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>後見法中尊</div>
</p></div>
<div class='div-commentary'><p style="margin-left:1em"><span class='note-inline'>(行解相契悲智無偏有善必從無惡不剪無上法王後何不見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願發因中果</div>
</p></div>
<div class='div-commentary'><p style="margin-left:1em"><span class='note-inline'>(願者希望也因中發廣大願趣求菩提妙果故藥師經云發於無上正真道意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲智慧門</div>
</p></div>
<div class='div-commentary'><p style="margin-left:1em"><span class='note-inline'>(慈悲即拔苦與樂為稱智慧則推求决断為義門者無壅也菩薩教化眾生恒無盡時維摩經云行智慧慈無不知時故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三眀達四眾</div>
</p></div>
<div class='div-commentary'><p style="margin-left:1em"><span class='note-inline'>(三眀者宿命眀天眼明漏盡明由此三明觀察四眾隨機設法法華經云能於四眾示教利喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曩劫事空存</div>
</p></div>
<div class='div-commentary'><p style="margin-left:1em"><span class='note-inline'>(聖行非遠凢夫罔知有教無人得無興歎故曰斯事空存法華經云我於無量劫中修習是法華經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>應現實空相</div>
</p></div>
<div class='div-commentary'><p style="margin-left:1em"><span class='note-inline'>(諸佛應現妙用無方為執有者說空為執空者譚實無量義經云無相不相是真實相又般若經云是諸法空相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無關亦不鎻</div>
</p></div>
<div class='div-commentary'><p style="margin-left:1em"><span class='note-inline'>(禪郍路闢見大道之坦然解脫門開入真常之境界法華經云自在無繫無所依求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄途何阻隔</div>
</p></div>
<div class='div-commentary'><p style="margin-left:1em"><span class='note-inline'>(悟一乘理鎮履玄途了二障空恒無阻隔法華經云乘此寶乘直至道場)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛說端心坐</div>
</p></div>
<div class='div-commentary'><p style="margin-left:1em"><span class='note-inline'>(佛說法時端然心目眾生聽樂不起妄情維摩經云心不在內亦不在外是為宴坐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安靜深知道</div>
</p></div>
<div class='div-commentary'><p style="margin-left:1em"><span class='note-inline'>(身心安靜智慮分明妄念不生深知聖道法華經云身心寂不動以求無上道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>袪非十善存</div>
</p></div>
<div class='div-commentary'><p style="margin-left:1em"><span class='note-inline'>(妄念既滅非法自袪將趣菩提先存十善上生經云菩薩報應十善果者不能窮盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩提真實相</div>
</p></div>
<div class='div-commentary'><p style="margin-left:1em"><span class='note-inline'>(菩提名覺實相云真真覺現前凝然常住淨名云住是菩提住法性故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安樂定迷昬</div>
</p></div>
<div class='div-commentary'><p style="margin-left:1em"><span class='note-inline'>(輪廻永息安樂還來水月本空迷昬即定維摩經云豁然還得本心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>樂境歸空寂</div>
</p></div>
<div class='div-commentary'><p style="margin-left:1em"><span class='note-inline'>(樂者能緣心適恱受也境者所緣法空寂理也若能息生滅機歸空寂理即樂在其中矣涅槃經云生滅滅<span class='corr'>已</span>寂滅為樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無緣有日存</div>
</p></div>
<div class='div-commentary'><p style="margin-left:1em"><span class='note-inline'>(寂滅之樂萬刧常存然則有慮必乘無緣自得也淨名經云法離於相無所緣故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求之不可遇</div>
</p></div>
<div class='div-commentary'><p style="margin-left:1em"><span class='note-inline'>(若以有相之心求無相之理咫尺山河不可契合維摩經云如空中鳥跡如石女兒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心悟大開門</div>
</p></div>
<div class='div-commentary'><p style="margin-left:1em"><span class='note-inline'>(理無開閇迷悟使然今對迷情故云開也淨名經云閇眾惡趣開諸善門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戒定為常識</div>
</p></div>
<div class='div-commentary'><p style="margin-left:1em"><span class='note-inline'>(防非云戒不散名定常識者真常無垢心也此通三身戒定為因維摩經云從戒定等生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妙音骨目寒</div>
</p></div>
<div class='div-commentary'><p style="margin-left:1em"><span class='note-inline'>(如來妙音義味清暢令諸聞者諦了易解法華經云梵音深妙令人樂聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法因劫不壞</div>
</p></div>
<div class='div-commentary'><p style="margin-left:1em"><span class='note-inline'>(法者教法若以無倒心正聞薰成解脫因者人天往來塵劫不壞寶積經云假使經百劫所作業不亡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人世自多端</div>
</p></div>
<div class='div-commentary'><p style="margin-left:1em"><span class='note-inline'>(擾擾人世不念法因自競多端他恒寂靜既違戒定亦遠常識淨名經云汝與眾魔共一手作諸勞侶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>成道證無為</div>
</p></div>
<div class='div-commentary'><p style="margin-left:1em"><span class='note-inline'>(華嚴經云初發心時便成正覺又云有為無為心無所著言無為者非有為也於無為中亦不可得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>增超復不墮</div>
</p></div>
<div class='div-commentary'><p style="margin-left:1em"><span class='note-inline'>(一念頓成故曰增超楞嚴經云不歷僧祇獲法身永離二邊中道不立故曰不墮淨名經云佛身無為不墮諸[婁*支])</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲達自縱橫</div>
</p></div>
<div class='div-commentary'><p style="margin-left:1em"><span class='note-inline'>(一心明了凢聖不拘自在縱橫得諸無礙華嚴經云心佛及眾生是三無差別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一粒生千顆</div>
</p></div>
<div class='div-commentary'><p style="margin-left:1em"><span class='note-inline'>(此喻從一真心演出萬法起信論云是心能攝世間出世間法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>定入無邊界</div>
</p></div>
<div class='div-commentary'><p style="margin-left:1em"><span class='note-inline'>(攝心不亂名之為定無漏八種㝡勝四禪依此澄心緣無邊界法華經云入無量義處三昧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>玄中達者難</div>
</p></div>
<div class='div-commentary'><p style="margin-left:1em"><span class='note-inline'>(玄者玄妙體即法界達此法界實際者法華經云唯佛與佛乃能究盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>法通真諦理</div>
</p></div>
<div class='div-commentary'><p style="margin-left:1em"><span class='note-inline'>(法者以䡄持為義體即真諦理通者無罣礙心也通此真諦理法悉無壅滯般若經云心無罣礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>名利絕心安</div>
</p></div>
<div class='div-commentary'><p style="margin-left:1em"><span class='note-inline'>(名利者世法也依瑜伽論說有八種謂利衰毀譽稱譏苦樂也名利居其二也以通真諦理故糠粃世法得心安也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>釋經兼解義</div>
</p></div>
<div class='div-commentary'><p style="margin-left:1em"><span class='note-inline'>(解釋誠言先了妙義離文字相為世所依天王問般若經云緫持無文字文字顯緫持)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>立意信多端</div>
</p></div>
<div class='div-commentary'><p style="margin-left:1em"><span class='note-inline'>(分宗演教立意開章成厈有破空或即相顯性法門無盡故曰多端宣演䟽云更自造論別起異端)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>敷座眀中覺</div>
</p></div>
<div class='div-commentary'><p style="margin-left:1em"><span class='note-inline'>(淨名經云夫說法者當如法說離言說相及諸法相故曰明中覺又云若行見聞覺知非求法也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>摩訶性自看</div>
</p></div>
<div class='div-commentary'><p style="margin-left:1em"><span class='note-inline'>(摩訶名大性名不改眾生理具豈從外求故曰自看楞嚴經云本性圓融周徧法界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意欲求何法</div>
</p></div>
<div class='div-commentary'><p style="margin-left:1em"><span class='note-inline'>(一切眾生法本圓具豈容外求若向外求非求法也般若經云認賊為子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情似海寬</div>
</p></div>
<div class='div-commentary'><p style="margin-left:1em"><span class='note-inline'>(眾生迷情似水無涯沒溺妄流無有畔岸華嚴經云我見諸眾生迷妄惑所沒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>用刀截智水</div>
</p></div>
<div class='div-commentary'><p style="margin-left:1em"><span class='note-inline'>(菩提清淨如水滌穢若立菩提與獩何殊翻用智刀截智慧水華嚴經云如彼利刀能断一切)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智水沒痕瘢</div>
</p></div>
<div class='div-commentary'><p style="margin-left:1em"><span class='note-inline'>(以清淨智决清淨水唯有真相不顯痕瘢華嚴經云性本澄潔無垢濁故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>就大小皆空</div>
</p></div>
<div class='div-commentary'><p style="margin-left:1em"><span class='note-inline'>(以大乘妙智融小乘偏空故曰皆空法華經云有所難問不以小乘法荅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>興心一念果</div>
</p></div>
<div class='div-commentary'><p style="margin-left:1em"><span class='note-inline'>(興發聖心即成極果頓越二乘之地皆歸一念之功大品經云大乘之初初踰小乘之極極)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>刼常轉法輪</div>
</p></div>
<div class='div-commentary'><p style="margin-left:1em"><span class='note-inline'>(刼即時也言劫常轉者謂如來常住不滅恒常說法法華經云常在靈鷲山及餘諸住處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>境界伏人我</div>
</p></div>
<div class='div-commentary'><p style="margin-left:1em"><span class='note-inline'>(諸佛妙境能伏人我人我既除安住境界寶積經云諸根如幻境界如夢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經說人天相</div>
</p></div>
<div class='div-commentary'><p style="margin-left:1em"><span class='note-inline'>(金剛經云譬如有人身如湏弥山王此則指人天身相以大身而顯非身是名為大身也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>湏弥七寶山</div>
</p></div>
<div class='div-commentary'><p style="margin-left:1em"><span class='note-inline'>(此意以大身高廣而似湏弥用比法王之身弥勒頌云湏弥高且大將喻法王身七寶齊圍繞無相乃為真)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不知心是佛</div>
</p></div>
<div class='div-commentary'><p style="margin-left:1em"><span class='note-inline'>(自生迷妄名曰不知當體全真故云是佛無量壽觀經云是心是佛是心作佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善惡隱其閒</div>
</p></div>
<div class='div-commentary'><p style="margin-left:1em"><span class='note-inline'>(善惡二法皆隱一心若了真機善惡何立金剛三昧經云善不善法從心化生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>論法超塵界</div>
</p></div>
<div class='div-commentary'><p style="margin-left:1em"><span class='note-inline'>(論一乘妙法超三界染塵明見真心法不可得廣百論云知諸法唯心便捨外塵相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情色相關</div>
</p></div>
<div class='div-commentary'><p style="margin-left:1em"><span class='note-inline'>(以法觀色用解繫纏病藥俱存本迷復甚華嚴經云汝諸眾生顛倒惑所覆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心中疑未了</div>
</p></div>
<div class='div-commentary'><p style="margin-left:1em"><span class='note-inline'>(求師决滯昧理仍增了了心中更疑何法法華經云不能曉了此)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>得不大慚顏</div>
</p></div>
<div class='div-commentary'><p style="margin-left:1em"><span class='note-inline'>(執冰求水認賊作子以燈祛暗燈息暗存疑在智迷得無慚色淨名經云實懷慚愧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>去聖作何用</div>
</p></div>
<div class='div-commentary'><p style="margin-left:1em"><span class='note-inline'>(去聖既遠我執誰除歸仗無門還復迷執法華經云盲冥無所見不求大勢佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>浮生一向間</div>
</p></div>
<div class='div-commentary'><p style="margin-left:1em"><span class='note-inline'>(四生泡幻三界瀑流慜不久停非佛何救淨名經云是身如電念念不住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷開心得悟</div>
</p></div>
<div class='div-commentary'><p style="margin-left:1em"><span class='note-inline'>(悟常住實理生滅念存前後際空一真頓顯大寶積經云如我思惟不見一法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬法鎮常閑</div>
</p></div>
<div class='div-commentary'><p style="margin-left:1em"><span class='note-inline'>(浮生未了一念紛紜妙智<span class='corr'>已</span>明萬法閑寂祖師云萬法本閑而人自閙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀世示方便</div>
</p></div>
<div class='div-commentary'><p style="margin-left:1em"><span class='note-inline'>(觀機設教種種法權令入涅槃示開方便華嚴經云以少方便疾得涅槃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>登山見七寶</div>
</p></div>
<div class='div-commentary'><p style="margin-left:1em"><span class='note-inline'>(登山者以方便道登涅槃山七寶者如來富有萬德猶如寶山從人之欲永離貧之無垢經云一切善寶滿藏悉開)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>莫教空手廻</div>
</p></div>
<div class='div-commentary'><p style="margin-left:1em"><span class='note-inline'>(既親寶所重加勸勉莫令中道而廢也法華經云寶所在近汝可前進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智海無心道</div>
</p></div>
<div class='div-commentary'><p style="margin-left:1em"><span class='note-inline'>([网-(ㄨ*ㄨ)+又]象求珠非心即得無邊智海妙道融融華嚴經云一切空無性妄心分別有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>住法存心想</div>
</p></div>
<div class='div-commentary'><p style="margin-left:1em"><span class='note-inline'>(住實際地名曰住法存心想念安妄想心處無住法忍文殊境界經云住無所住名為正住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>精修一念間</div>
</p></div>
<div class='div-commentary'><p style="margin-left:1em"><span class='note-inline'>(既住正法離諸麤相故曰精修一念之間前後際断見性如空法華經云其心常憺怕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>莫將果是相</div>
</p></div>
<div class='div-commentary'><p style="margin-left:1em"><span class='note-inline'>(無證而證證常樂果豁如虛空一無所有文殊境界經云智慧離垢其身無所住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄見不能攀</div>
</p></div>
<div class='div-commentary'><p style="margin-left:1em"><span class='note-inline'>(了幻妄見永絕攀緣能證尚空所證何附華嚴經云有為無為心無所著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈惠人中見</div>
</p></div>
<div class='div-commentary'><p style="margin-left:1em"><span class='note-inline'>(我佛聖慈普惠群品人空法空中道非見如幻三昧經云唯有佛世尊慈惠無思議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>無情火亦寒</div>
</p></div>
<div class='div-commentary'><p style="margin-left:1em"><span class='note-inline'>(慈能攝物為隨物情儻無情於萬物則萬物違而不順譬猶其火無情亦寒聖善天子經云一切眾生慈心相向皆悉和順)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深源清淨水</div>
</p></div>
<div class='div-commentary'><p style="margin-left:1em"><span class='note-inline'>(法性源深清淨如水無明風浪何由皷激也楞嚴經云覺海性澄圓圓澄覺元妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷濁了時間</div>
</p></div>
<div class='div-commentary'><p style="margin-left:1em"><span class='note-inline'>(悟謂源清迷謂源濁相應一念全濁是清楞嚴經云迷晦即無明發明便解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>悲智大慈忍</div>
</p></div>
<div class='div-commentary'><p style="margin-left:1em"><span class='note-inline'>(悲拔眾苦智照萬法言大慈者即無緣慈也言忍者即無生忍也聖善天子經云有大悲智具一切忍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因緣去不還</div>
</p></div>
<div class='div-commentary'><p style="margin-left:1em"><span class='note-inline'>(眾生機盡應化隨窮囙緣去來物所感故涅槃經云緣會即生緣離即滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>若窮玄寂理</div>
</p></div>
<div class='div-commentary'><p style="margin-left:1em"><span class='note-inline'>(大道冲幽真智凝默窮不可得不可亦空華嚴經云其性本空寂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勿使妄情關</div>
</p></div>
<div class='div-commentary'><p style="margin-left:1em"><span class='note-inline'>(頓悟玄元見妙湛性諸妄永捨情復何關華嚴經云離一切妄念無我法如是)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>見法不言法</div>
</p></div>
<div class='div-commentary'><p style="margin-left:1em"><span class='note-inline'>(以無見之見見無見之法是法不可得言語道断故瓔珞經云我從本來不得一法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>菩提登覺道</div>
</p></div>
<div class='div-commentary'><p style="margin-left:1em"><span class='note-inline'>(駕菩提一乘登覺王正道坦途無阻萬彚咸歸無垢經云得寂靜三昧速覺佛菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>差之方寸間</div>
</p></div>
<div class='div-commentary'><p style="margin-left:1em"><span class='note-inline'>(差舛由心得失非理理本不乖性自有背一宿覺云差之毫釐失之千里)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真境何年到</div>
</p></div>
<div class='div-commentary'><p style="margin-left:1em"><span class='note-inline'>(真境非遠妄識自遙慜彼隨流何年牽復楞嚴經云我信是人終不能解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性住他方際</div>
</p></div>
<div class='div-commentary'><p style="margin-left:1em"><span class='note-inline'>(法性周圓體恒常住竪通三際撗徧十方唯佛證窮利樂一切法華經云世間相常住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真言法是空</div>
</p></div>
<div class='div-commentary'><p style="margin-left:1em"><span class='note-inline'>(謂佛語真實故無間断一念無妄二法皆空即金剛經云如來是真語者實語者謂語包䡄持本性空故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾生求自利</div>
</p></div>
<div class='div-commentary'><p style="margin-left:1em"><span class='note-inline'>(凢夫二障俱在全号眾生若聲覺得彼分名盖所知障存唯求自利也法華經云自求涅槃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>盡在有無中</div>
</p></div>
<div class='div-commentary'><p style="margin-left:1em"><span class='note-inline'>(凢夫執有二聖滯空俱未出於二邊故唯識論云執有者迷其真滯空者虧其實即在有無中也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>相合成虛幻</div>
</p></div>
<div class='div-commentary'><p style="margin-left:1em"><span class='note-inline'>(四大本空五蘊非有為執迷妄而溺虛幻我法二種成和合相金剛經云是名一合相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>終歸一信中</div>
</p></div>
<div class='div-commentary'><p style="margin-left:1em"><span class='note-inline'>(心拘淨相滯相生心欲捨虛幻終歸真際大般若經云一念淨信曾於多佛久種善根信心清淨則生實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來宣秘密</div>
</p></div>
<div class='div-commentary'><p style="margin-left:1em"><span class='note-inline'>(靈山演法密語親宣情與非情悉皆平等佛頂經云亦名如來密因修證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>劫盡始皆空</div>
</p></div>
<div class='div-commentary'><p style="margin-left:1em"><span class='note-inline'>(劫成劫壞法法皆空悟本歸原始達空義淨名經云非色滅空色性自空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心真非學得</div>
</p></div>
<div class='div-commentary'><p style="margin-left:1em"><span class='note-inline'>(心者即自性清淨心也此心真實無壞故名真既離名相不可修學而取為得唯識論云尒時於所緣智都無所得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>施為在法中</div>
</p></div>
<div class='div-commentary'><p style="margin-left:1em"><span class='note-inline'>(心體無染量等虛空種種施為徧一切法淨名經云普現十方無量土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰人能稽首</div>
</p></div>
<div class='div-commentary'><p style="margin-left:1em"><span class='note-inline'>(㝡勝之道所謂佛乘雜蘊信心而深稽首淨名經云稽首一切大導師)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>禪定闡宗風</div>
</p></div>
<div class='div-commentary'><p style="margin-left:1em"><span class='note-inline'>(法華經䟽云禪謂色界四靜慮定謂四無色定若修禪定即能闡揚釋宗之風教也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>有相及無情</div>
</p></div>
<div class='div-commentary'><p style="margin-left:1em"><span class='note-inline'>(有情有色質礙真空無法無情融通妙相肈論云有既不有即無無也不存無以觀法者可謂識法實相矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>天堂有路上</div>
</p></div>
<div class='div-commentary'><p style="margin-left:1em"><span class='note-inline'>(執因執果妄陟天堂非因非果定超佛地不假修證自達妙寶莊嚴法華經云若生天上)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>是知一切法</div>
</p></div>
<div class='div-commentary'><p style="margin-left:1em"><span class='note-inline'>(肈論云一切法即有無法也謂有即依圓無即徧計攝諸法盡名一切法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>不可言虛妄</div>
</p></div>
<div class='div-commentary'><p style="margin-left:1em"><span class='note-inline'>(金剛經云是故如來說一切法皆是佛法此顯真如徧於諸法本性同源真實無妄也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>識鑒高奇量</div>
</p></div>
<div class='div-commentary'><p style="margin-left:1em"><span class='note-inline'>(佛境甚深鑒窮理事出過三界量等虛空華嚴經云如來深境界其量等虛空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>巍峩大法雄</div>
</p></div>
<div class='div-commentary'><p style="margin-left:1em"><span class='note-inline'>(巍巍大身徧薩訶界德量高遠等湏弥山大法之雄莫甚於此金剛經云佛說非身是為大身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>未嘗捐一善</div>
</p></div>
<div class='div-commentary'><p style="margin-left:1em"><span class='note-inline'>(如來因圓果滿道證無生於法本空非取非捨金剛經云如來所說法不可取不可說非捐法故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>種相徧皆空</div>
</p></div>
<div class='div-commentary'><p style="margin-left:1em"><span class='note-inline'>(謂八十種好三十二相顯大圓通威德自在法相俱泯應用無方唯識論云諸根相好一一無邊又云譬如虛空徧一切處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>情戒虛無欲</div>
</p></div>
<div class='div-commentary'><p style="margin-left:1em"><span class='note-inline'>(識情重濁戒想紛紜迷障真源靈見不顯能入清淨頓徹虛無華嚴經云佛如虛空無分別等真法界無所依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經文所說同</div>
</p></div>
<div class='div-commentary'><p style="margin-left:1em"><span class='note-inline'>(一音演說三草滋榮異說同文一則一切金剛經云若為如來有所說是為謗佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>端然恒自悟</div>
</p></div>
<div class='div-commentary'><p style="margin-left:1em"><span class='note-inline'>(自悟本性萬法恬和不曉真滅端然何趣圓覺經云十方如來與一切法同體平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三界一塵中</div>
</p></div>
<div class='div-commentary'><p style="margin-left:1em"><span class='note-inline'>(浩浩三界障礙大千一一微音皆圓妙相非塵不礙有礙非塵事理精通混融實際華嚴經云佛於一切微塵中示現無邊大神力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>欲本從人性</div>
</p></div>
<div class='div-commentary'><p style="margin-left:1em"><span class='note-inline'>(勝鬘經云求人天者授人天乘求聲聞者授聲聞乘求緣覺者授緣覺乘求大乘者授以大乘即以欲從人之性也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>其如信自通</div>
</p></div>
<div class='div-commentary'><p style="margin-left:1em"><span class='note-inline'>(謂三世諸佛隨機設教權實頓漸利物䡄則其如信如理義自通法華經云信佛語故隨順此經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>圓光徹宇宙</div>
</p></div>
<div class='div-commentary'><p style="margin-left:1em"><span class='note-inline'>(圓覺之光清淨妙相他方此界靈惑則通宇宙非寬豈能包括華嚴經云佛無礙力發大光一切國土皆明顯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非住五眀中</div>
</p></div>
<div class='div-commentary'><p style="margin-left:1em"><span class='note-inline'>(瑜伽論云一內明處二因眀處三聲明處四醫方明處五功巧明處五地初得九地圓滿今願佛光圓照非色相故出因外故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>情不動心田</div>
</p></div>
<div class='div-commentary'><p style="margin-left:1em"><span class='note-inline'>(情本無情深心不動微妙之本不涉攀緣金光明經云如海湛然湏弥不動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眀真除妄想</div>
</p></div>
<div class='div-commentary'><p style="margin-left:1em"><span class='note-inline'>(心源不動明照真空袪妄想緣入清淨域般若心經云照見五蘊皆空度一切苦厄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬般證法緣</div>
</p></div>
<div class='div-commentary'><p style="margin-left:1em"><span class='note-inline'>(境物萬類凢解莫分大士以證法空智緣則了然無謬淨名經云達諸法相無罣礙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>月現青天上</div>
</p></div>
<div class='div-commentary'><p style="margin-left:1em"><span class='note-inline'>(佛智證法之時障盡理顯亦猶萬里無雲圓月現青天之上金光明經云是故我今稽首佛月)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求益終無損</div>
</p></div>
<div class='div-commentary'><p style="margin-left:1em"><span class='note-inline'>(功果周圓行解兼濟大悲善願利樂無邊不起妄心定無損益法華經云恒求善事利益一切謂佛常樂利樂一切眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言西語作東</div>
</p></div>
<div class='div-commentary'><p style="margin-left:1em"><span class='note-inline'>(指西作東如來方便本非名入誰欲摽形摸象之流轉成疑惑達人一悟智者忘疲華嚴經云若有眾生迷於十方以西為東以東為西)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>難名生變易</div>
</p></div>
<div class='div-commentary'><p style="margin-left:1em"><span class='note-inline'>(法本離言理非變易見月忘指視指迷月經名斯設事理懸殊維摩經云無取無捨無作無行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真智不通容</div>
</p></div>
<div class='div-commentary'><p style="margin-left:1em"><span class='note-inline'>(不求真智不證菩提法本融通性亦純實無名論云湛若虛空無名無證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願知一切法</div>
</p></div>
<div class='div-commentary'><p style="margin-left:1em"><span class='note-inline'>(即瑜伽論四誓願中無邊法門誓願學謂發願證知一切法之自性故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真法自優隆</div>
</p></div>
<div class='div-commentary'><p style="margin-left:1em"><span class='note-inline'>(真法即真正之法也優隆者乃深奧之義了一切法者淂法之自體深而且奧方稱無上之願也法華經云是法甚深奧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬境隨心轉</div>
</p></div>
<div class='div-commentary'><p style="margin-left:1em"><span class='note-inline'>(所謂心生故種種法生心緣慮於萬境雖似外境轉而皆不離心華嚴經云三界所有唯是一心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷情了自通</div>
</p></div>
<div class='div-commentary'><p style="margin-left:1em"><span class='note-inline'>(所迷之境既無有礙即能迷之情了然自通矣佛頂經云了然自知獲本妙心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>安住絕他意</div>
</p></div>
<div class='div-commentary'><p style="margin-left:1em"><span class='note-inline'>(冥心本位不起妄緣真妄交融名言絕際法華經云佛自住大乘亦無貪嫉意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>慈悲即是空</div>
</p></div>
<div class='div-commentary'><p style="margin-left:1em"><span class='note-inline'>(興慈運悲即空即色滅空泯色滌體歸真寶積經云觀眾生界空無所有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眀燈袪暗室</div>
</p></div>
<div class='div-commentary'><p style="margin-left:1em"><span class='note-inline'>(室內燈光暫忘外照暗相寂滅明相煥然法華經云如暗得燈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義果定相逢</div>
</p></div>
<div class='div-commentary'><p style="margin-left:1em"><span class='note-inline'>(佛果菩提固無言相不生不滅果相都捐觸緒皆真不相違背唯識論云尒時住唯識離二取相故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜本無顛倒</div>
</p></div>
<div class='div-commentary'><p style="margin-left:1em"><span class='note-inline'>(道躰凝常本無顛倒所謂了實相不動則法喜現前永無退轉矣法華經云如實相不顛倒不動不退不轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>忘形及有像</div>
</p></div>
<div class='div-commentary'><p style="margin-left:1em"><span class='note-inline'>(無名論云道也者寂寥虛曠不可以形名得微妙無相不可以有心知故言忘形<span class='corr'>及</span>有像也是知可以神悟不可以事求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心同皎日眀</div>
</p></div>
<div class='div-commentary'><p style="margin-left:1em"><span class='note-inline'>(佛智淨妙洞契真心皎皎然若杲日之麗于天也金剛頌云慧燈如朗日)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>眾聖堪歸仗</div>
</p></div>
<div class='div-commentary'><p style="margin-left:1em"><span class='note-inline'>(眾聖即諸佛也欲求佛智唯佛是依鍊行等心誠堪歸仗法華經云佛曾親近無數諸佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>樂土亡諸識</div>
</p></div>
<div class='div-commentary'><p style="margin-left:1em"><span class='note-inline'>(性本依識識盡性通迷妄頓祛真常永淨唯識論云此位唯有清淨真如湛然安樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深沉性海空</div>
</p></div>
<div class='div-commentary'><p style="margin-left:1em"><span class='note-inline'>(覺海甚深澄靜空相不隨境變觸處菩提楞嚴經云覺海性澄圓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬緣方便智</div>
</p></div>
<div class='div-commentary'><p style="margin-left:1em"><span class='note-inline'>(方便之門非從智得清淨之理萬化常真華嚴經云能知如來普攝眾生巧方便智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>隱現是非中</div>
</p></div>
<div class='div-commentary'><p style="margin-left:1em"><span class='note-inline'>(是非泯絕真妄皆遣不求證悟影現皆空法華經云或有見佛或不見者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戒行眀聦慧</div>
</p></div>
<div class='div-commentary'><p style="margin-left:1em"><span class='note-inline'>(能了戒行自證菩提雖顯聦明不超真寂於法精進觸境通流佛頂經云願今得果成寶王還度如是恒沙眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>能知業障空</div>
</p></div>
<div class='div-commentary'><p style="margin-left:1em"><span class='note-inline'>(普賢行經云一切業障海皆從妄想生既達妄想元無即能知業障空也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>勇心精進猛</div>
</p></div>
<div class='div-commentary'><p style="margin-left:1em"><span class='note-inline'>(志無怯懼性亦流通不退法輪勇猛精進法華經云又見菩薩勇猛精進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善願許從容</div>
</p></div>
<div class='div-commentary'><p style="margin-left:1em"><span class='note-inline'>(願菩提果利諸有情盡證涅槃皆登覺道法華經云諸願<span class='corr'>已</span>具足)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>定相光真境</div>
</p></div>
<div class='div-commentary'><p style="margin-left:1em"><span class='note-inline'>(真境湛然言相寂滅非境轉物非物滅相仁王經云滅壞無眀暗而得諸禪定)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何依住有功</div>
</p></div>
<div class='div-commentary'><p style="margin-left:1em"><span class='note-inline'>(是法常住非住常法超塵絕跡始堪依仗唯識論云相用煩惱不能動故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>三乘俱得理</div>
</p></div>
<div class='div-commentary'><p style="margin-left:1em"><span class='note-inline'>(三乘妙理法界含容一法現前萬緣泯寂法華經云此三乘法皆是聖所稱歎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>我佛性皆通</div>
</p></div>
<div class='div-commentary'><p style="margin-left:1em"><span class='note-inline'>(佛之悲智無法不通性本淨根常韜妙有自然真覺不問是非法華經云唯佛與佛乃能究盡諸法實相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性逐無眀起</div>
</p></div>
<div class='div-commentary'><p style="margin-left:1em"><span class='note-inline'>(性謂心性本來安靜無明忽興性隨而起由是蔽出世道塞智慧門法華經云無明闇蔽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>昬迷障淨朗</div>
</p></div>
<div class='div-commentary'><p style="margin-left:1em"><span class='note-inline'>(慧性既昏迷失正道障惑必盡淨智朗然唯識論云明來闇謝智起惑忘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>妄涌千波起</div>
</p></div>
<div class='div-commentary'><p style="margin-left:1em"><span class='note-inline'>(漏心虛妄深廣無涯遇諸緣而發起如海涌於千波唯識論云如海遇風緣起種種波浪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>惡業隨緣往</div>
</p></div>
<div class='div-commentary'><p style="margin-left:1em"><span class='note-inline'>(由著塵境便起業因因隨惡有業自因生從是迷真枉入諸趣法華經云以諸欲因緣墜墮三惡道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>釋見全難入</div>
</p></div>
<div class='div-commentary'><p style="margin-left:1em"><span class='note-inline'>(如來真見諸見皆釋強執假名於法難入空花自滅眼病䪺愈空花不生法華論云慧門難見難入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>愚癡信是聾</div>
</p></div>
<div class='div-commentary'><p style="margin-left:1em"><span class='note-inline'>(智慧無用愚癡自執不信超凢入聖唯知見色聞聲緣木求魚經劫不悟登山採珠去道弥遠法華經云狂聾心亂永不聞法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>五音尚有障</div>
</p></div>
<div class='div-commentary'><p style="margin-left:1em"><span class='note-inline'>(一音清響中含五音寂聽無聲妙傳今古楞嚴經云雖有妙音若無妙指終不能發)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>何得智心通</div>
</p></div>
<div class='div-commentary'><p style="margin-left:1em"><span class='note-inline'>(心依妄者智為慧留妄慧不除心智何得法華經云何由能解佛之智慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意眀疑有悟</div>
</p></div>
<div class='div-commentary'><p style="margin-left:1em"><span class='note-inline'>(疑雖暫疑悟則終悟意珠未照疑網森羅慧燈發明如鑑去垢法華經云疑惑不能了又云今得醒悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>萬億豈相通</div>
</p></div>
<div class='div-commentary'><p style="margin-left:1em"><span class='note-inline'>(眾生佛性本自圓明為妄成迷強執異見恒沙萬億皆佛境界華嚴經云森羅及萬象一法之所印)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>邪見他心妄</div>
</p></div>
<div class='div-commentary'><p style="margin-left:1em"><span class='note-inline'>(他心慧眼本自分明為妄執邪轉成顛倒法華經云入邪見稠林深著虛妄法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>如來性不逢</div>
</p></div>
<div class='div-commentary'><p style="margin-left:1em"><span class='note-inline'>(深信漸真不生邪見如來慧性曠劫難逢一法圓明朗照塵剎淨名經云不見如來佛國嚴淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>經說縱橫義</div>
</p></div>
<div class='div-commentary'><p style="margin-left:1em"><span class='note-inline'>(經旨幽玄縱橫妙理韜真秘藏迷觸䪺開唯佛能窮通一切義寶積經云一切境界若平等非平等若有若無有為無為等是縱橫義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>千歧萬沠通</div>
</p></div>
<div class='div-commentary'><p style="margin-left:1em"><span class='note-inline'>(一乘真語萬沠流通殊途同歸法源自契無量義經云從於一法生百千義百千義中一一復生百千萬數如路出千歧海通萬沠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>一塵如質礙</div>
</p></div>
<div class='div-commentary'><p style="margin-left:1em"><span class='note-inline'>(萬法皆空塵含法界若生質礙壅塞山河心識圓明是法通達唯識論云若有質礙便有方分)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>形影兩何從</div>
</p></div>
<div class='div-commentary'><p style="margin-left:1em"><span class='note-inline'>(即華嚴經中說理事無礙觀也影從形有事逐理彰理事一如形影雙泯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>取意性相非</div>
</p></div>
<div class='div-commentary'><p style="margin-left:1em"><span class='note-inline'>(性相末真二名假立言執意礙性相轉昬心了理通言意皆泯唯識論云皆如幻事等雖有而非真)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人天諸聖像</div>
</p></div>
<div class='div-commentary'><p style="margin-left:1em"><span class='note-inline'>(法華經云建立諸形像為誘群迷設諸聖像徧人天界令覩妙相發菩提心認為真佛即非真覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心忙至理閑</div>
</p></div>
<div class='div-commentary'><p style="margin-left:1em"><span class='note-inline'>(至理虛閑妄心沉寂理既精而妄遣心雖動而源深法華經云其心安如海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>未達如波浪</div>
</p></div>
<div class='div-commentary'><p style="margin-left:1em"><span class='note-inline'>(真無變易妄有遷流未達真妄之源還同冰火之惑密嚴經云譬如海波浪海靜波去來)</span>。</p>
</div></div>
<p class='juan'>御製秘藏詮卷第二</p>
</div><!-- end of div[@id='body'] -->
</body></html>