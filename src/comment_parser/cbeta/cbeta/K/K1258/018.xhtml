<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu71' />
<p class='juan'>御製蓮華心輪廻文偈頌卷第十八　富</p>
<div class='div-other'><a id='mulu72' />
<p class='h2'>好字拘就觀字正廻文<span class='note-inline'>(通前卷一十首共計二十首)</span></p>
<div class='div-orig'><p style="text-indent:0em" class="lg-abnormal"><div class='lg-row'>道寬開訓新</div>
</p></div>
<div class='div-commentary'><p style="margin-left:1em"><span class='note-inline'>(能證之智名道所證之理名寬開演玄微訓匠群品本新俱滿号大法王)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷生業煩苦</div>
</p></div>
<div class='div-commentary'><p style="margin-left:1em"><span class='note-inline'>(迷集諦之染囙起煩惱於三業生苦諦之幻果致汩沒於四生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好觀來運人</div>
</p></div>
<div class='div-commentary'><p style="margin-left:1em"><span class='note-inline'>(來從兜率降迹人間相好嚴身觀之則目無暫捨運通接物視之則有若愛親)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊行協言古</div>
</p></div>
<div class='div-commentary'><p style="margin-left:1em"><span class='note-inline'>(佛佛道同曰齊法法平等名協行安樂之妙行奉古聖之微言也矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬開訓新迷</div>
</p></div>
<div class='div-commentary'><p style="margin-left:1em"><span class='note-inline'>(寬則塵合法界開則訓決新迷妙用如斯孰不歸仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生業煩苦好</div>
</p></div>
<div class='div-commentary'><p style="margin-left:1em"><span class='note-inline'>(真體無生寧容煩惱業因苦果好著輪廻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀來運人齊</div>
</p></div>
<div class='div-commentary'><p style="margin-left:1em"><span class='note-inline'>(入定觀真運通警物光照而齊臨五道緣集而四趣俱來渴法之心人誰不發)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行協言古道</div>
</p></div>
<div class='div-commentary'><p style="margin-left:1em"><span class='note-inline'>(行住坐臥之威儀道協千古九有四生之垂化言赴万機)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開訓新迷生</div>
</p></div>
<div class='div-commentary'><p style="margin-left:1em"><span class='note-inline'>(開方便門示真實相訓新學之迷遣令久解以智生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業煩苦好觀</div>
</p></div>
<div class='div-commentary'><p style="margin-left:1em"><span class='note-inline'>(如來之身三業不護煩惱皆盡苦果並除好醜絕依觀而後度)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來運人齊行</div>
</p></div>
<div class='div-commentary'><p style="margin-left:1em"><span class='note-inline'>(既來三界合齊運於人倫行滿三祇致窮圓於二果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協言古道寬</div>
</p></div>
<div class='div-commentary'><p style="margin-left:1em"><span class='note-inline'>(道本無言寧分新古洞協至運豈[后-口+十]寬狹焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓新迷生業</div>
</p></div>
<div class='div-commentary'><p style="margin-left:1em"><span class='note-inline'>(訓之以戒律親規導迷生覺增之以善業根本將往淨方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩苦好觀來</div>
</p></div>
<div class='div-commentary'><p style="margin-left:1em"><span class='note-inline'>(擾擾四生之煩苦憧憧三界之往來觀此人天非可好樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運人齊行協</div>
</p></div>
<div class='div-commentary'><p style="margin-left:1em"><span class='note-inline'>(佛說淨法運載有情欲令眾生齊修出離人協正法如理而行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言古道寬開</div>
</p></div>
<div class='div-commentary'><p style="margin-left:1em"><span class='note-inline'>(言流万古為大道之規摸開曉迷津作出塵之寬用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷生業煩</div>
</p></div>
<div class='div-commentary'><p style="margin-left:1em"><span class='note-inline'>(著新淨之妙衣筞懃三業破時會之煩惱決断迷情俱契無生同攀至道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦好觀來運</div>
</p></div>
<div class='div-commentary'><p style="margin-left:1em"><span class='note-inline'>(有漏皆苦好樂則麤弊來侵運智觀根離染則長辤苦趣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人齊行協言</div>
</p></div>
<div class='div-commentary'><p style="margin-left:1em"><span class='note-inline'>(人法齊遣方協中道之通規言與行合妙順如來之深旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古道寬開訓</div>
</p></div>
<div class='div-commentary'><p style="margin-left:1em"><span class='note-inline'>(弥勒開陳道寬垂訓之旨文殊思荅終成懷古之心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷生業煩苦</div>
</p></div>
<div class='div-commentary'><p style="margin-left:1em"><span class='note-inline'>(始從初刼終滿僧祇四智生而煩惱迷除三業謝而苦輪停息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好觀來運人</div>
</p></div>
<div class='div-commentary'><p style="margin-left:1em"><span class='note-inline'>(好捿山谷觀眾卉之盛衰或處人闤運群迷之來往)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊行協言古</div>
</p></div>
<div class='div-commentary'><p style="margin-left:1em"><span class='note-inline'>(與行商之記別同号齊成協古化之言因共諧勝益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道寬開訓新</div>
</p></div>
<div class='div-commentary'><p style="margin-left:1em"><span class='note-inline'>(至道沖寬開羅万有訓陳如於鹿野使空智而新生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生業煩苦好</div>
</p></div>
<div class='div-commentary'><p style="margin-left:1em"><span class='note-inline'>(芙蕖生而靈沼澹淨煩苦謝而好欲心清白業因茲得成滿矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀來運人齊</div>
</p></div>
<div class='div-commentary'><p style="margin-left:1em"><span class='note-inline'>(雙觀人法齊泯去來運身雲於十方扇慈風於千界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行協言古道</div>
</p></div>
<div class='div-commentary'><p style="margin-left:1em"><span class='note-inline'>(徧行起而必協心王一言發而道符今古至教專定眾聖仰欽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬開訓新迷</div>
</p></div>
<div class='div-commentary'><p style="margin-left:1em"><span class='note-inline'>(菡萏開敷喻教網之寬博新舊迷遣由指訓於實權)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業煩苦好觀</div>
</p></div>
<div class='div-commentary'><p style="margin-left:1em"><span class='note-inline'>(昔好求名不猒煩苦外則多觀於勢譽內則妙業之不純)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來運人齊行</div>
</p></div>
<div class='div-commentary'><p style="margin-left:1em"><span class='note-inline'>(運智而湏託真如來成正覺行慈而要依人世他利齊圓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協言古道寬</div>
</p></div>
<div class='div-commentary'><p style="margin-left:1em"><span class='note-inline'>(道冠古風言協至理寬舒一法之妙即包羅万象以無遺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開訓新迷生</div>
</p></div>
<div class='div-commentary'><p style="margin-left:1em"><span class='note-inline'>(開誘新機生唯感訓迷之者自能驚駭悟之者由是釋然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩苦好觀來</div>
</p></div>
<div class='div-commentary'><p style="margin-left:1em"><span class='note-inline'>(諸苦所因煩惱為本細觀而何堪好樂能了者佛讚善來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運人齊行協</div>
</p></div>
<div class='div-commentary'><p style="margin-left:1em"><span class='note-inline'>(運心寬廣人法俱齊行六度之妙因協二嚴之勝德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言古道寬開</div>
</p></div>
<div class='div-commentary'><p style="margin-left:1em"><span class='note-inline'>(御眾則心寬道直則情古言泉開而浪浚願海積而波宏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓新迷生業</div>
</p></div>
<div class='div-commentary'><p style="margin-left:1em"><span class='note-inline'>(如來演教垂訓將來使迷者則漸起新生令悟者則頓除惑業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦好觀來運</div>
</p></div>
<div class='div-commentary'><p style="margin-left:1em"><span class='note-inline'>(設身有苦當觀惡趣眾生垂好而來運接根熟之者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人齊行協言</div>
</p></div>
<div class='div-commentary'><p style="margin-left:1em"><span class='note-inline'>(人天友接齊協會言專道而行果滿而息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古道寬開訓</div>
</p></div>
<div class='div-commentary'><p style="margin-left:1em"><span class='note-inline'>(天道寬而覆廣訓與物而俱開今古同然妙用難測)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷生業煩</div>
</p></div>
<div class='div-commentary'><p style="margin-left:1em"><span class='note-inline'>(生知習舊盛德惟新煩惱迷情自然消息業思基陛任運坦平)</span>。</p>
</div></div>
<div class='div-other'><a id='mulu73' />
<p class='h2'>好字拘就苦字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>好苦煩業生</div>
</p></div>
<div class='div-commentary'><p style="margin-left:1em"><span class='note-inline'>(好鹿皮於山谷捨妙寶衣伏苦行於六師日食麻夌示除煩惱於樹下現生餘業於金槍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新訓開寬</div>
</p></div>
<div class='div-commentary'><p style="margin-left:1em"><span class='note-inline'>(迷株杌而新智未開寬訓誨而教垂諸夏同遵至道共致菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道古言協行</div>
</p></div>
<div class='div-commentary'><p style="margin-left:1em"><span class='note-inline'>(道孤則寒月當天言泉則清流紀地行協今古趣證往還)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊人運來觀</div>
</p></div>
<div class='div-commentary'><p style="margin-left:1em"><span class='note-inline'>(觀一人之德業齊三惠以彰名運意識於根門來親聞於巧說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦煩業生迷</div>
</p></div>
<div class='div-commentary'><p style="margin-left:1em"><span class='note-inline'>(師名天授王号未生共迷歸順之心同起害佛之業煩苦自弊狂象伏馴)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新訓開寬道</div>
</p></div>
<div class='div-commentary'><p style="margin-left:1em"><span class='note-inline'>(昔王舍之開基乃譽望之新築因懲訓於火害彰道德之深寬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古言協行齊</div>
</p></div>
<div class='div-commentary'><p style="margin-left:1em"><span class='note-inline'>(且上茅宮城之古跡無毒害國之正中如是我聞之初言波旬請滅之後說國名齊慈忍之行伐聞協自在之功也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人運來觀好</div>
</p></div>
<div class='div-commentary'><p style="margin-left:1em"><span class='note-inline'>(傍人隨喜運心寡而功德無邊專好而來調御觀而分明與記)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩業生迷新</div>
</p></div>
<div class='div-commentary'><p style="margin-left:1em"><span class='note-inline'>(根境識之三和方生其觸煩惱業之迷暗異熟時新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓開寬道古</div>
</p></div>
<div class='div-commentary'><p style="margin-left:1em"><span class='note-inline'>(訓聲聞於鹿野開寶塔於鷲峯寬淨八方道分九䡄古佛與今佛同坐三乘與五性俱融)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言協行齊人</div>
</p></div>
<div class='div-commentary'><p style="margin-left:1em"><span class='note-inline'>(若人財施內外之多刼齊行信忍離言湏㬰則功協真理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運來觀好苦</div>
</p></div>
<div class='div-commentary'><p style="margin-left:1em"><span class='note-inline'>(兔馬象之三運好往來而自有淺深生與法之二空觀實際而豈無全分眾苦都盡理智雙圓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業生迷新訓</div>
</p></div>
<div class='div-commentary'><p style="margin-left:1em"><span class='note-inline'>(法義呪忍之新功用以利生為勝業樂說辯才之指訓智眀無壅以開迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開寬道古言</div>
</p></div>
<div class='div-commentary'><p style="margin-left:1em"><span class='note-inline'>(言辯孤浚開示清流而遠聞寬布道基所作<span class='corr'>已</span>辦而暎古)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協行齊人運</div>
</p></div>
<div class='div-commentary'><p style="margin-left:1em"><span class='note-inline'>(教協生機行符果德齊四智之深運等十号之能人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來觀好苦煩</div>
</p></div>
<div class='div-commentary'><p style="margin-left:1em"><span class='note-inline'>(明來暗謝如智起以觀真苦盡好生若煩除而自靜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生迷新訓開</div>
</p></div>
<div class='div-commentary'><p style="margin-left:1em"><span class='note-inline'>(生而知者於古新則觸類無迷訓其物者於開示則果囙有證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬道古言協</div>
</p></div>
<div class='div-commentary'><p style="margin-left:1em"><span class='note-inline'>(究窮[网-(ㄨ*ㄨ)+又]盡名寬諸聖履之為道言協稽古行絕瘡疣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行齊人運來</div>
</p></div>
<div class='div-commentary'><p style="margin-left:1em"><span class='note-inline'>(下乘則徒行而進來人則庶品勿齊運志而直至佛前傾心而希聞妙旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀好苦煩業</div>
</p></div>
<div class='div-commentary'><p style="margin-left:1em"><span class='note-inline'>(降自於菩提樹下觀察於善好眾生苦盡心安煩消業謝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新訓開寬</div>
</p></div>
<div class='div-commentary'><p style="margin-left:1em"><span class='note-inline'>(久迷持犯新曉戒源開七聚而整肅物機寬五篇而訓調後進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道古言協行</div>
</p></div>
<div class='div-commentary'><p style="margin-left:1em"><span class='note-inline'>(道生業茂自古稱賢言淳而玉潔冰寒行素而風清月白免勵後學求協前蹤)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊人運來觀</div>
</p></div>
<div class='div-commentary'><p style="margin-left:1em"><span class='note-inline'>(欲擬上求下度先思法寶難遭觀彼來言之惡人随運五心而齊忍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好苦煩業生</div>
</p></div>
<div class='div-commentary'><p style="margin-left:1em"><span class='note-inline'>(龍生伊蘭之樹囙業不輕煩惱好起忿心苦招斯果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新訓開寬道</div>
</p></div>
<div class='div-commentary'><p style="margin-left:1em"><span class='note-inline'>(蓮開妙香而遠馥訓教唯新道越諸子之深宗真文寬宥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古言協行齊</div>
</p></div>
<div class='div-commentary'><p style="margin-left:1em"><span class='note-inline'>(古者伏羲方盡八卦之旨次當女帝齊立四極之功言協五行名垂億載也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人運來觀好</div>
</p></div>
<div class='div-commentary'><p style="margin-left:1em"><span class='note-inline'>(觀人皇之應運分理九州覩聖后之臨朝來王万國時之好尚慕義修仁矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦煩業生迷</div>
</p></div>
<div class='div-commentary'><p style="margin-left:1em"><span class='note-inline'>(三災之煩苦不生十惡之迷業自息方顯太平之世猶如淨土之中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓開寬道古</div>
</p></div>
<div class='div-commentary'><p style="margin-left:1em"><span class='note-inline'>(訓罷守方之猛士寬調擊壤之蒸民開闡古風禆乎教道諸苦滅盡聖教流行矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言協行齊人</div>
</p></div>
<div class='div-commentary'><p style="margin-left:1em"><span class='note-inline'>(有若高謝人寰行心物外齊太素浩然之德協星辰現瑞之徵言動清泉鑿眀果日者皆一時之瑞也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運來觀好苦</div>
</p></div>
<div class='div-commentary'><p style="margin-left:1em"><span class='note-inline'>(且八地證之而盡好任運增修觀分叚生苦之消除休來寄託)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩業生迷新</div>
</p></div>
<div class='div-commentary'><p style="margin-left:1em"><span class='note-inline'>(微細煩惱永断現生不退業因新復常起無動<span class='corr'>已</span>去理事絕迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開寬道古言</div>
</p></div>
<div class='div-commentary'><p style="margin-left:1em"><span class='note-inline'>(開佛知見垂言示於當機性相果因道䡄寬於上古)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協行齊人運</div>
</p></div>
<div class='div-commentary'><p style="margin-left:1em"><span class='note-inline'>(人與我兮俱融性與相兮齊協運六通於後智行八聖於前修)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來觀好苦煩</div>
</p></div>
<div class='div-commentary'><p style="margin-left:1em"><span class='note-inline'>(好觀光而皆至執鷄黍以盡來無煩記證之音貴免憂疑之苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業生迷新訓</div>
</p></div>
<div class='div-commentary'><p style="margin-left:1em"><span class='note-inline'>(業謝生基迷逾執指遵往教則五乘合䡄依新訓則千葉成文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬道古言協</div>
</p></div>
<div class='div-commentary'><p style="margin-left:1em"><span class='note-inline'>(海目量寬雷音言古久積二因之道迹深協四德之靈源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行齊人運來</div>
</p></div>
<div class='div-commentary'><p style="margin-left:1em"><span class='note-inline'>(行十法之妙行齊六千之勝德欲界人天運心來往也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀好苦煩業</div>
</p></div>
<div class='div-commentary'><p style="margin-left:1em"><span class='note-inline'>(四[(厂@((既-旡)-日+口))*頁]觀視而唯好離苦煩惱不起而業自停止也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生迷新訓開</div>
</p></div>
<div class='div-commentary'><p style="margin-left:1em"><span class='note-inline'>(生開四類之殊途訓曉三科之迷昧香風而吹去萎花新好則諸天用雨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道古言協行</div>
</p></div>
<div class='div-commentary'><p style="margin-left:1em"><span class='note-inline'>(起加行心求無上道協燈眀之古記符智勝之前言故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊人運來觀</div>
</p></div>
<div class='div-commentary'><p style="margin-left:1em"><span class='note-inline'>(六德齊圓方滿至人之位八相俱運觀機濟溺而來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好苦煩業生</div>
</p></div>
<div class='div-commentary'><p style="margin-left:1em"><span class='note-inline'>(佛身相好投之者苦怖自安煩惱根源断盡而不生諸業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新訓開寬</div>
</p></div>
<div class='div-commentary'><p style="margin-left:1em"><span class='note-inline'>(迷昬未冠之歲父訓日新隨開正側之門寬狹有異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古言協行齊</div>
</p></div>
<div class='div-commentary'><p style="margin-left:1em"><span class='note-inline'>(古者遠逝之名言者智辯之表協者和也行者進也齊修眾德趣證花王故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人運來觀好</div>
</p></div>
<div class='div-commentary'><p style="margin-left:1em"><span class='note-inline'>(人為所化之境法作運物之舟觀子玩好之心湏起大悲來救也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦煩業生迷</div>
</p></div>
<div class='div-commentary'><p style="margin-left:1em"><span class='note-inline'>(有若猒苦心深處前煩而求生淨域自能迷暗業謝何金相而不遂親瞻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新訓開寬道</div>
</p></div>
<div class='div-commentary'><p style="margin-left:1em"><span class='note-inline'>(自受用身新修所起開訓十地之眾寬垂他報之形道在其中法則如是矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言協行齊人</div>
</p></div>
<div class='div-commentary'><p style="margin-left:1em"><span class='note-inline'>(羅㬋以其性協和遂則䎡言而慰諭調達乃好行抂害如來常責為癡人尓後齊與記名方表佛之無怨者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運來觀好苦</div>
</p></div>
<div class='div-commentary'><p style="margin-left:1em"><span class='note-inline'>(觀外諸色殊非好樂之緣想念苦空來運歸投之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩業生迷新</div>
</p></div>
<div class='div-commentary'><p style="margin-left:1em"><span class='note-inline'>(無漏妙業之初生亦名新發意菩薩分別之迷暗䪺滅微細之煩惑漸蠲也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓開寬道古</div>
</p></div>
<div class='div-commentary'><p style="margin-left:1em"><span class='note-inline'>(訓初機而說有寬中性以開空道體沖玄古今一致矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協行齊人運</div>
</p></div>
<div class='div-commentary'><p style="margin-left:1em"><span class='note-inline'>(行甚深之般若齊曉我人運即色之空心去來無滯冥協之理其在茲乎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來觀好苦煩</div>
</p></div>
<div class='div-commentary'><p style="margin-left:1em"><span class='note-inline'>(煩惱紛紜增漏種而追思不息觀心實相好嚴土而苦切來求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業生迷新訓</div>
</p></div>
<div class='div-commentary'><p style="margin-left:1em"><span class='note-inline'>(蓮社業新迷途暗曉訓蒼生而寢食無暇資德教而後進仰功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開寬道古言</div>
</p></div>
<div class='div-commentary'><p style="margin-left:1em"><span class='note-inline'>(其花開敷猶天帝樹王之盛美妙香寬布若至道絕古而忘言)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行齊人運來</div>
</p></div>
<div class='div-commentary'><p style="margin-left:1em"><span class='note-inline'>(祈覺運人始稱菩薩之号齊行六事方協神用之名自在而來故云天也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀好苦煩業</div>
</p></div>
<div class='div-commentary'><p style="margin-left:1em"><span class='note-inline'>(好慕真境忻趣名觀囙說未來煩苦自止善業增進內院親聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生迷新訓開</div>
</p></div>
<div class='div-commentary'><p style="margin-left:1em"><span class='note-inline'>(不迷三寶生必逢賢慈忍之譽既開稟訓之修新起故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬道古言協</div>
</p></div>
<div class='div-commentary'><p style="margin-left:1em"><span class='note-inline'>(寬布大道之心廣顯眾寶之蔵言協而度生湏盡意古而超出毗盧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊人運來觀</div>
</p></div>
<div class='div-commentary'><p style="margin-left:1em"><span class='note-inline'>(功齊覆載運逐人倫天花而來降座前海獸而馳觀四面)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好苦煩業生</div>
</p></div>
<div class='div-commentary'><p style="margin-left:1em"><span class='note-inline'>(好生惡殺仁慈之德業逈彰煩擾心清微苦之風霜自殄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新訓開寬</div>
</p></div>
<div class='div-commentary'><p style="margin-left:1em"><span class='note-inline'>(後得開而指喻蓮花本智證而寬容法界內迷既遣外訓復新也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道古言協行</div>
</p></div>
<div class='div-commentary'><p style="margin-left:1em"><span class='note-inline'>(給施孤貧之道自古難行讚揚法寶之言功協佛德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人運來觀好</div>
</p></div>
<div class='div-commentary'><p style="margin-left:1em"><span class='note-inline'>(君父讚善好之德号曰釋迦眾人皆慕義而來觀乎盡美盖憍恣之心寡薄運濟之情深廣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦煩業生迷</div>
</p></div>
<div class='div-commentary'><p style="margin-left:1em"><span class='note-inline'>(方修大業因施眼而苦怖便生癡染所迷怯長時而煩於修進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新訓開寬道</div>
</p></div>
<div class='div-commentary'><p style="margin-left:1em"><span class='note-inline'>(將開聖道垂訓有情放毫光而玉彩唯新瑩金色而威容寬厚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古言協行齊</div>
</p></div>
<div class='div-commentary'><p style="margin-left:1em"><span class='note-inline'>(上古有仙身光如日頭陁迦葉相亦齊然行之則喻若牛王言之則能協眾意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運來觀好苦</div>
</p></div>
<div class='div-commentary'><p style="margin-left:1em"><span class='note-inline'>(運三密於瑜伽觀八苦於妄幻無來無去理合如源非好非憎實符大道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩業生迷新</div>
</p></div>
<div class='div-commentary'><p style="margin-left:1em"><span class='note-inline'>(度生心切丁寧煩付囑之勞拯濟迷途唯善願資於新業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓開寬道古</div>
</p></div>
<div class='div-commentary'><p style="margin-left:1em"><span class='note-inline'>(預流承訓寬開修道之規儀断證古風久契無生之令範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言協行齊人</div>
</p></div>
<div class='div-commentary'><p style="margin-left:1em"><span class='note-inline'>(冥鑒無言方協至理體三輪而行施觀人法以齊空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來觀好苦煩</div>
</p></div>
<div class='div-commentary'><p style="margin-left:1em"><span class='note-inline'>(一來小聖觀欲界之煩苦漸微趣向不還拘上地而好求應果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業生迷新訓</div>
</p></div>
<div class='div-commentary'><p style="margin-left:1em"><span class='note-inline'>(火坑毒飰之業生出迷情蓮池甘露之微調訓新作)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開寬道古言</div>
</p></div>
<div class='div-commentary'><p style="margin-left:1em"><span class='note-inline'>(知見之性相雙開言論之辯才寬演小乘外道今古投誠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協行齊人運</div>
</p></div>
<div class='div-commentary'><p style="margin-left:1em"><span class='note-inline'>(湏資參孝方齊景行之人德運回賢始協修蘊之士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀好苦煩業</div>
</p></div>
<div class='div-commentary'><p style="margin-left:1em"><span class='note-inline'>(觀帝王則營於四海覩大天則侚乎全家廉土苦好於嘉名小人業煩於貪利)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生迷新訓開</div>
</p></div>
<div class='div-commentary'><p style="margin-left:1em"><span class='note-inline'>(理凝本有断迷而得證真常智鑒新生果滿而復垂開訓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬道古言協</div>
</p></div>
<div class='div-commentary'><p style="margin-left:1em"><span class='note-inline'>(教寬魚網濂道性之眾生言後懸河協古人之智辯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行齊人運來</div>
</p></div>
<div class='div-commentary'><p style="margin-left:1em"><span class='note-inline'>(行深妙道運趣花臺同人則齊送而來諸佛乃放光而照)</span>。</p>
</div></div>
<div class='div-other'><a id='mulu74' />
<p class='h2'>好字拘就會字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>好會來垂人</div>
</p></div>
<div class='div-commentary'><p style="margin-left:1em"><span class='note-inline'>(長者好施人來惠之以金錢垂者思親大會普集於諸子矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理行詮言非</div>
</p></div>
<div class='div-commentary'><p style="margin-left:1em"><span class='note-inline'>(至理無言非詮顯而曷由取解極果絕喻要修行而足可證之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道意開誰新</div>
</p></div>
<div class='div-commentary'><p style="margin-left:1em"><span class='note-inline'>(道方九䡄表意地之開通始立二儀唱誰人為新起眾推大梵為情界之先也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指生緣煩歸</div>
</p></div>
<div class='div-commentary'><p style="margin-left:1em"><span class='note-inline'>(禪主親告直指生緣哀禱祠之情煩應歸心而俯降)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會來垂人理</div>
</p></div>
<div class='div-commentary'><p style="margin-left:1em"><span class='note-inline'>(會分身於十方盡來垂頋理淨土於此界人誰不希)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行詮言非道</div>
</p></div>
<div class='div-commentary'><p style="margin-left:1em"><span class='note-inline'>(由行五修獲道證之非遠因增言智達無礙之真詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意開誰新指</div>
</p></div>
<div class='div-commentary'><p style="margin-left:1em"><span class='note-inline'>(開四衢之真迹指示而誰意專求顯六趣之危途了悟者休增新業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生緣煩歸好</div>
</p></div>
<div class='div-commentary'><p style="margin-left:1em"><span class='note-inline'>(生熟二藏之間無煩好樂緣和歸趣之際有若絲牽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來垂人理行</div>
</p></div>
<div class='div-commentary'><p style="margin-left:1em"><span class='note-inline'>(去來坐立行人垂念遠之心理本凝然法性絕起滅之患)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮言非道意</div>
</p></div>
<div class='div-commentary'><p style="margin-left:1em"><span class='note-inline'>(契秘賾之言詮在乎得意誠非道之勿履湏曉中衢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開誰新指生</div>
</p></div>
<div class='div-commentary'><p style="margin-left:1em"><span class='note-inline'>(久擅指南之譽新摽開士之名誰能赴救以忘疲周徧利生而無倦也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣煩歸好會</div>
</p></div>
<div class='div-commentary'><p style="margin-left:1em"><span class='note-inline'>(道樹陰濃頻伽歸而佳聲自好緣集人會蒸煩滅而善教風清者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂人理行詮</div>
</p></div>
<div class='div-commentary'><p style="margin-left:1em"><span class='note-inline'>(布名詮而喻陳湯網垂理行而以況游魚藉教得旨之人似依網獲魚之士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言非道意開</div>
</p></div>
<div class='div-commentary'><p style="margin-left:1em"><span class='note-inline'>(弥天言大道安之開口過人四海意深鑿齒之喉舌非措)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰新指生緣</div>
</p></div>
<div class='div-commentary'><p style="margin-left:1em"><span class='note-inline'>(誰是導師指中城為新作情懷怠墮緣化相以生忻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩歸好會來</div>
</p></div>
<div class='div-commentary'><p style="margin-left:1em"><span class='note-inline'>(煩消業謝同歸長樂之鄉惡去好來俱會真常之景)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人理行詮言</div>
</p></div>
<div class='div-commentary'><p style="margin-left:1em"><span class='note-inline'>(言詮為能顯之名義理乃所探之趣人行修進之業果德由是剋彰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非道意開誰</div>
</p></div>
<div class='div-commentary'><p style="margin-left:1em"><span class='note-inline'>(道逾聲色非視聽而可求意絕形端匪開機而誰曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指生緣煩</div>
</p></div>
<div class='div-commentary'><p style="margin-left:1em"><span class='note-inline'>(煩雲消盡圭月新圓逐妄遣緣假之心隨指生照解之智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸好會來垂</div>
</p></div>
<div class='div-commentary'><p style="margin-left:1em"><span class='note-inline'>(而河歸海會之則都号天池七辯垂音演之而遐方地振諸來清淨之眾唯好和雅之聲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理行詮言非</div>
</p></div>
<div class='div-commentary'><p style="margin-left:1em"><span class='note-inline'>(濤糠飲汁之行背理乖真邪非矯智之言妄成詮表)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道意開誰新</div>
</p></div>
<div class='div-commentary'><p style="margin-left:1em"><span class='note-inline'>(意通多識道貫群經五根開取境之門異熟蘊新舊之種若非聖鑒誰究泉源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指生緣煩歸</div>
</p></div>
<div class='div-commentary'><p style="margin-left:1em"><span class='note-inline'>(生機万類煩調御指歸之緣性欲千差費空王接引之力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好會來垂人</div>
</p></div>
<div class='div-commentary'><p style="margin-left:1em"><span class='note-inline'>(形體姝好往來而其疾無倫嘉會異常垂降而人唯上德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行詮言非道</div>
</p></div>
<div class='div-commentary'><p style="margin-left:1em"><span class='note-inline'>(勿行非道名揚君子之風弗啟麤言譽立詮平之稱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意開誰新指</div>
</p></div>
<div class='div-commentary'><p style="margin-left:1em"><span class='note-inline'>(梵語末郍此翻云意開避導引誰分王所之降尊新本㸦資爰指後先之等級)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生緣煩歸好</div>
</p></div>
<div class='div-commentary'><p style="margin-left:1em"><span class='note-inline'>(佩六印而爯歸宗族皆生於好重荷一代之緣感戚里盡滅於煩嗔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會來垂人理</div>
</p></div>
<div class='div-commentary'><p style="margin-left:1em"><span class='note-inline'>(理七星而來朝玉殿垂三組而衣錦光親人會鄉閭善逾都邑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮言非道意</div>
</p></div>
<div class='div-commentary'><p style="margin-left:1em"><span class='note-inline'>(言雖念於蒭蕘意非革於大道詮乎[网-(ㄨ*ㄨ)+又]及視之安覩也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開誰新指生</div>
</p></div>
<div class='div-commentary'><p style="margin-left:1em"><span class='note-inline'>(蘭生未可握榆柳火新開應候之律管誰調春夜之斗衡東指)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣煩歸好會</div>
</p></div>
<div class='div-commentary'><p style="margin-left:1em"><span class='note-inline'>(敏而好學不耻下問之煩咨體物緣情閣筆辤慙於吐鳳歸之於儒雅會之以天才故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來垂人理行</div>
</p></div>
<div class='div-commentary'><p style="margin-left:1em"><span class='note-inline'>(穎谷封人事垂戒慎之理善來求度行趍白鹿之園)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言非道意開</div>
</p></div>
<div class='div-commentary'><p style="margin-left:1em"><span class='note-inline'>(送之以言非假玉帛之賮属意在道寧開虛薄之襟也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰新指生緣</div>
</p></div>
<div class='div-commentary'><p style="margin-left:1em"><span class='note-inline'>(指淨土為所緣誰求生彼想蓮花之新[土*(厂@干)]即見如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩歸好會來</div>
</p></div>
<div class='div-commentary'><p style="margin-left:1em"><span class='note-inline'>(歸乎知足長拋煩惱之鄉眾聖會來勤聞善好之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂人理行詮</div>
</p></div>
<div class='div-commentary'><p style="margin-left:1em"><span class='note-inline'>(垂教乎於立信之人憑詮悟理了妙行為剋果之本託以成尊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非道意開誰</div>
</p></div>
<div class='div-commentary'><p style="margin-left:1em"><span class='note-inline'>(兩途之宗計道分二執之是非風起心開意解空有誰迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指生緣煩</div>
</p></div>
<div class='div-commentary'><p style="margin-left:1em"><span class='note-inline'>(生由緣感煩指境牽於斯親友之新逢再曉衣珠而舊得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸好會來垂</div>
</p></div>
<div class='div-commentary'><p style="margin-left:1em"><span class='note-inline'>(聖樂歸於涅槃獸好來於林藪垂法就喻會之即眀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人理行詮言</div>
</p></div>
<div class='div-commentary'><p style="margin-left:1em"><span class='note-inline'>(詮則依言而立行乃託理而生人能持道道必昇人也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道意開誰新</div>
</p></div>
<div class='div-commentary'><p style="margin-left:1em"><span class='note-inline'>(晝夜方等日月道同陰陽開造化之爐天地立鼎新之意誰能盡測唯佛徧知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指生緣煩歸</div>
</p></div>
<div class='div-commentary'><p style="margin-left:1em"><span class='note-inline'>(柳絮飛而指如幼質德草生而喻若僧倫至切歸心煩緣自息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好會來垂人</div>
</p></div>
<div class='div-commentary'><p style="margin-left:1em"><span class='note-inline'>(眾機都會有感盡來人發好樂之情佛垂言教之利)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理行詮言非</div>
</p></div>
<div class='div-commentary'><p style="margin-left:1em"><span class='note-inline'>(天何言哉四時行矣詮峻而妙高非喻理深而滄海難儔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意開誰新指</div>
</p></div>
<div class='div-commentary'><p style="margin-left:1em"><span class='note-inline'>(指如樹棲白露表水非遙還同新發意人成佛在近開斯幽致誰不欣求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生緣煩歸好</div>
</p></div>
<div class='div-commentary'><p style="margin-left:1em"><span class='note-inline'>(愛取潤生為緣煩惱發業為本立異熟而歸趣有處囙善惡而好醜分形)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會來垂人理</div>
</p></div>
<div class='div-commentary'><p style="margin-left:1em"><span class='note-inline'>(海會之眾俱來而分作人師龍女垂慈應現而理高難測)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行詮言非道</div>
</p></div>
<div class='div-commentary'><p style="margin-left:1em"><span class='note-inline'>(言由中發道假詮知非善而不行有惡而皆断)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開誰新指生</div>
</p></div>
<div class='div-commentary'><p style="margin-left:1em"><span class='note-inline'>(若匪花之開合誰分晝夜之殊新生進而身放異光舊住避而指他增恚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣煩歸好會</div>
</p></div>
<div class='div-commentary'><p style="margin-left:1em"><span class='note-inline'>(假三業歸奉之緣煩六通神會之力隨諸所好與現其身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來垂人理行</div>
</p></div>
<div class='div-commentary'><p style="margin-left:1em"><span class='note-inline'>(佛來垂教人皆依理而行調御降神物有昭蘇之色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮言非道意</div>
</p></div>
<div class='div-commentary'><p style="margin-left:1em"><span class='note-inline'>(有所言說意旨難知思舊證之果非極念靈詮之道必往)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰新指生緣</div>
</p></div>
<div class='div-commentary'><p style="margin-left:1em"><span class='note-inline'>(指誰迃迴修生不如新業菩薩聲聞緣覺即其人也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩歸好會來</div>
</p></div>
<div class='div-commentary'><p style="margin-left:1em"><span class='note-inline'>(諸趣煩忙好歸心而來於覺樹同會真境獲快樂於清涼之蔭)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂人理行詮</div>
</p></div>
<div class='div-commentary'><p style="margin-left:1em"><span class='note-inline'>(教詮甘露之理垂示信欲之人湏行四攝之妙囙自獲三身之聖果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言非道意開</div>
</p></div>
<div class='div-commentary'><p style="margin-left:1em"><span class='note-inline'>(冥意合道冀發金言若非智惠光輝無以開通障蔽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指生緣煩</div>
</p></div>
<div class='div-commentary'><p style="margin-left:1em"><span class='note-inline'>(日啟青蓮眉分新月指間而金絡交暎緣之而煩染不生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸好會來垂</div>
</p></div>
<div class='div-commentary'><p style="margin-left:1em"><span class='note-inline'>(云何如來端嚴相好千輻會歸於一轂眾網合置於垂輪妙善安平猶如[└@(大/品)]底)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人理行詮言</div>
</p></div>
<div class='div-commentary'><p style="margin-left:1em"><span class='note-inline'>(人之處世理行居先必假言詮而為前進也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非道意開誰</div>
</p></div>
<div class='div-commentary'><p style="margin-left:1em"><span class='note-inline'>(誘事火為道之者開彼迷情非迦葉根熟之流誰意能曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指生緣煩歸</div>
</p></div>
<div class='div-commentary'><p style="margin-left:1em"><span class='note-inline'>(指妙淨土出過三界十地菩薩當生其中緣花座而一向求昇歸極果而永除煩苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好會來垂人</div>
</p></div>
<div class='div-commentary'><p style="margin-left:1em"><span class='note-inline'>(神與識會妙音他界而來應物順人好垂悲願之化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理行詮言非</div>
</p></div>
<div class='div-commentary'><p style="margin-left:1em"><span class='note-inline'>(智冥於理非言象之可詮果依於行豈無因而虛證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道意開誰新</div>
</p></div>
<div class='div-commentary'><p style="margin-left:1em"><span class='note-inline'>(誰聞三身之壽量道意新開依位發趣之差別如經廣說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生緣煩歸好</div>
</p></div>
<div class='div-commentary'><p style="margin-left:1em"><span class='note-inline'>(緣四生而好起悲念煩救濟而但願歸心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會來垂人理</div>
</p></div>
<div class='div-commentary'><p style="margin-left:1em"><span class='note-inline'>(普賢來而人垂渴仰理事會而品類承恩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行詮言非道</div>
</p></div>
<div class='div-commentary'><p style="margin-left:1em"><span class='note-inline'>(法言而行奉詮而立非出離道勿可履之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意開誰新指</div>
</p></div>
<div class='div-commentary'><p style="margin-left:1em"><span class='note-inline'>(新覩境時誰分巧拙之性五俱意識能開指[后-口+十]之功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣煩歸好會</div>
</p></div>
<div class='div-commentary'><p style="margin-left:1em"><span class='note-inline'>(無緣大悲好度生而歸於彼岸真由煩覆離垢染而會於涅槃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來垂人理行</div>
</p></div>
<div class='div-commentary'><p style="margin-left:1em"><span class='note-inline'>(梵釋人天來詣佛所希垂演告依理遵行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮言非道意</div>
</p></div>
<div class='div-commentary'><p style="margin-left:1em"><span class='note-inline'>(言成詮表道俻楷摸勒意馬之非狂誡心猿之妄動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開誰新指生</div>
</p></div>
<div class='div-commentary'><p style="margin-left:1em"><span class='note-inline'>(誰指疲氓令植新種開覺花於七淨生貝葉於三乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩歸好會來</div>
</p></div>
<div class='div-commentary'><p style="margin-left:1em"><span class='note-inline'>(聖智起而如源自會煩惱盡而愁火䪺消八部龍神好來歸趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂人理行詮</div>
</p></div>
<div class='div-commentary'><p style="margin-left:1em"><span class='note-inline'>(垂諸華纓理況四攝之行詮由人著流通遠刼之中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言非道意開</div>
</p></div>
<div class='div-commentary'><p style="margin-left:1em"><span class='note-inline'>(發言誠諦運意非虛慕道情專開敷教迹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰新指生緣</div>
</p></div>
<div class='div-commentary'><p style="margin-left:1em"><span class='note-inline'>(且生住異滅之緣念念新起指誰為洞究之者佛佛方眀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸好會來垂</div>
</p></div>
<div class='div-commentary'><p style="margin-left:1em"><span class='note-inline'>(唯有如來真堪歸仗令劬師羅之好樂垂三尺量之金容時會囙茲皆霑勝益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人理行詮言</div>
</p></div>
<div class='div-commentary'><p style="margin-left:1em"><span class='note-inline'>(人行善願天必從之詮則假言而成理乃依文而顯也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非道意開誰</div>
</p></div>
<div class='div-commentary'><p style="margin-left:1em"><span class='note-inline'>(誰開甘露之靈源滋法水於意地普使道苐之增長絕非草於情田)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指生緣煩</div>
</p></div>
<div class='div-commentary'><p style="margin-left:1em"><span class='note-inline'>(指降魔於樹下彰得道之新規緣万象而了達浮生息煩情而深眀佛旨)</span>。</p>
</div></div>
<p class='juan'>御製蓮華心輪廻文偈頌卷第十八</p>
<div class='div-w'><p style="margin-left:4em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>