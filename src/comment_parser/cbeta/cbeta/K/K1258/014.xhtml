<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu55' />
<p class='juan'>御製蓮華心輪廻文偈頌卷第十四　富</p>
<div class='div-other'><a id='mulu56' />
<p class='h2'>侵字拘就會字正廻文<span class='note-inline'>(通前卷一十首共計二十首)</span></p>
<div class='div-orig'><p style="text-indent:0em" class="lg-abnormal"><div class='lg-row'>尋意在誰照</div>
</p></div>
<div class='div-commentary'><p style="margin-left:1em"><span class='note-inline'>(得意忘筌獲覺心之所照尋源分派知異性之殊途皎尓靈明還歸自<span class='corr'>己</span>昬然幻想而復在誰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指循緣願歸</div>
</p></div>
<div class='div-commentary'><p style="margin-left:1em"><span class='note-inline'>(循調御實言非聲聞妄執開長者寶藏歸貧子旅遊是以行無緣之慈度有生之願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>侵會靄垂孝</div>
</p></div>
<div class='div-commentary'><p style="margin-left:1em"><span class='note-inline'>(夫以垂法設教必侵革勞生和會孝愛之心修歸仁慈之節即靄欝聲譽莫之與能)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理嗔詮健非</div>
</p></div>
<div class='div-commentary'><p style="margin-left:1em"><span class='note-inline'>(理正則非遣喜至則嗔消如來詮表於三乘健士力行於千刼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意在誰照指</div>
</p></div>
<div class='div-commentary'><p style="margin-left:1em"><span class='note-inline'>(根性聦明豈由人之誡誨心意魯鈷必依師之指南觀其中上分殊誰不在乎品藻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>循緣願歸侵</div>
</p></div>
<div class='div-commentary'><p style="margin-left:1em"><span class='note-inline'>(循從也緣囙也從囙緣行願侵逐愛憎久積行圓而成證覺身住佛位更何所歸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會靄垂孝理</div>
</p></div>
<div class='div-commentary'><p style="margin-left:1em"><span class='note-inline'>(會亨通也以垂化之理尊德孝之風靄塞万靈善成八表)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嗔詮健非尋</div>
</p></div>
<div class='div-commentary'><p style="margin-left:1em"><span class='note-inline'>(捨嗔取喜本是道人詮理尋真合為開士健進不息彼岸何艱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在誰照指循</div>
</p></div>
<div class='div-commentary'><p style="margin-left:1em"><span class='note-inline'>(一切眾生真如常在抂循苦輪誰能自照覺明湏仗聖賢垂指者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣願歸侵會</div>
</p></div>
<div class='div-commentary'><p style="margin-left:1em"><span class='note-inline'>(歸願海者乘彼慈舟侵勝緣者坐其嘉會俱是離塵之眾盡為出世之人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靄垂孝理嗔</div>
</p></div>
<div class='div-commentary'><p style="margin-left:1em"><span class='note-inline'>(妙音品內問安<span class='corr'>㝡</span>孝順之言自在門中稱号顯離嗔之果靄其妙典勸化眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮健非尋意</div>
</p></div>
<div class='div-commentary'><p style="margin-left:1em"><span class='note-inline'>(健乾也詮述也至人是非善惡尋考妄真在意則夙夜乾乾求理則終朝惕惕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰照指循緣</div>
</p></div>
<div class='div-commentary'><p style="margin-left:1em"><span class='note-inline'>(眾生具本照朗然而自循於黑暗若以遇緣指導獲漸光明誠哉我佛示慈更誰提拔也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願歸侵會靄</div>
</p></div>
<div class='div-commentary'><p style="margin-left:1em"><span class='note-inline'>(如來常願有情齊歸正法理會無生之旨侵除浮幻之心同出樊中共承慈靄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂孝理嗔詮</div>
</p></div>
<div class='div-commentary'><p style="margin-left:1em"><span class='note-inline'>(勸教行人諸佛同悲於嗔業拯救迷路言詮共數於孝慈所以垂指開宗無非誘誨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>健非尋意在</div>
</p></div>
<div class='div-commentary'><p style="margin-left:1em"><span class='note-inline'>(心意強健學無退廢之功尋揀是非道有進修之路觀其在志何憂不成)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>照指循緣願</div>
</p></div>
<div class='div-commentary'><p style="margin-left:1em"><span class='note-inline'>(器有數量人有淺深欲指導其玄功即循照於容受更審願念料心所緣即教之有歸矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸侵會靄垂</div>
</p></div>
<div class='div-commentary'><p style="margin-left:1em"><span class='note-inline'>(順化曰歸相萃曰會佛自成道說法度人事火之流編椽之眾善乘靄靄同願垂恩侵毀眾途共歸正法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孝理嗔詮健</div>
</p></div>
<div class='div-commentary'><p style="margin-left:1em"><span class='note-inline'>(入其聖道先行孝於至親將訓學人必塞嗔於蒙昧是以方能詮理增健進心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非尋意在誰</div>
</p></div>
<div class='div-commentary'><p style="margin-left:1em"><span class='note-inline'>(誰孰也教有善道理在真如用非意之所推即不能尋其妙義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指循緣願歸</div>
</p></div>
<div class='div-commentary'><p style="margin-left:1em"><span class='note-inline'>(指陳妙法循省真常既緣願之剋成歸寶方之可矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>侵會靄垂孝</div>
</p></div>
<div class='div-commentary'><p style="margin-left:1em"><span class='note-inline'>(會顯世典垂孝後人靄布玄風侵吞魔界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理嗔詮健非</div>
</p></div>
<div class='div-commentary'><p style="margin-left:1em"><span class='note-inline'>(真空證理見諦除嗔得意非詮健尋文教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>尋意在誰照</div>
</p></div>
<div class='div-commentary'><p style="margin-left:1em"><span class='note-inline'>(尋菩提之路意識全功在後夜乏初惠燈誰照)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>循緣願歸侵</div>
</p></div>
<div class='div-commentary'><p style="margin-left:1em"><span class='note-inline'>(十二上願三歸依心侵損難及緣循聖事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會靄垂孝理</div>
</p></div>
<div class='div-commentary'><p style="margin-left:1em"><span class='note-inline'>(菴園會裏靄靄祥雲垂理者何孝行稱㝡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嗔詮健非尋</div>
</p></div>
<div class='div-commentary'><p style="margin-left:1em"><span class='note-inline'>(詮玄微之理先去貪嗔尋無緣之慈非健難得)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意在誰照指</div>
</p></div>
<div class='div-commentary'><p style="margin-left:1em"><span class='note-inline'>(在化城路上誰作指南照惣持之園意珠光曜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣願歸侵會</div>
</p></div>
<div class='div-commentary'><p style="margin-left:1em"><span class='note-inline'>(會五乘之教通貫四緣歸七覺之門難侵法菀願崇四智同入真常)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靄垂孝理嗔</div>
</p></div>
<div class='div-commentary'><p style="margin-left:1em"><span class='note-inline'>(正法垂世靄散慈雲嗔相先祛孝理兼濟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮健非尋意</div>
</p></div>
<div class='div-commentary'><p style="margin-left:1em"><span class='note-inline'>(詮量至理尋究真空意識潛通非健難進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在誰照指循</div>
</p></div>
<div class='div-commentary'><p style="margin-left:1em"><span class='note-inline'>(指髻珠而為喻循證菩提照法宇以傳燈誰人在意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願歸侵會靄</div>
</p></div>
<div class='div-commentary'><p style="margin-left:1em"><span class='note-inline'>(歸雞園會裏煙靄之中塵土難侵願心周足)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂孝理嗔詮</div>
</p></div>
<div class='div-commentary'><p style="margin-left:1em"><span class='note-inline'>(言之詮表事理分明嗔相畢除孝垂万世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>健非尋意在</div>
</p></div>
<div class='div-commentary'><p style="margin-left:1em"><span class='note-inline'>(窮意識之至妙非外道之能尋在空惠之門有精健之必證也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰照指循緣</div>
</p></div>
<div class='div-commentary'><p style="margin-left:1em"><span class='note-inline'>(照達聖法指示迷途誰悟四緣循超彼岸尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸侵會靄垂</div>
</p></div>
<div class='div-commentary'><p style="margin-left:1em"><span class='note-inline'>(崇靄慈雲大垂法雨會同五性歸趍真如則六塵外境不令侵撓也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孝理嗔詮健</div>
</p></div>
<div class='div-commentary'><p style="margin-left:1em"><span class='note-inline'>(詮無漏教起強健心孝理之道高明貪嗔之相[网-(ㄨ*ㄨ)+又]有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非尋意在誰</div>
</p></div>
<div class='div-commentary'><p style="margin-left:1em"><span class='note-inline'>(非非想天尋伺絕有誰在忉利意識恒通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>照指循緣願</div>
</p></div>
<div class='div-commentary'><p style="margin-left:1em"><span class='note-inline'>(指初地出心智照明朗循百緣逆順願力居先)</span>。</p>
</div></div>
<div class='div-other'><a id='mulu57' />
<p class='h2'>侵字拘就歸字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>侵歸願緣循</div>
</p></div>
<div class='div-commentary'><p style="margin-left:1em"><span class='note-inline'>(無侵惱法有歸向門發大願緣循習常樂是菩薩之行矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指照誰在意</div>
</p></div>
<div class='div-commentary'><p style="margin-left:1em"><span class='note-inline'>(佛權指喻照以慈心頂上眀珠非凡夫之在意掌中妙藥是我佛之救人大悲願深誰疾不愈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>尋非健詮嗔</div>
</p></div>
<div class='div-commentary'><p style="margin-left:1em"><span class='note-inline'>(尋求健法以識其嗔詮量正行以誡其非如此即雜染不生澄心學道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理孝垂靄會</div>
</p></div>
<div class='div-commentary'><p style="margin-left:1em"><span class='note-inline'>(混沌之中孝在其內草木之上理在其間言垂不朽之文色靄疑然之狀以意窮究會同一焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸願緣循指</div>
</p></div>
<div class='div-commentary'><p style="margin-left:1em"><span class='note-inline'>(歸就也願誓也就勝緣之法歸指空王長將滿分之文循習教義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>照誰在意尋</div>
</p></div>
<div class='div-commentary'><p style="margin-left:1em"><span class='note-inline'>(照者明也誰者孰也孰明方廣之教志在彼尋發彼岸心意自始也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非健詮嗔理</div>
</p></div>
<div class='div-commentary'><p style="margin-left:1em"><span class='note-inline'>(穎健之心詮談妙用非心之色無以哩求嗔鄙之情無以相及能證所證洞曉俱包矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孝垂靄會侵</div>
</p></div>
<div class='div-commentary'><p style="margin-left:1em"><span class='note-inline'>(孝者色難也奉父母之顏色垂訓證於子孫靄懌友朋會集良善相侵德藝嘉稱遠揚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願緣循指照</div>
</p></div>
<div class='div-commentary'><p style="margin-left:1em"><span class='note-inline'>(大願無邊循而救度指浮雲而為照喻修加行以作資粮緣滿道圓而成正覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰在意尋非</div>
</p></div>
<div class='div-commentary'><p style="margin-left:1em"><span class='note-inline'>(誰將苦集尋救群生若非大雄孰施化道盖以慈意深廣長在悲心尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>健詮嗔理孝</div>
</p></div>
<div class='div-commentary'><p style="margin-left:1em"><span class='note-inline'>(波羅健法我佛詮言孝理珎文宣尼早著儒門行信釋典断嗔教即兩殊同善言矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂靄會侵歸</div>
</p></div>
<div class='div-commentary'><p style="margin-left:1em"><span class='note-inline'>(垂勢滿空靄含大潤小根小葉尋歸徃哲之恩大業大緣會集法雲之地侵事不撓聖智現前)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣循指照誰</div>
</p></div>
<div class='div-commentary'><p style="margin-left:1em"><span class='note-inline'>(緣即九緣指即指示誰於物象循照無恒在聖位中理心平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在意尋非健</div>
</p></div>
<div class='div-commentary'><p style="margin-left:1em"><span class='note-inline'>(在心為志發意成文以智詮量自然敏健非善之法不挂尋思長行善矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮嗔理孝垂</div>
</p></div>
<div class='div-commentary'><p style="margin-left:1em"><span class='note-inline'>(詮尋孝道美冠遐陬理即真如垂即覆護善即順立違即嗔生若在修行指此為本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靄會侵歸願</div>
</p></div>
<div class='div-commentary'><p style="margin-left:1em"><span class='note-inline'>(霧騰曰靄人集曰會三歸五戒稟之而眾鄙無侵八法三眀願唘而不遙悟入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>循指照誰在</div>
</p></div>
<div class='div-commentary'><p style="margin-left:1em"><span class='note-inline'>(眾妙之法湏在循研指理照真歸乎湛寂智能深邃誰不信之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意尋非健詮</div>
</p></div>
<div class='div-commentary'><p style="margin-left:1em"><span class='note-inline'>(獨頭意識尋三界之無疲眀了起來詮万法而轉健若非若是周徧十方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嗔理孝垂靄</div>
</p></div>
<div class='div-commentary'><p style="margin-left:1em"><span class='note-inline'>(嗔移舊性理稟常規孝垂名而家國昌靄散空而天月淨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會侵歸願緣</div>
</p></div>
<div class='div-commentary'><p style="margin-left:1em"><span class='note-inline'>(七處九會皆歸大願之緣五盖十纏永盡不侵之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指照誰在意</div>
</p></div>
<div class='div-commentary'><p style="margin-left:1em"><span class='note-inline'>(指妙通神照微達意金言永在誰不恒依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>尋非健詮嗔</div>
</p></div>
<div class='div-commentary'><p style="margin-left:1em"><span class='note-inline'>(尋非了是嗔喜勿関於懷健演真詮自他俱霑於益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理孝垂靄會</div>
</p></div>
<div class='div-commentary'><p style="margin-left:1em"><span class='note-inline'>(佛顯法界之理靄宣海會之群賢聖垂孝愛之文廣教域中之眾哲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>侵歸願緣循</div>
</p></div>
<div class='div-commentary'><p style="margin-left:1em"><span class='note-inline'>(設化循緣三界願歸於至德益他優巳八宏咸仰於慈尊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>照誰在意尋</div>
</p></div>
<div class='div-commentary'><p style="margin-left:1em"><span class='note-inline'>(尋古教以照人心誰能達此在今文而通佛意孰不云然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非健詮嗔理</div>
</p></div>
<div class='div-commentary'><p style="margin-left:1em"><span class='note-inline'>(健修四定詮除百非遏伏邪嗔齊臻正理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孝垂靄會侵</div>
</p></div>
<div class='div-commentary'><p style="margin-left:1em"><span class='note-inline'>(靈山侵漢霈靄遐垂喻一雨而百卉滋榮談一會而万人孝信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸願緣循指</div>
</p></div>
<div class='div-commentary'><p style="margin-left:1em"><span class='note-inline'>(指示宅中之珎藏曩有良緣歸登門外之寶乘循合善願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰在意尋非</div>
</p></div>
<div class='div-commentary'><p style="margin-left:1em"><span class='note-inline'>(誰達妙道意在玄通非情樞以可尋了志極而方契)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>健詮嗔理孝</div>
</p></div>
<div class='div-commentary'><p style="margin-left:1em"><span class='note-inline'>(健詮淨智貪嗔而即日可消理孝哲人侍養而長時恭謹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂靄會侵歸</div>
</p></div>
<div class='div-commentary'><p style="margin-left:1em"><span class='note-inline'>(靄垂大化萬國同歸於聖規會了如源千變靡侵於般若)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願緣循指照</div>
</p></div>
<div class='div-commentary'><p style="margin-left:1em"><span class='note-inline'>(曉佛元指照感生機循念昔緣全憑行願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在意尋非健</div>
</p></div>
<div class='div-commentary'><p style="margin-left:1em"><span class='note-inline'>(健揮惠劒逢魔儻而尋便抾除意馬奔非在塵勞而頓令殄散)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮嗔理孝垂</div>
</p></div>
<div class='div-commentary'><p style="margin-left:1em"><span class='note-inline'>(孝乃垂訓之範勤侍奉以立身名教則明理之詮斷嗔愚而登果位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靄會侵歸願</div>
</p></div>
<div class='div-commentary'><p style="margin-left:1em"><span class='note-inline'>(魔雲靄侵佛日舒而願歸本際遐敷勝會法雨傾而䪺洒煩襟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣循指照誰</div>
</p></div>
<div class='div-commentary'><p style="margin-left:1em"><span class='note-inline'>(循化者誰緣當宿契經無虛設照物指迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意尋非健詮</div>
</p></div>
<div class='div-commentary'><p style="margin-left:1em"><span class='note-inline'>(意尋大教健志方能了是非誓討玄微雄詮乃可眀取捨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嗔理孝垂靄</div>
</p></div>
<div class='div-commentary'><p style="margin-left:1em"><span class='note-inline'>(嗔少發而靄翳情地覺悟群生孝廣垂而雲布黎民理合王道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會侵歸願緣</div>
</p></div>
<div class='div-commentary'><p style="margin-left:1em"><span class='note-inline'>(會虛妄之因歸真實之諦万緣侵而[网-(ㄨ*ㄨ)+又]染一志願而超杲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>循指照誰在</div>
</p></div>
<div class='div-commentary'><p style="margin-left:1em"><span class='note-inline'>(循如來之秘密指寰宇之眾生照導開示者誰在於傳法者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>尋非健詮嗔</div>
</p></div>
<div class='div-commentary'><p style="margin-left:1em"><span class='note-inline'>(能行健道知嗔為非了解詮文尋誨改過)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理孝垂靄會</div>
</p></div>
<div class='div-commentary'><p style="margin-left:1em"><span class='note-inline'>(聖哲垂化用真理放生靈典詰會同楊至孝於今昔靄潤無際也耳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>侵歸願緣循</div>
</p></div>
<div class='div-commentary'><p style="margin-left:1em"><span class='note-inline'>(貪癡無眀循緣深重調御本願欲化歸依奈何煩惱所侵難以省悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指照誰在意</div>
</p></div>
<div class='div-commentary'><p style="margin-left:1em"><span class='note-inline'>(指月銷金囙迷妄而照理空花鑒音貴幻意以為言欲使解在自心更遣誰察)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非健詮嗔理</div>
</p></div>
<div class='div-commentary'><p style="margin-left:1em"><span class='note-inline'>(業障所起發嗔與非為六趣之健緣背覺皇之詮理悲夫五濁汩沒無邊矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孝垂靄會侵</div>
</p></div>
<div class='div-commentary'><p style="margin-left:1em"><span class='note-inline'>(孝父母於內垂名靄於外即美善之人遐迩會來不悌者咸侵惡跡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸願緣循指</div>
</p></div>
<div class='div-commentary'><p style="margin-left:1em"><span class='note-inline'>(荷檐如來慈㧞苦趣令發出離之願仍廻歸仰之誠皆循妙緣共承指引)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>照誰在意尋</div>
</p></div>
<div class='div-commentary'><p style="margin-left:1em"><span class='note-inline'>(雖以覺性靈源誰解自照空王在世為說悟門俾用意而討尋達愛河之彼岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>健詮嗔理孝</div>
</p></div>
<div class='div-commentary'><p style="margin-left:1em"><span class='note-inline'>(十二教內理遣一非十八章中詮明五孝善心健立仰荷前經復断嗔根可修佛地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂靄會侵歸</div>
</p></div>
<div class='div-commentary'><p style="margin-left:1em"><span class='note-inline'>(窮子不歸長者但垂於憂念聲聞未會世尊恒軫於慈悲大靄金言廣侵迷路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願緣循指照</div>
</p></div>
<div class='div-commentary'><p style="margin-left:1em"><span class='note-inline'>(佛垂方便饒益有情願順良緣得循妙果超離永堅於惠照行持常奉於指南)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰在意尋非</div>
</p></div>
<div class='div-commentary'><p style="margin-left:1em"><span class='note-inline'>(半滿之教人天之乘妙用沖虛聖意非密誰專在志通達揀尋或可披持亦酬先訓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮嗔理孝垂</div>
</p></div>
<div class='div-commentary'><p style="margin-left:1em"><span class='note-inline'>(功德善根為嗔消耗孝道至理囙惡所詮是以如來垂念懷生使除嗔業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靄會侵歸願</div>
</p></div>
<div class='div-commentary'><p style="margin-left:1em"><span class='note-inline'>(慈尊於靈鷲山中擊大法鼓靄放毫光侵懾魔王令歸佛會<span class='corr'>已</span>成曩願開鑿聾盲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣循指照誰</div>
</p></div>
<div class='div-commentary'><p style="margin-left:1em"><span class='note-inline'>(誰具大惠起佛勝緣乃發弥勒之請言得循吉祥之荅義光照相似酬問指疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在意尋非健</div>
</p></div>
<div class='div-commentary'><p style="margin-left:1em"><span class='note-inline'>(一音既作千眾咸來在會下根不朋聖意尋同佛袖健退初心增慢自非俱承呵責)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嗔理孝垂靄</div>
</p></div>
<div class='div-commentary'><p style="margin-left:1em"><span class='note-inline'>(嗔喜之情賢哲或有若乃事不當孝理匪及親則垂誡忌之言靄刑憲之法也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會侵歸願緣</div>
</p></div>
<div class='div-commentary'><p style="margin-left:1em"><span class='note-inline'>(和會柔順之懷侵撤頑佷之性則智有所緣長歸妙用願言潛契佛必感通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>循指照誰在</div>
</p></div>
<div class='div-commentary'><p style="margin-left:1em"><span class='note-inline'>(照三際之邪徑迷一性之真如循在輪廻從誰所造將修道果請順指蹤)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意尋非健詮</div>
</p></div>
<div class='div-commentary'><p style="margin-left:1em"><span class='note-inline'>(意識曉了得佛宗乘必詮演以為人復尋非而誨眾方稱護法始曰健心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理孝誰靄會</div>
</p></div>
<div class='div-commentary'><p style="margin-left:1em"><span class='note-inline'>(理貫五乘孝通百行如來契會誰不靄然喧論矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>侵歸願緣循</div>
</p></div>
<div class='div-commentary'><p style="margin-left:1em"><span class='note-inline'>(歸光嚴之天願求淨惠緣有漏之法循著舊途既云賊以難侵則十身而剋就)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指照誰在意</div>
</p></div>
<div class='div-commentary'><p style="margin-left:1em"><span class='note-inline'>(指揮魔軍照燭幽暗誰人勤苦志誠在意必超三界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>尋非健詮嗔</div>
</p></div>
<div class='div-commentary'><p style="margin-left:1em"><span class='note-inline'>(才健智勇必尋於非詮悟正理更何有嗔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>孝垂靄會侵</div>
</p></div>
<div class='div-commentary'><p style="margin-left:1em"><span class='note-inline'>(孝垂百代人會万方中道之教靄興半滿之義崇著不侵不撓以顯真空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸願緣循指</div>
</p></div>
<div class='div-commentary'><p style="margin-left:1em"><span class='note-inline'>(歸鹿野菀指拔提河緣願<span class='corr'>已</span>周循循化物矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>照誰在意尋</div>
</p></div>
<div class='div-commentary'><p style="margin-left:1em"><span class='note-inline'>(意在中教誰著二邊照達本源尋求不倦也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非健詮嗔理</div>
</p></div>
<div class='div-commentary'><p style="margin-left:1em"><span class='note-inline'>(詮無相理除嗔恚心健喜玄宗非執迷惑者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂靄會侵歸</div>
</p></div>
<div class='div-commentary'><p style="margin-left:1em"><span class='note-inline'>(會顯諸教垂範聖言靄有法興難侵道諦歸之万世與天齊休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>願緣循指照</div>
</p></div>
<div class='div-commentary'><p style="margin-left:1em"><span class='note-inline'>(願見兜率之光眀照燭閻浮之機感指示有緣循修聖果者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰在意尋非</div>
</p></div>
<div class='div-commentary'><p style="margin-left:1em"><span class='note-inline'>(意珠衣寶湏在尋求非彼上根誰能全證矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>健詮嗔理孝</div>
</p></div>
<div class='div-commentary'><p style="margin-left:1em"><span class='note-inline'>(能詮之教所得之理嗔法要祛孝行兼著勤健修之何果不取)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>靄會侵歸願</div>
</p></div>
<div class='div-commentary'><p style="margin-left:1em"><span class='note-inline'>(靄杳真空巍峩聖道歸投願向會顯諸宗四大六塵必難侵撓尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣循指照誰</div>
</p></div>
<div class='div-commentary'><p style="margin-left:1em"><span class='note-inline'>(指陳万法緣會群生皆歸解脫之門誰照真常之理循省次第茲合無為尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>在意尋非健</div>
</p></div>
<div class='div-commentary'><p style="margin-left:1em"><span class='note-inline'>(非法之事在意去除尋討二空勇健昇進矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮嗔理孝垂</div>
</p></div>
<div class='div-commentary'><p style="margin-left:1em"><span class='note-inline'>(嗔相麤猛忿則怒生理入真詮孝垂後世矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會侵歸願緣</div>
</p></div>
<div class='div-commentary'><p style="margin-left:1em"><span class='note-inline'>(七處五會十願三乘歸緣於無相之門契理入圓成之界不侵不奪乃聖乃賢也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>循指照誰在</div>
</p></div>
<div class='div-commentary'><p style="margin-left:1em"><span class='note-inline'>(指昬衢之迷路循在化城照有相之重関誰當解意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意尋非健詮</div>
</p></div>
<div class='div-commentary'><p style="margin-left:1em"><span class='note-inline'>(尋求覺路非意馬之難追健進真詮且屠龍之匪<span class='corr'>得</span>也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>嗔理孝垂靄</div>
</p></div>
<div class='div-commentary'><p style="margin-left:1em"><span class='note-inline'>(銷魔雲之靄靄垂法雨之霏霏孝理之道恒存貪嗔之法不起)</span>。</p>
</div></div>
<div class='div-other'><a id='mulu58' />
<p class='h2'>述字拘就聞字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>述聞亨義休</div>
</p></div>
<div class='div-commentary'><p style="margin-left:1em"><span class='note-inline'>(開述所聞之句義大小諸乘研窮法照之亨聡謂乎休美)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中祐淨留著</div>
</p></div>
<div class='div-commentary'><p style="margin-left:1em"><span class='note-inline'>(中懷妙著勝祐潛多洗滌情塵焚修淨果名長留矣巨播嘉禎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛分生智求</div>
</p></div>
<div class='div-commentary'><p style="margin-left:1em"><span class='note-inline'>(佛宣利樂生空之智爰分別相求功妄染之源<span class='corr'>已</span>止)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭舊性憂譽</div>
</p></div>
<div class='div-commentary'><p style="margin-left:1em"><span class='note-inline'>(恭覲性海譽滿八方令凡夫之舊障雲消使庶彙之前憂頓遣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞亨義休中</div>
</p></div>
<div class='div-commentary'><p style="margin-left:1em"><span class='note-inline'>(聲聞札希說說中機羲近旨微聽忻享會聖威力故仲恱寧休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐淨留著佛</div>
</p></div>
<div class='div-commentary'><p style="margin-left:1em"><span class='note-inline'>(佛親演著淳淨瓌徛披尋即降祐芬敷㽞藏乃金田永鎮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分生智求恭</div>
</p></div>
<div class='div-commentary'><p style="margin-left:1em"><span class='note-inline'>(一大時教三世分宗智應兩生揩全五性求而恭謹相續增興)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊性憂譽述</div>
</p></div>
<div class='div-commentary'><p style="margin-left:1em"><span class='note-inline'>(舊化持檀曾除憂惱及至道滿正譽遐聞慈性寬顏引題指述根隨高下各遂薰香)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨義休中祐</div>
</p></div>
<div class='div-commentary'><p style="margin-left:1em"><span class='note-inline'>(義閱亨晶堪扶耿介中能潔鑒諷誦[网-(ㄨ*ㄨ)+又]休協祐均平空王顯煥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨留著佛分</div>
</p></div>
<div class='div-commentary'><p style="margin-left:1em"><span class='note-inline'>(蓮經七軸佛昔分談淨若案華貴過異寶羅什當譯久著存留謬習昭然舉動延集)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智求恭舊</div>
</p></div>
<div class='div-commentary'><p style="margin-left:1em"><span class='note-inline'>(觀惠分生漸次而遠求阿耨恭親舊念精誠而弗暇嚴持爽智誰同共超覺路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性憂譽述聞</div>
</p></div>
<div class='div-commentary'><p style="margin-left:1em"><span class='note-inline'>(沉愚之性少善多憂世諦之心聞名愛譽不有述續復昧靈臺金色臂舒任運豈救)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義休中祐淨</div>
</p></div>
<div class='div-commentary'><p style="margin-left:1em"><span class='note-inline'>(中道殊義究賾知微如月淨遙空似珠圓皎日慶傳休矣祝祐凝眸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留著佛分生</div>
</p></div>
<div class='div-commentary'><p style="margin-left:1em"><span class='note-inline'>(俱留孫佛賢刼初尊曩世之誥典分流莫恨之勞生解脫披著代遠苐四釋迦矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智求恭舊性</div>
</p></div>
<div class='div-commentary'><p style="margin-left:1em"><span class='note-inline'>(求洪願滿福智廓周十号圓明六通具足舊先種性弃捨恒停為人天師恭現接物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂譽述聞亨</div>
</p></div>
<div class='div-commentary'><p style="margin-left:1em"><span class='note-inline'>(吉善誡憂拔濟偁譽了述幽淺闢悟聽聞見取亨清九品居上)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休中祐淨留</div>
</p></div>
<div class='div-commentary'><p style="margin-left:1em"><span class='note-inline'>(休符細旨淨洽中規非唯助祐資粮抑乃㽞芳燸頂布施摽首隣初地門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著佛分生智</div>
</p></div>
<div class='div-commentary'><p style="margin-left:1em"><span class='note-inline'>(佛本著言咸歸般若生兼與智菩薩常遵定意雙分益臻住忍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求恭舊性憂</div>
</p></div>
<div class='div-commentary'><p style="margin-left:1em"><span class='note-inline'>(大德難思冝加恭信覷性常識志在勤求小囙之舊業纔祛微劣之憂疑自泯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽述聞亨義</div>
</p></div>
<div class='div-commentary'><p style="margin-left:1em"><span class='note-inline'>(十度万行喜譽普聞詮述真風修為群質響隨聲發亨朗義彰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中祐淨留著</div>
</p></div>
<div class='div-commentary'><p style="margin-left:1em"><span class='note-inline'>(中道一乘著留億載悟理而蓮敷淨沼福祐而潤及黎民)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛分生智求</div>
</p></div>
<div class='div-commentary'><p style="margin-left:1em"><span class='note-inline'>(佛智玄邈凡夫久迷分凝湛之常身赴勞生之求願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭舊性憂譽</div>
</p></div>
<div class='div-commentary'><p style="margin-left:1em"><span class='note-inline'>(知識靈性察舊情田行恭謹以無憂得安隱而難譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述聞亨義休</div>
</p></div>
<div class='div-commentary'><p style="margin-left:1em"><span class='note-inline'>(序古佛之休祥聞於了義述今賢之佳運慶以亨通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐淨留著佛</div>
</p></div>
<div class='div-commentary'><p style="margin-left:1em"><span class='note-inline'>(佛留清淨之典祐助彛倫慈著解脫之文自合行位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分生智求恭</div>
</p></div>
<div class='div-commentary'><p style="margin-left:1em"><span class='note-inline'>(分身百類恭救群生用意千機順析求智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊性憂譽述</div>
</p></div>
<div class='div-commentary'><p style="margin-left:1em"><span class='note-inline'>(廓真體之舊性何譽奚憂述實相之玄風堪歸可仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞亨義休中</div>
</p></div>
<div class='div-commentary'><p style="margin-left:1em"><span class='note-inline'>(至覺亨達忻聞上國之禎休膠義遐宣喜遇中興於像教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨留著佛分</div>
</p></div>
<div class='div-commentary'><p style="margin-left:1em"><span class='note-inline'>(會本圓淨我執妄留佛分應於十方法著宣於萬代者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智求恭舊</div>
</p></div>
<div class='div-commentary'><p style="margin-left:1em"><span class='note-inline'>(生淵廣之智能除舊習之愚求恢偉之宗恭獲新薰之惠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性憂譽述聞</div>
</p></div>
<div class='div-commentary'><p style="margin-left:1em"><span class='note-inline'>(證還源性不憂徃曰之[億-音+(天*天)]悟入初階迴述高聞之譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨義休中祐</div>
</p></div>
<div class='div-commentary'><p style="margin-left:1em"><span class='note-inline'>(洞亨大義是聖人之嘉猷洪集殊休盖天中之降祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留著佛分生</div>
</p></div>
<div class='div-commentary'><p style="margin-left:1em"><span class='note-inline'>(經留正誥著顯利生佛分權闡之談以表隨冝之益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智求恭舊性</div>
</p></div>
<div class='div-commentary'><p style="margin-left:1em"><span class='note-inline'>(虔求菩提而有智恒適性懷恭濟品物而具悲示居舊染)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂譽述聞亨</div>
</p></div>
<div class='div-commentary'><p style="margin-left:1em"><span class='note-inline'>(憂譽匪挂於心聞先德之朗述亨否[网-(ㄨ*ㄨ)+又]縈於念令咳進以遵依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義休中祐淨</div>
</p></div>
<div class='div-commentary'><p style="margin-left:1em"><span class='note-inline'>(義海中學淨惠隆而頓解然休花藏裏修勝祐垂而極詮方契)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著佛分生智</div>
</p></div>
<div class='div-commentary'><p style="margin-left:1em"><span class='note-inline'>(佛分十二部之宏網著煗玉諜智生八萬門之度脫顯耀金文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求恭舊性憂</div>
</p></div>
<div class='div-commentary'><p style="margin-left:1em"><span class='note-inline'>(欲求道果恭信妙言憂悔昔舊之非省認元和之性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽述聞亨義</div>
</p></div>
<div class='div-commentary'><p style="margin-left:1em"><span class='note-inline'>(令譽希奇聞則亨於奧義善述罕測曉乃貫於精微)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休中祐淨留</div>
</p></div>
<div class='div-commentary'><p style="margin-left:1em"><span class='note-inline'>(留連幻境之內緣絆釋以寧休逍遙淨邦之中超登憑於良祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛分生智求</div>
</p></div>
<div class='div-commentary'><p style="margin-left:1em"><span class='note-inline'>(佛者謂如如圓成靈智無昧生者謂念念分別迷背實心翻向外求[网-(ㄨ*ㄨ)+又]知內有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭舊性憂譽</div>
</p></div>
<div class='div-commentary'><p style="margin-left:1em"><span class='note-inline'>(用情立性恭信至言易往舊之顓愚取自新之惠解豈憂名譽而不鷹揚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述聞亨義休</div>
</p></div>
<div class='div-commentary'><p style="margin-left:1em"><span class='note-inline'>(撰述所聞之教而亨妙義之談為万祀之導師振一時之休範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中祐淨留著</div>
</p></div>
<div class='div-commentary'><p style="margin-left:1em"><span class='note-inline'>(中者識也祐者祉也行若合於善理福必著於天人清淨聲聞永留世表)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分生智求恭</div>
</p></div>
<div class='div-commentary'><p style="margin-left:1em"><span class='note-inline'>(分身現質接物利生令覩相發誠勤求出離恭惟慈父悲智難量也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊性憂譽述</div>
</p></div>
<div class='div-commentary'><p style="margin-left:1em"><span class='note-inline'>(舊者習性也憂者懷疑也小果下根不測要道聽述圓頓莫曉大乘懿譽蔑然當湏退席)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞亨義休中</div>
</p></div>
<div class='div-commentary'><p style="margin-left:1em"><span class='note-inline'>(三變土田宣唱了義乾坤振動陰顯咸聞亨化魔軍休歇幽趣天中花雨散落葳蕤)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐淨留著佛</div>
</p></div>
<div class='div-commentary'><p style="margin-left:1em"><span class='note-inline'>(聖教像設佛之所留淨信者景祐必臻演說者玄功遐著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智求恭舊</div>
</p></div>
<div class='div-commentary'><p style="margin-left:1em"><span class='note-inline'>(智自聦生恭從禮發不忘舊善更求津梁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性憂譽述聞</div>
</p></div>
<div class='div-commentary'><p style="margin-left:1em"><span class='note-inline'>(受性昬鈍懈念行持述言而理未及階聞教而道難入室況虧令譽誠實堪憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨義休中祐</div>
</p></div>
<div class='div-commentary'><p style="margin-left:1em"><span class='note-inline'>(孜專勝義契會則亨休適四皮美乎一體惠力加祐行業折中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨留著佛分</div>
</p></div>
<div class='div-commentary'><p style="margin-left:1em"><span class='note-inline'>(清淨真法留付有情好醜各分果報並著誰遵佛旨猛利進修)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智求恭舊性</div>
</p></div>
<div class='div-commentary'><p style="margin-left:1em"><span class='note-inline'>(照耀幻門恭求智燭破除舊惡勤淬戒刀則正性見前定超濁刼也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂譽述聞亨</div>
</p></div>
<div class='div-commentary'><p style="margin-left:1em"><span class='note-inline'>(序述聲譽讚仰古賢千載所聞八方亨布忖己德行菲薄可憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義休中祐淨</div>
</p></div>
<div class='div-commentary'><p style="margin-left:1em"><span class='note-inline'>(能解佛義休著妄緣淨懷妙地之中且集四禪之祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留著佛分生</div>
</p></div>
<div class='div-commentary'><p style="margin-left:1em"><span class='note-inline'>(十二部經留傳浮世著然佛化分布眾生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求恭舊性憂</div>
</p></div>
<div class='div-commentary'><p style="margin-left:1em"><span class='note-inline'>(恭求善名性悛舊惡則人皆歎仰己絕憂心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽述聞亨義</div>
</p></div>
<div class='div-commentary'><p style="margin-left:1em"><span class='note-inline'>(述諸佛之聖譽聞師傳之誨言則詞海亨通義天撗博也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休中祐淨留</div>
</p></div>
<div class='div-commentary'><p style="margin-left:1em"><span class='note-inline'>(常懷祐助法中道人令說輪迴休我疑網則長開淨土留待有情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著佛分生智</div>
</p></div>
<div class='div-commentary'><p style="margin-left:1em"><span class='note-inline'>(著見佛慈分別教藏為諸生聚發起本源引入化城使增大智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭舊性憂譽</div>
</p></div>
<div class='div-commentary'><p style="margin-left:1em"><span class='note-inline'>(性存恭儉継念舊人憂恤含靈譽冠千古矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述聞亨義休</div>
</p></div>
<div class='div-commentary'><p style="margin-left:1em"><span class='note-inline'>(乾元亨利寧休万方聞述玄言何義不有尓矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中祐淨留著</div>
</p></div>
<div class='div-commentary'><p style="margin-left:1em"><span class='note-inline'>(清淨一乘福祐多刧留傳中夏著顯分眀也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛分生智求</div>
</p></div>
<div class='div-commentary'><p style="margin-left:1em"><span class='note-inline'>(我佛大悲分身百億蒼生受慶智求無盡矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊性憂譽述</div>
</p></div>
<div class='div-commentary'><p style="margin-left:1em"><span class='note-inline'>(憂五種性舊是小根述美譽之頗崇取菩提之在近者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞亨義休中</div>
</p></div>
<div class='div-commentary'><p style="margin-left:1em"><span class='note-inline'>(聲聞弟子解義高僧咸窮中道之宗亨享休祥之瑞者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐淨留著佛</div>
</p></div>
<div class='div-commentary'><p style="margin-left:1em"><span class='note-inline'>(諸佛淨惠祐怙為先留著靈篇傳之後世矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分生智求恭</div>
</p></div>
<div class='div-commentary'><p style="margin-left:1em"><span class='note-inline'>(眾生之行十智區分求無上之真宗湏一切之恭信矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性憂譽述聞</div>
</p></div>
<div class='div-commentary'><p style="margin-left:1em"><span class='note-inline'>(憂悲苦惱聞在世間覺性真常始超三界譽述研究曷以褒稱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨義休中祐</div>
</p></div>
<div class='div-commentary'><p style="margin-left:1em"><span class='note-inline'>(義者禮之先休為福之表廣祐黎庶中外咸亨也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨留著佛分</div>
</p></div>
<div class='div-commentary'><p style="margin-left:1em"><span class='note-inline'>(分燈之理佛初讚揚著作之功留通淨國矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智求恭舊</div>
</p></div>
<div class='div-commentary'><p style="margin-left:1em"><span class='note-inline'>(大智圓明四生擾攘恭求聖法舊業崇修矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂譽述聞亨</div>
</p></div>
<div class='div-commentary'><p style="margin-left:1em"><span class='note-inline'>(譽述聖教憂戚皆除聞往哲之佳猷亨將來之善事矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義休中祐淨</div>
</p></div>
<div class='div-commentary'><p style="margin-left:1em"><span class='note-inline'>(義者布施異名祐則福之別目休禎必至中路融虛淨國逍遙剋符心願矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留著佛分生</div>
</p></div>
<div class='div-commentary'><p style="margin-left:1em"><span class='note-inline'>(弥留孫佛降生西土分身万億著闡靈蹤)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智求恭舊性</div>
</p></div>
<div class='div-commentary'><p style="margin-left:1em"><span class='note-inline'>(後得智成五乘性本舊求真諦恭儉慈仁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽述聞亨義</div>
</p></div>
<div class='div-commentary'><p style="margin-left:1em"><span class='note-inline'>(義聚群經博聞奧典好譽其善述亨妙音)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休中祐淨留</div>
</p></div>
<div class='div-commentary'><p style="margin-left:1em"><span class='note-inline'>(留戒定身入淨土中休祉必集清祐和暢者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著佛分生智</div>
</p></div>
<div class='div-commentary'><p style="margin-left:1em"><span class='note-inline'>(著昭佛法分布群生智惠甚深得諧斯道矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求恭舊性憂</div>
</p></div>
<div class='div-commentary'><p style="margin-left:1em"><span class='note-inline'>(求恭奉於人習舊尊之教性地柔和何憂之有)</span>。</p>
</div></div>
<p class='juan'>御製蓮華心輪廻文偈頌卷第十四</p>
<div class='div-w'><p style="margin-left:4em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>