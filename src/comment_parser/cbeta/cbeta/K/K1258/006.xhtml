<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu23' />
<p class='juan'>御製蓮華心輪廻文偈頌卷第六　富</p>
<div class='div-other'><a id='mulu24' />
<p class='h2'>心字拘就聞字正廻文<span class='note-inline'>(通前卷一十首共計二百首)</span></p>
<div class='div-orig'><p style="text-indent:0em" class="lg-abnormal"><div class='lg-row'>深分大智教</div>
</p></div>
<div class='div-commentary'><p style="margin-left:1em"><span class='note-inline'>(佛具大智甚深之教廣分誘勸愚迷普使登於樂果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭因性善譽</div>
</p></div>
<div class='div-commentary'><p style="margin-left:1em"><span class='note-inline'>(夫人懷善性皆因恭信於佛言依而行之自得高名遠譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心聞解義要</div>
</p></div>
<div class='div-commentary'><p style="margin-left:1em"><span class='note-inline'>(心解妙義要以樂於多聞成種識中故得轉增廣大)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中真淨羨著</div>
</p></div>
<div class='div-commentary'><p style="margin-left:1em"><span class='note-inline'>(一真之理於中而染淨皆二眾聖羨求著功而方能漸證也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分大智教恭</div>
</p></div>
<div class='div-commentary'><p style="margin-left:1em"><span class='note-inline'>(佛有廣大之教分成十二部名使智慧有情叅而恭信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>囙性善譽心</div>
</p></div>
<div class='div-commentary'><p style="margin-left:1em"><span class='note-inline'>(囙有菩提之種性自高人之善譽於違順境心不動轉也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞解義要中</div>
</p></div>
<div class='div-commentary'><p style="margin-left:1em"><span class='note-inline'>(於如來教正聞實解了中要義方知真的)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真淨羨著深</div>
</p></div>
<div class='div-commentary'><p style="margin-left:1em"><span class='note-inline'>(真如清淨深而莫測十信菩薩依教羨慕至十地時智證方著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大智教恭因</div>
</p></div>
<div class='div-commentary'><p style="margin-left:1em"><span class='note-inline'>(大者揀小為義智以決断彰名如來恭闡於教文眾聖囙斯而了解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性善譽心聞</div>
</p></div>
<div class='div-commentary'><p style="margin-left:1em"><span class='note-inline'>(形巧拙者性藏善惡者心在毀譽以莫聞是修真而不失也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解義要中真</div>
</p></div>
<div class='div-commentary'><p style="margin-left:1em"><span class='note-inline'>(要解經中義趣更於理上究尋能離執以求真捨断常而合道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨羨著深分</div>
</p></div>
<div class='div-commentary'><p style="margin-left:1em"><span class='note-inline'>(清淨如理羨仰尤深要著功勤乃分性相除我人見是菩薩法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智教恭因性</div>
</p></div>
<div class='div-commentary'><p style="margin-left:1em"><span class='note-inline'>(夫為人之師湏智通三教或述好惡因果或示恭儉溫良使革前非習善成性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善譽心聞解</div>
</p></div>
<div class='div-commentary'><p style="margin-left:1em"><span class='note-inline'>(修善之人雖自心解悟或聞諸長者孰不譽焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義要中真淨</div>
</p></div>
<div class='div-commentary'><p style="margin-left:1em"><span class='note-inline'>(修真之流先求淨念中道要義斯期漸通尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨著深分大</div>
</p></div>
<div class='div-commentary'><p style="margin-left:1em"><span class='note-inline'>(著者成也佛成道後利樂義深分大小之化身應根緣之羨慕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教恭因性善</div>
</p></div>
<div class='div-commentary'><p style="margin-left:1em"><span class='note-inline'>(恭聞聖教始從善性以為因倣斆前賢漸得免於流浪也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽心聞解義</div>
</p></div>
<div class='div-commentary'><p style="margin-left:1em"><span class='note-inline'>(心思利譽於義而正解不生弃捨名聞窮理而方能洞奧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要中真淨羨</div>
</p></div>
<div class='div-commentary'><p style="margin-left:1em"><span class='note-inline'>(要道之中法華為㝡羨仰之內真淨為先不著相求是名要解也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著深分大智</div>
</p></div>
<div class='div-commentary'><p style="margin-left:1em"><span class='note-inline'>(虛空普徧名大國界無數曰分邊際難知名深佛智明了曰著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭因性善譽</div>
</p></div>
<div class='div-commentary'><p style="margin-left:1em"><span class='note-inline'>(恭因聞法妙行廣施薰修而慧性增明善譽而馨香自遠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心聞解義要</div>
</p></div>
<div class='div-commentary'><p style="margin-left:1em"><span class='note-inline'>(心解妙義更要增修多聞既自於一聞廣慧漸期於聖慧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中真淨羨著</div>
</p></div>
<div class='div-commentary'><p style="margin-left:1em"><span class='note-inline'>(淨妙真如中含法界眾聖競臻於著羨群生莫曉於指歸更廣見聞漸符聖意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深分大智教</div>
</p></div>
<div class='div-commentary'><p style="margin-left:1em"><span class='note-inline'>(大乘深教六度真詮在菩薩之智可分匪聲聞之慧能測)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>囙性善譽心</div>
</p></div>
<div class='div-commentary'><p style="margin-left:1em"><span class='note-inline'>(囙性之善感譽遠聞心漸悟通即階聖證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞解義要中</div>
</p></div>
<div class='div-commentary'><p style="margin-left:1em"><span class='note-inline'>(在修行中要以三慧為初故聞思修者即三慧也於義而解乃圓通之可獲也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真淨羨著深</div>
</p></div>
<div class='div-commentary'><p style="margin-left:1em"><span class='note-inline'>(理深離妄名真智無垢染曰淨因聖仰戀名羨佛果炳煥曰著故云真淨羨著深也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分大智教恭</div>
</p></div>
<div class='div-commentary'><p style="margin-left:1em"><span class='note-inline'>(恭惟三藏教分顯如來之大智五乘證異乃品第之差殊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性善譽心聞</div>
</p></div>
<div class='div-commentary'><p style="margin-left:1em"><span class='note-inline'>(性唯明敏善自昭然於心無思濫之機在德有必聞之譽如其正見體道何疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解義要中真</div>
</p></div>
<div class='div-commentary'><p style="margin-left:1em"><span class='note-inline'>(會解大乘典教要湏道在其中究義尋文窮源討本離二取相可達真旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨羨著深分</div>
</p></div>
<div class='div-commentary'><p style="margin-left:1em"><span class='note-inline'>(真如妙淨聖說幽深積行著功方能分曉其如羨願窮究可然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大智教恭因</div>
</p></div>
<div class='div-commentary'><p style="margin-left:1em"><span class='note-inline'>(如來興於大智教導群生皆令恭識於聖因盡要親登於樂果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善譽心聞解</div>
</p></div>
<div class='div-commentary'><p style="margin-left:1em"><span class='note-inline'>(夫解修平等之行乃是學佛之人遇冤惡而不憎聞譽善而不愛經云無有彼此憎愛之心者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義要中真淨</div>
</p></div>
<div class='div-commentary'><p style="margin-left:1em"><span class='note-inline'>(若於法華經中解其義要即能趣入真如清淨妙道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨著深分大</div>
</p></div>
<div class='div-commentary'><p style="margin-left:1em"><span class='note-inline'>(蓮經大旨幽固靈文二乘雖著羨深微盡思共莫能分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智教恭因性</div>
</p></div>
<div class='div-commentary'><p style="margin-left:1em"><span class='note-inline'>(法華也深談性相廣說果因教示群生令恭而智解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽心聞解義</div>
</p></div>
<div class='div-commentary'><p style="margin-left:1em"><span class='note-inline'>(妙法華經說五智慧所謂性相伴境因即是譽心聞解義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要中真淨羨</div>
</p></div>
<div class='div-commentary'><p style="margin-left:1em"><span class='note-inline'>(佛真淨身離虛妄執法中之要斯㝡可羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著深分大智</div>
</p></div>
<div class='div-commentary'><p style="margin-left:1em"><span class='note-inline'>(佛說法華文義深著若非大智無以曉分設喻多方咸令證悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教恭因性善</div>
</p></div>
<div class='div-commentary'><p style="margin-left:1em"><span class='note-inline'>(菩薩若作學地恭修因業即薰善成性後蒙佛教得離生死也)</span>。</p>
</div></div>
<div class='div-other'><a id='mulu25' />
<p class='h2'>心字拘就譽字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>心譽善性因</div>
</p></div>
<div class='div-commentary'><p style="margin-left:1em"><span class='note-inline'>(心性調善能為入聖之因兼譽遐彰自感超凡之果也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭教智大分</div>
</p></div>
<div class='div-commentary'><p style="margin-left:1em"><span class='note-inline'>(佛智廣大歷刼薰修恭分五性之流教指一真之說也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深著羨淨真</div>
</p></div>
<div class='div-commentary'><p style="margin-left:1em"><span class='note-inline'>(清淨真空本忌言相佛著淺深之教令歸羨證之門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中要義解聞</div>
</p></div>
<div class='div-commentary'><p style="margin-left:1em"><span class='note-inline'>(要妙中道不著徧執若能聞解一乘了義而達彼岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽善性因恭</div>
</p></div>
<div class='div-commentary'><p style="margin-left:1em"><span class='note-inline'>(佛之名譽普震善施安樂吉祥因性<span class='corr'>空</span>身悲心現土恭行教法拯濟沉淪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教智大分深</div>
</p></div>
<div class='div-commentary'><p style="margin-left:1em"><span class='note-inline'>(智鑒在心大包於理性事相慧攸分別深談於五教三乘是也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著羨淨真中</div>
</p></div>
<div class='div-commentary'><p style="margin-left:1em"><span class='note-inline'>(相好著眀群生仰羨真淨離染豈著中邊者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要義解聞心</div>
</p></div>
<div class='div-commentary'><p style="margin-left:1em"><span class='note-inline'>(要者設教止的義乃詮量決定解即令人智生聞則三惠之初心者定惠之因者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善性因恭教</div>
</p></div>
<div class='div-commentary'><p style="margin-left:1em"><span class='note-inline'>(恭勤求法為善性因若能自利兼他乃合玄言聖教者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大分深著</div>
</p></div>
<div class='div-commentary'><p style="margin-left:1em"><span class='note-inline'>(智慧大海深廣難涯分百億之身形化九有之生聚其功炳著嘆仰無盡者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨淨真中要</div>
</p></div>
<div class='div-commentary'><p style="margin-left:1em"><span class='note-inline'>(真淨一如包容万法求之則要依中道羨之則湏離二邊即可矣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義解聞心譽</div>
</p></div>
<div class='div-commentary'><p style="margin-left:1em"><span class='note-inline'>(義理寬廣如來興八万之門聞解心殊善逝指三乘之說藹然清譽歷刼何窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性因恭教智</div>
</p></div>
<div class='div-commentary'><p style="margin-left:1em"><span class='note-inline'>(欲自眾生之性遠修成佛之因湏受教以恭勤仍運心而契智者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大分深著羨</div>
</p></div>
<div class='div-commentary'><p style="margin-left:1em"><span class='note-inline'>(妙法華經甚深之說雖大小之乘分別而權實之喻可知羨而著心究之可以)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨真中要義</div>
</p></div>
<div class='div-commentary'><p style="margin-left:1em"><span class='note-inline'>(中乘聖人以寂淨修真為要義悟其凋變乃唯成獨覺之菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解聞心譽善</div>
</p></div>
<div class='div-commentary'><p style="margin-left:1em"><span class='note-inline'>(譽者美也佛之所宣美而能善使諸學者心慕而信知故經云有智若聞則能信解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因恭教智大</div>
</p></div>
<div class='div-commentary'><p style="margin-left:1em"><span class='note-inline'>(恭因大教起智断惑漸為十地之因[〦/兄]獲三身之果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分深著羨淨</div>
</p></div>
<div class='div-commentary'><p style="margin-left:1em"><span class='note-inline'>(深理分證於真如名著可生於羨慕淨修六度万行方證菩提之果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真中要義解</div>
</p></div>
<div class='div-commentary'><p style="margin-left:1em"><span class='note-inline'>(真諦理上要義之中加功行以究尋率聞思而體解即可當矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞心譽善性</div>
</p></div>
<div class='div-commentary'><p style="margin-left:1em"><span class='note-inline'>(居凡夫地性不自立譽善即善聞惡即惡經云世尊知我心拔邪說涅槃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭教智大分</div>
</p></div>
<div class='div-commentary'><p style="margin-left:1em"><span class='note-inline'>(恭嚴聞教智惠增眀大開方便之門分布微言之化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深著羨淨真</div>
</p></div>
<div class='div-commentary'><p style="margin-left:1em"><span class='note-inline'>(願羨著述深遠之教詮顯清淨真空之法普令眾生修證故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中要義解聞</div>
</p></div>
<div class='div-commentary'><p style="margin-left:1em"><span class='note-inline'>(要妙中道義理昭彰聞而悟解修行漸證菩提之位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心譽善性因</div>
</p></div>
<div class='div-commentary'><p style="margin-left:1em"><span class='note-inline'>(美名善譽心性調柔皆因宿世之薰修非是此生之能然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教智大分深</div>
</p></div>
<div class='div-commentary'><p style="margin-left:1em"><span class='note-inline'>(佛智普大為布教以分身控御深機各使圓於自果故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著羨淨真中</div>
</p></div>
<div class='div-commentary'><p style="margin-left:1em"><span class='note-inline'>(且乎釋典學人要弃染以修淨真俗二諦之中炳著分眀起羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要義解聞心</div>
</p></div>
<div class='div-commentary'><p style="margin-left:1em"><span class='note-inline'>(㝡上乘之所要四<span class='corr'>摠</span>持之義深若能聞解在心必趣無為大道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽善性因恭</div>
</p></div>
<div class='div-commentary'><p style="margin-left:1em"><span class='note-inline'>(譽美性柔恭修積善遠取真常之果近資福樂之因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大分深著</div>
</p></div>
<div class='div-commentary'><p style="margin-left:1em"><span class='note-inline'>(智之大者莫上乎佛乃分身百億義之深者無出乎教人著意求之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨淨真中要</div>
</p></div>
<div class='div-commentary'><p style="margin-left:1em"><span class='note-inline'>(夫愛羨於真體真在淨欲求中道處中為要)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義解聞心譽</div>
</p></div>
<div class='div-commentary'><p style="margin-left:1em"><span class='note-inline'>(詮量妙理者義領解所聞者心見善必遷咸相讚譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善性因恭教</div>
</p></div>
<div class='div-commentary'><p style="margin-left:1em"><span class='note-inline'>(夫善之為用則恭信果因性之為要則遵承教旨也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大分深著羨</div>
</p></div>
<div class='div-commentary'><p style="margin-left:1em"><span class='note-inline'>(大而無外深而不測者法華之理也稱根受道三乘自分然各著於羨慕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨真中要義</div>
</p></div>
<div class='div-commentary'><p style="margin-left:1em"><span class='note-inline'>(淨土穢土俱融法界如來方便喻幻喻真儻解之而義或得中即於理而自臻其要者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解聞心譽善</div>
</p></div>
<div class='div-commentary'><p style="margin-left:1em"><span class='note-inline'>(解者了也若趣聖之人間一乘之法心能了悟毀譽善能平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性因恭教智</div>
</p></div>
<div class='div-commentary'><p style="margin-left:1em"><span class='note-inline'>(法性凝然體殊囙果叅究教義符會真如即在智慧之恭仰也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分深著羨淨</div>
</p></div>
<div class='div-commentary'><p style="margin-left:1em"><span class='note-inline'>(分別甚深之理羨著清淨之文教化眾生各獲利益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真中要義解</div>
</p></div>
<div class='div-commentary'><p style="margin-left:1em"><span class='note-inline'>(真如性中要湏依教詮量義諦生於領解即入聖之鴻漸者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞心譽善性</div>
</p></div>
<div class='div-commentary'><p style="margin-left:1em"><span class='note-inline'>(耳根發識名聞心猿[〦/兄]伏曰善純一之性不言毀譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因恭教智大</div>
</p></div>
<div class='div-commentary'><p style="margin-left:1em"><span class='note-inline'>(因者起也始也恭者順也若悟佛教旨深而智廣者莫不發大心而冥契者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深著羨淨真</div>
</p></div>
<div class='div-commentary'><p style="margin-left:1em"><span class='note-inline'>(深淨真空之理言論皆忘有無性相之文推求著羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中要義解聞</div>
</p></div>
<div class='div-commentary'><p style="margin-left:1em"><span class='note-inline'>(要妙中道義味顯彰依聞而悟解修行離執而湏無取捨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心譽善性因</div>
</p></div>
<div class='div-commentary'><p style="margin-left:1em"><span class='note-inline'>(心能了別善惡之性不同因行分明名譽之聲自遠也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭教智大分</div>
</p></div>
<div class='div-commentary'><p style="margin-left:1em"><span class='note-inline'>(智分大小學有淺深始依恭教薰修各證一乘之果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著羨淨真中</div>
</p></div>
<div class='div-commentary'><p style="margin-left:1em"><span class='note-inline'>(真淨法中聖賢所羨咸知廣大之文著在眾詮之旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要義解聞心</div>
</p></div>
<div class='div-commentary'><p style="margin-left:1em"><span class='note-inline'>(學者求要洞奧通微解義多聞心寬博達可增智惠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽善性因恭</div>
</p></div>
<div class='div-commentary'><p style="margin-left:1em"><span class='note-inline'>(人能恭善順理益生悟本性之因緣捨浮虛之名譽者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教智大分深</div>
</p></div>
<div class='div-commentary'><p style="margin-left:1em"><span class='note-inline'>(緣教之智寬廣幽深不住小乘專行大道得佛之意智可分明者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨淨真中要</div>
</p></div>
<div class='div-commentary'><p style="margin-left:1em"><span class='note-inline'>(求羨真如妙旨要湏懇志淨心勿著有空非居中外者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義解聞心譽</div>
</p></div>
<div class='div-commentary'><p style="margin-left:1em"><span class='note-inline'>(深解經中義趣必湏積學多聞體二智以修心向真乘而授譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善性因恭教</div>
</p></div>
<div class='div-commentary'><p style="margin-left:1em"><span class='note-inline'>(善逝談因說教受令精進修行眾生逐性開迷可以恭勤至聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大分深著</div>
</p></div>
<div class='div-commentary'><p style="margin-left:1em"><span class='note-inline'>(夫廣大之智深奧之文專精而方可著求淺近而莫能分曉也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨真中要義</div>
</p></div>
<div class='div-commentary'><p style="margin-left:1em"><span class='note-inline'>(無染曰淨離妄名真儻知染妄之體如自叶中乘之要義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解聞心譽善</div>
</p></div>
<div class='div-commentary'><p style="margin-left:1em"><span class='note-inline'>(夫聞妙法心能悟解將趣菩提之路善譽高遠之名)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性因恭教智</div>
</p></div>
<div class='div-commentary'><p style="margin-left:1em"><span class='note-inline'>(智惠之人深知囙果雖有善惡之性在乎薰習之修教旨具明恭而可了)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大分深著羨</div>
</p></div>
<div class='div-commentary'><p style="margin-left:1em"><span class='note-inline'>(理極曰深化廣名大垂[竺-二+軌]既多於聖哲利生分著於古今羨而可欽莫逾於佛者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真中要義解</div>
</p></div>
<div class='div-commentary'><p style="margin-left:1em"><span class='note-inline'>(欲求真法要解義意分明中道可行乃趣無為彼岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞心譽善性</div>
</p></div>
<div class='div-commentary'><p style="margin-left:1em"><span class='note-inline'>(起多聞心了惣持義善譽響應真性煥然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因恭教智大</div>
</p></div>
<div class='div-commentary'><p style="margin-left:1em"><span class='note-inline'>(夫恭勤至教夙植善因經生不廢於信心歷刧方成於大智也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分深著羨淨</div>
</p></div>
<div class='div-commentary'><p style="margin-left:1em"><span class='note-inline'>(分陰可惜之言深堪羨慕真淨幽微之旨定可著求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中要義解聞</div>
</p></div>
<div class='div-commentary'><p style="margin-left:1em"><span class='note-inline'>(為破四邊要居中道有無之義雙袪聞解之名不立者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心譽善性因</div>
</p></div>
<div class='div-commentary'><p style="margin-left:1em"><span class='note-inline'>(心通三性善因而聲譽遐彰理契兩空迷到而執封自泯者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭教智大分</div>
</p></div>
<div class='div-commentary'><p style="margin-left:1em"><span class='note-inline'>(大乘實教分十二部之別稱起智恭修漸趣無生之聖位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深著羨淨真</div>
</p></div>
<div class='div-commentary'><p style="margin-left:1em"><span class='note-inline'>(顯著淨真深法湏羨断惑除疑五位修行方成佛果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要義解聞心</div>
</p></div>
<div class='div-commentary'><p style="margin-left:1em"><span class='note-inline'>(若要解一性之義四諦之緣亦湏能超越多聞乃唯心悟矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽善性因恭</div>
</p></div>
<div class='div-commentary'><p style="margin-left:1em"><span class='note-inline'>(恭儉溫良之性宿緣因善之修感譽今生天報後世者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教智大分深</div>
</p></div>
<div class='div-commentary'><p style="margin-left:1em"><span class='note-inline'>(佛後得智起大悲心理深說於上乘教分宣於三藏者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著羨淨真中</div>
</p></div>
<div class='div-commentary'><p style="margin-left:1em"><span class='note-inline'>(愛羨清淨捨妄從真要極之中觀空著意者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義解聞心譽</div>
</p></div>
<div class='div-commentary'><p style="margin-left:1em"><span class='note-inline'>(義謂正理解即眀了若明了妙理即心通而譽聞矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善性因恭教</div>
</p></div>
<div class='div-commentary'><p style="margin-left:1em"><span class='note-inline'>(恭以釋迦教法示因果以為宗開悟群生指善惡而立性修練其意行之在人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大分深著</div>
</p></div>
<div class='div-commentary'><p style="margin-left:1em"><span class='note-inline'>(若非大智深旨難分著想翹誠未臻玄極將齊至聖久積功勤)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨淨真中要</div>
</p></div>
<div class='div-commentary'><p style="margin-left:1em"><span class='note-inline'>(要道之內真理之中必懷淨觀之修方愜羨求之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解聞心譽善</div>
</p></div>
<div class='div-commentary'><p style="margin-left:1em"><span class='note-inline'>(心法極微解者稀少如善達奧旨譽則遐聞矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性因恭教智</div>
</p></div>
<div class='div-commentary'><p style="margin-left:1em"><span class='note-inline'>(因性不虛教文備顯果智詮實恭理昭然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大分深著羨</div>
</p></div>
<div class='div-commentary'><p style="margin-left:1em"><span class='note-inline'>(甚深佛法權著五乘大小之根自分欣羨矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨真中要義</div>
</p></div>
<div class='div-commentary'><p style="margin-left:1em"><span class='note-inline'>(中庸之人未擅一真之要義寂淨其念漸希三界之超昇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞心譽善性</div>
</p></div>
<div class='div-commentary'><p style="margin-left:1em"><span class='note-inline'>(心懷善性可為順道益生名譽遠聞自感人天勝報)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因恭教智大</div>
</p></div>
<div class='div-commentary'><p style="margin-left:1em"><span class='note-inline'>(因恭大教智慧唯增佛果圓成即理事無礙也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分深著羨淨</div>
</p></div>
<div class='div-commentary'><p style="margin-left:1em"><span class='note-inline'>(分百億身說幽深教令有情之羨仰著淨信以求之者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真中要義解</div>
</p></div>
<div class='div-commentary'><p style="margin-left:1em"><span class='note-inline'>(法法中真解空者方臻其要物物上義狐疑而莫究其源)</span>。</p>
</div></div>
<div class='div-other'><a id='mulu26' />
<p class='h2'>心字拘就㝡字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>心㝡解知要</div>
</p></div>
<div class='div-commentary'><p style="margin-left:1em"><span class='note-inline'>(心所生時要知湏藉於四緣㝡解分明取境未嘗於暫息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以真然羨希</div>
</p></div>
<div class='div-commentary'><p style="margin-left:1em"><span class='note-inline'>(真實希法然則羨求以為入證之階便涉超凢之路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深背大推教</div>
</p></div>
<div class='div-commentary'><p style="margin-left:1em"><span class='note-inline'>(不背廣大深教推尋正見根源修六度門達彼岸矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比因前善依</div>
</p></div>
<div class='div-commentary'><p style="margin-left:1em"><span class='note-inline'>(比擬前因轉修上行依憑十善漸獲三身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡解知要以</div>
</p></div>
<div class='div-commentary'><p style="margin-left:1em"><span class='note-inline'>(㝡極要道湏是解知以此而言可苻至意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真然羨希深</div>
</p></div>
<div class='div-commentary'><p style="margin-left:1em"><span class='note-inline'>(湛寂真境勝希深然此探求羨之莫及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背大推教比</div>
</p></div>
<div class='div-commentary'><p style="margin-left:1em"><span class='note-inline'>(具大悲知背眾業緣將教比推誠為開士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因前善依心</div>
</p></div>
<div class='div-commentary'><p style="margin-left:1em"><span class='note-inline'>(因起善行求於實諦前後相依勤心可矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解知要以真</div>
</p></div>
<div class='div-commentary'><p style="margin-left:1em"><span class='note-inline'>(知解多法要以至真假惠炬之照明用精專而演釋)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然羨希深背</div>
</p></div>
<div class='div-commentary'><p style="margin-left:1em"><span class='note-inline'>(既羨凝然之理希背世俗之機欲賾幽深弃捐近鄙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大推教比因</div>
</p></div>
<div class='div-commentary'><p style="margin-left:1em"><span class='note-inline'>(推求大教比疋果因興利物之言去我人之相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前善依心㝡</div>
</p></div>
<div class='div-commentary'><p style="margin-left:1em"><span class='note-inline'>(前修於善㝡在於心宜依徃哲之微猷更慕先賢之旨趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知要以真然</div>
</p></div>
<div class='div-commentary'><p style="margin-left:1em"><span class='note-inline'>(諸佛體要洞教方知或不著於有空然以契於真理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨希深背大</div>
</p></div>
<div class='div-commentary'><p style="margin-left:1em"><span class='note-inline'>(大覺世尊羨優曇之希遇說深遠義背情執以出塵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推教比因前</div>
</p></div>
<div class='div-commentary'><p style="margin-left:1em"><span class='note-inline'>(將比殊因湏推教本邪染者定湏沉墜正修者前進菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善依心㝡解</div>
</p></div>
<div class='div-commentary'><p style="margin-left:1em"><span class='note-inline'>(善惡之心仗境而起㝡勝之解依惠而生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要以真然羨</div>
</p></div>
<div class='div-commentary'><p style="margin-left:1em"><span class='note-inline'>(要妙真淨難以趣求若生羨樂之誠然可達於本際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希深背大推</div>
</p></div>
<div class='div-commentary'><p style="margin-left:1em"><span class='note-inline'>(希有深詮大乘實教推窮性相弃背常流)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教比因前善</div>
</p></div>
<div class='div-commentary'><p style="margin-left:1em"><span class='note-inline'>(教指於前比方於後既善修之不等因福報以差殊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依心㝡解知</div>
</p></div>
<div class='div-commentary'><p style="margin-left:1em"><span class='note-inline'>(出世玄道心㝡了知依解而修證聖無遠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以真然羨希</div>
</p></div>
<div class='div-commentary'><p style="margin-left:1em"><span class='note-inline'>(以羨真理希廣聽聞然證無為尤湏断惑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深背大推教</div>
</p></div>
<div class='div-commentary'><p style="margin-left:1em"><span class='note-inline'>(大推教旨深可凖憑運想至誠背於淺法者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比因前善依</div>
</p></div>
<div class='div-commentary'><p style="margin-left:1em"><span class='note-inline'>(今生善惡皆依前所修因比況將來斯言非謬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心㝡解知要</div>
</p></div>
<div class='div-commentary'><p style="margin-left:1em"><span class='note-inline'>(心之與意要鑒照於是非解之與明㝡觀知於妙行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真然羨希深</div>
</p></div>
<div class='div-commentary'><p style="margin-left:1em"><span class='note-inline'>(先起希有深見然羨真極之談信佛宣傳隨順此說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背大推教比</div>
</p></div>
<div class='div-commentary'><p style="margin-left:1em"><span class='note-inline'>(違背小乘勤求大教推稱菩薩比喻聲聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因前善依心</div>
</p></div>
<div class='div-commentary'><p style="margin-left:1em"><span class='note-inline'>(修善因於前世得勝報於後生身證無餘心依閑靜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡解知要以</div>
</p></div>
<div class='div-commentary'><p style="margin-left:1em"><span class='note-inline'>(㝡親要道以解居先長時不聞於聖知継刧難迷於凡境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然羨希深背</div>
</p></div>
<div class='div-commentary'><p style="margin-left:1em"><span class='note-inline'>(然則企羨真乘亦乃深希妙義有空既背二利終興)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大推教比因</div>
</p></div>
<div class='div-commentary'><p style="margin-left:1em"><span class='note-inline'>(推窮教意廣大難涯塵墨比量無因得及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前善依心㝡</div>
</p></div>
<div class='div-commentary'><p style="margin-left:1em"><span class='note-inline'>(堪依者善㝡靈者心修道在前獲果於後誠如聖說非虛語哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解知要以真</div>
</p></div>
<div class='div-commentary'><p style="margin-left:1em"><span class='note-inline'>(知真空寂要去有為諒理體之凝然亦會解之可以)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨希深背大</div>
</p></div>
<div class='div-commentary'><p style="margin-left:1em"><span class='note-inline'>(羨眾法之深仰諸佛之大背塵合覺世所希焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推教比因前</div>
</p></div>
<div class='div-commentary'><p style="margin-left:1em"><span class='note-inline'>(推因果於招感了愚智於見聞量比前緣佛教為准矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善依心㝡解</div>
</p></div>
<div class='div-commentary'><p style="margin-left:1em"><span class='note-inline'>(務善持心㝡湏惠解依斆先轍聖證於斯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知要以真然</div>
</p></div>
<div class='div-commentary'><p style="margin-left:1em"><span class='note-inline'>(正道之要悟以知真然八万行門豈一二能廢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希深背大推</div>
</p></div>
<div class='div-commentary'><p style="margin-left:1em"><span class='note-inline'>(希奇深遠法中大乘趣極弃背推求之內小智何施)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教比因前善</div>
</p></div>
<div class='div-commentary'><p style="margin-left:1em"><span class='note-inline'>(崇三歸妙善為福業之來因持五戒䡄儀比前賢之奉教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依心㝡解知</div>
</p></div>
<div class='div-commentary'><p style="margin-left:1em"><span class='note-inline'>(依理修心㝡宜知解演說利他之旨正合調御之言)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要以真然羨</div>
</p></div>
<div class='div-commentary'><p style="margin-left:1em"><span class='note-inline'>(一真法界十地羨之要以冥通然可登涉也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深背大推教</div>
</p></div>
<div class='div-commentary'><p style="margin-left:1em"><span class='note-inline'>(甚深大教推究難窮若能不背於正修亦可自臻於常樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比因前善依</div>
</p></div>
<div class='div-commentary'><p style="margin-left:1em"><span class='note-inline'>(比況行因審思前善稍識依歸之至必拋煩惱之鄉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心㝡解知要</div>
</p></div>
<div class='div-commentary'><p style="margin-left:1em"><span class='note-inline'>(解無上士知出要門了心為起惑之源悟業是沉身之㝡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以真然羨希</div>
</p></div>
<div class='div-commentary'><p style="margin-left:1em"><span class='note-inline'>(以得真常之趣然湏羨仰之求既在坦夷勿希取捨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背大推教比</div>
</p></div>
<div class='div-commentary'><p style="margin-left:1em"><span class='note-inline'>(教推大道義本眾詮向幽遂之比量與喧煩而違背)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因前善依心</div>
</p></div>
<div class='div-commentary'><p style="margin-left:1em"><span class='note-inline'>(心行方便咸成進善之由惠作因依[〦/兄]就前修之事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡解知要以</div>
</p></div>
<div class='div-commentary'><p style="margin-left:1em"><span class='note-inline'>(將解玄言爰知要旨㝡且區分於假妄後以曉會於實權)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真然羨希深</div>
</p></div>
<div class='div-commentary'><p style="margin-left:1em"><span class='note-inline'>(深思遠慮希生羨淨之誠扣寂求真然在沖虛之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大推教比因</div>
</p></div>
<div class='div-commentary'><p style="margin-left:1em"><span class='note-inline'>(推之於教見小大之匪同比之於因信美惡之別異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前善依心㝡</div>
</p></div>
<div class='div-commentary'><p style="margin-left:1em"><span class='note-inline'>(修身練行之前勤心為㝡果滿依圓之後唯善是從)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解知要以真</div>
</p></div>
<div class='div-commentary'><p style="margin-left:1em"><span class='note-inline'>(夫由少解漸近多知以能學佛之真要積度人之願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然羨希深背</div>
</p></div>
<div class='div-commentary'><p style="margin-left:1em"><span class='note-inline'>(企羨深志背捨浮花契妙道之寂然惔慾情之希有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推教比因前</div>
</p></div>
<div class='div-commentary'><p style="margin-left:1em"><span class='note-inline'>(體教化之源推因緣之義比前賢於後聖而功用之全同)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善依心㝡解</div>
</p></div>
<div class='div-commentary'><p style="margin-left:1em"><span class='note-inline'>(心法無形了解名㝡一切善惡咸預依憑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知要以真然</div>
</p></div>
<div class='div-commentary'><p style="margin-left:1em"><span class='note-inline'>(十地以去由有二愚要離所知然稱真理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨希深背大</div>
</p></div>
<div class='div-commentary'><p style="margin-left:1em"><span class='note-inline'>(羨者慕也持大德者寧希世譽懷深智者定背時俗)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教比因前善</div>
</p></div>
<div class='div-commentary'><p style="margin-left:1em"><span class='note-inline'>(善能談教定合果因想功用之前蹤諒聦明之難比)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依心㝡解知</div>
</p></div>
<div class='div-commentary'><p style="margin-left:1em"><span class='note-inline'>(依㝡上道發志誠心如解悟於苦空必精專於知見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要以真然羨</div>
</p></div>
<div class='div-commentary'><p style="margin-left:1em"><span class='note-inline'>(真實於事豈以弗然羨淳質之風猷要調和於言行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希深背大推</div>
</p></div>
<div class='div-commentary'><p style="margin-left:1em"><span class='note-inline'>(深推有相不背無生弃捨塵勞希求大法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比因前善依</div>
</p></div>
<div class='div-commentary'><p style="margin-left:1em"><span class='note-inline'>(遏惡揚善悟果明因比於三世之前緣可並四依之上士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心㝡解知要</div>
</p></div>
<div class='div-commentary'><p style="margin-left:1em"><span class='note-inline'>(少聞多解知宿習之未忘目想心遊在恭勤而是㝡將其體要進趣居先)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以真然羨希</div>
</p></div>
<div class='div-commentary'><p style="margin-left:1em"><span class='note-inline'>(以其真如無相欲希證者尤難諒於實際凝然擬羨求者甚寡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深背大推教</div>
</p></div>
<div class='div-commentary'><p style="margin-left:1em"><span class='note-inline'>(業疣大患煩惱深坑將期背捨於塵勞莫若推徵於教旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因前善依心</div>
</p></div>
<div class='div-commentary'><p style="margin-left:1em"><span class='note-inline'>(生心向善寔前路之所依起意行因作後時之准俻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡解知要以</div>
</p></div>
<div class='div-commentary'><p style="margin-left:1em"><span class='note-inline'>(㝡要安身之法解知出離之方誠如彰顯於高名漸以進趍於上行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真然羨希深</div>
</p></div>
<div class='div-commentary'><p style="margin-left:1em"><span class='note-inline'>(真乘眇邈希留徤羨之懷慾海深沉然順猒嫌之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背大推教比</div>
</p></div>
<div class='div-commentary'><p style="margin-left:1em"><span class='note-inline'>(小節云背大道有歸必推比於沖玄悉者窮於言教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前善依心㝡</div>
</p></div>
<div class='div-commentary'><p style="margin-left:1em"><span class='note-inline'>(夫如積善心為化利之方㝡在前修佛是依投之處也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解知要以真</div>
</p></div>
<div class='div-commentary'><p style="margin-left:1em"><span class='note-inline'>(解學專勤知溦愽古業海既通於津要法山以得於冀源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然羨希深背</div>
</p></div>
<div class='div-commentary'><p style="margin-left:1em"><span class='note-inline'>(背貪嗔癡羨涅槃樂不驚夜杌深悟空花體妄既然希無凝滯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大推教比因</div>
</p></div>
<div class='div-commentary'><p style="margin-left:1em"><span class='note-inline'>(大雄至教皆推濟物之功比指殊因俱示開迷之路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善依心㝡解</div>
</p></div>
<div class='div-commentary'><p style="margin-left:1em"><span class='note-inline'>(塵心紛擾眾生少解於攝持夢幻浮漚不善㝡多於依處也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知要以真然</div>
</p></div>
<div class='div-commentary'><p style="margin-left:1em"><span class='note-inline'>(非知取要曷以求真然宿世資薰則獨異於此)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨希深大背</div>
</p></div>
<div class='div-commentary'><p style="margin-left:1em"><span class='note-inline'>(出五濁刼成希有尊化群情而背大愛河履聖道而各深欣羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推教比因前</div>
</p></div>
<div class='div-commentary'><p style="margin-left:1em"><span class='note-inline'>(推三教之源流述四生之因業前所導利佛寧比焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依心㝡解知</div>
</p></div>
<div class='div-commentary'><p style="margin-left:1em"><span class='note-inline'>(依心解義分別顯明開知見之妙門是修行之㝡勝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要以真然羨</div>
</p></div>
<div class='div-commentary'><p style="margin-left:1em"><span class='note-inline'>(真空要理求羨之以莫能智惠幽溦然仰之者難及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希深背大推</div>
</p></div>
<div class='div-commentary'><p style="margin-left:1em"><span class='note-inline'>(推究深文希詳大旨欲探玄於象外湏背意於人間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教比因前善</div>
</p></div>
<div class='div-commentary'><p style="margin-left:1em"><span class='note-inline'>(立教垂世皆崇誘菩之言比料前賢咸尚因時之制)</span>。</p>
</div></div>
<p class='juan'>御製蓮華心輪廻文偈頌卷第六</p>
<div class='div-w'><p style="margin-left:4em">甲辰歲高麗國大藏都監奉敕雕造</p>
</div></div>
</div><!-- end of div[@id='body'] -->
</body></html>