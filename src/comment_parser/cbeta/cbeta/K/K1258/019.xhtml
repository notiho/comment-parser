<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu75' />
<p class='juan'>御製蓮華心輪廻文偈頌卷第十九　富</p>
<div class='div-other'><a id='mulu76' />
<p class='h2'>好字拘就歸字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>好歸煩緣生</div>
</p></div>
<div class='div-commentary'><p style="margin-left:1em"><span class='note-inline'>(法愛王子性好仁慈始自弗沙以逢緣後則多生而無輟乃至歸佛出家未断煩惱得記成道在於當來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新誰開意</div>
</p></div>
<div class='div-commentary'><p style="margin-left:1em"><span class='note-inline'>(遙指內院諸門則晝夜常開誰意願求新業乃六時勤積)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道非言詮行</div>
</p></div>
<div class='div-commentary'><p style="margin-left:1em"><span class='note-inline'>(若非三刼階差難歷信位證行道譽久彰於不退言詮深解於惣持)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理人垂來會</div>
</p></div>
<div class='div-commentary'><p style="margin-left:1em"><span class='note-inline'>(理高如嶽為上人之所棲垂教妙如城乃眾德之所來會)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸煩緣生指</div>
</p></div>
<div class='div-commentary'><p style="margin-left:1em"><span class='note-inline'>(一乘指歸無煩念於小執緣生有作湏再證於無為)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新誰開意道</div>
</p></div>
<div class='div-commentary'><p style="margin-left:1em"><span class='note-inline'>(誰分丈室塵容師子之威新啟道機開絡度生之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非言詮行理</div>
</p></div>
<div class='div-commentary'><p style="margin-left:1em"><span class='note-inline'>(非法之言理湏守慎詮真之行勵力思擇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人垂來會好</div>
</p></div>
<div class='div-commentary'><p style="margin-left:1em"><span class='note-inline'>(無性之人徒來佛會心地未垂於好種耘鋤終闕於芽莖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩緣生指新</div>
</p></div>
<div class='div-commentary'><p style="margin-left:1em"><span class='note-inline'>(煩擾異生指根隨為苦本或緣名義資無漏之新薰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰開意道非</div>
</p></div>
<div class='div-commentary'><p style="margin-left:1em"><span class='note-inline'>(誰開方便立意趣而二乘[网-(ㄨ*ㄨ)+又]知非我世尊闢權道而四生難出者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言詮行理人</div>
</p></div>
<div class='div-commentary'><p style="margin-left:1em"><span class='note-inline'>(言巧宣揚人心自恱詮能契理妙行唯敦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂來會好歸</div>
</p></div>
<div class='div-commentary'><p style="margin-left:1em"><span class='note-inline'>(藥樹垂陰困毒歸而自然安樂提河集會時眾來而好法情深)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣生指新誰</div>
</p></div>
<div class='div-commentary'><p style="margin-left:1em"><span class='note-inline'>(緣慮新生八識心王之通指分別固執三性取捨之誰能)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開意道非言</div>
</p></div>
<div class='div-commentary'><p style="margin-left:1em"><span class='note-inline'>(凡欲發言先湏立意初開空有之二路後合中道之一途)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮行理人垂</div>
</p></div>
<div class='div-commentary'><p style="margin-left:1em"><span class='note-inline'>(三歸五戒之理行人天善趣之親因垂此靈詮撈籠四域)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來會好歸煩</div>
</p></div>
<div class='div-commentary'><p style="margin-left:1em"><span class='note-inline'>(龍花勝會歸乎未來若好親奉於慈尊無煩專注而修進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生指新誰開</div>
</p></div>
<div class='div-commentary'><p style="margin-left:1em"><span class='note-inline'>(剎郍生愛新陰漸成誰開五位之坯胎復指降形之時分)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意道非言詮</div>
</p></div>
<div class='div-commentary'><p style="margin-left:1em"><span class='note-inline'>(聖凡之道非同穢淨之言意異詮顯之用約義而論者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行理人垂來</div>
</p></div>
<div class='div-commentary'><p style="margin-left:1em"><span class='note-inline'>(教之真理流行在人垂範未來利滋不息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會好歸煩緣</div>
</p></div>
<div class='div-commentary'><p style="margin-left:1em"><span class='note-inline'>(好貪緣於利譽增煩染於名聞會彼諸乘歸乎同轍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新誰開意</div>
</p></div>
<div class='div-commentary'><p style="margin-left:1em"><span class='note-inline'>(出師子於五指象意伏馴開惠眼於三根新舊迷遣誰為實化如經廣明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道非言詮行</div>
</p></div>
<div class='div-commentary'><p style="margin-left:1em"><span class='note-inline'>(道唯天縱詮假徵搜非言無以立其宗不行安以達其處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理人垂來會</div>
</p></div>
<div class='div-commentary'><p style="margin-left:1em"><span class='note-inline'>(至極理果之深功垂休遠祀千聖結集之嘉會人為法來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好歸煩緣生</div>
</p></div>
<div class='div-commentary'><p style="margin-left:1em"><span class='note-inline'>(好起妄緣煩戚之情轉茂生欣向佛万善之所歸投)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新誰開意道</div>
</p></div>
<div class='div-commentary'><p style="margin-left:1em"><span class='note-inline'>(經中開其四義誰究通津䟽意列於五門新文道布)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非言詮行理</div>
</p></div>
<div class='div-commentary'><p style="margin-left:1em"><span class='note-inline'>(學是除非之行詮有眀言扶危拯溺之心光乎至理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人垂來會好</div>
</p></div>
<div class='div-commentary'><p style="margin-left:1em"><span class='note-inline'>(從天垂範上古來䂓顯勝會於迦毗羅城好度人於竹林園內)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸煩緣生指</div>
</p></div>
<div class='div-commentary'><p style="margin-left:1em"><span class='note-inline'>(指邪見而歸真息幻境而緣實煩淤不生清虛自適)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰開意道非</div>
</p></div>
<div class='div-commentary'><p style="margin-left:1em"><span class='note-inline'>(誰携竹杖開慢意而欲等佛身亦既知非申愧謝而投誠預道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言詮行理人</div>
</p></div>
<div class='div-commentary'><p style="margin-left:1em"><span class='note-inline'>(老氏留詮誡剛強於世上宣尼言行揚孝理於人間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂來會好歸</div>
</p></div>
<div class='div-commentary'><p style="margin-left:1em"><span class='note-inline'>(莊子垂文來逾千代能仁歸逝會自提河四眾興好戀之懷八部起淒然之色)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩緣生指新</div>
</p></div>
<div class='div-commentary'><p style="margin-left:1em"><span class='note-inline'>(緣極虛寂煩慮不生指[后-口+十]群迷令開新解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開意道非言</div>
</p></div>
<div class='div-commentary'><p style="margin-left:1em"><span class='note-inline'>(花光成道之時本非惡世開演三乘之意言是願因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮行理人垂</div>
</p></div>
<div class='div-commentary'><p style="margin-left:1em"><span class='note-inline'>(名詮自性理守本真人垂化行於閻浮物感利滋於海內)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來會好歸煩</div>
</p></div>
<div class='div-commentary'><p style="margin-left:1em"><span class='note-inline'>(牧女親來會梵志於林下歸禮奉佛獻滿鉢之好糜雖煩遘乳之勞仍果無涯之益)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣生指新誰</div>
</p></div>
<div class='div-commentary'><p style="margin-left:1em"><span class='note-inline'>(誰觀新壯為耄耗之根指彼生緣是衰朽之本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意道非言詮</div>
</p></div>
<div class='div-commentary'><p style="margin-left:1em"><span class='note-inline'>(業道之中意思㝡重非憑詮而懺悔湏陳言以傾誠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行理人垂來</div>
</p></div>
<div class='div-commentary'><p style="margin-left:1em"><span class='note-inline'>(行救護願垂拔濟理人皆頂奉來集希聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會好歸煩緣</div>
</p></div>
<div class='div-commentary'><p style="margin-left:1em"><span class='note-inline'>(隨情所好緣境歸心煩會望絕恬然安靜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生指新誰開</div>
</p></div>
<div class='div-commentary'><p style="margin-left:1em"><span class='note-inline'>(生善之本誰指信根開新智於見門說餘障於修位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道非言詮行</div>
</p></div>
<div class='div-commentary'><p style="margin-left:1em"><span class='note-inline'>(行必依於妙道言要託於真詮求善慎非足稱佛子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理人垂來會</div>
</p></div>
<div class='div-commentary'><p style="margin-left:1em"><span class='note-inline'>(理符人法契會如源特垂範於將來為度苦之舟檝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好歸煩緣生</div>
</p></div>
<div class='div-commentary'><p style="margin-left:1em"><span class='note-inline'>(外捨好飾內滅嚻煩緣想歸乎默然動念不生邪妄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新誰開意</div>
</p></div>
<div class='div-commentary'><p style="margin-left:1em"><span class='note-inline'>(開徧計於意識指幻夢於空花新舊二資誰分種見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非言詮行理</div>
</p></div>
<div class='div-commentary'><p style="margin-left:1em"><span class='note-inline'>(理絕百非行無纖過言唯典實詮含幽旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人垂來會好</div>
</p></div>
<div class='div-commentary'><p style="margin-left:1em"><span class='note-inline'>(遺制東來垂福祐於人世好慕佳境思良會於中天)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸煩緣生指</div>
</p></div>
<div class='div-commentary'><p style="margin-left:1em"><span class='note-inline'>(歸仗志切煩惑心清指於感應之緣盡託生機為本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新誰開意道</div>
</p></div>
<div class='div-commentary'><p style="margin-left:1em"><span class='note-inline'>(誰陳企仰之意開發道容佛隨渴望之懷新摽智鑑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言詮行理人</div>
</p></div>
<div class='div-commentary'><p style="margin-left:1em"><span class='note-inline'>(華言理奧高行難齊人假詮航方超慾浪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂來會好歸</div>
</p></div>
<div class='div-commentary'><p style="margin-left:1em"><span class='note-inline'>(躬垂教網接會未來性好窮文勤歸搜抉者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩緣生指新</div>
</p></div>
<div class='div-commentary'><p style="margin-left:1em"><span class='note-inline'>(新學菩薩生憍慢於聲聞緣覺利根煩指喻於麟獸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰開意道非</div>
</p></div>
<div class='div-commentary'><p style="margin-left:1em"><span class='note-inline'>(誰得神通廣開提撫之意若非道證終辜育物之功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮行理人垂</div>
</p></div>
<div class='div-commentary'><p style="margin-left:1em"><span class='note-inline'>(一性幽詮五乘細行至人垂喻理有淺深)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來會好歸煩</div>
</p></div>
<div class='div-commentary'><p style="margin-left:1em"><span class='note-inline'>(歸順無違來趍法會好修明惠断波煩嗔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣生指新誰</div>
</p></div>
<div class='div-commentary'><p style="margin-left:1em"><span class='note-inline'>(指物探緣新慮生起誰能見性喧寂俱融)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開意道非言</div>
</p></div>
<div class='div-commentary'><p style="margin-left:1em"><span class='note-inline'>(意淳除染言巧離非道譽開寬逾大千尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行理人垂來</div>
</p></div>
<div class='div-commentary'><p style="margin-left:1em"><span class='note-inline'>(執信為人遷流名行澄鑒之理垂就而來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會好歸煩緣</div>
</p></div>
<div class='div-commentary'><p style="margin-left:1em"><span class='note-inline'>(鷺池景會緣集而度脫無邊鶴樹歸空好戀而煩情倍積)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生指新誰開</div>
</p></div>
<div class='div-commentary'><p style="margin-left:1em"><span class='note-inline'>(指他化為生身推實智名新起開誰儔之封執謂凡聖之二徒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意道非言詮</div>
</p></div>
<div class='div-commentary'><p style="margin-left:1em"><span class='note-inline'>(孫登固窮之意非道何以遣懷江淹賞士之言湏假詮而陳志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理人垂來會</div>
</p></div>
<div class='div-commentary'><p style="margin-left:1em"><span class='note-inline'>(理俻用周寔哲人之能事不期自會乃來者之信垂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好歸煩緣生</div>
</p></div>
<div class='div-commentary'><p style="margin-left:1em"><span class='note-inline'>(尊賢好禮歸奉生恭慮絕攀緣神安煩靜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新誰開意</div>
</p></div>
<div class='div-commentary'><p style="margin-left:1em"><span class='note-inline'>(誰能指蹤開如意樹新業招致一切豐盈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道非言詮行</div>
</p></div>
<div class='div-commentary'><p style="margin-left:1em"><span class='note-inline'>(道價非輕言超象外耿介之行路越詮蹄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人垂來會好</div>
</p></div>
<div class='div-commentary'><p style="margin-left:1em"><span class='note-inline'>(人慕高躅俱來集會志垂利物情好上乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸煩緣生指</div>
</p></div>
<div class='div-commentary'><p style="margin-left:1em"><span class='note-inline'>(指善逝為可歸緣往生而煩息黃金妙相嚴土依棲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新誰開意道</div>
</p></div>
<div class='div-commentary'><p style="margin-left:1em"><span class='note-inline'>(新開三變誰分七道迴向之意願證菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非言詮行理</div>
</p></div>
<div class='div-commentary'><p style="margin-left:1em"><span class='note-inline'>(非喻之言理忘詮表孤峻之行果德難窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂來會好歸</div>
</p></div>
<div class='div-commentary'><p style="margin-left:1em"><span class='note-inline'>(垂示一音來現十相會歸王舍好儼威容)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩緣生指新</div>
</p></div>
<div class='div-commentary'><p style="margin-left:1em"><span class='note-inline'>(煩惱因緣生滅之本指八関之戒迹作出世之新規)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰開意道非</div>
</p></div>
<div class='div-commentary'><p style="margin-left:1em"><span class='note-inline'>(苟非智辯誰堪對揚開時眾之道機泯當途之疑意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言詮行理人</div>
</p></div>
<div class='div-commentary'><p style="margin-left:1em"><span class='note-inline'>(憑言立理人所斆行詮究浮淳法可遵奉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來會好歸煩</div>
</p></div>
<div class='div-commentary'><p style="margin-left:1em"><span class='note-inline'>(來著垢衣同會父邑令其好樂歸仗煩消)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣生指新誰</div>
</p></div>
<div class='div-commentary'><p style="margin-left:1em"><span class='note-inline'>(緣慮心生指呼新境誰能了妄洞曉真空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開意道非言</div>
</p></div>
<div class='div-commentary'><p style="margin-left:1em"><span class='note-inline'>(開顯常樂之意深增道德之懷言教離非契證玄合)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮行理人垂</div>
</p></div>
<div class='div-commentary'><p style="margin-left:1em"><span class='note-inline'>(詮度善惡之理進修人天之行永離苦津長垂淨域)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會好歸煩緣</div>
</p></div>
<div class='div-commentary'><p style="margin-left:1em"><span class='note-inline'>(密會諸文好歸實際煩愛不起緣染皆除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生指新誰開</div>
</p></div>
<div class='div-commentary'><p style="margin-left:1em"><span class='note-inline'>(靈草生於堯庭實有侫而必指無漏新智初起誰障蔽而不開)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意道非言詮</div>
</p></div>
<div class='div-commentary'><p style="margin-left:1em"><span class='note-inline'>(思量謂意履踐名道言誡非譽之風詮彰蘊旨之處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行理人垂來</div>
</p></div>
<div class='div-commentary'><p style="margin-left:1em"><span class='note-inline'>(五位之行來往人倫垂訓有情如水洒面之理者)</span>。</p>
</div></div>
<div class='div-other'><a id='mulu77' />
<p class='h2'>好字拘就㝡字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>好㝡來知人</div>
</p></div>
<div class='div-commentary'><p style="margin-left:1em"><span class='note-inline'>(㝡勝寶藏貧女弗知人或外來指出令好)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以行然言希</div>
</p></div>
<div class='div-commentary'><p style="margin-left:1em"><span class='note-inline'>(以希有行趣無上乘然仗名言而為引發)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道背開推新</div>
</p></div>
<div class='div-commentary'><p style="margin-left:1em"><span class='note-inline'>(弃背真道推覓新規開顯甚深奧密之旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比生前煩依</div>
</p></div>
<div class='div-commentary'><p style="margin-left:1em"><span class='note-inline'>(今生招果依託前因比度而論勿勞煩戚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡來知人以</div>
</p></div>
<div class='div-commentary'><p style="margin-left:1em"><span class='note-inline'>(如來徧知人㝡仰奉以是龍鬼皆悉歸投)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行然言希道</div>
</p></div>
<div class='div-commentary'><p style="margin-left:1em"><span class='note-inline'>(視聽希夷言合至道然湏著行不可端居)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背開推新比</div>
</p></div>
<div class='div-commentary'><p style="margin-left:1em"><span class='note-inline'>(背惡向善推尋開解之新文比想難逢窮究幽微之典誥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生前煩依好</div>
</p></div>
<div class='div-commentary'><p style="margin-left:1em"><span class='note-inline'>(依生證得前後位分煩苦漸消輕安妙好)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來知人以行</div>
</p></div>
<div class='div-commentary'><p style="margin-left:1em"><span class='note-inline'>(維摩以示疾摽行文殊來知世尊令小聖問安人皆多讓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然言希道背</div>
</p></div>
<div class='div-commentary'><p style="margin-left:1em"><span class='note-inline'>(合盖成悵之希奇言由神力背妄觀真之道迹然假修持)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開推新比生</div>
</p></div>
<div class='div-commentary'><p style="margin-left:1em"><span class='note-inline'>(推求四智之新生開闢三障之昬黑比類相曉種現都亡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前煩依好㝡</div>
</p></div>
<div class='div-commentary'><p style="margin-left:1em"><span class='note-inline'>(面前依教㝡是親承遠邇好聞仍煩重說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知人以行然</div>
</p></div>
<div class='div-commentary'><p style="margin-left:1em"><span class='note-inline'>(夙蘊知人之鑒足以光身行有雅操之風攸然自美)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言希道背開</div>
</p></div>
<div class='div-commentary'><p style="margin-left:1em"><span class='note-inline'>(衍甫玄言背開莊老之道迦延希說順演昔佛之宗)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推新比生前</div>
</p></div>
<div class='div-commentary'><p style="margin-left:1em"><span class='note-inline'>(江生忠孝閭里推稱王覽諫親前賢比德亦如羅㬋之性善乃使令望之長新者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩依好㝡來</div>
</p></div>
<div class='div-commentary'><p style="margin-left:1em"><span class='note-inline'>(稟好既各不同依處煩寂有異㝡勝大運豈倦往來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人以行然言</div>
</p></div>
<div class='div-commentary'><p style="margin-left:1em"><span class='note-inline'>(邪見惡人言以稠林之況熾然練行譬方踈曠之名者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希道背開推</div>
</p></div>
<div class='div-commentary'><p style="margin-left:1em"><span class='note-inline'>(希譽躬馳於貴族廢道背趍於開士曷若推心實相觀佛亦然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新比生前煩</div>
</p></div>
<div class='div-commentary'><p style="margin-left:1em"><span class='note-inline'>(無漏新生諸善齊會目連運通而前進焉比正惠之能鶖子用智而後隨寧煩神力之喻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依好㝡來知</div>
</p></div>
<div class='div-commentary'><p style="margin-left:1em"><span class='note-inline'>(依棲山谷好法亡疲㝡極苦辛日喰麻麦之一粒及知成證諸天來請於宣揚也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以行然言希</div>
</p></div>
<div class='div-commentary'><p style="margin-left:1em"><span class='note-inline'>(且希求極果之囙以資粮四行為本然於䪺漸二類至此凡聖言殊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道背開推新</div>
</p></div>
<div class='div-commentary'><p style="margin-left:1em"><span class='note-inline'>(捨背昬衢開通覺道新功益著釋侶推稱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比生前煩依</div>
</p></div>
<div class='div-commentary'><p style="margin-left:1em"><span class='note-inline'>(依他生性莫比徧計之純空煩惱現前隱覆圓成之真體)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好㝡來知人</div>
</p></div>
<div class='div-commentary'><p style="margin-left:1em"><span class='note-inline'>(傳教利物之入湏知㝡勝諸來奉覲之者唯好聽聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行然言希道</div>
</p></div>
<div class='div-commentary'><p style="margin-left:1em"><span class='note-inline'>(希正法水行三惠道然得梵音言詞和雅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背開推新比</div>
</p></div>
<div class='div-commentary'><p style="margin-left:1em"><span class='note-inline'>(開悟既新背苦逐樂推尋作意比度智明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生前煩依好</div>
</p></div>
<div class='div-commentary'><p style="margin-left:1em"><span class='note-inline'>(生心佛想勿起煎煩依託好緣前逢妙境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡來知人以</div>
</p></div>
<div class='div-commentary'><p style="margin-left:1em"><span class='note-inline'>(人以持戒之威靈祇來護定蘊㝡堅之力牧童何知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然言希道背</div>
</p></div>
<div class='div-commentary'><p style="margin-left:1em"><span class='note-inline'>(然則道超言象雖日用而安測無始迷背希望蓋多失於良友)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開推新比生</div>
</p></div>
<div class='div-commentary'><p style="margin-left:1em"><span class='note-inline'>(慈氏開襟咨推請說文殊比荅新古情生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前煩依好㝡</div>
</p></div>
<div class='div-commentary'><p style="margin-left:1em"><span class='note-inline'>(依四靜慮出八灾煩好㝡上乘了前後際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來知人以行</div>
</p></div>
<div class='div-commentary'><p style="margin-left:1em"><span class='note-inline'>(審知彼來令行勝意以慰問人發喜恱故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言希道背開</div>
</p></div>
<div class='div-commentary'><p style="margin-left:1em"><span class='note-inline'>(調御開於一言道存希有之說唯向不背之德本攝眾相之中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推新比生前</div>
</p></div>
<div class='div-commentary'><p style="margin-left:1em"><span class='note-inline'>(寒暑推運時事日新曷由比曉於前生抑亦能明於後世)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩依好㝡來</div>
</p></div>
<div class='div-commentary'><p style="margin-left:1em"><span class='note-inline'>(來而復往足依九淨之花㝡好超煩國彰離垢之号)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知人以行然</div>
</p></div>
<div class='div-commentary'><p style="margin-left:1em"><span class='note-inline'>(人未圓證但可信知精進廓然以行非退故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希道背開推</div>
</p></div>
<div class='div-commentary'><p style="margin-left:1em"><span class='note-inline'>(道理性事希法皆周下背湮沈上開昇進推茲取捨妍醜自分)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新比生前煩</div>
</p></div>
<div class='div-commentary'><p style="margin-left:1em"><span class='note-inline'>(地前比量執生煩惑猶在入見新智分明障染俱盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依好㝡來知</div>
</p></div>
<div class='div-commentary'><p style="margin-left:1em"><span class='note-inline'>(囙聖㝡高好知等覺依俙佛位髣髴如來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人以行然言</div>
</p></div>
<div class='div-commentary'><p style="margin-left:1em"><span class='note-inline'>(然則人心平直言實行敦舉世以斯揚善譽也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道背開推新</div>
</p></div>
<div class='div-commentary'><p style="margin-left:1em"><span class='note-inline'>(道師推境眉演新光背彼權蹤開斯實迹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比生前煩依</div>
</p></div>
<div class='div-commentary'><p style="margin-left:1em"><span class='note-inline'>(比度搆虛煩其下位依燈眀世表前生因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好㝡來知人</div>
</p></div>
<div class='div-commentary'><p style="margin-left:1em"><span class='note-inline'>(天雨好花㝡為祥瑞人或來者盡願知之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以行然言希</div>
</p></div>
<div class='div-commentary'><p style="margin-left:1em"><span class='note-inline'>(以堅猛行陳利濟言然歷僧祇希謀佛果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背開推新比</div>
</p></div>
<div class='div-commentary'><p style="margin-left:1em"><span class='note-inline'>(背猒苦麤開上靜妙推徵新解比讀雄文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生前煩依好</div>
</p></div>
<div class='div-commentary'><p style="margin-left:1em"><span class='note-inline'>(依託生機隨好現前心既煩除方資無畏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡來知人以</div>
</p></div>
<div class='div-commentary'><p style="margin-left:1em"><span class='note-inline'>(於㝡後身來詣覺樹人皆知識以此歸投)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行然言希道</div>
</p></div>
<div class='div-commentary'><p style="margin-left:1em"><span class='note-inline'>(行規立矩言合典經道邁希夷攸然自適)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開推新比生</div>
</p></div>
<div class='div-commentary'><p style="margin-left:1em"><span class='note-inline'>(雲開月朗障滅智生比擬難推新鑒斯俻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前煩依好㝡</div>
</p></div>
<div class='div-commentary'><p style="margin-left:1em"><span class='note-inline'>(塔湧靣前摽㝡勝槩依忍辱力好裂煩羅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來知人以行</div>
</p></div>
<div class='div-commentary'><p style="margin-left:1em"><span class='note-inline'>(行之忠孝寶以寸陰人主逈知封邑來降)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然言希道背</div>
</p></div>
<div class='div-commentary'><p style="margin-left:1em"><span class='note-inline'>(言辤安定道器坦然背禍思恩學希暎古)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推新比生前</div>
</p></div>
<div class='div-commentary'><p style="margin-left:1em"><span class='note-inline'>(禮信推讓溫故益新德比前修愛生猶子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩依好㝡來</div>
</p></div>
<div class='div-commentary'><p style="margin-left:1em"><span class='note-inline'>(塵煩耳目性好幽居依止㝡大之真乘來往風馳於聖眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知人以行然</div>
</p></div>
<div class='div-commentary'><p style="margin-left:1em"><span class='note-inline'>(震畏四知以敦金玉之行人懷二妙然封蘭郡之公)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言希道背開</div>
</p></div>
<div class='div-commentary'><p style="margin-left:1em"><span class='note-inline'>(捨道背真休開正見希逢良友寡飲善言)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新比生前煩</div>
</p></div>
<div class='div-commentary'><p style="margin-left:1em"><span class='note-inline'>(江淹前煩夢筆才藻日新李郭雖未長生比之仙駕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依好㝡來知</div>
</p></div>
<div class='div-commentary'><p style="margin-left:1em"><span class='note-inline'>(為善㝡樂獻王依之司馬稱好來古盡知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人以行然言</div>
</p></div>
<div class='div-commentary'><p style="margin-left:1em"><span class='note-inline'>(然以地無四方人<span class='corr'>无</span>異國言去其辯行去其華也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希道背開推</div>
</p></div>
<div class='div-commentary'><p style="margin-left:1em"><span class='note-inline'>(背寂開喧推名希譽若此失道安得作佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比生前煩依</div>
</p></div>
<div class='div-commentary'><p style="margin-left:1em"><span class='note-inline'>(智依煩惱比若蓮華生出水時惣超前障)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好㝡來知人</div>
</p></div>
<div class='div-commentary'><p style="margin-left:1em"><span class='note-inline'>(來至頂位好極思人忍知識空稱㝡第一)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以行然言希</div>
</p></div>
<div class='div-commentary'><p style="margin-left:1em"><span class='note-inline'>(以方便行為希有囙然於勝益之言遐邇流通弗墜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道背開推新</div>
</p></div>
<div class='div-commentary'><p style="margin-left:1em"><span class='note-inline'>(履真如道背惑業海開涅盤山仰推新境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生前煩依好</div>
</p></div>
<div class='div-commentary'><p style="margin-left:1em"><span class='note-inline'>(依託信根生發眾德好念煩對苦逼現前)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡來知人以</div>
</p></div>
<div class='div-commentary'><p style="margin-left:1em"><span class='note-inline'>(㝡先得果五人偏讚以陳郍地神躬來苦喝諸天而知悉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行然言希道</div>
</p></div>
<div class='div-commentary'><p style="margin-left:1em"><span class='note-inline'>(舍利流行微言道布億刼希遇然喜今逢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背開推新比</div>
</p></div>
<div class='div-commentary'><p style="margin-left:1em"><span class='note-inline'>(背於三毒開其十善詳推本性絕比故新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前煩依好㝡</div>
</p></div>
<div class='div-commentary'><p style="margin-left:1em"><span class='note-inline'>(長者門前煩施中小之駕依彼好樂後指㝡大之車)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來知人以行</div>
</p></div>
<div class='div-commentary'><p style="margin-left:1em"><span class='note-inline'>(如來知見廣遠難行法器之人以是求進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然言希道背</div>
</p></div>
<div class='div-commentary'><p style="margin-left:1em"><span class='note-inline'>(陳言希領身意泰然迷背永除從茲道著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開推新比生</div>
</p></div>
<div class='div-commentary'><p style="margin-left:1em"><span class='note-inline'>(開封執於偏宗推妄源於遍計新文斯闡令生比解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩依好㝡來</div>
</p></div>
<div class='div-commentary'><p style="margin-left:1em"><span class='note-inline'>(依定起通領由智断好垂拔濟之益慕其㝡義而來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知人以行然</div>
</p></div>
<div class='div-commentary'><p style="margin-left:1em"><span class='note-inline'>(坦然安坐自知無畏令人審諦以問為行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言希道背開</div>
</p></div>
<div class='div-commentary'><p style="margin-left:1em"><span class='note-inline'>(開演希奇言符道理背喧向寂方叶深旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推新比生前</div>
</p></div>
<div class='div-commentary'><p style="margin-left:1em"><span class='note-inline'>(推排前因招生之本更觀新業比其後報)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依好㝡來知</div>
</p></div>
<div class='div-commentary'><p style="margin-left:1em"><span class='note-inline'>(歸依如來能知法則好運悲心拔㝡重苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人以行然言</div>
</p></div>
<div class='div-commentary'><p style="margin-left:1em"><span class='note-inline'>(然且人天以何為行五戒言教而是津梁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希道背開推</div>
</p></div>
<div class='div-commentary'><p style="margin-left:1em"><span class='note-inline'>(希望佛果推求至道背假開實隨情記別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新比生前煩</div>
</p></div>
<div class='div-commentary'><p style="margin-left:1em"><span class='note-inline'>(分叚煩生既盡變易之軀復新解脫門前比之䪺捨)</span>。</p>
</div></div>
<div class='div-other'><a id='mulu78' />
<p class='h2'>好字拘就依字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>好依煩前生</div>
</p></div>
<div class='div-commentary'><p style="margin-left:1em"><span class='note-inline'>(依兜率宮現受生相才好出家前断煩惱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比新推開背</div>
</p></div>
<div class='div-commentary'><p style="margin-left:1em"><span class='note-inline'>(善友新逢開悟孰比背惡推求難思之旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道希言然行</div>
</p></div>
<div class='div-commentary'><p style="margin-left:1em"><span class='note-inline'>(然能證時言道為行由希滅諦運用增修也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以人知來㝡</div>
</p></div>
<div class='div-commentary'><p style="margin-left:1em"><span class='note-inline'>(善來淂或以是㝡初知彼人根方陳羯磨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依煩前生比</div>
</p></div>
<div class='div-commentary'><p style="margin-left:1em"><span class='note-inline'>(四依積德三刼消煩地前異生比信莫儔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新推開背道</div>
</p></div>
<div class='div-commentary'><p style="margin-left:1em"><span class='note-inline'>(背凡夫位開見道門推百定源起新薰業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希言然行以</div>
</p></div>
<div class='div-commentary'><p style="margin-left:1em"><span class='note-inline'>(然其梵王及以帝釋希眀行足宣金口言)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人知來㝡好</div>
</p></div>
<div class='div-commentary'><p style="margin-left:1em"><span class='note-inline'>(㝡極精進之人似好[婁*殳]鑽於火知功未圓懈來必退)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩前生比新</div>
</p></div>
<div class='div-commentary'><p style="margin-left:1em"><span class='note-inline'>(雖煩珎寶之施豈比流布法財新本資生前後相續)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推開背道希</div>
</p></div>
<div class='div-commentary'><p style="margin-left:1em"><span class='note-inline'>(推揚希詮開闡道風背下昇高趣菩提果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言然行以人</div>
</p></div>
<div class='div-commentary'><p style="margin-left:1em"><span class='note-inline'>(以給濟行順應人心德又多言然由嗜語)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知來㝡好依</div>
</p></div>
<div class='div-commentary'><p style="margin-left:1em"><span class='note-inline'>(知眾生機來者慰問好聞深理㝡勝所依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前生比新推</div>
</p></div>
<div class='div-commentary'><p style="margin-left:1em"><span class='note-inline'>(推徵生滅前際難窮比度之情新舊莫曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開背道希言</div>
</p></div>
<div class='div-commentary'><p style="margin-left:1em"><span class='note-inline'>(背彼有空開其中道言說希奇猶女甘露)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然行以人知</div>
</p></div>
<div class='div-commentary'><p style="margin-left:1em"><span class='note-inline'>(知佛既尓法僧亦然以是勤行人之宗仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來㝡好依煩</div>
</p></div>
<div class='div-commentary'><p style="margin-left:1em"><span class='note-inline'>(像設西來久依東土㝡好歸重煩惑自清)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生比新推開</div>
</p></div>
<div class='div-commentary'><p style="margin-left:1em"><span class='note-inline'>(性非生殞體絕故新唯佛推究比喻開迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背道希言然</div>
</p></div>
<div class='div-commentary'><p style="margin-left:1em"><span class='note-inline'>(背流轉囙趣涅盤道言希直演情解廓然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行以人知來</div>
</p></div>
<div class='div-commentary'><p style="margin-left:1em"><span class='note-inline'>(如來行化人天以之奉[這-言+印]知諸含靈善惡類之殊異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡好依煩前</div>
</p></div>
<div class='div-commentary'><p style="margin-left:1em"><span class='note-inline'>(迷㝡上乘好微劣教依其本智煩障前除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比新推開背</div>
</p></div>
<div class='div-commentary'><p style="margin-left:1em"><span class='note-inline'>(背六趣路開三明門推尋慮亡新修難比)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道希言然行</div>
</p></div>
<div class='div-commentary'><p style="margin-left:1em"><span class='note-inline'>(希出離道行慜物懷言巧辯才然由慈忍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以人知來㝡</div>
</p></div>
<div class='div-commentary'><p style="margin-left:1em"><span class='note-inline'>(以知淨域㝡妙所歸人欲往來皆湏潔志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好依煩前生</div>
</p></div>
<div class='div-commentary'><p style="margin-left:1em"><span class='note-inline'>(好將教網羅列現前依煩惱海摝眾生魚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新推開背道</div>
</p></div>
<div class='div-commentary'><p style="margin-left:1em"><span class='note-inline'>(背惡覺情開聞思道推究搜徵新業益著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希言然行以</div>
</p></div>
<div class='div-commentary'><p style="margin-left:1em"><span class='note-inline'>(以毀讚行立違順言身光皎然威容希罕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人知來㝡好</div>
</p></div>
<div class='div-commentary'><p style="margin-left:1em"><span class='note-inline'>(髻珠㝡重良族咸知人若來求好給勇捍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依煩前生比</div>
</p></div>
<div class='div-commentary'><p style="margin-left:1em"><span class='note-inline'>(依於毗藍降生右脇對前比後煩染流竭)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推開背道希</div>
</p></div>
<div class='div-commentary'><p style="margin-left:1em"><span class='note-inline'>(馬勝希荅次第仰推梵主開示背讓道師)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言然行以人</div>
</p></div>
<div class='div-commentary'><p style="margin-left:1em"><span class='note-inline'>(餘習麤言然非惡行以神通力善解化人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知來㝡好依</div>
</p></div>
<div class='div-commentary'><p style="margin-left:1em"><span class='note-inline'>(菩薩審知此㝡深遠諸來無邊依佛好演)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩前生比新</div>
</p></div>
<div class='div-commentary'><p style="margin-left:1em"><span class='note-inline'>(生居清涼未嘗煩欝目前境新堪比嚴土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開背道希言</div>
</p></div>
<div class='div-commentary'><p style="margin-left:1em"><span class='note-inline'>(開於佛眼照背迷途道合希夷言廢詮表)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然行以人知</div>
</p></div>
<div class='div-commentary'><p style="margin-left:1em"><span class='note-inline'>(然以幼商倦進䪺怯循行人或知心指城令入)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來㝡好依煩</div>
</p></div>
<div class='div-commentary'><p style="margin-left:1em"><span class='note-inline'>(二子來白志好出家㝡後依佛智興煩滅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前生比新推</div>
</p></div>
<div class='div-commentary'><p style="margin-left:1em"><span class='note-inline'>(慈風生發万類皆新賢聖臨前推功比德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背道希言然</div>
</p></div>
<div class='div-commentary'><p style="margin-left:1em"><span class='note-inline'>(王言若春道布天下然因希法背彼苦津)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行以人知來</div>
</p></div>
<div class='div-commentary'><p style="margin-left:1em"><span class='note-inline'>(歎印持行以滋含識窮盡未來人倫知稟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡好依煩前</div>
</p></div>
<div class='div-commentary'><p style="margin-left:1em"><span class='note-inline'>(前觀五位依彼僧祇煩好不侵感果㝡極)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生比新推開</div>
</p></div>
<div class='div-commentary'><p style="margin-left:1em"><span class='note-inline'>(生如意樹開七覺花氣逐風新推香比譽)</span>。</p>
</div></div>
<p class='juan'>御製蓮華心輪廻文偈頌卷第十九</p>
<div class='div-w'><p style="margin-left:4em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>