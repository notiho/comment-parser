<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu67' />
<p class='juan'>御製蓮華心輪廻文偈頌卷第十七　富</p>
<div class='div-other'><a id='mulu68' />
<p class='h2'>述字拘就外字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>述外亨為休</div>
</p></div>
<div class='div-commentary'><p style="margin-left:1em"><span class='note-inline'>(述謂陳述即如來親告也二乘自運名外亨為者指[后-口+十]之詞休者嘉善之稱斯乃指一乘妙道是二乘歸趣之芳猷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜祐宣留微</div>
</p></div>
<div class='div-commentary'><p style="margin-left:1em"><span class='note-inline'>(喜者忻恱之稱祐者吉祥之兆即顯一乘道被三機解周得記疑除心生忻恱也宣謂法王告敕即三周正陳流通付囑等也留謂以微妙法逗生機故)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛智生移求</div>
</p></div>
<div class='div-commentary'><p style="margin-left:1em"><span class='note-inline'>(佛智者即四智也生者起也如來後智數數生起於權身此界他方運移求救於含識也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬舊先憂機</div>
</p></div>
<div class='div-commentary'><p style="margin-left:1em"><span class='note-inline'>(擬者潛慮之相舊者根本之名即顯如來念之應度先起憂心引導退性之機捨小取新為務)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外亨為休喜</div>
</p></div>
<div class='div-commentary'><p style="margin-left:1em"><span class='note-inline'>(中道未亨外起有空之偏執無為雙印休分小大之殊途忽覩衣珠遽生歡喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐宣留微佛</div>
</p></div>
<div class='div-commentary'><p style="margin-left:1em"><span class='note-inline'>(祐者加威垂護也宣者法王告唱也佛垂微妙之法逗留五性之機)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生移求擬</div>
</p></div>
<div class='div-commentary'><p style="margin-left:1em"><span class='note-inline'>(以後得智隨眾生根運移多種之身遍遊淨穢之土擬求利物潛慮不停也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊先憂機述</div>
</p></div>
<div class='div-commentary'><p style="margin-left:1em"><span class='note-inline'>(權實舊規先佛之所同範憂機述教眾聖之所共遵權實俱融機教咸會三乘五性盡合源如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨為休喜祐</div>
</p></div>
<div class='div-commentary'><p style="margin-left:1em"><span class='note-inline'>(品物咸亨休祥慶集法喜食而信根深固善祐備而眾德嚴身外順機情示有為相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣留微佛智</div>
</p></div>
<div class='div-commentary'><p style="margin-left:1em"><span class='note-inline'>(佛智用妙布身雲於大千勝法高宣潤枯羸於沙界精微之旨留示後昆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生移求擬舊</div>
</p></div>
<div class='div-commentary'><p style="margin-left:1em"><span class='note-inline'>(捨父逃逝背真化而名口生移調御尋求指化城而擬歸寶所還復舊止永息竛竮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先憂機述外</div>
</p></div>
<div class='div-commentary'><p style="margin-left:1em"><span class='note-inline'>(先起憂心視四生則猶如赤子法本一味就機性而述有淺深外利內冥理湏平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為休喜祐宣</div>
</p></div>
<div class='div-commentary'><p style="margin-left:1em"><span class='note-inline'>(世營善利共喜以為休祥福祐群生宣譽遍於沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留微佛智生</div>
</p></div>
<div class='div-commentary'><p style="margin-left:1em"><span class='note-inline'>(佛慜眾生普留一乘之教與見聞隨喜大智定感於現生深信無疑是真佛子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移求擬舊先</div>
</p></div>
<div class='div-commentary'><p style="margin-left:1em"><span class='note-inline'>(移者運行之理求者忻慕之名擬攀往聖之舊蹤湏斆先佛之道跡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂機述外亨</div>
</p></div>
<div class='div-commentary'><p style="margin-left:1em"><span class='note-inline'>(憂慜群機起身現土而為利廣亨無滯外述教細以勞生也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休喜祐宣留</div>
</p></div>
<div class='div-commentary'><p style="margin-left:1em"><span class='note-inline'>(休躭二乘之寂滅湏喜今逢留心㝡上之真乘祐宣沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微佛智生移</div>
</p></div>
<div class='div-commentary'><p style="margin-left:1em"><span class='note-inline'>(甚深微妙之名該通佛惠利物巧生之智後得功高說法断疑運移品物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求擬舊先憂</div>
</p></div>
<div class='div-commentary'><p style="margin-left:1em"><span class='note-inline'>(擬求至果湏知舊種之不虛將度含生先起悲心而向實三祇雖遠五趣寔寬既断憂疑終當前進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機述外亨為</div>
</p></div>
<div class='div-commentary'><p style="margin-left:1em"><span class='note-inline'>(大機至熟述開示悟入以投之二運齊亨外為天人之歸咐也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜祐宣留微</div>
</p></div>
<div class='div-commentary'><p style="margin-left:1em"><span class='note-inline'>(共喜承佛之祐宣留微言頂荷切於傳通願霑沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛智生移求</div>
</p></div>
<div class='div-commentary'><p style="margin-left:1em"><span class='note-inline'>(佛智生<span class='corr'>已</span>根本內證於真如移化隨機求救利霑於諸有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬舊先憂機</div>
</p></div>
<div class='div-commentary'><p style="margin-left:1em"><span class='note-inline'>(擬復牛車之舊跡先設軒後知機性之緣和頓寬憂慮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述外亨為休</div>
</p></div>
<div class='div-commentary'><p style="margin-left:1em"><span class='note-inline'>(就五性之機冝外述三草顯一雲之所雨為潤無差智解亨通休分偏執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐宣留微佛</div>
</p></div>
<div class='div-commentary'><p style="margin-left:1em"><span class='note-inline'>(醫王降祐群生受藥於人天真教既留諸子請服於上味佛微妙法理喻同宣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生移求擬</div>
</p></div>
<div class='div-commentary'><p style="margin-left:1em"><span class='note-inline'>(真智既生能移運於九有令求妙果擬使越於三祇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊先憂機述</div>
</p></div>
<div class='div-commentary'><p style="margin-left:1em"><span class='note-inline'>(小乘舊果執本在先如來憂機陳述務令取新捨舊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外亨為休喜</div>
</p></div>
<div class='div-commentary'><p style="margin-left:1em"><span class='note-inline'>(外亨孤運未為真歸休執喜生寶之不捨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣留微佛智</div>
</p></div>
<div class='div-commentary'><p style="margin-left:1em"><span class='note-inline'>(宣告四方留微被於五性欲陳佛智普植眾生之根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生移求擬舊</div>
</p></div>
<div class='div-commentary'><p style="margin-left:1em"><span class='note-inline'>(不定生性擬求退於初心必假舊緣方便移之令進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先憂機述外</div>
</p></div>
<div class='div-commentary'><p style="margin-left:1em"><span class='note-inline'>(如來先世為憂機而述教無邊窮極未來利樂有情而無外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨為休喜祐</div>
</p></div>
<div class='div-commentary'><p style="margin-left:1em"><span class='note-inline'>(慈悲喜捨具之者廣祐四生宣布洪休為之者一乘道亨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留微佛智生</div>
</p></div>
<div class='div-commentary'><p style="margin-left:1em"><span class='note-inline'>(留微言以化物諸佛皆然使妙智而當生眾聖同範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移求擬舊先</div>
</p></div>
<div class='div-commentary'><p style="margin-left:1em"><span class='note-inline'>(移方易處擬求歸真真舊凝然万法之先)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂機述外亨</div>
</p></div>
<div class='div-commentary'><p style="margin-left:1em"><span class='note-inline'>(憂念生機陳述外用欲辦自果必假利亨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為休喜祐宣</div>
</p></div>
<div class='div-commentary'><p style="margin-left:1em"><span class='note-inline'>(離妄為休觀真曰喜福祐群生言宣留意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微佛智生移</div>
</p></div>
<div class='div-commentary'><p style="margin-left:1em"><span class='note-inline'>(法身無動離名相而微細難知佛智有為拘細相而名智生移)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求擬舊先憂</div>
</p></div>
<div class='div-commentary'><p style="margin-left:1em"><span class='note-inline'>(擬求當證於寶所先憂三刼之特長真際不離於寸心心託真源為舊本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機述外亨為</div>
</p></div>
<div class='div-commentary'><p style="margin-left:1em"><span class='note-inline'>(眾生機性為類千差五性三乘外述亨修之道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休喜祐宣留</div>
</p></div>
<div class='div-commentary'><p style="margin-left:1em"><span class='note-inline'>(休喜人天為至果煩惱嬈然留心宣祐於三乘證之安樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛智生移求</div>
</p></div>
<div class='div-commentary'><p style="margin-left:1em"><span class='note-inline'>(佛智難思生有感而必濟移穢作淨令捨妄以求真)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬舊先憂機</div>
</p></div>
<div class='div-commentary'><p style="margin-left:1em"><span class='note-inline'>(擬往寶方先憂虞於路險就機設化指商主為舊知矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述外亨為休</div>
</p></div>
<div class='div-commentary'><p style="margin-left:1em"><span class='note-inline'>(雨花動地弥勒指述為休禎眉展白毫調御現亨於外土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜祐宣留微</div>
</p></div>
<div class='div-commentary'><p style="margin-left:1em"><span class='note-inline'>(喜今宣而獲祐留心大乘駈智障以微消捐情小運)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生移求擬</div>
</p></div>
<div class='div-commentary'><p style="margin-left:1em"><span class='note-inline'>(智生初地入住出心以移求擬至果中障盡功圓而作佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊先憂機述</div>
</p></div>
<div class='div-commentary'><p style="margin-left:1em"><span class='note-inline'>(舊時王子今日如來先則憂機而願興後則述教以利物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外亨為休喜</div>
</p></div>
<div class='div-commentary'><p style="margin-left:1em"><span class='note-inline'>(外利道亨休執生空而自喜內懷悲智從茲雙印於無為)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐宣留微佛</div>
</p></div>
<div class='div-commentary'><p style="margin-left:1em"><span class='note-inline'>(十二分之微言佛親宣告正像末之遠代留祐群生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生移求擬舊</div>
</p></div>
<div class='div-commentary'><p style="margin-left:1em"><span class='note-inline'>(休因生果善惡之思種難移欲擬求安歸懺而能除舊業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先憂機述外</div>
</p></div>
<div class='div-commentary'><p style="margin-left:1em"><span class='note-inline'>(先坐道場示難成於十刧之內眾魔威息述外護則四禪梵王本為憂機誠非虛設)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨為休喜祐</div>
</p></div>
<div class='div-commentary'><p style="margin-left:1em"><span class='note-inline'>(無為無相離智證而休強指陳有喜有亨契如源而豈分禍祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣留微佛智</div>
</p></div>
<div class='div-commentary'><p style="margin-left:1em"><span class='note-inline'>(落落而梵音宣處地振六万雄雄之佛智運時天花四雨無生聖者堪聞經而一一湏留具慢凡夫信輕微而人人自退)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移求擬舊先</div>
</p></div>
<div class='div-commentary'><p style="margin-left:1em"><span class='note-inline'>(六道盡移於他界擬集分身塔中先讚於能仁時會求見娑婆舊質改作淨方接彼幽機令生忻趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂機述外亨</div>
</p></div>
<div class='div-commentary'><p style="margin-left:1em"><span class='note-inline'>(機憂五性各述<span class='corr'>己</span>見而自亨偏執外宗如來會之為通運矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為休喜祐宣</div>
</p></div>
<div class='div-commentary'><p style="margin-left:1em"><span class='note-inline'>(迦陵仙之妙音宣於金口梵釋眾之得祐皆喜蒙休俱契無為之真源盡超有作之幻本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留微佛智生</div>
</p></div>
<div class='div-commentary'><p style="margin-left:1em"><span class='note-inline'>(遣假留真方談微妙之法唯將佛智授與眾生之機)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求擬舊先憂</div>
</p></div>
<div class='div-commentary'><p style="margin-left:1em"><span class='note-inline'>(大意擬求於珠寶先詣海城憂生湏入於龍宮舊心不退)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機述外亨為</div>
</p></div>
<div class='div-commentary'><p style="margin-left:1em"><span class='note-inline'>(眾機齊運述五性之殊途外假良緣以精進為亨利)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休喜祐宣留</div>
</p></div>
<div class='div-commentary'><p style="margin-left:1em"><span class='note-inline'>(休馳四城勿喜諸天既未出於輪廻寔且非為至祐俱使留情於聖道方契諸佛之言宣也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微佛智生移</div>
</p></div>
<div class='div-commentary'><p style="margin-left:1em"><span class='note-inline'>(佛云滴水之微能盈大噐生蘊纖毫之罪漸越丘山欲盡除移湏憑上智而為懺了罪空性亦何罪而更留矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬舊先憂機</div>
</p></div>
<div class='div-commentary'><p style="margin-left:1em"><span class='note-inline'>(擬諸佛之舊願先務利生憂機性之猶迷牢籠不息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述外亨為休</div>
</p></div>
<div class='div-commentary'><p style="margin-left:1em"><span class='note-inline'>(述而不作仲尼恭遜之詞見外為休志人共亨之軌)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜祐宣留微</div>
</p></div>
<div class='div-commentary'><p style="margin-left:1em"><span class='note-inline'>(法喜資持如來之所共讚宣微留祐善逝之所同稱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛智生移求</div>
</p></div>
<div class='div-commentary'><p style="margin-left:1em"><span class='note-inline'>(佛陁云覺生法二空之智圓求必精誠自利利他而移化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊先憂機述</div>
</p></div>
<div class='div-commentary'><p style="margin-left:1em"><span class='note-inline'>(舊先則一冥法界無始凝然憂機則示現受生述讚曷盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外亨為休喜</div>
</p></div>
<div class='div-commentary'><p style="margin-left:1em"><span class='note-inline'>(外行四攝亨化群生證寂靜而為休施妙用而為喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐宣留微佛</div>
</p></div>
<div class='div-commentary'><p style="margin-left:1em"><span class='note-inline'>(佛之垂祐宣留應機微妙真宗利樂無盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生移求擬</div>
</p></div>
<div class='div-commentary'><p style="margin-left:1em"><span class='note-inline'>(真智從種而修生擬求會於至理事智依真而起移開導接於含蠢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先憂機述外</div>
</p></div>
<div class='div-commentary'><p style="margin-left:1em"><span class='note-inline'>(先演一乘妙理憂損群機後陳三種寶車述彰外化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨為休喜祐</div>
</p></div>
<div class='div-commentary'><p style="margin-left:1em"><span class='note-inline'>(佛興於世亨化利生悟真智者為休祥證聖果者為喜祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣留微佛智</div>
</p></div>
<div class='div-commentary'><p style="margin-left:1em"><span class='note-inline'>(宣讚三乘蜜旨留授一切含生微得契於佛心决定當成種智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生移求擬舊</div>
</p></div>
<div class='div-commentary'><p style="margin-left:1em"><span class='note-inline'>(眾生心有移運各逐緣求若擬守於舊株終虧利用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂機述外亨</div>
</p></div>
<div class='div-commentary'><p style="margin-left:1em"><span class='note-inline'>(懷憂推覓述稚小之機頑窮子外來覩豪俠之亨會)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為休喜祐宣</div>
</p></div>
<div class='div-commentary'><p style="margin-left:1em"><span class='note-inline'>(二轉依果證達為休令生喜仰之心咸承斯祐宣揚微妙之旨佛具大悲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留微佛智生</div>
</p></div>
<div class='div-commentary'><p style="margin-left:1em"><span class='note-inline'>(留妙藥於狂子佛号醫王授微智於迷生真為慈父)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移求擬舊先</div>
</p></div>
<div class='div-commentary'><p style="margin-left:1em"><span class='note-inline'>(移心求正真之說擬趣菩提捨舊順先佛之心定授佛記)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機述外亨為</div>
</p></div>
<div class='div-commentary'><p style="margin-left:1em"><span class='note-inline'>(叶幽機為玄述直指外亨依妙道為能求湏知定證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休喜祐宣留</div>
</p></div>
<div class='div-commentary'><p style="margin-left:1em"><span class='note-inline'>(隋侯留祐於傷虵果喜驪珠之惠宣吉休迷於杌指要悟本心之源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微佛智生移</div>
</p></div>
<div class='div-commentary'><p style="margin-left:1em"><span class='note-inline'>(歷微塵之刼數佛智難生移大志而讚揚薰成種性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求擬舊先憂</div>
</p></div>
<div class='div-commentary'><p style="margin-left:1em"><span class='note-inline'>(委命求珠先憂生而擬濟既符舊願後得果之不虛)</span>。</p>
</div></div>
<div class='div-other'><a id='mulu69' />
<p class='h2'>述字拘就機字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>述機憂先舊</div>
</p></div>
<div class='div-commentary'><p style="margin-left:1em"><span class='note-inline'>(述舍利子之發機二万億佛為先起遇婆羅門之乞眼十住行內乃憂生因與守舊之心復起小乘之念)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬求移生智</div>
</p></div>
<div class='div-commentary'><p style="margin-left:1em"><span class='note-inline'>(擬寡所求湏起無能之智移心合道眾德自然而生焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛微留宣祐</div>
</p></div>
<div class='div-commentary'><p style="margin-left:1em"><span class='note-inline'>(三界之內唯佛獨尊五乘之中一乘微妙四十年後居鷲峯而普為宣留二千載來遍法界而群生獲祐矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜休為亨外</div>
</p></div>
<div class='div-commentary'><p style="margin-left:1em"><span class='note-inline'>(得大記而喜感鴻休為漸進而亨馳物外從茲一往直滿三祇故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機憂先舊擬</div>
</p></div>
<div class='div-commentary'><p style="margin-left:1em"><span class='note-inline'>(了真際而自兮忘機絕憂幻而先符眾擬懃酬舊惠時報新恩三教之中無踰斯行矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求移生智佛</div>
</p></div>
<div class='div-commentary'><p style="margin-left:1em"><span class='note-inline'>(謂我何求覬移眾生於淨土唯佛是託希垂智鑒於精誠也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微留宣祐喜</div>
</p></div>
<div class='div-commentary'><p style="margin-left:1em"><span class='note-inline'>(君子慎微宣德風而喜同蘭蕙比丘護戒積善祐而留被蒼生矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休為亨外述</div>
</p></div>
<div class='div-commentary'><p style="margin-left:1em"><span class='note-inline'>(休述無利空為出沒之波濤外救有功寔作超亨之舟檝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂先舊擬求</div>
</p></div>
<div class='div-commentary'><p style="margin-left:1em"><span class='note-inline'>(經云衰惱憂患先佛與後佛同呵書曰念舊求新古聖與今賢共羙真俗相擬事理無差遵奉如來是真歸仗故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移生智佛微</div>
</p></div>
<div class='div-commentary'><p style="margin-left:1em"><span class='note-inline'>(佛言雲駛月運舟行岸移亦如自智迷真微生諸有調御指歸之說孰可儔焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留宣祐喜休</div>
</p></div>
<div class='div-commentary'><p style="margin-left:1em"><span class='note-inline'>(留身贍部尊者羅睺之願深降祐宣休傳法慶喜之誓廣名彰真教事顯見聞矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為亨外述機</div>
</p></div>
<div class='div-commentary'><p style="margin-left:1em"><span class='note-inline'>(樂為六度湏述四擔之心內外俱亨要發大機之志菩提無上何慮不圓矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先舊擬求移</div>
</p></div>
<div class='div-commentary'><p style="margin-left:1em"><span class='note-inline'>(書云何後何先經曰無來無去研求二教曷新舊之擬移體絕百非豈古今之殊異矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智佛微留</div>
</p></div>
<div class='div-commentary'><p style="margin-left:1em"><span class='note-inline'>(道經曰有無相生佛云理智冥會不即不離微妙之旨茲留無減無增甚深之文斯在矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣祐喜休為</div>
</p></div>
<div class='div-commentary'><p style="margin-left:1em"><span class='note-inline'>(二深宣處初為警筞之嘉音四眾喜時後曉權實之休祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨外述機憂</div>
</p></div>
<div class='div-commentary'><p style="margin-left:1em"><span class='note-inline'>(外述塵機憂拘夢幻內亨真智契本圓常矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊擬求移生</div>
</p></div>
<div class='div-commentary'><p style="margin-left:1em"><span class='note-inline'>(舊日不輕今生調御移四眾之住失擬無上之求因與記未來表佛平等矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智佛微留宣</div>
</p></div>
<div class='div-commentary'><p style="margin-left:1em"><span class='note-inline'>(佛智宣於真教留被眾機昔緣今日會成法深微妙矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐喜休為亨</div>
</p></div>
<div class='div-commentary'><p style="margin-left:1em"><span class='note-inline'>(如來之妙法喜祐含生休息於妄情亨為至道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外述機憂先</div>
</p></div>
<div class='div-commentary'><p style="margin-left:1em"><span class='note-inline'>(外則四攝六度而述濟內則或悲或智而憂先普運群機皆成佛果即其務也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬求移生智</div>
</p></div>
<div class='div-commentary'><p style="margin-left:1em"><span class='note-inline'>(擬求佛果先假運生移相土而淨穢隨情示巧說而卷舒由智也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛微留宣祐</div>
</p></div>
<div class='div-commentary'><p style="margin-left:1em"><span class='note-inline'>(善入佛惠證達幽微宗留於喜捨慈悲宣祐於四生三界矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜休為亨外</div>
</p></div>
<div class='div-commentary'><p style="margin-left:1em"><span class='note-inline'>(世尊何故放神光而為外亨佛子斯陳使休疑而增喜躍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述機憂先舊</div>
</p></div>
<div class='div-commentary'><p style="margin-left:1em"><span class='note-inline'>(一十五類之機冝列眾先述二聖千佛之憂護舊旨斯陳矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求移生智佛</div>
</p></div>
<div class='div-commentary'><p style="margin-left:1em"><span class='note-inline'>(先則樂求於緣覺聲聞後則移徃於佛之種智漸次之說自此而陳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微留宣祐喜</div>
</p></div>
<div class='div-commentary'><p style="margin-left:1em"><span class='note-inline'>(文殊宣告歎佛身之甚微四眾喜生感如來之留祐矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休為亨外述</div>
</p></div>
<div class='div-commentary'><p style="margin-left:1em"><span class='note-inline'>(乾元亨利述內外為百休出舌放光表金言之不謬也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機憂先舊擬</div>
</p></div>
<div class='div-commentary'><p style="margin-left:1em"><span class='note-inline'>(機緣既熟而䪺息舊憂靈鷲擬說而先談無量)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移生智佛微</div>
</p></div>
<div class='div-commentary'><p style="margin-left:1em"><span class='note-inline'>(守忠節而不移抱佛智而難退春氣微聚万物化生焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留宣祐喜休</div>
</p></div>
<div class='div-commentary'><p style="margin-left:1em"><span class='note-inline'>(高宣真教無弃尓休覬求留於奉持喜長親於吉祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為亨外述機</div>
</p></div>
<div class='div-commentary'><p style="margin-left:1em"><span class='note-inline'>(象馬亨馳外述五通之至用牛羊無數喻為眾行之樞機)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂先舊擬求</div>
</p></div>
<div class='div-commentary'><p style="margin-left:1em"><span class='note-inline'>(弃百憂於先作保千歡於舊齡擬至所求湏懷重願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智佛微留</div>
</p></div>
<div class='div-commentary'><p style="margin-left:1em"><span class='note-inline'>(莫留纖垢佛智自然而得生私蓄微瑕真性因茲而不現故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣祐喜休為</div>
</p></div>
<div class='div-commentary'><p style="margin-left:1em"><span class='note-inline'>(重重宣處寔喜珠連處處說時真為壁合率土盡霑於嘉祐普天皆荷於休禎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨外述機憂</div>
</p></div>
<div class='div-commentary'><p style="margin-left:1em"><span class='note-inline'>(品物得志而外亨眾機得運而述巧巧拙在道任運忘憂矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先舊擬求移</div>
</p></div>
<div class='div-commentary'><p style="margin-left:1em"><span class='note-inline'>(易俗移風擬先王之教道知新溫舊順往哲之規繩佛法相承真俗事等也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智佛微留宣</div>
</p></div>
<div class='div-commentary'><p style="margin-left:1em"><span class='note-inline'>(宣王佛所曾同發心吾由精進而果智先圓汝樂多聞而尚居因地宣留微妙之旨盡付傳於未來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐喜休為亨</div>
</p></div>
<div class='div-commentary'><p style="margin-left:1em"><span class='note-inline'>(祐即福祐利霑九有而稱焉喜則忻然法潤五乘而立矣至果滿而自利休亨生未盡而由為他利)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外述機憂先</div>
</p></div>
<div class='div-commentary'><p style="margin-left:1em"><span class='note-inline'>(六十二見之邪機皆述為外先觀何人為合度亦假名憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊擬求移生</div>
</p></div>
<div class='div-commentary'><p style="margin-left:1em"><span class='note-inline'>(將四諦緣生之舊果擬作新因移生智自運之權宗翻求實迹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛微留宣祐</div>
</p></div>
<div class='div-commentary'><p style="margin-left:1em"><span class='note-inline'>(諸佛旨趣名之曰微留示群生謂之宣也因教悟旨而修行因行得果而祐成也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜休為亨外</div>
</p></div>
<div class='div-commentary'><p style="margin-left:1em"><span class='note-inline'>(上智一說聞深法而喜生中性四人了幻苦為外土自此而休迷孤執從茲而勿運偏亨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述機憂先舊</div>
</p></div>
<div class='div-commentary'><p style="margin-left:1em"><span class='note-inline'>(如來指顯謂之述世尊垂教謂之憂隨性則舊果新因殊分䪺漸應機則先陳後說各有淺深焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬求移生智</div>
</p></div>
<div class='div-commentary'><p style="margin-left:1em"><span class='note-inline'>(擬說一三之實權先移五千之退席以四沙門之聖果現智未生於六度行之殊因無心求進矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微留宣祐喜</div>
</p></div>
<div class='div-commentary'><p style="margin-left:1em"><span class='note-inline'>(留手中之少葉喻<span class='corr'>己</span>說之教甚微宣空內之多塵若眾生之界無盡只喜俱成佛果福祐蒼生大願於茲方得滿矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休為亨外述</div>
</p></div>
<div class='div-commentary'><p style="margin-left:1em"><span class='note-inline'>(執相為因終當休廢述三輪之妙行內外一如弃空有之偏宗孰亨中道矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機憂先舊擬</div>
</p></div>
<div class='div-commentary'><p style="margin-left:1em"><span class='note-inline'>(機謂機根依止生長之義喻擬有情之性異依根生長之不同先憂無性之難成因虧舊種次想二性之决定終當趣寂若望大乘之流豈倦三時之化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求移生智佛</div>
</p></div>
<div class='div-commentary'><p style="margin-left:1em"><span class='note-inline'>(為床求法表愛重之心極移歷多年顯不生於疲倦今將佛智觀若掌中焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留宣祐喜休</div>
</p></div>
<div class='div-commentary'><p style="margin-left:1em"><span class='note-inline'>(風驚粃落宛為休廢之詞霜隕貞存爰是精留之旨斯則善逝護生之多祐慈恩喜贊之雄宣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為亨外述機</div>
</p></div>
<div class='div-commentary'><p style="margin-left:1em"><span class='note-inline'>(為者作也修作万行為契證之因亨者通也達也內則達會真境外則通述眾機焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂先舊擬求</div>
</p></div>
<div class='div-commentary'><p style="margin-left:1em"><span class='note-inline'>(每念三途之苦偏增能化之憂先垂救濟名曰擬求指彼真心云是舊有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移生智佛微</div>
</p></div>
<div class='div-commentary'><p style="margin-left:1em"><span class='note-inline'>(示生滅而無定号曰遷移思佛智之難量謂之微妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣祐喜休為</div>
</p></div>
<div class='div-commentary'><p style="margin-left:1em"><span class='note-inline'>(擊鼓宣令喜告四方不為著樂之心終起休祐之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨外述機憂</div>
</p></div>
<div class='div-commentary'><p style="margin-left:1em"><span class='note-inline'>(亨馳六道寔三乘之外機憂念陳述證二空為極樂矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先舊擬求移</div>
</p></div>
<div class='div-commentary'><p style="margin-left:1em"><span class='note-inline'>(真躰一相豈先後舊新之擬求唯智內冥非四相遷移之可作)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智佛微留</div>
</p></div>
<div class='div-commentary'><p style="margin-left:1em"><span class='note-inline'>(當本後四智之齊生方稱為佛演微細難思之妙法亦号曰留)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐喜休為亨</div>
</p></div>
<div class='div-commentary'><p style="margin-left:1em"><span class='note-inline'>(如來加祐舒金手摩頂菩薩喜生願持行為休譽潛亨之利大士堪能矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外述機憂先</div>
</p></div>
<div class='div-commentary'><p style="margin-left:1em"><span class='note-inline'>(菩薩憂機之志踈<span class='corr'>己</span>作外為先述利物之通規乃上士之同範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊擬求移生</div>
</p></div>
<div class='div-commentary'><p style="margin-left:1em"><span class='note-inline'>(他界諸來菩薩本擬求法利生此方舊住聖人邃則從地涌出移風之化作用多端)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智佛微留宣</div>
</p></div>
<div class='div-commentary'><p style="margin-left:1em"><span class='note-inline'>(我佛觀察之後智留情凡聖之兩機於淨穢土中宣微妙法也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜休為亨外</div>
</p></div>
<div class='div-commentary'><p style="margin-left:1em"><span class='note-inline'>(喜今聞而惱盡休昔執而為亨外利勤修內真常證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述機憂先舊</div>
</p></div>
<div class='div-commentary'><p style="margin-left:1em"><span class='note-inline'>(述異生之機要先假薰修憂同會之人心湏資舊種)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬求移生智</div>
</p></div>
<div class='div-commentary'><p style="margin-left:1em"><span class='note-inline'>(妙音擬至咨求本尊移金蓮而生向鷲峯縱智辯而親來此界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛微留宣祐</div>
</p></div>
<div class='div-commentary'><p style="margin-left:1em"><span class='note-inline'>(佛從金口宣吐微言留至未來令霑聖祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休為亨外述</div>
</p></div>
<div class='div-commentary'><p style="margin-left:1em"><span class='note-inline'>(法傳休運奉持者述作外亨身現金容歸向者真為佛子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機憂先舊擬</div>
</p></div>
<div class='div-commentary'><p style="margin-left:1em"><span class='note-inline'>(先就五乘之舊性憂分三草之靈機擬顯菩提重陳無上)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求移生智佛</div>
</p></div>
<div class='div-commentary'><p style="margin-left:1em"><span class='note-inline'>(智積求歸佛言且止移龍宮之聖侶生鶖子之問端)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微留宣祐喜</div>
</p></div>
<div class='div-commentary'><p style="margin-left:1em"><span class='note-inline'>(擣杵精微宣留諸子服之者蒙祐病愈者喜生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為亨外述機</div>
</p></div>
<div class='div-commentary'><p style="margin-left:1em"><span class='note-inline'>(能為利行普誘眾機述中道之大亨會有空之外執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂先舊擬求</div>
</p></div>
<div class='div-commentary'><p style="margin-left:1em"><span class='note-inline'>(無憂王之聖德先因奉沙耶奢尊之求哀舊功擬設)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移生智佛微</div>
</p></div>
<div class='div-commentary'><p style="margin-left:1em"><span class='note-inline'>(移小執而令生大智永感佛恩斷微障而使證三身長思濟物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留宣祐喜休</div>
</p></div>
<div class='div-commentary'><p style="margin-left:1em"><span class='note-inline'>(留全身於寶塔只喜聞經宣半座於能仁心休彼此時眾獲祐永代通知)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨外述機憂</div>
</p></div>
<div class='div-commentary'><p style="margin-left:1em"><span class='note-inline'>(述通悟之機性名為至亨憂無信之外宗早晚向佛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先舊擬求移</div>
</p></div>
<div class='div-commentary'><p style="margin-left:1em"><span class='note-inline'>(是人之先世舊業擬感三途求哀而持誦金言移輕免重)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生智佛微留</div>
</p></div>
<div class='div-commentary'><p style="margin-left:1em"><span class='note-inline'>(生空徧智初指令忻佛證幽微後留畢說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣祐喜休為</div>
</p></div>
<div class='div-commentary'><p style="margin-left:1em"><span class='note-inline'>(宣尼設教為大用而無休釋氏留言喜寬容之利祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外述機憂先</div>
</p></div>
<div class='div-commentary'><p style="margin-left:1em"><span class='note-inline'>(果出因門理逾教外述機感而先作生順化而忘憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊擬求移生</div>
</p></div>
<div class='div-commentary'><p style="margin-left:1em"><span class='note-inline'>(舊心不退於菩提專擬希求於極果歷三祇而度生無暇移眾行而誓願有功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智佛微留宣</div>
</p></div>
<div class='div-commentary'><p style="margin-left:1em"><span class='note-inline'>(無上法王之巧用曰智出世獨尊利物曰佛微留妙典於四方宣布金言於華夏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐喜休為亨</div>
</p></div>
<div class='div-commentary'><p style="margin-left:1em"><span class='note-inline'>(佛演一乘妙法眾生蒙祐喜齊休執自果為亨誘進同歸寶處)</span>。</p>
</div></div>
<div class='div-other'><a id='mulu70' />
<p class='h2'>好字拘就觀字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>好觀來運人</div>
</p></div>
<div class='div-commentary'><p style="margin-left:1em"><span class='note-inline'>(佛乃好觀機器來運慈雲說法度人三輪密化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊行協言古</div>
</p></div>
<div class='div-commentary'><p style="margin-left:1em"><span class='note-inline'>(古今大聖皆宣万行之言使現群迷齊協六通之妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道寬開訓新</div>
</p></div>
<div class='div-commentary'><p style="margin-left:1em"><span class='note-inline'>(世尊開一乘之道德訓五性之新根寬設權冝令臻實果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷生業煩苦</div>
</p></div>
<div class='div-commentary'><p style="margin-left:1em"><span class='note-inline'>(迷於善業真智奚生達解法空煩冤苦息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀來運人齊</div>
</p></div>
<div class='div-commentary'><p style="margin-left:1em"><span class='note-inline'>(齊觀万類應運隨機演法利人來歸大道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行協言古道</div>
</p></div>
<div class='div-commentary'><p style="margin-left:1em"><span class='note-inline'>(一乘妙道協古佛之聖言二智運行證真常之實際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬開訓新迷</div>
</p></div>
<div class='div-commentary'><p style="margin-left:1em"><span class='note-inline'>(無為寬曠難解難知開訓新迷令教取證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生業煩苦好</div>
</p></div>
<div class='div-commentary'><p style="margin-left:1em"><span class='note-inline'>(人天好果皆從善業所生地獄苦因並是煩籠所致)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來運人齊行</div>
</p></div>
<div class='div-commentary'><p style="margin-left:1em"><span class='note-inline'>(示居三界名來悲心救人名運怨親平等名齊惣得菩提名行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協言古道寬</div>
</p></div>
<div class='div-commentary'><p style="margin-left:1em"><span class='note-inline'>(古之道體恍惚無言契會寬通方協至理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開訓新迷生</div>
</p></div>
<div class='div-commentary'><p style="margin-left:1em"><span class='note-inline'>(佛開妙行訓誘迷徒新智既生舊痾斯遣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業煩苦好觀</div>
</p></div>
<div class='div-commentary'><p style="margin-left:1em"><span class='note-inline'>(業惑煩惱為因能招當來苦果細觀取捨兩途好趣真乘一味也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運人齊行協</div>
</p></div>
<div class='div-commentary'><p style="margin-left:1em"><span class='note-inline'>(運大慈悲度人無倦齊三眀之妙行協十号之神通智照輝光昬衢闇遣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言古道寬開</div>
</p></div>
<div class='div-commentary'><p style="margin-left:1em"><span class='note-inline'>(古佛言教道利寬通開張八藏三乘廣濟四生九有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓新迷生業</div>
</p></div>
<div class='div-commentary'><p style="margin-left:1em"><span class='note-inline'>(金僊演妙訓示狂迷淨智新生業障斯泯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩苦好觀來</div>
</p></div>
<div class='div-commentary'><p style="margin-left:1em"><span class='note-inline'>(諦觀煩惱生死苦源好植善根來臻聖果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人齊行協言</div>
</p></div>
<div class='div-commentary'><p style="margin-left:1em"><span class='note-inline'>(齊修万行方協正覺之言欲具三眀湏藉聖人之旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古道寬開訓</div>
</p></div>
<div class='div-commentary'><p style="margin-left:1em"><span class='note-inline'>(古之聖者體道寬閑開訓解心使除染意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷生業煩</div>
</p></div>
<div class='div-commentary'><p style="margin-left:1em"><span class='note-inline'>(煩惑新新生起果報寧亡迷情業業相連輪迴那息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦好觀來運</div>
</p></div>
<div class='div-commentary'><p style="margin-left:1em"><span class='note-inline'>(如來神通攝化運智觀根宣妙法而令趣好因止貪癡而教除苦果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊行協言古</div>
</p></div>
<div class='div-commentary'><p style="margin-left:1em"><span class='note-inline'>(言行兩齊自然協古蘊諸佛之道迹符眾聖之通因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>道寬開訓新</div>
</p></div>
<div class='div-commentary'><p style="margin-left:1em"><span class='note-inline'>(道被三乘寬容五性開敷喻之於教行出水指訓放新生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷生業煩苦</div>
</p></div>
<div class='div-commentary'><p style="margin-left:1em"><span class='note-inline'>(煩惱既起業亦隨生迷之者苦果輪行悟之者果因雙泯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>好觀來運人</div>
</p></div>
<div class='div-commentary'><p style="margin-left:1em"><span class='note-inline'>(翫好之具運在門前幻稚之人爭來觀視)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>行協言古道</div>
</p></div>
<div class='div-commentary'><p style="margin-left:1em"><span class='note-inline'>(行協至理言契深宗古往今來道德斯備矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬開訓新迷</div>
</p></div>
<div class='div-commentary'><p style="margin-left:1em"><span class='note-inline'>(出家寬曠能開惠眼於迷津訓導新機解啟有空之妙智)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生業煩苦好</div>
</p></div>
<div class='div-commentary'><p style="margin-left:1em"><span class='note-inline'>(三業務善煩苦不生人天之相好端嚴出眾之威容自若)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀來運人齊</div>
</p></div>
<div class='div-commentary'><p style="margin-left:1em"><span class='note-inline'>(先觀人根然後齊運往來無滯三滿僧祇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協言古道寬</div>
</p></div>
<div class='div-commentary'><p style="margin-left:1em"><span class='note-inline'>(道協無生言齊上古用寬則利周法界德備則功越微塵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>開訓新迷生</div>
</p></div>
<div class='div-commentary'><p style="margin-left:1em"><span class='note-inline'>(開斯實相訓彼權迷新新之智解既生漸漸之障惑自遣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業煩苦好觀</div>
</p></div>
<div class='div-commentary'><p style="margin-left:1em"><span class='note-inline'>(觀因深廣植業良多煩苦不生真為妙好)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>來運人齊行</div>
</p></div>
<div class='div-commentary'><p style="margin-left:1em"><span class='note-inline'>(如來運物往返多現於人天万行齊修出沒不離於淨土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>言古道寬開</div>
</p></div>
<div class='div-commentary'><p style="margin-left:1em"><span class='note-inline'>(言教顯開敷之德道寬逾太古之前無上甚深讚之弗盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓新迷生業</div>
</p></div>
<div class='div-commentary'><p style="margin-left:1em"><span class='note-inline'>(垂訓新迷廣留言教生機各異運業有差故也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>煩苦好觀來</div>
</p></div>
<div class='div-commentary'><p style="margin-left:1em"><span class='note-inline'>(断盡根隨煩惱三界之苦果休來唯觀淨土天宮好是棲心之處也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運人齊行協</div>
</p></div>
<div class='div-commentary'><p style="margin-left:1em"><span class='note-inline'>(濟運無彼使人倫之協化齊心起行致聖果之斯圓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古道寬開訓</div>
</p></div>
<div class='div-commentary'><p style="margin-left:1em"><span class='note-inline'>(燈明古說因乘道寬釋氏今陳開示訓誘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷生業煩</div>
</p></div>
<div class='div-commentary'><p style="margin-left:1em"><span class='note-inline'>(新薰本有種現相生煩惱癡迷業因斯起)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦好觀來運</div>
</p></div>
<div class='div-commentary'><p style="margin-left:1em"><span class='note-inline'>(苦乃三五八苦好則眾善飾身晝夜觀機親來救運)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>人齊行協言</div>
</p></div>
<div class='div-commentary'><p style="margin-left:1em"><span class='note-inline'>(四人康樂三教齊行言協古今德符先後矣)</span>。</p>
</div></div>
<p class='juan'>御製蓮華心輪廻文偈頌卷第十七</p>
<div class='div-w'><p style="margin-left:4em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>