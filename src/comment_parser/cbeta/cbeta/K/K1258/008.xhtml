<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu31' />
<p class='juan'>御製蓮華心輪廻文偈頌卷第八　富</p>
<div class='div-other'><a id='mulu32' />
<p class='h2'>心字拘就機字倒廻文<span class='note-inline'>(通前卷一十首共計二十首)</span></p>
<div class='div-orig'><p style="text-indent:0em" class="lg-abnormal"><div class='lg-row'>深微羨宣真</div>
</p></div>
<div class='div-commentary'><p style="margin-left:1em"><span class='note-inline'>(真乘誥典理趣俱深宣揚者少達於玄微羨習者妄生於穿鑿)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜要為解外</div>
</p></div>
<div class='div-commentary'><p style="margin-left:1em"><span class='note-inline'>(菩薩初登極喜即解明門隨要化為便能誘攝兼持內德降伏外邪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心機善先因</div>
</p></div>
<div class='div-commentary'><p style="margin-left:1em"><span class='note-inline'>(心識匪同機緣有異捨惡囙而修善効先哲以崇賢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬教移大智</div>
</p></div>
<div class='div-commentary'><p style="margin-left:1em"><span class='note-inline'>(擬借座於燈王移來此會頼文殊之大智教往上方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微羨宣真喜</div>
</p></div>
<div class='div-commentary'><p style="margin-left:1em"><span class='note-inline'>(羨真詮於妙喜各盡幽微宣九品於弥陁共臻安樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要為解外心</div>
</p></div>
<div class='div-commentary'><p style="margin-left:1em"><span class='note-inline'>(心不住於內外解乃精專意靡著於有無要為超越)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機善先因擬</div>
</p></div>
<div class='div-commentary'><p style="margin-left:1em"><span class='note-inline'>(善照物機先示五乘之性擬窺情實固彰一事之談)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教移大智深</div>
</p></div>
<div class='div-commentary'><p style="margin-left:1em"><span class='note-inline'>(聖智廣大真際離於動移教海淵深小惠豈於分曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨宣真喜要</div>
</p></div>
<div class='div-commentary'><p style="margin-left:1em"><span class='note-inline'>(且敷宣於要義喜探賾於真源誘勸俱多普皆欽羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為解外心機</div>
</p></div>
<div class='div-commentary'><p style="margin-left:1em"><span class='note-inline'>(達象外之玄機心田朗豁解天中之祕典亦弗為難)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善先因擬教</div>
</p></div>
<div class='div-commentary'><p style="margin-left:1em"><span class='note-inline'>(先崇上善久積洪囙擬訓接於群迷咸令知於教旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移大智深微</div>
</p></div>
<div class='div-commentary'><p style="margin-left:1em"><span class='note-inline'>(海湧山移盖大智之巨力深根淺見賴正覺之察微)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣真喜要為</div>
</p></div>
<div class='div-commentary'><p style="margin-left:1em"><span class='note-inline'>(必也傳真居士指毗耶之說誠如要喜釋尊為鷲嶺之宣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解外心機善</div>
</p></div>
<div class='div-commentary'><p style="margin-left:1em"><span class='note-inline'>(孰能外息於機心遵行善道更若傍興於利見悟解眾情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先因擬教移</div>
</p></div>
<div class='div-commentary'><p style="margin-left:1em"><span class='note-inline'>(觀察果因移教作則擬示將來之鑒誠先留久遠之䂓儀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大智深微羨</div>
</p></div>
<div class='div-commentary'><p style="margin-left:1em"><span class='note-inline'>(大破魔軍之陣深假惠刀微駈煩惱之冤羨揮智劒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真喜要為解</div>
</p></div>
<div class='div-commentary'><p style="margin-left:1em"><span class='note-inline'>(要於初二三禪住真淨之喜樂解於四五六地起變易之化焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外心機善先</div>
</p></div>
<div class='div-commentary'><p style="margin-left:1em"><span class='note-inline'>(先古求善之流心自絕於機巧迄今慕道之軰外[网-(ㄨ*ㄨ)+又]衒於矜誇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因擬教移大</div>
</p></div>
<div class='div-commentary'><p style="margin-left:1em"><span class='note-inline'>(因生兜率大勸教於天人擬下閻浮普移訓於群庶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智深微羨宣</div>
</p></div>
<div class='div-commentary'><p style="margin-left:1em"><span class='note-inline'>(智深者患害不侵知微者積德必厚諒宣懿美羨以何偕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜要為解外</div>
</p></div>
<div class='div-commentary'><p style="margin-left:1em"><span class='note-inline'>(喜要者發信之初也為解者入法之漸也外以直道坦夷自以楪懷恬暢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心機善先因</div>
</p></div>
<div class='div-commentary'><p style="margin-left:1em"><span class='note-inline'>(心勤方便善逗機冝先悲於蠢動含靈盡使其知囙識果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬教移大智</div>
</p></div>
<div class='div-commentary'><p style="margin-left:1em"><span class='note-inline'>(擬教則捨凡成聖移大則持實就權在佛智以等平自恒情之別異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深微羨宣真</div>
</p></div>
<div class='div-commentary'><p style="margin-left:1em"><span class='note-inline'>(宣演至微之旨羨談深邃之真攝化群生廣行流布)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要為解外心</div>
</p></div>
<div class='div-commentary'><p style="margin-left:1em"><span class='note-inline'>(若要為其達士了解外境皆虛更能不起於妄心然乃契合於正理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機善先因擬</div>
</p></div>
<div class='div-commentary'><p style="margin-left:1em"><span class='note-inline'>(囙思定惠克從上善之機擬聚律儀且[學*力]先賢之迹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教移大智深</div>
</p></div>
<div class='div-commentary'><p style="margin-left:1em"><span class='note-inline'>(智炬揚輝移照於昬衢大夜教傳開闡引接於愚暗深迷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微羨宣真喜</div>
</p></div>
<div class='div-commentary'><p style="margin-left:1em"><span class='note-inline'>(羨微妙身宣真淨語施人天之歡喜與眾類之指南)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為解外心機</div>
</p></div>
<div class='div-commentary'><p style="margin-left:1em"><span class='note-inline'>(運解心樞外投機感洞洽化為之事式遵拯物之功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善先因擬教</div>
</p></div>
<div class='div-commentary'><p style="margin-left:1em"><span class='note-inline'>(因宿昔之積善擬玄極之教門先俻根由必諧殊祉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移大智深微</div>
</p></div>
<div class='div-commentary'><p style="margin-left:1em"><span class='note-inline'>(早移德本深樹智源垂梵響於大千啟微言於沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨宣真喜要</div>
</p></div>
<div class='div-commentary'><p style="margin-left:1em"><span class='note-inline'>(喜遭逢於像季羨真誥於雅文傷含識之循環宣正直之要路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解外心機善</div>
</p></div>
<div class='div-commentary'><p style="margin-left:1em"><span class='note-inline'>(若達塵累便解巳機方外棲心自符多善)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先因擬教移</div>
</p></div>
<div class='div-commentary'><p style="margin-left:1em"><span class='note-inline'>(囙覽先王之教擬重易俗移風爰將諸佛之經述作利生濟物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大智深微羨</div>
</p></div>
<div class='div-commentary'><p style="margin-left:1em"><span class='note-inline'>(摩訶般若是大智度趣深微而堪羨在庶品以同歸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣真喜要為</div>
</p></div>
<div class='div-commentary'><p style="margin-left:1em"><span class='note-inline'>(宣為義要示彼真空令登喜捨之階遠適菩提之位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外心機善先</div>
</p></div>
<div class='div-commentary'><p style="margin-left:1em"><span class='note-inline'>(道背心機理非內外有會斯旨先哲善之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因擬教移大</div>
</p></div>
<div class='div-commentary'><p style="margin-left:1em"><span class='note-inline'>(擬將教網大罩黎民諒移五濁之囙俾入四懃之類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智深微羨宣</div>
</p></div>
<div class='div-commentary'><p style="margin-left:1em"><span class='note-inline'>(羨深智之人該通三藏宣微妙之說攝就一如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真喜要為解</div>
</p></div>
<div class='div-commentary'><p style="margin-left:1em"><span class='note-inline'>(真俗二諦要了解以分明權實兩途為喜求而差㸦)</span>。</p>
</div></div>
<div class='div-other'><a id='mulu33' />
<p class='h2'>吟字拘就會字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>吟會類垂倒</div>
</p></div>
<div class='div-commentary'><p style="margin-left:1em"><span class='note-inline'>(吟翫寶軸體會金文既垂訓於後毘必類除於邪倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理親詮戀非</div>
</p></div>
<div class='div-commentary'><p style="margin-left:1em"><span class='note-inline'>(親宣祕旨理智俱詮在戀羨以再三且誦習而非一)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音意害誰曜</div>
</p></div>
<div class='div-commentary'><p style="margin-left:1em"><span class='note-inline'>(如來圓音演唱誰意不忻惣將顯曜於智能切要害摧於煩惱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新緣幻歸</div>
</p></div>
<div class='div-commentary'><p style="margin-left:1em"><span class='note-inline'>(指示新薰緣業分明往昔幻軀令歸寂滅之源使達住害之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會類垂倒理</div>
</p></div>
<div class='div-commentary'><p style="margin-left:1em"><span class='note-inline'>(垂教理於靈山會中誘五千倒類說律部於恒河水側化六群比丘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親詮戀非音</div>
</p></div>
<div class='div-commentary'><p style="margin-left:1em"><span class='note-inline'>(怨親平視罔詮憎愛之非雷吼等音警筞人天之戀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意害誰曜指</div>
</p></div>
<div class='div-commentary'><p style="margin-left:1em"><span class='note-inline'>(意誰指於修行起心離害佛放光而曜物脫苦有情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新緣幻歸吟</div>
</p></div>
<div class='div-commentary'><p style="margin-left:1em"><span class='note-inline'>(新歸聖道緣吟幻身入無二之法門超四果之地位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類垂倒理親</div>
</p></div>
<div class='div-commentary'><p style="margin-left:1em"><span class='note-inline'>(觀乎蠢類迷倒善逝察彼垂慈咸令識於要津皆遣親於妙理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮戀非音意</div>
</p></div>
<div class='div-commentary'><p style="margin-left:1em"><span class='note-inline'>(羨戀微密詮顯真乘非音聲難以澈於源匪尋伺莫可知其意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害誰曜指新</div>
</p></div>
<div class='div-commentary'><p style="margin-left:1em"><span class='note-inline'>(恩生於害勃德罔究於新曜豁於明指引誰論於舊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣幻歸吟會</div>
</p></div>
<div class='div-commentary'><p style="margin-left:1em"><span class='note-inline'>(吟常樂我淨會泡幻浮虛皆依有漏之緣歸向無為之旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂倒理親詮</div>
</p></div>
<div class='div-commentary'><p style="margin-left:1em"><span class='note-inline'>(救顛倒之流垂形六趣喻真如之理親說教詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀非音意害</div>
</p></div>
<div class='div-commentary'><p style="margin-left:1em"><span class='note-inline'>(絲竹陶匏非至音而勿戀鼻舌身意害功德以冝觀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰曜指新緣</div>
</p></div>
<div class='div-commentary'><p style="margin-left:1em"><span class='note-inline'>(指刱學之徒新預因緣之義放白毫之瑞誰窮照曜之端)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻歸吟會類</div>
</p></div>
<div class='div-commentary'><p style="margin-left:1em"><span class='note-inline'>(品類群生會吟諸法凡是其相咸同幻歸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒理親詮戀</div>
</p></div>
<div class='div-commentary'><p style="margin-left:1em"><span class='note-inline'>(理殊正倒見滯親踈解詮戀著之癡自遠沉淪之患)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非音意害誰</div>
</p></div>
<div class='div-commentary'><p style="margin-left:1em"><span class='note-inline'>(鴦掘摩羅起非意而興害淨飰王子喻誰乱而宣音)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜指新緣幻</div>
</p></div>
<div class='div-commentary'><p style="margin-left:1em"><span class='note-inline'>(指新造之業悉属幻緣曜空執之知亦為假立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸吟會類垂</div>
</p></div>
<div class='div-commentary'><p style="margin-left:1em"><span class='note-inline'>(長者方吟於垂老貧子會遇於歸來權類下民令增大志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理親詮戀非</div>
</p></div>
<div class='div-commentary'><p style="margin-left:1em"><span class='note-inline'>(表詮言行親證理源非淺近以測量戀幽微而罔及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音意害誰曜</div>
</p></div>
<div class='div-commentary'><p style="margin-left:1em"><span class='note-inline'>(震響法音威曜聖眾除魔軍之害意匪佛力以誰能)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新緣幻歸</div>
</p></div>
<div class='div-commentary'><p style="margin-left:1em"><span class='note-inline'>(指示業緣令知夢幻歸向菩提之路必新智惠之門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟會類垂倒</div>
</p></div>
<div class='div-commentary'><p style="margin-left:1em"><span class='note-inline'>(會吟於五篇七聚垂演於四倒三根唯上善之精求在下類之難曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親詮戀非音</div>
</p></div>
<div class='div-commentary'><p style="margin-left:1em"><span class='note-inline'>(親詮教味非音聲無以定於真礭戀義端推名自可以徵其實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意害誰曜指</div>
</p></div>
<div class='div-commentary'><p style="margin-left:1em"><span class='note-inline'>(捨嗔恚意害煩惱怨照曜慈光指陳悲願如斯功德誰解欽崇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新緣幻歸吟</div>
</p></div>
<div class='div-commentary'><p style="margin-left:1em"><span class='note-inline'>(豈將白月清風盡歸吟境且把新緣舊幻惣問空王)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會類垂倒理</div>
</p></div>
<div class='div-commentary'><p style="margin-left:1em"><span class='note-inline'>(類會於性虛體假垂遣分明整理於徧計依他勿容顛倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮戀非音意</div>
</p></div>
<div class='div-commentary'><p style="margin-left:1em"><span class='note-inline'>(貝葉深詮聽梵音而著戀波離稟戒非意許以莫從)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害誰曜指新</div>
</p></div>
<div class='div-commentary'><p style="margin-left:1em"><span class='note-inline'>(曜靈急景指事日新但興利害之談誰悟断修之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣幻歸吟會</div>
</p></div>
<div class='div-commentary'><p style="margin-left:1em"><span class='note-inline'>(夤緣世務比幻影以同歸吟贊大乘況浮雲而會散)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類垂倒理親</div>
</p></div>
<div class='div-commentary'><p style="margin-left:1em"><span class='note-inline'>(義類爰昭理智俱顯親倒泥洹之岸至聆垂訓之宣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀非音意害</div>
</p></div>
<div class='div-commentary'><p style="margin-left:1em"><span class='note-inline'>(恭戀觀音之号潔意誦持永遮非道之流准心違害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰曜指新緣</div>
</p></div>
<div class='div-commentary'><p style="margin-left:1em"><span class='note-inline'>(誰無本有曜因種於千差指以新薰認果緣於百刼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻歸吟會類</div>
</p></div>
<div class='div-commentary'><p style="margin-left:1em"><span class='note-inline'>(含靈之類幻化之身吟六喻以會歸念一生而倐尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂倒理親詮</div>
</p></div>
<div class='div-commentary'><p style="margin-left:1em"><span class='note-inline'>(為惑倒之徒親敷要理使開通之侶垂自詮尋)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非音意害誰</div>
</p></div>
<div class='div-commentary'><p style="margin-left:1em"><span class='note-inline'>(害物益<span class='corr'>己</span>誰不云非厚意安人嘉音長享)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜指新緣幻</div>
</p></div>
<div class='div-commentary'><p style="margin-left:1em"><span class='note-inline'>(曜乎今古英威而都是幻稱檢察舊新好惡而指從緣假)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸吟會類垂</div>
</p></div>
<div class='div-commentary'><p style="margin-left:1em"><span class='note-inline'>(吟三歸之偈便垂天趣之相應諷九會之經乃入華嚴之品類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒理親詮戀</div>
</p></div>
<div class='div-commentary'><p style="margin-left:1em"><span class='note-inline'>(昧倒於見理識寧親詮說既踈慕戀成失)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音意害誰曜</div>
</p></div>
<div class='div-commentary'><p style="margin-left:1em"><span class='note-inline'>(聆音察意由聖智以曜分遠害全身且誰心而不信)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新緣幻歸</div>
</p></div>
<div class='div-commentary'><p style="margin-left:1em"><span class='note-inline'>(指示新修緣業令知夢幻匪堅如其悟果明因即便歸於常樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟會類垂倒</div>
</p></div>
<div class='div-commentary'><p style="margin-left:1em"><span class='note-inline'>(會垂矜憨與解倒懸閑步吟哦尤嗟蠢類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理親詮戀非</div>
</p></div>
<div class='div-commentary'><p style="margin-left:1em"><span class='note-inline'>(究理詮微非教文之難曉親仁戀德靡君子之寧論)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意害誰曜指</div>
</p></div>
<div class='div-commentary'><p style="margin-left:1em"><span class='note-inline'>(若懷善意應亡害物之端誰指狂愚退曜剛強之勇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新緣幻歸吟</div>
</p></div>
<div class='div-commentary'><p style="margin-left:1em"><span class='note-inline'>(吟風嘯月任歸陸氏之新奇體幻循緣却是沙門之本志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會類垂倒理</div>
</p></div>
<div class='div-commentary'><p style="margin-left:1em"><span class='note-inline'>(曲女城之盛會邪倒類殊毗耶離之垂談顯揚理別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親詮戀非音</div>
</p></div>
<div class='div-commentary'><p style="margin-left:1em"><span class='note-inline'>(觀音大士悲戀於震<span class='corr'>旦</span>黔黎世親上賢詮挫於笁乹非黨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害誰曜指新</div>
</p></div>
<div class='div-commentary'><p style="margin-left:1em"><span class='note-inline'>(指慈忍之功誰除怨害推光曜之惠益勸唯新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣幻歸吟會</div>
</p></div>
<div class='div-commentary'><p style="margin-left:1em"><span class='note-inline'>(吟會真宗莫並於曹劉鮑謝[后-口+十]逐緣幻幸歸於肇睿安融)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類垂倒理親</div>
</p></div>
<div class='div-commentary'><p style="margin-left:1em"><span class='note-inline'>(垂曉理源倒迴迷執隨類闡化親引群<span class='corr'>明</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮戀非音意</div>
</p></div>
<div class='div-commentary'><p style="margin-left:1em"><span class='note-inline'>(戀六度之修行終欣得意詮一音之雅妙湏異非聲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰曜指新緣</div>
</p></div>
<div class='div-commentary'><p style="margin-left:1em"><span class='note-inline'>(列曜遊天之眾誰逈指陳福祥万種之緣自冝新作)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻歸吟會類</div>
</p></div>
<div class='div-commentary'><p style="margin-left:1em"><span class='note-inline'>(吟類趣向品會有空未登中道之乘同在幻歸之域)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂倒理親詮</div>
</p></div>
<div class='div-commentary'><p style="margin-left:1em"><span class='note-inline'>(詮理事之親踈甄正倒之見解金言俻設垂喻可微)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀非音意害</div>
</p></div>
<div class='div-commentary'><p style="margin-left:1em"><span class='note-inline'>(五音為害知非而耳遂惺惺六賊難防去戀而意能蕩蕩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜指新緣幻</div>
</p></div>
<div class='div-commentary'><p style="margin-left:1em"><span class='note-inline'>(曜鑒我人之境皆是幻緣指諸新故之名咸從妄立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸吟會類垂</div>
</p></div>
<div class='div-commentary'><p style="margin-left:1em"><span class='note-inline'>(吟八聖諦之旨歸會四悉檀之義類演成偈頌垂誘無垠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒理親詮戀</div>
</p></div>
<div class='div-commentary'><p style="margin-left:1em"><span class='note-inline'>(精進之要親戀冝踈勿將顛倒之懷詮認救脫之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非音意害誰</div>
</p></div>
<div class='div-commentary'><p style="margin-left:1em"><span class='note-inline'>(佛吐圓音既啟利生之說誰當非意頓祛害世之情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指新緣幻歸</div>
</p></div>
<div class='div-commentary'><p style="margin-left:1em"><span class='note-inline'>(曉悟幻緣令歸真淨指陳修善慶乃自新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟會類垂倒</div>
</p></div>
<div class='div-commentary'><p style="margin-left:1em"><span class='note-inline'>(會解一乘高吟六度隨類而皆垂誘攝倒情而盡遣去除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理親詮戀非</div>
</p></div>
<div class='div-commentary'><p style="margin-left:1em"><span class='note-inline'>(廣大至理所戀非知深遠教詮親探莫及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音意害誰曜</div>
</p></div>
<div class='div-commentary'><p style="margin-left:1em"><span class='note-inline'>(擬曜慈光誰開覺意若人興害誓發慜音)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新緣幻歸吟</div>
</p></div>
<div class='div-commentary'><p style="margin-left:1em"><span class='note-inline'>(新吟寶偈述幻顯緣趣向有歸用叶亨利)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會類垂倒理</div>
</p></div>
<div class='div-commentary'><p style="margin-left:1em"><span class='note-inline'>(類會難思之理垂救顛倒眾生永離盖纏恒拋憂患)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親詮戀非音</div>
</p></div>
<div class='div-commentary'><p style="margin-left:1em"><span class='note-inline'>(親詮者菩提彼岸凝戀徒焉音非則外道凡夫留心尠矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意害誰曜指</div>
</p></div>
<div class='div-commentary'><p style="margin-left:1em"><span class='note-inline'>(戒珠朗曜誰害身田惠炬騰輝指平意地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣幻歸吟會</div>
</p></div>
<div class='div-commentary'><p style="margin-left:1em"><span class='note-inline'>(會於實際必藉多緣了幻以虛吟歸常樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類垂倒理親</div>
</p></div>
<div class='div-commentary'><p style="margin-left:1em"><span class='note-inline'>(理事親談與廻倒執類垂正念使断邪疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮戀非音意</div>
</p></div>
<div class='div-commentary'><p style="margin-left:1em"><span class='note-inline'>(察量聖意詮定是非佇聽微音咸欣戀仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害誰曜指新</div>
</p></div>
<div class='div-commentary'><p style="margin-left:1em"><span class='note-inline'>(盛德日新寧云惱害誰其指喻以曜將來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻歸吟會類</div>
</p></div>
<div class='div-commentary'><p style="margin-left:1em"><span class='note-inline'>(含靈之類吟幻會以成軀羅漢之歸造涅槃而證果也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂倒理親詮</div>
</p></div>
<div class='div-commentary'><p style="margin-left:1em"><span class='note-inline'>(背苦空而求法詮理奚親務濁乱以垂名此見何倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀非音意害</div>
</p></div>
<div class='div-commentary'><p style="margin-left:1em"><span class='note-inline'>(好裂繒而意恱愛戀非音洎擬禍以懷憂方審為害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰曜指新緣</div>
</p></div>
<div class='div-commentary'><p style="margin-left:1em"><span class='note-inline'>(曜師子於指端緣降醉象[后-口+十]難陁於言下新佛誰欽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸吟會類垂</div>
</p></div>
<div class='div-commentary'><p style="margin-left:1em"><span class='note-inline'>(會歸百億之門吟宣妙義類化群迷之軰垂示中邊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒理親詮戀</div>
</p></div>
<div class='div-commentary'><p style="margin-left:1em"><span class='note-inline'>(惑倒之徒望他親而起戀識理之士於<span class='corr'>己</span>益以詮崇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非音意害誰</div>
</p></div>
<div class='div-commentary'><p style="margin-left:1em"><span class='note-inline'>(儻惡俓之匪行佳音逈遠欲非意而致害不䡄誰能)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜指新緣幻</div>
</p></div>
<div class='div-commentary'><p style="margin-left:1em"><span class='note-inline'>(指三界之無安緣居假幻曜四魔之新故要謝業囙)</span>。</p>
</div></div>
<div class='div-other'><a id='mulu34' />
<p class='h2'>吟字拘就歸字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>吟歸幻緣新</div>
</p></div>
<div class='div-commentary'><p style="margin-left:1em"><span class='note-inline'>(嗟塵網之幻緣令歸至道吟苦空之新偈使解断常)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指曜誰害意</div>
</p></div>
<div class='div-commentary'><p style="margin-left:1em"><span class='note-inline'>(指陳意行誰除患害之名照曜珠囙果證逍遙之樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音非戀詮親</div>
</p></div>
<div class='div-commentary'><p style="margin-left:1em"><span class='note-inline'>(音聲和雅能招戀慕之情詮表親踈足顯非邪之性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理倒垂類會</div>
</p></div>
<div class='div-commentary'><p style="margin-left:1em"><span class='note-inline'>(佛垂奧理闡揚眾會之中隨類獲安可免倒迷之執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸幻緣新指</div>
</p></div>
<div class='div-commentary'><p style="margin-left:1em"><span class='note-inline'>(緣軀假幻是凡族之指歸新譯舊章諒薄伽之䡄則)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜誰害意音</div>
</p></div>
<div class='div-commentary'><p style="margin-left:1em"><span class='note-inline'>(金輪發曜法鼓騰音意將警筞之權誰脫湮淪之害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非戀詮親理</div>
</p></div>
<div class='div-commentary'><p style="margin-left:1em"><span class='note-inline'>(戀言詮之祕理䪺遣百非親薩埵之規模漸超九地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒垂類會吟</div>
</p></div>
<div class='div-commentary'><p style="margin-left:1em"><span class='note-inline'>(會於倒源救其異類吟思議甚深之典垂方便技濟之功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻緣新指曜</div>
</p></div>
<div class='div-commentary'><p style="margin-left:1em"><span class='note-inline'>(體幻從緣鼎新革故指六賊而並謝曜四智以終圓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰害意音非</div>
</p></div>
<div class='div-commentary'><p style="margin-left:1em"><span class='note-inline'>(惡業群甿誰興惱害聖察音而非遠遂留意以矜哀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀詮親理倒</div>
</p></div>
<div class='div-commentary'><p style="margin-left:1em"><span class='note-inline'>(戀雜句之言詞湏知理倒想真宗之密義逈是親詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂類會吟歸</div>
</p></div>
<div class='div-commentary'><p style="margin-left:1em"><span class='note-inline'>(垂布正教會合機冝吟識類之要門歸小乘之薰習)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣新指曜誰</div>
</p></div>
<div class='div-commentary'><p style="margin-left:1em"><span class='note-inline'>(輝曜白毫緣說於聲聞之記指携新學誰了於開示悟文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害意音非戀</div>
</p></div>
<div class='div-commentary'><p style="margin-left:1em"><span class='note-inline'>(意馬同於害馬實亦難調妙音非彼五音尤堅企戀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮親理倒垂</div>
</p></div>
<div class='div-commentary'><p style="margin-left:1em"><span class='note-inline'>(向受陰之撗計求理詮親兼過去之未來倒見垂範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類會吟歸幻</div>
</p></div>
<div class='div-commentary'><p style="margin-left:1em"><span class='note-inline'>(會山河高下之形集草木鴻纖之類吟歸著相悉堅幻根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指曜誰害</div>
</p></div>
<div class='div-commentary'><p style="margin-left:1em"><span class='note-inline'>(昔忍界以新成未分兩曜誰㝡初而賞翫指獨光天漸增違害之心式立制田之主)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意音非戀詮</div>
</p></div>
<div class='div-commentary'><p style="margin-left:1em"><span class='note-inline'>(唯無盡意讚觀世音詮淨土而非不戀居軫娑婆而長加覆護)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親理倒垂類</div>
</p></div>
<div class='div-commentary'><p style="margin-left:1em"><span class='note-inline'>(親理事之基冥符上德喻邪倒之類垂誡後徒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會吟歸幻緣</div>
</p></div>
<div class='div-commentary'><p style="margin-left:1em"><span class='note-inline'>(吟解脫而堪會匪寂滅以何歸盖一切有為緣生如幻也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指曜誰害意</div>
</p></div>
<div class='div-commentary'><p style="margin-left:1em"><span class='note-inline'>(曜以惠光指示傳燈之者泯乎惡意誰萌害物之心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音非戀詮親</div>
</p></div>
<div class='div-commentary'><p style="margin-left:1em"><span class='note-inline'>(詮妙音之奧義四眾親聞述非堅之觀門七情奚戀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理倒垂類會</div>
</p></div>
<div class='div-commentary'><p style="margin-left:1em"><span class='note-inline'>(正理可辯皆垂誘導之方邪倒類分會識沉淪之本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟歸幻緣新</div>
</p></div>
<div class='div-commentary'><p style="margin-left:1em"><span class='note-inline'>(調御先吟於寶偈貝葉恒新凡夫[〦/兄]就於歸誠幻緣永息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜誰害意音</div>
</p></div>
<div class='div-commentary'><p style="margin-left:1em"><span class='note-inline'>(兩曜㸦遷暗害歲華之狀五音迭運誰明移變之源我佛出興大意當此)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非戀詮親理</div>
</p></div>
<div class='div-commentary'><p style="margin-left:1em"><span class='note-inline'>(戀兜率之雅詮親談至理想閻浮之濁境非用依攀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒垂類會吟</div>
</p></div>
<div class='div-commentary'><p style="margin-left:1em"><span class='note-inline'>(吟翅舍之等類學會倒宗賴皇覺之能仁特垂警筞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸幻緣新指</div>
</p></div>
<div class='div-commentary'><p style="margin-left:1em"><span class='note-inline'>(指虛幻如石火察緣起若露花日新進趣之謀時願歸投之懇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰害意音非</div>
</p></div>
<div class='div-commentary'><p style="margin-left:1em"><span class='note-inline'>(誰演洪音救拔迷執廣發非常之重意害祛煩惱之仇讎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀詮親理倒</div>
</p></div>
<div class='div-commentary'><p style="margin-left:1em"><span class='note-inline'>(戀笁乾之真理詮印土之微言親叶群機遣廻顛倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂類會吟歸</div>
</p></div>
<div class='div-commentary'><p style="margin-left:1em"><span class='note-inline'>(吟異類之根殊會歸一揆垂喜捨之相貌誨入三乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻緣新指曜</div>
</p></div>
<div class='div-commentary'><p style="margin-left:1em"><span class='note-inline'>(泡幻之緣深厚朗曜之智唯新爰與指陳勸令出離)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害意音非戀</div>
</p></div>
<div class='div-commentary'><p style="margin-left:1em"><span class='note-inline'>(勝冤欲害於含靈長存非意賢者悲增而啟戀濟以慈音)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮親理倒垂</div>
</p></div>
<div class='div-commentary'><p style="margin-left:1em"><span class='note-inline'>(忠詮佐主孝力奉親與教理而垂範略同使黔庶而行無逆倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類會吟歸幻</div>
</p></div>
<div class='div-commentary'><p style="margin-left:1em"><span class='note-inline'>(詩感通於神鬼賦紙貴於京都披吟而易俗堪歸會類而幻空齊致)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣新指曜誰</div>
</p></div>
<div class='div-commentary'><p style="margin-left:1em"><span class='note-inline'>(尚新高德勿曜資緣在指背而湏防故以目而誰及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意音非戀詮</div>
</p></div>
<div class='div-commentary'><p style="margin-left:1em"><span class='note-inline'>(經意昭然法音顯著俾知非而去戀令慕上以求詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親理倒垂類</div>
</p></div>
<div class='div-commentary'><p style="margin-left:1em"><span class='note-inline'>(將證菩提之理親除有倒之疑垂形而終効化身隨類而必兼蠕動)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會吟歸幻緣</div>
</p></div>
<div class='div-commentary'><p style="margin-left:1em"><span class='note-inline'>(穢剎囙緣莫著百年之幻染內院盛會冝修六事以吟歸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指曜誰害</div>
</p></div>
<div class='div-commentary'><p style="margin-left:1em"><span class='note-inline'>(善逝新生指天地而稱㝡魔宮後振曜誰害以崇師)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音非戀詮親</div>
</p></div>
<div class='div-commentary'><p style="margin-left:1em"><span class='note-inline'>(親詮法性諦戀清音若除興廢之元必出是非之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理倒垂類會</div>
</p></div>
<div class='div-commentary'><p style="margin-left:1em"><span class='note-inline'>(顛倒類猛執滯理深誓垂報化之形教演權實之會)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟歸幻緣新</div>
</p></div>
<div class='div-commentary'><p style="margin-left:1em"><span class='note-inline'>(苦吟單頌得味唯新要蠲夢幻之緣歸趣泥洹之地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指曜誰害意</div>
</p></div>
<div class='div-commentary'><p style="margin-left:1em"><span class='note-inline'>(指誰惱害逐意偏增感皇覺之慈雲放常光而照曜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非戀詮親理</div>
</p></div>
<div class='div-commentary'><p style="margin-left:1em"><span class='note-inline'>(親種所生迷理染惑非遇文句之詮簡寧捐離戀之愛情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒垂類會吟</div>
</p></div>
<div class='div-commentary'><p style="margin-left:1em"><span class='note-inline'>(隨類垂訓躬涉倒津會純淑之諸根吟幽邃之半偈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸幻緣新指</div>
</p></div>
<div class='div-commentary'><p style="margin-left:1em"><span class='note-inline'>(歸向祕典新了幻緣稟調御之指蹤去邪途之嗔火)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜誰害意音</div>
</p></div>
<div class='div-commentary'><p style="margin-left:1em"><span class='note-inline'>(佛智顯曜唱導泠音誰停利害之心冥合菩提之意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀詮親理倒</div>
</p></div>
<div class='div-commentary'><p style="margin-left:1em"><span class='note-inline'>(遐戀上機詮評至理親握玄関之惠刃揮開倒見之稠林)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂類會吟歸</div>
</p></div>
<div class='div-commentary'><p style="margin-left:1em"><span class='note-inline'>(啟楞伽會吟方便風垂觀万類之誠歸仰五篇之範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻緣新指曜</div>
</p></div>
<div class='div-commentary'><p style="margin-left:1em"><span class='note-inline'>(指乎陽炎廣說囙緣狀七曜以麗天燭九居之新幻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰害意音非</div>
</p></div>
<div class='div-commentary'><p style="margin-left:1em"><span class='note-inline'>(誰言闡妙耳聽魚音滅酷害以非難翫意珠而自在)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮親理倒垂</div>
</p></div>
<div class='div-commentary'><p style="margin-left:1em"><span class='note-inline'>(世親垂跡著述真詮驚徧計之倒門談依他之奧理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類會吟歸幻</div>
</p></div>
<div class='div-commentary'><p style="margin-left:1em"><span class='note-inline'>(善惡異類會散匪恒假幻貰以吟經歸禪郍而息慮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣新指曜誰</div>
</p></div>
<div class='div-commentary'><p style="margin-left:1em"><span class='note-inline'>(誰指瞿曇朗如並曜洞察新新之黑業願為一一之良緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害意音非戀</div>
</p></div>
<div class='div-commentary'><p style="margin-left:1em"><span class='note-inline'>(戀屈曲音表思審意餘識仗托以起害過非從此以縱橫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親理倒垂類</div>
</p></div>
<div class='div-commentary'><p style="margin-left:1em"><span class='note-inline'>(親垂覆燾來解倒懸勸令理達於二宋迆邐類同於千聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會吟歸幻緣</div>
</p></div>
<div class='div-commentary'><p style="margin-left:1em"><span class='note-inline'>(歸醫王會知造作緣高吟八囀之規漸弃四虵之幻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指曜誰害</div>
</p></div>
<div class='div-commentary'><p style="margin-left:1em"><span class='note-inline'>(滿果新圓眾害併集誰偶牟尼之遠曜指陳直路以修行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意音非戀詮</div>
</p></div>
<div class='div-commentary'><p style="margin-left:1em"><span class='note-inline'>(大雄密意勝音遺身俱非貪戀於塵寰寔切詮度於濟救)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理倒垂類會</div>
</p></div>
<div class='div-commentary'><p style="margin-left:1em"><span class='note-inline'>(先會類於八藏探圓理於三周垂示斯門䪺遣邪倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟歸幻緣新</div>
</p></div>
<div class='div-commentary'><p style="margin-left:1em"><span class='note-inline'>(吟新奇之句偈蠲幻夢之塵勞了此因緣歸乎象外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指曜誰害意</div>
</p></div>
<div class='div-commentary'><p style="margin-left:1em"><span class='note-inline'>(指慧光之遠曜害魔網以分張意在杳冥誰不忻躍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音非戀詮親</div>
</p></div>
<div class='div-commentary'><p style="margin-left:1em"><span class='note-inline'>(詮非雜乱音合希夷戀沐義以浸仁亦親賢而好德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒垂類會吟</div>
</p></div>
<div class='div-commentary'><p style="margin-left:1em"><span class='note-inline'>(垂茲祕典吟會真常倒見若除便超鄙類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸幻緣新指</div>
</p></div>
<div class='div-commentary'><p style="margin-left:1em"><span class='note-inline'>(歸菩提之本緣爰踈新愛居清淨之法界指引幻途)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜誰害意音</div>
</p></div>
<div class='div-commentary'><p style="margin-left:1em"><span class='note-inline'>(智炬晃曜唱導洪音誰害意馬於樊籠自鎖心猿於祇樹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非戀詮親理</div>
</p></div>
<div class='div-commentary'><p style="margin-left:1em"><span class='note-inline'>(非戀榮貴詮理洞幽親果位之上人賞猶龍之高士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂類會吟歸</div>
</p></div>
<div class='div-commentary'><p style="margin-left:1em"><span class='note-inline'>(垂滿字之教吟貝葉之文類會百宗混歸一轍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻緣新指曜</div>
</p></div>
<div class='div-commentary'><p style="margin-left:1em"><span class='note-inline'>(指救南天笁國觀之新有幻緣曜神因以如星廻聖舌而似電也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰害意音非</div>
</p></div>
<div class='div-commentary'><p style="margin-left:1em"><span class='note-inline'>(誰害煩惱意樂涅槃断以非音苦空並曉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀詮親理倒</div>
</p></div>
<div class='div-commentary'><p style="margin-left:1em"><span class='note-inline'>(詮於顛倒弃戀浮泡親近預流咸符至理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類會吟歸幻</div>
</p></div>
<div class='div-commentary'><p style="margin-left:1em"><span class='note-inline'>(歸菴園會顯解脫吟齊等類之差殊度幻惑之徒黨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣新指曜誰</div>
</p></div>
<div class='div-commentary'><p style="margin-left:1em"><span class='note-inline'>(白毫照曜誰緣七覺之源新學毗尼獲指五篇之事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害意音非戀</div>
</p></div>
<div class='div-commentary'><p style="margin-left:1em"><span class='note-inline'>(戀雲音之辯[后-口+十]枉害之非意識潛通扣寂冥默)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮親理倒垂</div>
</p></div>
<div class='div-commentary'><p style="margin-left:1em"><span class='note-inline'>(垂形攝化整理倒迷親詮善逝之微言演入陁羅之妙用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會吟歸幻緣</div>
</p></div>
<div class='div-commentary'><p style="margin-left:1em"><span class='note-inline'>(吟緣生之[婁*殳]終計幻軀會根熟之機可歸利喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新指曜誰害</div>
</p></div>
<div class='div-commentary'><p style="margin-left:1em"><span class='note-inline'>(指熾盛之金輪獨駕馭於玄曜誰祈去害潔念惟新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意音非戀詮</div>
</p></div>
<div class='div-commentary'><p style="margin-left:1em"><span class='note-inline'>(達甚深之意戀慈悲之音苟非披閱於能詮曷以悟窮於性相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親理倒垂類</div>
</p></div>
<div class='div-commentary'><p style="margin-left:1em"><span class='note-inline'>(世親究理部類諸乘倒者令袪永垂万古)</span>。</p>
</div></div>
<p class='juan'>御製蓮華心輪廻文偈頌卷第八<span class='note-inline'>(偈一千五十三字注四千二百二十字)</span></p>
<div class='div-w'><p style="margin-left:4em">甲辰歲高麗國大藏都監奉敕雕造</p>
</div></div>
</div><!-- end of div[@id='body'] -->
</body></html>