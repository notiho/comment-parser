<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu35' />
<p class='juan'>御製蓮華心輪廻文偈頌卷第九　富</p>
<div class='div-other'><a id='mulu36' />
<p class='h2'>吟字拘就觀字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>吟觀類運倒</div>
</p></div>
<div class='div-commentary'><p style="margin-left:1em"><span class='note-inline'>(吟非池畔柳喻取水中蓮故取類於妙法乃屬意於斯偈廻眾生之倒執契大士之觀心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊親協戀古</div>
</p></div>
<div class='div-commentary'><p style="margin-left:1em"><span class='note-inline'>(齊修六度親近四依起悲智而協負真如興慈戀而高昇寶所今人可斆古聖咸遵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音寬害訓曜</div>
</p></div>
<div class='div-commentary'><p style="margin-left:1em"><span class='note-inline'>(佛音演說寬被三千王勑流行溥訓遐邇群生遇而遠害眾聖法而利生煥曜釋宗光澤天下)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新業幻苦</div>
</p></div>
<div class='div-commentary'><p style="margin-left:1em"><span class='note-inline'>(迷真起妄諸教同阿慕法親仁群英共讚悟無為而業息證常樂以幻除苦何由生怨無以起)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀類運倒齊</div>
</p></div>
<div class='div-commentary'><p style="margin-left:1em"><span class='note-inline'>(觀根受道運牛車於朽宅門前類聚群分現化城於險途之內迷情共遣倒執齊駈喻四色之蓮教一乘之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親協戀古音</div>
</p></div>
<div class='div-commentary'><p style="margin-left:1em"><span class='note-inline'>(親宣四諦貴協五乘誡戀著之情捨音律之翫前賢具讚古聖皆傳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬害訓曜迷</div>
</p></div>
<div class='div-commentary'><p style="margin-left:1em"><span class='note-inline'>(一乘正教寬訓勉於眾迷三藏金文廣映曜於群籍皆使全身遠害改徃修來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新業幻苦吟</div>
</p></div>
<div class='div-commentary'><p style="margin-left:1em"><span class='note-inline'>(新薰本業類衣珠而可欣苦報幻身想髻寶而徒切所以吟成寶偈綴入瓊編)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類運倒齊親</div>
</p></div>
<div class='div-commentary'><p style="margin-left:1em"><span class='note-inline'>(四生九類執邪倒以自迷五智十身運悲心而親化齊登彼岸共越中流)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協戀古音寬</div>
</p></div>
<div class='div-commentary'><p style="margin-left:1em"><span class='note-inline'>(法音纔演協群機於大千古佛稱揚順時冝於三界包括理事顯性海以寬容慕戀慈悲表不遺於狹劣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害訓曜迷新</div>
</p></div>
<div class='div-commentary'><p style="margin-left:1em"><span class='note-inline'>(垂訓誥則用解迷情憫傷害則勻施恩惠可新正教長曜空門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業幻苦吟觀</div>
</p></div>
<div class='div-commentary'><p style="margin-left:1em"><span class='note-inline'>(修白淨業猒虛幻名觀苦斷集吟經學道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運倒齊親協</div>
</p></div>
<div class='div-commentary'><p style="margin-left:1em"><span class='note-inline'>(齊宣妙理倒執潛除運六度之舟協五乘之旨親合無為雅符要道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀古音寬害</div>
</p></div>
<div class='div-commentary'><p style="margin-left:1em"><span class='note-inline'>(梵音發而眾害皆除寬惠布而群情共戀千古之內粲然可觀者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓曜迷新業</div>
</p></div>
<div class='div-commentary'><p style="margin-left:1em"><span class='note-inline'>(訓諭人倫輝曜聲教迷理者轉新見解學業者益著令名者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻苦吟觀類</div>
</p></div>
<div class='div-commentary'><p style="margin-left:1em"><span class='note-inline'>(眾生執迷幻苦難捨達人觀曉惡類永拋可以褒揚可以吟詠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒齊親協戀</div>
</p></div>
<div class='div-commentary'><p style="margin-left:1em"><span class='note-inline'>(佛親宣於妙法喻齊彼於蓮花稚子倒戀於羬軒長者化協於駕者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古音寬害訓</div>
</p></div>
<div class='div-commentary'><p style="margin-left:1em"><span class='note-inline'>(運音聲而寬被患害那生順理趣以投機古佛亦尓訓垂厥後傳之万方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜迷新業幻</div>
</p></div>
<div class='div-commentary'><p style="margin-left:1em"><span class='note-inline'>(迷著幻境聖人由是乎親觀推其業因達者以之而自勉朗曜有晦斯言不渝自茲而作歷代而新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦吟觀類運</div>
</p></div>
<div class='div-commentary'><p style="margin-left:1em"><span class='note-inline'>(吟如來梵頌觀世音希救苦於眾生願垂恩於万類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊親協戀古</div>
</p></div>
<div class='div-commentary'><p style="margin-left:1em"><span class='note-inline'>(協者契合之理親誘諸子勿合戀於火宅齊遣昇於覺路上古諸佛意不殊也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音寬害訓曜</div>
</p></div>
<div class='div-commentary'><p style="margin-left:1em"><span class='note-inline'>(音謂聲韻所談教也寬謂寬慈能施惠也垂訓人倫遠患害也功齊朗曜被燭幽明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新業幻苦</div>
</p></div>
<div class='div-commentary'><p style="margin-left:1em"><span class='note-inline'>(迷新業而未悟寧度四生了幻苦以捿真功超十地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟觀類運倒</div>
</p></div>
<div class='div-commentary'><p style="margin-left:1em"><span class='note-inline'>(吟詠矜歎於生類也運智起於化身使七倒之流證三常之果此顯觀智之用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親協戀古音</div>
</p></div>
<div class='div-commentary'><p style="margin-left:1em"><span class='note-inline'>(親涉古今文籍音律契協於述作之旨俾讀者生凝戀之情起悛心之道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬害訓曜迷</div>
</p></div>
<div class='div-commentary'><p style="margin-left:1em"><span class='note-inline'>(寬刑罰詰利害垂訓詰解迷執煥曜文理宗因果善惡之門也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新業幻苦吟</div>
</p></div>
<div class='div-commentary'><p style="margin-left:1em"><span class='note-inline'>(旌彼新學舊業吟人才子苦克之道勉幻情浮薄之旨以歸空王之教也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀類運倒齊</div>
</p></div>
<div class='div-commentary'><p style="margin-left:1em"><span class='note-inline'>(觀先聖賢述作之流類齊物理之言旨運度心計以示將來也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協戀古音寬</div>
</p></div>
<div class='div-commentary'><p style="margin-left:1em"><span class='note-inline'>(梵音一唱雅協群機免興戀著之心貴顯寬容之道徵之遂古可披斯文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害訓曜迷新</div>
</p></div>
<div class='div-commentary'><p style="margin-left:1em"><span class='note-inline'>(新者纔也纔宣妙法終銷迷害之心䪺悟真如永曜昬衢之路俾垂訓於千古)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業幻苦吟觀</div>
</p></div>
<div class='div-commentary'><p style="margin-left:1em"><span class='note-inline'>(吟即詠頌也幻苦為猒勝業可觀歎歸中道之能永弃二邊之理也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類運倒齊親</div>
</p></div>
<div class='div-commentary'><p style="margin-left:1em"><span class='note-inline'>(類聚五乘運興十智度迷倒而齊成妙果親垂化而出離苦津)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀古音寬害</div>
</p></div>
<div class='div-commentary'><p style="margin-left:1em"><span class='note-inline'>(愛戀古風音通典雅在家冝孝事君唯忠道在寬仁身正遠害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓曜迷新業</div>
</p></div>
<div class='div-commentary'><p style="margin-left:1em"><span class='note-inline'>(訓導迷途廣談囙果譬溫故而知新曜佛化而消故業也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻苦吟觀類</div>
</p></div>
<div class='div-commentary'><p style="margin-left:1em"><span class='note-inline'>(幻者虛也苦者迫也吟者慜歎義觀察虛幻苦切類情達人乃慜傷之矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運倒齊親協</div>
</p></div>
<div class='div-commentary'><p style="margin-left:1em"><span class='note-inline'>(聖賢親宣六度運協迷倒有情齊登圓寂共登覺岸者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古音寬害訓</div>
</p></div>
<div class='div-commentary'><p style="margin-left:1em"><span class='note-inline'>(訓導物類令斆古音利害既談寬猛均濟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜迷新業幻</div>
</p></div>
<div class='div-commentary'><p style="margin-left:1em"><span class='note-inline'>(曜者照達迷忘也無智不能照了是非有智善業日新猒捨虛幻尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦吟觀類運</div>
</p></div>
<div class='div-commentary'><p style="margin-left:1em"><span class='note-inline'>(觀其惡趣之內受苦伸吟類比宿因難逃運轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒齊新協戀</div>
</p></div>
<div class='div-commentary'><p style="margin-left:1em"><span class='note-inline'>(教闡新文旨協九類言齊正道機接倒情使百代<span class='corr'>已</span>還披閱垂戀也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音寬害訓曜</div>
</p></div>
<div class='div-commentary'><p style="margin-left:1em"><span class='note-inline'>(毫光曜彩言音訓化於群迷理事寬容患害潛銷於物類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新業幻苦</div>
</p></div>
<div class='div-commentary'><p style="margin-left:1em"><span class='note-inline'>(迷通新舊業有去來二深唱而幻苦皆亡一音演而迷惑俱盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟觀類運倒</div>
</p></div>
<div class='div-commentary'><p style="margin-left:1em"><span class='note-inline'>(重吟偈頌觀利鈍以方陳九類再聞運悲智而皆度欲使四倒八倒皆獲五眼三身者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊親協戀古</div>
</p></div>
<div class='div-commentary'><p style="margin-left:1em"><span class='note-inline'>(齊者等也等視眾生恩同親子免躭戀於苦厄乃誘引於康衢協古佛之讚揚明釋迦之實化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬害訓曜迷</div>
</p></div>
<div class='div-commentary'><p style="margin-left:1em"><span class='note-inline'>(寬施方便殘害惡魔訓誨迷徒映曜聲教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新業幻苦吟</div>
</p></div>
<div class='div-commentary'><p style="margin-left:1em"><span class='note-inline'>(業通新故幻括有無吟宣四句之言免墮三塗之苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀類運倒齊</div>
</p></div>
<div class='div-commentary'><p style="margin-left:1em"><span class='note-inline'>(觀眾生類運㧞苦心俱倒人我之山齊越愛河之岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親協戀古音</div>
</p></div>
<div class='div-commentary'><p style="margin-left:1em"><span class='note-inline'>(古者往昔之義昔佛音而親演理協群疑當機仲戀於慈顏心歸正道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害訓曜迷新</div>
</p></div>
<div class='div-commentary'><p style="margin-left:1em"><span class='note-inline'>(訓接群迷意祛恚害遏新業而永息使當苦以不生無染而方曜蓮華有用而乃稱正法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業幻苦吟觀</div>
</p></div>
<div class='div-commentary'><p style="margin-left:1em"><span class='note-inline'>(吟由詠也觀彼六道未脫苦源窮幻業以何多詠真詮而方免)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類運倒齊親</div>
</p></div>
<div class='div-commentary'><p style="margin-left:1em"><span class='note-inline'>(運類邪倒親近四依齊王位以證真如入三祇而登樂果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協戀古音寬</div>
</p></div>
<div class='div-commentary'><p style="margin-left:1em"><span class='note-inline'>(協者和也戀者慕也世尊說法音韻甜和寬徧十方咸生慕戀古今同也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓曜迷新業</div>
</p></div>
<div class='div-commentary'><p style="margin-left:1em"><span class='note-inline'>(訓者教也曜者眀也教眀誨世接引迷愚纔聞法以起信心新福生而除舊業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻苦吟觀類</div>
</p></div>
<div class='div-commentary'><p style="margin-left:1em"><span class='note-inline'>(觀三界之苦類吟出世之蓮經令不著於虛幻之閒使咸契於真實之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運倒齊親協</div>
</p></div>
<div class='div-commentary'><p style="margin-left:1em"><span class='note-inline'>(運齊化機解眾生之迷倒協者親也協負自體不離真如)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀古音寬害</div>
</p></div>
<div class='div-commentary'><p style="margin-left:1em"><span class='note-inline'>(戀者慕也古者往也戀性古之法音銷今世之患害寬則容眾宛而成章)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜迷新業幻</div>
</p></div>
<div class='div-commentary'><p style="margin-left:1em"><span class='note-inline'>(曜新淨業遣舊執迷演幻化為苦空談真如為實際者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦吟觀類運</div>
</p></div>
<div class='div-commentary'><p style="margin-left:1em"><span class='note-inline'>(經有二十八類吟詠真宗佛有三十四心運成正覺慈悲㧞苦喜捨觀空)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒齊親協戀</div>
</p></div>
<div class='div-commentary'><p style="margin-left:1em"><span class='note-inline'>(齊整三業協戀菩提親證二空迷倒雙捨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古音寬害訓</div>
</p></div>
<div class='div-commentary'><p style="margin-left:1em"><span class='note-inline'>(古者舊也音者嚮也說法嚮應寬震大千訓誘眾生免逢災害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷新業幻苦</div>
</p></div>
<div class='div-commentary'><p style="margin-left:1em"><span class='note-inline'>(愚迷興其過咎幻苦俄生聖智[〦/兄]證真如新業斯盡明因辨果以古挍今)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟觀類運倒</div>
</p></div>
<div class='div-commentary'><p style="margin-left:1em"><span class='note-inline'>(觀七覺支度四生類運慈心而敷唱駈倒執以宣吟貽以將來訓之未悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊親協戀古</div>
</p></div>
<div class='div-commentary'><p style="margin-left:1em"><span class='note-inline'>(小聖即親臨法會得記而妙果齊成大乘乃協戀恩深付囑而流傳千古)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音寬害訓曜</div>
</p></div>
<div class='div-commentary'><p style="margin-left:1em"><span class='note-inline'>(電光晃曜彰訓化以寬容震警雷音伏眾魔之冤害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新業幻苦吟</div>
</p></div>
<div class='div-commentary'><p style="margin-left:1em"><span class='note-inline'>(新業舊累幻形與苦果[〦/兄]隨秋籜蟬吟朝露共流光非久)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀類運倒齊</div>
</p></div>
<div class='div-commentary'><p style="margin-left:1em"><span class='note-inline'>(慜觀機類齊運悲心愚倒勞生從茲出離)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親協戀古音</div>
</p></div>
<div class='div-commentary'><p style="margin-left:1em"><span class='note-inline'>(親協善友仰戀古今智種內薰羨音外發)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬害訓曜迷</div>
</p></div>
<div class='div-commentary'><p style="margin-left:1em"><span class='note-inline'>(寬恩救害乃菩薩導訓塵迷奮曜神通表諸佛隨機自在)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業幻苦吟觀</div>
</p></div>
<div class='div-commentary'><p style="margin-left:1em"><span class='note-inline'>(見道之士入理之流觀幻化囙說苦諦理諷吟無漏之教斷除有為之業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類運倒齊親</div>
</p></div>
<div class='div-commentary'><p style="margin-left:1em"><span class='note-inline'>(經陳品類如來齊運於權機論詰倒迷世親咸破於空有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協戀古音寬</div>
</p></div>
<div class='div-commentary'><p style="margin-left:1em"><span class='note-inline'>(協言則無言之理必著戀古則契古之音被彰寬乃法界倉容細乃塵沙俱徧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害訓曜迷新</div>
</p></div>
<div class='div-commentary'><p style="margin-left:1em"><span class='note-inline'>(淨名訓新學之迷網離害歸真釋迦曜本瑞之徵祥懷疑表聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻苦吟觀類</div>
</p></div>
<div class='div-commentary'><p style="margin-left:1em"><span class='note-inline'>(吟者詠也詠人天為虛幻寧了苦空觀實際為真常隨類演法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運倒齊親協</div>
</p></div>
<div class='div-commentary'><p style="margin-left:1em"><span class='note-inline'>(倒謂顛倒親宣一乘運邪徒之顛墜齊興四願協法化之清虛者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀古音寬害</div>
</p></div>
<div class='div-commentary'><p style="margin-left:1em"><span class='note-inline'>(戀者樂也自古諸佛樂利群生演寬徧之法音遣逼迫之冤害佛興於世意在於斯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓曜迷新業</div>
</p></div>
<div class='div-commentary'><p style="margin-left:1em"><span class='note-inline'>(訓者教誨之義曜者彰顯之名首說一深意酬三請破新迷而不起伏故業以無生彰蓮華有離染之功顯妙法有誨人之用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦吟觀類運</div>
</p></div>
<div class='div-commentary'><p style="margin-left:1em"><span class='note-inline'>(吟者詠讚之㒵觀苦將救運起悲心為二乘類說三餘八依為大乘者讚六度万行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒齊親協戀</div>
</p></div>
<div class='div-commentary'><p style="margin-left:1em"><span class='note-inline'>(倒者迷倒有為劣法轉齊轉滅意遣戀協於有為轉勝轉能事表更親於樂果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古音寬害訓</div>
</p></div>
<div class='div-commentary'><p style="margin-left:1em"><span class='note-inline'>(古者開闢之時音者音韻之㒵諸佛具慈悲喜捨之心音韻慜胎卵濕化之害寬垂訓化大唘宣揚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜迷親業幻</div>
</p></div>
<div class='div-commentary'><p style="margin-left:1em"><span class='note-inline'>(曜者輝赫之義迷者愚迷也親正教為善業囙離邪宗而祛幻果諸佛行行與此不殊也)</span>。</p>
</div></div>
<div class='div-other'><a id='mulu37' />
<p class='h2'>吟字拘就苦字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>吟苦幻業新</div>
</p></div>
<div class='div-commentary'><p style="margin-left:1em"><span class='note-inline'>(敷宣七喻曰吟傷歎六道為苦初證諦理謂之新久積淨行謂之業然後頋幻化以為非指實際以為本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷曜訓害寬</div>
</p></div>
<div class='div-commentary'><p style="margin-left:1em"><span class='note-inline'>(教諸眾生免沉六趣斯則訓迷徒而施寬惠救殘害以曜英德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音古戀協親</div>
</p></div>
<div class='div-commentary'><p style="margin-left:1em"><span class='note-inline'>(唱無漏之音協真如之理親断二障引古況今親證二空捨凡戀聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊倒運類觀</div>
</p></div>
<div class='div-commentary'><p style="margin-left:1em"><span class='note-inline'>(諸佛道同名為齊眾生見倒說為類運之以悲智神通觀之以淺深頓漸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦幻業新迷</div>
</p></div>
<div class='div-commentary'><p style="margin-left:1em"><span class='note-inline'>(眾生造新業故業或障有親迷踈迷蓋拘幻化之鄉未達苦空之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜訓害寬音</div>
</p></div>
<div class='div-commentary'><p style="margin-left:1em"><span class='note-inline'>(放神光而晃曜演妙法以訓從一彰無漏之音二表難思之說寬廣無礙患害不生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古戀協親齊</div>
</p></div>
<div class='div-commentary'><p style="margin-left:1em"><span class='note-inline'>(齊演三乘遠傳千古彰福惠則怨親平等除愛戀則人我俱無義協果因道符言教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒運類觀吟</div>
</p></div>
<div class='div-commentary'><p style="margin-left:1em"><span class='note-inline'>(倒降魔之戈運度人之機潛觀六類未越四流唱道師憸路之歌吟童子雪山之偈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻業新迷曜</div>
</p></div>
<div class='div-commentary'><p style="margin-left:1em"><span class='note-inline'>(自昔釋迦氏以悲智心嗟幻化業從光曜土至䟦提河演往昔之宿囙證自時之新說迷悟俱曉凢聖被聆也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓害寬音古</div>
</p></div>
<div class='div-commentary'><p style="margin-left:1em"><span class='note-inline'>(博訓古人詮量利害寬猛則用彰於懲勸仁慈則屢聽於希音似日臨民如風偃草)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀協親齊倒</div>
</p></div>
<div class='div-commentary'><p style="margin-left:1em"><span class='note-inline'>(君子習禮明者戀之至人施義時流親之鄙邪倒之情協經藉之理契見賢思齊之道也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運類觀吟苦</div>
</p></div>
<div class='div-commentary'><p style="margin-left:1em"><span class='note-inline'>(運悲心而設教觀苦類以興吟示之以菩提涅槃誨之以資粮加行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業新迷曜訓</div>
</p></div>
<div class='div-commentary'><p style="margin-left:1em"><span class='note-inline'>(稟先人之訓解執者之迷修崇之業唯新淳德之風轉曜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害寬音古戀</div>
</p></div>
<div class='div-commentary'><p style="margin-left:1em"><span class='note-inline'>(好古博雅寬仁大度聽侵害之音起悲憫之戀免傷德教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協親齊倒運</div>
</p></div>
<div class='div-commentary'><p style="margin-left:1em"><span class='note-inline'>(協由和也親內愛也和愛君親齊耶倒運機權之智仲忠黨之心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類觀吟苦幻</div>
</p></div>
<div class='div-commentary'><p style="margin-left:1em"><span class='note-inline'>(菩薩觀四生為幻若頑九類為業囙吟宣於寂滅無生闡道於真實善友)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷曜訓害</div>
</p></div>
<div class='div-commentary'><p style="margin-left:1em"><span class='note-inline'>(新學未悟迷訓誨則心生惱害親預聖流證諦理而身曜光明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬音古戀協</div>
</p></div>
<div class='div-commentary'><p style="margin-left:1em"><span class='note-inline'>(王三千界謂之寬經二千載謂之古音聲言教聞者興愛戀之心福智相嚴覩之者有契協之旨也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親齊倒運類</div>
</p></div>
<div class='div-commentary'><p style="margin-left:1em"><span class='note-inline'>(雙證二空謂之齊全迷二諦謂之倒念四生九類之徒親談般若運十号三身之智大展神通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀吟苦幻業</div>
</p></div>
<div class='div-commentary'><p style="margin-left:1em"><span class='note-inline'>(如來觀有為虛幻喜善業<span class='corr'>已</span>圓宣唱於無常苦空吟詠於教理行果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷曜訓害寬</div>
</p></div>
<div class='div-commentary'><p style="margin-left:1em"><span class='note-inline'>(十處放光得彰顯曜三時設教足認訓從破迷徒捨執断執常展寬慈令勿損勿害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音古戀協親</div>
</p></div>
<div class='div-commentary'><p style="margin-left:1em"><span class='note-inline'>(戀著喜戲盖稚子以愚迷宣暢鴻音表如來之親唱理既協於說聽法可傳於古今)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊倒運類觀</div>
</p></div>
<div class='div-commentary'><p style="margin-left:1em"><span class='note-inline'>(身智齊運救物類於愛河感應親符倒邪山於苦海觀之以慈心救之以平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟苦幻業新</div>
</p></div>
<div class='div-commentary'><p style="margin-left:1em"><span class='note-inline'>(了惑業為苦本信幻化以何真長經吟而糠粃飛搖短偈新而真實審聽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜訓害寬音</div>
</p></div>
<div class='div-commentary'><p style="margin-left:1em"><span class='note-inline'>(常光一尋即曜之大義雷聲遠震即音之所稱断或則害伴不生證理則寬狹並曉自茲為訓後為規)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古戀協親齊</div>
</p></div>
<div class='div-commentary'><p style="margin-left:1em"><span class='note-inline'>(經百王不易目為古容三學趣求立為戀慈恩親得於旨歸羅什齊翻於華梵莫不深恊正教雅契佛乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒運類觀吟</div>
</p></div>
<div class='div-commentary'><p style="margin-left:1em"><span class='note-inline'>(觀空無我倒執未除運智興功邪類俱遣深合理道雅契詠吟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦幻業新迷</div>
</p></div>
<div class='div-commentary'><p style="margin-left:1em"><span class='note-inline'>(談苦諦理恐眾生迷執於幻情演檀度因勸菩薩不造於新業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓害寬音古</div>
</p></div>
<div class='div-commentary'><p style="margin-left:1em"><span class='note-inline'>(法音一演寬震大千訓彼念害有情教之以古今無異者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀協親齊倒</div>
</p></div>
<div class='div-commentary'><p style="margin-left:1em"><span class='note-inline'>(無始戀於三界由親順於四流倒妄協稱於世俗實理方齊於真諦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運類觀吟苦</div>
</p></div>
<div class='div-commentary'><p style="margin-left:1em"><span class='note-inline'>(運即六度通名苦即三途別号類即義類無邊吟即演法無盡觀之以智惠救之以方便)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻業新迷曜</div>
</p></div>
<div class='div-commentary'><p style="margin-left:1em"><span class='note-inline'>(浮雲泡幻有齊迷業以無堅旨奧言新何殊朗月之曜彩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害寬音古戀</div>
</p></div>
<div class='div-commentary'><p style="margin-left:1em"><span class='note-inline'>(梵音深妙即滌害之寬義令人樂聞即協戀之美名)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協親齊倒運</div>
</p></div>
<div class='div-commentary'><p style="margin-left:1em"><span class='note-inline'>(運心演教令七倒而齊越於嶮塗起智協通度十惡而咸親於善友)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類觀吟苦幻</div>
</p></div>
<div class='div-commentary'><p style="margin-left:1em"><span class='note-inline'>(觀諸品類運利他心曉幻夢為苦空吟真乘而救濟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業新迷曜訓</div>
</p></div>
<div class='div-commentary'><p style="margin-left:1em"><span class='note-inline'>(業通善惡迷有古新曜宣智惠之門潛訓愚癡之苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬音古戀協</div>
</p></div>
<div class='div-commentary'><p style="margin-left:1em"><span class='note-inline'>(光乃寬臨五趣音即聲協大千弥勒疑而會古同今四眾欣而瞻慈戀德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親齊倒運類</div>
</p></div>
<div class='div-commentary'><p style="margin-left:1em"><span class='note-inline'>(運即三乘正教類即眾多有情親即二空雙朗齊即六道皆般令惑業以而亡使迷倒而俱遣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀吟苦幻業</div>
</p></div>
<div class='div-commentary'><p style="margin-left:1em"><span class='note-inline'>(觀音大士善業救苦於十方勢至能人吟念垂悲於六道幻形可猒真理可欣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷曜訓害</div>
</p></div>
<div class='div-commentary'><p style="margin-left:1em"><span class='note-inline'>(新者創也迷者未悟也曜者顯也害者染或也菩薩訓誘初學未悟顯令断於染也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音古戀協親</div>
</p></div>
<div class='div-commentary'><p style="margin-left:1em"><span class='note-inline'>(上古有威音王佛人天戀慕親談不二密協群機利生說法之謂也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊倒運類觀</div>
</p></div>
<div class='div-commentary'><p style="margin-left:1em"><span class='note-inline'>(菩薩先觀人根是何品類然後運通說法令捨倒以除迷出定放光遣心齊而意等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟苦幻業新</div>
</p></div>
<div class='div-commentary'><p style="margin-left:1em"><span class='note-inline'>(演一乘謂之吟說五蘊以為苦思是業因幻為俗諦新翻舊譯捨短從長)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷曜訓害寬</div>
</p></div>
<div class='div-commentary'><p style="margin-left:1em"><span class='note-inline'>(立遮戒處說寬棨兇暴以免害所以訓誨二乘恐迷四諦褒揚五位免滯一邊光乎佛經曜斯真教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古戀協親齊</div>
</p></div>
<div class='div-commentary'><p style="margin-left:1em"><span class='note-inline'>(昔漢眀帝親夢金人尋彰感戀供身丈六光曜祭然今古難齊前後稀有協斯吉夢契彼禎祥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒運類觀吟</div>
</p></div>
<div class='div-commentary'><p style="margin-left:1em"><span class='note-inline'>(非正理無以除倒見匪類聚何以異群分故乃巧運智通歷觀根噐以一音而吟二諦將未悟以顯見邊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦幻業新迷</div>
</p></div>
<div class='div-commentary'><p style="margin-left:1em"><span class='note-inline'>(不實名幻逼惱名苦迷真起妄留滯輪廻息業觀空契登常樂經生不失歷代弥新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜訓害寬音</div>
</p></div>
<div class='div-commentary'><p style="margin-left:1em"><span class='note-inline'>(遠害即纖瑕必弃寬囙即無善不修曜金色之身宣梵音之語訓獎勸道令離苦源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀協親齊倒</div>
</p></div>
<div class='div-commentary'><p style="margin-left:1em"><span class='note-inline'>(傷戀有情故無倒與樂協證真如故冤親齊等也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運類觀吟苦</div>
</p></div>
<div class='div-commentary'><p style="margin-left:1em"><span class='note-inline'>(運即起智現通類即應機說法觀即救㧞諸苦吟即讚諷真經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻業新迷曜</div>
</p></div>
<div class='div-commentary'><p style="margin-left:1em"><span class='note-inline'>(幻即猶如火宅業即事同煙熖所以曜真實宗談解脫理迷徒執遣妙教恒新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓害寬音古</div>
</p></div>
<div class='div-commentary'><p style="margin-left:1em"><span class='note-inline'>(訓謂慈悲益物寬謂利霑含識音謂所說言教古即行同先佛所以方冝救濟令無嬈害者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協親齊倒運</div>
</p></div>
<div class='div-commentary'><p style="margin-left:1em"><span class='note-inline'>(智與理會謂之親逼附其體謂之協雙達空理謂之齊分別俱生謂之倒諸佛運悲意在於此)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類觀吟苦幻</div>
</p></div>
<div class='div-commentary'><p style="margin-left:1em"><span class='note-inline'>(苦對於樂謂之觀真比於幻謂之類悲慜有情謂之吟即聖賢之謂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業新迷曜訓</div>
</p></div>
<div class='div-commentary'><p style="margin-left:1em"><span class='note-inline'>(愚新業者謂之迷勸修善者謂之訓曜於真理表離有無)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害寬音古戀</div>
</p></div>
<div class='div-commentary'><p style="margin-left:1em"><span class='note-inline'>(菩薩興慈謂之寬煩惱纏心謂之害對觀現在謂之古佛音希有謂之戀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親齊倒運類</div>
</p></div>
<div class='div-commentary'><p style="margin-left:1em"><span class='note-inline'>(齊者等也等運悲心倒九類之邪宗親駕慈舟陳五門之祕要)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀吟苦幻業</div>
</p></div>
<div class='div-commentary'><p style="margin-left:1em"><span class='note-inline'>(觀有為之幻苦吟無相之真詮聞信而黑業銷除達證而鴻福不朽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷曜訓害</div>
</p></div>
<div class='div-commentary'><p style="margin-left:1em"><span class='note-inline'>(迷愚冤害乃世上之淤泥訓誥曜眀屬出塵之妙法妙法本新蓮花不染)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬音古戀協</div>
</p></div>
<div class='div-commentary'><p style="margin-left:1em"><span class='note-inline'>(寬者起廣大心音者演慈悲韻談新經於鷲嶺會古佛於殊方化協群機咸生戀仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊倒運類觀</div>
</p></div>
<div class='div-commentary'><p style="margin-left:1em"><span class='note-inline'>(亂修六度齊證二空廻其顛倒之心運以慈悲之旨復觀自類愈勵初心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟苦幻業新</div>
</p></div>
<div class='div-commentary'><p style="margin-left:1em"><span class='note-inline'>(新登初地永別幻鄉業惑由是而自消苦惱以之而䪺遣高吟奧義朗詠真詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷曜訓害寬</div>
</p></div>
<div class='div-commentary'><p style="margin-left:1em"><span class='note-inline'>(佛日照於迷途光眀轉曜慈舟越於苦海濟渡寬容自然患害不生訓撫無失)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音古戀協親</div>
</p></div>
<div class='div-commentary'><p style="margin-left:1em"><span class='note-inline'>(修行之人曠古刧中於諸如來生戀慕心親近供養異口同音協力稱讚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒運類觀吟</div>
</p></div>
<div class='div-commentary'><p style="margin-left:1em"><span class='note-inline'>(煩惱既除倒執斯遣運慈心而觀九類吟正法以化三乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦幻業新迷</div>
</p></div>
<div class='div-commentary'><p style="margin-left:1em"><span class='note-inline'>(鹿野苑中佛新說法以清淨三業憫生澁迷徒轉苦集滅道除夢幻浮雲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜訓害寬音</div>
</p></div>
<div class='div-commentary'><p style="margin-left:1em"><span class='note-inline'>(音謂動宣言教曜謂顯揚妙理寬即法界含容訓即有情皆濟務令出離苦津永絕災害者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古戀協親齊</div>
</p></div>
<div class='div-commentary'><p style="margin-left:1em"><span class='note-inline'>(本性真如名古正智協證名親自他雙利名齊悲慜勸修名戀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運類觀吟苦</div>
</p></div>
<div class='div-commentary'><p style="margin-left:1em"><span class='note-inline'>(經云是時宅主在門外立即觀苦將救也乘此寶乘直至道塲即運載物類也吟斯經意理可昭然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻業新迷曜</div>
</p></div>
<div class='div-commentary'><p style="margin-left:1em"><span class='note-inline'>(幻謂浮囂迷謂堅執了虛假而遏伏新業達正理而恒曜真宗也矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓害寬音古</div>
</p></div>
<div class='div-commentary'><p style="margin-left:1em"><span class='note-inline'>(離眾灾害名寬勸修妙行名訓讚真乘而能超千古演梵音而恩臨万刼者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀協親齊倒</div>
</p></div>
<div class='div-commentary'><p style="margin-left:1em"><span class='note-inline'>(不捨三界名戀和合四依名協恩同赤子名親理事皆證名齊導迷群品不令顛倒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類觀吟苦幻</div>
</p></div>
<div class='div-commentary'><p style="margin-left:1em"><span class='note-inline'>(佛觀九有名之為類四大成身名之為幻所以吟詠一經意消八苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業新迷曜訓</div>
</p></div>
<div class='div-commentary'><p style="margin-left:1em"><span class='note-inline'>(作用招感名為業時由或發名為新理事不達謂之迷誡惡進善謂之訓應現光明謂之曜也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害寬音古戀</div>
</p></div>
<div class='div-commentary'><p style="margin-left:1em"><span class='note-inline'>(眾生戀於三界被煩惱害侵佛音寬徧於大千表暎今奪古也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協親齊倒運</div>
</p></div>
<div class='div-commentary'><p style="margin-left:1em"><span class='note-inline'>(順機名協運慈與樂名親背正向邪名倒自利利他名之為齊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀吟苦幻業</div>
</p></div>
<div class='div-commentary'><p style="margin-left:1em"><span class='note-inline'>(觀即入定審機吟即正敷真教苦即未達無漏幻謂猶處夢鄉所以如來起三業化說隨類乘意令悟道觀心出苦入樂者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新迷曜訓害</div>
</p></div>
<div class='div-commentary'><p style="margin-left:1em"><span class='note-inline'>(背理染塵名迷觸處損惱名害融貫深宗名曜誨物求證名訓佛興之意新古皆同)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬音古戀協</div>
</p></div>
<div class='div-commentary'><p style="margin-left:1em"><span class='note-inline'>(執之者愛而戀之昧之者無以捨之有情迷倒今古皆同發無漏音寬徧法界協附悲智拯而有方者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親齊倒運類</div>
</p></div>
<div class='div-commentary'><p style="margin-left:1em"><span class='note-inline'>(齊謂所觀平等親謂不捨悲心所以宣智惠門運迷倒類欲令高昇覺路永證真常)</span>。</p>
</div></div>
<div class='div-other'><a id='mulu38' />
<p class='h2'>吟字拘就聞字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>吟聞類義倒</div>
</p></div>
<div class='div-commentary'><p style="margin-left:1em"><span class='note-inline'>(聞大乘經詮苐一義破邪倒之僻歸正真之類遇長文則諷之逢偈頌則吟之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中親淨戀著</div>
</p></div>
<div class='div-commentary'><p style="margin-left:1em"><span class='note-inline'>(戀慕智者必聞中道之經親近良朋立著過人之譽要湏滌慮全自淨心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音分害智曜</div>
</p></div>
<div class='div-commentary'><p style="margin-left:1em"><span class='note-inline'>(分別五音匪智人而莫辯推窮兩曜非達者以難精自然災害不生禍患消寢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭新性幻譽</div>
</p></div>
<div class='div-commentary'><p style="margin-left:1em"><span class='note-inline'>(稟溫良恭儉讓則新譽遠聞猒生老病死苦則虛幻不染其由性有利鈍根有淺深)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞類義倒中</div>
</p></div>
<div class='div-commentary'><p style="margin-left:1em"><span class='note-inline'>(令諸情類聞斯經義方識倒心咸袪二邊之迷俱曉中正之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親淨戀著音</div>
</p></div>
<div class='div-commentary'><p style="margin-left:1em"><span class='note-inline'>(理性澄潔名淨心疑不捨名戀悟了而不假音聲親證而自然顯著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分害智曜恭</div>
</p></div>
<div class='div-commentary'><p style="margin-left:1em"><span class='note-inline'>(有情伸請名恭如來智鑒名曜機分䪺漸義括有空獲益而俱協禎祥離障而咸無災害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新性幻譽吟</div>
</p></div>
<div class='div-commentary'><p style="margin-left:1em"><span class='note-inline'>(新者纔也性者如也時吟妙典爰彰美譽之稱纔悟真如便了幻夢之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類義倒中親</div>
</p></div>
<div class='div-commentary'><p style="margin-left:1em"><span class='note-inline'>(處中之義諸佛親宣離二邊之見倒應三類之機冝普益十方徧霑沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨戀著音分</div>
</p></div>
<div class='div-commentary'><p style="margin-left:1em"><span class='note-inline'>(經陳淨花七種論說佛音五般顯著分明群生戀慕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害智曜恭新</div>
</p></div>
<div class='div-commentary'><p style="margin-left:1em"><span class='note-inline'>(有漏可猒名害無漏智初名新四眾咸恭六德俱曜矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性幻譽吟聞</div>
</p></div>
<div class='div-commentary'><p style="margin-left:1em"><span class='note-inline'>(依他起性如幻隨緣所生圓成美譽普聞吟稱無盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義倒中親淨</div>
</p></div>
<div class='div-commentary'><p style="margin-left:1em"><span class='note-inline'>(義奧清淨離倒則齊證二空識淺迷徒乖中乃恒親四執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀著音分害</div>
</p></div>
<div class='div-commentary'><p style="margin-left:1em"><span class='note-inline'>(瞻仰相好名戀言音眀著名分大悲依不害為名忿恨從嗔而建立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智曜恭新性</div>
</p></div>
<div class='div-commentary'><p style="margin-left:1em"><span class='note-inline'>(曜者照也真性本有離纏而八部恭隨智照新生果圓而三乘圍繞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻譽吟聞類</div>
</p></div>
<div class='div-commentary'><p style="margin-left:1em"><span class='note-inline'>(類者生類吟經譽遠生聞而如飲醍醐夢幻未消背理而徒欣甘露)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒中親淨戀</div>
</p></div>
<div class='div-commentary'><p style="margin-left:1em"><span class='note-inline'>(躬淨內心勸履中行即顛倒之情自遣企戀之性不拘迺親迺踈無染無患也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著音分害智</div>
</p></div>
<div class='div-commentary'><p style="margin-left:1em"><span class='note-inline'>(揀別是非剖判利害苟不能音分韻護智別賢愚又何以刊定古今著述經義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜恭新性幻</div>
</p></div>
<div class='div-commentary'><p style="margin-left:1em"><span class='note-inline'>(恭謹可以曜淳德洞曉可以達幻化慕善而溫故知新切瑳而性習相近)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽吟聞類義</div>
</p></div>
<div class='div-commentary'><p style="margin-left:1em"><span class='note-inline'>(吟半字滿字之教典名譽遠聞說智及智處之義類聲猷溥洽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中親淨戀著</div>
</p></div>
<div class='div-commentary'><p style="margin-left:1em"><span class='note-inline'>(非空破有為之中伏惑断染為之淨躬承囑累名曰親目不暫捨稱為戀著七軸之蓮經俾四生之師法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>音分害智曜</div>
</p></div>
<div class='div-commentary'><p style="margin-left:1em"><span class='note-inline'>(吹大法螺示其音演大法義表其智眉間放光謂之曜列成品目為之分蠹無以傷魚無以害)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭新性幻譽</div>
</p></div>
<div class='div-commentary'><p style="margin-left:1em"><span class='note-inline'>(撿身律己曰恭精進闡導由性非徒彰名譽遠聞志切猒夢幻不實咸遵舊典匪案新聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>吟聞類義倒</div>
</p></div>
<div class='div-commentary'><p style="margin-left:1em"><span class='note-inline'>(聞者願樂欲聞義即重宣此義吟所謂演甚深理倒所謂頺我慢山付於菩薩之流化以眾生之類者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>親淨戀著音</div>
</p></div>
<div class='div-commentary'><p style="margin-left:1em"><span class='note-inline'>(悲敏救念名親離眾過非為淨戀乃恒思佛恩著即眀了理事言含教化音契宮商)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分害智曜恭</div>
</p></div>
<div class='div-commentary'><p style="margin-left:1em"><span class='note-inline'>(聖賢階位名分凡愚興惡名害曜即顯煥勝事智乃善断是非承奉尊親自誡廉謹名恭也矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>新性幻譽吟</div>
</p></div>
<div class='div-commentary'><p style="margin-left:1em"><span class='note-inline'>(道德曰彰名新万法本體名性暫時有用名幻美事難隱名譽諷詠章句雅音合理名吟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞類義倒中</div>
</p></div>
<div class='div-commentary'><p style="margin-left:1em"><span class='note-inline'>(聆音囑耳名聞群品相似名類義即理絕是非倒即將前作後教離僻執宛順成中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨戀著音分</div>
</p></div>
<div class='div-commentary'><p style="margin-left:1em"><span class='note-inline'>(無垢穢淨躭著名戀顯曜名著耳識相對名音理事不同名分)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>害智曜恭新</div>
</p></div>
<div class='div-commentary'><p style="margin-left:1em"><span class='note-inline'>(宿冤名害了達稱智光明徧照名曜刑嚴㒵肅名恭真如創證名新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性幻譽吟聞</div>
</p></div>
<div class='div-commentary'><p style="margin-left:1em"><span class='note-inline'>(根有利鈍名性五蘊皆空名幻對仰稱讚名譽披閱佛經名吟阿難親聽名聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>類義倒中親</div>
</p></div>
<div class='div-commentary'><p style="margin-left:1em"><span class='note-inline'>(胎卵濕化名類所詮正理名義父少子老名倒破離有無名中君父師友名親者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>戀著音分害</div>
</p></div>
<div class='div-commentary'><p style="margin-left:1em"><span class='note-inline'>(愛於法音名戀詮量輕重名分害與不害相違著即明煥立号)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智曜恭新性</div>
</p></div>
<div class='div-commentary'><p style="margin-left:1em"><span class='note-inline'>(智乃通於真智俗智曜即照於生空法空性離我慢名恭如如本非新起也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>幻譽吟聞類</div>
</p></div>
<div class='div-commentary'><p style="margin-left:1em"><span class='note-inline'>(類即比方立稱幻謂對真得名聞佛德而吟詠真詮修勝行而尤彰美譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義倒中親淨</div>
</p></div>
<div class='div-commentary'><p style="margin-left:1em"><span class='note-inline'>(處中之乘義非顛倒混體而無染無淨離相而無親無踈者矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著音分害智</div>
</p></div>
<div class='div-commentary'><p style="margin-left:1em"><span class='note-inline'>(音聲有屈曲之義智惠有揀擇之功冝分律呂之規要辯利害之本則令名[〦/兄]著嘉猷外彰也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>曜恭新性幻</div>
</p></div>
<div class='div-commentary'><p style="margin-left:1em"><span class='note-inline'>(苟虧恭己何以曜身勿同幻化之情湏斆淳和之性則必能聲實自遠德行弥新)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽吟聞類義</div>
</p></div>
<div class='div-commentary'><p style="margin-left:1em"><span class='note-inline'>(名聞十方為之譽口宣八義謂之吟四生俱[汱-大+木]於恩怜九類咸蒙於庇衛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>倒中親淨戀</div>
</p></div>
<div class='div-commentary'><p style="margin-left:1em"><span class='note-inline'>(菩薩行高眾生見倒戀穢濁而為淨以泛愛以為親人天俱在於其中迷悟自分於[婁*殳]內)</span>。</p>
</div></div>
<p class='juan'>御製蓮華心輪廻文偈頌卷第九</p>
<div class='div-w'><p style="margin-left:4em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>