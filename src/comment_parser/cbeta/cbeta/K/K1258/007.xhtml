<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu27' />
<p class='juan'>御製蓮華心輪廻文偈頌卷第七　富</p>
<div class='div-other'><a id='mulu28' />
<p class='h2'>心字拘就依字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>心依善前因</div>
</p></div>
<div class='div-commentary'><p style="margin-left:1em"><span class='note-inline'>(心緣善境前依入聖之因願託無邊遠涉度生之路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比教推大背</div>
</p></div>
<div class='div-commentary'><p style="margin-left:1em"><span class='note-inline'>(推尋佛教比並邪宗背於異道典章乃順大乘妙旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深希羨然真</div>
</p></div>
<div class='div-commentary'><p style="margin-left:1em"><span class='note-inline'>(若識至真之體方除幻惑之根然可賢明皆深希羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以要知解㝡</div>
</p></div>
<div class='div-commentary'><p style="margin-left:1em"><span class='note-inline'>(要知法修行以達證為眾解諸勝義勸進將來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依善前因比</div>
</p></div>
<div class='div-commentary'><p style="margin-left:1em"><span class='note-inline'>(依止前善果在後因經累刼之劬勞料凡夫之難比)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教推大背深</div>
</p></div>
<div class='div-commentary'><p style="margin-left:1em"><span class='note-inline'>(教海淵深推之名大隨學人之所飲盡背苦而得樂也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希羨然真以</div>
</p></div>
<div class='div-commentary'><p style="margin-left:1em"><span class='note-inline'>(一真凝然同太虛而可羨六塵紛擾混妙智以堪傷希有如來於詮顯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要知解㝡心</div>
</p></div>
<div class='div-commentary'><p style="margin-left:1em"><span class='note-inline'>(佛說無量譬喻令人知解本心益入道之徑門寔利他之㝡要也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善前因比教</div>
</p></div>
<div class='div-commentary'><p style="margin-left:1em"><span class='note-inline'>(因明祕教比為破於梁宗善逝前文句義論於正理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推大背深希</div>
</p></div>
<div class='div-commentary'><p style="margin-left:1em"><span class='note-inline'>(推揚大惠背捨諸乘希無垢之淨光照迴幽昧望觀音之願力必降深然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨然真以要</div>
</p></div>
<div class='div-commentary'><p style="margin-left:1em"><span class='note-inline'>(以要言之聖諦在窅冥之內唯然欲羨契真於寂寞之中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知解㝡心依</div>
</p></div>
<div class='div-commentary'><p style="margin-left:1em"><span class='note-inline'>(知乃警渠解則區分盡依倚於心王㝡蕩除於情執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前因比教推</div>
</p></div>
<div class='div-commentary'><p style="margin-left:1em"><span class='note-inline'>(釋迦示教推因於遠刧之前比讚底沙超果於實巗之下)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大背深希羨</div>
</p></div>
<div class='div-commentary'><p style="margin-left:1em"><span class='note-inline'>(大地菩薩背煩惱而入法甚深未世眾生處纏蓋而希聞羨慕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然真以要知</div>
</p></div>
<div class='div-commentary'><p style="margin-left:1em"><span class='note-inline'>(然即唯真之道取要可知止於幻夢之身以聖審覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解㝡心依善</div>
</p></div>
<div class='div-commentary'><p style="margin-left:1em"><span class='note-inline'>(解第一義成㝡上心善依如來所證之慧也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因比教推大</div>
</p></div>
<div class='div-commentary'><p style="margin-left:1em"><span class='note-inline'>(因圓果滿之初親宣大教趣寂歸空之後流布人天比喻万端推窮莫盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背深希羨然</div>
</p></div>
<div class='div-commentary'><p style="margin-left:1em"><span class='note-inline'>(不背深詮之旨羨其希說之文然應五位精勤更向三祇苦志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真以要知解</div>
</p></div>
<div class='div-commentary'><p style="margin-left:1em"><span class='note-inline'>(以於多刼積行修真具正徧知得無邊解廣陳法要利彼有情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡心依善前</div>
</p></div>
<div class='div-commentary'><p style="margin-left:1em"><span class='note-inline'>(心專妙用善事日增斆往哲之䡄儀㝡為依據倣前賢之令範諒不唐捐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比教推大背</div>
</p></div>
<div class='div-commentary'><p style="margin-left:1em"><span class='note-inline'>(推捨小就大之儀誠由教旨比入聖背凡之說寔在經詮止於聞見之中各得受持之性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深希羨然真</div>
</p></div>
<div class='div-commentary'><p style="margin-left:1em"><span class='note-inline'>(深邃真如之內本絕相名希夷妙用之間且非言識然其愛羨尤在思筌)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以要知解㝡</div>
</p></div>
<div class='div-commentary'><p style="margin-left:1em"><span class='note-inline'>(分別解之以趣化城之路稱量體要㝡歸清淨之門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心依善前因</div>
</p></div>
<div class='div-commentary'><p style="margin-left:1em"><span class='note-inline'>(心能造作唯善是從前遣依他惣令息慮次駈徧計因近菩提也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教推大背深</div>
</p></div>
<div class='div-commentary'><p style="margin-left:1em"><span class='note-inline'>(背淺投深契大教難思之理窮幽極祕推世尊未盡之詞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希羨然真以</div>
</p></div>
<div class='div-commentary'><p style="margin-left:1em"><span class='note-inline'>(然以起智希在接真除去我人無復煩惱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要知解㝡心</div>
</p></div>
<div class='div-commentary'><p style="margin-left:1em"><span class='note-inline'>(知利他行發勝解心㝡休二果之往來要離四生之苦患)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依善前因比</div>
</p></div>
<div class='div-commentary'><p style="margin-left:1em"><span class='note-inline'>(久積殊善遠修地位之因依前近資糧比<span class='corr'>越</span>凡夫之流類)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推大背深希</div>
</p></div>
<div class='div-commentary'><p style="margin-left:1em"><span class='note-inline'>(大推接引眾生背捨於愛纏深討化源法哲尚云於希有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨然真以要</div>
</p></div>
<div class='div-commentary'><p style="margin-left:1em"><span class='note-inline'>(外道異執羨一切之自然佛以真慈破二邊而取要)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知解㝡心依</div>
</p></div>
<div class='div-commentary'><p style="margin-left:1em"><span class='note-inline'>(若解含靈之本㝡依心法之元達意妄情知空捨偽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善前囙比教</div>
</p></div>
<div class='div-commentary'><p style="margin-left:1em"><span class='note-inline'>(前賢後聖皆崇積善之因自古及今比順教言之用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大背深希羨</div>
</p></div>
<div class='div-commentary'><p style="margin-left:1em"><span class='note-inline'>(背大向淺之流唯希小果羨廣求奇之士克叶深機若劾金僊寧慙斯說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然真以要知</div>
</p></div>
<div class='div-commentary'><p style="margin-left:1em"><span class='note-inline'>(然歷阿僧祇刧始知薄伽梵尊柰苑談真以滿度生之願提河示寂要歸常樂之源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解㝡心依善</div>
</p></div>
<div class='div-commentary'><p style="margin-left:1em"><span class='note-inline'>(心依六境善解五明其如了會於色空㝡是平治於虛妄必無沉滯尤遂昇遷)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前因比教推</div>
</p></div>
<div class='div-commentary'><p style="margin-left:1em"><span class='note-inline'>(前因罔究雖教指於多途實際難推在比量而奚及)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背深希羨然</div>
</p></div>
<div class='div-commentary'><p style="margin-left:1em"><span class='note-inline'>(深羨妙義背違生死之根希證涅槃然含苦空之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真以要知解</div>
</p></div>
<div class='div-commentary'><p style="margin-left:1em"><span class='note-inline'>(知一如之奧旨解二法之權施要達至真以登佛位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡心依善前</div>
</p></div>
<div class='div-commentary'><p style="margin-left:1em"><span class='note-inline'>(依中道行修㝡上乘調意焉於身口鏁心猿於覺樹前能如是善不可加)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因比教推大</div>
</p></div>
<div class='div-commentary'><p style="margin-left:1em"><span class='note-inline'>(推因驗果釋迦氏先轉法輪異會殊時弥勒尊後張教網大開利益比為群甿)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深希羨然真</div>
</p></div>
<div class='div-commentary'><p style="margin-left:1em"><span class='note-inline'>(調御棲真之後綿歷時深貝花東至<span class='corr'>已</span>來羨希靡輟然其慕仰仍到於今)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以要知解㝡</div>
</p></div>
<div class='div-commentary'><p style="margin-left:1em"><span class='note-inline'>(觀緣悟解以知技俗之由取要忘言乃是離塵之㝡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心依善前因</div>
</p></div>
<div class='div-commentary'><p style="margin-left:1em"><span class='note-inline'>(心生怯弱難成上善之基意出有無可稱前因之址依憑聖說幸得從之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比教推大背</div>
</p></div>
<div class='div-commentary'><p style="margin-left:1em"><span class='note-inline'>(佛歸圓寂大道推移教陳一味之談人執千差之別群迷背捨比喻何偕)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希羨然真以</div>
</p></div>
<div class='div-commentary'><p style="margin-left:1em"><span class='note-inline'>(希求福樂湏羨真常然廣聽聞以資利用)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要知解㝡心</div>
</p></div>
<div class='div-commentary'><p style="margin-left:1em"><span class='note-inline'>(三空境上要留達解之知二智心中㝡遣断常之見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依善前因比</div>
</p></div>
<div class='div-commentary'><p style="margin-left:1em"><span class='note-inline'>(依經所說此前世因十身善起於化緣五性由茲而揮闡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教推大背深</div>
</p></div>
<div class='div-commentary'><p style="margin-left:1em"><span class='note-inline'>(教旨宏深羅籠天地一乘廣大包括虛空背欲推求罔窮涯際)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨然真以要</div>
</p></div>
<div class='div-commentary'><p style="margin-left:1em"><span class='note-inline'>(飾身於真如海內然盡慕之断妄於人我山頭誠堪羨矣以其全美要在於茲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知解㝡心依</div>
</p></div>
<div class='div-commentary'><p style="margin-left:1em"><span class='note-inline'>(知無常法勿生邪解之心依㝡聖尊漸得正修之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善前因比教</div>
</p></div>
<div class='div-commentary'><p style="margin-left:1em"><span class='note-inline'>(投形飼虎之時且言前善布髮淹泥之日敢比後因教示明文孰不信哉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推大背深希</div>
</p></div>
<div class='div-commentary'><p style="margin-left:1em"><span class='note-inline'>(芥納湏弥小大之甚為希有毛容巨海淺深之猶莫測量用此而推背之何者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然真以要知</div>
</p></div>
<div class='div-commentary'><p style="margin-left:1em"><span class='note-inline'>(然在至真誠知虛寂要恬和於情性以體會於妄緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解㝡心依善</div>
</p></div>
<div class='div-commentary'><p style="margin-left:1em"><span class='note-inline'>(多聞廣解憶善持心㝡冝仗託於圓成豈使依隨於徧計)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前因比教推</div>
</p></div>
<div class='div-commentary'><p style="margin-left:1em"><span class='note-inline'>(推七漏因比順現報可怜教竟指喻前修)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大背深希羨</div>
</p></div>
<div class='div-commentary'><p style="margin-left:1em"><span class='note-inline'>(立大誓願發希冀誠背盖纏而羨趣菩提度群盲而深登彼岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真以要知解</div>
</p></div>
<div class='div-commentary'><p style="margin-left:1em"><span class='note-inline'>(要以聞解真作導師惣令了悟於苦源盡使知歸於補處)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡心依善前</div>
</p></div>
<div class='div-commentary'><p style="margin-left:1em"><span class='note-inline'>(前歸善道實在依心必若超昇㝡湏勤俗)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因比教推大</div>
</p></div>
<div class='div-commentary'><p style="margin-left:1em"><span class='note-inline'>(三教流通俱亨大化比推因果義自顯明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背深希羨然</div>
</p></div>
<div class='div-commentary'><p style="margin-left:1em"><span class='note-inline'>(背八邪之深見成万德之功勳唯佛能然世希羨之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>以要知解㝡</div>
</p></div>
<div class='div-commentary'><p style="margin-left:1em"><span class='note-inline'>(始居凡位要學聖知解順物情以安眾庶惣令得樂㝡是良<span class='corr'>啚</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心依善前因</div>
</p></div>
<div class='div-commentary'><p style="margin-left:1em"><span class='note-inline'>(依曉了心趣善逝果從微至著用權殊因自下昇高前修利祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>比教推大背</div>
</p></div>
<div class='div-commentary'><p style="margin-left:1em"><span class='note-inline'>(推無明源背生死本比量小大教識古今使離愚癡誠能化誘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深希羨然真</div>
</p></div>
<div class='div-commentary'><p style="margin-left:1em"><span class='note-inline'>(深遠難思莫如真智然於研究希在翹摀羨去貪嗔淨除意池)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要知解㝡心</div>
</p></div>
<div class='div-commentary'><p style="margin-left:1em"><span class='note-inline'>(解四攝法知七覺支㝡要審觀心仍諦察看緣不實後有長辞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>依善前因比</div>
</p></div>
<div class='div-commentary'><p style="margin-left:1em"><span class='note-inline'>(依濁惡境修上善因冀於息慮之前比去断常之見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教推大背深</div>
</p></div>
<div class='div-commentary'><p style="margin-left:1em"><span class='note-inline'>(性相深寬之教經律廣大之文既背邪宗乃推正理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>希羨然真以</div>
</p></div>
<div class='div-commentary'><p style="margin-left:1em"><span class='note-inline'>(希求羨慕弃偽歸真以預道之既然在精誠而可矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>知解㝡心依</div>
</p></div>
<div class='div-commentary'><p style="margin-left:1em"><span class='note-inline'>(知五蘊身解三科法識心是患指佛為依㝡切進修匪冝懈怠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善前因比教</div>
</p></div>
<div class='div-commentary'><p style="margin-left:1em"><span class='note-inline'>(獎善疾惡感果行因比喻後來教陳前說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>推大背深希</div>
</p></div>
<div class='div-commentary'><p style="margin-left:1em"><span class='note-inline'>(推苦空理背纏蓋緣深在究尋大開方便希於履行継紹先賢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨然真以要</div>
</p></div>
<div class='div-commentary'><p style="margin-left:1em"><span class='note-inline'>(要增智惠以捨塵勞仰羨至真恭求妙用端然勵志無復愛憎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解㝡心依善</div>
</p></div>
<div class='div-commentary'><p style="margin-left:1em"><span class='note-inline'>(心者眾德之元能生勝解善者諸乘之本㝡可所依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>前因比教推</div>
</p></div>
<div class='div-commentary'><p style="margin-left:1em"><span class='note-inline'>(靈山演教奈菀談幽或比喻於宿因亦推稱於前記)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大背深希羨</div>
</p></div>
<div class='div-commentary'><p style="margin-left:1em"><span class='note-inline'>(長者濟度之大恩深而難背稚子狂醒而希藥嘆羨唯多)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>然真以要知</div>
</p></div>
<div class='div-commentary'><p style="margin-left:1em"><span class='note-inline'>(動靜皆要語默俱真以知而不執自然非悟而[网-(ㄨ*ㄨ)+又]臻其極)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>㝡心依善前</div>
</p></div>
<div class='div-commentary'><p style="margin-left:1em"><span class='note-inline'>(心勤內善惠作前依若欲精持㝡冝堅進)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因比教推大</div>
</p></div>
<div class='div-commentary'><p style="margin-left:1em"><span class='note-inline'>(推相好報是忍辱囙大道有帥教將何比)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>背深希羨然</div>
</p></div>
<div class='div-commentary'><p style="margin-left:1em"><span class='note-inline'>(背九惱之深患羨二諦之恒然希違菩提寔云所住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真以要知解</div>
</p></div>
<div class='div-commentary'><p style="margin-left:1em"><span class='note-inline'>(以識真宗必知要義不疑暗鬼解悟虛華)</span>。</p>
</div></div>
<div class='div-other'><a id='mulu29' />
<p class='h2'>心字拘就外字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>心外解為要</div>
</p></div>
<div class='div-commentary'><p style="margin-left:1em"><span class='note-inline'>(心遊外境乃為牽引之強緣意解內空要識虛無之玄妙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜真宣羨溦</div>
</p></div>
<div class='div-commentary'><p style="margin-left:1em"><span class='note-inline'>(喜逢真聖宣揚希代之文羨達幽微傳演自時之範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深智大移教</div>
</p></div>
<div class='div-commentary'><p style="margin-left:1em"><span class='note-inline'>(移訓作則非大智無以顯於功教導沉淪匪深仁莫能興其事)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬因先善機</div>
</p></div>
<div class='div-commentary'><p style="margin-left:1em"><span class='note-inline'>(擬度眾生先應根機之善將除垢染因談信受之儀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外解為要喜</div>
</p></div>
<div class='div-commentary'><p style="margin-left:1em"><span class='note-inline'>(外解有為傍求無相要施惠利之方喜示愚迷之路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真宣羨溦深</div>
</p></div>
<div class='div-commentary'><p style="margin-left:1em"><span class='note-inline'>(真乘奧義旨趣深微宣布流行咸僧健羡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大移教擬</div>
</p></div>
<div class='div-commentary'><p style="margin-left:1em"><span class='note-inline'>(大雄世尊具一切智以其聲教擬盡牢籠易俗移風從長捨短)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因先善機心</div>
</p></div>
<div class='div-commentary'><p style="margin-left:1em"><span class='note-inline'>(先修因位釋迦陳四種之願心後悟群機善逝設千般之化相)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解為要喜真</div>
</p></div>
<div class='div-commentary'><p style="margin-left:1em"><span class='note-inline'>(解無上士為天人師要歸常樂之門自喜全真之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣羨溦深智</div>
</p></div>
<div class='div-commentary'><p style="margin-left:1em"><span class='note-inline'>(高宣祕賾開闢智能指喻深微孰不羨仰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大移教擬因</div>
</p></div>
<div class='div-commentary'><p style="margin-left:1em"><span class='note-inline'>(大道推移擬隨教變含靈領會囙有等差)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先善機心外</div>
</p></div>
<div class='div-commentary'><p style="margin-left:1em"><span class='note-inline'>(是機初外積善由中在勸誘以居先亦何心而不應)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為要喜真宣</div>
</p></div>
<div class='div-commentary'><p style="margin-left:1em"><span class='note-inline'>(佛宣一真為法之要動識喜遇獲益難涯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨溦深智大</div>
</p></div>
<div class='div-commentary'><p style="margin-left:1em"><span class='note-inline'>(覺智若海大而復深貫精微之文羨樞衡之本)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移教擬囙先</div>
</p></div>
<div class='div-commentary'><p style="margin-left:1em"><span class='note-inline'>(澆風可移擬使再還於絓朴正教不易自令終奉於先規)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善機心外解</div>
</p></div>
<div class='div-commentary'><p style="margin-left:1em"><span class='note-inline'>(泯伏機心仍遵閑淡善解斯義外惡勿侵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要喜真宣羨</div>
</p></div>
<div class='div-commentary'><p style="margin-left:1em"><span class='note-inline'>(欲宣法要湏喜投真煩惱波中揮航鼓棹涅槃山上羨樂忻安)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微深智大移</div>
</p></div>
<div class='div-commentary'><p style="margin-left:1em"><span class='note-inline'>(廣大無邊深微莫測但輝張於智炬且經刧以難移)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教擬因先善</div>
</p></div>
<div class='div-commentary'><p style="margin-left:1em"><span class='note-inline'>(擬垂教於末代必先善於宗徒因乎恭儉溫良礭尓去華務實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機心外解為</div>
</p></div>
<div class='div-commentary'><p style="margin-left:1em"><span class='note-inline'>(外黨執邪狂機妄解不了心體誠為自欺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜真宣羨溦</div>
</p></div>
<div class='div-commentary'><p style="margin-left:1em"><span class='note-inline'>(歡喜初地真出世間證百法之明門廣宣微妙乃三賢之下位亦所羨求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深智大移教</div>
</p></div>
<div class='div-commentary'><p style="margin-left:1em"><span class='note-inline'>(將分智體欲顯教宗毛根含巨海之深針銳移大千之土解脫之力不思議焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬因先善機</div>
</p></div>
<div class='div-commentary'><p style="margin-left:1em"><span class='note-inline'>(擬述所因先觀善本後應機願成典說名)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心外解為要</div>
</p></div>
<div class='div-commentary'><p style="margin-left:1em"><span class='note-inline'>(虛妄識心被外塵而擾動解悟正見為離世之要津)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真宣羨溦深</div>
</p></div>
<div class='div-commentary'><p style="margin-left:1em"><span class='note-inline'>(諸法寂滅相不可以言宣盖真諦之幽微雖知深而空羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大移教擬</div>
</p></div>
<div class='div-commentary'><p style="margin-left:1em"><span class='note-inline'>(結習未断擬滯由存天女示教以現通大智移形而終嘿)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因先善機心</div>
</p></div>
<div class='div-commentary'><p style="margin-left:1em"><span class='note-inline'>(先因後果金文而尚說修成赴感應機心願而唯增善惠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外解為要喜</div>
</p></div>
<div class='div-commentary'><p style="margin-left:1em"><span class='note-inline'>(菩薩唯增喜護要利群生或為帝主之尊或現後官之相前施貴盛傍列繁華示斯身外之緣使解修行之喻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣羨溦深智</div>
</p></div>
<div class='div-commentary'><p style="margin-left:1em"><span class='note-inline'>(深仲能仁親宣妙義智顯至微之旨皆傾欽羨之誠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大移教擬因</div>
</p></div>
<div class='div-commentary'><p style="margin-left:1em"><span class='note-inline'>(大道無私不渝其教人或因革時自遷移擬議於茲信而然矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先善機心外</div>
</p></div>
<div class='div-commentary'><p style="margin-left:1em"><span class='note-inline'>(万事都外善且居先既息慮以忘機更操心而勵志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解為要喜真</div>
</p></div>
<div class='div-commentary'><p style="margin-left:1em"><span class='note-inline'>(達解達真漸造無為之理載忻載喜要歸有作之功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨溦深智大</div>
</p></div>
<div class='div-commentary'><p style="margin-left:1em"><span class='note-inline'>(羨佛微言理深者遠參究垂訓大化即臻也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移教擬因先</div>
</p></div>
<div class='div-commentary'><p style="margin-left:1em"><span class='note-inline'>(移有學之先因擬成圓果湏廣行於三施攝教迷情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善機心外解</div>
</p></div>
<div class='div-commentary'><p style="margin-left:1em"><span class='note-inline'>(度生之心善於方便兼資外解同赴機冝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為要喜真宣</div>
</p></div>
<div class='div-commentary'><p style="margin-left:1em"><span class='note-inline'>(真實於衷入聖為要仍宣喜捨以趣菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微深智大移</div>
</p></div>
<div class='div-commentary'><p style="margin-left:1em"><span class='note-inline'>(移小人僻執之愚成君子深通之智非大乘釋典即孔氏溦文)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教擬因先善</div>
</p></div>
<div class='div-commentary'><p style="margin-left:1em"><span class='note-inline'>(夫擬垂教立訓必湏先俟因依是令如草偃風定覩改惡從善)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機心外解為</div>
</p></div>
<div class='div-commentary'><p style="margin-left:1em"><span class='note-inline'>(心非內外為道樞機解行相符佛所印可)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要喜真宣羨</div>
</p></div>
<div class='div-commentary'><p style="margin-left:1em"><span class='note-inline'>(要免輪迴當遠嗔喜宣演一真之法使其五性羨修也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深智大移教</div>
</p></div>
<div class='div-commentary'><p style="margin-left:1em"><span class='note-inline'>(移眾會於菴園淨名力大教群迷於此界調御智深)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬因先善機</div>
</p></div>
<div class='div-commentary'><p style="margin-left:1em"><span class='note-inline'>(擬觀因業先且善於根機既号醫王亦乃<span class='corr'>垂</span>於病藥)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心外解為要</div>
</p></div>
<div class='div-commentary'><p style="margin-left:1em"><span class='note-inline'>(論心撫臆不為外境之侵寡欲少思要解處中之趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜真宣羨溦</div>
</p></div>
<div class='div-commentary'><p style="margin-left:1em"><span class='note-inline'>(發歡喜意重真諦<span class='corr'>乘</span>宣微密言羨無上道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大移教擬</div>
</p></div>
<div class='div-commentary'><p style="margin-left:1em"><span class='note-inline'>(智以全身違害教則去惑除疑大擬修行莫移其志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因先善機心</div>
</p></div>
<div class='div-commentary'><p style="margin-left:1em"><span class='note-inline'>(人抱機心因藏巧偽先賢所忌善喻後來)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外解為要喜</div>
</p></div>
<div class='div-commentary'><p style="margin-left:1em"><span class='note-inline'>(外能通變正解施為要於惠濟之間喜作利亨之者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真宣羨溦深</div>
</p></div>
<div class='div-commentary'><p style="margin-left:1em"><span class='note-inline'>(才微學淺寧宣浩瀚之真義廣文深徒羨渺茫之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大移教擬因</div>
</p></div>
<div class='div-commentary'><p style="margin-left:1em"><span class='note-inline'>(將俟前因克期大同更移頓教擬致何門)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先善機心外</div>
</p></div>
<div class='div-commentary'><p style="margin-left:1em"><span class='note-inline'>(勵<span class='corr'>力</span>既先揮謙是善時機稍息定扣虛心此外高閑誠如達士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解為要喜真</div>
</p></div>
<div class='div-commentary'><p style="margin-left:1em"><span class='note-inline'>(稱理談真曰解興悲救苦名為由喜事於空王要勤求於妙法者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣羨微深智</div>
</p></div>
<div class='div-commentary'><p style="margin-left:1em"><span class='note-inline'>(宣暢微言羨敷深義二邊罔立智境俱捐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移教擬因先</div>
</p></div>
<div class='div-commentary'><p style="margin-left:1em"><span class='note-inline'>(移示教文先陳誘勸擬盡含生之業累因令眾聖以流傳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善機心外解</div>
</p></div>
<div class='div-commentary'><p style="margin-left:1em"><span class='note-inline'>(性善貞良心亡機巧內懷淳德外儼容儀體解寂然制伏具念)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為要喜真宣</div>
</p></div>
<div class='div-commentary'><p style="margin-left:1em"><span class='note-inline'>(成務曰為從蕳名要喜怒不形於顏色宣真舊得於指歸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨溦深智大</div>
</p></div>
<div class='div-commentary'><p style="margin-left:1em"><span class='note-inline'>(那羨二乘深求大果適探王溦之理咸成上智之源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教擬因先善</div>
</p></div>
<div class='div-commentary'><p style="margin-left:1em"><span class='note-inline'>(擬比殊因爰思近古善作信崇之本教彰度脫之先)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機心外解為</div>
</p></div>
<div class='div-commentary'><p style="margin-left:1em"><span class='note-inline'>(了解無為機心自息任運施張於法雨興慈外濟於有情)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要喜真宣羨</div>
</p></div>
<div class='div-commentary'><p style="margin-left:1em"><span class='note-inline'>(喜於真際獲羨圓明要依權實之宗勿恡宣通之旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微深智大移</div>
</p></div>
<div class='div-commentary'><p style="margin-left:1em"><span class='note-inline'>(方積微塵始成世界大智可論於深遠淺識莫話於改移)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬因先善機</div>
</p></div>
<div class='div-commentary'><p style="margin-left:1em"><span class='note-inline'>(佛從多刼積集善因先為群機擬長住世波旬堅請鶴樹収光)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心外解為要</div>
</p></div>
<div class='div-commentary'><p style="margin-left:1em"><span class='note-inline'>(心不緣於幻境解要近於作為外去浮虛專勤在道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜真宣羨溦</div>
</p></div>
<div class='div-commentary'><p style="margin-left:1em"><span class='note-inline'>(喜遵溦旨平視真風諒空有之曾宣守靜安之可羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深智大移教</div>
</p></div>
<div class='div-commentary'><p style="margin-left:1em"><span class='note-inline'>(智火焰焰大焚煩惱之薪教海滔滔深止騰移之浪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因先善機心</div>
</p></div>
<div class='div-commentary'><p style="margin-left:1em"><span class='note-inline'>(因由先業引發善機直心求入聖之門断念捨脫凡之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外解為要喜</div>
</p></div>
<div class='div-commentary'><p style="margin-left:1em"><span class='note-inline'>(外推有相內喜無為要證依圓終期解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真宣羨溦深</div>
</p></div>
<div class='div-commentary'><p style="margin-left:1em"><span class='note-inline'>(若辯淺深必分真偽將宣微妙尤羨希奇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智大移教擬</div>
</p></div>
<div class='div-commentary'><p style="margin-left:1em"><span class='note-inline'>(智之大者莫尚乎佛擬之廣者同出乎教雖權實之兩存在遷移之未異者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先善機心外</div>
</p></div>
<div class='div-commentary'><p style="margin-left:1em"><span class='note-inline'>(或數政化先湏善洽時機後扇恩風故得人心匪外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解為要喜真</div>
</p></div>
<div class='div-commentary'><p style="margin-left:1em"><span class='note-inline'>(體解苦空恒修喜捨為達真常之要終登彼岸之津也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣羨微深智</div>
</p></div>
<div class='div-commentary'><p style="margin-left:1em"><span class='note-inline'>(宣暢微言冝深智慧俾學者之羨慕庶後代以遵行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大移教擬因</div>
</p></div>
<div class='div-commentary'><p style="margin-left:1em"><span class='note-inline'>(正教雖設邪見難移多擬議於修因致沈淪於大患)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善機心外解</div>
</p></div>
<div class='div-commentary'><p style="margin-left:1em"><span class='note-inline'>(上善若水心隨器以方圓惠解無能理忘機於內外)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為要喜真宣</div>
</p></div>
<div class='div-commentary'><p style="margin-left:1em"><span class='note-inline'>(慶恱和融名為極喜說法如雨乃曰真宣僧祇之勞苦要資万德之嚴容煥矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨微深智大</div>
</p></div>
<div class='div-commentary'><p style="margin-left:1em"><span class='note-inline'>(功用縱微深存嘉羨情懃永刧大智堪論及於舉手低頭終致菩提之義)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移教擬因先</div>
</p></div>
<div class='div-commentary'><p style="margin-left:1em"><span class='note-inline'>(移如來因位之慈就先王不易之教比擬導利俱同廣焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機心外解為</div>
</p></div>
<div class='div-commentary'><p style="margin-left:1em"><span class='note-inline'>(行解多途機心万緒為攀緣之外遇成輪轉之易窮也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要喜真宣羨</div>
</p></div>
<div class='div-commentary'><p style="margin-left:1em"><span class='note-inline'>(妙宣演於真乘喜知其要繼宗源於古聖羨識幽玄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微深智大移</div>
</p></div>
<div class='div-commentary'><p style="margin-left:1em"><span class='note-inline'>(至極至溦之旨唯深唯大之文匪說受之改移湏智能之分別)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教擬因先善</div>
</p></div>
<div class='div-commentary'><p style="margin-left:1em"><span class='note-inline'>(以先覺之因教陳十善擬不捨之願救波三塗)</span>。</p>
</div></div>
<div class='div-other'><a id='mulu30' />
<p class='h2'>心字拘就機字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>心機善先因</div>
</p></div>
<div class='div-commentary'><p style="margin-left:1em"><span class='note-inline'>(幹運樞機平治心地充先從善修上勝因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬教移大智</div>
</p></div>
<div class='div-commentary'><p style="margin-left:1em"><span class='note-inline'>(擬憑至教大闡玄風起智恒然移範作則)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深微羨宣真</div>
</p></div>
<div class='div-commentary'><p style="margin-left:1em"><span class='note-inline'>(真乘奧典深廣難宣羨極搜微同窮幽邃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜要為解外</div>
</p></div>
<div class='div-commentary'><p style="margin-left:1em"><span class='note-inline'>(喜於內外稍解究尋要所施為遠離邪執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機善先因擬</div>
</p></div>
<div class='div-commentary'><p style="margin-left:1em"><span class='note-inline'>(先居因位擬趣菩提善用權機方登樂果)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教移大智深</div>
</p></div>
<div class='div-commentary'><p style="margin-left:1em"><span class='note-inline'>(移訓設教大惠深寬義括千途智周萬物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微羨宣真喜</div>
</p></div>
<div class='div-commentary'><p style="margin-left:1em"><span class='note-inline'>(喜於真際宣演流行羨仰如來微言妙旨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要為解外心</div>
</p></div>
<div class='div-commentary'><p style="margin-left:1em"><span class='note-inline'>(身邊心外要去貪求熖裏空中解除虛妄名為正學始是捨家)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善先因擬教</div>
</p></div>
<div class='div-commentary'><p style="margin-left:1em"><span class='note-inline'>(善攝群品教設居先擬俟良因示之不<span class='corr'>朽</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移大智深微</div>
</p></div>
<div class='div-commentary'><p style="margin-left:1em"><span class='note-inline'>(發揮大智移度人天調御興慈深微罕測)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨宣真喜要</div>
</p></div>
<div class='div-commentary'><p style="margin-left:1em"><span class='note-inline'>(羨真常法宣秘密言要與含生式增利喜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為解外心機</div>
</p></div>
<div class='div-commentary'><p style="margin-left:1em"><span class='note-inline'>(解用作為忘機息慮心外庶取於道奚疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先因擬教移</div>
</p></div>
<div class='div-commentary'><p style="margin-left:1em"><span class='note-inline'>(擬張教網移植本因積德累功先凡後聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大智深微羨</div>
</p></div>
<div class='div-commentary'><p style="margin-left:1em"><span class='note-inline'>(大哉佛智深莫比量引撓群徹各令忻羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣真喜要為</div>
</p></div>
<div class='div-commentary'><p style="margin-left:1em"><span class='note-inline'>(真俗不乖自他俱濟喜宣法要為菩薩乘)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解外心機善</div>
</p></div>
<div class='div-commentary'><p style="margin-left:1em"><span class='note-inline'>(外賢之位十信之心解悟堅貞機善平等)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因擬教移大</div>
</p></div>
<div class='div-commentary'><p style="margin-left:1em"><span class='note-inline'>(擬果從因移根就教殊勳既俻大化必行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智深微羨宣</div>
</p></div>
<div class='div-commentary'><p style="margin-left:1em"><span class='note-inline'>(宣者<span class='corr'>坼</span>理智以探微資羨高深傳流遠邇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真喜要為解</div>
</p></div>
<div class='div-commentary'><p style="margin-left:1em"><span class='note-inline'>(依真體要起解為能獎導所知喜歸常樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外心機善先</div>
</p></div>
<div class='div-commentary'><p style="margin-left:1em"><span class='note-inline'>(遊心物外善息機緣補處將昇先觀兜率)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>擬教移大智</div>
</p></div>
<div class='div-commentary'><p style="margin-left:1em"><span class='note-inline'>(擬將頓教偏資上智之流難遣小根移習大乘之業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>深微羨宣真</div>
</p></div>
<div class='div-commentary'><p style="margin-left:1em"><span class='note-inline'>(真空之境微復能深宣之唯盡於如來羨者咸聆於眾聖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>喜要為解外</div>
</p></div>
<div class='div-commentary'><p style="margin-left:1em"><span class='note-inline'>(取東方妙喜之土為娑婆勸進之由要接外凡惣令悟解)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>心機善先因</div>
</p></div>
<div class='div-commentary'><p style="margin-left:1em"><span class='note-inline'>(心體非相隨善惡以發機身界誰先從因緣而假立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>教移大智深</div>
</p></div>
<div class='div-commentary'><p style="margin-left:1em"><span class='note-inline'>(訓教廣設天性莫移堯大智而不易丹珠舜深仁而終嗟瞽叟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>微羨宣真喜</div>
</p></div>
<div class='div-commentary'><p style="margin-left:1em"><span class='note-inline'>(喜於讀誦亦是宣真想塔聚沙功溦可羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>要為解外心</div>
</p></div>
<div class='div-commentary'><p style="margin-left:1em"><span class='note-inline'>(必欲為師稱世閒解要祛外見邪執諸心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>機善先因擬</div>
</p></div>
<div class='div-commentary'><p style="margin-left:1em"><span class='note-inline'>(擬亨至願先啟善機居因而釋梵千廻證果而類分百億)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>移大智深微</div>
</p></div>
<div class='div-commentary'><p style="margin-left:1em"><span class='note-inline'>(積集大智移示深微匪淺識以探量諒多聞而方究)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>羨宣真喜要</div>
</p></div>
<div class='div-commentary'><p style="margin-left:1em"><span class='note-inline'>(宣揚要妙喜會談真羨無我無人皆成佛事知舉足下足悉是道塲者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>為解外心機</div>
</p></div>
<div class='div-commentary'><p style="margin-left:1em"><span class='note-inline'>(夫為解行泯滅心機外長切於益他內恒思於省<span class='corr'>己</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>善先因擬教</div>
</p></div>
<div class='div-commentary'><p style="margin-left:1em"><span class='note-inline'>(施因在先獲善於後擬使群品教盡除疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>大智深微羨</div>
</p></div>
<div class='div-commentary'><p style="margin-left:1em"><span class='note-inline'>(大雄之智喻海之深流演微言過現同羨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>宣真喜要為</div>
</p></div>
<div class='div-commentary'><p style="margin-left:1em"><span class='note-inline'>(宣闡利生真成喜護一切菩薩要在彊為)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>解外心機善</div>
</p></div>
<div class='div-commentary'><p style="margin-left:1em"><span class='note-inline'>(心外求解乃殊正趣之機理上契詮善達悟開之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>先因擬教移</div>
</p></div>
<div class='div-commentary'><p style="margin-left:1em"><span class='note-inline'>(觀調御教了先世因弗移決定之誠永絕擬修之見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智深微羨宣</div>
</p></div>
<div class='div-commentary'><p style="margin-left:1em"><span class='note-inline'>(智有不測之深慧起難思之用宣法垂化羨之至微)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>真喜要為解</div>
</p></div>
<div class='div-commentary'><p style="margin-left:1em"><span class='note-inline'>(知真言為語密歡喜受持解律部之要儀精專嚴潔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>外心機善先</div>
</p></div>
<div class='div-commentary'><p style="margin-left:1em"><span class='note-inline'>(心亡外義鑒照先機自全長善之名孰掩芬芳之譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>因擬教移大</div>
</p></div>
<div class='div-commentary'><p style="margin-left:1em"><span class='note-inline'>(因窮大教擬繼後塵欲移薄俗之澆浮俾斆前賢之朴案)</span>。</p>
</div></div>
<p class='juan'>御製蓮華心輪廻文偈頌卷第七<span class='note-inline'>(頌一千五十三字注四千一百九十字)</span></p></div>
</div><!-- end of div[@id='body'] -->
</body></html>