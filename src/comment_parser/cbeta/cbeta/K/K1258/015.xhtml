<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu59' />
<p class='juan'>御製蓮華心輪廻文偈頌卷第十五　富</p>
<div class='div-other'><a id='mulu60' />
<p class='h2'>述字拘就譽字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>述譽憂性舊</div>
</p></div>
<div class='div-commentary'><p style="margin-left:1em"><span class='note-inline'>(述而不作舊稟宣尼憂慢全祛等於妙覺性曾百鍊譽足三祇大願普霑實不可議)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭求智生分</div>
</p></div>
<div class='div-commentary'><p style="margin-left:1em"><span class='note-inline'>(恭欽古聖求覿貟奇磨礱之智劒生光分瑩之沈迷早遣以諸惠炬為無盡燈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛著留淨於</div>
</p></div>
<div class='div-commentary'><p style="margin-left:1em"><span class='note-inline'>(佛大雄也去染名淨衛護稱留選著開教添陪祉祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中休義亨聞</div>
</p></div>
<div class='div-commentary'><p style="margin-left:1em"><span class='note-inline'>(苦行山中得道樹下果位圓滿煩惱永休講義詮談聞處亨恱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽憂性舊恭</div>
</p></div>
<div class='div-commentary'><p style="margin-left:1em"><span class='note-inline'>(舊感夙彰熾譽摽遠憂性電散忍草芳菲趣寂之流恭渴寧諸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求智生分佛</div>
</p></div>
<div class='div-commentary'><p style="margin-left:1em"><span class='note-inline'>(惣持之教抉智尋求法向理生悟佛種子分形沙界度脫有歸當來世時遐施拯濟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著留淨祐中</div>
</p></div>
<div class='div-commentary'><p style="margin-left:1em"><span class='note-inline'>(貫華讚偈著翊咸忻天上人中增淨良祐任持守[(厂@((既-旡)-日+口))*頁]浩刼延留)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休義亨聞述</div>
</p></div>
<div class='div-commentary'><p style="margin-left:1em"><span class='note-inline'>(殊常述搆義等淵波亨照聽聞休聲莫掩菩提薩埵嚴肅奉行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂性舊恭求</div>
</p></div>
<div class='div-commentary'><p style="margin-left:1em"><span class='note-inline'>(正直止憂淳和遂性舊業久捨求學<span class='corr'>已</span>周恭觀瞻顏獲親調御)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生分佛著</div>
</p></div>
<div class='div-commentary'><p style="margin-left:1em"><span class='note-inline'>(初地歡喜二智恒生局執小乘唯分四諦佛宣海藏廣著微言應赴眾機設權示喻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留淨祐中休</div>
</p></div>
<div class='div-commentary'><p style="margin-left:1em"><span class='note-inline'>(朗然三昧留從化身清淨玄文至合中道雅扶信祐引接勿休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義亨聞述譽</div>
</p></div>
<div class='div-commentary'><p style="margin-left:1em"><span class='note-inline'>(義降千作亨遮眾鄙聞經拜像述當報之難窮仰譽凝思運慈舟而渡彼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性舊恭求智</div>
</p></div>
<div class='div-commentary'><p style="margin-left:1em"><span class='note-inline'>(性遠智幽波羅俻演新惠求助舊忿潛消發起誠恭次第入位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生分佛著留</div>
</p></div>
<div class='div-commentary'><p style="margin-left:1em"><span class='note-inline'>(生悟分明㽵嚴佛相芽莖顯著葉茂垂陰庇覆情田留通旨的)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨祐中休義</div>
</p></div>
<div class='div-commentary'><p style="margin-left:1em"><span class='note-inline'>(崇淨倍導利祐罕匹<span class='corr'>已</span>了現前之物故拋義下之空休逸安中出定何在)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨聞述譽憂</div>
</p></div>
<div class='div-commentary'><p style="margin-left:1em"><span class='note-inline'>(菩薩到斯燸光漸盛集述佳譽轉見聞亨炳煥夤緣頓離憂惑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊恭求智生</div>
</p></div>
<div class='div-commentary'><p style="margin-left:1em"><span class='note-inline'>(舊染断外爽智妥生誓志恭勤懇求異果布施忍辱先哲皆同)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分佛著留淨</div>
</p></div>
<div class='div-commentary'><p style="margin-left:1em"><span class='note-inline'>(我佛悲深分身百億較導蠢質著究聆經潔淨素懷留仰供養)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐中休義亨</div>
</p></div>
<div class='div-commentary'><p style="margin-left:1em"><span class='note-inline'>(六根本內貪嗔殞而休慶分十纏義中曉會亨而馨祐長)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞述譽憂性</div>
</p></div>
<div class='div-commentary'><p style="margin-left:1em"><span class='note-inline'>(真性傳來譽布之孰憂更起善聞唘述福河之漸見渺瀰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭求智生分</div>
</p></div>
<div class='div-commentary'><p style="margin-left:1em"><span class='note-inline'>(恭親至道智合無生求會要樞曉分意地)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛著留淨祐</div>
</p></div>
<div class='div-commentary'><p style="margin-left:1em"><span class='note-inline'>(佛号徧知志留淨法著演難思之典祐霑莫限之人)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中休義亨聞</div>
</p></div>
<div class='div-commentary'><p style="margin-left:1em"><span class='note-inline'>(聞㝡上之玄義心中而踴躍奚休亨大覺之真風懷抱而虔誠靡盡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述譽憂性舊</div>
</p></div>
<div class='div-commentary'><p style="margin-left:1em"><span class='note-inline'>(述萬德凝然之譽舊過潛消達元性本來之規新憂頓釋者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求智生分佛</div>
</p></div>
<div class='div-commentary'><p style="margin-left:1em"><span class='note-inline'>(求常樂之智佛果圓通分應現之身利生自在)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著留淨祐中</div>
</p></div>
<div class='div-commentary'><p style="margin-left:1em"><span class='note-inline'>(著清淨教留誘化門妙契環中祐霑物表)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休義亨聞述</div>
</p></div>
<div class='div-commentary'><p style="margin-left:1em"><span class='note-inline'>(述三賢之漸階聞定惠而義廓亨十聖之位次運喜捨以寧休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽憂性舊恭</div>
</p></div>
<div class='div-commentary'><p style="margin-left:1em"><span class='note-inline'>(五性差別憂譽紛紜一舊如源順恭澄湛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生分佛著</div>
</p></div>
<div class='div-commentary'><p style="margin-left:1em"><span class='note-inline'>(智生惑殄事相何分佛著靈眀理歸不異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留淨祐中休</div>
</p></div>
<div class='div-commentary'><p style="margin-left:1em"><span class='note-inline'>(留醍醐之經淨熱惱之士休祥布於中國祐益徧於華夷也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義亨聞述譽</div>
</p></div>
<div class='div-commentary'><p style="margin-left:1em"><span class='note-inline'>(述勝義之詮亨傅震旦聞優曇之瑞譽滿笁乾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂性舊恭求</div>
</p></div>
<div class='div-commentary'><p style="margin-left:1em"><span class='note-inline'>(恭賾奧旨便弃前憂求性極微俱捐舊執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生分佛著留</div>
</p></div>
<div class='div-commentary'><p style="margin-left:1em"><span class='note-inline'>(生類分品貝葉遐宣佛去經留貫花遠著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨祐中休義</div>
</p></div>
<div class='div-commentary'><p style="margin-left:1em"><span class='note-inline'>(崇福祐中豈休施設淨諦義內唯識恒修)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨聞述譽憂</div>
</p></div>
<div class='div-commentary'><p style="margin-left:1em"><span class='note-inline'>(匪聞秘密之宗弗亨朗善非述奇特之譽爭遂忘憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性舊恭求智</div>
</p></div>
<div class='div-commentary'><p style="margin-left:1em"><span class='note-inline'>(涅槃之性恭悟舊雲消般若之智虔求昔災霧捲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分佛著留淨</div>
</p></div>
<div class='div-commentary'><p style="margin-left:1em"><span class='note-inline'>(金文佛著留誨導於寰區呪句神分淨魔軍於塵界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐中休義亨</div>
</p></div>
<div class='div-commentary'><p style="margin-left:1em"><span class='note-inline'>(榮觀中高覽義天廣亨景祐目駭外仰瞻筆海巨集鴻休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞述譽憂性</div>
</p></div>
<div class='div-commentary'><p style="margin-left:1em"><span class='note-inline'>(聞述指南憂疑速遣纔聆芳譽爽性怡神)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊恭求智生</div>
</p></div>
<div class='div-commentary'><p style="margin-left:1em"><span class='note-inline'>(舊習易染恭減暫時宿智乘因求生累刼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛著留淨祐</div>
</p></div>
<div class='div-commentary'><p style="margin-left:1em"><span class='note-inline'>(佛者釋梵之師也圓寂之後淨教著留傳受古今巨為覆祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中休義亨聞</div>
</p></div>
<div class='div-commentary'><p style="margin-left:1em"><span class='note-inline'>(廢致兩邊目摽中道言亨意適心了耳聞義海優游永休邪浪)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述譽憂性舊</div>
</p></div>
<div class='div-commentary'><p style="margin-left:1em"><span class='note-inline'>(製述科鈔稱譽金僊廻染性於四衢免煎熬於八苦舊述䪺謝長別憂悲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭求智生分</div>
</p></div>
<div class='div-commentary'><p style="margin-left:1em"><span class='note-inline'>(在纏眾生若求出離當起本來之智恭除捨慢之懷則毀弃業繩分裂癡網)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著留淨祐中</div>
</p></div>
<div class='div-commentary'><p style="margin-left:1em"><span class='note-inline'>(著立也留處也向果之流恒居淨地種植殊枯利樂下中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休義亨聞述</div>
</p></div>
<div class='div-commentary'><p style="margin-left:1em"><span class='note-inline'>(休罷狐疑縱橫義域亨于塞滯纂述隨緣纔聞至談而皆耳順)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽憂性舊恭</div>
</p></div>
<div class='div-commentary'><p style="margin-left:1em"><span class='note-inline'>(恭近於禮性拘於情故舊之學恒新孝譽之聲益盛立世若此父母寧憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求智生分佛</div>
</p></div>
<div class='div-commentary'><p style="margin-left:1em"><span class='note-inline'>(沖融真智隱蔽難求幻生昬沉佛巧分別是以假設磨鍊除垢取明)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留淨祐中休</div>
</p></div>
<div class='div-commentary'><p style="margin-left:1em"><span class='note-inline'>(神功倚伏應擣垂休啟淨願而留恩背由中而減祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義亨聞述譽</div>
</p></div>
<div class='div-commentary'><p style="margin-left:1em"><span class='note-inline'>(信義不亨必絕譽於眾口修述寡見豈足謂其多聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂性舊恭求</div>
</p></div>
<div class='div-commentary'><p style="margin-left:1em"><span class='note-inline'>(宇宙之間富貴㝡勝若復恭信十号求折五輪性悟舊囙永拋憂患)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生分佛著</div>
</p></div>
<div class='div-commentary'><p style="margin-left:1em"><span class='note-inline'>(增添俗智[泳-永+(從-彳)]佛所生著獲聡眀金由分演)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨祐中休義</div>
</p></div>
<div class='div-commentary'><p style="margin-left:1em"><span class='note-inline'>(法中深義盡欲造微然湏識淨而理通亦似祐至而休復)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨聞述譽憂</div>
</p></div>
<div class='div-commentary'><p style="margin-left:1em"><span class='note-inline'>(<span class='corr'>已</span>亨聞見觸事去疑然雖揚譽宗源編述行果未達地位我心則憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性舊恭求智</div>
</p></div>
<div class='div-commentary'><p style="margin-left:1em"><span class='note-inline'>(舊性體恭靈祇降福新求良友仁智漸隆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生分佛著留</div>
</p></div>
<div class='div-commentary'><p style="margin-left:1em"><span class='note-inline'>(經分有三味著無二揀擇生佛留照凡夫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐中休義亨</div>
</p></div>
<div class='div-commentary'><p style="margin-left:1em"><span class='note-inline'>(祐履祿也休和美也道義所親中正為德則攸往亨利何用不臧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞述譽憂性</div>
</p></div>
<div class='div-commentary'><p style="margin-left:1em"><span class='note-inline'>(聖譽充塞唯聞世尊性相都亡莫逾方廣小乘述作狹劣堪憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊恭求智生</div>
</p></div>
<div class='div-commentary'><p style="margin-left:1em"><span class='note-inline'>(恭覽覺皇舊闡墳典求生智見長養惠根)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分佛著留淨</div>
</p></div>
<div class='div-commentary'><p style="margin-left:1em"><span class='note-inline'>(分布諸佛所詮淨偈著部印寫留化人天)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>中休義亨聞</div>
</p></div>
<div class='div-commentary'><p style="margin-left:1em"><span class='note-inline'>(聲聞廻心中道義著禎祥休祉亨享善緣矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述譽憂性舊</div>
</p></div>
<div class='div-commentary'><p style="margin-left:1em"><span class='note-inline'>(如來譽冠千古憂及五趣大悲之性要修舊述新薰湏契者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>恭求智生分</div>
</p></div>
<div class='div-commentary'><p style="margin-left:1em"><span class='note-inline'>(求髻裏之珠恭惟在智悟生空之分先去其嗔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛著留淨祐</div>
</p></div>
<div class='div-commentary'><p style="margin-left:1em"><span class='note-inline'>(佛涅槃後誰著靈篇留通淨國鍾祐長年)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休義亨聞述</div>
</p></div>
<div class='div-commentary'><p style="margin-left:1em"><span class='note-inline'>(咸亨廣義聡聞十方述作貫微休明畢革矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>譽憂性舊恭</div>
</p></div>
<div class='div-commentary'><p style="margin-left:1em"><span class='note-inline'>(世尊隆譽如憂鉢羅花住住行之恭勤必舊染之弃捨也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求智生分佛</div>
</p></div>
<div class='div-commentary'><p style="margin-left:1em"><span class='note-inline'>(佛歸常樂分布舍利救護眾生求四智果與物難群)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>著留淨祐中</div>
</p></div>
<div class='div-commentary'><p style="margin-left:1em"><span class='note-inline'>(淨力顯著福祐延齡留念殊途爰臨中域)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>義亨聞述譽</div>
</p></div>
<div class='div-commentary'><p style="margin-left:1em"><span class='note-inline'>(精義無二亨推以時聞譽於八聖道支述贊於本真之理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂性舊恭求</div>
</p></div>
<div class='div-commentary'><p style="margin-left:1em"><span class='note-inline'>(憂忍暖之性未成恐舊集之業難捨恭儉其身求慕至極矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>智生分佛著</div>
</p></div>
<div class='div-commentary'><p style="margin-left:1em"><span class='note-inline'>(圓智運生佛乘益著散分沙界救㧞含靈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留淨祐中休</div>
</p></div>
<div class='div-commentary'><p style="margin-left:1em"><span class='note-inline'>(留清淨典祐彼黎民資粮中起休說六塵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨聞述譽憂</div>
</p></div>
<div class='div-commentary'><p style="margin-left:1em"><span class='note-inline'>(聞等流之法述喜捨之因羙譽益高憂愁何有亨求睿利直性寶城)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>性舊恭求智</div>
</p></div>
<div class='div-commentary'><p style="margin-left:1em"><span class='note-inline'>(求一切智捨舊所習恭永上德性體柔和)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生分佛著留</div>
</p></div>
<div class='div-commentary'><p style="margin-left:1em"><span class='note-inline'>(生光音天分甘露食佛留遺教著想即登)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>淨祐中休義</div>
</p></div>
<div class='div-commentary'><p style="margin-left:1em"><span class='note-inline'>(淨妙法源中詮六義祐護群品休福後昆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>聞述譽憂性</div>
</p></div>
<div class='div-commentary'><p style="margin-left:1em"><span class='note-inline'>(聞持陁羅达譽扶功憂之若免性地自閑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊恭求智生</div>
</p></div>
<div class='div-commentary'><p style="margin-left:1em"><span class='note-inline'>(在纏名舊出俗為新求生兜率願智先親恭讓於他果位克臻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>分佛著留淨</div>
</p></div>
<div class='div-commentary'><p style="margin-left:1em"><span class='note-inline'>(分形化相唯佛淨根留戒定惠著意昭彰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐中休義亨</div>
</p></div>
<div class='div-commentary'><p style="margin-left:1em"><span class='note-inline'>(作善中品崇祐眀揚亨諸勝義休慶允昌)</span>。</p>
</div></div>
<div class='div-other'><a id='mulu61' />
<p class='h2'>述字拘就觀字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>述觀亨運休</div>
</p></div>
<div class='div-commentary'><p style="margin-left:1em"><span class='note-inline'>(品觀上下根應淺深述著一源稟受各異曉晤亨欝興運資休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊祐協留古</div>
</p></div>
<div class='div-commentary'><p style="margin-left:1em"><span class='note-inline'>(二足尊号千古咸遵入軰齊誠六和協祐看留誥籍慶逸無邊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛寬生訓求</div>
</p></div>
<div class='div-commentary'><p style="margin-left:1em"><span class='note-inline'>(寬與訓合凝神之湛若沖虛眾生尋求如佛之親聆誨示)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷舊業憂苦</div>
</p></div>
<div class='div-commentary'><p style="margin-left:1em"><span class='note-inline'>(纔獲初定俄斷舊迷妙業雙彰憂苦殄散明來暗謝染淨兩差)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀亨運休齊</div>
</p></div>
<div class='div-commentary'><p style="margin-left:1em"><span class='note-inline'>(眼可以觀心亦冝運祈亨想念見賢思齊企望休清恭嚴令範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐協留古佛</div>
</p></div>
<div class='div-commentary'><p style="margin-left:1em"><span class='note-inline'>(方便取捨古之佛言協赴留機賢哲是說貞祐弥積長作福田)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬生訓求迷</div>
</p></div>
<div class='div-commentary'><p style="margin-left:1em"><span class='note-inline'>(沙界融寬浮生狹劣早探邃奧必去迷緣極理遐求訓從化主)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊業憂苦述</div>
</p></div>
<div class='div-commentary'><p style="margin-left:1em"><span class='note-inline'>(舊種新業賴耶識之蘊藏因苦果憂處凡夫之久昧述充息慮勤榮再柱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨運休齊祐</div>
</p></div>
<div class='div-commentary'><p style="margin-left:1em"><span class='note-inline'>(精通離障隨運轉而亨昌敏爽休齊逐檀施而續祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協留古佛寬</div>
</p></div>
<div class='div-commentary'><p style="margin-left:1em"><span class='note-inline'>(協臻玉帙自古佛之留詮寬猛修行大小乘之共閱者)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生訓求迷舊</div>
</p></div>
<div class='div-commentary'><p style="margin-left:1em"><span class='note-inline'>(喜生順適願深廣救於迷徒稽首歸依訓導全憑於舊典聽求之所給孤獨園)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業憂苦述觀</div>
</p></div>
<div class='div-commentary'><p style="margin-left:1em"><span class='note-inline'>(十善業俻苦絕憂消觀囑靡遺志虔宣述迴向位近信住程隣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運休齊祐協</div>
</p></div>
<div class='div-commentary'><p style="margin-left:1em"><span class='note-inline'>(運動淳源齊崇祐雅協諸行者激勸寧休六度雜修屈伸勵力)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留古佛寬生</div>
</p></div>
<div class='div-commentary'><p style="margin-left:1em"><span class='note-inline'>(五天留教徧撫勞生新譯古翻皆佛偈頌為舟作楫寬慜濟恩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓求迷舊業</div>
</p></div>
<div class='div-commentary'><p style="margin-left:1em"><span class='note-inline'>(涅槃路賖假香風而詮舊業愛河岸闊求正道而渡迷情訓託空王期延遠刼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂苦述觀亨</div>
</p></div>
<div class='div-commentary'><p style="margin-left:1em"><span class='note-inline'>(苦與憂類塵寰甚多亨及能觀聡頼亦眾述習功行朝夕在茲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休齊祐協留</div>
</p></div>
<div class='div-commentary'><p style="margin-left:1em"><span class='note-inline'>(武仲之筆不休豈齊實性揚脩之捷雖美莫協空宗但留勝祐之名勿著世間之譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古佛寬生訓</div>
</p></div>
<div class='div-commentary'><p style="margin-left:1em"><span class='note-inline'>(昔古今同唯佛是伏寬垂聖宥遙仰慈悲假訓誘而賑群生闢昬衢而分闇室)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求迷舊業憂</div>
</p></div>
<div class='div-commentary'><p style="margin-left:1em"><span class='note-inline'>(未得直覺安止舊述及到法門憂業䪺絕內求既證般若脩然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦述觀亨運</div>
</p></div>
<div class='div-commentary'><p style="margin-left:1em"><span class='note-inline'>(集苦諦等幾人之朗照觀瞻述顯泰亨孰者之運樞匪昧聲聞自為菩薩利他)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊祐協留古</div>
</p></div>
<div class='div-commentary'><p style="margin-left:1em"><span class='note-inline'>(萬古常道千代齊欽祐協金輪詮留寶轉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛寬生訓求</div>
</p></div>
<div class='div-commentary'><p style="margin-left:1em"><span class='note-inline'>(佛智寬慱訓誘解生祈禱咸通几求必應)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷舊業憂苦</div>
</p></div>
<div class='div-commentary'><p style="margin-left:1em"><span class='note-inline'>(兀迷業性舊苦相仍欲超三有之憂勿縈五塵之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述觀亨運休</div>
</p></div>
<div class='div-commentary'><p style="margin-left:1em"><span class='note-inline'>(述讚亨而[网-(ㄨ*ㄨ)+又]測洪音嘉休莫紀觀光舒而始聆清演瑞運寧陳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐協留古佛</div>
</p></div>
<div class='div-commentary'><p style="margin-left:1em"><span class='note-inline'>(傳古佛之䡄範廣協機冝留今日之規摸巨崇福祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬生訓求迷</div>
</p></div>
<div class='div-commentary'><p style="margin-left:1em"><span class='note-inline'>(寬宥榮生軫迷訓物隨求匪倦拯接忘疲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊業憂苦述</div>
</p></div>
<div class='div-commentary'><p style="margin-left:1em"><span class='note-inline'>(八苦循溺於新緣受報難述百類駈馳於舊業憂迫何窮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀亨運休齊</div>
</p></div>
<div class='div-commentary'><p style="margin-left:1em"><span class='note-inline'>(觀覽法藏齊多聞而未暇休閑亨運禪郍處煩喧而早湏停息也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協留古佛寬</div>
</p></div>
<div class='div-commentary'><p style="margin-left:1em"><span class='note-inline'>(古聖寬慈化協億兆佛歸本際留教塵沙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生訓求迷舊</div>
</p></div>
<div class='div-commentary'><p style="margin-left:1em"><span class='note-inline'>(證生空之訓小噐初求破昔舊之迷大根久悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業憂苦述觀</div>
</p></div>
<div class='div-commentary'><p style="margin-left:1em"><span class='note-inline'>(述修無漏之淨囙喜憂俱弃觀猒有為之染業苦樂雙捐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨運休齊祐</div>
</p></div>
<div class='div-commentary'><p style="margin-left:1em"><span class='note-inline'>(亨變形垂齊度而祐安三界運通言布覆護而休泰十方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留古佛寬生</div>
</p></div>
<div class='div-commentary'><p style="margin-left:1em"><span class='note-inline'>(留古典以照心源我佛大惠令今人而生知見賢士寬恩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓求迷舊業</div>
</p></div>
<div class='div-commentary'><p style="margin-left:1em"><span class='note-inline'>(訓導群迷當求勝果速消舊業早著良囙)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂苦述觀亨</div>
</p></div>
<div class='div-commentary'><p style="margin-left:1em"><span class='note-inline'>(觀六德之雄号高亨適恱之鄉述五分之法身逈出苦憂之域)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運休齊祐協</div>
</p></div>
<div class='div-commentary'><p style="margin-left:1em"><span class='note-inline'>(運協普天之澤益潤四溟齊臻率土之休祐霑八極)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古佛寬生訓</div>
</p></div>
<div class='div-commentary'><p style="margin-left:1em"><span class='note-inline'>(興太古淳朴之風生靈寬濟啟先佛善巧之訓學者優隆)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求迷舊業憂</div>
</p></div>
<div class='div-commentary'><p style="margin-left:1em"><span class='note-inline'>(迷如來之實性業識恒憂求菩薩之權衡永悛舊執)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦述觀亨運</div>
</p></div>
<div class='div-commentary'><p style="margin-left:1em"><span class='note-inline'>(觀第一義運苦海之舟航述不二門亨希聲於寂默)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休齊祐協留</div>
</p></div>
<div class='div-commentary'><p style="margin-left:1em"><span class='note-inline'>(齊拋幻網豈留惑障之非協贊真宗祐降殊休之慶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛寬生訓求</div>
</p></div>
<div class='div-commentary'><p style="margin-left:1em"><span class='note-inline'>(悲增寬裕哀慜生靈惟佛大師委求淪溺指接言訓隨類化身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷舊業憂苦</div>
</p></div>
<div class='div-commentary'><p style="margin-left:1em"><span class='note-inline'>(性迷逐妄囙中業成新[億-音+(天*天)]舊非陸離無絕波波若具不堪其憂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述觀亨運休</div>
</p></div>
<div class='div-commentary'><p style="margin-left:1em"><span class='note-inline'>(運照觀晤踈遠回邪休影優閑灰心亨泰則鎸述高上求樹風聲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊祐協留古</div>
</p></div>
<div class='div-commentary'><p style="margin-left:1em"><span class='note-inline'>(祿壽分齊必留睠於積善敵事好古則保惜於寸陰充協前經慶兼祜祐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬生訓求迷</div>
</p></div>
<div class='div-commentary'><p style="margin-left:1em"><span class='note-inline'>(張教恩寬統御黎庶迷暴則訓之以刑浚好生則讚之以齡長於此二途可求恭謹)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊業憂苦述</div>
</p></div>
<div class='div-commentary'><p style="margin-left:1em"><span class='note-inline'>(舊業者<span class='corr'>已</span>往之咎也主同記述而不忘憂苦者將來之報也冤尤相待而難免)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀亨運休齊</div>
</p></div>
<div class='div-commentary'><p style="margin-left:1em"><span class='note-inline'>(觀乎調御撫運垂文齊圓五智之功並超三界之外亨彼妙用休寢縲牢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐協留古佛</div>
</p></div>
<div class='div-commentary'><p style="margin-left:1em"><span class='note-inline'>(諸天受報古佛所宣留情禪定之人集祐和協之士種植巨襵必取上生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生訓求迷舊</div>
</p></div>
<div class='div-commentary'><p style="margin-left:1em"><span class='note-inline'>(不求訓導幻生難離於阿鼻[网-(ㄨ*ㄨ)+又]設律科兇黨轉迷於舊過)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業憂苦述觀</div>
</p></div>
<div class='div-commentary'><p style="margin-left:1em"><span class='note-inline'>(染淨二業述在多生細而觀之熟者先受榮華快樂地府苦憂何妨日行純修仁孝)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨運休齊祐</div>
</p></div>
<div class='div-commentary'><p style="margin-left:1em"><span class='note-inline'>(開闢曰亨應時曰運帝王氶天順休徇齊七政博施戩祐普廕蒸民)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協留古佛寬</div>
</p></div>
<div class='div-commentary'><p style="margin-left:1em"><span class='note-inline'>(境可意云協道無量為寬留情學古立志堅強奉佛勤劬未常懈息)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓求迷舊業</div>
</p></div>
<div class='div-commentary'><p style="margin-left:1em"><span class='note-inline'>(求覽舊誥虛納訓猷省迷惑之勞莫進業之德)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂苦述觀亨</div>
</p></div>
<div class='div-commentary'><p style="margin-left:1em"><span class='note-inline'>(宴居放曠即觀拘迫之憂身處亨途復念孤貧之苦弃茲所述後患其殃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運休齊祐協</div>
</p></div>
<div class='div-commentary'><p style="margin-left:1em"><span class='note-inline'>(運動智惠齊断攀緣撿跡休藏協依行願坐享神祐莫之與京)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留古佛寬生</div>
</p></div>
<div class='div-commentary'><p style="margin-left:1em"><span class='note-inline'>(諸佛入滅舍利遺形歷古恒存人能瞻禮康[栽-木+(万-一)]寬德留度群生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求迷舊業憂</div>
</p></div>
<div class='div-commentary'><p style="margin-left:1em"><span class='note-inline'>(求證等覺為濟迷徒舊種勝粮者授記何憂夙結惡果者携出業路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦述觀亨運</div>
</p></div>
<div class='div-commentary'><p style="margin-left:1em"><span class='note-inline'>(未越沉淪逐苦循轉四類哀述六趣慈觀延運尋光亨照幽縶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休齊祐協留</div>
</p></div>
<div class='div-commentary'><p style="margin-left:1em"><span class='note-inline'>(䪺漸雖異圓聖功齊或休妄從真理無今古協契慶祐俱是道場也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古佛寬生訓</div>
</p></div>
<div class='div-commentary'><p style="margin-left:1em"><span class='note-inline'>(佛於古昔訓廣念寬如有刀割塗香讚言毀罵盡撤憎愛之意俱生平等之心)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷舊業憂苦</div>
</p></div>
<div class='div-commentary'><p style="margin-left:1em"><span class='note-inline'>(靡照前路曰迷弃捐往法名舊不可屈伏稱業歷三途而憂苦交馳見二諦乃喜欣並集)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述觀亨運休</div>
</p></div>
<div class='div-commentary'><p style="margin-left:1em"><span class='note-inline'>(觀人天之理述獨覺之乘亨五明之門運十力之棹無為崇寂休祥万春)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊祐協留古</div>
</p></div>
<div class='div-commentary'><p style="margin-left:1em"><span class='note-inline'>(齊日輪之光協山河之氣清祐黎庶古式相傳留要濟民福周沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛寬生訓求</div>
</p></div>
<div class='div-commentary'><p style="margin-left:1em"><span class='note-inline'>(阿弥陁佛寬教眾生求覓方便訓導旌能)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊業憂苦述</div>
</p></div>
<div class='div-commentary'><p style="margin-left:1em"><span class='note-inline'>(無憂樹下述讚花嚴苦具要除舊習必殄業惑定障匪更現前)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀亨運休齊</div>
</p></div>
<div class='div-commentary'><p style="margin-left:1em"><span class='note-inline'>(觀水月相齊浮雲心休戀世俗運亨寶所矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐協留古佛</div>
</p></div>
<div class='div-commentary'><p style="margin-left:1em"><span class='note-inline'>(古之與今佛之并法祐於累刼協護舍靈留以貝多長為舡筏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬生訓求迷</div>
</p></div>
<div class='div-commentary'><p style="margin-left:1em"><span class='note-inline'>(寬慈悲念生求進志訓誨後昆莫迷六趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業憂苦述觀</div>
</p></div>
<div class='div-commentary'><p style="margin-left:1em"><span class='note-inline'>(業學經論憂不造修苦行者居先述作乎為首觀万緣事一剎那間)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨運休齊祐</div>
</p></div>
<div class='div-commentary'><p style="margin-left:1em"><span class='note-inline'>(休息樊籠運以根力齊登果位亨祐千齡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協留古佛寬</div>
</p></div>
<div class='div-commentary'><p style="margin-left:1em"><span class='note-inline'>(迦葉佛時寬宥規繩留彼古風契協真理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生訓求迷舊</div>
</p></div>
<div class='div-commentary'><p style="margin-left:1em"><span class='note-inline'>(生空智起求證之階先断其迷次祛舊謟訓於未悟咸得菩提)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂苦述觀亨</div>
</p></div>
<div class='div-commentary'><p style="margin-left:1em"><span class='note-inline'>(憂填王時親觀切利於苦述本亨達玄源)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運休齊祐協</div>
</p></div>
<div class='div-commentary'><p style="margin-left:1em"><span class='note-inline'>(齊上善德協調御情運解脫之舟祐寧休之慶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留古佛寬生</div>
</p></div>
<div class='div-commentary'><p style="margin-left:1em"><span class='note-inline'>(古往過去佛生中國寬仁厚義留傳戒香者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓求迷舊業</div>
</p></div>
<div class='div-commentary'><p style="margin-left:1em"><span class='note-inline'>(訓求道輩莫迷嗔業舊證等流永超彼岸)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦述觀亨運</div>
</p></div>
<div class='div-commentary'><p style="margin-left:1em"><span class='note-inline'>(觀諸友苦述以四禪湏至運通方亨正覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休齊祐協留</div>
</p></div>
<div class='div-commentary'><p style="margin-left:1em"><span class='note-inline'>(齊資粮位休銷煩惱協諸聖諦祐尓小根留此定身候見弥勒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古佛寬生訓</div>
</p></div>
<div class='div-commentary'><p style="margin-left:1em"><span class='note-inline'>(生他方土柔和得寬佛訓二乘古而同悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求迷舊業憂</div>
</p></div>
<div class='div-commentary'><p style="margin-left:1em"><span class='note-inline'>(舊游印度憂路崎嶇既未釋迷求除業<span class='corr'>累</span>)</span>。</p>
</div></div>
<div class='div-other'><a id='mulu62' />
<p class='h2'>述字拘就苦字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>述苦憂業舊</div>
</p></div>
<div class='div-commentary'><p style="margin-left:1em"><span class='note-inline'>(玉帙金文談憂及苦詮述品業沃舊芽莖似谷傳音照圓共鑒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷求訓生寬</div>
</p></div>
<div class='div-commentary'><p style="margin-left:1em"><span class='note-inline'>(法求貞妙信惠增生教訓學徒顏垂寬厚沉迷銷爍誓志修行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛古留協祐</div>
</p></div>
<div class='div-commentary'><p style="margin-left:1em"><span class='note-inline'>(佛摽上德古往歸依身務協和遵留仰仗當來浩刼禧祐必臻)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊休運亨觀</div>
</p></div>
<div class='div-commentary'><p style="margin-left:1em"><span class='note-inline'>(七支道齊九緣觀察運堅止偽舉直扶亨啟欝開通眾休積集)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦憂業舊迷</div>
</p></div>
<div class='div-commentary'><p style="margin-left:1em"><span class='note-inline'>(苦枝憂葉塵籠之未了迷襟業盖舊煩精進之惣令殞削)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求訓生寬佛</div>
</p></div>
<div class='div-commentary'><p style="margin-left:1em"><span class='note-inline'>(求生淨土發寬恤懷佛演甚深指訓十地聖眾圍遶放白毫光)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古留協祐齊</div>
</p></div>
<div class='div-commentary'><p style="margin-left:1em"><span class='note-inline'>(宣敷藏典古昔留存協五乘言齊獨覺行以晤可祐適悅情田)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休運亨觀述</div>
</p></div>
<div class='div-commentary'><p style="margin-left:1em"><span class='note-inline'>(觀相知機規摸雅述權衡赴運各逐詢從亨即藂卉馨香休乃百祥振美)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂業舊迷求</div>
</p></div>
<div class='div-commentary'><p style="margin-left:1em"><span class='note-inline'>(舊善殊勝輕業何拘憂兼與迷頓伏弃捨歡喜之路清整堪求)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓生寬佛古</div>
</p></div>
<div class='div-commentary'><p style="margin-left:1em"><span class='note-inline'>(過去燃燈古之佛号雙空巨播比量恒寬訓誨眾生令飲甘露)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留協祐齊休</div>
</p></div>
<div class='div-commentary'><p style="margin-left:1em"><span class='note-inline'>(用協於真留恩感願護助曰祐平等稱齊瞻禮勿休趣涅槃樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運亨觀述苦</div>
</p></div>
<div class='div-commentary'><p style="margin-left:1em"><span class='note-inline'>(運動功高遐邇之暫無継滯觀于苦海拯溺之永使亨騰分述聆經欠曩解脫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業舊迷求訓</div>
</p></div>
<div class='div-commentary'><p style="margin-left:1em"><span class='note-inline'>(舊種新業遇潤芬芳色擁迷陰訓歸正性遠求近獲曉會幽微)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生寬佛古留</div>
</p></div>
<div class='div-commentary'><p style="margin-left:1em"><span class='note-inline'>(有生之質寬緩之容覩佛咸忻留心匪忘仰重之旨古今自然)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協祐齊休運</div>
</p></div>
<div class='div-commentary'><p style="margin-left:1em"><span class='note-inline'>(施以二財湏協化行長空朗日降運齊明衛祐潛舒休符<span class='corr'>益</span>著)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨觀述苦憂</div>
</p></div>
<div class='div-commentary'><p style="margin-left:1em"><span class='note-inline'>(觀慈之聲述於爽意亨令愈苦忍以捐憂四大調和出諸垢障)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊迷求訓生</div>
</p></div>
<div class='div-commentary'><p style="margin-left:1em"><span class='note-inline'>(舊散迷處利刃爰生求之即速達菩提訓之乃早成檀度六根絕染三昧熙怡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬佛<span class='corr'>古</span>留協</div>
</p></div>
<div class='div-commentary'><p style="margin-left:1em"><span class='note-inline'>(一體湛寂寬廓難窮万古澄虛千佛不離協色留智還名報身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐齊休運亨</div>
</p></div>
<div class='div-commentary'><p style="margin-left:1em"><span class='note-inline'>(嚴齊應運思夜摩之天主凝神集祐資亨想兜率之薩埵示諭寧休掃塔塗灑[〦/兄]彰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀述苦憂業</div>
</p></div>
<div class='div-commentary'><p style="margin-left:1em"><span class='note-inline'>(悲觀㧞苦慜述除憂在纏之業惑既消入位之崇賢是託)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷求訓生寬</div>
</p></div>
<div class='div-commentary'><p style="margin-left:1em"><span class='note-inline'>(迷於正理智亦難生求垂雅訓之規寬演調柔之範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛古留協祐</div>
</p></div>
<div class='div-commentary'><p style="margin-left:1em"><span class='note-inline'>(佛協於徧照圓常凝湛譽超於萬古經留於鹿園龍藏惠祐益邁於千齡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊休運亨觀</div>
</p></div>
<div class='div-commentary'><p style="margin-left:1em"><span class='note-inline'>(觀像設之休慶宇內齊懽亨教運之興隆寰中皆恱也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述苦憂業舊</div>
</p></div>
<div class='div-commentary'><p style="margin-left:1em"><span class='note-inline'>(述於苦本冀罄新憂省於業因令窮舊報)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求訓生寬佛</div>
</p></div>
<div class='div-commentary'><p style="margin-left:1em"><span class='note-inline'>(佛為童子求半偈而尚捨全身訓示眾生寬慜濟而終成正覺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古留協祐齊</div>
</p></div>
<div class='div-commentary'><p style="margin-left:1em"><span class='note-inline'>(古風齊於道德留朴素以牧民聖化協於乾坤著玄功而祐物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休運亨觀述</div>
</p></div>
<div class='div-commentary'><p style="margin-left:1em"><span class='note-inline'>(運六神通亨變化而奚休拯救述七才辯觀根機而施設權方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦憂業舊迷</div>
</p></div>
<div class='div-commentary'><p style="margin-left:1em"><span class='note-inline'>(初禪出苦淨業昇而迷不拘一定離憂舊障消而達非礙也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓生寬佛古</div>
</p></div>
<div class='div-commentary'><p style="margin-left:1em"><span class='note-inline'>(今賢効於古佛嚴訓深仁此世修於來生寬崇朗善)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留協祐齊休</div>
</p></div>
<div class='div-commentary'><p style="margin-left:1em"><span class='note-inline'>(妙道靡齊留布協和之典佳休豈等俱臻福祐之禎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運亨觀述苦</div>
</p></div>
<div class='div-commentary'><p style="margin-left:1em"><span class='note-inline'>(運轉法輪敷揚苦集先述勸觀始亨作證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂業舊迷求</div>
</p></div>
<div class='div-commentary'><p style="margin-left:1em"><span class='note-inline'>(迷歷僧祇盖憂縈縛於故業募求真諦乃怡解脫於舊纏)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生寬佛古留</div>
</p></div>
<div class='div-commentary'><p style="margin-left:1em"><span class='note-inline'>(佛發洪誓顯古往之利生寬唘宏悲留茲時之潤物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協祐齊休運</div>
</p></div>
<div class='div-commentary'><p style="margin-left:1em"><span class='note-inline'>(協丕圖之嘉運良祐而庇廕八荒齊大慶之<span class='corr'>豐</span>年殊戩而休祥四海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨觀述苦憂</div>
</p></div>
<div class='div-commentary'><p style="margin-left:1em"><span class='note-inline'>(亨十号逍遙之境庶士忻觀述三界逼迫之憂誨人猒苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業舊迷求訓</div>
</p></div>
<div class='div-commentary'><p style="margin-left:1em"><span class='note-inline'>(元舊何迷創由業識欲求解了玄訓何依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬佛古留協</div>
</p></div>
<div class='div-commentary'><p style="margin-left:1em"><span class='note-inline'>(古代娑羅之佛寬猛統於星辰昔留熾盛之言協順禳於宿曜)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐齊休運亨</div>
</p></div>
<div class='div-commentary'><p style="margin-left:1em"><span class='note-inline'>(運無緣之慈意同地久以寧休亨有作之祐囙齊天長而匪朽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀述苦憂業</div>
</p></div>
<div class='div-commentary'><p style="margin-left:1em"><span class='note-inline'>(觀身實相憂苦弗侵述曉靈源業尤自釋)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊迷求訓生</div>
</p></div>
<div class='div-commentary'><p style="margin-left:1em"><span class='note-inline'>(曩迷曠刼雨花之訓希逢求悟多生震雷之音舊著)</span>。</p>
</div></div>
<p class='juan'>御製蓮華心輪廻文偈頌卷第十五</p>
<div class='div-w'><p style="margin-left:4em">甲辰歲高麗國大藏都監奉敕彫造</p>
</div></div>
</div><!-- end of div[@id='body'] -->
</body></html>