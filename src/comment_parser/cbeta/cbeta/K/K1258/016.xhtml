<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>御製蓮華心輪迴文偈頌</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu63' />
<p class='juan'>御製蓮華心輪廻文偈頌卷第十六　富</p>
<div class='div-other'><a id='mulu64' />
<p class='h2'>述字拘就苦字倒廻文<span class='note-inline'>(通前卷十首計二十首)</span></p>
<div class='div-orig'><p style="text-indent:0em" class="lg-abnormal"><div class='lg-row'>佛古留協祐</div>
</p></div>
<div class='div-commentary'><p style="margin-left:1em"><span class='note-inline'>(古者帝王鑄刻佛像留其影圖皆施祐於群盲復協順於勸誨)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊休運亨觀</div>
</p></div>
<div class='div-commentary'><p style="margin-left:1em"><span class='note-inline'>(道布清休仁兼齊物運動眾類亨濟幽明深觀慜念之功少悟無為之化)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述苦憂業舊</div>
</p></div>
<div class='div-commentary'><p style="margin-left:1em"><span class='note-inline'>(纂述讚唄瞻仰金容消舊業之苦因遣當來之憂懼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷求訓生寬</div>
</p></div>
<div class='div-commentary'><p style="margin-left:1em"><span class='note-inline'>(轉於穢境終始何寬迷暗千生起滅相續失求靈覺指訓猶疑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古留協祐齊</div>
</p></div>
<div class='div-commentary'><p style="margin-left:1em"><span class='note-inline'>(三代墳典百氏篇章聖賢所留貽於通古修學進德協意披尋祿祐潛資亦齊達士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休運亨觀述</div>
</p></div>
<div class='div-commentary'><p style="margin-left:1em"><span class='note-inline'>(大乘運載亨彼征途妙述微言觀乎致遠著察玄要偽妄自休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦憂業舊迷</div>
</p></div>
<div class='div-commentary'><p style="margin-left:1em"><span class='note-inline'>(苦逼憂悲綿綿五濁舊[億-音+(天*天)]新業擾擾六虛況迷調御之言孰免閻羅之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求訓生寬佛</div>
</p></div>
<div class='div-commentary'><p style="margin-left:1em"><span class='note-inline'>(若求訓誡生發虔恭漸覩佛城窅然寬廓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留協祐齊休</div>
</p></div>
<div class='div-commentary'><p style="margin-left:1em"><span class='note-inline'>(玉函貝葉品頌齊宣祐覆留恩寧休願力三塗閴寂雅協慈尊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運亨觀述苦</div>
</p></div>
<div class='div-commentary'><p style="margin-left:1em"><span class='note-inline'>(運志興救觀彼沉淪向教者指菩提路亨顛頂者述苦果樹長)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂業舊迷求</div>
</p></div>
<div class='div-commentary'><p style="margin-left:1em"><span class='note-inline'>(善惡之業憂喜且殊求法則日益奇功迷兇則時增舊過)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓生寬佛古</div>
</p></div>
<div class='div-commentary'><p style="margin-left:1em"><span class='note-inline'>(佛土寬閑嚴淨今古訓誘生聚令入其中)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協祐齊休運</div>
</p></div>
<div class='div-commentary'><p style="margin-left:1em"><span class='note-inline'>(欲齊賢哲學絕休懈之期將協祐祥必贊昌時之運)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨觀述苦憂</div>
</p></div>
<div class='div-commentary'><p style="margin-left:1em"><span class='note-inline'>(乾用元亨咸觀盛德真詮紀述遐觀鴻猷是以逍遙淳和苦憂絕尓)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業舊迷求訓</div>
</p></div>
<div class='div-commentary'><p style="margin-left:1em"><span class='note-inline'>(故舊癡業迷沒有情苦海之無垠而求出難及假茲訓筏應渡驚波)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生寬佛古留</div>
</p></div>
<div class='div-commentary'><p style="margin-left:1em"><span class='note-inline'>(坤地寬廣万彙附生佛法苞荒雜類修處留心好古愚智元分)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐齊休運亨</div>
</p></div>
<div class='div-commentary'><p style="margin-left:1em"><span class='note-inline'>(亨祿祐者則運盖世之功齊果位者定習入禪之樂則永堅正趣進匪退休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀述苦憂業</div>
</p></div>
<div class='div-commentary'><p style="margin-left:1em"><span class='note-inline'>(竊觀化源遏惡揚譽述功者報之以光榮罪業者罸之以憂苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊迷求訓生</div>
</p></div>
<div class='div-commentary'><p style="margin-left:1em"><span class='note-inline'>(舊迷性昬<span class='corr'>已</span>失聡利又生煩惱求訓更難縱獲所聞尋即多志)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬佛古留協</div>
</p></div>
<div class='div-commentary'><p style="margin-left:1em"><span class='note-inline'>(佛意寬恕歷古行悲恒恐貪嗔纏縛欲界留施協力孜矻提携)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>齊休運亨觀</div>
</p></div>
<div class='div-commentary'><p style="margin-left:1em"><span class='note-inline'>(休世閒心齊二乘理觀諸淨行運智亨和)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述苦憂業舊</div>
</p></div>
<div class='div-commentary'><p style="margin-left:1em"><span class='note-inline'>(資粮為舊入地名初憂進業之未成述苦辛之取證)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>迷求訓生寬</div>
</p></div>
<div class='div-commentary'><p style="margin-left:1em"><span class='note-inline'>(背聖哲者迷生極樂曰寬訓於小器求彼深宗)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛古留協祐</div>
</p></div>
<div class='div-commentary'><p style="margin-left:1em"><span class='note-inline'>(空王佛時疇昔稱古仍留福祐協潤善芽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休運亨觀述</div>
</p></div>
<div class='div-commentary'><p style="margin-left:1em"><span class='note-inline'>(運㝡上乘休五塵境觀物染淨亨離欲源述喻至極仰之弥堅)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>苦憂業舊迷</div>
</p></div>
<div class='div-commentary'><p style="margin-left:1em"><span class='note-inline'>(舊學止歇憂迷路於寶城業弃苦根必高超於十刼)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求訓生寬佛</div>
</p></div>
<div class='div-commentary'><p style="margin-left:1em"><span class='note-inline'>(求趍色界見佛化生寬無漏之等持訓仙宮之徒眾)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>古留協祐齊</div>
</p></div>
<div class='div-commentary'><p style="margin-left:1em"><span class='note-inline'>(古天笁國留戒定身祐齊群品協助含靈)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>運亨觀述苦</div>
</p></div>
<div class='div-commentary'><p style="margin-left:1em"><span class='note-inline'>(運出入息觀勝義諦述苦本之泉亨圓通之則)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂業舊迷求</div>
</p></div>
<div class='div-commentary'><p style="margin-left:1em"><span class='note-inline'>(憂念循環消除舊業既不迷於七覺必求退於雙愚)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>訓生寬佛古</div>
</p></div>
<div class='div-commentary'><p style="margin-left:1em"><span class='note-inline'>(生八解池邊寬頎漸之位佛親訓戒古與今同)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留協祐齊休</div>
</p></div>
<div class='div-commentary'><p style="margin-left:1em"><span class='note-inline'>(協祐學空之士留齊暖頂之賢既休絕於盖纏定逍遙於壽城)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨觀述苦憂</div>
</p></div>
<div class='div-commentary'><p style="margin-left:1em"><span class='note-inline'>(觀苦海之內未證無憂之樂述道德之功將亨變易之因)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>業舊迷求訓</div>
</p></div>
<div class='div-commentary'><p style="margin-left:1em"><span class='note-inline'>(訓中品之人令求大業教舊迷之者並契新薰)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生寬佛古留</div>
</p></div>
<div class='div-commentary'><p style="margin-left:1em"><span class='note-inline'>(佛寬慈惠順異生情引古況今留諸經律)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>協祐齊休運</div>
</p></div>
<div class='div-commentary'><p style="margin-left:1em"><span class='note-inline'>(齊協真如之性運載欲海之程既休習氣之緣祐助精勤之子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>觀述苦憂業</div>
</p></div>
<div class='div-commentary'><p style="margin-left:1em"><span class='note-inline'>(觀下方之苦本述報土之清涼業累既殘憂愁何有)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊迷求訓生</div>
</p></div>
<div class='div-commentary'><p style="margin-left:1em"><span class='note-inline'>(舊求初果之時猶迷補處纔訓三科之法便悟無生)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>寬佛古留協</div>
</p></div>
<div class='div-commentary'><p style="margin-left:1em"><span class='note-inline'>(古燈王佛寬六度相協和四眾留付聲聞)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐齊休運亨</div>
</p></div>
<div class='div-commentary'><p style="margin-left:1em"><span class='note-inline'>(亨休禎事祐持戒人齊運黔黎昇登彼岸)</span>。</p>
</div></div>
<div class='div-other'><a id='mulu65' />
<p class='h2'>述字拘就會字正廻文</p>
<div class='div-orig'><p style="text-indent:0em" class="lg-abnormal"><div class='lg-row'>述會亨垂休</div>
</p></div>
<div class='div-commentary'><p style="margin-left:1em"><span class='note-inline'>(弥勒大士居兜率宮應三會根述六事行垂下降之休記證般若之亨名晃耀金身遐邇離染)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理祐詮留非</div>
</p></div>
<div class='div-commentary'><p style="margin-left:1em"><span class='note-inline'>(理即實性祐乃福田詮簡非虛編留玉帙白檀香印供養諸賢)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛意生誰求</div>
</p></div>
<div class='div-commentary'><p style="margin-left:1em"><span class='note-inline'>(布髮淹泥我佛之修因意切投崖飼虎薩埵之超刼誰聞為求生滅之言將度沉淪之苦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指舊緣憂歸</div>
</p></div>
<div class='div-commentary'><p style="margin-left:1em"><span class='note-inline'>(中指西來世尊化被靈牙東夏釋氏遺風黎元之舊勝重增庶類之宿憂永捨昔緣曠代迄今歸依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會亨垂休理</div>
</p></div>
<div class='div-commentary'><p style="margin-left:1em"><span class='note-inline'>(極理杳冥亨文莫比會當雪嶺想戒定之休清垂教支那拜毫光之匪倦)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐詮留非佛</div>
</p></div>
<div class='div-commentary'><p style="margin-left:1em"><span class='note-inline'>(詮敏留慈祐寬赴感佛開示喻豈暫停悲旁亘邊疆無非拔濟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意生誰求指</div>
</p></div>
<div class='div-commentary'><p style="margin-left:1em"><span class='note-inline'>(意慮遍侵生還資養欲求祕訣指在琅函初序次宗覬誰看閱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊緣憂歸述</div>
</p></div>
<div class='div-commentary'><p style="margin-left:1em"><span class='note-inline'>(舊植之業仗憂作緣未顯芳榮華歸甚處湏假述製滋潤現行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨垂休理祐</div>
</p></div>
<div class='div-commentary'><p style="margin-left:1em"><span class='note-inline'>(亨恱四衢垂覆景善休能助羙祐叶徽猷以理為憑色相倚託)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮留非佛意</div>
</p></div>
<div class='div-commentary'><p style="margin-left:1em"><span class='note-inline'>(佛之密意焉盡尋思傳揚冝紹於詮題留賞恒存於海藏循環研究非敢忘之)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生誰求指舊</div>
</p></div>
<div class='div-commentary'><p style="margin-left:1em"><span class='note-inline'>(質多心生同誰稟用求智新惑指向襟膺曩舊愛憎隨形逐影)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣憂歸述會</div>
</p></div>
<div class='div-commentary'><p style="margin-left:1em"><span class='note-inline'>(幸值正緣煩憂欻殄持述象軸會悟幽微品數雖殊咸歸一見)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂休理祐詮</div>
</p></div>
<div class='div-commentary'><p style="margin-left:1em"><span class='note-inline'>(垂念河沙分詮拆祐二空境外徒摽得理之知八万門中孰了靡休之說)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留非佛意生</div>
</p></div>
<div class='div-commentary'><p style="margin-left:1em"><span class='note-inline'>(佛者調御也留誓願意拯接勞生帝梵欽恭引[這-言+印]捧擁非想共仰遠禮遙瞻也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰求指舊緣</div>
</p></div>
<div class='div-commentary'><p style="margin-left:1em"><span class='note-inline'>(誰於頼耶苞籠種子及求長發指縈舊緣前後波濤泛灔冈住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂歸述會亨</div>
</p></div>
<div class='div-commentary'><p style="margin-left:1em"><span class='note-inline'>(伯瑜杖輕憂母漸老陶潛歸去高上何偕爭似演述真乘亨敷內典苾蒭會集安隱道塲)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休理祐詮留</div>
</p></div>
<div class='div-commentary'><p style="margin-left:1em"><span class='note-inline'>(决擇之詮鑒眀之理貞休克播規範常留聖祐功舒散霑情物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非佛意生誰</div>
</p></div>
<div class='div-commentary'><p style="margin-left:1em"><span class='note-inline'>(佛法界起王舍誕生天與非人誰不難遇年從十九逾城出家果滿道圓希意廣設)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求指舊緣憂</div>
</p></div>
<div class='div-commentary'><p style="margin-left:1em"><span class='note-inline'>(指攝俗諦求權義機添舊睿之強緣致劣憂之䪺泯)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸述會亨垂</div>
</p></div>
<div class='div-commentary'><p style="margin-left:1em"><span class='note-inline'>(僧寶稱量歸奉是㝡五分薰習垂廕他方述誦而筭等弥盧曉會而亨通地表)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理祐詮留非</div>
</p></div>
<div class='div-commentary'><p style="margin-left:1em"><span class='note-inline'>(大雄邃理非薄祐而瞻觀至聖留詮豈尠才而討究)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛意生誰求</div>
</p></div>
<div class='div-commentary'><p style="margin-left:1em"><span class='note-inline'>(佛化品類誰聞之不斆行檀意誘超昇異生之虔求奉戒)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指舊緣憂歸</div>
</p></div>
<div class='div-commentary'><p style="margin-left:1em"><span class='note-inline'>(指向法性之土便就新緣示歸安隱之鄉弗憂舊障)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述會亨垂休</div>
</p></div>
<div class='div-commentary'><p style="margin-left:1em"><span class='note-inline'>(述毗盧之海會布教奚休亨般若之舟舡垂慈救溺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐詮留非佛</div>
</p></div>
<div class='div-commentary'><p style="margin-left:1em"><span class='note-inline'>(佛演誠言留勝惠之殊祐經詮微賾非劣辯之審詳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意生誰求指</div>
</p></div>
<div class='div-commentary'><p style="margin-left:1em"><span class='note-inline'>(指歡喜地的獲意生之身求進趣階誰凝仲霄之略)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊緣憂歸述</div>
</p></div>
<div class='div-commentary'><p style="margin-left:1em"><span class='note-inline'>(述歸本際暫息故緣再察昬憂重興舊願)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會亨垂休理</div>
</p></div>
<div class='div-commentary'><p style="margin-left:1em"><span class='note-inline'>(亨五位之明門垂差別而休執會一如之奧理見邪計以潛祛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮留非佛意</div>
</p></div>
<div class='div-commentary'><p style="margin-left:1em"><span class='note-inline'>(或詮花藏之界勿留凡情非佛秘密之宗難通妙意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生誰求指舊</div>
</p></div>
<div class='div-commentary'><p style="margin-left:1em"><span class='note-inline'>(指陳明月眾生昧桂魄於長天求舊真靈誰者曉玄珠於[网-(ㄨ*ㄨ)+又]象)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣憂歸述會</div>
</p></div>
<div class='div-commentary'><p style="margin-left:1em"><span class='note-inline'>(會歸四諦永離憂根述十二緣恒辝苦累)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨垂休理祐</div>
</p></div>
<div class='div-commentary'><p style="margin-left:1em"><span class='note-inline'>(亨設奇特之祐垂濟寧休理開頓漸之源合楞嚴定)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留非佛意生</div>
</p></div>
<div class='div-commentary'><p style="margin-left:1em"><span class='note-inline'>(留心意識盖迷生之妄途非去來今乃唯佛之正道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰求指舊緣</div>
</p></div>
<div class='div-commentary'><p style="margin-left:1em"><span class='note-inline'>(誰希極果除舊習而始修指引小機求昔緣而方度)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂歸述會亨</div>
</p></div>
<div class='div-commentary'><p style="margin-left:1em"><span class='note-inline'>(述會菩提之樹達我淨以何憂勸歸涅槃之山亨常樂而騰譽)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂休理祐詮</div>
</p></div>
<div class='div-commentary'><p style="margin-left:1em"><span class='note-inline'>(敷詮顯理然垂善祐以資薰休志澄神必湏惡因而俱弃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非佛意生誰</div>
</p></div>
<div class='div-commentary'><p style="margin-left:1em"><span class='note-inline'>(佛具智知非群生之所測意融空有是誰人之能名)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求指舊緣憂</div>
</p></div>
<div class='div-commentary'><p style="margin-left:1em"><span class='note-inline'>(求慕賢德應捨憂惱之緣誡舊顓愚指猒喧煩之務)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸述會亨垂</div>
</p></div>
<div class='div-commentary'><p style="margin-left:1em"><span class='note-inline'>(歸無上士亨權變以垂文述著中乘會浮華而成實)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休理祐詮留</div>
</p></div>
<div class='div-commentary'><p style="margin-left:1em"><span class='note-inline'>(休塵勞而省自悟理憑詮崇良祐而利他留恩拯物)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛意生誰求</div>
</p></div>
<div class='div-commentary'><p style="margin-left:1em"><span class='note-inline'>(佛意雖遠求入易諧誰生㝡上之誠定湊圓常之境)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指舊緣憂歸</div>
</p></div>
<div class='div-commentary'><p style="margin-left:1em"><span class='note-inline'>(指舊者談與本源緣憂者令歇漂泊喻若貪土歸獲珠珎)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述會亨垂休</div>
</p></div>
<div class='div-commentary'><p style="margin-left:1em"><span class='note-inline'>(迦葉集會述錄聖言亨于迄今垂覆塵世巋然休福沙界同霑)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理祐詮留非</div>
</p></div>
<div class='div-commentary'><p style="margin-left:1em"><span class='note-inline'>(詮理扸非著經文之奧義禍淫祐善留神道之冥功)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意生誰求指</div>
</p></div>
<div class='div-commentary'><p style="margin-left:1em"><span class='note-inline'>(意生分別遂指參差徧求染貪誰肻淨住)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊緣憂歸述</div>
</p></div>
<div class='div-commentary'><p style="margin-left:1em"><span class='note-inline'>(舊緣者少壯之時所結之過也終沒之後墮歸鐵圍述記冤尤寧免憂矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會亨垂休理</div>
</p></div>
<div class='div-commentary'><p style="margin-left:1em"><span class='note-inline'>(妙理心通會亨何滯以仁濟物垂休万年)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐詮留非佛</div>
</p></div>
<div class='div-commentary'><p style="margin-left:1em"><span class='note-inline'>(具足法祐廣留實乘無非藏之雄詮並賴佛之建立)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生誰求指舊</div>
</p></div>
<div class='div-commentary'><p style="margin-left:1em"><span class='note-inline'>(眾生受殃皆承舊罪冈求懺悔望誰指除)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣憂歸述會</div>
</p></div>
<div class='div-commentary'><p style="margin-left:1em"><span class='note-inline'>(十二因緣㸦為始卒憂苦相属會歸有情擾攘輪廻細難演述)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨垂休理祐</div>
</p></div>
<div class='div-commentary'><p style="margin-left:1em"><span class='note-inline'>(乾德既亨垂祐而枯株發瑩大君理化布惠而庶品咸休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮留非佛意</div>
</p></div>
<div class='div-commentary'><p style="margin-left:1em"><span class='note-inline'>(詮說淺深非佛元意聲聞菩薩見解殊途開作群宗留示諸論)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰求指舊緣</div>
</p></div>
<div class='div-commentary'><p style="margin-left:1em"><span class='note-inline'>(誰歷舊妄溺在惡緣險徑所牽纏縛困躓如求指拔志向覺皇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂歸述會亨</div>
</p></div>
<div class='div-commentary'><p style="margin-left:1em"><span class='note-inline'>(恒憂黎甿失歸正性流行製述和會四方如草偃風孰不亨順)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂休理祐詮</div>
</p></div>
<div class='div-commentary'><p style="margin-left:1em"><span class='note-inline'>(垂其休命理洽真詮吉祐所加爰從積慶)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留非佛意生</div>
</p></div>
<div class='div-commentary'><p style="margin-left:1em"><span class='note-inline'>(堅執虛偽留連死生自造非意之強梁豈是佛恩之菲薄)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求指舊緣憂</div>
</p></div>
<div class='div-commentary'><p style="margin-left:1em"><span class='note-inline'>(哀求賢哲乞指舊因遂知洗滌之緣將脫極憂之業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸述會亨垂</div>
</p></div>
<div class='div-commentary'><p style="margin-left:1em"><span class='note-inline'>(歸依三寶俻述迷懷欲亨省悟之勤希會所垂之教)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休理祐詮留</div>
</p></div>
<div class='div-commentary'><p style="margin-left:1em"><span class='note-inline'>(擬休遍計得理玄微留景祐於勝詮復廕庇於末代)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非佛意生誰</div>
</p></div>
<div class='div-commentary'><p style="margin-left:1em"><span class='note-inline'>(施設慈門莫非我佛誘勸生類弥刼精虔惻隱意專誰能継踵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指舊緣憂歸</div>
</p></div>
<div class='div-commentary'><p style="margin-left:1em"><span class='note-inline'>(指舊修行處於迦維之有緣無憂樹下生歸化俱尸之國)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述會亨垂休</div>
</p></div>
<div class='div-commentary'><p style="margin-left:1em"><span class='note-inline'>(竹林會上垂休世民亨聞微妙之音述讚如如之性)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理祐詮留非</div>
</p></div>
<div class='div-commentary'><p style="margin-left:1em"><span class='note-inline'>(詮呪惣持理祐善發欲軰留五分戒忍非地前之所能也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛意生誰求</div>
</p></div>
<div class='div-commentary'><p style="margin-left:1em"><span class='note-inline'>(佛生王宮俄求出離誰明意識秘密幽通)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊緣憂歸述</div>
</p></div>
<div class='div-commentary'><p style="margin-left:1em"><span class='note-inline'>(舊緣六塵之境不憂八解之門述作是歸清風永扇)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會亨垂休理</div>
</p></div>
<div class='div-commentary'><p style="margin-left:1em"><span class='note-inline'>(垂將預理休息煩籠會契玄寂亨超果位)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐詮留非佛</div>
</p></div>
<div class='div-commentary'><p style="margin-left:1em"><span class='note-inline'>(佛說法聲餘非詮表祐多群品留福万春)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意生誰求指</div>
</p></div>
<div class='div-commentary'><p style="margin-left:1em"><span class='note-inline'>(生光淨天求滅盡定誰當指教意與惠融)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣憂歸述會</div>
</p></div>
<div class='div-commentary'><p style="margin-left:1em"><span class='note-inline'>(緣會師宗述舉真常憂分叚之未除歸兜率之剋日)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨垂休理祐</div>
</p></div>
<div class='div-commentary'><p style="margin-left:1em"><span class='note-inline'>(垂中陰之理休二邊之論祐念小乘亨啚止觀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮留非佛意</div>
</p></div>
<div class='div-commentary'><p style="margin-left:1em"><span class='note-inline'>(佛欲久住世閒意非波旬所請復詮性相甚深留囑龍神守護)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生誰求指舊</div>
</p></div>
<div class='div-commentary'><p style="margin-left:1em"><span class='note-inline'>(指楞伽山㝡先求道誰曉生空之事允符舊制之規也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂歸述會亨</div>
</p></div>
<div class='div-commentary'><p style="margin-left:1em"><span class='note-inline'>(歸祇陁園會四部眾勿令憂懼述仰至冥咸願機誠可亨勝業)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂休理祐詮</div>
</p></div>
<div class='div-commentary'><p style="margin-left:1em"><span class='note-inline'>(詮變易之理垂滿字之文洪祐黎元寧休沙界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留非佛意生</div>
</p></div>
<div class='div-commentary'><p style="margin-left:1em"><span class='note-inline'>(佛意潛知生靈忝幸留精進之務非懈怠之所取矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰求指舊緣</div>
</p></div>
<div class='div-commentary'><p style="margin-left:1em"><span class='note-inline'>(舊習緣覺之儀誰指菩提之路求諸好古以俟津梁)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸述會亨垂</div>
</p></div>
<div class='div-commentary'><p style="margin-left:1em"><span class='note-inline'>(纔歸煖頂之位會述初躡之心亨集諦之可依垂馨香之益盛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休理祐詮留</div>
</p></div>
<div class='div-commentary'><p style="margin-left:1em"><span class='note-inline'>(言詮理智休祐人倫留式遐昌用旌厥範)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非佛意生誰</div>
</p></div>
<div class='div-commentary'><p style="margin-left:1em"><span class='note-inline'>(非佛之勢力誰悟意成之身刼外之何生直得逍遙之趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求指舊緣憂</div>
</p></div>
<div class='div-commentary'><p style="margin-left:1em"><span class='note-inline'>(求指衣襟之寶舊緣我執之情憂受且祛輕安必證)</span>。</p>
</div></div>
<div class='div-other'><a id='mulu66' />
<p class='h2'>述字拘就歸字倒廻文</p>
<div class='div-orig'><p style="text-indent:0em" class="lg-abnormal"><div class='lg-row'>述歸憂緣舊</div>
</p></div>
<div class='div-commentary'><p style="margin-left:1em"><span class='note-inline'>(往賢述製遵稟舊規識緣物而目覩自歸網若了而憂旃逈遣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指求誰生意</div>
</p></div>
<div class='div-commentary'><p style="margin-left:1em"><span class='note-inline'>(意馬不走心猿[网-(ㄨ*ㄨ)+又]生彼岸指而精進勤求菩提扣而誰同習究)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛非留詮祐</div>
</p></div>
<div class='div-commentary'><p style="margin-left:1em"><span class='note-inline'>(所留教籍詮諸佛名能與非人聽悉穎晤喜祐利樂散及遐陬)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理休垂亨會</div>
</p></div>
<div class='div-commentary'><p style="margin-left:1em"><span class='note-inline'>(理潤休慶內典速還垂布聡聞速令曉會永然亨泰離垢出凡)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸憂緣舊指</div>
</p></div>
<div class='div-commentary'><p style="margin-left:1em"><span class='note-inline'>(一法可歸眾聖堪指微憂既絕纏緣豈侵省舊克臻堅貞久固)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求誰生意佛</div>
</p></div>
<div class='div-commentary'><p style="margin-left:1em"><span class='note-inline'>(求其佛果辯俊爰生量掩蓬壺意懷慈忍誰能珎重普衛矜憐)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非留詮祐理</div>
</p></div>
<div class='div-commentary'><p style="margin-left:1em"><span class='note-inline'>(理智詮籌莫非深邃留之講讀銳解轉增祐感千朞時延兆筭)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休垂亨會述</div>
</p></div>
<div class='div-commentary'><p style="margin-left:1em"><span class='note-inline'>(亨隨有境會逐無為色空之述全殊休密之言必異剖扸兩體垂譽甚多者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂緣舊指求</div>
</p></div>
<div class='div-commentary'><p style="margin-left:1em"><span class='note-inline'>(舊善起來憂情俄殄沉緣息處指信求真懌恱經行觀遊塔寺)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰生意佛非</div>
</p></div>
<div class='div-commentary'><p style="margin-left:1em"><span class='note-inline'>(誰將狹劣之性量佛金相之身勿以意尋倍生讚歎窮刼非盡辤禮東方)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留詮祐理休</div>
</p></div>
<div class='div-commentary'><p style="margin-left:1em"><span class='note-inline'>(洞詮爽朗齊白曰之休明祐獲難涯合澄凝之寂性留茲理質軌範充依)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂亨會述歸</div>
</p></div>
<div class='div-commentary'><p style="margin-left:1em"><span class='note-inline'>(戒月晞垂耀昬迷之鑒會靄雲廕庇使䨱護之歸翹演述五乘開亨七<span class='corr'>正</span>)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣舊指求誰</div>
</p></div>
<div class='div-commentary'><p style="margin-left:1em"><span class='note-inline'>(新緣發植指從本舊之因求定斆誰遙想飲光之士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生意佛非留</div>
</p></div>
<div class='div-commentary'><p style="margin-left:1em"><span class='note-inline'>(祝佛之意纔生稽顙之瞻<span class='corr'>己</span>著香留宿火此外非干)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮祐理休垂</div>
</p></div>
<div class='div-commentary'><p style="margin-left:1em"><span class='note-inline'>(妙理涵虛假詮文而顯視恩寬祐廣迴抑滯以宣敷快[栽-木+(万-一)]垂芳休禎合運)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨會述歸憂</div>
</p></div>
<div class='div-commentary'><p style="margin-left:1em"><span class='note-inline'>(會思鹿苑祈亨照以憂祛述課陁羅志歸崇而奉受)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊指求誰生</div>
</p></div>
<div class='div-commentary'><p style="margin-left:1em"><span class='note-inline'>(求當報而指擑扶危誰陳錦纜生勝地而舊煩夙去弗染塵埃)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意佛非留詮</div>
</p></div>
<div class='div-commentary'><p style="margin-left:1em"><span class='note-inline'>(佛具三覺悲意遍霑蠢動含靈且非分別應根詮語權類留形迄至于今曩願未滿)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐理休垂亨</div>
</p></div>
<div class='div-commentary'><p style="margin-left:1em"><span class='note-inline'>(理者義通也祐即福惠也二嚴雙備万德休彰垂瞰邊隅亨傳海岳)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會述歸憂緣</div>
</p></div>
<div class='div-commentary'><p style="margin-left:1em"><span class='note-inline'>(談述偈頌歸向牟尼憶鷄峯之昔會綿移念祇林之早緣漸遠匪憂代曠誓見玉毫)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指求誰生意</div>
</p></div>
<div class='div-commentary'><p style="margin-left:1em"><span class='note-inline'>(指五密因之妙意警悟群生求三修證之玄階誰親覺路)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛非留詮祐</div>
</p></div>
<div class='div-commentary'><p style="margin-left:1em"><span class='note-inline'>(佛現相好之容豈非良祐留作世閒之眼唯是靈詮)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理休垂亨會</div>
</p></div>
<div class='div-commentary'><p style="margin-left:1em"><span class='note-inline'>(亨演金言於鷲嶺休廢邪宗集會寶偈於神洲廓垂正理)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述歸憂緣舊</div>
</p></div>
<div class='div-commentary'><p style="margin-left:1em"><span class='note-inline'>(緣侵舊染憂苦海之沉淪顯示勉歸述菩提之曠遠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求誰生意佛</div>
</p></div>
<div class='div-commentary'><p style="margin-left:1em"><span class='note-inline'>(佛誘迷生意闡龍宮之奧典誰興利物求宣像運之深經)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非留詮祐理</div>
</p></div>
<div class='div-commentary'><p style="margin-left:1em"><span class='note-inline'>(猒留欲境之非詮定學而數息理豁塵襟之患假殊祐以資身)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休垂亨會述</div>
</p></div>
<div class='div-commentary'><p style="margin-left:1em"><span class='note-inline'>(述恩垂慜亨通匪限之疑懷會微了極休歇幾多之煩惱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸憂緣舊指</div>
</p></div>
<div class='div-commentary'><p style="margin-left:1em"><span class='note-inline'>(舉耳訓而遣拋舊障䪺獲輕安指掌誨而歸仰聖緣忘憂適樂)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰生意佛非</div>
</p></div>
<div class='div-commentary'><p style="margin-left:1em"><span class='note-inline'>(佛稱調御意普慈悲若非度生誰當拯濟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留詮祐理休</div>
</p></div>
<div class='div-commentary'><p style="margin-left:1em"><span class='note-inline'>(詮達至理休放逸於盖緾祐越孤貧罷留連於愛網)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂亨會述歸</div>
</p></div>
<div class='div-commentary'><p style="margin-left:1em"><span class='note-inline'>(垂教勸省速亨有作之薰述道令歸早會空寂之舍)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂緣舊指求</div>
</p></div>
<div class='div-commentary'><p style="margin-left:1em"><span class='note-inline'>(指六根本之舊惑憂撓元由求九次第之禪扃絕緣方契)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生意佛非留</div>
</p></div>
<div class='div-commentary'><p style="margin-left:1em"><span class='note-inline'>(洞澈佛意傳留登地之人惠化生民莫非談天之士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮祐理休垂</div>
</p></div>
<div class='div-commentary'><p style="margin-left:1em"><span class='note-inline'>(雄詮精博之理垂庇千秊勝祐潤益之功休祥万祀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨會述歸憂</div>
</p></div>
<div class='div-commentary'><p style="margin-left:1em"><span class='note-inline'>(亨設無遮之會善德歸依述讚法施之擅維摩憂責)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣舊指求誰</div>
</p></div>
<div class='div-commentary'><p style="margin-left:1em"><span class='note-inline'>(指十真如之心誰則知於舊體求四涅槃之性更弗藉於新緣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意佛非留詮</div>
</p></div>
<div class='div-commentary'><p style="margin-left:1em"><span class='note-inline'>(意珠朗曜非但留照於閻浮佛日光輝揚詮遐布於他土)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐理休垂亨</div>
</p></div>
<div class='div-commentary'><p style="margin-left:1em"><span class='note-inline'>(祐護彛倫亨寰中之休慶理崇文義垂域內之清規)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會述歸憂緣</div>
</p></div>
<div class='div-commentary'><p style="margin-left:1em"><span class='note-inline'>(述會一乘之實[网-(ㄨ*ㄨ)+又]礙因緣攝歸二諦之源勿憂變易)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊指求誰生</div>
</p></div>
<div class='div-commentary'><p style="margin-left:1em"><span class='note-inline'>(指曉眾生之機誰能惻隱求趣湛然之果審舊圓常)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛非留詮祐</div>
</p></div>
<div class='div-commentary'><p style="margin-left:1em"><span class='note-inline'>(佛慜含靈久沉非義廣留祐護詮解妄源漸令焚修出離三界)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理休垂亨會</div>
</p></div>
<div class='div-commentary'><p style="margin-left:1em"><span class='note-inline'>(皇皇之理休暢會通垂於二儀亨於六合)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述歸憂緣舊</div>
</p></div>
<div class='div-commentary'><p style="margin-left:1em"><span class='note-inline'>(述撰言句咸歸教誡之中思忖業緣每憂曩舊之[戶@犮])</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指求誰生意</div>
</p></div>
<div class='div-commentary'><p style="margin-left:1em"><span class='note-inline'>(哲人指迹遣於塵寰其或勞生誰意領解精恪奉持求越瀑河)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非留詮祐理</div>
</p></div>
<div class='div-commentary'><p style="margin-left:1em"><span class='note-inline'>(世閒造非明主救弊故留正理詮譴邪魔整䪺紀綱以延祐助)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休垂亨會述</div>
</p></div>
<div class='div-commentary'><p style="margin-left:1em"><span class='note-inline'>(休美一德舉事允亨永垂蕩蕩之功長述忻忻之會)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸憂緣舊指</div>
</p></div>
<div class='div-commentary'><p style="margin-left:1em"><span class='note-inline'>(歸順化指消遣憂緣惡去善來從新革故食舊之祿賞而厚焉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求誰意生佛</div>
</p></div>
<div class='div-commentary'><p style="margin-left:1em"><span class='note-inline'>(自搆迷乱喪失佛心翻念求誰生我惠意)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留詮祐理休</div>
</p></div>
<div class='div-commentary'><p style="margin-left:1em"><span class='note-inline'>(覺行難詮體幽玄而終諧至理祐報定受留善慶而陰獲休徵)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂亨會述歸</div>
</p></div>
<div class='div-commentary'><p style="margin-left:1em"><span class='note-inline'>(垂法既亨周乎四海民慕景運會遇而歸述堯舜之文章比乾坤之覆載)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂緣舊指求</div>
</p></div>
<div class='div-commentary'><p style="margin-left:1em"><span class='note-inline'>(履乎<span class='corr'>豐</span>盛憂<span class='corr'>己</span>薄緣改換舊情求指大道)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰生意佛非</div>
</p></div>
<div class='div-commentary'><p style="margin-left:1em"><span class='note-inline'>(於僧祇刧磨鍊成佛巍巍相狀誰復等倫百代帝王諸天釋梵身意皈奉豈有主非者也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮祐理休垂</div>
</p></div>
<div class='div-commentary'><p style="margin-left:1em"><span class='note-inline'>(向聖傾誠詮揚令祐於理了達寧獨垂休)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨會述歸憂</div>
</p></div>
<div class='div-commentary'><p style="margin-left:1em"><span class='note-inline'>(京下同會幽細盡亨述清淨之聲光鑿群靈之耳目俾歸實際杜絕憂煩)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣舊指求誰</div>
</p></div>
<div class='div-commentary'><p style="margin-left:1em"><span class='note-inline'>(舊結好緣<span class='corr'>已</span>具福智再求指喻更益聦眀學無常師從誰進趣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生意佛非留</div>
</p></div>
<div class='div-commentary'><p style="margin-left:1em"><span class='note-inline'>(懷生真意故是佛留益以根本圓融元非欠少)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐理休垂亨</div>
</p></div>
<div class='div-commentary'><p style="margin-left:1em"><span class='note-inline'>(禧祐之理<span class='corr'>焉</span>集兇狡之徙休寵所垂而萃亨隆之士)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會述歸憂緣</div>
</p></div>
<div class='div-commentary'><p style="margin-left:1em"><span class='note-inline'>(遭逢嘉會得述妙緣皆承歸仰於金僊遂脫憂怖於苦縛)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊指求誰生</div>
</p></div>
<div class='div-commentary'><p style="margin-left:1em"><span class='note-inline'>(舊存經典指引現前誰可尋求洞生曉悟)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意佛非留詮</div>
</p></div>
<div class='div-commentary'><p style="margin-left:1em"><span class='note-inline'>(留意在法見性㸦非若佛所詮曾何別異)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>理休垂亨會</div>
</p></div>
<div class='div-commentary'><p style="margin-left:1em"><span class='note-inline'>(智與理融識將神會垂亨適於寶城必預休於纏盖)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>述歸憂緣舊</div>
</p></div>
<div class='div-commentary'><p style="margin-left:1em"><span class='note-inline'>(憂第一道諦歸㝡上夤緣舊瞻外噐之塵述仰弥天之稱)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>指求誰生意</div>
</p></div>
<div class='div-commentary'><p style="margin-left:1em"><span class='note-inline'>(誰指四衢之路求居寂默之中意任遨遊往生三界矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>佛非留詮祐</div>
</p></div>
<div class='div-commentary'><p style="margin-left:1em"><span class='note-inline'>(佛祐群品留示真詮非造次之了知且河沙之窮考矣)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>休垂亨會述</div>
</p></div>
<div class='div-commentary'><p style="margin-left:1em"><span class='note-inline'>(休垂六句義於民閒湏會十波羅蜜於魔網述乎維詰亨達玄開也)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>歸憂緣舊指</div>
</p></div>
<div class='div-commentary'><p style="margin-left:1em"><span class='note-inline'>(得指歸於大聖緣舊契於南宗匪憂伇俗之勞自取熙怡之快)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>求誰生意佛</div>
</p></div>
<div class='div-commentary'><p style="margin-left:1em"><span class='note-inline'>(求誰方便生意明通入佛不共之程穎悟澄清之法)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>非留詮祐理</div>
</p></div>
<div class='div-commentary'><p style="margin-left:1em"><span class='note-inline'>(非留二乘之式表詮七地之初祐祐之若存證理之剋諧)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>垂亨會述歸</div>
</p></div>
<div class='div-commentary'><p style="margin-left:1em"><span class='note-inline'>(會該八藏垂控万靈歸述究之穹隆亨無邊之願海)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>憂緣舊指求</div>
</p></div>
<div class='div-commentary'><p style="margin-left:1em"><span class='note-inline'>(舊指芭蕉為喻曾憂變色難堅求秘密之漸深緣浮雲而<span class='corr'>已</span>遠)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>誰生意佛非</div>
</p></div>
<div class='div-commentary'><p style="margin-left:1em"><span class='note-inline'>(誰生欲境意樂佛身非猛利之丈夫尤操執於信行)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>留詮祐理休</div>
</p></div>
<div class='div-commentary'><p style="margin-left:1em"><span class='note-inline'>(休詮頓教理括圓平留囑龍宮祐潤水族)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>亨會述歸憂</div>
</p></div>
<div class='div-commentary'><p style="margin-left:1em"><span class='note-inline'>(會述要妙歸向能仁憂半字之靡開亨相門之在近)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>緣舊指求誰</div>
</p></div>
<div class='div-commentary'><p style="margin-left:1em"><span class='note-inline'>(緣宿習之減定指舊律以誰諳求淨慮之等持作灰心之止觀)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>生意佛非留</div>
</p></div>
<div class='div-commentary'><p style="margin-left:1em"><span class='note-inline'>(意趣生時佛留加護非從妄想可去貪嗔)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>詮祐理休垂</div>
</p></div>
<div class='div-commentary'><p style="margin-left:1em"><span class='note-inline'>(詮火宅之理垂拔苦之因祐助進修廣集休祉)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>會述歸憂緣</div>
</p></div>
<div class='div-commentary'><p style="margin-left:1em"><span class='note-inline'>(會同世典述歸窈冥憂極果之未登緣五根之有則)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>舊指求誰生</div>
</p></div>
<div class='div-commentary'><p style="margin-left:1em"><span class='note-inline'>(舊說安息求生是國誰念伽陁之号指親兩足之尊)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>意佛非留詮</div>
</p></div>
<div class='div-commentary'><p style="margin-left:1em"><span class='note-inline'>(意非封滯專奉佛恩詮唯至誠留傳釋子)</span>。</p>
</div>
<div class='div-orig'><p style="text-indent:0em" class="lg-abnormal"><div class='lg-row'>祐理休垂亨</div>
</p></div>
<div class='div-commentary'><p style="margin-left:1em"><span class='note-inline'>(祐解脫理休煩惱名垂就菩提亨超彼岸)</span>。</p>
</div></div>
<p class='juan'>御製蓮華心輪廻文偈頌卷第十六<span class='note-inline'>(正文一千五十五字注四千四百一十六字)</span></p></div>
</div><!-- end of div[@id='body'] -->
</body></html>