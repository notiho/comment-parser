<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>高麗國新雕大藏校正別錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu43' />
<p class='juan'>高麗國新雕大藏挍正別錄卷第四　俊</p>
<div class='div-other'><a id='mulu44' />
<p class='h1'>知凾　東方最勝燈王陀羅尼經　闍那崛多　譯</p>
<div class='div-other'><a id='mulu45' /><p>正經六紙雜呪三紙此經丹藏即云東方最勝燈王如來經經初有歸敬辝者是也按開元錄此經前後四譯三存一失即東晉失譯名為陀羅尼章句經或無章字者是第三譯而一失本也今此崛多譯宋本與丹名既不同文亦有異丹文大多倍宋本而有餘則未知孰是真本經耶今以丹本經首有歸敬辝者為崛多真本耳此宋本經文古語質似非崛多之譯又文中數云陀羅尼句即恐此經是失本陀羅尼句經宋藏失崛多譯而得彼失本經見經中有最勝燈王之言遂認為崛多譯燈王經耳不然何一人之譯而有名題始末之殊廣略質文之異耶今且雙存欲令<span class='corr'>四</span>譯廣具矣因書其意伏俟明哲。</p>
</div></div>
<div class='div-other'><a id='mulu46' />
<p class='h1'>知凾　最勝燈王如來經<span class='note-inline'>(丹本)</span>　闍那崛多譯</p>
<div class='div-other'><a id='mulu47' /><p>此經此本宋藏失之今得丹藏而編入云又為看舊宋本藏者具錄其經于左。</p>
</div>
<div class='div-other'><a id='mulu48' /><p style="margin-left:0em;text-indent:0em;" class="lg-abnormal"><div class='lg-row'>我闍那崛多　歸命大智海　毗盧遮那佛</div>
</p>
<div class='div-other'><a id='mulu49' />
<p class='h3'>東方最勝燈王如來經　　　　知<span class='note-inline'>(丹)</span></p><p class="byline">隋天竺三藏闍那崛多等　譯</p><p>如是我聞一時佛在舍衛城祇樹給孤獨園與大比丘眾千二百五十人俱復有無量百千菩薩眾復有無量天人眾等所謂大梵天王帝釋天王四大天王所謂提頭頼吒天王毗婁勒叉天王毗婁博叉天王毗沙門天王功德大天為首等有八萬四千諸天眾那耶耶大將為首入部鬼神大將復有五百鬼子母及諸眷属如是等無量天人世眾左右圍繞尒時去此佛剎百千億佛剎過<span class='corr'>已</span>東方有一佛剎名無邊華世界彼世界中有一佛名㝡勝燈如來多他阿伽度阿羅呵三藐三佛陁現在逍遙說法彼如來於彼世界遣二菩薩來此娑婆世界一名大光菩薩二名甘露光菩薩言汝等二菩薩往向娑婆世界彼有一佛名釋迦牟尼多他阿伽度阿羅呵三藐三佛陁為彼釋迦牟尼多他阿伽度阿羅呵三藐三佛陁將此陁羅尼章句說為諸眾生故安樂故功德故增益故名聞故生力故隨所意行故受安樂故不擾亂故不殺眾生故擁護故而說呪曰。</p>
<p class="dharani">多<span class='note-inline'>(上)</span>絰<span class='note-inline'>(地也反)</span>他　優波[怡-台+差]泥　覩[怡-台+差]泥羅叉㝹瞿波多<span class='note-inline'>(上)</span>曳波囉闍婆[(止/天)*(企-止+米)]闍<span class='note-inline'>(上)</span>婆<span class='note-inline'>(上)</span>[(止/天)*(企-止+米)]闍婆[(止/天)*(企-止+米)]　摩<span class='note-inline'>(上)</span>訶闍婆[(止/天)*(企-止+米)]　闍婆楞　伽帝闍婆[(止/天)*(企-止+米)]　闍婆梨尼摩訶闍婆梨尼　闍婆囉木企　娑利　摩娑　利阿迦<span class='note-inline'>(上)</span>[(止/天)*(企-止+米)]　摩迦<span class='note-inline'>(上)</span>[(止/天)*(企-止+米)]　阿<span class='note-inline'>(上)</span>企<span class='note-inline'>(音溪)</span>摩<span class='note-inline'>(上)</span>企那<span class='note-inline'>(上)</span>　企娑<span class='note-inline'>(上)</span>婆[(止/天)*(企-止+米)]　摩訶娑婆[(止/天)*(企-止+米)]　三婆離　郁句目句　三摩帝　摩訶三摩帝帝三摩帝　摩訶三摩帝　摩訶闍婆[(止/天)*(企-止+米)]娑曳娑羅弥　目句奢　弥摩訶奢弥　三摩弟　摩訶三摩弟三目避　毗目避阿囉細　摩訶阿羅細　摩那<span class='note-inline'>(上)</span>細　摩那細　摩那細　啼卑底　莎婆呵</p>
<p>尒時彼二菩薩受持此陁羅尼<span class='corr'>已</span>譬如壯士屈申臂頃如是如是菩薩沒身從彼無邊華世界至舍衛城祇樹給孤獨園中現時菩薩至釋迦牟尼多他阿伽度阿羅呵三藐三佛陁邊到<span class='corr'>已</span>頂禮佛足圍遶三帀即住一面住<span class='corr'>已</span>彼菩薩白佛言世尊去此佛剎過八千億佛剎東方有一世界名無邊華彼世界中有一佛名㝡勝燈多他阿伽度阿羅呵三藐三佛陁現在逍遙為他說法彼婆伽婆㝡勝燈如來多他阿伽度阿羅呵三藐三佛陁遣我等至此娑婆世界彼㝡勝燈佛問訊世尊少病少惱起居輕利氣力安不復作是言世尊無有擾亂徒眾或比丘眾比丘尼眾優婆塞眾優婆夷眾或有人或非人或天或龍或夜叉羅剎或大鬼將或鳩盤茶或鳩盤神將或富單那或毗舍闍或餓鬼或虛妄鬼或蜈蚣或毒虵或蝮蠍或雜毒蟲等或阿脩羅羅睺羅伽或娑乹陁鬼或痟渴鬼或悶絕鬼或病鬼或蠱道或死屍或一日熱病二日三日四日熱病或自餘種種所擾亂鬼病不為擾亂也而㝡勝燈如來遣我等將此陁羅尼呪來為諸眾生利益故為養育眾生故為增長功德故增長威德故增色故出名聞故增力故隨意所受樂故隨所受安樂故不擾亂故為擁護故而說前呪。</p>
<p>尒時世尊告長老阿難言阿難汝受持此陁羅尼章句受<span class='corr'>已</span>為他解說宣通流布阿難佛出世難聞難值此陁羅尼章句復甚難聞若有善男子善女人能受持此陁羅尼者或讀或誦或為他說顯揚彼人火不能燒刀杖不能傷諸毒不能害縣官不能殺梵天不恚彼人七世恒知宿命阿難此陁羅尼章句過去七十七億諸佛所說若有人毀謗此呪者即是毀謗彼等諸佛若有鬼神不敬重此呪者或與我奪某甲威力者或<span class='corr'>已</span>呪奪不還者彼鬼神頭破作七分。</p>
<p>尒時阿逸多菩薩從座而起整衣服偏袒右肩右膝著地而白佛言世尊我亦說陁羅尼章句為眾生受利故得增益故增功德故增威力增色增名聞故增力故隨行受樂故隨所行受助樂故不擾亂故不殺害故擁護故而說呪曰。</p>
<p class="dharani">多<span class='note-inline'>(上)</span>絰他　頞帝　跋帝　那<span class='note-inline'>(上)</span>帝俱<span class='note-inline'>(上)</span>那<span class='note-inline'>(上)</span>　帝阿迦跋帝　波囉毗跋帝　兜婁迷　侯留留迷　安那迦細　波<span class='note-inline'>(上)</span>那<span class='note-inline'>(上)</span>迦<span class='note-inline'>(上)</span>細迦<span class='note-inline'>(上)</span>細摩訶迦細阿㝹多　波<span class='note-inline'>(上)</span>囉細毗　佉祇　摩訶佉祇斯茶比　多茶比　奚離<span class='note-inline'>(上)</span>　弭離<span class='note-inline'>(上)</span>底離<span class='note-inline'>(上)</span>尸離<span class='note-inline'>(上)</span>覆施摩訶覆施　覆覆施　覆奢跋帝　莎婆呵</p>
<p>尒時佛告長老阿難言汝受此陁羅尼章句恒常受持讀誦為他解說宣通流布阿難佛出於世難可值遇聞此陁羅尼復倍甚難若有善男子善女人亦能受持此陁羅尼受<span class='corr'>已</span>能持讀誦能為他人宣通解說彼人能知未來十四世事阿難此陁羅尼章句過去八萬四千億諸佛所說若有人毀謗此陁羅尼不信行者彼人則為毀謗過去諸佛是人則為背捨諸佛若有眾類奪我某甲精氣或奪<span class='corr'>已</span>不還是人亦得如是罪過。</p>
<p>尒時文殊師利童子即從座起整衣服偏袒右肩右膝著地而白佛言世尊我亦說陁羅尼章句為眾生利益故安樂故增長功德故增長威德故增長色故增長名聞故增長力故隨意受樂故隨行受安樂故不擾亂故不殺害故守護故而說呪曰。</p>
<p class="dharani">多<span class='note-inline'>(上)</span>絰他阿<span class='note-inline'>(上)</span>嗘摩<span class='note-inline'>(上)</span>嗘那佉囉細那祁尼那伽薩[(止/矢)*(企-止+米)]　婆囉尼[(止/天)*(企-止+米)]　遮嗘[(止/天)*(企-止+米)]　遮嗘囉跋帝　旃茶[(止/天)*(企-止+米)]旃茶<span class='note-inline'>(上)</span>囉跋帝　闍<span class='note-inline'>(上)</span>嗘[(止/天)*(企-止+米)]闍嗘囉跋帝禪地[(止/天)*(企-止+米)]　禪地羅䟦帝　莎婆呵</p>
<p>尒時佛告長老阿難阿難汝受此陁羅尼恒常受持讀誦為他解說宣通流布阿難佛出世難聞此陁羅尼復倍甚難若有人能受持此陁羅尼復倍為難阿難若有善男子善女人能受此陁羅尼受<span class='corr'>已</span>能持讀誦能為他人宣通解說彼人能知未來七世之事阿難此陁羅尼章句過去九十億諸佛所說若有人毀謗此陁羅尼不信行者彼人則為毀謗彼過去諸佛是人則為捨彼諸佛若有眾類奪我某甲精氣奪<span class='corr'>已</span>不還是人亦得如是罪過尒時釋迦牟尼多他阿伽度阿羅呵三藐三佛陁告諸比丘言諸比丘我今亦說陁羅尼章句為利益眾生故安樂故增長功德故增長威德故增長色故增長名聞故增長力故隨意受樂故隨行受安樂故不擾亂故不殺害故守護故而說呪曰。</p>
<p class="dharani">多<span class='note-inline'>(上)</span>絰他　阿知<span class='note-inline'>(上)</span>跋知<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>俱<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>迦<span class='note-inline'>(上)</span>那<span class='note-inline'>(上)</span>知<span class='note-inline'>(上)</span>吒羅跋泥　恀羅跋泥　覩多羅曳<span class='note-inline'>(上)</span>阿羅<span class='note-inline'>(上)</span>　婆枳吒<span class='note-inline'>(上)</span>枳吒<span class='note-inline'>(上)</span>茶枳羅婁迷　呼盧迷　娑<span class='note-inline'>(上)</span>[(止/天)*(企-止+米)]　摩訶娑[(止/天)*(企-止+米)]荖迷　摩訶荖迷　利[(止/天)*(企-止+米)]　婁梨[(止/天)*(企-止+米)]嗘[(止/天)*(企-止+米)]　[日*旨][(止/天)*(企-止+米)]　嗘<span class='note-inline'>(虛尓反)</span>[(止/矢)*(企-止+米)]寐[(止/矢)*(企-止+米)]伊<span class='note-inline'>(上)</span>[(止/天)*(企-止+米)]　尸[(止/天)*(企-止+米)]　尸[(止/天)*(企-止+米)]　尸尸利尸羅跋知<span class='note-inline'>(上)</span>阿<span class='note-inline'>(上)</span>滯　婆<span class='note-inline'>(上)</span>滯　那<span class='note-inline'>(上)</span>滯俱<span class='note-inline'>(上)</span>那滯　頞那<span class='note-inline'>(上)</span>跋帝波那<span class='note-inline'>(上)</span>跋帝阿迦細摩迦細迦細　迦娑<span class='note-inline'>(上)</span>迦細頗細　頗娑<span class='note-inline'>(上)</span>　頗細　摩訶頗娑<span class='note-inline'>(上)</span>頗細　伊<span class='note-inline'>(上)</span>泥寐泥　多恀　多恀波多恀多婆多恀　莎婆訶</p>
<p>尒時佛告長老阿難阿難汝受此陁羅尼恒常受持讀誦為他解說宣通流布阿難佛出世難聞此陁羅尼復倍甚難若有人能受持此陁羅尼復倍為難阿難若有善男子善女人能受此陁羅尼受<span class='corr'>已</span>能持讀誦能為他人宣通解說彼人能知未來二十一世之事阿難此陁羅尼章句過去九十九億諸佛所說若有人毀謗此陁羅尼不信行者彼人則為毀謗彼過去諸佛是人則為捨彼諸佛若有眾類奪我某甲精氣奪<span class='corr'>已</span>不還是人亦得如是罪過阿難若有善男子善女人受持此陁羅尼章句假使取乾枯樹結界守護作法誦呪尚能令彼枯樹生枝柯華葉菓何况有識眾生受持此呪而不差者無是處耶歸命一切諸佛願我成就此呪莎波呵。</p>
<p>尒時世尊復告諸比丘言諸比丘我今更說陁羅尼章句為利益安樂增長功德威勢色力名聞隨意安樂不生惱害常守護故而說呪曰。</p>
<p class="dharani">多<span class='note-inline'>(上)</span>絰他　阿嘖<span class='note-inline'>(<span class='corr'>悼</span>階反)</span>婆嘖　吒　稽吒囉稽　吒嚧末底　覩嚧末底　兜[(止/天)*(企-止+米)]覩羅兜[(止/天)*(企-止+米)]　婆[(止/天)*(企-止+米)]　娑<span class='note-inline'>(上)</span>[(止/天)*(企-止+米)]　覩[(止/天)*(企-止+米)]度[(止/天)*(企-止+米)]　度度[(止/天)*(企-止+米)]　蘇<span class='note-inline'>(上)</span>[(止/天)*(企-止+米)]　婆哂呬　婆哂利　嗘利　畢利　底利　莎婆呵</p>
<p>尒時世尊告阿難言阿難汝受持此陁羅尼章句持<span class='corr'>已</span>讀誦為他解說宣通流布阿難佛出世難聞此陁羅尼復倍為難若有誦此陁羅尼及以受持復倍為難阿難若有善男子善女人受持此陁羅尼章句受持<span class='corr'>已</span>讀誦為他解說宣通彼人得知二十八世之事阿難此陁羅尼章句過去恒河沙諸佛所說若有人毀謗此呪則是毀謗彼等諸佛是人則為捨彼諸佛若有眾類奪我某甲精氣奪<span class='corr'>已</span>不還是人亦得如是罪過若有呪師呪他人者彼人所有呪咀言說皆不能傷害將此呪欲守護他彼人一切諸天不能傷害一切諸龍不能傷害一切夜叉乾闥婆阿脩羅迦婁羅緊那羅摩睺羅伽不能傷害一切羅剎不能傷害一切縣官不能為害一切劫賊不能為害一切人一切非人不能為害一切毒虵毒蟲不能為害一切蝮蠍不能為害一切丁瘡一切冷熱瘧等亦不能害一日二日三日四日一切諸瘧不能為害若風作瘧陰所作瘧黃所作瘧亦不能害若有上官逼切來者或以枷鎻禁繫逼切或有疥病或癬病者或有惡瘡出身或有反華瘡或有濕癩或有舊痢更發或有赤頭創不能為害一切蠱道呪咀言說不能為害一切起死屍不能為害或諸天作者或諸龍作者或夜叉作者或羅剎作者或渴病佯病作者或佯癲作者或宿作諸病不能為害若患眼若患耳若口脣患齒患舌阿難我今略說一切所有苦逼者唯除宿殃耳所造業受報尒時世尊復告諸比丘言我今復說陁羅尼章句。</p>
<p class="dharani">那<span class='note-inline'>(上)</span>嘖俱<span class='note-inline'>(上)</span>那<span class='note-inline'>(上)</span>嘖那<span class='note-inline'>(上)</span>咩<span class='note-inline'>(音弭)</span>波<span class='note-inline'>(上)</span>囉<span class='note-inline'>(上)</span>那<span class='note-inline'>(上)</span>哆伽<span class='note-inline'>(上)</span>細<span class='note-inline'>(平)</span>波<span class='note-inline'>(上)</span>囉<span class='note-inline'>(上)</span>伽<span class='note-inline'>(上)</span>細莎婆呵</p>
<p>過去諸佛阿羅呵三藐三佛陁<span class='corr'>已</span>說此陁羅尼章句阿難若有人受持此陁羅尼讀誦為他解說宣通不忘彼人刀杖不傷蠱毒一切諸病不能傷彼不患頭病一切人非人不作惡若噉毒藥變成美食。</p>
<p>復次世尊說陁羅尼曰。</p>
<p class="dharani">多<span class='note-inline'>(上)</span>絰他吒<span class='note-inline'>(上)</span>枳麼吒<span class='note-inline'>(上)</span>枳賀嚧嚧暮<span class='note-inline'>(上)</span>嚧<span class='note-inline'>(上)</span>嚧<span class='note-inline'>(上)</span>唎寐底　羅寐　莎婆呵</p>
<p>阿難若有人讀誦此章句受持為他解說彼人刀杖不能傷害一切厄難中不縛不沒此呪呪結線帶行一切寒熱病不能傷一切毒藥呪即得差。</p>
<p>復次阿難我更說陁羅尼章句為諸眾生利益故安樂故增長功德故增長威德故增長色故增長名聞故增長力故隨意受樂故隨行受安樂故不擾亂故不殺害故守護故而說呪曰。</p>
<p class="dharani">多<span class='note-inline'>(上)</span>絰他　阿<span class='note-inline'>(上)</span>婆<span class='note-inline'>(上)</span>易婆<span class='note-inline'>(上)</span>邪毗伽帝　婆邪波利輸陁祢<span class='note-inline'>(音你)</span>阿婆邪陁䭾祢<span class='note-inline'>(音你)</span>尼婁波迦囉迷阿那鳩[(止/天)*(企-止+米)]阿俱羅毗輸陁<span class='note-inline'>(上)</span>祢阿<span class='note-inline'>(上)</span>那<span class='note-inline'>(上)</span>毗[(止/天)*(企-止+米)]阿毗羅毗輸祢　阿那俱[(上/天)*(入/米)]　阿毗伽囉嗘<span class='note-inline'>(音醯)</span>阿毗婆弟阿俱臂　阿朱帝　輸婆帝提帝闍婆<span class='note-inline'>(上)</span>帝　摩訶帝誓優波奢弥媒多羅婆<span class='note-inline'>(上)</span>帝　度沙奢摩<span class='note-inline'>(上)</span>你　頞羅他陁梨施　薩帝稚陁梨施　阿毗　盧弟僧祇多　羅剃阿羅他僧祇帝　阿[施-也+小]多婆囉薜　娑<span class='note-inline'>(上)</span>[(止/天)*(企-止+米)]　娑羅婆<span class='note-inline'>(上)</span>帝　悉弟　輸弟輸薜　烏婆婆婆<span class='note-inline'>(上)</span>帝　婆婆婆囉薜娑摩波囉輸祇　婆摩質帝　阿奴避隸　佛䭾地師致帝　尸羅毗叔弟質多毗叔弟　阿薜弟　婆闍羅那　地惡迦叉地　阿闍祇波<span class='note-inline'>(上)</span>囉薜　闍[桓-旦+ㄠ]毗首陁曳阿那滯迦摩尼曳　阿僧阿梨曳</p>
<p>以破一切眾魔力降一切諸外道然法炬攝受一切行施莎婆呵。</p>
<p>阿難此呪名清淨除一切障礙陁羅尼章句之處三世諸佛所說顯示諸法文句若能誦此章句者即得除滅一切魔章句我某甲以此章句守護某甲結界某甲擁護某甲護持某甲養育某甲用作禳災除一切病破一切毒除去風病若有臍下病瘡有心痛若有腹痛若有背痛若下部痛若腰痛若有諸節痛若脛膝髖髀一切諸痛或復上分頭痛眼耳等痛齒舌脣口咽喉頸項兩脇膞二手一切肢節呪皆止定一切寒熱病或一日兩日三四日所作者風病黃病痰陰病等分病我今皆悉除滅平復如本願永断絕願散滅無餘消滅盡若有餘者皆得散盡若未熟者即令熟散差若腫欲發願即消散而說偈言。</p>

<div class="lg regular" style="margin-left:0em;"><div class='lg-row'>一切諸佛力　一切羅漢力　諸法威神力</div>
<div class='lg-row'>我呪護病者　令其夜半吉　令其盡日吉</div>
<div class='lg-row'>一切時皆吉　合家眷属吉　四方四天王</div>
<div class='lg-row'>護持世閒者　毗沙提頭頼　毗婁及博叉</div>
<div class='lg-row'>及其眷属等　最勝威神力　此處作吉祥</div>
<div class='lg-row'>守護於病人　毗婆尸佛神　尸棄佛神力</div>
<div class='lg-row'>憐愍一切眾　彼神守護汝　毗舍浮護神</div>
<div class='lg-row'>拘婁孫䭾神　憐愍一切眾　彼神守護汝</div>
<div class='lg-row'>迦那迦護神　迦葉佛護神　憐愍一切眾</div>
<div class='lg-row'>彼神守護汝　釋迦牟尼尊　所有諸神護</div>
<div class='lg-row'>憐愍一切眾　彼神守護汝　一生補菩薩</div>
<div class='lg-row'>所有諸神者　憐愍一切眾　彼神守護汝</div>
<div class='lg-row'>阿閦佛護神　及毗盧遮那　憐愍一切眾</div>
<div class='lg-row'>彼神守護汝　頭沙波婆佛　無量壽佛神</div>
<div class='lg-row'>彼等護汝命　願汝壽百秋</div>
</div><p>尒時彼二菩薩從東方最勝燈佛使者白釋迦牟尼佛言世尊我等今者亦欲說陁羅尼呪。</p>
<p class="dharani">多<span class='note-inline'>(上)</span>絰他　優避　盧婁避　嗘離<span class='note-inline'>(上)</span>寐離<span class='note-inline'>(上)</span>首離　那梨牟嗘富　莎婆呵</p>
<p>此呪功能如上所說。</p>
<p>佛告阿難阿難此陁羅尼章句若在劫賊之難應當心念若在怨讎之內應當心念在大火中應當心念若在河海大水難等中應當心念若在縣官內應當心念一切闘諍言訟之難應當心念彼人如是等諸厄難中至心念者即得度此一切諸難如是等諸難不能為害若得他毒藥至其身中即變成食不能為害若有人日初出時誦念此陁羅尼章句至日中時誦念此陁羅尼章句至日沒時誦念此陁羅尼章句一切時能誦念此陁羅尼章句彼人一切厄難即得解脫阿難我為汝要言若有人誦此陁羅尼章句受持讀誦為他解說彼人若有處恐怖者無是處也或在縣官或在劫賊內或被火燒或水漂沒溺諸龍夜叉羅剎有大鬼將鳩盤荼富單那毗舍遮餓鬼阿脩羅伽婁羅乹闥婆緊陁羅燋渴之病迷悶病佯癲蠱道起死屍鬼寒熱之病或一日作者二日三日四日作者月天所作日天所作星宿所作師子虎狼豺羆豹等毒蠱惡狗蟒虵蝮虵蚰蜒蠍等所有諸毒蠱人非人等不能為恐怖此陁羅尼章句若人受持一切鬼神一切夜叉一切羅剎一切鬼將諸鳩盤荼一切餓鬼不能為害人非人等一切恐怖不能壓伏阿難有人誦此陁羅尼章句者能合死者鞭杖得脫應合鞭杖輸少財物應合輸財毀辱得脫應合罵辱訶責得脫應合訶責令即得脫阿難若有人讀誦此陁羅尼章句受持為他解說或心隨喜或晝夜分別念之彼人火不能燒刀杖不能傷水不能溺毒藥不能殺蠱道不能害阿難我為汝略說天人世閒內我不見或梵天世或沙門婆羅門等世或魔脩羅等世以此陁羅尼章句作守護者若作結界若作禳災心成擾亂或有恐怖無有是處所以者何諸佛受持此陁羅尼故即得過一切厄難阿難若有人誦此陁羅尼有樹欲乾枯為呪彼樹或為結界尒時彼樹還生枝柯葉華菓等平復如本況復人之有識而不差者無是處耶唯除宿殃受業果報。</p>
<p>尒時四天王末後而復從座而起整理衣服偏袓右肩右膝著地合掌向佛而白佛言世尊我今亦說陁羅尼章句世尊若有人受持憶念為他解說宣揚顯我等為彼人守護持故憐愍慈念為彼法師說陁羅尼章句亦為此法本護持故願此法本久住於世降伏一切諸魔閉塞一切外道彼等法師欲令長壽色力辯等無畏增長世尊若許我等當說。</p>
<p>尒時世尊默然而許天王見佛默然心內許可即說陁羅尼章句。</p>
<p class="dharani">多<span class='note-inline'>(上)</span>絰他多<span class='note-inline'>(上)</span>多<span class='note-inline'>(上)</span>滯陁<span class='note-inline'>(上)</span>陁<span class='note-inline'>(上)</span>滯避陁滯斫枳裴陁滯裴檀池摩訶檀池檀茶澗婆泥　吒知<span class='note-inline'>(上)</span>吒吒泥　摩訶吒吒泥俱吒泥　俱吒泥　摩訶俱吒泥瞻<span class='note-inline'>(時占反)</span>摩[(止/天)*(企-止+米)]懺摩[(止/天)*(企-止+米)]摩[怡-台+差][(止/天)*(企-止+米)]莎婆呵</p>
<p>世尊我等此陁羅尼為護持此本心內辯說世尊若有人受持此陁羅尼誦以復誦或為解說者悉無恐怖無處加害一切眾類隨從彼人不能為障礙攝護諸法故尒時世尊歎四天王言汝等人軰善哉善哉能為多人作大利益能為多人作於安樂能為多人守護天人世內汝等護持正法亦為彼等諸法師軰大作利益擁護安樂增長正念增長智慧增長辯才汝等發心。</p>
<p>尒時世尊說此偈言。</p>

<div class="lg regular" style="margin-left:0em;"><div class='lg-row'>於此陁羅尼　往昔諸佛說　我今現亦說</div>
<div class='lg-row'>利益諸眾生　若有正信者　受持此章句</div>
<div class='lg-row'>二十八世中　常得知宿命　若有正信者</div>
<div class='lg-row'>聞此陁羅尼　在在處處中　得脫一切怖</div>
<div class='lg-row'>有人非人等　夜叉鳩盤荼　富單那鬼等</div>
<div class='lg-row'>不能為障礙　若誦此呪者　刀杖不能害</div>
<div class='lg-row'>惡毒不能煞　大火不能燒　一切蠱道等</div>
<div class='lg-row'>水淵不能溺　若誦此章句　惡魔若魔鬼</div>
<div class='lg-row'>欲界天神等　不能為障礙　誦此陁羅尼</div>
<div class='lg-row'>父母及兄弟　一切眷属等　不見遠離別</div>
<div class='lg-row'>讀誦此章句　一切事吉祥　百千億刧中</div>
<div class='lg-row'>若造惡罪者　七日誦此呪　悉能消滅除</div>
<div class='lg-row'>百千億刧中　諸菩薩造福　於七日內中</div>
<div class='lg-row'>等分無有異　四大天王者　從四方來此</div>
<div class='lg-row'>毗沙提頭頼　毗婁及博叉　并諸眷属等</div>
<div class='lg-row'>妙色大威德　以此呪威力　守護彼法師</div>
</div><p>尒時世尊告長老阿難言阿難汝受持此陁羅尼法本章句阿難此法本當作大利益大有功能大有威力阿難白佛言世尊我以受持章句永不忘失佛說此陁羅尼章句時長老阿難及彼一千二百五十比丘眾及彼他方來二菩薩帝釋天王大梵天王四天大王并及大眾天人阿脩羅乾闥婆摩睺羅伽等聞佛所說歡喜奉行<span class='note-inline'>(最勝燈王如來經竟)</span>。</p>
</div></div></div>
<div class='div-other'><a id='mulu50' />
<p class='h1'>必凾　須真天子經<span class='note-inline'>(宋四卷丹三卷)</span></p>
<div class='div-other'><a id='mulu51' /><p>第一卷第九紙末二行人發無上正真道意<span class='note-inline'>(<span class='corr'>已</span>下)</span>五千菩薩<span class='note-inline'>(之上)</span>丹本有為轉法輪甘教慈教<span class='note-inline'>(乃至)</span>於泥越等不永泥越等凡三十八行宋本可五十行文今詳文相首尾疣贅不相連属撿之即是下文宋本則第三卷丹本下卷分別品第八之末文耳丹藏錯乱重安於此故今不取庶後對勘者詳焉。</p>
</div></div>
<div class='div-other'><a id='mulu52' />
<p class='h1'>[网-(ㄨ*ㄨ)+又]凾　賢劫經八卷</p>
<div class='div-other'><a id='mulu53' /><p>按下<span class='corr'>己</span>凾賢劫千佛名号經與此經第六卷千佛名号品第二十同本異譯則此經可為單重合譯彼此俱可列于重譯而目錄中皆列于單譯而分入乎<span class='corr'>隔</span>凾者何耶。</p>
</div></div>
<p class='juan'>高麗國新雕大藏挍正別錄卷第四</p>
<div class='div-w'><p style="margin-left:1em">丁未歲高麗國大藏都監奉勑雕造</p>
</div>
</div><!-- end of div[@id='body'] -->
</body></html>