<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>高麗國新雕大藏校正別錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><a id='mulu323' />
<p class='juan'>高麗國新雕大藏挍正別錄卷第二十九　密</p><p class="byline">沙門　守其等奉　勑挍勘</p>
<div class='div-other'><a id='mulu324' />
<p class='h3'>集神州三寶感通錄卷上之三</p><p>岐州鳳泉寺立塔感文石如玉為函又現雙樹鳥獸等基石變如水精。</p>
<p>涇州大興國寺立塔三處各送舊石非界所有合用為函恰然相可。</p>
<p>秦州靜念寺立塔定基<span class='corr'>已</span>瑞雲再覆雪下草木開花入函光照聲贊。</p>
<p>華州思覺寺立塔初陰雪將下日昭五色氣光數丈覆塔上屬天雨天花。</p>
<p>同州大興國寺立塔值雨無壅入函日出光遶於日十二月內夜光照五十里。</p>
<p>蒲州拪巖寺立塔地震山吼如鍾皷聲又放光五道二百里皆見。</p>
<p>并州無量壽寺立塔初晝昏雲至乃日照將入函放光明天神無量。</p>
<p>定州恒岳寺立塔異公來施布負土忽失之舊无水忽有水來前後非一。</p>
<p>相州大慈寺立塔陰雪將下日出入函雲復合後雨天花前後非一。</p>
<p>鄭州定學寺立塔感光如流星入寺設二千人供万餘人來食不盡。</p>
<p>嵩州閑居寺立塔感兔來轝所初陰雪將下日明入函訖雲復合。</p>
<p><span class='corr'>亳</span>州開寂寺立塔界內無石別處三石合而成函至基盤石有二浪井夾之。</p>
<p>汝州興世寺立塔初雲將下日出入函訖雲合。</p>
<p>秦州岱岳寺立塔廟夜皷聲三重門自開騎自廟出迎光相非一。</p>
<p>青州勝福寺起塔掘基遇自然盤石函將入有光明。</p>
<p>牟州巨神山寺立塔獲紫芝二陰雲將下日開閉訖還合。</p>
<p>隋州智門寺立塔掘基得神龜甘露降黑蜂遶龜有似符文。</p>
<p>襄州大興國寺立塔初天陰將下日朗入函雲合。</p>
<p>楊州西寺立塔久旱舍利入境夜雨大洽。</p>
<p>蔣州拪霞寺立塔隣人先夢佛從西北來入寺舍利至恰如所夢。</p>
<p>吴州大禹寺立塔舍利凡渡五江風波皆不起又放光獲紫芝。</p>
<p>蘇州虎丘山西寺立塔掘基得舍利空樂聞人井吼二日舍利方至。</p>
<p>衡州衡岳寺立塔四遇逆風四乞順水峯上白雲闊二丈直至基所三匝乃散。</p>
<p>桂州緣化寺立塔未至十里烏有千計夹轝行飛入城乃散。</p>
<p>番州靈鷲寺立塔坑內有神仙雲氣像。</p>
<p>交州禪眾寺起塔。</p>
<p>益州法聚寺立塔初晦冥將下日朗掩<span class='corr'>已</span>便暗。</p>
<p>廓州法講寺立塔初行郊西尓夜廓州光高數丈從東來入地內外皆見。</p>
<p>瓜州崇教寺起塔。</p>
<p>洧州官人王威送流人九十道<span class='corr'>逢</span>舍利放之為期其囚被放千里一期無一逃者。</p>
<p>隨州人於溳水作魚獄三百既見舍利悉决放餘州亦多放矣。</p>
<p>王公百官以舍利應感非一拜表奉賀時有詔曰。</p>
<p>門下仰惟正覺覆護群生朕所以至心迴向思崇勝業普及幽顯共為善因故分布舍利營建神塔而大聖垂慈頻示光相宮殿之內舍利降靈莫測來由得未曾有斯寔群生多幸延此嘉福豈朕微誠所能致感覽表悚敬弥深今真形舍利猶有可依前式分送海內五十三州庶三塗六道俱免盖纏稟識含靈同登妙果。</p>
<p>仁壽三年正月復分布舍利五十三州至四月八日同午時下其州如左。</p>
<p>恒州<span class='note-inline'>(無雲雨天花遍城寺如此者二)</span>泉州循州營州<span class='note-inline'>(三放白光出古石解作函)</span>洪州<span class='note-inline'>(白頂烏引路)</span>杭州<span class='note-inline'>(掘基自然石窟恰容石函)</span>涼州德州<span class='note-inline'>(躄者行大鳥旋塔)</span>滄州觀州<span class='note-inline'>(塔上五色雲現午至暮)</span>瀛州<span class='note-inline'>(基內紫光)</span>冀州<span class='note-inline'>(患盲躄者則損)</span>幽州<span class='note-inline'>(函如水鏡放光眾像)</span>徐州<span class='note-inline'>(函出仙人僧等相)</span>莒州<span class='note-inline'>(三現光基得占塔癡者言)</span>齊州萊州楚州<span class='note-inline'>(野鹿來聽鶴翔塔上)</span>江州<span class='note-inline'>(地出銅像)</span>潭州<span class='note-inline'>(舍利至江鳥來迎送)</span>毛州<span class='note-inline'>(天雨金銀花)</span>貝州宋州<span class='note-inline'>(井苦變甘放光又雨花如雪)</span>趙州<span class='note-inline'>(放赤光有佛像等相)</span>濟州<span class='note-inline'>(二日放光香氣鍾音出空)</span>兖州壽州信州荊州<span class='note-inline'>(雲盖塔上雨花不下)</span>黎州<span class='note-inline'>(地下瓦文千秋樂)</span>慈州<span class='note-inline'>(雲盖如飛仙泉涌病愈)</span>魏州潞州<span class='note-inline'>(泉自涌病者愈)</span>汴州<span class='note-inline'>(異香放光見像患差)</span>[木*巳]州<span class='note-inline'>(故光)</span>許州<span class='note-inline'>(去州九十里放光照見雲光覆塔甘井現)</span>沉州蘭州<span class='note-inline'>(基下得石像又得二<span class='corr'>銅</span>像)</span>梁州利州<span class='note-inline'>(放光如日明)</span>豫州<span class='note-inline'>(五色光文字金色)</span>顯州曹州<span class='note-inline'>(光變最多)</span>安州<span class='note-inline'>(感香一夕放光雲盖魚集)</span>鄧州<span class='note-inline'>(函作玉文現)</span>秦州<span class='note-inline'>(重得舍利)</span>衛州<span class='note-inline'>(光照於外)</span>洺州<span class='note-inline'>(僧先患腰不得行聞舍利至起迎十里)</span>晉州<span class='note-inline'>(三度放光)</span>懷州<span class='note-inline'>(雄雉來馴附放光異迹)</span><span class='corr'>陝</span>州<span class='note-inline'>(前後十一度現瑞)</span>洛州<span class='note-inline'>(香氣如風又放光明)</span>鄭州<span class='note-inline'>(放光幡內)</span><span class='note-inline'>(感通錄竟)</span>。</p>
</div></div></div>
<div class='div-other'><a id='mulu325' />
<p class='h1'>既凾　辨正論第七卷</p>
<div class='div-other'><a id='mulu326' /><p>右卷第六幅初行注生時之上二本有趙泰精思唯善是求之正文及有注文丹本五十一行國本四十五行撿之有方文足今加之又為看舊宋藏者具錄其文于左。</p>
</div>
<div class='div-other'><a id='mulu327' /><p>趙泰精思唯善是求<span class='note-inline'>(幽明錄云趙泰字文和清河貝丘人公府辟不就精思典籍鄉黨稱名年三十五晉大始五年十月三日夜半卒心痛而死心上故暖身體屈申停尸十日氣從咽喉如雷聲眼開索飲食便起說初死時有二人乘黃馬從兵二人但言捉將去二人扶兩腋東行不知幾里便見大城如錫鐵正崔嵬從西城門入官府舍有二重黑門數十梁瓦屋男女當五六十住立吏著皂單衣將五六人注䟽姓字男女有別言莫動當入断呈府君泰名在第三十湏㬰將入府君西向坐科出案名復將南入黑門一人絳衣坐大屋下以次呼名前問生時所行事有何罪過行何功德作何善行言者各各不同主者言許汝等辝恒遣六部督錄使者常在人閒䟽記人所作善惡以相撿校人死有三惡道殺生禱祀最重奉佛法持五戒十善慈心布施死在福舍安隱無為泰荅一無所事亦不犯惡科問都竟使為水官監作吏將千餘人接沙著岸上晝夜勤苦啼泣悔言生時不作善今墮此處當歸索代後轉水官都督惣知諸獄事給馬兵東到地獄案行復到泥犁地獄男女五六千人有大樹橫廣五十餘步高千丈四邊皆有劒上人著樹上然火其下十十五五墮火劒上貫其身體云此人呪咀罵詈奪人財物毀傷良善見泰父母及二弟在此獄中涕泣見二人賫文書來勑獄吏言有三人家事佛為其於寺中懸幡燒香呪願救解生時罪過出就福舍<span class='corr'>已</span>見自然衣服俓詣一門云名開光大舍有三重黑門皆白壁赤柱此三人即入門見大殿珍寶耀目堂有二師子併伏[(厂@((既-旡)-日+口))*頁]負一金玉牀云名師子之座見一人身可長丈六姿顏金色項有日光坐此座上沙門立侍甚眾四坐並真人菩薩見泰山府君來作禮泰問吏人吏曰名佛天上天下度人之師便聞佛云言今欲慈度此惡道中及諸地獄中人皆令出聽時云有百萬九千人一時得出地獄即空<span class='corr'>徙</span>著百里城中其在此中者皆奉法弟子當過福舍七日隨行所作功德有少有無者又見呼十人當上生天有車馬侍從迎之昇虛空而去出復見一城云縱廣二百餘里名為吏受變形城云)</span>。</p>
</div></div>
<div class='div-other'><a id='mulu328' />
<p class='h1'>佐凾　一字頂輪王經第一卷<span class='note-inline'>(此則國本宋本未見)</span></p>
<div class='div-other'><a id='mulu329' /><p>此經此卷國本有三處文意断絕第七幅八九行云大福莊嚴一切安<span class='note-inline'>(之下便云)</span>王身如傘蓋<span class='note-inline'>(等)</span>第十三幅十九行云神通熾盛無量<span class='note-inline'>(之下便云)</span>樂易成就<span class='note-inline'>(等)</span>第二十幅八行云白傘蓋佛頂<span class='note-inline'>(之下便云)</span>無邊一劫不能說<span class='note-inline'>(等)</span>今按丹本則國本錯將白傘蓋佛頂<span class='note-inline'>(之下)</span>王身如傘蓋<span class='note-inline'>(乃至)</span>神通熾盛無量<span class='note-inline'>(等)</span>凡一百四十九行之文進而安于一切安<span class='note-inline'>(之下)</span>却將一切安<span class='note-inline'>(之下)</span>樂易成就<span class='note-inline'>(乃至)</span>白傘蓋佛頂<span class='note-inline'>(等)</span>凡一百五十行之文退而安于神通熾盛無量<span class='note-inline'>(之下)</span>致使如是三節文断今依丹本進退正之又為看舊國本經者具錄正文于左。</p>
</div>
<div class='div-other'><a id='mulu330' />
<div class='div-other'><a id='mulu331' /><p>大福莊嚴一切安樂易成就於剎那頃作一切義利成就<span class='corr'>已</span>於恒河沙數佛世界魔宮殿咸令萎萃暎蔽一切魔光乃至有頂下至無閒大地獄邊際一切處照耀光耀驚覺一切有情復來旋遶世尊三帀<span class='corr'>已</span>各各沒入本處。</p>
</div>
<div class='div-other'><a id='mulu332' />
<p class='h3'>菩提塲所說一字頂輪王經示現真言大威德品第二</p><p>尒時釋迦牟尼如來從彼三摩地起以佛眼觀一切佛剎彼一切天集會如師子奮迅而[(厂@((既-旡)-日+口))*頁]禮告金剛手秘密主言金剛手汝今諦聽一字佛頂大明王及四大佛頂及毫相等作大利益成就者明妃如來手如來鉢如來脣如來口法輪等大明王所有一切眾生界於一切有情勤修佛頂真言行菩薩等及一切有情菩薩乘受持者苾蒭苾蒭尼塢波塞迦塢波斯迦不被一切天世閒沮壞獲得不退轉一切皆獲安樂一切處一切苦惱悉皆除滅一切皆悉起大慈行同一味相不被火燒不被水漂不被刀傷不被毒中不被虵囓不被一切難一切如來所說大真言明王受持菩薩及餘淨信大乘菩薩乘有情從此一切如來三摩地出生大真言受持者及餘大明王受持者應以牛黃於樺皮上寫此陀羅尼安頭髻中若是苾蒭苾蒭尼寫此陀羅尼繫在袈<span class='corr'>裟</span>中若塢波塞迦塢波斯迦繫在手臂或在頸下若國王帶不被他敵之所侵擾晝夜臥安覺安大威德賢聖諸天而常擁護如是及餘有情若能持此者勤修真言行者一切處獲得無礙一切人見悉皆歡喜遠離一切苦得一切安樂一切人天供養恭敬一切天龍乹闥婆阿蘇羅櫱路荼緊那羅摩呼羅伽餓鬼必舍遮一切難調障毗那夜迦不敢逼近離惡趣怖秘密主此大明王及明妃真言句一切有情勤修菩薩行者及修佛頂真言者以此作息災吉祥事惡星熬逼皆得息滅作一切眾生義利鉤召一切天龍藥叉秘密主我略說為修佛頂真言者速疾得悉地令作一切事業世尊說是<span class='corr'>已</span>告金剛手此一切如來所說大真言王大佛頂白傘蓋佛頂高佛頂勝佛頂光聚佛頂如是大佛頂真言王入一切如來三摩地勤用力等敵皆殊勝三摩地成就一字頂輪王佛眼毫相大慈大悲佛牙并無能勝如來手如來鉢如來袈裟如來法輪并明妃等說從大悲奮迅大人相師子吼流出一切菩薩不能摧壞一切佛加持共隨喜大悲照耀憂暗者令作光明以甚深智作無塵垢令作吉祥吉祥一切世閒中最勝尊貴作最勝無塵無垢四無所畏令作端嚴慧令作廣大無量殊勝智令作堅固勇猛金剛鈎鏁身令作十力令作大威德令拂除愚暗令作一切佛智令作大護一切菩薩功德藏能令一切智智能令寂靜句令作無礙勇猛威德令作最勝慧難調眾生種性令生慈心能作一切如來熾盛三摩地大真言明王一字佛頂輪王而說真言曰。</p>
<p class="dharani">曩莫三滿多沒䭾喃　步嚕<span class='note-inline'>(引)</span></p>
<p>釋迦牟尼佛世尊纔說是真言譬如贍部洲大風吹一切樹林叢林藥草葉及華果悉皆震動如是纔說是輪王一字真言三千大千世界六種震動須弥盧山亦皆大動大海騰沸及恒河沙數世界悉皆震動山谷及海猶如草葉一切山林河海皆悉震動一切魔宮如一熾盛火聚以佛威神加持力故悉皆恐怖魔眾諸天皆自不安歸依於佛世尊於一切世界中那洛迦趣有情悉皆獲得安樂尒時世尊作如是神力加持為令顯現輪王佛頂故自身作轉輪王形功德相莊嚴七寶成就一切光明熾盛晃耀照耀以無量法莊嚴閒錯嚴飾大輪王師子座而坐熾盛照耀一切圓光如輪周帀形成一聚光無有一有情有情眾當彼之際而敢不瞬目瞻覩彼所有慈氏等大菩薩彼皆剎那頃亦不能不瞬目而瞻視。</p>
<p>尒時觀自在菩薩金剛手秘密主菩薩以佛威力悶絕躃地剎那謨呼律閒則彼大威德摩醯首羅天帝釋天毗紐天夜摩天水天俱尾羅天風天櫱路荼緊那羅摩呼羅伽等一切器仗悉皆墮落摩醯首羅三㦸叉墮落帝釋金剛杵墮落毗紐天輪俱尾羅棒水天羂索如是一切大威德天一切器仗墮落於地精氣威力神通皆奪由轉輪大真言明王加持故一切菩薩憶念菩提遊戲三摩地一切天龍藥叉乹闥婆阿蘇羅櫱路荼緊那羅摩呼羅伽等皆歸依佛世尊悉皆戰掉如芭蕉葉身毛悚竪不能堪忍觀大輪王真言色形尒時世尊隱大輪王色形剎那頃說此一切如來所說大明妃能息一切難調有情能成就一切佛頂頂輪王能息一切闘諍言訟一切如來部真言母一切菩薩母觀自在菩薩金剛手秘密主為令起故說此佛眼一切佛所說能成就一切義利速疾成就輪王佛頂故說真言曰。</p>
<p class="dharani">曩莫薩嚩怛他櫱底瓢<span class='note-inline'>(一)</span>　曷囉<span class='note-inline'>(合)</span>毗藥<span class='note-inline'>(二合)</span><span class='note-inline'>(二)</span>　三藐三沒第毗藥<span class='note-inline'>(二合)</span><span class='note-inline'>(三)</span>　唵<span class='note-inline'>(四)</span>　嚕嚕塞普<span class='note-inline'>(二合)</span>嚕<span class='note-inline'>(五)</span>　入嚩<span class='note-inline'>(二合)</span>攞<span class='note-inline'>(六)</span>　底瑟姹<span class='note-inline'>(二合)</span><span class='note-inline'>(七)</span>　悉䭾魯左伱<span class='note-inline'>(八)</span>　薩嚩囉他<span class='note-inline'>(二合)</span>娑但伱<span class='note-inline'>(九)</span>　娑嚩<span class='note-inline'>(二合)</span>訶<span class='note-inline'>(引)</span><span class='note-inline'>(十)</span></p>
<p>說是佛眼陀羅尼<span class='corr'>已</span>觀自在菩薩金剛手秘密主等悉皆而起乃至所有一切天等眾會各復得本神通各還執本器仗皆歸依佛世尊心大歡喜瞻視觀察如來各作是讚言嗚呼奇哉觀自在菩薩金剛手秘密主白釋迦牟尼應正等覺言世尊是何奇特世尊曾所未見如來持此頂輪王形光明聚是何希奇佛言善男子持頂輪王色形三摩地一切諸佛世尊佛遊戲神通善男子如於大曼荼羅集會汝等作真言身變化住不思議顯示大威德如是如是如來轉輪王真言色形身住而顯示善男子此佛頂轉輪王一切如來真言身住最勝三摩地一切諸大菩薩及一切真言明王明妃一切諸天無能違越善男子有此真言轉輪王佛頂若有人誦持處五由旬內一切明世間出世間不流通不成就汝等所說清淨真言所加持真言不成就亦不徃亦不現威德若纔憶念此真言一切世間出世間真言悉皆成就汝等所說如持真言身一切不可成就不現應驗者以此真言應成就之五由旬內地方天龍藥叉乾闥婆阿蘇羅櫱路荼加婁羅緊那羅摩呼羅伽菩薩住真言身者於處不堪忍住不遊行不成就不與現驗不與悉地何以故由住此佛頂輪王三摩地無能欺[夌*欠]除佛眼真言三昧耶用此真言七遍誦之則其身寂靜若不然者其威德無能堪忍其修真言者必須初後誦此佛眼真言十地菩薩尚不能堪忍此輪王威德何况餘天王小類有情。</p>
<p>尒時世尊顯佛頂威德故欲現佛傘盖威德故一切佛傘盖加持故是時住白傘盖佛頂王身如傘盖形盖此三千大千世界無一有情而作質礙白傘盖形悉皆覆於佛頂其傘盖頂於如來頂中觀自在菩薩金剛秘密主菩薩問佛世尊此是何傘盖色形盖覆三千大千世界而住住於世尊頂上不見其邊際不可得以觀察瞻覩不可往其邊際佛言仁者此名白傘盖佛頂王無量如來所共宣說一切如來無量色寶普遍音聲一切真多摩尼寶間錯寶珠網普遍現前不思議莊嚴而作影現是諸佛世尊傘盖一切如來之傘盖成佛頂王傘盖作一切有情速疾成就是一切諸佛傘盖名為白傘盖大威德菩薩不得邊際於千俱知刧度量亦不得其邊際亦不能見邊際時世尊釋迦牟尼觀佛頂王以自神通威德加持住真言身形而說真言曰。</p>
<p class="dharani">曩莫三滿多沒䭾南唵怛他櫱覩瑟抳<span class='note-inline'>(二合)</span>沙阿娜嚩路吉多母㗚䭾<span class='note-inline'>(二合)</span>唵摩摩摩摩吽匿<span class='note-inline'>(你弋反)</span></p>
<p>當彼之時此三千大千世界皆動搖震尒時世尊告諸菩薩言諸菩薩此白傘盖佛頂真言能成就一切真言能鈎召是大明王不空無礙勇猛。</p>
<p>尒時世尊顯揚佛頂王威德故作一切有情利益故能息除一切灾禍逼迫能断壞世間出世間真言以此真言句作加持無量菩薩稱讚無量俱知佛說此佛頂王光聚令現大威德故是輪王佛頂之威光金剛句而說真言曰。</p>
<p class="dharani">曩莫三滿多沒䭾南<span class='note-inline'>(一)</span>　唵<span class='note-inline'>(二)</span>　怛他櫱覩瑟尼<span class='note-inline'>(二合)</span>沙<span class='note-inline'>(三)</span>　阿那嚩路枳帝<span class='note-inline'>(四)</span>　母㗚䭾<span class='note-inline'>(二合)</span><span class='note-inline'>(五)</span>　帝儒囉始<span class='note-inline'>(六)</span>　吽<span class='note-inline'>(七)</span>　入嚩<span class='note-inline'>(二合)</span>攞入嚩<span class='note-inline'>(二合)</span>攞<span class='note-inline'>(八)</span>　䭾迦䭾迦<span class='note-inline'>(九)</span>　娜囉娜囉<span class='note-inline'>(十)</span>　尾娜囉尾娜囉<span class='note-inline'>(十一)</span>　瞋那瞋那<span class='note-inline'>(十二)</span>　頻那頻那<span class='note-inline'>(十三)</span>　吽吽泮吒泮吒<span class='note-inline'>(十四)</span>　娑嚩<span class='note-inline'>(二合)</span><span class='note-inline'>(引)</span>訶<span class='note-inline'>(引)</span></p>
<p>說此真言<span class='corr'>已</span>三千大千世界如寶爓燈形無量間錯照耀為蓮華色帝青寶蘂為爓晃耀而現一切虛空際一切寶聚為寶帳間錯鈴鐸一切莊嚴光聚變化力為門界道種種令普遍佛威德示現遍覆虛空界加持而住令一切菩薩作歡喜一切獲得安樂從佛頂出光明一切世間出世間真言明威皆断壞令破奪其加持令不成就何以故大威光藏故尒時世尊告金剛手秘密主言秘密主此一切如來光明照耀光聚佛頂由此光明照曜三千大千世界下至無間地獄邊際乃至有頂照耀一切魔宮悉皆萎萃於虛空際作照耀金剛手此佛頂王能断一切真言纔誦此真言修行者隨意世間出世間真言令断令破令壞唯除輪王佛頂白傘盖主佛頂高佛頂勝佛頂佛眼五字如來心除此餘一切世間出世間真言明断壞令打令伏令縛攝修行者若纔稱名纔誦隨意難調鬼魅令壞令打令馳走令挫辱金剛手此光聚佛頂不應非處誦持應於有舍利處誦持賢聖諸尊所攝受處何以故此威德光聚佛頂等同輪王威德故若不尒者即被傷損即聖眾不降臨諸魔得便當知於清淨處及有舍利處聖人得道處先以三昧耶加持復以輪王三昧耶佛眼加持若異此者即被傷損雖久修行亦不成就此光聚大真言王於修餘真言者不得輙誦何以故彼真言主威德損故當知於閑靜密處或於河側或於池邊或於海岸或於山間或於窟或於聖人作制底處其修行者獲大威德具力具大精進具念具慧等同餘部得悉地者威光威德猶如輪王真言成就秘密主此明王能生不思議威德秘密主此是如來威如來光如來加持一切諸佛之光明威德光明躰光明性與一切有情威德能生威光性金剛手能断一切真言能調難調者能壞他真言威此是大威德大神通能成辦一切事尒時世尊復觀無盡法界知<span class='corr'>己</span>眾生利益故能令如來力三摩地等流一切菩薩無邊力勇猛故說一切佛所加持修一切真言與安樂故真言曰。</p>
<p class="dharani">曩莫三滿多沒䭾南唵入嚩<span class='note-inline'>(二合)</span>攞入嚩<span class='note-inline'>(二合)</span>攞你比也<span class='note-inline'>(二合)</span>你比庾<span class='note-inline'>(二合)</span>那櫱<span class='note-inline'>(二合)</span>都瑟尼<span class='note-inline'>(二合)</span>沙度那度那吽<span class='note-inline'>(引)</span></p>
<p>尒時一切世界悉皆震動一切天龍藥叉乾闥婆阿蘇羅櫱路荼緊那羅摩呼羅伽迷悶癡亂皆失神通難調者被燒毗那夜迦出呵呵聲尒時世尊告秘密主言秘密主此名高佛頂王一切如來三摩地力勇猛大精進大力若有善男子善女人修習輪王佛頂者及餘淨信者所徃處闘戰論理諍訟一切處若誦所去處悉皆得勝或餘有大國王淨信佛法者用牛黃於樺皮上或素上書此真言繫旗纛上或於頸下則徃他敵若見則便破敗他軍消融㸦不相救何以故以如來神力加持故或餘塢波塞迦塢波斯迦於頭上帶持彼人吉祥吉祥清淨威德吉慶威光威力不被他[夌*欠]突獲得吉祥辯才秘密主我略說菩薩持此者獲得無量力勇健獲得如來加持一切魔無能沮壞一切諸天不敢逼近修此大真言者無有與等威力皆得成就若成就等同轉輪王真言何以故一切如來神力所加持三摩地力故是為高頂王。</p>
<p>尒時世尊釋迦牟<span class='corr'>尼</span>如來現神通威德故一切罪息滅故一切惡趣摧壞故一切那洛迦苦息除故現不思議行神通故現一切如來神通威德積集故此佛頂真言王一切佛之所宣說真言曰。</p>
<p class="dharani">曩莫三滿多沒䭾南唵入嚩<span class='note-inline'>(二合)</span>攞惹庾瑟尼<span class='note-inline'>(二合)</span>沙入嚩<span class='note-inline'>(二合)</span>攞入嚩<span class='note-inline'>(二合)</span>攞滿䭾娜麼滿䭾娜麼弩嚕<span class='note-inline'>(二合)</span>麼弩嚕<span class='note-inline'>(二合)</span>麼弩嚕<span class='note-inline'>(二合)</span>麼郝賀那吽<span class='note-inline'>(引)</span></p>
<p>纔說是真言此世界及一切佛剎六種震動無有一有情受飢渴苦以一切佛威神力現大威德故一切地獄中一切飢渴悉皆止息一切有情悉令獲得飲食恒河沙數等如來同共宣說為大怖畏有情作利益故示現大神通金剛手有此佛頂王所流布處一切魔不得其便何况修行者若有善男子善女人若能常憶念此真言王復能持誦彼獲不思議神通成就具大精進神通圓滿一切諸天禮敬彼人不久獲不思議功德若有成就真言王者或有大乘淨信者或修習輪王佛頂者彼獲得不思議神通相應於一切有情中為最勝不應疑惑獲佛神通所求欲願獲得無疑一切神通平等真實無畏一切時等同諸佛金剛手若修勝佛頂真言者不久神通自在成就於剎那頃諸難調有情見者悉皆馳走所有魔眾諸天見彼皆失神通而悉馳走若有修習此真言成就者與轉輪王真言成就等無有異於地獄中亦作神通為處地獄有情作利益故如是一切有情息除飢苦我略說少分佛頂王三摩地神通熾盛無量無邊一刧不能說其福利功德。</p>
</div></div></div>
<p class='juan'>高麗國新雕大藏挍正別錄卷第二十九　<span class='note-inline'>(二十張)</span></p>
</div><!-- end of div[@id='body'] -->
</body></html>