<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>禪林象器箋</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1783' />
<div class='div-other'><a id='mulu1784' />
<p class='h1'>追加</p><p style="margin-left:4em">第二十八類器物門行裝具</p>

<div class='div-other'><a id='mulu1785' />●油單<p>敕修清規裝包云。頂包裝包之法。用青布袱二條。先以一條。收拾衣被之屬。仍用油單。裹於外。復用一條。重包於外。四角結定。用小鎖鎖之。</p>
<p style="margin-left:1em">忠曰。日本雲水僧。稱袱子。為油單。其實。油單。以桐油塗紙。造之。如油衣之材。以防雨露浸犯。蓋油單。包袱子。故呼袱子。為油單耳。</p>
</div>
<div class='div-other'><a id='mulu1786' />●包<p>裝包法。詳清規<span class='note-inline'>(又畧見油單處)</span>。</p>
<p>祖庭事苑云。打包。毗柰耶維事云。時有苾芻。作三衣竟。置在肩上。隨路而行。遂被汙霑。并塵土汙。佛言。應以袋盛。其袋可長三肘。闊一肘半。所置之衣。常用者在上。非常用者在下。今禪人腰囊。雖裝束小異。亦乃承佛之制。游方之人。束囊之時。亦當念佛祖遺德之重。無自忽也。言肘者。準佛肘也。尺則用姬周尺。為準人長八尺。佛長丈六。今言三肘即六尺也。</p>
</div>
<div class='div-other'><a id='mulu1787' />●包鉤<p>敕修清規裝包云。包用小鎖鎖之。仍繫包鉤於上。</p>
<p style="margin-left:1em">解者曰。包上繫鉤者。到處若依住。則以鉤掛搭衣鉢袋也。</p>
<p style="margin-left:1em">忠曰。包鉤者。蓋便裝包於身之具。非必掛搭之用也。</p>
</div></div>
<p class='juan'>禪林象器箋<span class='note-inline'>(大尾)</span></p>
<div class='div-w'>
<ul class="">
<li><span class="corr"/>無著禪師一代の撰述其數六百餘卷の多きに達す而も禪師が畢生の精力を傾注して編述さをいものは實に本書なり</li>

<li><span class="corr"/>本書原本は本文二十卷目錄一卷合せて二十一卷なりいも今次上梓に際し纏めて一冊そなせしものなり</li>

<li><span class="corr"/>書中間々題目のみ存して注釋の缺けたろものあろは是を漏脫に非ずして偏に原本に憑據したろが故なり蓋是を禪師が晚年に至りて其力を盡す能はざりしに由ろならん歟</li>
</ul><p style="margin-left:3em">明治四十二年四月開版の日誌す</p>
</div>
</div><!-- end of div[@id='body'] -->
</body></html>