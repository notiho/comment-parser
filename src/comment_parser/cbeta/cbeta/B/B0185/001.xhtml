<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>初學題額集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'><span class='note-inline'>(106)</span>初學題額集<span class='note-inline'>(上)</span><span class='note-inline'>(并序)</span></p><p class="byline">期淨國沙門良山集</p>
<div class='div-xu'><a id='mulu2' /><p>靜以<span class='note-inline'>(國序事)</span>法性自爾圓海。萬象一如而言斷。真如常住卓處。諸法雙亡兮心滅焉。高高寂寂。更無凡聖形。湛湛廣廣。曾盡迷悟情。然月氏佛陀。說性海無礙。法法自在。震旦僧伽。述當位即妙。事事實相。十界性相。併莫不一曼荼羅會場。雖然。凡夫昏盲不識二諦中道。不明八識所現。起自他念。受顛倒生。因茲。諸佛番番出世。挑法燈照迷衢。器雖區各得其益。爾上根勇猛。而得脫速。下機怯弱兮取悟遲。此彌陀覺王。獨發濟凡願。導難度者。教主隨自意在此哉。今我元祖空上人者。摩訶那鉢菩薩化現。而誕應日域。假作凡身。示有塵垢。外尋自身出離法。內求眾生解脫術。總開千函祕藏金典。窺釋尊密意深法。別探八帖靈相玉章。契善導慇懃勸化。或述雜詞花於諸山長者。讚授心珠乎一州窮子。是併導師冥授之功哉。尚又下露點於楮而洽末葉。其中有一軸。號淨土初學鈔。雖枚紙少。義廣而牽八萬藏綱紀。意深兮張十三宗羅網。歎有餘哉。或余閱之。雖解知不臻。志在遺弟故。忘他嘲。僅記所勘得。名初學題額集。錄為上中下。分為本末六卷。上卷三國緣起。并淨家題名。中卷華嚴。法華。三論。法相。地論。攝論題名。下卷圓戒。真言。成實。俱舍。戒律。宗門題名焉。</p>
</div>
<div class='div-other'><a id='mulu3' /><p>問。成劫相何。</p>
<p>答。成劫相者。三災<span class='note-inline'>(火水風)</span>壞劫後。唯有虛空。無有世界。經二十劫已。諸有情業增上力故。下際微風發。是時諸天。見微風起唱言。此劫欲成。如是展轉。其風盛猶若金剛。以為風輪。堪持世界。次光音天<span class='note-inline'>(二禪天也)</span>下金藏雲<span class='note-inline'>(雲色如金)</span>注雨。遍滿風輪上三千界內。其雨一渧如車軸。如是水輪。深八洛叉。八洛叉水上餘水厚三億二萬。凝結成金輪<span class='note-inline'>(是成水金二輪。)</span>次金輪更注大雨。其深至欲界頂。又大風吹此水。次第從上。成天宮乃至四天下山河大地等也。水上清者。初成天宮。上是最勝下漸劣。如是從上六天。乃至須彌七金山等。次第成已。次昏濁水。成餘山河。大地等。<span class='note-inline'>(<span class='corr'>已</span>上劫章)</span></p>
<p>問。有情世間成相何。</p>
<p>答。有情世間成相者。器界成已。二禪梵王。下生初禪。獨住一增滅劫。見下界成已。次方作是念。我無梵子。作是念時。有極光淨天。來生初禪。梵王言因我念而來。梵子亦云。我因王念而至。如是從上次第皆成。<span class='note-inline'>(<span class='corr'>已</span>上劫章。器世間一劫成。有情世間十九劫成。)</span></p>
<p>問。何名住劫。</p>
<p>答。劫初時。此洲人壽無量。至住劫初壽方漸減。從無量減至十歲。名住一小劫。此後有十八劫。最後第二十劫。唯有增無減。此名住劫。增無過八萬。減唯極十年。</p>
<p>問。劫初時人身量。并壽量何。</p>
<p>答。劫初時人長。千尺二千尺。形色端嚴。身帶光明。飛空自在。壽命無量者。指八萬四千歲。</p>
<p>問。彼時人。何以為食。</p>
<p>答。劫章云。所食地肥地味地餅香味具足資諸人<span class='note-inline'>(<span class='corr'>已</span>上地肥等者。地膏。其味如甘露。其色如乳蜜。能凝者餅也。)</span></p>
<p>問。此等人身相等減相何。</p>
<p>答。時有一人。躭味嗅香。起愛取嘗便食。餘人隨學競取食之。爾時初名受段食故。身漸堅重。身光隱沒。黑闇便生。日月眾星從<span class='corr'>兹</span>出現。人漸貪地味故。地味便隱沒。從此以後。地皮餅生。競取食時。地餅復隱。時復林藤菓生。躭食。菓復隱。復有自然香稻。不種自生。眾共取之以充所食。<span class='note-inline'>(唯有粳米祥白無皮。)</span>所食麤故。生大小便。仍人生男女二根。宿習力故。相視作非理作意。欲貪鬼魅。惑亂身心。遂行非梵行。時有一人。取香稻。貯擬後食。餘人隨學。漸多停貯。多收無厭。<span class='note-inline'>(稻仞朝生暮菓。人多貯故。後不爾。漸減日數過生。)</span>爾時分田定疆。時諸人聚議。眾內立一有德之人。名為田主。各以所收之物六分之一。以貢田主。以一人為主。以政法治之。佛本行集經云。此賢劫初。地建立已。有一最尊富貴轉輪王種。名曰田主王。田主有一子。名真實。為轉輪王。王四天下。真實王千子內。有長子名意賢。意賢王千子內。有長子名自用。自用王千子內。有一長子。名智者。智者王之千子內。最初長子名頂生。紹父位。乃至難勝王子名葇草。葇草王子名大葇草。大葇草王。世世相承。子子孫孫苗裔合有一百八王。彼百八最後大葇草王無有子。即作是念。我今無兒。誰當繼我王種。我今斷諸王種。後生此念。我今若不出家修道。則斷一切賢聖種。思惟<span class='corr'>已</span>以王位付諸大臣。剃除鬢髮。服出家衣<span class='corr'>已</span>。持戒精進。成就四禪。具足五通。得成王仙。壽命極長。年至衰老。雖後柱杖。不能遠行。時彼王仙諸弟子等。欲往東西覓飲食。取好軟草安置。籠裏用盛王仙。懸樹枝上。以何故。畏諸蟲獸來觸王仙故。時諸弟子乞食去。有一獦師。遙見王仙。謂是白鳥即射之。彼王仙被射已。有雨滴血。出墮於地。即便命終。爾時彼地有雨滴血。即生二甘蔗。以高大。時至甘蔗熟日灸開割。其一甘蔗出一童子。更一甘蔗出一童女。端正無比。時諸弟子。及諸大臣。往至彼林。迎二童子。時逐入宮。童子名善生。後甘蔗生。亦名甘蔗種。其童女名善賢。復名水波。時諸大臣。以彼童子即立為王。其善賢女為王第一之妃。時甘蔗王有第二妃。生於四子。一名炬面。二名金色。三名象眾。四名別成。其善賢妃唯生一子。名為長壽。端正無比。時甘蔗王三子沒。後唯有一子。名尼[牛*句]羅。<span class='note-inline'>(此言別威)</span>為王。住迦毘羅城。治化人民。尼[牛*句]羅王。生於一子。名曰[牛*句]盧。其拘盧王生一子。名瞿[牛*句]盧。其瞿[牛*句]盧王。有一子。名師子頰。師子頰王生四子。第一名閻頭檀王。<span class='note-inline'>(此云淨飯)</span>第二名輸[牛*句]盧檀那。<span class='note-inline'>(此云白飯)</span>第三名途盧檀那。<span class='note-inline'>(此云斛飯)</span>第四名阿彌都檀那。<span class='note-inline'>(此云甘露飯)</span>有一女名甘露味。第一淨飯王次繼王位。還在父城。治化人民。王有二子。一悉達。二難陀。第二白飯王有二子。一跋提。二婆婆。第三斛飯王有二子。一提婆達多。二阿難。第四甘露飯王有二子。一摩訶男。二阿泥留豆。第五甘露味女有一子。名施婆羅<span class='note-inline'>(已上)</span>悉達太子十九。二月八日。踰都城捨國位。行四百八十里。至阿那摩國。於檀特山出家。六年苦行。三十而摩竭提國。菩提樹下。金剛座上。二月八日。成等正覺<span class='note-inline'>(南閻浮提中天竺有摩竭提國。)</span>此寂滅道場。三七箇日間。對金剛幢。金剛藏。法慧。功德林之四菩薩。加說華嚴。次經五十七日。赴梵王請。於波羅奈國鹿野園。對五比丘等。十二年間。說四阿舍。次王舍城鷲峯山。<span class='note-inline'>(七會)</span>逝多林給孤獨園。<span class='note-inline'>(七會)</span>他化自在宮摩尼寶藏殿。<span class='note-inline'>(一會)</span>王舍城竹林園中白露池側。<span class='note-inline'>(一會)</span>對大乘根性機。三十年間。說般若經。次靈山<span class='note-inline'>(二會)</span>虛空<span class='note-inline'>(一會)</span>對大乘調熟機。八箇年說法華經。<span class='note-inline'>(佛年四十二年初說法華經也。)</span>王舍城。釋尊四十二。對韋提等。說淨土經等。[牛*句]尸那國。城跋提河。沙羅雙樹下。一日一夜間。說涅槃經。佛五十年化緣盡。御年八十。二月十五日夜半。沙羅雙樹下。入涅槃矣。佛滅後。摩訶迦葉等一千餘羅漢坐列。阿難登高座。正唱佛所說。餘九百餘羅漢染筆。阿難一唱言寫多羅葉。自其次第相續。迦葉等二十餘聖者相傳。正法千年間。天竺流布。</p>
<p>問。釋尊出家之相何。</p>
<p>答。釋迦譜引普曜經云。以劒自剃髮。而作是言。今落鬚髮。願共一切。除斷煩惱。及以習障。<span class='note-inline'>(<span class='corr'>已</span>上)</span>五分律云。菩薩隨緣之示現。不可定量。</p>
<p>問。釋迦佛菩薩。何時學藝乎。</p>
<p>答。依普曜經。太子七歲。到於學堂。有博士名毗奢密多。<span class='note-inline'>(此云還友。)</span>見菩薩威。迷悶躃地。都率天子。名曰清淨。牽手令起。菩薩問師云。有六十四書。汝欲教何。師聞未聞喜捨慢。即歎菩薩無比德。<span class='note-inline'>(已上)</span>西域記云。七歲之後。漸授五明。大論云。一曰聲明釋話訓字。詮目流別。二曰工巧明。技術機關。陰陽曆數。三曰醫方明。禁呪閑邪。藥石針艾。四曰因明。考定正邪。研覈真偽。五曰圓明。究暢五乘因果妙理。<span class='note-inline'>(已上)</span>補註名之內五明。外五明者。前三同內。四呪術明。五符明也。<span class='note-inline'>(<span class='corr'>已</span>上)</span>助宣記云。外五明者。前四名同內。五符印明也。<span class='note-inline'>(<span class='corr'>已</span>上)</span></p>
<p>問。外道法所立何。</p>
<p>答。慧睴云。成劫中有外道出世。梵云劫毘羅。此云黃赤色。以頭髮眉面色皆黃赤故。時人號為黃赤仙人。古云迦毘毗仙人訛也。其後弟子。十八部中上首者。名筏里沙此名雨。雨際生故。其雨徒黨名為雨眾。梵云倌奢薩怛羅。此云數論。謂以智數數度諸法。從數起論。論能生數。故名數論。造論者及學人。名數論師。論造二十五諦法。亦名金七十論。<span class='note-inline'>(金耳國王。外道與七十斤金。裹美故。名金七十論。)</span>即是數論也。論有二十五諦。一者我。以思為體。欲受外境。三德便變。<span class='note-inline'>(三德者。勇。塵。暗之三也。我思勝境時。勇塵暗變起)</span>二自性。古云冥性。未成大等名自性。三將成大等。名勝將勝。異舊故。自性別名即三德。梵云薩埵剌闍答摩。薩埵此云有情。及勇健義。今取勇健義。次剌闍。此云微。亦云塵坌。取塵義。後答摩。此云闇鈍。鈍闇自性。正名勇塵闇。言至德者。如論言。名染麤黑。今為赤黑。舊名喜憂闇。亦名貪嗔癡。舊云苦樂捨。由此三德是生死因。神我本性解脫。我思勝境。三德即變。我為境纏縛。不得解脫。後厭欲境修道。我不思境。自性不變。我離境縛。即得解脫也。<span class='note-inline'>(外道前八萬劫之外為冥冥性如我臣佐也。)</span>我為二十五諦也。三德從自性生大。我思外境。三德體故。四從大生覺。八萬劫內。有所覺知故。八萬劫前不覺為冥性。五從覺生五遺量。即色聲香味觸。即是能造。六以五遺量。生五大。即所造法。七從五大生十一根。眼。耳。鼻。舌。身。大小便。兩手足。語具。心平等。即內心也。二十三諦。皆是轉變無常。色能造火。火還赤。色能成眼。眼能見色。聲能造空。空有聲。聲成耳根。耳根能聞聲。香能造地。地多香故。地成鼻。鼻能取香故。味造水。水多味。水能成舌。舌能嘗味。觸能造風。故風能成身。身能覺觸。五塵共生五大。五大共成五作業根。五作業根。肉舌手足大便小便及心平等根。我若受用外境。即從前生後。我若不受用外境。即從後却入冥性。四句分別。一有能變化。即名冥諦。二有從他變。即十一根。三有能變化亦從他變即覺。五遺量五大。四不能變化。不從他變。即神我是。造二十五諦論了作大石。方圓如一張床。告門人曰。有人問汝二十五諦。不得答者。即書問石上。後至天親菩薩弟子。陳那菩薩。即</p>
<p>問。汝所立我。為作者為受者。</p>
<p>答言受者。又</p>
<p>問。為常為無常。即欲言常。不答受境。若言無常。我義不成。</p>
<p>答言。常比量故。破汝我義是有法應無常。<span class='note-inline'>(宗法)</span>因云。以受外境故。同喻云。如受蘊。住主數日。答義不得。石即流汗震吼破散。<span class='note-inline'>(已上)</span>成劫之末。有外道出。名吠世史迹奢薩恆羅。舊云衍世師。此云勝論。即造六句論。勝前數論。或勝人故名勝論。亦名唱路迦。此云[丘*鳥]鶹。舊云憂樓迦訛也。謂身形醜惡。驚他產婦死。因此晝藏夜出求食於場糠中。因人云食米齋仙人。造六句論。一梵云陀羅標。此云主諦。即實句義。以九法為體。地。水。火。風。空。時。方。我。及意。是常。世界成即聚不增。壞即散為極微故不減。與二十四法。為所依。二梵云求那。此云依諦。是德句義。以二十四法為體。頌曰。色味香觸與數量。一異合離彼此覺。苦樂欲嗔勤<span class='note-inline'>(【考】勤一作動)</span>勇重。海洞行法及作聲。此別配前九法。六句論說。三梵云羯磨。此云即作諦。是業句義。五法為體。取捨屈伸行。離實德外。別有五法。令實德作業。四梵云三摩若。此云總相諦。是大有句義。十句論名總同句義。即前實德業。不能自有。由別有一大有有之。五梵云毗尸沙諦。此云別相諦。是同異句義。十句論名俱句分別句。離實德業。外有別自性。人與人同。別有同法。令同人與畜異。別有異法。令異實德業三。各有總別之同異。六梵云三摩夜諦。此云無障礙諦。是和合句義。能令實等不相離。或此論如父母令能生其子。地水和合。能生萬物。造六句論成要。得一人傳受。須具七德。一生中同。二上種姓。三寂滅因。四身相同。五聰明辨捷。六性行柔和。七具大悲心。後劫減位。波羅底斯國。有波羅門。名摩納婆。此云儒童。儒童有子。名般遮尸奇。此云五頂。頭有五角。髮有五旋。七德雖具。根熟稍遲。為染妻妃。卒難化導。後同遊戲。與妻競花。由此相厭。即却念言。性目仙人在於何處。仙人得通。應時而至。迎至住處。為說六句論矣。後末代十八部中上首。名戰米建底。此云慧月。造十句論。開同異句為二。更加有能無能俱分三句也。<span class='note-inline'>(已上俱舍抄也。慧月十句者。一實句。二總句。三業句。四大有句。五俱句。六分別句。七有能句。八無能句。九俱分句。十無說句也。)</span>總外道有本源之三師。支流之六師。本源之三師者。一迦毗羅。<span class='note-inline'>(計因中有果)</span>二漚樓僧伽。<span class='note-inline'>(計因中無果)</span>三勒沙婆。<span class='note-inline'>(計因中亦有果亦無果。)</span>支流六師各有三種法。一富蘭那迦葉。<span class='note-inline'>(計不生不滅。持三種法。一得一切智法。解心明利。通一切法。名一切智外道。二得神通法。發得五通。停恆河在耳。名神通外通。三得韋陀法。世間文字等。悉能解知者。名韋陀外道。)</span>二末伽梨拘賒梨子<span class='note-inline'>(計眾生之苦樂。無有因緣。自然而爾三種法如前。)</span>三刪闍夜毗羅胝子。<span class='note-inline'>(計眾生時熟得道。必經劫數。任運自盡苦際。三種法如前。)</span>四阿耆多翅金銀婆羅。<span class='note-inline'>(計非因。三種法如前。)</span>五迦羅鳩駄迦旃延。<span class='note-inline'>(計諸法亦有亦無。三種法如前。)</span>六尼犍陀若提子。<span class='note-inline'>(計業所作定不可改。三種法如前。)</span>釋摩迦衍論鈔。<span class='note-inline'>(慈行)</span>云。四宗外道者。一數論師。執有性與諸法一。<span class='note-inline'>(即當有句。)</span>二勝論師。孰有等性。與諸法不一。<span class='note-inline'>(當非有句。)</span>三無慚外道。執有等性。與諸法亦一亦異。四邪命外道。執有等性。與諸法非一非異。<span class='note-inline'>(已上取意引廣百論。)</span></p>
<p>問。外道所期極果何。</p>
<p>答。祕藏寶鑰云。上生非想。下住仙宮。身量四萬由旬。壽命八萬劫。厭下界如瘡瘀。見人間如蜉蝣。光明蔽日月。福報超輪王。<span class='note-inline'>(已上)</span></p>
<p>問。以何行相。得此報。</p>
<p>答。寶鑰云。諸外道等。亦立三寶三學等名。梵天等為覺寶。四吠陀論等為法寶。傳授修行者。為僧寶。十善等為戒。四禪那即定。此定由六行而得。</p>
<p>問。諸外道。同修三學。生彼二界。證空三昧。言亡慮絕。何由不得斷煩惱。證涅槃。</p>
<p>答。觀著二邊。定帶二見故。</p>
<p>問。同觀非有非無。何墮二邊二見乎。</p>
<p>繫屬他主。不知因緣中道故。</p>
<p>因緣中道其意云何。</p>
<p>觀因緣有故。不墮斷邊。觀自性空故。不墮常見。觀有空即法界。則得中道正觀。由此中道正觀故。早得涅槃。外道邪見人。不知此義。是故不得真圓寂。</p>
<span class='note-inline'>(已上)</span>此等外道無始時。相承佛法。違失佛法之本旨故。見解僻見故。非因計因執天等。震旦興法者。弘決引清淨法行經云。月光菩薩。彼稱顏回。<span class='note-inline'>(孔子弟子)</span>光淨菩薩稱仲尼。<span class='note-inline'>(孔子)</span>迦葉菩薩。彼稱老子。<span class='note-inline'>(已上)</span>法苑珠林云。周時老子者。姓季名耳。字伯陽。其母感大流星而有懷。經八十一歲乃生。生時割其母左腋出。出而白首故。謂之老子。<span class='note-inline'>(已上)</span>老子經云。虛無自然道。吾不知其名故。字之曰道。<span class='note-inline'>(乃至)</span>一氣道者。萬物之奧。<span class='note-inline'>(奧藏也。道為萬物之藏。無所不容。)</span>玄德深矣遠矣。<span class='note-inline'>(玄德之人。深不可測。遠不可極妙已上。)</span>周易鉤命訣云。天地未分之前。謂之一氣。於中轉有五運。<span class='note-inline'>(運謂運數。謂時改易。取易義。)</span>謂太易。太初。大始。大素。大極。氣象未分。謂之太易。<span class='note-inline'>(此是一氣正取最初極本)</span>元氣始萠。謂之太初。氣形之端。謂之太始。氣形變有質。謂之太素。質形已具。謂之太極。轉變五故名五運。<span class='note-inline'>(從太易轉成四。燄本五運。已上。)</span>纂要云。五氣運通為天地之二靈。天地形別謂之二儀。<span class='note-inline'>(已上)</span>圓覺鈔。引周易云。天是定體之名。乾是體用之稱。<span class='note-inline'>(即體之用)</span>天以乾為用。故運行不息。應化無窮。此天之自然之理。故聖人當法此自然。而施人事。亦當應物成務。云為不<span class='corr'>已</span>。終日乾乾。無時懈怠。是以因天象。以教人事矣。文言云。<span class='note-inline'>(孔子周易末)</span>乾始能以美利利天下。不言所利。大矣哉。<span class='note-inline'>(已上)</span>乾有四德。謂元亨利貞也。文言云。元者善之長也。莊子云。天之元德。始生萬物。善之大者。莫大施生。如父母之恩最重。良由能生此身故。故辜其恩不報者。五刑之屬三千。而罪莫大於不孝。若報者。孝順之福亦世大。故古來至孝。皆德感天動地。即知。能生人命。世之上上善故。佛教云。造千箇佛圖。不如活一人命。然萬物雖各有所生之處。展轉推窮。至於最初。是乾陽為始生之本故。乾於此得名為元。即知。元者善之長也。亨者嘉之會也。天能通暢萬物。使之會聚。故云爾也。利者善之和也。天能利益庶品。各得其宜而和同也。貞者事之幹也。天能以中正之氣。成就萬物。各得幹濟。莊氏之意。以是四句明天德。元是物始。於時配春。亨是通暢於時配夏。利為和義。於時配秋。秋既物成。各合其宜。貞為幹濟。於時配冬。物成收藏。事皆幹了。於五行之氣。唯少於土。土則王四氣。四氣運行。非土不載故也。四氣即四時矣。<span class='note-inline'>(已上)</span>人叶此四德。儀正為德。又云。君子行此四德者。元仁。亨禮。利義。貞信。為四德不論智者。行此四事。竝須智故。<span class='note-inline'>(乾者<span class='corr'>總</span>也。元亨等別也。)</span>次坤德者。正具元亨利之德。兼具貞之德也。繫辭云。乾知太始。坤作成物。乾以易知。坤以簡能<span class='note-inline'>(天地之道。不為而善始。不勞而善成。故曰易簡。)</span>易知。簡則易從。易知則有親。易從則有功。<span class='note-inline'>(順萬物之情。故曰有親。親通天下之志。故曰有功。)</span>有親則可久。有功則可大。<span class='note-inline'>(有易簡之德。則能成可久可大之功。)</span>可久則賢人之德。可大則賢人之業。<span class='note-inline'>(天地易簡。萬物各載其形。聖人不為群方。各遂其業。德業既成。則入於形器。故以賢人目其德業。)</span>易簡而天下之理得矣。<span class='note-inline'>(天下之理。莫不由易簡。而各得順其分位也。已上　圓覺經鈔。)</span>孔子自然道。注千字文云。有人<p>問顏回曰。汝之夫子道德多少如何也。</p>
<p>回答。我夫子道德。如人湯於大海飲水。水足而去。亦不可測量海水深淺。升斗多少之數。我量夫子道藝亦然。<span class='note-inline'>(已上)</span>又云。人須恆懼五常。在天為五星。在地為五嶽。在人為五常也。五星者東方才星。南方熒惑星西方太白星。北方辰星。中央鎮西。此為五星。在地為五嶽者。東嶽泰山。南嶽衡山。西嶽華山。北嶽恆山。中嶽嵩山。此為五嶽。在人為五常者。仁義禮智信是也。</p>
<p>問曰。何名為仁。</p>
<p>答。好生惡殺名仁。敵而無怨名義。敬上愛下名禮。怨親平等。善惡俱齊名智。言無反覆名信。能行此者至立道。<span class='note-inline'>(已上)</span>次道士法者。</p>
<div>雖周易。人異作法異也。法違宗。人術作為先。周易意。乾者卦之名。其卦者<img src='../images/B32p0598_01.gif' alt='B32p0598_01.gif' />。繫辭云。乾知太始。坤作成物。<span class='note-inline'>(已上)</span>周易辭云。卦者掛也。言懸掛物。以示於人。故謂之卦。但二畫之體。雖象陰陽之氣。未成萬物之象。不得成卦。必三畫。以象三才。寫天地雷風水火山澤之象。方謂之卦。故繫辭云。八卦成列。象在其中是也。但初有三畫。於萬物變通未畫故。更有之而有備萬物之形象。窮天地之能事故。六畫成卦。<span class='note-inline'>(<span class='corr'>已</span>上)</span>此封一長為陽畫。二短為陰畫也。纂要云。陽氣輕清上浮為天。陰氣重濁下凝為地。融和之氣為人。謂之三才。人者盤古君。龍首人身。呼為風雨。吠為雷電。開眼明。閉眼夜。死後有開闢。左目為日。右目為月。毛髮為草木。骨節為山林。小腸為江。大腸為海。血為灌瀆。<span class='note-inline'>(已上取意)</span>此宗盤古王為根本。而思量諸法。思度天下。以八卦與算術。正計日月星宿。新定天下之吉凶。現十八變等。纂要云。天地元氣之所生也。天謂之乾。地謂之坤。天圓而色玄。地方而色黃也。<span class='note-inline'>(已上)</span>元氣成天地。天地云二儀。以天地人云三才。地盤古君。</div>
<p>○混天圖云。首君盤古。<span class='note-inline'>(治天下九萬八千年。)</span>天皇氏<span class='note-inline'>(十二頭。兄弟十二人。治天一萬八千歲。)</span>地皇氏。<span class='note-inline'>(十一頭。兄弟十一人。治天五萬四千歲。)</span>人皇氏。<span class='note-inline'>(九頭。兄弟九人。治天四萬五千六百歲。)</span>五龍氏。<span class='note-inline'>(兄弟五人。此一人。異本凡合九百三十七萬三千六百歲。　私云。<span class='corr'>已</span>下少少加別書。)</span>攝提氏。<span class='note-inline'>(治天六十四萬九千五百歲。)</span>合熊氏。<span class='note-inline'>(治天六萬三千歲。)</span>連遙氏。<span class='note-inline'>(治天三萬三千歲。)</span>敘命氏。<span class='note-inline'>(治天四萬歲。)</span>有巢氏。<span class='note-inline'>(治天百餘歲。)</span>燧人氏。<span class='note-inline'>(治天三萬六千歲。)</span>伏羲氏。女媧乃至帝堯。<span class='note-inline'>(已上女媧氏下有十四帝。謂女媧氏。共工氏。大庭氏。栢星氏。中央氏。粟陸氏。驪連氏。赫胥氏。尊盧氏。渾沌氏。<span class='corr'>昊</span>英氏。<span class='corr'>朱襄</span>氏。葛天氏。無懷氏。此十四皆襲伏羲名。異書葛天氏次加陰康氏為十五帝。)</span>曆代互見圖曰<span class='note-inline'>(皇宋馬仲虎作大國王代記。至皇宋末此書略抄也)</span>大昊伏羲氏<span class='note-inline'>(風註。木德。都大昊之墟。亦曰包羲　之王天下也。仰則觀象於天。俯則觀法於地。觀鳥獸之文。於是始畫八卦。造書契。以代結繩之政。由是文籍生焉。教民為網罟。以佃以教教民。在位百一十年。)</span>炎帝神農氏。<span class='note-inline'>(姜姓。火德都魯。始教民播種五穀。後斷木為相操木為耒。以教天下。日中為市。在位百四十年。臨魅承明直釐哀倫共八代。合五百二十年。末代侵淩諸侯。諸侯咸歸於軒轅。)</span>黃帝有熊氏。<span class='note-inline'>(公孫姓。名軒轅士總。都軒轅之丘。黃帝生而神靈。弱而能言。幼而徇齊。長而敦敏。㓵木為舟。剡木為楫。服牛乘馬　重門擊柝以待暴客。斷木為杵。掘地為臼。弦木為弧。剡木。為矢。以威天下。上棟下宇以待風雨。在位一百年。)</span>少昊金天氏。<span class='note-inline'>(名摰字青陽。黃帝之子。金德。都曲阜。鳳凰適　故起於官為鳥官。在位八十四年。)</span>顓頊高陽氏。<span class='note-inline'>(姬姓。黃帝孫。水德都帝丘養材以任地。轂時以象天。在位七十八年。)</span>帝嚳高辛氏。<span class='note-inline'>(黃帝曾孫。木。都毫。生而神靈。自言其名。普旋利物。聰明順天之義。仁而威天下。服曆日月迎送。明鬼神敬事。在位七十一年。)</span>帝堯陶唐氏。<span class='note-inline'>(伊祁姓名放勛。帝嚳之子。火德。都平陽。其仁如天。其智如神。富而不驕。貴而能降。伯夷典禮。夔龍典樂。舜時有仕趍視四時。天下服其言。在位九十八年。起甲辰止辛也。)</span>帝舜有虞氏。<span class='note-inline'>(姚姓。名重花。顓頊五代孫。瞽叟之子。母曰握登。見大蛇感生舜。土德。都蒲坂。幸友聞於四方。受天命。依于二女。命二十二臣。率堯舊職巡守四海。五載一始。在位五十年。舜生三十。徵庸三十。在位起戌申止丁酉。有試三十。攝位三十八年。服喪三年。其一在三十年之數。為天子五十年。凡壽百十二歲。)</span></p>
<p>○十四代。<span class='note-inline'>(此下。平出正統天子。下處諸侯。或同位國王。)</span></p>
<p>○夏代。<span class='note-inline'>(起戊戌。止<span class='corr'>己</span>酉。)</span>都平陽。以建寅月。為歲首。</p>
<p>帝禹。<span class='note-inline'>(姒姓　名文命。金德。在位十五年。)</span>帝仲康。<span class='note-inline'>(在位三年。)</span>帝相。<span class='note-inline'>(為羿所逐。羿自立二年。復為寒浞所殺。浞立十年。少康殺之。共四十年。)</span>少康。<span class='note-inline'>(在位四十九年。)</span>帝槐。<span class='note-inline'>(在位十六年。)</span>帝芒。<span class='note-inline'>(在位八年。)</span>帝泄。<span class='note-inline'>(在位六十年。)</span>不降。<span class='note-inline'>(在位六十三年。)</span>帝扃<span class='note-inline'>(在位十年。)</span>帝厪<span class='note-inline'>(在位七年。)</span>孔甲。<span class='note-inline'>(在位三十一年。)</span>帝臯<span class='note-inline'>(在位十一年。)</span>帝發。<span class='note-inline'>(在位十年。)</span>履癸。<span class='note-inline'>(號曰桀。成湯放于南巢。夏氏遂滅。在位五十二年。)</span>右十四主。合四百三十二年。而天下歸商。</p>
<p>○商初云殷。<span class='note-inline'>(起庚戌。止戊寅。)</span>都毫。以建丑為歲首。</p>
<p>帝成湯。<span class='note-inline'>(子姓。水德。在位十三年。)</span>外丙。<span class='note-inline'>(在位二年。)</span>仲壬。<span class='note-inline'>(在位四年。)</span>大甲。<span class='note-inline'>(又曰太宗。在位三十三年。)</span>沃丁。<span class='note-inline'>(在位三十三年。)</span>大庚。<span class='note-inline'>(在位二十五年。)</span>小甲。<span class='note-inline'>(十七年。)</span>雍已。<span class='note-inline'>(十二年。)</span>大戊。<span class='note-inline'>(又曰中宗。毫在祥柔轂。共生于朝。一暮大拱。帝修德。祥桑枯。在位十七年。)</span>仲丁。<span class='note-inline'>(一年。)</span>外壬。<span class='note-inline'>(十五年。)</span>河亶甲。<span class='note-inline'>(九年。)</span>祖乙。<span class='note-inline'>(十九年。)</span>祖帝。<span class='note-inline'>(十六年。)</span>沃甲。<span class='note-inline'>(二十五年。)</span>祖丁。<span class='note-inline'>(二十三年。)</span>南庚。<span class='note-inline'>(二十九年。)</span>陽甲。<span class='note-inline'>(十七年。)</span>盤庚。<span class='note-inline'>(改殷曰商。在位十八年。)</span>小辛。<span class='note-inline'>(二十一年。)</span>小乙。<span class='note-inline'>(二十年。)</span>武丁。<span class='note-inline'>(又曰高宗。夜夢得聖人。名曰說。於傅岩之中。以為相。五十九年。)</span>祖庚。<span class='note-inline'>(七年。)</span>祖甲。<span class='note-inline'>(十六年。)</span>廩辛。<span class='note-inline'>(六年。)</span>庚丁。<span class='note-inline'>(二十一年。)</span>武乙。<span class='note-inline'>(四年。)</span>太丁。<span class='note-inline'>(三年。)</span>乙。<span class='note-inline'>(三十七年。)</span>辛。<span class='note-inline'>(帝乙小子也。乙長子曰微子啟。以母賤不得嗣也。正后子謂紂帝。在位三十三年。狎侮五常。武王伐之。)</span></p>
<p>右商三十主。合六百二十九年。而天下歸周。</p>
<p>○周代。<span class='note-inline'>(起己卯。終乙巳。)</span>都鎬。建子月為年首。<span class='note-inline'>(從武王。至幽王。居西周。從平王至定王。居東周。考王以下。復號西周。)</span></p>
<p>武王發。<span class='note-inline'>(姬姓。木德。伐紂後革商受命。偃武修文。歸馬于花山之陽。放牛于桃林之野。示弗服。私云<span class='corr'>諡</span>父昌曰文王也。在位六年。)</span>成王誦。<span class='note-inline'>(四十七年。)</span>康王釗。<span class='note-inline'>(二十六年。)</span>照王瑕。<span class='note-inline'>(四十二年。)</span>穆王滿。<span class='note-inline'>(五十五年。)</span>共王緊尼。<span class='note-inline'>(十二年。)</span>懿王[革*喜]。<span class='note-inline'>(二十五年。)</span>孝王辟方。<span class='note-inline'>(十五年。)</span>夷王爕。<span class='note-inline'>(十六年。)</span>厲王胡。<span class='note-inline'>(好利暴虐。國人畔襲王。王出命於彝召穆二公。行政。號曰共和王。死於彝。在年三十七年。)</span>共和。<span class='note-inline'>(召公。私云攝政十四年。)</span>宣王靜。<span class='note-inline'>(召穆二公輔之。四十六年。)</span>幽王宮涅。<span class='note-inline'>(娶申女。為后。又得褒姒生伯服。犬戎攻王遂殺。十一年。)</span>平王宜臼。<span class='note-inline'>(五十一年。)</span>桓王林。<span class='note-inline'>(二十三年。)</span>莊王佗。<span class='note-inline'>(十五年。)</span>僖王胡齋。<span class='note-inline'>(五年。)</span>惠王閬。<span class='note-inline'>(二十五年。)</span>襄王郑。<span class='note-inline'>(二十三年。十六年晉文公重耳立。)</span>項王臣。<span class='note-inline'>(六年。)</span>匡王班。<span class='note-inline'>(六年。)</span>定王瑜。<span class='note-inline'>(二十一年。)</span>簡王夷。<span class='note-inline'>(十四年。)</span>靈王泄心。<span class='note-inline'>(簡王之子。生髭二十一年。)</span>景王貴。<span class='note-inline'>(二十五年。)</span>敬王丐。<span class='note-inline'>(四十三年也。二十九年魯西狩獲麟。春秋於此終。)</span>元王仁。<span class='note-inline'>(八年。)</span>貞定王介。<span class='note-inline'>(二十八年。)</span>考王嵬。<span class='note-inline'>(在位十五年　初貞定王。立長子去疾為哀王。哀王立。三月弟叔。襲殺哀王自立。是為思王思王立五月。其弟嵬殺思王自立。是考王也。)</span></p>
<p>右周并哀思。共三十六主。合八百六十七年。而天下併於秦。</p>
<p style="margin-left:3em">○十二諸侯</p>

<ul class="no-marker">
<li><p style="margin-left:1em">▲魯周公旦。<span class="note-inline">(姬姓。武王弟。起己卯止辛亥。周公不就魯。伯禽代就。武王元年封旦。伯禽七世至獻公。年不可考。獻公子直公。)</span>直公。孝公。惠公。隱公。桓公。莊公。閔公。釐公。文公。宣公。成公。襄公。昭公。定公。哀公。<span class="note-inline">(西狩獲麟。孔子卒。當惠敬王四十一年也)</span>元公。穆公。共公。康公。景公。平公。緍公。項公。<span class="note-inline">(當周赧王為家人。魯祀遂絕。楚考烈王滅。)</span>右卅四君。八百七十二年。楚考烈王滅之。</p>
</li>

<li><p style="margin-left:1em">▲齊太公。<span class="note-inline">(東海上人也。本姓姜氏。後曰呂。武王元年封齊。起己卯終壬寅。自太公七世至獻公。獻公子武公也。不勘本紀故不載。)</span>武公。厲公。文公。成公。莊公。僖公。襄公。齊君。桓公。公子。孝公。昭公。懿公。惠公。項公。靈公。莊公。景公。晏孺子。悼公。簡公。平公。宣公。康公。</p>
<p style="margin-left:1em">右卅一君。合七百四十四年。齊田氏滅之。</p>
</li>

<li><p style="margin-left:1em">▲晉唐叔虞。<span class="note-inline">(姬姓。武王子。成王弟也。武王崩。成王立。封弟虞於叔唐。是成王元年也。起乙酉終乙<span class="corr">巳</span>。自叔五世而至厲侯。厲侯子靖侯。)</span>靖侯。僖侯。獻侯。穆侯。殤侯。文侯。昭侯。孝侯。鄂侯。小子侯。晉侯。武侯。獻侯。惠侯。懷公。文公。襄公。靈公。成公。景公。厲公。悼公。平公。昭公。項公。定公。出公。哀公。幽公。烈公。孝公。靖公。　右三十八君。合七百四十一年。而韓趙魏共滅之。</p>
</li>

<li><p style="margin-left:1em">▲秦非子。<span class="note-inline">(嬴姓。非子好馬。及善養。問孝王召使主馬。孝王分土為附庸。後曰秦嬴。秦嬴三世至公伯。年不可考。公伯之子秦仲也。)</span>秦仲。莊公。襄公。文公。寧公。出公。武公。德公。宣公。成公。穆公。康公。共公。桓公。景公。哀公。惠公悼公。厲共公。躁公。懷公。靈公。簡公。惠公。出公。獻公。孝公。　右三十君。合五百六十三年。事入戰國。</p>
</li>

<li><p style="margin-left:1em">▲楚熊繹。<span class="note-inline">(芋姓。周成王時。舉文武勞故封楚。成王元年。起乙酉終<span class="corr">己</span>卯。自繹九世至熊延年不可考。延之子熊勇也。)</span>熊勇。熊嚴。熊霜。熊徇。熊鄂。若敖。霄敖。蚡冐。武王。文王。杜敖。成王。穆王。莊王。共王。康王。陜敖。靈王。平王。昭王。惠王。簡王。聲王。右三十二君。合七百十五年入戰國。</p>
</li>

<li><p style="margin-left:1em">▲宋微子。<span class="note-inline">(子姓。封之庶兄也。周成王。乃命微子開。代商後奉其先祠。起乙酉終乙亥。此國七世而厲公之子僖公也。)</span>僖公。惠公。戴公。武公。宣公。穆公。殤公。莊公。閔公。新君。桓公。襄公。成公。昭公。<span class="note-inline">(杵舊。)</span>文公。共公。平公。元公。景公。昭公。<span class="note-inline">(特。)</span>悼公。休公。辟公。宋公　右三十二君。合八百三十一年。齊楚魏共滅之。而三分其地。</p>
</li>

<li><p style="margin-left:1em">▲衛康叔。<span class="note-inline">(姬姓。周武王討紂。封紂子武庚。奉其先祠。武王令其弟管叔蔡叔傅相。二相與武庚欲攻成。周公旦冢宰令殺武庚。殺管叔于商。囚蔡郭鄰。衛國封庚叔。成王元年封。起乙酉終壬辰。此間八世頃侯。頃侯之子僖侯也。)</span>僖侯。武公。莊公。楊桓公。衛君。<span class="note-inline">(州吁。)</span>宣公。惠公。衛君<span class="note-inline">(黔年。)</span>懿公。戴公。文公。成公。穆公。定公。獻公。殤公。襄公。靈公。出公莊公。<span class="note-inline">(荊聵)</span>衛君。<span class="note-inline">(起。)</span>悼公。敬公。昭公。懷公。慎公。聲公。成侯。平侯。嗣君。懷君。元君。衛君。<span class="note-inline">(角)</span>　右四十一君。合九百八年。而秦二世滅之。</p>
</li>

<li><p style="margin-left:1em">▲陳胡公。<span class="note-inline">(媯姓虞舜之後也。昔舜為庶人時。妻堯二女居媯汭。後以為姓桀崩。商均為封國夏時。或失。或續。周武封求桀後。紂之陳奉帝桀。起<span class="corr">己</span>卯終癸亥。此間五世慎公。慎公之子幽公。也。)</span>幽公。僖公。武公。夷公。平公。文公。桓公。厲公。利公。莊公。宣公。穆公。共公。靈公。成公。哀公。惠公。懷公。閔公。　右二十四君合六百四十五年而楚惠王滅之</p>
</li>

<li><p style="margin-left:1em">▲蔡叔度。<span class="note-inline">(姬姓。武王弟。殺武庚與管叔。遷癸叔郭鄰。叔郭鄰而死。其子曰胡。馴善周公聞為魯鄉士成王復封蔡。起己卯終甲午。此間五世而厲侯。厲侯次武侯也。)</span>武侯。夷侯。僖侯。共侯。戴侯。宣侯。桓<span class="corr">侯</span>。哀侯。穆侯。莊侯。文侯。景侯。靈侯。平侯。悼侯。昭侯。成侯。聲侯。元侯。齊侯。　右二十五君合六百七十六年而楚惠王滅之</p>
</li>

<li><p style="margin-left:1em">▲曹叔振鐸。<span class="note-inline">(姬姓。武王弟。武王克紂封曹。武王元年立。起<span class="corr">己</span>卯終甲寅。此間五世而孝伯。孝伯之子夷伯也。)</span>夷伯。幽伯。戴伯。惠伯。穆公。桓公。莊公。僖公。昭公。共公。文公。宣公。成公。武公。平公。悼公。聲公。隱公。靖公。曹伯。　右二十五君。合六百三十六年。而宋景公。滅之。</p>
</li>

<li><p style="margin-left:1em">▲鄭桓公。<span class="note-inline">(姬姓。周厲王少子。宣王廿二年封之。起二未終丙午。)</span>武公。莊公。昭公。厲公。子亹。鄭子。文公。穆公。靈公。襄公。悼公。成公。僖公。簡公。定公。獻公。聲公。哀公。共公。函公。繻公。康公。　右廿三君。合四百三十一年。韓哀侯滅之</p>
</li>

<li><p style="margin-left:1em">▲燕召公。<span class="note-inline">(姬姓。周武王滅紂封之。成王時為三公。鄉邑有棠樹其下侯伯庶人無失職。後人思召公。不敢伐甘棠。遂歌之。起<span class="corr">己</span>卯終戌午。此間九世。而惠侯也。)</span>惠侯。僖侯。項侯。哀侯。鄭侯。穆侯。宣侯。桓侯。莊公。襄公。桓公。宣公。昭公。武公。文公。懿公。惠公。悼公。共公。平公。簡公。獻公。孝公。成公。閔公。僖公。桓公。文公。　右三十七君。合七百九十年。事入戰國。</p>
</li>

<li><p style="margin-left:1em">▲吳周章。<span class="note-inline">(姬姓。仲雍四代孫也。大伯弟也。武王討紂後。求大伯仲雍之後。得周章。時君吳。因封之。起己卯終戊辰。此間十三世。而去齊　去齊之子壽夢也。)</span>王<span class="note-inline">(壽夢。)</span>王<span class="note-inline">(諸樊)</span>王<span class="note-inline">(餘奈)</span>王<span class="note-inline">(僚)</span>王<span class="note-inline">(闔庐。)</span>王<span class="note-inline">(夫差。)</span></p>
<p style="margin-left:1em">右二十君。六百五十年。越王勾踐滅之。<span class="note-inline">(是十二侯外也。)</span></p>
</li>
</ul><p style="margin-left:3em">○七國</p>

<ul class="no-marker">
<li><p style="margin-left:1em">▲秦惠文王。<span class="note-inline">(孝公之子。以周顯王卅二年立。至顯王四十四年初稱王。起甲申終甲寅。)</span>武王。昭王。孝文王。莊襄王。　右五君合。九十一年。事入始皇紀。</p>
</li>

<li><p style="margin-left:1em">▲魏文侯。<span class="note-inline">(畢姓。武舉封畢公高於畢。其後絕。或在夷狄。其苗裔畢萬事晉獻公。獻公　伐魏封萬。次桓侯。文侯。武侯。)</span>武侯。惠王。襄王。昭王。安僖王。景閔五。王假。　右八君。合二百七十九年當秦始皇二十二年。始皇滅之。</p>
</li>

<li><p style="margin-left:1em">▲趙烈侯。<span class="note-inline">(周穆王。賜遺父趙城。由此為趙氏韓康子魏相子共滅智伯分其地。後烈侯為諸侯。起戊寅終己卯。周顯王四十六年。諸侯皆稱王也。)</span>武侯。敬侯。成侯。肅侯。武靈王。惠文王。孝威王。悼襄王。幽穆王。代王。　右十一君合百八十二年。當秦始皇。始皇滅之。</p>
</li>

<li><p style="margin-left:1em">▲韓景侯。<span class="note-inline">(韓氏事普封韓。遂康子與趙襄子魏桓子共伐智伯。分其地後為諸侯。起戊寅終辛未。)</span>烈侯。文侯。哀侯。懿侯。昭侯。宣惠王。襄王。僖王。桓惠王。王安。　右十一君。合百七十四年。秦始皇滅之。</p>
</li>

<li><p style="margin-left:1em">▲齊太公和。<span class="note-inline">(相齊宣公。及康公立淫酒太公遷康海上。周安十六年許之。為諸侯。起乙未終庚辰。)</span>桓公。威王。宣王。閔王。襄王。王建。　右七君。合百六十六年。始皇滅之。</p>
</li>

<li><p style="margin-left:1em">▲楚悼王。<span class="note-inline">(聲王之子。周安王元年立。起庚辰終戌寅。)</span>肅王。宣王。威王。懷王。項襄王。考烈王。幽王。　右九君。合百七年。始皇滅之。</p>
</li>

<li><p style="margin-left:1em">▲燕易王。<span class="note-inline">(文公之子。周顯王時立。起己丑終己卯。)</span>王噲。昭王。惠王。武成王。孝王。王喜。　右七君。合百十一年。始皇滅之。</p>
</li>
</ul><p>○秦始皇。<span class='note-inline'>(水德。都雍莊。襄之子。以十月為正在位三十七年。起乙卯終甲午。)</span>二世皇帝<span class='note-inline'>(丞相趙高以天下盜往織。恐二世誅<span class='corr'>己</span>。乃弒帝於望夷宮。在位三年也。)</span>子嬰。<span class='note-inline'>(二世之兄之扶蘇之子。趙高立之。沛公入武關。子嬰奉天子符靈降沛公。在位四十六日。居月餘　頃籍殺之。)</span>　右三主。合四十年。天下歸于漢</p>
<p>○西漢高祖。<span class='note-inline'>(劉姓。火德。沛豐邑中陽里人。都長安。以亥月為正。滅西楚頃籍燕王。天下歸于漢在位十二年　起乙未終戊辰。)</span>惠帝。<span class='note-inline'>(在位七年。)</span>高后。<span class='note-inline'>(呂姓。惠帝后。無子。取後宮美人子。名之為太子。及惠帝崩太子立。年幼太后臨制。少帝自知非皇后子。出怨言后幽。在位八年。)</span>太宗文帝。<span class='note-inline'>(高祖次子。在位二十三年)</span>景帝。<span class='note-inline'>(十六年)</span>世宗武帝。<span class='note-inline'>(始建年號。建元。元光。元朔。元符。元鼎。元封。大初天漢。大始征和後元通五十四年。)</span>昭帝<span class='note-inline'>(始元。元鳳。元平。通十三年。)</span>昌邑王。<span class='note-inline'>(即位二十七日密光廢。)</span>中宗宣帝。<span class='note-inline'>(本始。地節元康。神爵。五鳳甘露。黃龍。通二十五年。)</span>元帝。<span class='note-inline'>(初元。永光。建昭。通十六年)</span>成帝。<span class='note-inline'>(建始。河平。陽朔。鴻嘉元始。元延。綏和通二十六年。)</span>哀帝。<span class='note-inline'>(建平。元壽。通六年。)</span>平帝。<span class='note-inline'>(元始五年。)</span>孺子嬰。<span class='note-inline'>(王莽討平帝。立嬰莽稱假皇帝。莽建國以嬰為定安公。居攝初始通三年。)</span>　右十四主。合二百十四年。</p>

<ul class="no-marker">
<li><p style="margin-left:1em">▲新室王莽。<span class="note-inline">(元城人。成帝舅。王曼之子。初封新都侯。後進封安漢公。建國。天鳳地皇。是年更始立稱王。通十五年也。起<span class="corr">己</span>巳終癸未。)</span></p>
</li>

<li><p style="margin-left:1em">▲更始玄。<span class="note-inline">(字聖公。景帝七代孫。王莽未起兵於宛。諸將貪懦而立之。遷都長安。起莽末終光武初。在位三年　起癸未終乙酉。)</span></p>
</li>

<li><p style="margin-left:1em">▲劉盆子。<span class="note-inline">(莽末樊宗起兵於莒。密州皆朱其眉。謂之赤眉兵。以盆子為天子。至光武建武三年降。在位六年。起癸未終丁亥。)</span></p>
</li>
</ul><p>○東漢光武帝。<span class='note-inline'>(字文叔。長沙帝王六代孫。都洛陽。梁王永。盧芳。公孫述。淮南王李憲。彭龍。張步。皆稱王。建武三十一年。中元二。通三十三年。起乙酉終己亥。)</span>顯宗明帝。<span class='note-inline'>(永平十八年。)</span>肅宗宣帝。<span class='note-inline'>(建初八元和三。帝和二。通十三年。)</span>和帝。<span class='note-inline'>(永元十六。元興一。通十七年。)</span>殤帝。<span class='note-inline'>(延平一。)</span>安帝。<span class='note-inline'>(永初七。元初六。永寧一。建光一。延光四。通十九年。)</span>北鄉侯。<span class='note-inline'>(濟北王子。安帝南巡崩於南陽。后立為帝。在位二百七十二日。)</span>順帝。<span class='note-inline'>(永建六。陽嘉四。永和六。漢安一。建康一。通十九年。)</span>沖帝。<span class='note-inline'>(永嘉一)</span>質帝。<span class='note-inline'>(本初一。)</span>桓帝。<span class='note-inline'>(建和三。和平一。元嘉二。永興二。永嘉三。延喜九。永康一。通二十一年。)</span>靈帝。<span class='note-inline'>(建寧四。嘉平六。光和六。中平六。通二十一年。)</span>獻帝。<span class='note-inline'>(初平四。興平二。建安二十四。通三十年。)</span>右十四主。合百九十五年。而禪于魏。天下三分。</p>
<p>○三國。<span class='note-inline'>(私云。魏蜀吳<span class='corr'>皆</span>正帝。而如<span class='corr'>鼎</span>足。蜀吳非覆王。但非南朝列。故不平出也。)</span></p>
<p>○魏高祖文帝。<span class='note-inline'>(曹姓。漢丞相參之後。受禪都鄴。在位七年。起庚子終甲申。黃初七年。)</span>烈祖明帝。<span class='note-inline'>(在位十三。太和六。青龍四。景初三。)</span>厲王。<span class='note-inline'>(在位十四年。正始九。嘉平五)</span>高貴鄉王。<span class='note-inline'>(在位六年。正元二。甘露四)</span>元帝。<span class='note-inline'>(景元四。咸熙一。在位五年。)</span>　右五主。合四十五年。而禪位于晉。</p>

<ul class="no-marker">
<li><p style="margin-left:1em">▲蜀昭烈帝。<span class="note-inline">(都成都。起辛丑終癸未。帝武二。在位二年。)</span>安樂惠帝。<span class="note-inline">(建興十五。延熙二十。景耀五。炎興一。在位四十一。)</span>　右二主。合四十三年。而降於魏。</p>
</li>

<li><p style="margin-left:1em">▲吳太祖權。<span class="note-inline">(孫姓都武昌。太祖元年。黃武七。黃龍三。嘉禾六。赤烏十三。太元一。起辛丑終庚子在位三十一年。)</span>候官侯。<span class="note-inline">(建興二。五鳳一。太平二。在位六。)</span>景帝。<span class="note-inline">(永安六。在位六。)</span>歸命侯。<span class="note-inline">(元興一。甘露一。寶鼎三。建衡三。鳳凰三。天冊一。天璽一。天紀四。在位十七。)</span>　右四主。合六十年。而降於晉。</p>
</li>
</ul><p>○西晉世祖武帝。<span class='note-inline'>(同馬姓。文帝之子。受魏禪都洛陽。起乙酉終丙子。泰始十。威寧五。太康十。在位二十五。)</span>惠帝。<span class='note-inline'>(在位十七年太熙一。元康改永平元。永康一。永寧一。永興二。光熙二。)</span>懷帝。<span class='note-inline'>(永嘉六。在位六。)</span>愍帝<span class='note-inline'>(建興四。在位四。)</span>　右四主。合五十二年。而中宗即位於建康。<span class='note-inline'>(號曰東晉。)</span></p>
<p>○東晉中宗元帝。<span class='note-inline'>(在位六。建武一。大興四。永昌一。起丁丑終乙未。)</span>蕭宗明帝。<span class='note-inline'>(太寧三。)</span>顯宗成帝。<span class='note-inline'>(咸和九。威康入。在位十七。)</span>康帝。<span class='note-inline'>(建元二。)</span>穆帝。<span class='note-inline'>(永和十二。升平五。在位十八。)</span>哀帝。<span class='note-inline'>(隆和一。興寧三。在位三。)</span>海西公。<span class='note-inline'>(太和五。)</span>簡文帝<span class='note-inline'>(威安二。)</span>武帝。<span class='note-inline'>(寧康三。大元二十一。在位二十四年。)</span>安帝。<span class='note-inline'>(隆安五。元興三。義熙十四。在位二十二年。)</span>恭帝。<span class='note-inline'>(元熙一。)</span>　右十一主。合百三年。而禪位于宋。</p>
<p>○晉宋僭偽十六國。<span class='note-inline'>(僭者不受禪。諸侯自稱王也。亦云僭偽。)</span></p>

<ul class="no-marker">
<li><p style="margin-left:1em">▲前凉張。<span class="note-inline">(據涼州。寔建興茂。駁重化。祚和平。玄觀建興。天錫右八主。總七十四年。前秦符堅滅之。起癸亥終丙子。)</span></p>
</li>

<li><p style="margin-left:1em">▲蜀李特。<span class="note-inline">(據成都號成。至壽改為漢。建初。雄建興。晏平。玉衡。期玉恒。壽漢興。勢大和右五主四十五年。晉遺恒沮滅之。起癸亥終丁未。)</span></p>
</li>

<li><p style="margin-left:1em">▲前燕慕容。<span class="note-inline">(據鄴。既雋。元璽。光壽。暐建熙。右四主。總六十八年。前秦符堅滅之。起癸亥終庚午)</span></p>
</li>

<li><p style="margin-left:1em">▲漢劉淵。<span class="note-inline">(據平陽。元熙永鳳河瑞。聽光興　嘉平。建元。麟嘉。曜光初　右三主。總二十六年。後趙石勒滅之勒起甲子終己丑。)</span></p>
</li>

<li><p style="margin-left:1em">▲後趙石勒。<span class="note-inline">(據襄國。太和。弘延凞。虎建武。太寧。世鑒。祇永寧　右六主摠三十三年。魏冉閔滅之。起己卯終辛亥。)</span></p>
</li>

<li><p style="margin-left:1em">▲魏冉閔。<span class="note-inline">(不在十六國數。後趙石虎養孫。曾姓也。石氏殺石鑒。而僭位稱魏。永興。前燕慕容雋滅之。在位三年。起庚戌終壬子。)</span></p>
</li>

<li><p style="margin-left:1em">▲前秦符洪。<span class="note-inline">(據長安。徤皇始。生壽光。堅永興。甘露。建元。丕大安。登太初。崇延初右。七主。摠四十九年。後秦姚興滅之。起庚戌終甲午。)</span></p>
</li>

<li><p style="margin-left:1em">▲後秦姚萇。<span class="note-inline">(據長安。白雀。建初。興皇初。弘始。泓永和。右三主。總三十四年。晉遣劉裕滅之。起甲申終丁巳。)</span></p>
</li>

<li><p style="margin-left:1em">▲西秦乞伏。<span class="note-inline">(據<span class="corr">金</span>城。建義。乾師太初。更始。熾盤。永康。建弘。摹〔【考】摹恐暮歟〕末永弘。右四主總主十七年。大夏赫連定滅之。起乙酉終辛未。)</span></p>
</li>

<li><p style="margin-left:1em">▲後凉呂光。<span class="note-inline">(據姑臧。大〔【考】大恐天歟〕安。嘉麟。龍飛。纂咸寧。隆神鼎。古三主總十八年。後秦姚興滅之。起丙戎終癸卯。)</span></p>
</li>

<li><p style="margin-left:1em">▲後燕慕容垂。<span class="note-inline">(據中山。建興。寶永康。盛建平。長樂。熙光始。高雲正始右五主總二十六年。馬跋滅之。起癸未終戊申。)</span></p>
</li>

<li><p style="margin-left:1em">▲南凉禿髮。<span class="note-inline">(據廣武。大初利。東建和。傳弘昌。嘉平。右三主。總十八年。西秦乞伏熾盤滅之。起丁酉終甲寅。)</span></p>
</li>

<li><p style="margin-left:1em">▲北凉叚業。<span class="note-inline">(據張掖。神璽。天璽沮渠蒙遜胡人改元永安。太始。承玄。義和。牧犍永和。右三主總四十三年。後魏世祖滅之。起丁酉終己卯。)</span></p>
</li>

<li><p style="margin-left:1em">▲南燕慕容。<span class="note-inline">(據廣固。建平。起太上。右二主。總十二年晉劉褣滅之。起戊戌終庚戌。)</span></p>
</li>

<li><p style="margin-left:1em">▲西凉李暠。<span class="note-inline">(據姑臧。建初。歆嘉興。向永建興起庚子終辛酉。右三主。摠二十二年。北凉沮渠蒙遜滅之。)</span></p>
</li>

<li><p style="margin-left:1em">▲大夏赫連。<span class="note-inline">(據方纘萬城。龍昇。鳳翔。昌武　真興　昌承光。定勝光。右三主總二十五年。後魏世滅之。起丁未終辛未。)</span></p>
</li>

<li><p style="margin-left:1em">▲北燕憑跋。<span class="note-inline">(據昌黎。今高麗。太平。弘太興。右二主總二十八年。後魏世祖滅之。起己酉終丙子。)</span></p>
</li>
</ul><p>○南朝四代</p>
<p>○宋。<span class='note-inline'>(亦號劉宋。)</span>武帝裕。<span class='note-inline'>(劉姓。受晉禪都建康。永初三。在位三年。起庚申終戊午。)</span>營陽王。<span class='note-inline'>(景平一。)</span>文帝太祖。<span class='note-inline'>(元嘉三十年。)</span>孝武帝世祖。<span class='note-inline'>(孝建三。大明三。)</span>前廢帝。<span class='note-inline'>(景和三。先為永光。後改景和。)</span>明帝。<span class='note-inline'>(泰始七。泰豫一。在位八年。)</span>蒼梧王。<span class='note-inline'>(元徽四。)</span>順帝。<span class='note-inline'>(昇明三。)</span>右八主。合五十八年。而禪位于齊。</p>
<p>○齊高帝道成。<span class='note-inline'>(蕭姓。受宋禪都建康。建元四。起<span class='corr'>己</span>未終辛巳在位四年。)</span></p>
<p>武帝。<span class='note-inline'>(永明十一。)</span>鬱林王。<span class='note-inline'>(隆昌元。永明內。別非年數也。)</span>海陵王。<span class='note-inline'>(延興元。亦永明內也。)</span>明帝。<span class='note-inline'>(建武四。永泰一。)</span>東昏侯。<span class='note-inline'>(永元二。)</span>和帝。<span class='note-inline'>(中興一。)</span>右七主。合二十三年。而禪位于梁。</p>
<p>○梁武帝。<span class='note-inline'>(蕭姓。與齊同出。受齊禪都建康。天監十八。普通七。大通二。中大通六。大同十一。中大同一。大清三。在位四十八年。起壬午終丙子。私云有說曰。曰。深愛佛法。捨身成大同寺奴。)</span>簡文帝。<span class='note-inline'>(大寶二。)</span>元帝。<span class='note-inline'>(承聖三。)</span>敬帝。<span class='note-inline'>(紹泰一。太平一。)</span>　右四主。合五十五年。而禪位于陳。</p>
<p>○陳武帝。<span class='note-inline'>(陳姓受梁禪。都建康。永定三。起丁丑終<span class='corr'>己</span>酉。)</span>文帝。<span class='note-inline'>(天嘉六。天康一。在位七年。)</span>臨海王。<span class='note-inline'>(文帝之子。在位二年。太后。廢之。光大二。)</span>宣帝。<span class='note-inline'>(太建十四。)</span>後王。<span class='note-inline'>(至德四。禎明三。在位七年。)</span>　右五主。合三十三年。而為隋所滅。</p>
<p>○北朝六代</p>

<ul class="no-marker">
<li><p style="margin-left:1em">▲後魏道武帝。<span class="note-inline">(拓跋氏。水德。都平城。在位二十三年。登國十　皇始二。天興六。天賜五　起丙戌終甲寅。)</span>明元帝。<span class="note-inline">(永興五。<span class="corr">神瑞</span>二。泰常八。在位十五年。)</span>太武帝。<span class="note-inline">(始光四。神嘉四。延和三　大延五。太平真君十一。正平二。在位二十八。)</span>文成帝。<span class="note-inline">(在位十四。興安二。興光一。大安五。初平六。)</span>獻文帝。<span class="note-inline">(在位二。天安一。東興一。)</span>孝文帝。<span class="note-inline">(延興五。承明一。太和二十三。在位二十九。)</span>宣武帝。<span class="note-inline">(在位十六。景明四。正始四。永平四。延昌四。)</span>孝明帝。<span class="note-inline">(熙平二。神龜二。正光五。孝昌三　在位十二)</span>孝莊帝。<span class="note-inline">(永安二。)</span>東海王。<span class="note-inline">(建明一。)</span>安定王。<span class="note-inline">(中興一。)</span>孝武帝。<span class="note-inline">(永熙三。)</span>　右十二主。合百四十九年。而分為東西魏。</p>
</li>

<li><p style="margin-left:1em">▲東魏孝靜帝。<span class="note-inline">(清河王之子。據洛城。後遷鄴。在位十六年。孝武帝丞相。興百官立之天平四元象一。興和四。武定一)</span>　右一主。十六年。而禪位于北齊。</p>
</li>

<li><p style="margin-left:1em">▲西魏文帝。<span class="note-inline">(孝文帝之孫。孝武臣宇文泰立之。都長安。在位十七年。大統十七。起乙卯終丙子。私云　後魏孝武帝依無禮兩臣爭互立帝。為東西魏也。)</span>廢帝欽。<span class="note-inline">(在位二年。不改元。宇文泰廢之。)</span>恭帝。<span class="note-inline">(不改元在位三年。宇文泰立之)</span>右三主。合二十二年。而禪于後周。</p>
</li>

<li><p style="margin-left:1em">▲後梁宣帝。<span class="note-inline">(昭明太子第三子。都江陵。初岳陽王遂稱帝。大定七。起乙亥終丁未。)</span>明帝。<span class="note-inline">(天保二十四。)</span>梁公。<span class="note-inline">(廣運二。)</span>　右三主。合三十二年。為隋滅。</p>
</li>

<li><p style="margin-left:1em">▲北齊文宣帝。<span class="note-inline">(高姓受東魏禪都鄴。夫保十。起庚午終丁酉)</span>廢帝殷。<span class="note-inline">(改光乾明。未幾常山王廢而殺之。)</span>孝昭帝。<span class="note-inline">(皇建一。)</span>武成帝。<span class="note-inline">(大寧一。河清一。)</span>溫公。<span class="note-inline">(天統五。武平六。隆化一。)</span>幼主。<span class="note-inline">(承光一。)</span>　右六主。合二十八年。而為後周所滅。</p>
</li>

<li><p style="margin-left:1em">▲後周孝閔帝。<span class="note-inline">(宇文泰第三子也。泰姓。受西魏禪都長安。即位年崩。世宗元。起丁丑終庚子。)</span>明帝。<span class="note-inline">(不改元二年武成二)</span>武帝。<span class="note-inline">(保定五天和六。建德六。宣政一。在位十七年)</span>宣帝。<span class="note-inline">(改元大成。未幾禪位于太子)</span>靜帝。<span class="note-inline">(太象二。)</span>　右五主。合二十四年。而禪于隋。</p>
</li>
</ul><p>○隋文帝堅。<span class='note-inline'>(楊姓。弘農人。受後周禪。火德。是年滅後梁與陳。天下歸一。都長安。起辛丑終戊寅。開皇二十。仁壽四。在位廿四。)</span>煬帝。<span class='note-inline'>(大業十二。)</span>恭帝。<span class='note-inline'>(義寧一。)</span>越王。<span class='note-inline'>(皇泰一。)</span>　右四主。合三十八年。而禪于唐。</p>
<p>○唐高祖淵。<span class='note-inline'>(李姓。受隋禪。土德。都長安。起戊寅終丙寅。武德九。在位九。)</span>太宗。<span class='note-inline'>(貞觀二十三。)</span>高宗。<span class='note-inline'>(永徽六。顯慶七。龍朔三。麟德二。乾封二。總章二。威亨四。上元二。儀鳳三。調露一。永隆一。開耀一。在位三十四。)</span>則天后曌。<span class='note-inline'>(高宗后。武氏。在位三十一年。光宅又云嗣聖。又云文明一。垂拱四。永昌一。天授二。又云載初。長壽二。又云如意。延載一。天冊萬歲一。又云證聖萬歲。通天一。又云萬歲登封。神功一。聖曆二。久視一。長安四。又云大足。)</span>中宗。<span class='note-inline'>(在位五年。神龍二。景龍三。)</span>睿宗。<span class='note-inline'>(在位二年。景雲二。先天一。重茂矯立殤帝。)</span>玄宗。<span class='note-inline'>(在位四十三年。開元二十九。天寶十四年時。安祿山發兵及范陽。)</span>肅宗。<span class='note-inline'>(在位十年至德二。乾元二。元年祿山陷京師。僭稱雄武皇帝。國號燕。改元聖武二年。安慶緒弒父祿山。襲偽位開元天威。史思明稱燕王。誘慶緒殺後稱應天皇帝。又史朝義殺思明偽位。又段于障據綿州反稱梁王。)</span>代宗。<span class='note-inline'>(慶德二。永泰二。大曆十四。在位十七年。)</span>德宗。<span class='note-inline'>(在位二十六年。建中四。典元一。貞元二十一。建中三年。朱滔稱大冀王。田悅稱魏王。王武侯稱趙王。李納稱齊王。四年李希烈反僭帝位國號楚改元武成。又朱泚犯奉天。稱大秦皇帝。國號秦。)</span>順宗。<span class='note-inline'>(永貞一。)</span>憲宗。<span class='note-inline'>(元和十五。)</span>穆宗。<span class='note-inline'>(長慶四。)</span>敬宗。<span class='note-inline'>(寶曆二。)</span>文宗。<span class='note-inline'>(大化九。開成五。在位十四。)</span>武宗。<span class='note-inline'>(在位六年。會昌六。五年惡僧尼。耗蠹天下。少留寺。僧不過三十人。餘皆歸俗。田產入官。材以葺公廨驛舍。銅像鑄錢也。)</span>宣宗。<span class='note-inline'>(大中十三。)</span>懿宗。<span class='note-inline'>(威通十四。)</span>僖宗。<span class='note-inline'>(在位十五。乾符六。廣明一。中和四。光啟三。文德一。)</span>昭宗。<span class='note-inline'>(在位十六。龍紀一。大順一一。景福二。乾寧四。光化三。天復三。天祐一)</span>照宣帝。<span class='note-inline'>(不改元。只稱天祐。)</span></p>
<p>右唐竝殤帝。<span class='note-inline'>(睿宗之次。)</span>共二十二主。合百八十九年禪于梁。<span class='note-inline'>(起戊寅終丙寅)</span></p>
<p>○五代。<span class='note-inline'>(又云五代橫。唐代末有異代五。合為唐代。)</span></p>
<p>○梁<span class='note-inline'>(太祖朱姓。受唐禪都汴。後遷洛統。開平四。乾化二。起丁卯終癸未。在位六。)</span>庶人友珪。<span class='note-inline'>(太祖第二子。殺父代立。改元鳳曆。未幾末帝即位。貶為庶人。即乾化三年。)</span>末帝瑱。<span class='note-inline'>(乾化第三年即位不改元又一年。真明六。龍德三。在位十一年。)</span></p>
<p>右三主。合十七年。而唐莊宗滅之。</p>
<p>○唐莊宗。<span class='note-inline'>(本姓朱耶。起癸未終乙未。同光三。)</span>明宗。<span class='note-inline'>(在位八。天成四。長興四。)</span>閔帝。<span class='note-inline'>(改元應順。未幾。潞王從珂。廢帝。改元清泰。)</span>廢帝從珂。<span class='note-inline'>(清泰二。)</span></p>
<p>右四主。合十三年。晉高祖滅之。</p>
<p>○晉高祖。<span class='note-inline'>(石姓。金德。都汴。大福七。起丙申終丙午。在位七。)</span>出帝。<span class='note-inline'>(在位四。稱天福一。開運三。)</span>　右二主。合十一年。出帝北遷。而漢起于晉陽。</p>
<p>○漢高祖暠。<span class='note-inline'>(劉姓。火德。都汴。起丁未終庚戌。在位二。初即位不改元。稱晉。高祖十二年。次年改乾祐。稱天福一。乾祐一。)</span>隱帝。<span class='note-inline'>(不改元。仍稱乾祐。乾祐二。)</span></p>
<p>右二主。合四年。而歸于周。</p>
<p>○周太祖威。<span class='note-inline'>(郭姓。受漢禪。木德。都汴。在位四。起辛亥終己未。廣順三。顯德一。)</span>世宗。<span class='note-inline'>(顯德五。)</span>恭帝。<span class='note-inline'>(即位百餘日。遜位于皇宋。)</span>右三主。合九年。天下歸宋。</p>
<p>○五代僭偽十國。<span class='note-inline'>(五代間。僭者有十國。稱王。)</span></p>

<ul class="no-marker">
<li><p style="margin-left:1em">▲蜀王建。<span class="note-inline">(據成都。武成永平通正天漢天一衍乾德成康右二主。合三十五年。莊宗滅之。)</span></p>
</li>

<li><p style="margin-left:1em">▲吳楊行密。<span class="note-inline">(據淮南。溫。隆演。武義。浦順。義乾。真太。和天祚。右四主。四十六年。遜位於南唐。)</span></p>
</li>

<li><p style="margin-left:1em">▲閩王審知。<span class="note-inline">(據福建。延翰麟龍啟永和昶通文曦永隆延政天德右六主。合五十五年。南唐滅之。)</span></p>
</li>

<li><p style="margin-left:1em">▲吳越錢鋹。<span class="note-inline">(據兩浙寶正元瓘弘佐弘倧俶約國。右五主。合八十四年國滅。)</span></p>
</li>

<li><p style="margin-left:1em">▲楚馬殷。<span class="note-inline">(據湖南。希右。希萼。希崇。劉言。王達。右六五　合五十六年。南唐滅之)</span></p>
</li>

<li><p style="margin-left:1em">▲南漢劉隱。<span class="note-inline">(據廣南。襲乾亨白龍大有。玢光天張遇賢永樂晟乾和。鋹大寶。右六主。合六十七年國滅。)</span></p>
</li>

<li><p style="margin-left:1em">▲南平高季興。<span class="note-inline">(據荊南。從誨。保融。保勗。繼冲。右五主。合五十七年國滅。)</span></p>
</li>

<li><p style="margin-left:1em">▲後蜀孟知祥。<span class="note-inline">(據兩浙。明德昶廣政。右二主。合四十一年國滅。)</span></p>
</li>

<li><p style="margin-left:1em">▲南唐李旻。<span class="note-inline">(據金陵。昇元。景。保大交泰煜。右三主。合三十九年國滅。)</span></p>
</li>

<li><p style="margin-left:1em">▲北漢劉旻。<span class="note-inline">(據太原府。乾祐鈞天會繼恩繼元廣運。右四主。合廿九年國滅。)</span></p>
</li>
</ul><p>○皇宋。<span class='note-inline'>(亦云大宋)</span>太祖皇帝。<span class='note-inline'>(建隆三。建德五。開寶八。起庚申終乙亥。通十六年。)</span>太宗。<span class='note-inline'>(在位二十二年。太平興國八。雍熙四。端拱二。淳化五。至道二。)</span>真宗。<span class='note-inline'>(在位十五年。咸平六。景德四。大中祥符九。大僖五。乾興一。)</span>仁宗。<span class='note-inline'>(天聖九。明道二。景祐四。寶元二。康定一。慶曆八。皇祐五。至和二。嘉祐八。通四十一年。)</span>神宗。<span class='note-inline'>(在位十八年。熙寧二元豐八。)</span>哲宗。<span class='note-inline'>(在位十五年。元祐八。紹聖四。元符三。)</span>徽宗。<span class='note-inline'>(在位二十五年。建中靖國一。崇寧五。大觀四。政和八。重和改宣和七。)</span>欽宗。<span class='note-inline'>(靖康一。)</span>高宗。<span class='note-inline'>(在位二十六年。建炎四。紹興二十六。)</span>孝宗。<span class='note-inline'>(在位二十七年。隆興二。乾道九。淳熙十六。)</span>光宗。<span class='note-inline'>(紹熙五年。)</span>寧宗。<span class='note-inline'>(在位三十年。慶元六。嘉泰四。開僖三。嘉定十七。)</span>今上皇帝。<span class='note-inline'>(寶慶三。紹定六。端平三。嘉熙□。已上私云。自上三皇。至今嘉熙。互見圖略抄也。今上皇帝者。理宗王也。嘉熙四淳祐十二。寶祐六。開慶一。景定五。通四十年。)</span>幼帝。<span class='note-inline'>(德祐一。)</span></p>
<p>右十四主。合二百六十二年國滅。</p>
<p>『此下末弟追加。依和漢合圖。<span class='note-inline'>(【考】此下以下』中良山原著無元和年中後人所加)</span></p>
<p>○大元端宗。<span class='note-inline'>(在位十九年。)</span>成宗。<span class='note-inline'>(貞元二。大德十。通十二。)</span>武宗。<span class='note-inline'>(至天四。)</span>仁宗。<span class='note-inline'>(皇慶二。延祐七。通九年。)</span>英宗。<span class='note-inline'>(至治三。)</span>泰宗。<span class='note-inline'>(泰定四。天曆二。至順三。)</span>順帝。<span class='note-inline'>(先統二。至元六。至正四。通十二年。)</span></p>
<p>右七主。合九十一年而終。</p>
<p>○大明太祖。<span class='note-inline'>(洪武三十五。)</span>太宗。<span class='note-inline'>(永樂二十二。)</span>昭帝。<span class='note-inline'>(洪熙一。)</span>宣宗。<span class='note-inline'>(宣德十年。)</span>英宗。<span class='note-inline'>(正統十四。)</span>景帝。<span class='note-inline'>(景泰七。)</span>英宗。<span class='note-inline'>(上皇復位。天順八。)</span>憲宗。<span class='note-inline'>(成化二十三。)</span>孝宗。<span class='note-inline'>(弘治十八。)</span>武宗。<span class='note-inline'>(正德十六。)</span>今上皇帝。<span class='note-inline'>(喜靖四十五。隆慶六。萬曆四十三。私云萬曆四十三。當日本元和元年。』)</span>日本國者<span class='note-inline'>(日本事)</span>天神七代。地神五代。次人王也。其中書記云。昔天地開闢之初。天地之中。<span class='note-inline'>(中者擅本)</span>有一物。狀如葦牙。便化為神。號之為國常立尊。次國狹槌尊。次豐斟渟尊。<span class='note-inline'>(皆男神也)</span>三代器界未成滿。但空中有物。<span class='note-inline'>(如萆貝)</span>是世始也。<span class='note-inline'>(此義順俱舍)</span>其後泥土煑尊<span class='note-inline'>(男。)</span>沙土煮尊。<span class='note-inline'>(女。)</span>大戶道尊。<span class='note-inline'>(男。)</span>大苫邊尊。<span class='note-inline'>(女。)</span>面足尊。<span class='note-inline'>(男。)</span>惶根尊。<span class='note-inline'>(女。)</span>六代三代。始雖有男女形。無其儀式。亦不知御隱處也。伊弉諾尊。<span class='note-inline'>(男。)</span>伊弉冊尊。<span class='note-inline'>(女。)</span>此二神。天浮階上。相語言。是下豈無國哉。天御鉾指下搜。有其鉾中物。<span class='note-inline'>(物者口傳)</span>鉾志多多利潮凝堅。成嵨成國成山川草木即陰。二神此地界下居成陰陽。如是成大八島國。世中豈無主哉。生一女三男。所謂日神。月神。比留子。素盞烏尊是也。其後淡路國宮作。露霜久送。地神五代始。天照太神。日神是也。今伊勢大神宮御坐。此即我朝根源也。故世中所有眾生。皆此御末。此大八島。美豆穗國。高山末短山伊惠利。雨御影日御影成出天增人等。我皇孫御子國知食。</p>
<p>○神武天皇。<span class='note-inline'>(元年辛酉治七十九年。)</span>綏靖。<span class='note-inline'>(元年庚辰治三十三年。)</span>安寧。<span class='note-inline'>(癸丑三十八年。)</span>懿德。<span class='note-inline'>(辛卯治三十四年。)</span>孝昭。<span class='note-inline'>(丙寅八十三年。)</span>孝安。<span class='note-inline'>(己丑百二十年。)</span>孝靈。<span class='note-inline'>(辛未七十六年。)</span>孝元。<span class='note-inline'>(丁亥五十七年。)</span>開化。<span class='note-inline'>(甲申六十年。)</span>崇神。<span class='note-inline'>(甲申六十八年。)</span>垂仁。<span class='note-inline'>(壬辰五十九年。)</span>景行。<span class='note-inline'>(辛未六十年。)</span>成務。<span class='note-inline'>(辛未六十一年。)</span>仲哀。<span class='note-inline'>(壬申九年。)</span>神功皇后。<span class='note-inline'>(辛巳六十九年。)</span>應神。<span class='note-inline'>(庚寅四十一年。)</span>仁德。<span class='note-inline'>(癸酉八十七年。)</span>履中。<span class='note-inline'>(庚子六年。)</span>反正。<span class='note-inline'>(丙午六年。)</span>允恭。<span class='note-inline'>(壬子四十二年。)</span>安康。<span class='note-inline'>(甲午三年。)</span>雄略。<span class='note-inline'>(丁酉二十三年。)</span>清寧。<span class='note-inline'>(庚申五年。)</span>顯宗。<span class='note-inline'>(乙丑三年。)</span>仁賢。<span class='note-inline'>(戊辰十一年。)</span>武烈。<span class='note-inline'>(己卯八年。)</span>繼體。<span class='note-inline'>(丁亥十七年。)</span>安閑。<span class='note-inline'>(甲寅二年。)</span>宣化。<span class='note-inline'>(丙辰四十年。)</span>欽明。<span class='note-inline'>(庚申三十二年。)</span>敏達。<span class='note-inline'>(壬辰十四年。)</span>用明。<span class='note-inline'>(丙午二年。)</span>崇峻。<span class='note-inline'>(戊申五年。)</span>推古。<span class='note-inline'>(癸丑三十六年。)</span>舒明。<span class='note-inline'>(己丑十三年。)</span>皇極。<span class='note-inline'>(壬寅三年)</span>孝德。<span class='note-inline'>(乙<span class='corr'>巳</span>十年。)</span>齊明。<span class='note-inline'>(乙卯七年。)</span>天智。<span class='note-inline'>(壬戌十年。)</span>天武。<span class='note-inline'>(壬申十五年。)</span>持統。<span class='note-inline'>(丁亥十年。)</span>文武。<span class='note-inline'>(丁酉十一年。)</span>元明。<span class='note-inline'>(戊申七年。)</span>元正。<span class='note-inline'>(乙卯十年)</span>聖武。<span class='note-inline'>(甲子二十五年。)</span>孝謙。<span class='note-inline'>(己丑十年。)</span>大炊。<span class='note-inline'>(己亥六年。)</span>稱德。<span class='note-inline'>(乙巳五年。)</span>光仁。<span class='note-inline'>(庚戌十一年。)</span>桓武。<span class='note-inline'>(壬戌二十四年。)</span>平城<span class='note-inline'>(丙戌四年。)</span>嵯峨<span class='note-inline'>(庚寅十四年。)</span>淳和。<span class='note-inline'>(甲辰十年。)</span>仁明。<span class='note-inline'>(甲寅十七年。)</span>文德。<span class='note-inline'>(辛未八年。)</span>清和。<span class='note-inline'>(己卯十八年。)</span>陽成。<span class='note-inline'>(丁酉八年。)</span>光孝。<span class='note-inline'>(乙巳三年。)</span>宇多。<span class='note-inline'>(戊申十年。)</span>醍醐。<span class='note-inline'>(戊午三十三年。)</span>朱雀。<span class='note-inline'>(辛卯十六年。)</span>村上。<span class='note-inline'>(丁未二十一年。)</span>冷泉院。<span class='note-inline'>(戊辰一年。)</span>圓融院。<span class='note-inline'>(庚午十五年。)</span>花山院。<span class='note-inline'>(乙酉二年。)</span>一條院。<span class='note-inline'>(丁亥二十八年。)</span>三條院。<span class='note-inline'>(壬子五年。)</span>後一條院。<span class='note-inline'>(丁巳廿年。)</span>後朱雀院。<span class='note-inline'>(丁丑十一年。)</span>後冷泉院。<span class='note-inline'>(丙戌三十三年。)</span>後三條院。<span class='note-inline'>(己酉三年。)</span>白河院。<span class='note-inline'>(癸丑十三年。)</span>堀川院。<span class='note-inline'>(丁卯二十一年)</span>鳥羽院。<span class='note-inline'>(戊子十五年。)</span>讚岐院。<span class='note-inline'>(甲辰十六年。)</span>近衛院。<span class='note-inline'>(庚申十四年。)</span>後白河院。<span class='note-inline'>(丙子二年。)</span>二條院。<span class='note-inline'>(己卯六年。)</span>六條。<span class='note-inline'>(丙戌十年。)</span>高倉院。<span class='note-inline'>(己丑十二年。)</span>安德。<span class='note-inline'>(辛丑二年。)</span>廣瀨。<span class='note-inline'>(甲辰十四年。)</span>土御門院。<span class='note-inline'>(己未十一年。)</span>順德院。<span class='note-inline'>(庚午十一。)</span>新院。<span class='note-inline'>(辛未十年。)</span>後堀河院。<span class='note-inline'>(辛巳十年。)</span>四條院。<span class='note-inline'>(壬辰十年。)</span>一院。<span class='note-inline'>(壬寅三年。)</span>新院。<span class='note-inline'>(丙午十三年。)</span></p>
</div>
<div class='div-other'><a id='mulu4' /><p>淨土初學抄者。淨謂清淨義。淨土論云。一法句。攝二種清淨義。應知。<span class='note-inline'>(<span class='corr'>已</span>上)</span>註云。今將別清淨。出二種。故言應知。何等二種。一者器世間清淨。二者眾生世間清淨。器世間清淨者。向說十七種莊嚴佛土功德成就。是名器世間清淨。<span class='note-inline'>(<span class='corr'>已</span>上依報)</span>眾生世間清淨者。如向說。八種佛功德成就。四種莊嚴菩薩功德成就。是名眾生世間清淨。<span class='note-inline'>(<span class='corr'>已</span>上正報)</span>大論云。一乘清淨無量壽世界。<span class='note-inline'>(<span class='corr'>已</span>上)</span>土者。大經所說二百一十億諸佛之土是也。故云淨土。初學者。學道之人。必十五始入學堂。故云初學。亦云始學。</p>
<p>因問。聖道淨土名目何。</p>
<p>答。清淨覺經云。聞說淨土法門。<span class='note-inline'>(<span class='corr'>已</span>上)</span>華嚴經第七會云。我當於普廣明殿。說淨土法門。<span class='note-inline'>(<span class='corr'>已</span>上)</span>莊嚴論云。為大人志幹機。說聖道一種。為漸悟容預機。說淨土法門。<span class='note-inline'>(<span class='corr'>已</span>上)</span>觀經云。當得見彼清淨國土。<span class='note-inline'>(<span class='corr'>已</span>上)</span>淨土論云。淨土果報。離二種機嫌過。應知。一者體。二者名。體有三種。一者二乘人。二者女人。三者諸根不具人。無此三過故。<span class='note-inline'>(<span class='corr'>已</span>上)</span>此宗三經一論為所依。俱擧大意。先大經大意者。<span class='note-inline'>(【考】大經大意事)</span>彌陀四十八願也。序分義云。此明彌陀本國四十八願。願願皆發增上勝因。依因起於勝行。依行感於勝果。依果感勝報。依報感成極樂。依樂顯通悲化。依於悲化。顯開智慧之門。然悲心無盡。智亦無窮。悲智雙行。即廣開甘露。因<span class='corr'>兹</span>法潤普攝群生。<span class='note-inline'>(<span class='corr'>已</span>上)</span>群生者五乘也。五乘者。人。天。聲聞。緣覺。菩薩也。故玄義云。正由託佛願。致使五乘齊人。<span class='note-inline'>(<span class='corr'>已</span>上)</span>於六八願。初十一及十五。六。十八。九。二十。廿一。廿七。三十三。四。五。三十七。八。九<span class='note-inline'>(攝凡願)</span>第十四。<span class='note-inline'>(二乘所託願)</span>第二十二已下。<span class='note-inline'>(多菩薩所託願)</span>也。</p>
<p>問。菩薩等往生何。</p>
<p>答。大經下云。彌勒菩薩。白佛言。世尊於此世界。有幾所不退菩薩。生彼佛國。佛告彌勒。於此世界。有六十七億不退菩薩。往生彼國。一一菩薩。<span class='corr'>已</span>曾供養無數諸佛。次如彌勒。諸小行菩薩。及修習少功德者。不可稱計。皆當往生。佛告彌勒。不但我剎諸菩薩等往生彼國。他方佛土。亦復如是。其第一佛。名曰遠照。彼有百八十億菩薩。皆當往生。其第二佛。名曰寶藏。其第三佛。名曰無量音。其第四佛。名曰甘露。其第五佛。名曰龍勝。其第六佛。名曰勝力。其第七佛。名曰師子。其第八佛。名曰離垢光。其第九佛。名曰德首。其第十佛。名曰妙德山。其第十一佛。名曰人王。其第十二佛。名曰無上花。<span class='note-inline'>(有無數菩薩。不退轉。智慧勇猛。供養諸佛。於七日中。能攝取百千億劫大士堅固之法皆往生。)</span>其第十三佛。名曰無畏。不但此十四佛國中。諸菩薩等。當往生也。十方世界無量佛國。其往生者。亦復如是。甚多無數。我但說十方諸佛名號。及菩薩比丘。生彼國者。晝夜一劫。尚未能竟。我今為汝略說之耳。<span class='note-inline'>(<span class='corr'>已</span>上往生諸菩薩略抄)</span></p>
<p>問。此十四佛國等菩薩。往生極樂意何。</p>
<p>答。自行成就。增進佛道。淨佛國土。教化眾生。利他圓滿故也。故華嚴經普賢行願品云。願我臨欲命終時。盡除一切諸障礙面見彼佛阿彌陀。即得往生安樂剎。我既往生彼國<span class='corr'>已</span>。現前成就此大願。一切圓滿盡無餘。利樂一切眾生界。彼佛眾會咸清淨。我時於勝蓮華生。親覩如來無量光。現前授我菩薩記。蒙彼如來授記已。化身無數百俱胝。智慧廣大遍十方。普利一切眾生界。乃至虛空世界盡。眾生及業煩惱盡。如是一切無盡時。我願究竟恆無盡。<span class='note-inline'>(文殊願亦如是。)</span>大經下。應時無量壽佛。授菩薩記言。十方來正士。吾悉知彼願。志求嚴淨土。受決當作佛。通達諸法性。一切空無我。專求淨佛土。必成如是剎。諸佛告菩薩。令覲安養佛。聞法樂受行。疾得清淨處。至彼嚴淨國。便速得神通。必於無量尊。受記成等覺。<span class='note-inline'>(<span class='corr'>已</span>上)</span>諸大菩薩。往生極樂大意若斯矣。人天二乘。准之應知。</p>
<p>次觀經大意<span class='note-inline'>(【考】觀經大意事)</span>雖說定散之諸善。本意以阿彌陀佛而為事。故玄義云。人法竝彰故。名阿彌陀佛。流通釋云。上來。雖說定散兩門之益。望佛本願。意在眾生一向專稱彌陀佛名。<span class='note-inline'>(<span class='corr'>已</span>上)</span>　因。</p>
<p>問。人法差別例證何。</p>
<p>答。華嚴宗。普賢為人。一乘果分為法。五教章云。一乘教義分齊。開為二門。一別教。二同教。初中亦二。一是性海果分。當是不可說義。何以故。不與教相應故。即十佛自境界也。故地論云因分可說。果分不可說者是也。二是緣起因分。即普賢境界也。此二無二。全體遍收。其猶波水。<span class='note-inline'>(<span class='corr'>已</span>上)</span>天台宗。以觀音為人。以妙法為法。故觀音玄云。此品之內。不云妙法。故知。觀音妙法體同<span class='note-inline'>(<span class='corr'>已</span>上)</span>真言宗以普賢為人。以祕密瑜伽為法。故菩提心論云。何能證無上菩提。當知。法爾應住普賢大菩提心。一切眾生本有薩埵。為貪嗔癡煩惱之所縛故。諸佛大悲。以善巧智。說此甚深祕密瑜伽。令修行者。於內心中。觀日月輪。<span class='note-inline'>(<span class='corr'>已</span>上)</span>三論宗。文殊人。八不中道法。法相宗。彌勒人。三無自性法也。人法之名目。光明大師所立也。密宗名法門主。</p>
<p>問。今宗以彌陀果人。為法門主。諸宗以菩薩等因人。為法門主之意何。</p>
<p>答。解經經本意自顯。解一代經。諸宗意。行者內證自心即佛故。因人自分進。昇進道果人顯故。今真宗意。彌陀果人應用垂下。誘引五乘故。他力別願故。</p>
<p>後彌陀經大意<span class='note-inline'>(【考】小經大意事)</span>十惡五逆眾生。以一日七日之稱名。直入無漏無生之報土。開無生悟。教主但讚歎彌陀別願不思議名號。時六方諸佛證誠。經云。東方亦有阿閦鞞佛。須彌相佛。大須彌佛。須彌光佛。妙音佛。如是等恒河沙數諸佛。南方有日月燈佛。名聞光佛。大焰肩佛。須彌燈佛。無量精進佛。如是等恆河沙數諸佛。西方有無量壽佛。無量相佛。無量幢佛。大光佛。大明佛。寶相佛。淨光佛。如是等恆河沙數諸佛。北方有焰肩佛。最勝音佛。難爼佛。日生佛。網明佛。如是等恆河沙數諸佛。下方有師子佛。名聞佛。名光佛。達磨佛。法幢佛。持法佛。如是等恆沙數諸佛。上方有梵音佛。宿<span class='note-inline'>(音秀)</span>王佛。香上佛。香光佛。大焰肩佛。雜色寶華嚴身佛。娑羅樹王佛。寶華德佛。見一切義佛。如須彌山佛。如是等恆河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思議功德。一切諸佛所護念經。<span class='note-inline'>(<span class='corr'>已</span>上稱讚經說十方諸佛。)</span></p>
<p>問。說誠實言者。此事不審。法華云。一大事因緣故。出現於世。<span class='note-inline'>(<span class='corr'>已</span>上)</span>一大事者。無相甚深諸法。實相一理也。故多寶佛涌出證誠。今經所說法。有相彌陀名號。所期徃生極樂。何諸佛證誠哉。</p>
<p>答。法華尤甚深也。多寶佛之證誠。實丁寧也。仰可信。但今證誠異於他。至所說法。凡慮之所不及也。有相無相在機情。而非關法體。實相一理者。能化向機根立名。法體本自不落一名字。以萬物而為名攝萬機。但可仰信佛言。經云。舍利弗當知。我於五濁惡世。行此難事得阿耨多羅三藐三菩提。為一切世間。說此難信之法是為甚深。<span class='note-inline'>(<span class='corr'>已</span>上)</span>行此難事者。釋尊出世成道。因彌陀法故。念佛鏡。引月燈三昧經云。本師自說。我行此念阿彌陀佛難事。得無上菩提。月燈三昧經云。十方三世。一切過去未來。及現作佛。皆學念佛。速證無上菩提。<span class='note-inline'>(<span class='corr'>已</span>上)</span>世世番番諸佛。皆學念彌陀佛故。悲華經五百大願第一云。我未來世。於濁惡世中。宣說阿彌陀經。若不爾者。不取正覺。<span class='note-inline'>(<span class='corr'>已</span>上)</span>此文合阿彌陀經。釋尊本懷。全在彌陀故。諸經所說出世本懷唯一世。今經云釋尊本願。云諸佛三世修學。可為世世本懷。故一代八萬會座中。無超此經證誠。故十因云。鷲峯妙法。多寶一佛證誠。王城金典。四方四佛俱說。所所道場。不似今舌相證臧盛。</p>
<p>問。證誠權教有之耶。</p>
<p>答。不爾。</p>
<p>問。何故無哉。</p>
<p>答。實無速離生死故。</p>
<p>問。大集經說三乘斷證時。有諸佛證誠何。</p>
<p>答。大集非證誠所說法甚深。且證三乘分別說。不違過去諸佛說也。或又至極大乘法故。有此證誠。一論者。<span class='note-inline'>(國淨土論大意事)</span>三經通申論也。立五念門。一禮拜。二讚歎。三作願。四觀察。觀察三。一觀世界相。二自利利他。三入一法句。<span class='note-inline'>(此即諸教所讚理具觀道也。)</span>五回向矣。沙門源空錄者。本地大勢至菩薩也。委如本傳。</p>
<p>問。本抄順餘章者。可舉淨家所依經釋。如何無哉。</p>
<p>答。三經一論是也。所引要集文粗顯之。故不別舉若委舉之者。<span class='note-inline'>(國淨土教事)</span></p>

<ul class="no-marker">
<li>無量壽經二卷。<span class="note-inline">(唐僧鎧譯)</span></li>

<li>觀無量壽經一卷。<span class="note-inline">(彊良耶舍譯。)</span></li>

<li>阿彌陀經一卷。<span class="note-inline">(羅什譯)</span></li>

<li>淨土論一卷。<span class="note-inline">(天親菩薩造。流支三藏譯。)</span></li>

<li>十二論。<span class="note-inline">(龍樹菩薩造。禪那崛多三藏譯。)</span></li>

<li>麒鱗聖財論四卷。<span class="note-inline">(流支造)</span></li>

<li>淨土論註二卷。<span class="note-inline">(曇鸞造。)</span></li>

<li>略論安樂土義一卷。<span class="note-inline">(曇鸞造)</span></li>

<li>安樂集二卷。<span class="note-inline">(道綽造。)</span></li>

<li>觀經疏四卷。<span class="note-inline">(善導造。)</span></li>

<li>法事讚二卷。<span class="note-inline">(善導。)</span></li>

<li>觀念法門一卷。<span class="note-inline">(善導。)</span></li>

<li>般舟讚一卷。<span class="note-inline">(善導。)</span></li>

<li>禮讚一卷。<span class="note-inline">(善導。)</span></li>

<li>臨終要決。<span class="note-inline">(善導。)</span></li>

<li>群疑論七卷。<span class="note-inline">(懷感。)</span></li>

<li>五會法事讚一卷。<span class="note-inline">(法照。)</span></li>

<li>大聖竹林寺記。<span class="note-inline">(法照。<span class="corr">已</span>上唐國。)</span></li>

<li>往生要集三卷。<span class="note-inline">(慧心。)</span></li>

<li>往生十因一卷。<span class="note-inline">(永觀)</span></li>

<li>選擇集本末。<span class="note-inline">(源空。)</span></li>

<li>淨土初學抄一卷。<span class="note-inline">(源空。)</span></li>

<li>三經私記各一卷。<span class="note-inline">(源空。)</span></li>

<li>布薩戒儀</li>

<li>金剛寶戒章。</li>

<li>語燈錄七卷。<span class="note-inline">(源空。假字書。)</span></li>

<li>語燈錄拾遺一卷。<span class="note-inline">(源空假字書。)</span></li>

<li>彌陀本願義疏一卷。<span class="note-inline">(源空。)</span></li>
</ul><p>念佛往生者。云云者。總指五念門也。諸行往生者雜行。五部章疏者。法花三大部。竝維摩疏。涅槃疏也。玄義六云。能持此經故。生安樂土。處蓮花中。不為貪欲所惱。亦是離十惱亂。<span class='note-inline'>(<span class='corr'>已</span>上)</span>文句八云。無量壽觀云。處華臺人。久者為胎生。實非胎生也。<span class='note-inline'>(<span class='corr'>已</span>上例證引之)</span>止觀二云。步步聲念念唯在阿彌陀佛。<span class='note-inline'>(<span class='corr'>已</span>上)</span>維摩疏云。無量壽國。果報殊勝。無可比喻者。<span class='note-inline'>(乃至。)</span>犯重罪者。臨終懺悔念佛。業障即轉往生。<span class='note-inline'>(<span class='corr'>已</span>上)</span>涅槃疏未勘矣。上足基師者。玄奘有四人上足弟子。謂肪。生。光。基。委如高僧傳。阿彌陀儀軌者。阿彌陀儀軌云。彌陀有別義。深祕。祕中祕祕也。知了種子密號。即身可證善<span class='note-inline'>(【考】善恐菩歟)</span>提。彌陀如來之名。亦曰觀自在尊。亦此佛密號。曰妙法蓮華經也。淨妙國土。云阿彌陀佛。五濁剎云觀自在尊。淨穢隔雖異。引接方便無障礙。今此彌陀如來。吉里久字為種子。合賀羅伊惡四字。而成一字。賀字三因佛性具足。正了緣之三佛法蜜報應之三身可成之理示。此中羅字。具足三義。離塵。清淨。波羅蜜。塵即六塵也。雖不厭之。心性即本來清淨。至大涅槃岸。吉里背有伊點。三德祕藏。大涅槃不竪不橫。自在之三身。如來之種子也。伊字之點側置二點。一大涅槃義。一方便神通義也。凡彌陀如來之因位。萬行諸波羅蜜。乃至十方諸佛之塵數三昧陀羅尼門。吉里句一字具足。萬法無闕滅。己界佛界及魔界。其身備斯字。極樂界莊嚴。水鳥樹林羅網等。晝夜恆時說法。偏由此字加持力也。法華二十八品之。甚深難解之功德。此字中具。一心萬法無差別。若人唱此字一口。七難九橫消滅。四重五逆除却。臨命終暮。往生上品蓮臺<span class='note-inline'>(<span class='corr'>已</span>上)</span>若無阿彌栗多之句者。此請不空三藏之儀軌也。縱誦吉里字。不誦阿彌栗多之句者。都不驗徵也。</p>
<p>問。誦阿彌栗多之句者。如當宗之益。而可速疾哉何。</p>
<p>答。不爾。彼上上根機。以上上方便。<span class='note-inline'>(如儀軌本經。書本尊供物燈明次第如法。)</span>深致觀念。而誦陀羅尼。斷煩惱之處得益。大師云。毗盧遮那經云。如實知自心。是即入陀羅尼觀門也。如實知自心者。其意云何。阿字本不生故。知自心本不生。是言知自心矣。阿字本不生故。何云如實知自心。言如實者。指本不生之理云實。此本不生理。為自心性故。本不生者。心性都無故。云本不生歟。為當雖有心性。而無變易故。云本不生歟。心性非云都無。自性清淨無改轉故。云本不生。如虛空性非有非無。此心亦爾。<span class='note-inline'>(<span class='corr'>已</span>上)</span>大日經疏云。顯教斷麤妄執。細妄執。極細妄執。密教斷微細妄執<span class='note-inline'>(<span class='corr'>已</span>上)</span>此下根機。唯請救護。口稱南無阿彌陀佛。不斷煩惱。直入無漏無生之報土。忽得涅槃分。更以不同。甘露之句者。正智院道範云。口稱本尊名以為口密。一切舉動。無非契印。況慇重相。一切語言。無非真言。況稱佛名心。依尊號義趣以為心密。其義趣者。佛號三字。既是真言。若據句義。是甘露義。彼佛自能離於一切惑障熱毒。證於一切涅槃清涼。亦能令彼念持眾生。如我無異。是名甘露。<span class='note-inline'>(<span class='corr'>已</span>上祕密念佛集。釋阿陀三字。從口稱至既是真言。釋三字。從若據下釋盡字也。)</span></p>
<p>問。淨家三國相承行儀次第何。</p>
<p>答。今釋三國相承者。<span class='note-inline'>(【考】三國傳來事)</span>一天竺者。且佛在世之時。阿難行禮拜。大經云。佛告阿難。汝起更整衣服。西面合掌。禮無量壽佛。十方國土諸佛如來。常共稱揚讚歎彼佛無著無礙。於是阿難起整衣服。正身西面。恭敬合掌。五體投地。禮無量壽佛白言。世尊願見彼佛安樂國土。及諸菩薩聲聞大眾。說是語已。即時無量壽佛。放大光明。普照一切諸佛世界。金剛國山。須彌山王。大小諸山。一切諸有。皆同一色。<span class='note-inline'>(<span class='corr'>已</span>上)</span>韋提觀極樂。觀經云。佛告韋提希。汝及眾生。應當專心繫念一處。想於西方。<span class='note-inline'>(乃至)</span>時韋提希。見無量壽佛已。接足作禮。白佛言。世尊我今因佛力故。得見無量壽佛。及二菩薩<span class='note-inline'>(<span class='corr'>已</span>上)</span>跋陀和菩薩。行稱名行。般舟三昧經。阿彌陀佛。告跋陀和菩薩言。欲來生者。當念我名。莫有休息。即得來生。<span class='note-inline'>(<span class='corr'>已</span>上)</span>阿難為禮拜正行之本。韋提為觀察正行之本。跋陀和為稱名正行之本矣。三部經皆以稱名正行。面面付屬流通彌勒阿難舍利弗。佛滅後七百年。南天竺國。龍樹菩薩出世。結十二禮頌。行禮拜願極樂。</p>
<p>問。龍樹為天台真言三論祖師。何必願極樂。</p>
<p>答。十二禮文顯著也。何成疑。就中。楞伽經未來記之的文云。<span class='note-inline'>(【考】龍樹除文事)</span>我乘內證智。妄覺非境界。如來滅度後。誰持為我說。如來滅後。未來當有人。大慧汝諦聽。有人持我法。於南天國中。有大德比丘。名龍樹菩薩。能破有無見。為人說我乘大乘無上法。證得歡喜地。往生安樂國。<span class='note-inline'>(<span class='corr'>已</span>上)</span>此楞伽經。報身說故。我乘內證智者。同大經五智。妄覺非境界者。今五智非等覺十地之境界。乃至非思議言說之境。故說不思議不可稱智。如來乃至我說者。如來自問。如來滅度<span class='corr'>已</span>下。如來自答。答中於南天國<span class='corr'>已</span>下。龍樹未來記也。此中能破有無見者。同今經不可稱智。曇鸞釋不可稱智云。不可稱智者。言佛智絕稱謂。非相形待。何以言之。法若是有。必有知有之智。法若是無者。亦應有知無之智。諸法離有無。故佛冥諸法。則智絕相待。<span class='note-inline'>(<span class='corr'>已</span>上)</span>以智取佛。不曰知佛。以不知取佛。亦非知佛。以非知非不知取佛。亦非知佛。以非非知非非不知取佛。亦非知佛。佛智離四句。緣之者心行滅。指之者言語斷。<span class='note-inline'>(<span class='corr'>已</span>上。吾等凡夫。急往生極樂。可知之。)</span>　大乘無上法者。同今經彌勒付屬之。為得大利無上功德。證得歡喜地。往生安樂國者。同今經六十有七億。不退諸菩薩。皆當往生。</p>
<p>問。就此文料簡。難破疑關。高野大師二教論。始從我乘內證智。終至大乘無上法。引之云。我乘內證智者。是即示真言祕藏。如來明記<span class='note-inline'>(<span class='corr'>已</span>上)</span>諸宗皆依用之故。或云我乘內證智者。我宗一心三觀。慧文禪師。依釋論三智實在一心中得之文。立一心三觀故。或云我乘內證智者。我宗八不中道也。龍樹本意。宗三論法。或云我乘內證智者。我宗圓成實妙理也。楞伽經我宗依經故何。</p>
<p>答。釋尊出世成道。偏依念阿彌陀佛三昧故。般舟三昧經云。三世諸佛。依念阿彌陀佛三昧。成等正覺。<span class='note-inline'>(<span class='corr'>已</span>上)</span>故知。內證念佛三昧也。本自彌陀三昧廣故。開此三昧。說一代八萬。故大經同本異譯清淨覺經云。十方三世佛。一切諸菩薩。八萬諸聖教。皆是阿彌陀<span class='note-inline'>(<span class='corr'>已</span>上)</span>機機區。而為有性相各別之情者。且開彌勒內證。說楞伽深密等。明四分三性。圓成實而廢情。依玄奘慈恩等宗之。為有一異去來之情者。開文殊內證。說諸部般若經等。明畢竟皆空之妙理。融情於八不。仍羅什吉藏宗之。為有事理一圓之情者。開觀音之內證。說法華涅槃等。明是法住法位。世間相常住等。慧聞<span class='note-inline'>(【考】聞恐文歟)</span>南岳天台等。解一心三觀之妙因。於無作三身之妙果。圓融融於情。以此宗之。為有顯開大乘不信之情者。開普賢之內證於妙法。密說大日金剛頂經等。令大乘立信。依龍猛一行慧果等宗之。此等法門主菩薩眾。皆是極樂久住也。此等菩薩。皆以念彌陀三昧。而為內證。為助化之力。趣眾生利益也。故楞伽經云。十方佛剎中。所有法報身及變化。菩薩比丘眾。皆從無量壽極樂界中出。<span class='note-inline'>(<span class='corr'>已</span>上)</span>非啻菩薩。諸佛等。皆以彌陀三昧。為內證因故。觀佛經云。佛告阿難。我與賢劫諸大菩薩。因是念佛三昧力故。得一切智。威神自在如是。十方無量諸佛。皆由此法成三菩提。<span class='note-inline'>(<span class='corr'>已</span>上)</span>故知顯密諸經。皆開彌陀三昧也。但冀停情執。明勘顯密諸經。靜察佛智矣。</p>
<p>問。此一一料簡。實荒量也。何以一兩文。塞事不穩便諸典乎。所引文趣一機一緣所說。何關諸因諸證諸機。釋尊成道。云依念佛三昧者。違守護國界經。經云。爾時釋迦牟尼佛。言祕密主。我於無量無數劫中。修習如是波羅蜜多。至最後身。六年苦行。不得阿耨多羅三藐三菩提成大毗盧遮那坐道場。時無量化佛。猶如油麻。遍滿虛空。諸佛同聲。而告我言。善男子。云何而求成等正覺。我白佛言。我是凡夫。未知求處。唯願慈悲。為我解說。是時佛同告我言。善男子諦聽。當為汝說。汝今宜應當於鼻端想月輪。於月輪中。作唵字觀。作是觀已。於後夜分。得成阿耨多羅三藐三菩提。善男子。十方世界如恆沙三世諸佛。不於月輪。作唵字觀。得成佛者。無有是處。何以故。唵字即是一切法門。亦是八萬四千法門寶炬關鎻。唵字則是毗盧遮那之真身。唵字即是一切陀羅尼母。從此能生一切如來。從如來生一切菩薩。從菩薩生一切眾生<span class='note-inline'>(<span class='corr'>已</span>上)</span>開彌陀三昧。說一代八萬者。違一代超過。多寶證誠。純圓一實之妙經。為誘引一代之通機。開一乘說三乘。經云。我所得智慧。微妙最第一。眾生諸根鈍。著樂癡所盲。如斯之等類。云何而可度<span class='note-inline'>(乃至。)</span>若但讚佛乘。眾生沒在苦。不能信是法。破法不信故。墜於三惡道。我寧不說法。疾入於涅槃<span class='note-inline'>(乃至。)</span>尋念過去佛所行方便力。我今所得道。亦應說三乘。作是思惟時。十方佛皆現。梵音慰論我。善哉釋迦文。第一之導師<span class='note-inline'>(乃至。)</span>為諸眾生類。分別說三乘。<span class='note-inline'>(<span class='corr'>已</span>上)</span>彌陀三昧為內證以赴眾生利益者。違諸聖圓通之首楞嚴經。經七卷說楞嚴呪畢云。是佛頂光聚。悉怛多般怛羅。<span class='note-inline'>(此六字梵語。此翻白傘蓋。即指藏心。)</span>祕密伽陀。微妙章句。出生十方一切諸佛。十方如來。因此呪心。得成無上正遍知覺。十方如來。執此呪心降伏諸魔。制諸外道。十方如來。乘此呪心。坐寶蓮花。應微塵國。十方如來。含此呪心。於微塵國。轉大法輪。十方如來。持此呪心。能於十方。摩頂授記。自果未成。亦於十方。蒙佛授記。十方如來。依此呪心。能於十方㧞濟群苦。<span class='note-inline'>(<span class='corr'>已</span>上)</span>此等文。面面皆可成一代教之根本。佛成道之因。眾生利益之乘何。</p>
<p>答。本自所答。任經文所歸彌陀超諸佛。大經云。無量壽佛。威神光明。最尊第一。諸佛光明。所不能及。<span class='note-inline'>(<span class='corr'>已</span>上)</span>但至一機一緣難者。最尊第一彌陀所發本願。豈赴一機。捨眾機乎。既五乘齊入本願也。以此本願所成佛內證。為諸佛之內證。赴眾機故。被恃一切眾生。普資益萬人。是攝彌陀他力本願用。十方三世諸佛。始成正覺。非進我果。唯偏為利益眾生也。<span class='note-inline'>(可他力本願彌陀內證為緣。)</span>守護國界經。為誘引祕密之一機。佛可讚唵字之德。何對三世諸佛。為成覺法。彌陀三昧。法花經。為開會鹿園證果之聲聞情說之。何對十方三世佛諸菩薩。八萬教同含藏文哉。楞嚴經。顯如來藏心。為示眾生說也。下機難得如來藏故。以楞嚴呪祈請令得之說也。何對從極樂出。十方法身。報身。應身。菩薩。聲聞等。趣利益眾生之經文哉。非啻此經月燈三昧經。觀佛三昧經等。亦明鏡也。何致疑。他力不思議妙門。佛智果海。仰可信。國界。法花。楞嚴等經。實皆顯我等心性一理。說唵字。一乘實相。如來藏心。於此等說者。設說自性天真之果海。皆普賢文殊觀音等內證釋之。難及彌陀果海內證。師弟異故。因果別故。此皆自力門所談也。<span class='note-inline'>(八萬教。開彌陀三昧者。一切行可本願乎。不爾。面面內證。改色味。示眾生故。)</span>尋云。今為諸佛之內證。念彌陀三昧之體。何物哉。答。佛智所證豈不前云。非等覺十地境界。汝絕情意。但仰教主釋尊說。釋尊說彌陀外用功德言。無量壽佛。光明威神。巍巍殊妙。晝夜一劫。尚未能盡<span class='note-inline'>(已上)</span>外用之功德既如此。何況內證哉。</p>
<p>問。十方三世諸佛。最初出生之極樂之體何。</p>
<p>答。第一義諦之實報土也。淨土論云。彼無量壽佛國土莊嚴。第一義諦妙境界相。稱讚經云。假使經於百千俱胝那由他劫。以其無量百千俱胝。那庾多舌。一一舌上。出無量聲。讚其功德。亦亦不能盡。是故名為極樂世界。<span class='note-inline'>(已上)</span>疑云。第一義諦法性土。何同云報土。又法身法性土。報身報土。應身化土定之。何一處出生哉。答。三身三土各別。娑婆應化一說也。界外果海之說會不爾歟。<span class='note-inline'>(已上抑諸宗情解以解楞伽經文耳。)</span>佛滅後九百年。北天竺天親菩薩出世。結二十四行頌。修五念門。願極樂。龍樹。天親。俱造千部論。終期淨土矣。</p>
<p>二震旦國者。內典錄曰。<span class='note-inline'>(【考】流支三藏事)</span>梁武帝世。北天竺<span class='note-inline'>(乾陀會國)</span>三藏法師。菩提流支。魏言道希從魏永平二年。<span class='note-inline'>(北朝後魏第七主宣武帝時。)</span>至天平年。<span class='note-inline'>(同北朝東魏高祖孝靜帝時也。當元年。)</span>其間凡歷二十五年。在洛都及鄙譯。李廓錄稱。三藏房內。經論本。可有萬夾。所翻譯筆受草本。滿一屋間。<span class='note-inline'>(已上)</span>續高僧傳六<span class='note-inline'>(義解篇)</span>曰。曇鸞逢中國<span class='note-inline'>(天竺也)</span>三藏菩提流支。流支以觀經授之曰。此大仙方。依之修行。當得解脫生死。鸞尋頂受。<span class='note-inline'>(已上略抄)</span>瑞應傳。<span class='note-inline'>(如下所引。)</span>譯天親淨土論。正授鸞。或製立宗論四卷。詳聖淨二門故。今號宗祖三藏。如今抄者。本地論宗也。彼宗有南北兩家。今師北地祖矣。遂歸淨土故。立宗論曰。今此淨土宗。約三法輪。立二藏教。惣攝一代。<span class='note-inline'>(云云)</span>又云。稱名一乘多善根。一念十念佛來迎。<span class='note-inline'>(已上)</span>瑞應傳云。齊朝曇鸞法師。家近五臺。洞明諸教。因得此土仙經十卷。欲訪陶隱居學仙術。後逢三藏菩提流支。問曰。佛法中。有長生不死法。勝此土仙經否。三藏唾地驚曰。此方何處。有長生不死法。縱得延壽。年盡須墮即將無量壽觀經。授與鸞曰。此大仙方。依而行之。長得解悅。永離生死。鸞便須火遂焚仙經。忽於半夜。見一梵僧入房。語鸞曰。我是龍樹菩薩。便說偈已。落葉不可更附枝。未束粟不可倉中求。白駒過隙。不可暫駐已去者叵反。未來未可追。現在今何在。白駒難可廻法師乃知壽終。集弟子三百餘人。自執香爐面向西。教誡門徒。勸崇西方。以日初出時。齊聲念佛。即便壽終。寺西五里。有一尼寺。聞空中音樂。西來東去。須臾又聞東來西去。<span class='note-inline'>(已上)</span>龍樹偈誦無常迅速。白駒者譬壽於駒歟。龍樹示知往生極樂。鸞法師聞此偈。即遂往生故。又迦才淨土論云。沙門曇鸞法師者。竝州汶水人也。魏末高齊初猶在。神高遠。三國知聞。洞曉眾經。獨步人外。梁國天子蕭王。恆向北禮曇鸞菩薩。註解天親往生論。載成兩卷。法師撰集無量壽經奉讚七言偈。百九十五行并問答一卷。流行於世。勸道俗等。決定往生。得見諸佛。恆請龍樹菩薩臨終開悟。誠如所願。此方報盡半宵之內。現聖僧像。忽來入室云。我是龍樹菩薩。便為說偈曰。<span class='note-inline'>(已上偈如前)</span>新修傳云。<span class='note-inline'>(國道綽事)</span>釋道綽。并州人也。棄家已來。歷訪名師。後聞瓚禪師理行兼著。畢志事之。尋憇石壁玄忠寺。寺即後鸞魏鸞法師舊止<span class='note-inline'>(【考】止恐趾)</span>也。鸞於其寺。久蘊淨業。至其亡日。疊有祥異。郡人奇之。捃摭其事。刻之於石。綽讀其文彌深信。講涅槃經二十四遍。每歎鸞法師智德高遠。尚捨講說。修淨土業。已得往生。況我小子。所解何足為多而恃此為德。即捨講說。修淨土行。一向專念阿彌陀佛。日別七萬返為限。禮拜供養。相續無間。為開悟有緣。每講觀經二百遍。示誨道俗。七歲已上。念阿彌陀佛。教用小豆為數。上者念得九十石。中者五十石。下者三十石。<span class='note-inline'>(已上)</span>善導類聚傳云<span class='note-inline'>(國善導事)</span>近有山僧善導者。阿彌陀佛化身<span class='note-inline'>(西方略傳)</span>幼投密州明勝法師。<span class='note-inline'>(三論宗人。)</span>出家誦法花維摩兩經。<span class='note-inline'>(新修傳)</span>時周遊寰宇。求訪道津。見西方變相。<span class='note-inline'>(曼陀羅也)</span>歎曰。何當託質蓮臺。栖神淨土。於是投大藏經。誓云。仰願我得有緣經。信手探之。得觀經。便喜誦習。云。修餘行業。迂僻難成。唯此觀門。定超生死。貞觀<span class='note-inline'>(唐第三主太宗年號)</span>中。初聞綽禪師晉陽開闡。欲不遠千里。從而問津。時逢玄冬首。風飄落葉。填滿深坑。遂挈瓶鉢。入中安坐。一心念佛。不覺已度數日。乃聞空中聲曰。可得前行。所在遊履。無復罣礙。遂出坑進程。至綽禪師。展會夙心。<span class='note-inline'>(前所念。)</span>綽公即授與觀經。導披卷詳之。比來所覩<span class='note-inline'>(云初所見曼陀羅)</span>宛在目。入定七日不起。綽歎其深詣。<span class='note-inline'>(導念想)</span>因請令入定。語導曰。綽恐不往生。願師入定為佛得否。導入定。見佛百餘尺。</p>
<p>問<span class='note-inline'>(問定中佛)</span>曰。道綽現念佛。不知得住生否。又問。何年月得生。</p>
<p>答曰。伐樹連下斧。還家莫辭苦。又令綽懺悔三罪。綽公靜思往咎。皆曰不虛。於是洗心悔謝訖而見。導即曰師罪滅。無問貴賤。屠沽輩亦擊悟。<span class='note-inline'>(淨土往生傳。西方略傳略抄。)</span>在西明寺內。與金剛法師。<span class='note-inline'>(攝論宗人)</span>量念佛勝劣。昇高座發願云。准諸經。念佛一法。一日七日。一念十念。定生淨土。此是真實。不誑眾生。此堂中二像皆放光。若念佛法。惡不生淨土。遣善導墮大地獄。遂將如意杖指像。像皆放光。<span class='note-inline'>(念佛鏡。)</span>有信人。見和尚念佛佛從口出。一聲有一道光明。從其口出。或十聲。萬聲。光亦爾。<span class='note-inline'>(淨土往生傳。西方略傳。)</span>有暫申禮請。聞說少法。或得預道場親承教訓。或曾不見聞。披尋教義。或展轉授淨土法門。諸州僧尼士女。或投身高岩。或委深泉。或自墮高枝。焚身供養。<span class='note-inline'>(此供養有二意。遠報佛恩。近謝　導。)</span>略聞四遠<span class='note-inline'>(四方)</span>向百餘人。<span class='note-inline'>(新修往生傳)</span>每自責曰。釋迦尚分衛。善導何人。端居索供養。乃至沙彌。并不受禮。所見塔廟。無不修葺。<span class='note-inline'>(瑞應傳)</span>入堂則合掌胡跪。一心念佛。非力竭不休。乃至寒冷流汗。三十餘年無別寢處。不暫睡眠。除洗浴外曾不脫衣。般舟<span class='note-inline'>(入定)</span>行道。禮佛方等。<span class='note-inline'>(懺悔歟)</span>以為己任。護持戒品纖毫不犯。曾不舉目視女人。一切名利無心起念。綺詞戲笑。亦未之有。所行之處。淨身供養<span class='note-inline'>(人多供導。)</span>飲食衣服四事<span class='note-inline'>(衣服臥具飲食湯藥)</span>豐。皆不自入。竝將回施。好食送大厨<span class='note-inline'>(庫裡)</span>供養徒眾。唯食麤惡。纔得支身。諸有嚫施。將寫阿彌陀經十萬餘卷。所畫淨土變相三百餘堵。<span class='note-inline'>(與稱同幅義。)</span>然燈續明。歲常不絕。三衣瓶鉢。不使人持洗。<span class='note-inline'>(新修傳略抄。)</span>導謂人曰。此身可厭。諸苦逼迫。情偽變易。無暫休息。乃登所居寺前柳樹。西向願曰。願佛威神。驟以接我。觀音勢至。亦來助我。令我此心。不失正念。不起驚怖。於彌陀法中。以不生退墮。願畢。於其樹上投身自絕。時京師士大夫歸信。收其骨葬。高宗皇帝。<span class='note-inline'>(唐第三主)</span>知其念佛口出光明。又知捨報之時。精至如此。賜寺額為光明焉。<span class='note-inline'>(新修傳)</span>辛巳永隆二年三月二十七日。善導和上亡。<span class='note-inline'>(年代緒)</span>一云。春秋六十有九。身體柔軟。容色如常。永隆二年三月十四日入滅。<span class='note-inline'>(新修傳)</span>吾將往生。可住三兩夕而已。忽然微疾。掩室怡然長逝。<span class='note-inline'>(新修傳二十六篇師)</span>已上類聚傳。源空會入滅相違曰。權者入滅。隨機不同。<span class='note-inline'>(已上)</span>瑞應傳云。<span class='note-inline'>(【考】懷感禪師事)</span>感法師<span class='note-inline'>(高僧傳云。不知何許人也)</span>居長安千福寺。博通經典。不信念佛。</p>
<p>問善導和尚曰。念佛之事在何門。</p>
<p>答曰。若能專念佛。當自有證。</p>
<p>又問。頗見佛否。</p>
<p>師曰。佛言何可疑哉。遂三七日入道場。未有其應。自恨罪深。欲絕食畢命。師止而不許。三年專志。遂得見佛金色玉毫。證得三昧。乃自造往生決疑論七卷。臨終佛迎。合掌向佛卒。<span class='note-inline'>(已上)</span>樂邦文類云。<span class='note-inline'>(【頭】法照禪師事)</span>法照者。唐代宗。<span class='note-inline'>(第九主。)</span>大歷四年。於衡州湖東寺。啟五會念佛。道場感五色祥雲覆其寺。雲中有樓閣睹阿彌陀佛二菩薩。復於道場外。遇一老人。指見文殊。因往五臺。大聖現竹林寺。照入寺之講堂見。文殊在西。普賢在東。為眾說法。照作禮問曰。末代凡夫。智識淺劣。未審修何法門。文殊曰。諸修行門。無如念佛。我於過去。因念佛故得一切種智。照又問。當云何念。文殊曰。此世界西。有阿彌陀。願力難思。汝當繫念令無間斷。命終決定往生。說已。為照摩頂而退。<span class='note-inline'>(乃至)</span>德宗。遂勅迎入內。教宮人念佛。亦代宗時為國師。亦云法照大師。即善導後身也。<span class='note-inline'>(已上)</span>龍舒淨土文云。少康貞元初。至洛下白馬寺。見殿中文字累放光明。探取之。乃善導西方化導文也。康曰。若於淨土有緣。當使此文再發光明。言未已。光乃閃爍。遂至長安善導影堂。大陳薦獻。導於空中曰。汝依吾事。利益有情。則汝之功。同生安養。又逢一僧。語曰。汝欲化人。當往新定。言訖而隱。<span class='note-inline'>(新定今羅州也)</span>至彼人無識者。康乃乞錢誘小兒。與之約曰。阿彌陀佛。是汝本師。能念一聲。與汝一錢。小兒務得其錢。隨亦念之。後經月餘。俟錢者多。康乃曰。可念十聲與一錢。如是一年。無長少貴賤。念佛之人。盈於道路。凡見康者。則稱阿彌陀佛。後於烏龍山。建淨土道場。築壇三級聚人。午夜行道。康昇座。令人面西。康先唱阿彌陀佛。次眾和之。康唱時。眾見一佛從其口出。連唱十聲。則有十佛。若貫珠焉。臨終放光數道。掩然而逝。世稱後善導。<span class='note-inline'>(康縉雲仙都人也。樂邦文頌云。立社之號。以遠公為始祖。自師歸寂。抵今大宋慶元五年己未。凡八百九年矣。中間繼此道者。乃有五師。曰善導。法照。少康。省常。宗賾。是五師。異世同轍。省常大宋人。住錢唐修淨業。宗賾者。大宋元祐中。住真州長慶寺。勸念佛。是禪宗也。已上五人世云五大法師。)</span>三日本者<span class='note-inline'>(鎮西宗要聽書云。念佛日本四度興盛也。一番聖武帝御宇。行基弘念佛問。成一階僧正興盛也。農夫田歌歌念佛。二番延喜帝御時。空也上人弘之。三番花山帝御時。源信僧都。造三帖往生要集弘之。四番隱岐院御時。法然上人造選擇集弘之)</span>行基菩薩傳云。<span class='note-inline'>(【頭】行基菩薩事)</span>泉州人。天智七年生。生胞衣裹纏。母忌之懸之樹枝。經宿往見。出胞能言。收育童遊讚佛乘。村兒捨牛馬。從者數百人。其主覔兒牛馬。到基所。聞其說。感泣忘歸。說誨間牛馬散諸所。基上高所呼。應聲來。十五出家。橋河畔堤不日成。基歸故里。里人捕魚宴池邊。年少戲薦基。基喫須叟吐池。為小魚去。有時度沙彌。勅禁圄。在獄遊里閭赦之。有智光法師。云朝廷賞基棄我嫉隱山。一夕俄死。十日蘇。語諸弟獄中基受生所我受苦畢。行謝基作禮矣。此師又興念佛。往生極樂。萬民風靡唱佛名。本地文殊菩薩。初會華嚴發願往生。今又本迹不替。歸本願念佛。是萬行基本故歟矣。空也傳云<span class='note-inline'>(【頭】空也上人事)</span>光勝沙彌時稱空也。多為濟。無水地多穿井。俗名彌陀井。曠野每逢遺骸。捃一處念彌陀號。灌油燒。天慶元年。<span class='note-inline'>(醍醐時)</span>入王城。於市鄽唱彌陀化人。人呼市上人。後創六波羅蜜寺。或逢松尾明神與衣。或老鍛工禮也云。日暮道遠如生死何。教云。只專念彌陀。工辭還。中路逢賊。工潛念彌陀。賊見工云空也上人捨去。奧羽二州夷地。負像經往說法。二州多化。終著淨衣。執香爐端坐。語門人云。無量聖眾來迎。語已氣絕。香氣音樂響天。<span class='note-inline'>(世云。不知何許人。或云延喜帝子。)</span>法華驗記云<span class='note-inline'>(【頭】慧心僧都事)</span>源信僧都。本是大和州。葛木下郡人<span class='note-inline'>(乃至)</span>道心堅固。讀誦法花經。了深義。顯密一教得其源底。迄壯年時。背名利。山門閉跡。深望極樂。誰量所期矣。撰往生要集。為極樂指南。其時夢。觀音微笑。授與金蓮花。毘沙門捧蓋。大唐皇帝。降宣旨。建廟堂。安影像。及往生要集。授大師號。<span class='note-inline'>(諡圓通大師。聞度度唐人傳。)</span>僧都迄春秋七十六。以寬仁元年。<span class='note-inline'>(後一條時)</span>六月十日寅時。永遷化。當此時。天奏妙音樂。又香風頻吹。奇妙香氣滿虛空。草木枝葉。似萎衰形。向西方傾低。<span class='note-inline'>(已上)</span>永觀傳云<span class='note-inline'>(【頭】永觀事)</span>永觀<span class='note-inline'>(但馬守國舉孫木工助薩原敦隆子)</span>十二歲出家。東大寺受戒。本學三論。兼習唯識因明矣。生年十八歲已後。歸念佛門。作往生十因一卷。所行世。自每日稱名一萬遍。後增六萬。每日三時。彌陀供養法無懈。一期之間。百萬遍三百度。<span class='note-inline'>(乃至)</span>白河院承保二年<span class='note-inline'>(乙卯)</span>四十二歲後。住禪林寺。一向念佛。堀河院承德三年<span class='note-inline'>(乙卯)</span>六十七任律師。僅經一宿辭退之。次年補東大寺別當。鳥羽院天承元年<span class='note-inline'>(庚寅)</span>腰有少痛。至二年春。起居不快。至同八月。食事乖例。同十月晦日。修往生講。十一月一日。強自沐浴。苦痛忽除。同二日亦修往生講。至念佛段。眾等同音。唱來迎讚。師語傍人曰。香氣芬馥。然而餘人不聞。至丑時。頭北面西。正念念佛如睡氣絕。春秋七十九。于時紫雲聳禪林空。音樂聞閑屋內。紫雲移扉。經時不消。<span class='note-inline'>(已上)</span>源空傳<span class='note-inline'>(〔【考】源空事〕舜昌法印於叡山　集四十八卷)</span>云。黑谷上人者。崇德院御宇。長承二<span class='note-inline'>(癸丑)</span>誕生。久安<span class='note-inline'>(近衛院)</span>三年。志學攀登叡峯。<span class='note-inline'>(同年登壇)</span>同六年。二九隱居黑谷。承安五年。<span class='note-inline'>(乙未)</span>歸善導疏入專修。<span class='note-inline'>(其歲四十三。)</span>謂為出離生死。雖學一切教。而當我機失得度門。後入報恩藏。周覽積年。披閱一切經。已及五遍。和尚八軸疏。亦見五遍。文幽義邈。然後別開八卷。亦看三遍。前後補接。竊窺八遍。纔至一心專念彌陀名號文正解素意。偏行念佛。以為正定之業。建曆二年<span class='note-inline'>(壬申)</span>正月二十五日午時。唱光明遍照四句入滅。<span class='note-inline'>(已上年滿八十)</span>往生奇瑞。滅後追薦。委如傳矣。</p>
<p>問。上諸師。同修往生業。何遂往生。何必黑谷時殊盛哉。</p>
<p>答。何雖修淨業。遂往生。黑谷上人。習學八宗。師德超當代人。諸宗本師。還為弟子。義花開天下。的申法談於大裏。開心新顯。一人傾首。諸侯為禮。有時出槐門。步空放頭光。月輪殿下。降大庭。低頭合掌。從其已來。日本一州。貴賤歸念佛一行。</p>
<p>問。諸宗人師。誰不吐威光。何法不甚深。何此念佛一法。殊利益廣大乎</p>
<p>答。一彌陀娑婆緣深故。一易行故。一佛果應用甚深廣故。虛舍萬像。海藏百川例也。</p>
<p>問。文言促易行。非但念佛。陀羅尼真言。亦可易行。</p>
<p>答。會有二一。真言非他力本願。故非易行。念佛本願故易行也。一陀羅尼念佛勝劣如別紙矣。</p>
<p>尋云。設雖他力本願。何超法身所說之陀羅尼乎。</p>
<p>答。本願者界外土。報身之內證。汝之所解教主。所不及也。<span class='note-inline'>(又可在別紙。)</span></p>
<p>尋云。淨土經。開彌陀內證。故果地間。可勝諸經。諸經開菩薩內證。故因位而可劣。然何諸經。說甚深無相理。淨土經說有相淺近旨乎。</p>
<p>答。相無相在機非法。法淺深在見不同。譬如耆婆之前萬物皆妙藥。藥無淺深。皆應病肝心。淨土經教主。為順下機說相淺。淺識不知之。法體謂淺。諸經勸上機。故說相深。若說相淺。機懈怠意苔深。自心玉不顯。自心玉不顯者。何出生死。故說相深。淺識不覺。謂法體實有淺深矣。又復本自迹下有益。高益少。譬如褁覆火火氣漏出故。纔唱一念十念。五逆十惡。謗法闡提。忽入實報土矣。迹自本高有益。下益少。譬如青出從藍。而青於藍。青劣藍。人不用之。雖高動落機知解情量證理少。<span class='note-inline'>(已上一分。)</span></p>
</div>
<p class='juan'>初學題額集<span class='note-inline'>(上)</span></p>
</div><!-- end of div[@id='body'] -->
</body></html>