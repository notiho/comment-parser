<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛教繪畫史料</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu77' />
<div class='div-other'><a id='mulu78' />
<p class='juan'>歷代名畫記（卷三）</p>
<div class='div-other'><a id='mulu79' />
<p class='h2'>記兩京外州寺觀畫壁<span class='note-inline'>(會昌中多毀折，今亦具戰，亦有好事收得畫壁在人家者。)</span></p>
<div class='div-other'><a id='mulu80' />
<p class='h3'>兩京寺觀等畫壁</p>
<ul class="">
<li>太清宮<span class="note-inline">(殿內絹上寫玄元真是吳)</span></li>

<li>薦福寺<span class="note-inline">(天后飛白書額)</span>
<ul class="">
<li>淨土院門外兩邊，吳畫神鬼，南邊神頭上龍為妙，西廊菩提院，吳畫維摩詰本行變。</li>

<li>律院北廊，張璪、畢宏畫。</li>

<li>西南院佛殿內東壁及廊下行僧，並吳畫，未了。</li>
</ul></li>

<li>興善寺
<ul class="">
<li>殿內壁畫至妙，失人名。<span class="note-inline">(按裴錄云，此寺有劉焉畫，恐是。)</span></li>

<li>西南舍利塔內曹畫，西面尹琳畫。</li>

<li>東廊從南第三院小殿柱間，吳畫神，工人裝，損。</li>

<li>三藏院閣畫至妙，失人名。</li>
</ul></li>

<li>慈恩寺
<ul class="">
<li>塔內面東西間，尹琳畫，西面菩薩騎獅子，東面騎象。</li>

<li>塔下南門，尉遲畫，西壁千鉢文殊，尉遲畫。</li>

<li>南北兩間及兩門，吳畫并自題。</li>

<li>塔北殿前窗間，吳畫：菩薩殿內，楊庭光畫經變，色損。</li>

<li>大殿東軒廊北壁，吳畫，未了，舊傳是吳，細看不是；大殿東廊從北第一院，鄭虔、畢宏、王維等白畫。</li>

<li>人院北壁，二神甚妙，失人名。</li>

<li>兩廊壁間，閻令畫；中間及西廊，李果奴畫行僧。</li>

<li>塔之東南中門外偏，張孝師畫地獄變，已剝落。</li>

<li>院內東廊從北第一房間南壁，韋鑾畫松樹。</li>

<li>大佛殿內東壁，好畫，失人名。</li>

<li>中三門裏兩面，尹琳畫神。</li>
</ul></li>

<li>龍興觀
<ul class="">
<li>大門內，吳畫神，已摧剝。</li>

<li>殿內東壁，吳畫明真經變。</li>

<li>北面從西第二門，董諤白畫。</li>
</ul></li>

<li>唐安寺
<ul class="">
<li>塔下，尹琳、李真畫。</li>

<li>北堂內西壁，朱審畫山水。</li>
</ul></li>

<li>光宅寺
<ul class="">
<li>東菩提院內北壁東西偏，尉遲畫降魔等變，殿內吳生、楊廷光畫；又尹琳畫西方變。</li>
</ul></li>

<li>玄真觀
<ul class="">
<li>殿內玄元及侍真座上，陳靜心畫樂天及神；殿內外，程雅、陳靜心畫。</li>
</ul></li>

<li>資聖寺<span class="note-inline">(<span class="corr">殷</span>仲容<span class="corr">題額</span>)</span>
<ul class="">
<li>檀章畫中三門東窗間。</li>

<li>南北面，吳畫高僧。</li>

<li>大三門東南壁，姚景仙畫經變。</li>

<li>寺西門直西院外神及院內經變，楊廷光畫。</li>

<li>北圓塔下李真、尹琳絹畫菩薩。</li>
</ul></li>

<li>寶剎寺
<ul class="">
<li>佛殿南，楊契丹畫涅槃等變相<span class="note-inline">(與裴緣同，據裴畫錄亦有<span class="corr">鄭</span>畫，今不見也)</span>，西廊陳靜眼畫地獄變，又有楊廷光畫。</li>
</ul></li>

<li>興唐寺
<ul class="">
<li>三門樓下，吳畫神。</li>

<li>東般若院，楊廷光畫山水等。</li>

<li>西院，韓幹畫一行大師真，徐浩書讚；又有吳生、周昉絹畫，中三門內東西偏兩壁，尉遲畫。</li>

<li>殿軒廊東面南壁，吳畫。</li>

<li>淨土院，董諤、尹琳、楊坦、楊喬畫。</li>

<li>院內次北廊向東塔院內西壁，吳畫金剛變，工人成色，損。</li>

<li>次南廊，吳畫金剛經變及郗后等，并自題。</li>

<li>小殿內，吳畫神、菩薩、帝釋，西壁西方變，亦吳畫。</li>

<li>東南角，吳弟子李生畫金光明經變。</li>

<li>講堂內，楊廷光畫。</li>
</ul></li>

<li>菩提寺
<ul class="">
<li>佛殿內東西壁，吳畫神鬼。西壁工人布色，損；佛殿壁帶間，亦有楊廷光白畫。</li>

<li>殿內東西北壁，並吳畫，其東壁有菩薩轉目視人，法師文漵亡何令工人布色，損矣！</li>

<li>東壁，董諤畫本行經變。</li>

<li>佛殿上構欄，耿昌言畫水族。</li>

<li>佛殿內東壁，楊廷光畫。<span class="note-inline">(據西京記合有鄭畫，今亡。)</span></li>
</ul></li>

<li>萬安觀
<ul class="">
<li>公主影堂東北小院南行屋門外北壁，李昭道畫山水。</li>
</ul></li>

<li>淨域寺<span class="note-inline">(據<span class="corr">裴畫</span>錄。此寺有孫尚子畫，今不見。)</span>
<ul class="">
<li>三階院東壁，張孝師畫地獄變；杜懷亮書牓子。</li>

<li>院門內外神鬼，王韶應畫，王什書牓子。<span class="note-inline">(王什、杜懷亮<span class="corr">書</span>，人罕知，有<span class="corr">書迹</span>甚<span class="corr">高</span>，似鍾<span class="corr">書</span>。)</span></li>
</ul></li>

<li>景公寺
<ul class="">
<li>東廊南間，東門南壁，畫行僧，轉目視人。</li>

<li>中門之東，吳畫地獄并題</li>

<li>西門內西壁，吳畫帝釋并題，次南廊吳畫。</li>

<li>三門內東西畫至妙，失人名。</li>
</ul></li>

<li>青龍寺
<ul class="">
<li>中三門外東西，王韶應畫。</li>
</ul></li>

<li>安國寺
<ul class="">
<li>東車門直北東壁，北院門外，畫神兩壁及梁武帝郗后等，並吳畫并題。</li>

<li>經院小堂內外，並吳畫。</li>

<li>西廊南頭院，西面堂內南北壁，并中三門外東西壁梵王、帝釋，並楊廷光畫。</li>

<li>三門東西兩壁釋天等，吳畫，工人成色，損。</li>

<li>東廊大法師院塔內，尉遲畫及吳畫。</li>

<li>大佛殿東西二神，吳畫，工人成色，損。</li>

<li>殿內維摩變，吳畫。</li>

<li>東北涅槃變，楊廷光畫。</li>

<li>西壁西方變，吳畫，工人成色，損。</li>

<li>殿內正南佛，吳畫，輕成色。</li>
</ul></li>

<li>開元觀
<ul class="">
<li>西廊院，天尊殿前龍虎君明真經變及西壁，並楊廷光畫。門西窗上下，楊仙喬畫。</li>
</ul></li>

<li>雲花寺
<ul class="">
<li>小佛殿，有趙武端畫淨土變。</li>

<li>西廊北院門上北面，王知慎畫。</li>
</ul></li>

<li>寶應寺
<ul class="">
<li>多韓幹白畫，亦有輕成色者。</li>

<li>佛殿東西二菩薩，亦幹畫，工人成色，損。</li>

<li>西南院小堂北壁，張璪畫山水。</li>

<li>院南門外，韓幹畫側坐毗沙門天王。</li>

<li>北下方西塔院下，邊鸞畫牡丹。</li>
</ul></li>

<li>咸宜觀
<ul class="">
<li>三門兩壁及東西廊，並吳畫。</li>

<li>殿上窗間真人，吳畫。</li>

<li>殿前東西二神，解倩畫。</li>

<li>殿外東頭東西二神，西頭東西壁，吳生并楊廷光畫；窗間寫真及明皇帝上佛公主等圖，陳閎畫。</li>
</ul></li>

<li>永壽寺
<ul class="">
<li>三門裏，吳畫神。</li>
</ul></li>

<li>千福寺<span class="note-inline">(在安定坊，會昌中毀寺後，却置不改舊額。)</span>
<ul class="">
<li>寺額上官昭容書<span class="note-inline">(毀寺後有僧收得，再置却懸之)</span>。中三門外東行南，太宗皇帝撰聖教序<span class="note-inline">(弘福寺沙門懷仁集王右軍書)</span>，西行楚金和尚法華感應碑<span class="note-inline">(顏魯公書，徐浩題額)</span>，碑陰<span class="note-inline">(沙門飛錫撰，吳通微書)</span>。</li>

<li>東塔院<span class="note-inline">(額高力士書)</span>涅槃鬼神<span class="note-inline">(楊惠之書)</span>，門屋下內外面，楊廷光白畫鬼神，并門屋下兩面四五間。</li>

<li>西塔院玄宗皇帝題額。</li>

<li>北廊堂內南嶽智顗思大禪師法華七祖及弟子影<span class="note-inline">(弟子壽王主簿韓幹敬貌遺法，弟子沙門飛錫撰頌并書)</span>。繞塔板上傳法二十四弟子<span class="note-inline">(盧稜伽、韓幹畫裏面，吳生畫時菩薩現，吳生貌)</span>，塔北普賢菩薩鬼神，似是尹琳畫<span class="note-inline">(相傳云是楊廷光畫，畫時筆端舍利從空而落)</span>。塔院門兩面內外及</li>

<li>東西向裏各四間，吳畫鬼神帝釋<span class="note-inline">(極妙)</span>，塔院西廊<span class="note-inline">(沙門懷案草書)</span>天師真，韓幹畫，此東塔玄宗感夢置之。楚金真，吳畫彌勒下生變<span class="note-inline">(韓幹正畫，細小稠閻)</span>。</li>

<li>院門北邊碑<span class="note-inline">(顏<span class="corr">魯</span>公書，岑勛撰)</span>，南邊碑<span class="note-inline">(張芬書)</span>，向裏面壁上碑<span class="note-inline">(吳通微書，僧道秀撰)</span>，造塔人<span class="note-inline">(木匠李伏<span class="corr">橫</span>，石作張愛兒)</span>，石井欄篆書<span class="note-inline">(李陽冰，石作張愛兒)</span>，東閣肅宗置<span class="note-inline">(面東碑韓釋木八分書，王據撰)</span>，天台智者大師碑<span class="note-inline">(張芬書)</span>，佛殿東院西行南院<span class="note-inline">(殿內有李綸畫普賢菩薩，田琳畫文殊師利菩薩)</span>。</li>
</ul></li>

<li>崇幅寺<span class="note-inline">(武后題額)</span>
<ul class="">
<li>西庫，牛昭、王陁子畫山水。</li>

<li>東山亭，劉整畫山水。</li>

<li>西庫門外西壁神，吳畫自題。</li>
</ul></li>

<li>化度寺<span class="note-inline">(殷仲容題額)</span>
<ul class="">
<li>楊廷光、楊仙喬畫本行經變，盧稜伽畫地獄變，今殘兩頭少許耳。</li>
</ul></li>

<li>溫國寺
<ul class="">
<li>淨土院，尹琳畫。三門內，吳畫鬼神。南北窗門畫神，失人名。</li>
</ul></li>

<li>定水寺<span class="note-inline">(王羲之題額，從荊州將來。)</span>
<ul class="">
<li>殿內東壁北二神，西壁三帝釋，並張僧繇畫<span class="note-inline">(從上元縣移來)</span>，餘七神及下小神，並解倩畫。</li>

<li>殿內東壁，孫尚子畫維摩詰，其後屏風，臨古迹帖亦妙。</li>

<li>中間亦孫尚子畫。東間不是孫，亦妙。失人名。</li>

<li>內東西壁及前面門上，並似展畫，甚妙。前面有三圓光，皆突生壁窗間，菩薩亦妙。</li>
</ul></li>

<li>奉恩寺
<ul class="">
<li>中三門外西院北，尉遲畫本國王及諸親族；次塔下小畫，亦尉遲畫。此寺本是乙僧宅。</li>
</ul></li>

<li>龍興寺
<ul class="">
<li>佛殿，鄭法輪畫。</li>
</ul></li>

<li>懿德寺
<ul class="">
<li>三門樓下兩壁神，中三門東西華嚴變，並妙。三門西廊，陳靜眼畫山水。</li>

<li>大殿內畫極妙，失人名。</li>
</ul></li>

<li>勝光寺
<ul class="">
<li>西北院小殿，南面東西偏門上，王定畫行僧及門間菩薩圓光。</li>

<li>三門外神及帝釋，楊仙喬畫。</li>

<li>三門北南廊，尹琳畫。</li>

<li>塔東南院，周昉畫水月觀自在菩薩，掩障菩薩，圓光及竹，並是劉整成色。</li>
</ul></li>

<li>西明寺<span class="note-inline">(玄宗<span class="corr">朝</span>南薰殿學士劉子臯書額)</span>
<ul class="">
<li>入西門南壁，楊廷光畫神，兩鋪成色，損。</li>

<li>東廊東面第一間傳法者圖讚，褚遂良書；第三間利防等，第四間曇柯迦羅，並歐陽通書。</li>

<li>寺東崇福寺壁碾，陳積善畫山水。</li>

<li>三階院蔡金剛，范長壽畫。</li>
</ul></li>

<li>淨法寺
<ul class="">
<li>殿後，張孝師畫地獄變。</li>

<li>東壁范長壽畫<span class="note-inline">(與裴孝源錄同)</span>，西壁亦妙，失人名。</li>
</ul></li>

<li>空觀寺
<ul class="">
<li>本周時村佛堂。遶壁當時名手畫，佛堂在寺東廊南院。佛殿南面東西門上，袁子昂畫。又有三絕，是佛殿門扇、孔雀及二龍。</li>
</ul></li>

<li>崇聖寺
<ul class="">
<li>西殿內，董伯仁畫。</li>

<li>東殿，展子虔畫<span class="note-inline">(展畫與裴錄同)</span>，西北，鄭德文畫。</li>
</ul></li>

<li>淨景寺<span class="note-inline">(殷仲容題額)</span></li>

<li>濟度寺<span class="note-inline">(殷仲容題額)</span></li>

<li>玄都觀
<ul class="">
<li>殿內，范長壽畫。</li>
</ul></li>

<li>海覺寺<span class="note-inline">(歐陽詢題額)</span>
<ul class="">
<li>三門內，王韶應畫，小殿前面，董畫像。</li>

<li>雙林塔西面，展畫；後面，云是鄭畫，尤妙。</li>

<li>西南院門北壁，畫神失名，甚妙，或云鄭法士。</li>
</ul></li>

<li>壽果寺
<ul class="">
<li>殿內，畫甚妙，失人名。</li>
</ul></li>

<li>紀國寺
<ul class="">
<li>西禪院小堂，鄭法輪畫，甚碎。</li>
</ul></li>

<li>褒義寺
<ul class="">
<li>殿後東西畫，似是王定。</li>

<li>佛殿西壁涅槃變，盧稜迦畫，自題。</li>

<li>西禪院殿內，杜景祥、王元之畫。</li>
</ul></li>

<li>大雲寺
<ul class="">
<li>東浮圖北有塔，俗呼為七寶塔，隋文帝造。馮提伽畫瘦馬并帳幕人物，已剝落。又東壁北壁，鄭法輪畫；西壁，田僧亮畫；外邊四面，楊契丹畫本行經。<span class="note-inline">(據裴錄，此寺亦有展畫，其田、楊、鄭並同。)</span></li>

<li>塔東义手下，畫辟邪雙目，隨人轉盻。</li>

<li>三階院窗下，曠野雜獸，似是張孝師。</li>

<li>西南淨土院遶殿僧，至妙，失人名。</li>
</ul></li>

<li>永泰寺
<ul class="">
<li>殿及西廊，李雅畫聖僧。</li>

<li>東廊懸門，楊契丹畫。</li>

<li>東精舍，鄭法士畫滅度變相。</li>
</ul></li>

<li>摠持寺
<ul class="">
<li>門外東西，吳畫，成色，損。</li>

<li>佛殿內西面，孫尚子畫。</li>

<li>三藏院小佛殿四壁，尹琳、李昌畫。</li>

<li>堂內，李重昌畫恩大師影。</li>
</ul></li>

<li>莊嚴寺<span class="note-inline">(兩寺並殷令名題額)</span>
<ul class="">
<li>南門外壁白蕃神，尹琳畫。</li>

<li>中門外東西，盧稜迦畫，兩壁甚大。</li>

<li>祕書省薛稷畫鶴，賀知章題詩，在東祕書廳；郎餘令畫鳳，在書閣柱上；都不成畫，不堪觀。先亦有小山水在書閣上，今已無。御史臺殿中廳，吳畫山水，據其畫跡，不是吳。又蕭桂州祐畫山水，將作監劉整畫山水，太常寺太卿後廳，梁洽畫山水。</li>
</ul></li>

<li>禪定寺<span class="note-inline">(裴孝源畫錄云，有陳郎見畫。)</span></li>

<li>西禪寺<span class="note-inline">(裴孝源云，自孫尚子畫。)</span></li>

<li>開業寺<span class="note-inline">(裴錄云，有曹仲達、李雅、楊契丹、鄭法士畫。)</span></li>

<li>清禪寺<span class="note-inline">(裴錄云，有鄭法士畫。)</span></li>

<li>延興寺<span class="note-inline">(裴錄云，有鄭法士、李雅畫。)</span></li>
</ul><p style="margin-left:4em">已上上都</p>
</div>
<div class='div-other'><a id='mulu81' />
<p class='h3'>東都寺觀畫壁</p>
<ul class="">
<li>福先寺
<ul class="">
<li>三階院，吳畫地獄變，有病龍最妙。</li>

<li>寺三門兩頭亦似吳畫<span class="note-inline">(係本寺三階院)</span></li>

<li>天宮寺三門，吳畫除災患變。板上二菩薩，張僧繇畫<span class="note-inline">(從江南將來)</span>。</li>
</ul></li>

<li>長壽寺
<ul class="">
<li>門裏東西兩壁鬼神，吳畫。</li>

<li>佛殿兩軒行僧，亦吳畫。</li>

<li>菜園精舍內，王韶應畫。</li>
</ul></li>

<li>敬愛寺<span class="note-inline">(據裴孝源畫錄云，有孫尚子畫，彥遠按：敬愛寺是中宗皇帝為高宗武后置，孫尚子是隋朝畫乎，裴君所記為謬矣。)</span>
<ul class="">
<li>佛殿內菩薩樹下彌勒菩薩塑像。麟德二年自內出。王玄策取到西域所圖菩薩像為樣<span class="note-inline">(巧兒張壽宋朝塑，王玄策指揮，李安貼金)</span>。東間彌勒像<span class="note-inline">(張智藏塑，即張壽之弟也。陳永承成)</span>，西間彌勒像<span class="note-inline">(竇弘果塑，<span class="corr">已</span>上三處像光及化生等，並是劉爽刻)</span>，殿中門西神<span class="note-inline">(竇弘果塑)</span>，殿中門東神<span class="note-inline">(趙震贊塑，今謂之聖神也)</span>，此一殿功德並妙。選巧工各騁奇思，莊嚴華麗，天下共推。西禪院殿內佛事并山<span class="note-inline">(並竇弘果塑)</span>，東禪院般若臺內佛事，中門兩神，大門內外四金剛，并獅子崑崙各二，并迎送金剛神王，及四大獅子，兩食堂、講堂、兩聖僧<span class="note-inline">(<span class="corr">已</span>上並是竇弘果塑)</span>，大殿內東西面壁畫<span class="note-inline">(劉行臣描)</span>，維摩詰盧舍那<span class="note-inline">(並劉行臣描，趙<span class="corr">龕</span>成自餘並聖曆<span class="corr">已</span>後劉茂德、皇甫節共成)</span>，法華太子變<span class="note-inline">(劉茂德成，即行臣子)</span>，西壁西方佛會<span class="note-inline">(趙武端描)</span>，十六觀及閻羅王變<span class="note-inline">(劉阿祖描)</span>，西禪院北壁華嚴變<span class="note-inline">(張法受描)</span>，北壁門西一間佛會及山水<span class="note-inline">(何長壽描)</span>、人物等<span class="note-inline">(張法受描趙<span class="corr">龕</span>成)</span>；東西兩壁西方彌勒變，并禪院門外道西行道僧<span class="note-inline">(並神龍後王韶應描董忠成)</span>；禪院內西廊壁畫<span class="note-inline">(開元十年吳道子描)</span>，日藏月藏經變，及業報差別變<span class="note-inline">(吳道子描。翟琰成。罪福報應，是雜手成，所以色損也)</span>；東禪院殿內十輪變<span class="note-inline">(武靜藏描)</span>，東壁西方變<span class="note-inline">(蘇思忠描，陳慶子成)</span>，殿間菩薩及內廊下壁<span class="note-inline">(武靜藏描，陳慶子成)</span>，講堂內大寶帳<span class="note-inline">(開元三年史小<span class="corr">淨</span>起樣，隨隱起等是張阿乾，生銅作并蠟樣是李正、王兼亮、郭兼子)</span>，天后大香爐<span class="note-inline">(高五尺五寸，闊四尺，重二千斤)</span>，又大金銅香爐<span class="note-inline">(毛婆羅樣後更加木座及須彌山浮趺等，高一丈二尺，張阿乾蠟樣)</span>，金銅幡十三口<span class="note-inline">(長一丈二尺，張李八寫并成)</span>，畫絹幡十三口<span class="note-inline">(金銅脚長一丈二尺，張李八寫并成，又四口亦長一丈二尺，雜手成)</span>。</li>

<li>大院紗廊壁行僧中門內已西<span class="note-inline">(並趙武端描，惟唐三藏是劉行臣描亦成)</span>，中門內已東五僧<span class="note-inline">(師奴描)</span>，第六僧已東，至東行南頭第二門已南<span class="note-inline">(並劉行臣描)</span>，已北<span class="note-inline">(並趙武端描，或云劉行臣描)</span>，中門西邊紗廊外面<span class="note-inline">(並聖曆<span class="corr">已</span>後劉茂德描，陳庶子成)</span>，中門內立神，大門內坐神<span class="note-inline">(並劉行臣描)</span>，中門東立神，及神之東西兩鬼<span class="note-inline">(聖曆後有神英法師，令何長壽掃却，欲重描。神英京兆黨何生，洛下眾僧黨劉行臣。時人以何生雖善山水，至於畫神不如劉。劉為關東獨步，與西京長壽齊名，洛下之意，抑何進劉，不許神英之請，還遣行臣之子茂德續其父畫，今中門東神及兩鬼腰<span class="corr">已</span>上新接者，亦不逮其父矣)</span>。其日藏月藏經變有病龍，又妙於福先寺者。殿內則天真、山亭院十輪經變，華嚴經，並武靜藏畫。龍王面上蜥蜴及懷中所抱鷄，尤妙。山亭院北及門樓內兩廂，震亶、支提二神，並劉行臣畫。今暗。第二門東神亦行臣畫，今暗。<span class="note-inline">(<span class="corr">彥</span>遠遊西京寺觀不得遍，惟敬愛寺得細探討，故為詳備。)</span></li>
</ul></li>

<li>龍興寺
<ul class="">
<li>西禪院殿東頭，展畫八國王分舍利。</li>
</ul></li>

<li>大雲寺
<ul class="">
<li>門東兩壁鬼神，佛殿上菩薩六軀，淨土經變，閣上婆叟仙，並尉遲畫。黃犬及鷹最妙。</li>
</ul></li>

<li>弘聖寺
<ul class="">
<li>陳靜眼、張志畫。</li>
</ul></li>

<li>昭成寺
<ul class="">
<li>西廊障日西域記圖，楊廷光畫。</li>

<li>三門下護法二神，張遵禮畫。</li>

<li>香爐兩頭淨土變、藥師變，程遜畫。</li>
</ul></li>

<li>聖慈寺
<ul class="">
<li>西北禪院，程遜畫。本行經變，維摩詰并諸功德，楊廷光畫。</li>
</ul></li>

<li>弘道觀
<ul class="">
<li>東封圖是吳畫，兩京記乃云非名手畫，誤也。城北老君廟吳畫，杜甫詩云：「五聖聯龍袞，千官列雁行；畫手看前輩，吳生獨擅場。」</li>
</ul></li>

<li>光嚴寺<span class="note-inline">(裴孝源云，有董伯仁畫。)</span></li>

<li>天女寺<span class="note-inline">(裴云，有展畫，今不見。)</span></li>
</ul><p style="margin-left:4em">已上東都</p>
</div>
<div class='div-other'><a id='mulu82' /><p>會昌五年，武宗毀天下寺塔，兩京各留三兩所，故名畫在寺壁者，唯存一二。當時有好事或揭取，陷於屋壁。已前所記者，存之蓋寡。先是宰相李德裕鎮浙西，創立甘露寺，唯甘露不毀，取管內諸寺畫壁，置於寺內，大約有：</p>

<ul class="">
<li>顧愷之畫維摩詰，在大殿外西壁；</li>

<li>戴安道文殊，在大殿外西壁；</li>

<li>陸探微菩薩，在殿後面；</li>

<li>謝靈運菩薩六壁，在天王堂外壁；</li>

<li>張僧繇神，在禪院三聖堂外壁；</li>

<li>張僧繇菩薩十壁，在大殿兩頭；</li>

<li>張僧繇菩薩并神，在文殊堂外壁；</li>

<li>展子虔菩薩兩壁，在大殿外；</li>

<li>韓幹行道僧四壁，在文殊堂內；</li>

<li>陸曜行道僧四壁，在文殊堂內前面；</li>

<li>唐湊十善十惡，在三門外兩頭；</li>

<li>吳道玄僧二軀，在釋迦道場外壁；</li>

<li>吳道玄鬼神，在僧迦和尚南外壁；</li>

<li>王陁子須彌山海水，在僧伽和尚外壁。<span class="note-inline">(顧畫維摩詰，初置甘露寺中，後為虞尚書簡辭所取，<span class="corr">寶</span>於家以匣之。大中七年，今上因訪宰臣，此畫，遂詔壽州刺史<span class="corr">盧簡辭</span>求以進，賜之金帛，以畫示百官後，收入內。)</span></li>
</ul></div></div></div>
</div><!-- end of div[@id='body'] -->
</body></html>