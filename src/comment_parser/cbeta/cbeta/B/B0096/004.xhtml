<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>佛教繪畫史料</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu54' />
<p class='juan'>宣和畫譜卷第四</p>
<div class='div-other'><a id='mulu55' />
<p class='h2'>道釋四</p>
<ul class="">
<li>宋
<ul class="">
<li>孫夢卿
<ul class="">
<li>孫知微</li>

<li>勾龍爽</li>

<li>陸文通</li>

<li>王齊翰</li>
</ul></li>

<li>顏德謙
<ul class="">
<li>侯　翌</li>

<li>武洞清</li>

<li>韓　虬</li>

<li>楊棐</li>
</ul></li>

<li>武宗元
<ul class="">
<li>徐知常</li>

<li>李德柔</li>
</ul></li>
</ul></li>
</ul>
<div class='div-other'><a id='mulu56' />
<div class='div-other'><a id='mulu57' /><p>孫夢卿，字輔之，東平人也。工畫道釋，學吳生而未能少變。其後傳移吳本，大得妙處，至數丈人物，木施寬闊者，縮移狹隘，則不過數寸，悉不失其形似，如以鑑取物，見大小遠近耳，覽者神之，號稱孫脫壁，又云孫吳生，以此可見其精絕。但施於卷軸者殊少，蓋塔廟歲久，不能皆存也。今御府所藏三。</p>

<ul class="">
<li>太上像一</li>

<li>葛仙翁像一</li>

<li>松石問禪圖一</li>
</ul></div>
<div class='div-other'><a id='mulu58' /><p>孫知微，字太古，眉陽人也。世本田家，天機穎悟，善畫，初非學而能，清<span class='corr'>淨</span>寡慾，飄飄然真神仙中人。不茹婦人所饌食，有密以驗之者，皆不可逃所知。喜畫道釋，用筆放逸，不蹈襲前人筆墨畦畛。嘗於成都壽寧院壁圖九曜，落墨已，乃令童仁益輩設色，侍從中有持水晶瓶者，因增以蓮花；知微既見，謂「瓶所以鎮天下之水，吾得之道經，今增以花，失之遠矣」，故知知微之妙，豈俗畫所能到也。蜀人尤加禮之，得畫則珍藏什襲。知微多客寓寺觀，精黃老瞿曇之學，故畫道釋益工，而蜀中寺觀，尤多筆迹焉。今御府所藏三十有七：</p>

<ul class="">
<li>天蓬像二</li>

<li>天地水三官像六</li>

<li>九曜像三</li>

<li>填星像一</li>

<li>亢星像一</li>

<li>火星像一</li>

<li>十一曜像一</li>

<li>歲星像一</li>

<li>五星像一</li>

<li>星官像二</li>

<li>伏犧像一</li>

<li>長壽仙像一</li>

<li>葛仙翁像一</li>

<li>寫孫先生像一</li>

<li>維摩像一</li>

<li>文殊降靈圖一</li>

<li>智公真一</li>

<li>過海天王圖一</li>

<li>行道天王圖一</li>

<li>遊行天王圖一</li>

<li>羅漢像一</li>

<li>衲衣僧一</li>

<li>掃象圖一</li>

<li>戰沙虎圖一</li>

<li>虎鬥牛圖一</li>

<li>牛虎圖一</li>

<li>寫李八百妹產黃庭經像一</li>

<li>寫彭祖女禮北斗像一</li>
</ul></div>
<div class='div-other'><a id='mulu59' /><p>勾龍爽，蜀人。敦厚慎重，不妄語言。好丹青，喜為古衣冠，多作質野不媚之狀，觀之如鼎彝間見三代以前篆畫也，便覺近習為凡陋，而使人有還淳反朴之意。好畫故事人物，世多傳其本。今御府所藏一：</p>

<ul class="">
<li>紫府仙山圖</li>
</ul></div>
<div class='div-other'><a id='mulu60' /><p>陸文通，江南人。畫山水道釋樓臺，得名于時。山水學董元、巨然。作羣峯雪霽圖，覽之使人有登高作賦之思。畫道釋尤工，作會仙圖，皆出乎風塵物表，飄飄然有凌雲之意，是其筆端不凡者。今御府所藏十有四：</p>

<ul class="">
<li>神仙圖四</li>

<li>仙山故實圖四</li>

<li>會仙圖二</li>

<li>羣峯雪霽圖四</li>
</ul></div>
<div class='div-other'><a id='mulu61' /><p>王齊翰，金陵人。事江南偽主李煜，為翰林待詔。畫道釋人物多思致，好作山林邱壑隱巖幽卜，無一點朝市風埃氣。開寶末，煜銜璧請命，步卒李貴者，入佛寺中得齊翰畫羅漢十六軸，為商賈劉元嗣高價售之，載入京師，質於僧寺。後元嗣償其所貸，願贖以歸，而僧以過期拒之。元嗣訟于官府，時太宗尹京，督索其畫，一見大加賞嘆，遂留畫，厚賜而釋之。閱十六日，太宗即位，後名應運羅漢。今御府所藏一百十有九：</p>

<ul class="">
<li>傳法太上圖一</li>

<li>三教重屏圖一</li>

<li>太陽像一</li>

<li>太陰像一</li>

<li>金星像一</li>

<li>水星像一</li>

<li>火星像一</li>

<li>土星像一</li>

<li>羅<span class="corr">睺</span>像一</li>

<li>計都像一</li>

<li>北斗星君像一</li>

<li>元辰像一</li>

<li>長生朝元圖一</li>

<li>寫南斗星像六</li>

<li>會仙圖三</li>

<li>仙山圖一</li>

<li>佛像一</li>

<li>因地佛圖一</li>

<li>佛會圖一</li>

<li>釋迦佛像二</li>

<li>藥師佛像一</li>

<li>大悲像二</li>

<li>觀音菩薩像一</li>

<li>勢至菩薩像一</li>

<li>自在觀音像一</li>

<li>寶陁羅觀音像一</li>

<li>巖居觀音圖一</li>

<li>慈氏菩薩像一</li>

<li>白衣觀音像一</li>

<li>須菩提像二</li>

<li>十六羅漢像十六</li>

<li>十六羅漢像十</li>

<li>色山羅漢圖二</li>

<li>羅漢像二</li>

<li>玩蓮羅漢像二</li>

<li>巖居羅漢像一</li>

<li>賓頭盧像一</li>

<li>玩泉羅漢像一</li>

<li>高僧圖一</li>

<li>智公像一</li>

<li>花巖高僧像一</li>

<li>巖居僧一</li>

<li>高士圖二</li>

<li>藥王像二</li>

<li>高賢圖二</li>

<li>逸士圖一</li>

<li>重屏圖一</li>

<li>古賢圖五</li>

<li>圍棋圖一</li>

<li>琴會圖一</li>

<li>琴釣圖二</li>

<li>垂綸圖一</li>

<li>水閣圖一</li>

<li>高閒圖一</li>

<li>靜釣圖一</li>

<li>龍女圖一</li>

<li>海岸圖二</li>

<li>秀峯圖一</li>

<li>陸羽煎茶圖一</li>

<li>陵陽子明圖一</li>

<li>支許閒曠圖一</li>

<li>林壑五賢圖一</li>

<li>林亭高會圖一</li>

<li>海岸琪木圖一</li>

<li>江山隱居圖一</li>

<li>金碧潭圖一</li>

<li>設色山水圖一</li>

<li>林汀遙岑圖一</li>

<li>林泉十六羅漢圖四</li>

<li>楚襄王夢神女圖一</li>
</ul></div>
<div class='div-other'><a id='mulu62' /><p>顏德謙，建康人也。善畫人物，多喜寫道像，此外雜工動植。論者謂王維不能過，雖疑其與之太甚，然在江南時，偽唐李氏亦云：「前有愷之，後有德謙。」雖不及王顧，亦居常品之上矣。其最著者有蕭翼取蘭亭橫軸，風格特異，可證前說，但流落未見。今御府所藏二十有一：</p>

<ul class="">
<li>太上像一</li>

<li>太上度關圖一</li>

<li>太上圖一</li>

<li>太上採芝像一</li>

<li>四子太上像一</li>

<li>採芝圖一</li>

<li>仙跡圖二</li>

<li>十二溪女圖三</li>

<li>洞庭靈姻圖二</li>

<li>渡水牧牛圖二</li>

<li>牧牛圖一</li>

<li>乳牛圖一</li>

<li>竹穿魚圖一</li>

<li>野鵲圖一</li>

<li>蟬蝶圖一</li>
</ul></div>
<div class='div-other'><a id='mulu63' /><p>侯翌，字子冲，安定人。善畫，端拱雍熙之際，聲名籍甚。學吳道玄作道釋，落墨清駛，行筆勁峻，峭拔而秀，絢麗而雅，亦畫家之絕藝也。始年十三，師郭巡官，郭忘其名。越四年，所學過郭遠甚，慮掩郭名，徙寓秦川，往往秦川僧舍畫壁，尚有存者。今御府所藏十有六：</p>

<ul class="">
<li>行化太上像一</li>

<li>天蓬像一</li>

<li>九曜像一</li>

<li>釋迦像一</li>

<li>維摩文殊像一</li>

<li>地藏菩薩像一</li>

<li>長壽王菩薩像一</li>

<li>問病維摩圖一</li>

<li>智公傳真像一</li>

<li>獻花菩薩像一</li>

<li><span class="corr">淨</span>名居士像一</li>

<li>天王像一</li>

<li>鬼子母像一</li>

<li>漢殿論功圖一</li>

<li>避暑士女圖一</li>

<li>賦詩士女圖一</li>
</ul></div>
<div class='div-other'><a id='mulu64' /><p>武洞清，長沙人也。工畫人物，最長於天神道釋等像，布置落墨，廣狹大小，橫斜曲直，莫不合度；而坐作進退，向背俛仰，皆有思致，尤得人物名分尊嚴之體，獲譽於一時，至有市鄽人以刊石著洞清姓名而求售者。然其他畫則未聞，傳於世者亦少，獨十一曜具在。今御府所藏二十有一：</p>

<ul class="">
<li>太陽像二</li>

<li>太陰像二</li>

<li>金星像二</li>

<li>木星像一</li>

<li>水星像二</li>

<li>火星像一</li>

<li>土星像二</li>

<li>羅㬋像一</li>

<li>計都像一</li>

<li>水仙像一</li>

<li>智積菩薩像一</li>

<li>侍香金童像一</li>

<li>散花玉女像一</li>

<li>藥王像一</li>

<li>詩女對吟圖二</li>
</ul></div>
<div class='div-other'><a id='mulu65' /><p>韓虬<span class='note-inline'>(一作求)</span>，陝人也。與李祝同學吳道玄，後聲譽並馳，人以「韓李」稱。尤長於道釋，嘗在陝郊龍興寺作畫壁，其骨相非世間形色，蓋深得於道玄者也。道玄之於道釋，世謂絕筆，學者稍窺其藩籬，則便為名流，况虬專門之學，宜其進於妙也。今御府所藏十有三：</p>

<ul class="">
<li>寫太陰像一</li>

<li>水星像一</li>

<li>星官像一</li>

<li>觀音像一</li>

<li>慈氏菩薩像一</li>

<li>行道菩薩像二</li>

<li>獻花菩薩像二</li>

<li>獻香菩薩像二</li>

<li>天王圖一</li>

<li>東華司命晉陽真人像一</li>
</ul></div>
<div class='div-other'><a id='mulu66' /><p>楊棐，京師人也，客游江浙，後居淮楚。善畫釋曲，學吳生，能作大像。嘗於泗濱普照佛剎為二神，率踰三丈，質幹偉然，凜凜可畏。又作鍾馗亦工。按鍾馗近時畫者雖多，考其初，或云明皇病瘧，夢鍾馗舞於前，以遣瘧癘，其後傳寫形似於世，世始有鍾馗，然臨時更革態度，大同而小異，唯丹青家緣飾之如何耳。又說嘗得六朝古碣於墟墓間，上有鍾馗字，似非始於開元也，卒無考據。今御府所藏二：</p>

<ul class="">
<li>立像觀音一</li>

<li>鍾馗氏圖一</li>
</ul></div>
<div class='div-other'><a id='mulu67' /><p>文臣武宗元，字總之，河南白波人。官至虞曹外郎。家世業儒，而宗元特喜丹青之學，尤長於道釋，筆法備曹吳之妙。父道，與故相王隨為布衣之舊，隨見宗元，奇之，因妻外甥女，以隨廕補太廟齋郎。嘗於西京上清宮畫三十六天帝，其間赤明和陽天帝，潛寫太宗御容，以宋火德王，故以赤明配焉。真宗祀汾陰還，道由洛陽，幸上清宮，忽見御容，驚曰：「此真先帝也！」遽命焚香再拜，嘆其精妙，竚立久之。張士遜有詩云：「曾此焚香動聖容。」蓋謂是也。祥符初營玉清昭應宮，召募天下名流圖殿廡壁，眾逾三千，幸有中其選者，才百許人，時宗元為之冠，故名譽益重，輩流莫不<span class='corr'>斂</span>衽。今御府所藏十有五：</p>

<ul class="">
<li>天尊像一</li>

<li>天帝釋像一</li>

<li>朝元仙仗圖一</li>

<li>北帝像一</li>

<li>真武像一</li>

<li>火星像一</li>

<li>土星像一</li>

<li>天王圖一</li>

<li>觀音菩薩像一</li>

<li>渡海天王像一</li>

<li>李得一衝雪過魯陵岡圖四</li>
</ul></div>
<div class='div-other'><a id='mulu68' /><p>道士徐知常，字子中，建陽人也。能詩，善屬文，凡道儒典教與夫制作，無不該曉，脫略時輩，蕭然老成，有士君子之風。方闡道教，首預選掄，校讎琅函玉笈之書，無不精確。居閒則鼓琴瀹茗以自娛，真方外之士。畫神仙事蹟，明其本末，位置有序，仙風道骨，飄飄凌雲，蓋善命意者也。舊嘗有痼疾，遇異人得修煉之術，却藥謝醫，以至引年，白髮紅顏，真有所得。今為沖虛大夫、蕊珠殿侍晨。今御府所藏一：</p>

<ul class="">
<li>寫神仙事蹟一</li>
</ul></div>
<div class='div-other'><a id='mulu69' /><p>道士李得柔，字勝之，本河東晉人，後徙居西洛。得柔祖宗固嘗守漢州日，有道士尹可元者，犯法當死，因緩之以免。可元頗妙丹青，臨羽化日，自念云：「願生李族為男子，以報厚德。」是夕得柔母夢一黃冠來扣門，既寤，果生子，今得柔是也。得柔幼喜讀書，工詩文，至於丹青之技，不學而能，益驗其夙世之餘習焉。寫貌甚工，落筆有生意，寫神仙故實嵩岳寺唐吳道玄畫壁內四真人像，其眉目風矩，見之使人遂欲仙去，設色非畫工比。所施朱鉛，多以土石為之，故世俗之所不能知也。方國家闡道之初，讎校瓊文蕊笈，得柔首被其選，議論品藻，莫不中理。今為紫虛大夫、凝神殿校籍。今御府所藏二十有六：</p>

<ul class="">
<li>大茅仙君像一</li>

<li>二茅仙君像一</li>

<li>三茅仙君像一</li>

<li>鍾離權真人像一</li>

<li>南華真人像一</li>

<li>韋善俊真人像一</li>

<li>呂巖仙君像一</li>

<li>蘇仙君像一</li>

<li>欒仙君像一</li>

<li>陶仙君像一</li>

<li>封仙君像一</li>

<li>寇仙君像一</li>

<li>張仙君像一</li>

<li>譚仙君像一</li>

<li>孫思邈真人像一</li>

<li>王子喬真人像一</li>

<li>朱桃椎真人像一</li>

<li>浮邱公像一</li>

<li>劉根真人像一</li>

<li>天師像一</li>

<li>太上浩劫圖一</li>

<li>沖虛至德真人像一</li>

<li>寫吳道玄真人像四</li>
</ul></div></div></div></div>
</div><!-- end of div[@id='body'] -->
</body></html>