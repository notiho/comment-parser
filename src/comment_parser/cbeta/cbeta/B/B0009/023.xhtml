<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>冠導阿毗達磨俱舍論</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu51' />
<p class='juan'>冠導阿毘達磨俱舍論卷第二十三</p><p class="byline">尊者世親造</p><p class="byline">唐三藏法師玄奘奉詔譯</p><p class="byline">扶桑雒陽比丘旭雅編輯</p>
<div class='div-other'><a id='mulu52' />
<p class='h1'>分別賢聖品第六之二</p><p>如是<span class='corr'>已</span>說入修二門。由此二門心便得定。心得定<span class='corr'>已</span>復何所修。頌曰。</p>

<div class="lg regular"><div class='lg-row'>依<span class='corr'>已</span>修成止　為觀修念住　以自相共相</div>
<div class='lg-row'>觀身受心法　自性聞等慧　餘相雜所緣</div>
<div class='lg-row'>說次第隨生　治倒故唯四</div>
</div><p>論曰。依<span class='corr'>已</span>修成滿勝奢摩他。為毘鉢舍那修四念住。如何修習四念住耶。謂以自共相觀身受心法。身受心法各別自性名為自相。一切有為皆非常性。一切有漏皆是苦性。及一切法空非我性名為共相。身自性者。大種造色。受心自性如自名顯。法自性者。除三餘法。傳說。在定以極微剎那。各別觀身名身念住滿。餘三滿相如應當知。何等名為四念住體。此四念住體各有三。自性相雜所緣別故。自性念住以慧為體。此慧有三種。謂聞等所成。即此亦名三種念住。相雜念住以慧所餘俱有為體。所緣念住以慧所緣諸法為體。寧知自性是慧非餘。經說。於身住循身觀名身念住。餘三亦然。諸循觀名唯自慧體。非慧無有循觀用故。何緣於慧立念住名。毗婆沙師說。此品念增故。是念力持慧得轉義。如斧破木由楔力持。理實應言慧令念住。是故於慧立念住名。隨慧所觀能明記故。由此無滅作如是言。若有能於身住循身觀。緣身念得住乃至廣說。世尊亦說。若有於身住循身觀者念便住不謬。然有經言。此四念住由何故集。由何故滅。食觸名色作意集故。如次令身受心法集。食觸名色作意滅故。如次令身受心法滅。應知彼說所緣念住以念於彼得安住故。又念住別名隨所緣緣自他俱相續異故。一一念住各有三種。此四念住說次隨生。生復何緣次第如是。隨境麤者應先觀故。或諸欲貪於身處轉。故四念住觀身在初。然貪於身由欣樂受。欣樂於受由心不調。心之不調由惑未斷。故觀受等如是次第。此四念住如次治彼淨樂常我四種顛倒。故唯有四不增不減。四中三種唯不雜緣。第四所緣通雜不雜。若唯觀法名不雜緣。若於身等二三或四。總而觀察名為雜緣。如是熟修雜緣身等法念住<span class='corr'>已</span>。復何所修。頌曰。</p>

<div class="lg regular"><div class='lg-row'>彼居法念住　總觀四所緣　修非常及苦</div>
<div class='lg-row'>空非我行相</div>
</div><p>論曰。彼觀行者。居緣總雜法念住中。總觀所緣身等四境修四行相。所謂非常苦空非我。修此觀<span class='corr'>已</span>生何善根。頌曰。</p>

<div class="lg regular"><div class='lg-row'>從此生煖法　具觀四聖諦　修十六行相</div>
<div class='lg-row'>次生頂亦然　如是二善根　皆初法後四</div>
<div class='lg-row'>次忍唯法念　下中品同頂　上唯觀欲苦</div>
<div class='lg-row'>一行一剎那　世第一亦然　皆慧五除得</div>
</div><p>論曰。修習總緣共相法念住。漸次成熟乃至上上品。從此念住後。有順決擇分初善根生。名為煖法。此法如煖立煖法名。是能燒惑薪聖道火前相。如火前相故名為煖。此煖善根分位長故。能具觀察四聖諦境。及能具修十六行相。觀苦聖諦修四行相。一非常二苦三空四非我。觀集聖諦修四行相。一因二集三生四緣。觀滅聖諦修四行相。一滅二靜三妙四離。觀道聖諦修四行相。一道二如三行四出。此相差別如後當辯。此煖善根下中上品漸次增長至成滿時有善根生。名為頂法。此轉勝故更立異名。動善根中此法最勝如人頂故名為頂法。或由此是進退兩際如山頂故。說名為頂。此亦如煖具觀四諦。及能具修十六行相。如是煖頂二種善根。初安足時唯法念住。以何義故名初安足。謂隨何善根以十六行相最初遊踐四聖諦迹。後增進時具四念住。諸先所得後不現前。於彼不生欽重心故。此頂善根下中上品漸次增長至成滿時有善根生名為忍法。於四諦理能忍可中此最勝故。又此位忍無退墮故名為忍法。此忍善根安足增進皆法念住。與前有別。然此忍法有下中上。下中二品與頂法同。謂具觀察四聖諦境及能具修十六行相。上品有異。唯觀欲苦與世第一相隣接故。由此義准。煖等善根皆能具緣三界苦等義<span class='corr'>已</span>成立。無簡別故。謂瑜伽師於色無色對治道等一一聖諦行相所緣漸減漸略。乃至但有二念作意思惟欲界苦聖諦境。齊此以前名中忍位。從此位無間起勝善根一行一剎那名上品忍。此善根起不相續故。上品忍無間生世第一法。如上品忍緣欲苦諦修一行相唯一剎那。此有漏故名為世間。是最勝故名為第一。此有漏法世間中勝。是故名為世第一法。有士用力離同類因引聖道生。故名最勝。如是煖等四種善根。念住性故。皆慧為體。若<span class='corr'>并</span>助伴皆五蘊性。然除彼得勿諸聖者煖等善根重現前故。此中煖法初安足時。緣三諦法念住現在。修未來四。隨一行相現在。修未來四。緣滅諦法念住現在。修未來一。隨一行相現在。修未來四。由此種性先未曾得。要同分者方能修故。後增進時緣三諦。隨一念住現在。修未來四。隨一行相現在。修未來十六。緣滅諦法念住現在。修未來四。隨一行相現在。修未來十六。由此種性先<span class='corr'>已</span>曾得。不同分者亦能修故。頂初安足緣四諦法念住現在。修未來四。隨一行相現在。修未來十六。後增進時緣三諦隨一念住現在。修未來四。隨一行相現在。修未來十六。緣滅諦法念住現在。修未來四。隨一行相現在。修未來十六。忍初安足及後增進。緣四諦法念住現在。修未來四。隨一行相現在。修未來十六。然於增進畧所緣時。隨畧彼所緣不修彼行相。世第一法緣欲苦諦法念住現在。修未來四。隨一行相現在。修未來四。無異分故。似見道故。<span class='corr'>已</span>辯所生善根相體。今次應辯此差別義。頌曰。</p>

<div class="lg regular"><div class='lg-row'>此順決擇分　四皆修所成　六地二或七</div>
<div class='lg-row'>依欲界身九　三女男得二　第四女亦爾</div>
<div class='lg-row'>聖由失地捨　異生由命終　初二亦退捨</div>
<div class='lg-row'>依本必見諦　捨<span class='corr'>已</span>得非先　二捨性非得</div>
</div><p>論曰。此煖頂忍世第一法。四殊勝善根名順決擇分。依何義建立順決擇分名。決謂決斷。擇謂簡擇。決斷簡擇謂諸聖道。以諸聖道能斷疑故。及能分別四諦相故。分謂分叚。此言意顯所順唯是見道一分。決擇之分故得決擇分名。此四為緣引決擇分。順益彼故得順彼名故。此名為順決擇分。如是四種皆修所成。非聞思所成。唯等引地故。四中前二是下品攝。以俱可動猶可退故。忍中品攝。勝前二故。有世第一為其上故。世第一法獨是上品。此四善根皆依六地。謂四靜慮未至中間。欲界中無。闕等引故。餘上地亦無。見道眷屬故。又無色界心不緣欲界故。欲界先應<span class='corr'>遍</span>知斷故。此四善根能感色界五蘊異熟為圓滿因。不能牽引。憎背有故。或聲為顯二有異說。謂煖頂二。尊者妙音說。依前六及欲七地。此四善根依欲身起。人天九處除北俱盧。前三善根三洲初起。後生天處亦續現前。第四善根天處亦起。此無初後一剎那故。此四善根唯依男女。前三男女俱通得二。第四女身亦得二種。依男唯得男身善根。<span class='corr'>已</span>得女身非擇滅故。聖依此地得此善根。失此地時善根方捨。失地言顯遷生上地。異生於地若失不失。<span class='corr'>但</span>失眾同分。必捨此善根。初二善根亦由退捨。由死退捨唯異生非聖。由失地捨唯聖非異生。忍及世第一異生亦無退。依根本地起煖等善根。彼於此生必定得見諦。猒生死心極猛利故。若先捨<span class='corr'>已</span>後重得時。所得必非先之所捨。如捨<span class='corr'>已</span>重得別解脫律儀。以未曾熟修大功用成故。若先<span class='corr'>已</span>得煖等善根經生故捨。遇了分位善說法師便生頂等。若不遇者還從本修。失退二捨非得為性。退必起過。失不必然。得此善根有何勝利。頌曰。</p>

<div class="lg regular"><div class='lg-row'>煖必至涅槃　頂終不斷善　忍不墮惡趣</div>
<div class='lg-row'>第一入離生</div>
</div><p>論曰。四善根中若得煖法。雖有退斷善根造無間業墮惡趣等。而無久流轉必至涅槃故。若爾何殊順解脫分。若無障礙去見諦近。此與見道行相同故。若得頂法雖有退等而增畢竟不斷善根。若得忍時雖命終捨住異生位而增無退不造無間。不墮惡趣。然頌<span class='corr'>但</span>說不墮惡趣言。義准<span class='corr'>已</span>知不造無間業。造無間業者必墮惡趣故。忍位無退如前<span class='corr'>已</span>辯。此位不墮諸惡趣者。<span class='corr'>已</span>遠趣彼業煩惱故。若至忍位於少趣生處身有惑中得不生法故。趣謂諸惡趣。生謂卵濕生。處謂無想北俱盧大梵處。身謂扇搋半擇迦二形身。有謂第八等有。惑謂見所斷惑。此於下上位隨所應而得。謂於下忍得惡趣不生。所餘不生至上忍方得。得世第一法。雖住異生位而能趣入正性離生。頌雖不言離命終捨。既無間入正性離生。義准<span class='corr'>已</span>成。無命終捨。何緣唯此能入離生。<span class='corr'>已</span>得異生非擇滅故。能如無間道捨異生性故。此四善根各有三品。由聲聞等種性別故。隨何種性善根<span class='corr'>已</span>生。彼可移轉向餘乘不。頌曰。</p>

<div class="lg regular"><div class='lg-row'>轉聲聞種性　二成佛三餘　麟角佛無轉</div>
<div class='lg-row'>一坐成覺故</div>
</div><p>論曰。聲聞種性煖頂<span class='corr'>已</span>生。容可轉成無上正覺。彼若得忍無成佛理。謂於惡趣<span class='corr'>已</span>超越故。菩提薩埵利物為懷。為化有情必往惡趣。彼忍種性不可廻轉。是故定無得成佛義。聲聞種性煖頂忍三。皆有可轉成獨覺義。在佛乘外故說為餘。麟角佛言顯麟角喻及無上覺煖等善根。並無移轉向餘乘義。皆以第四靜慮為依。一坐便成自乘覺故。第四靜慮是不傾動。最極明利三摩地故。堪為麟角喻無上覺所依。此中覺言顯盡無生智。後當辯。此是菩提性故。言一坐者。從煖善根乃至菩提不起于座。有餘師說。從不淨觀不起于座乃至菩提。有餘獨覺異麟角喻。起彼種性初二善根。轉向餘乘。理無遮礙。頗有此生創修加行即此生引起順決擇分耶。不爾。云何。頌曰。</p>

<div class="lg regular"><div class='lg-row'>前順解脫分　速三生解脫　聞思成三業</div>
<div class='lg-row'>殖在人三洲</div>
</div><p>論曰。順決擇分今生起者。必前生起順解脫分。諸有創植順解脫分。極速三生方得解脫。謂初生起順解脫分。第二生起順決擇分。第三生入聖。乃至得解脫。譬如下種苗成結實三位不同。身入法性成熟解脫三位亦爾。傳說。如是順解脫分。唯聞思所成。通三業為體。雖就最勝唯是意業。而此思願攝起身語亦得名為順解脫分。有施一食持一戒等深樂解脫。願力所持便名種植順解脫分。植順解脫分唯人三洲。餘猒離般若如應無故。遇佛出世植此善根。有餘師言。亦遇獨覺。<span class='corr'>已</span>因便說順解脫分。入觀次第是正所論。於中<span class='corr'>已</span>明諸加行道世第一法為其後邊。應說從斯復生何道。頌曰。</p>

<div class="lg regular"><div class='lg-row'>世第一無間　即緣欲界苦　生無漏法忍</div>
<div class='lg-row'>忍次生法智　次緣餘界苦　生類忍類智</div>
<div class='lg-row'>緣集滅道諦　各生四亦然　如是十六心</div>
<div class='lg-row'>名聖諦現觀　此總有三種　謂見緣事別</div>
</div><p>論曰。從世第一善根無間。即緣欲界苦聖諦境有無漏攝法智忍生。此忍名為苦法智忍。為顯此忍是無漏故。舉後等流以為標別。此能生法智。是法智因得法智忍名。如華果樹。即此名入正性離生。亦復名入正性決定。由此是初入正性離生亦是初入正性決定。故經說。正性所謂涅槃。或正性言因諸聖道。生謂煩惱。或根未熟。聖道能越故名離生。能決趣涅槃。或決了諦相故。諸聖道得決定名。至此位中說名為入。此忍生<span class='corr'>已</span>得聖者名。此在未來捨異生性。謂許此忍未來生時有此用非餘。如燈及生相。有餘師說。世第一法捨異生性。此義不然。彼此同名世間法故。性相違故。亦無有失。如上怨家能害怨命。有餘師說。此二共捨。如無間道解脫道故。此忍無間即緣欲苦有法智生。名苦法智。應知此智亦無漏攝。前無漏言徧流後故。如緣欲界苦聖諦境有苦法忍苦法智生。如是復於法智無間總緣餘界苦聖諦境。有類智忍生。名苦類智忍。此忍無間即緣此境有類智生。名苦類智。最初證知諸法真理故名法智。此後境智與前相似故得類名。以後隨前而證境故。如緣苦諦欲界及餘生法類忍法類智四。緣餘三諦各四亦然。謂復於前苦類智後。次緣欲界集聖諦境有法智忍生。名集法智忍。此忍無間即緣欲集有法智生。名集法智。次緣餘界集聖諦境有類智忍生。名集類智忍。此忍無間即緣此境有類智生。名集類智。次緣欲界滅聖諦境有法智忍生。名滅法智忍。此忍無間即緣欲滅有法智生。名滅法智。次緣餘界滅聖諦境有類智忍生。名滅類智忍。此忍無間即緣此境有類智生。名滅類智。次緣欲界道聖諦境有法智忍生。名道法智忍。此忍無間即緣欲道有法智生。名道法智。次緣餘界道聖諦境有類智忍生。名道類智忍。此忍無間即緣此境有類智生。名道類智。如是次第有十六心。總說名為聖諦現觀。此中餘部有作是言。於諸諦中唯頓現觀。然彼意趣應更推尋。彼現觀言無差別故。詳諸現觀總有三種。謂見緣事有差別故。唯無漏慧於諸諦境現見分明名見現觀。此無漏慧并餘相應同一所緣名緣現觀。此諸能緣并餘俱有戒生相等不相應法同一事業名事現觀。見苦諦時於苦聖諦具三現觀。於餘三諦唯事現觀。謂斷證修。若諸諦中約見現觀說頓現觀理必不然。以諸諦中行相別故。若言以一無我行相總見諸諦則不應用苦等行相見苦諦等。如是便與契經相違。如契經言。諸聖弟子以苦行相思惟於苦。以集行相思惟於集。以滅行相思惟於滅。以道行相思惟於道。無漏作意相應擇法。若言此經說修道位此亦不然。如見修故。若彼復謂見一諦時於餘諦中得自在故說頓現觀理亦無失。然於如是現觀中間有起不起。別應思擇。若彼復謂於見苦時。即能斷集證滅修道說頓現觀理亦無失。由先<span class='corr'>已</span>說見苦諦時於餘三諦中有事現觀故。依見現觀。於契經中見有誠文。說漸現觀。如契經說。佛告長者。於四聖諦非頓現觀必漸現觀。乃至廣說。如是等有三經。一一經有別喻。若謂有經作如是說。<span class='corr'>但</span>於苦諦無惑無疑。於佛亦無故頓現觀。此亦非證。依定不行。或必當斷。密意說故。<span class='corr'>已</span>辯現觀具十六心。此十六心為依何地。頌曰。</p>
<p class="lg-abnormal"><div class='lg-row'>皆與世第一　同依於一地</div>
</p><p>論曰。隨世第一所依諸地應知即此十六心依。彼依六地。如先<span class='corr'>已</span>說。何緣必有如是忍智前後次第間雜而起。頌曰。</p>
<p class="lg-abnormal"><div class='lg-row'>忍智如次第　無間解脫道</div>
</p><p>論曰。十六心中忍是無間道。約斷惑得無能隔礙故。智是解脫道。<span class='corr'>已</span>解脫惑得與離繫得俱時起故。具二次第理定應然。猶如世間驅賊閉戶。若謂第二唯無間道與離繫得俱時而生。則此位中於彼彼境應定不起<span class='corr'>已</span>斷疑智。若謂見位唯忍斷惑則與本論說九結聚相違。此難不然。諸忍皆是智眷屬故。如王眷屬所作事業名王所作。此十六心皆見諦理。一切可說見道攝耶。不爾。云何。頌曰。</p>
<p class="lg-abnormal"><div class='lg-row'>前十五見道　見未曾見故</div>
</p><p>論曰。苦法智忍為初。道類智忍為後。其中總有十五剎那。皆見道所攝。見未見諦故。至第十六道類智時。無一諦理未見今見。如習曾見。故修道攝。豈不爾時觀道類忍見道諦理未見今見。此中約諦不約剎那。非一剎那未見今見可名今見未見諦理。如刈畦稻唯餘一科不可名為此畦未刈。又道類智是果攝故。頓修八智十六行故。捨前道故。相續起故。如餘修道。非見道攝。然道類智必不退者。任持見道所斷斷故。即由此故應見道攝。此難不然。太過失故。何緣七智亦見道攝。見諸諦理未究竟故。謂未周徧見諸諦理中間起故。亦見道攝。<span class='corr'>已</span>說見修二道生異。當依此道分位差別建立眾聖補特伽羅。且依見道十五心位建立眾聖有差別者。頌曰。</p>

<div class="lg regular"><div class='lg-row'>名隨信法行　由根鈍利別　具修惑斷一</div>
<div class='lg-row'>至五向初果　斷次三向二　離八地向三</div>
</div><p>論曰。見道位中聖者有二。一隨信行。二隨法行。由根鈍利別立二名。諸鈍根名隨信行者。諸利根名隨法行者。由信隨行名隨信行。彼有隨信行名隨信行者。或由慣習此隨信行以成其性故名隨信行者。彼先信他隨行義故。准此應釋隨法行者。彼於先時由自披閱契經等法隨行義故。即二聖者。由於修惑具斷有殊立為三向。謂彼二聖若於先時未以世道斷修斷惑名為具縛。或先<span class='corr'>已</span>斷欲界一品乃至五品至此位中名初果向。趣初果故。言初果者。謂預流果。此於一切沙門果中必初得故。若先<span class='corr'>已</span>斷欲界六品或七八品至此位中名第二果向。趣第二果故。第二果者。謂一來果。徧得果中此第二故。若先<span class='corr'>已</span>離欲界九品。或先<span class='corr'>已</span>斷初定一品。乃至具離無所有處至此位中名第三果向。趣第三果故。第三果者。謂不還果。數准前釋。次依修道道類智時建立眾聖有差別者。頌曰。</p>

<div class="lg regular"><div class='lg-row'>至第十六心　隨三向住果　名信解見至</div>
<div class='lg-row'>亦由鈍利別</div>
</div><p>論曰。即前隨信隨法行者至第十六道類智心名為住果。不復名向。隨前三向今住三果。謂前預流向今住預流果。前一來向今住一來果。前不還向今住不還果。阿羅漢果必無初得。見道無容斷修惑故。世道無容離有頂故。至住果位捨得二名。謂不復名隨信法行。轉得信解見至二名。此亦由根鈍利差別。諸鈍根者先名隨信行今名信解。諸利根者先名隨法行今名見至。此二聖者信慧互增故。摽信解見至名別。何緣先斷欲界修惑一至五等至第十六道類智心。<span class='corr'>但</span>說名為預流果等。非後果向。頌曰。</p>

<div class="lg regular"><div class='lg-row'>諸得果位中　未得勝果道　故未起勝道</div>
<div class='lg-row'>名住果非向</div>
</div><p>論曰。諸得果時於勝果道必定未得故。住果者乃至未起勝果道時。<span class='corr'>但</span>名住果。不名後向。然諸先斷欲界修惑一至五等至得果時此生必定起勝果道。由此先離三靜慮染後依下地入見道者。彼得果<span class='corr'>已</span>於現生中必能引生後勝果道。若異此者聖生上地應不可說定成樂根。如是<span class='corr'>已</span>依先具倍離及<span class='corr'>全</span>離欲入見諦者十六心位立眾聖別。當約修惑辯漸次生能對治道分位差別。頌曰。</p>
<p class="lg-abnormal"><div class='lg-row'>地地失德九　下中上各三</div>
</p><p>論曰。失謂過失。即所治障。德謂㓛德。即能治道。如先<span class='corr'>已</span>辯欲修斷惑九品差別。如是上地乃至有頂例亦應爾。如所斷障一一地中各有九品。諸能治道無間解脫九品亦然。失德如何各分九品。謂根本品有下中上。此三各分下中上別。由此失德各分九品。謂下下下中下上。中下中中中上。上下上中上上品。應知此中下下品道勢力能斷上上品障。如是乃至上上品道勢力能斷下下品障。上上品等諸能治德初未有故。此德有時上上品等失<span class='corr'>已</span>無故。如浣衣位麤垢先除於後後時漸除細垢。又如麤闇小明能滅。要以大明方滅細闇。失德相對理亦應然。白法力強黑法力劣故剎那頃劣道現行。無始時來展轉增益上品諸惑能令頓斷。如經久時所集眾病服少良藥能令頓愈。又如長時所集大闇。一剎那頃小燈能滅。<span class='corr'>已</span>辯失德差別九品。次當依彼立聖者別。且諸有學修道位中總亦名為信解見至。隨位復有多種差別。先應建立都未斷者。頌曰。</p>
<p class="lg-abnormal"><div class='lg-row'>未斷修斷失　住果極七返</div>
</p><p>論曰。諸住果者於一切地修所斷失都未斷時名為預流。生極七返。七返言顯。七往返生。是人天中各七生義。極言為顯受生最多。非諸預流皆受七返故。契經說極七返生。是彼最多七返生義。諸無漏道總名為流。由此為因趣涅槃故。預言為顯最初至得。彼預流故說名預流。此預流名為因何義。若初得道名為預流則預流名應目第八。若初得果名為預流則倍離欲全離欲者至道類智應名預流。此預流名目初得果。然依徧得一切果者初所得果建立此名。一來不還非定初得。此定初得故名預流。何緣此名不目第八。以要至得道類智時具得向果無漏道故。具得見修無漏道故。於現觀流徧至得故名預流者。第八不然。故預流名不目第八。彼從此後別於人中極多結七中有生有。天中亦然。總二十八。皆七等故說極七生。如七處善及七葉樹。毗婆沙師所說如是。若爾何故契經中言無處無容見圓滿者更可有受第八有義。此契經意約一趣說。若如言執中有應無。若爾上流極有頂者。亦應一趣無第八生。依欲界說故無此過。此何為證為教為理。以何證彼於人天中各受七生非合受七。以契經說天七及人。飲光部經分明別說於人天處各受七生。由是此中不應固執。若於人趣得預流果。彼還人趣得般涅槃。於天趣得還於天趣。何緣彼無受第八有。相續齊此必成熟故。聖道種類法應如是。如七步蛇第四日瘧。又彼有餘七結在故。謂二下分五上分結。中間雖有聖道<span class='corr'>現</span>前。餘業力持不證圓寂。至第七有逢無佛法時。彼在居家得阿羅漢果。既得果<span class='corr'>已</span>必不住家。法爾自得苾芻形相。有言。彼<span class='corr'>往</span>餘道出家。云何彼名無退墮法。以不生長退墮業故。違彼生長業與果故。強盛善根鎮彼身故。加行意樂俱清淨故。諸有決定墮惡趣業尚不起忍。況得預流。故有頌言。</p>

<div class="lg regular" style="margin-left:0em;"><div class='lg-row'>愚作罪小亦墮惡。　智為罪大亦脫苦。</div>
<div class='lg-row'>如團鐵小亦沉水。　為鉢鐵大亦能浮。</div>
</div><p>經說預流作苦邊際。依何義立苦邊際名。依齊此生後更無苦。是令後苦不相續義。或苦邊際所謂涅槃。如何涅槃可是所作。除彼得障故說作言。如言作空。謂毀臺觀。餘位亦有極七返生。然非決定。是故不說。</p>
</div>
<p class='juan'>冠導阿毗達磨俱舍論卷第二十三<span class='note-inline'>(說一切有部)</span></p>
</div><!-- end of div[@id='body'] -->
</body></html>