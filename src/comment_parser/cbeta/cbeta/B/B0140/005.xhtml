<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>雪峰志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu128' />
<p class='juan'>雪峰志卷之五</p><p class="byline">郡人　徐[火*勃]　纂輯</p><p class="byline">林弘衍　叅定</p><p class="byline">鄭天綵　賴亨侯　吳興漢　重訂</p>
<div class='div-other'><a id='mulu129' />
<p class='h1'>紀當山</p><p style="margin-left:0em;text-indent:2em">祇園聿開緇流常住金錫長栖水田僑寓花窟蓮宮息心衛護世代累遷道塲鞏固紀當山第五</p>

<div class='div-other'><a id='mulu130' /><p style="margin-left:0em;text-indent:2em">第一代開山真覺大師諱義存當山三十九載壽八十七詳見年譜</p>
</div>
<div class='div-other'><a id='mulu131' /><p style="margin-left:0em;text-indent:2em">第二代戒華禪師福州長樂林氏子宋慶曆四年當山皇祐五年遷化塔于鹿溪</p>
</div>
<div class='div-other'><a id='mulu132' /><p style="margin-left:0em;text-indent:2em">第三代元旵禪師閩縣張氏子慶曆六年當山熙寧九年遷化塔于聖泉</p>
</div>
<div class='div-other'><a id='mulu133' /><p style="margin-left:0em;text-indent:2em">第四代仁曉禪師懷安柯氏子皇祐元年當山曾註維摩詰經嘉祐元年示寂</p>
</div>
<div class='div-other'><a id='mulu134' /><p style="margin-left:0em;text-indent:2em">第五代象敦禪師福州城北劉氏子皇祐五年當山塔于本山方丈東北</p>
</div>
<div class='div-other'><a id='mulu135' /><p style="margin-left:0em;text-indent:2em">第六代德建禪師懷安潘氏子治平元年當山後移住地藏寺遷化塔于地藏</p>
</div>
<div class='div-other'><a id='mulu136' /><p style="margin-left:0em;text-indent:2em">第七代彰微禪師古田蘇氏子治平四年當山僅九閱月徒秀峰寺遷化塔于秀峰</p>
</div>
<div class='div-other'><a id='mulu137' /><p style="margin-left:0em;text-indent:2em">第八代行元禪師長樂徐氏子治平四年當山退隱東菴</p>
</div>
<div class='div-other'><a id='mulu138' /><p style="margin-left:0em;text-indent:2em">第九代延超禪師懷安陳氏子熙寧六年當山徙安國寺</p>
</div>
<div class='div-other'><a id='mulu139' /><p style="margin-left:0em;text-indent:2em">第十代嘉潤禪師閩縣楊氏子熙寧八年當山徙聖泉寺</p>
</div>
<div class='div-other'><a id='mulu140' /><p style="margin-left:0em;text-indent:2em">第十一代印超禪師熙寧九年當山紹聖二年示寂壽八十一臘四十九塔于本寺東北</p>
</div>
<div class='div-other'><a id='mulu141' /><p style="margin-left:0em;text-indent:2em">第十二代月譽禪師紹聖二年當山壽八十四金骨入海會塔</p>
</div>
<div class='div-other'><a id='mulu142' /><p style="margin-left:0em;text-indent:2em">第十三代隆禪師閩縣曹氏子崇寧二年當山政和二年示寂壽四十五塔于本寺石刻中興慧照之塔</p>
</div>
<div class='div-other'><a id='mulu143' /><p style="margin-left:0em;text-indent:2em">第十四代有需禪師莆田洪氏子政和二年當山宣和二年示寂壽七十一塔于山巔</p>
</div>
<div class='div-other'><a id='mulu144' /><p style="margin-left:0em;text-indent:2em">第十五代大智禪師浙江鄞縣人宣和三年當山建炎四年示寂壽六十一塔于本寺西菴</p>
</div>
<div class='div-other'><a id='mulu145' /><p style="margin-left:0em;text-indent:2em">第十六代真歇清了禪師西蜀綿州雍氏子年十八試法華經得度住成都大智寺習經論出蜀至沔見丹霞淳禪師悟旨後抵長蘆謁照禪師一語契投傳授衣拂照師示偈曰得法丹霞老傳衣祖照庭思深轉無語懷抱自分明尋遷四明之普陀台之天府建炎四年入閩當山四載退居東菴後奉旨遷江心寺示寂于開山新寺全身塔于西華塢<span class='corr'>諡</span>曰悟空禪師李忠定綱為作真贊</p>
</div>
<div class='div-other'><a id='mulu146' /><p style="margin-left:0em;text-indent:2em">第十七代預禪師紹興四年當山凡七載示寂塔于古寺法堂之東</p>
</div>
<div class='div-other'><a id='mulu147' /><p style="margin-left:0em;text-indent:2em">第十八代惠禪師紹興十年當山凡十五年示寂塔于東菴之西</p>
</div>
<div class='div-other'><a id='mulu148' /><p style="margin-left:0em;text-indent:2em">第十九代宗演禪師紹興十五年當山次年示寂壽七十三臘五十一</p>
</div>
<div class='div-other'><a id='mulu149' /><p style="margin-left:0em;text-indent:2em">第二十代繼椿禪師楚湘潭張氏子紹興十六年奉旨當山三十三年示寂塔于大池庄後</p>
</div>
<div class='div-other'><a id='mulu150' /><p style="margin-left:0em;text-indent:2em">第二十一代空禪師紹興二十三年當山凡一載退居東菴二十八示寂塔于東菴巨石之巔</p>
</div>
<div class='div-other'><a id='mulu151' /><p style="margin-left:0em;text-indent:2em">第二十二代惠忠禪師懷安劉氏子紹興二十四年當山隆興二年示寂壽七十五臘五十五塔于東菴之陽</p>
</div>
<div class='div-other'><a id='mulu152' /><p style="margin-left:0em;text-indent:2em">第二十三代蘊聞禪師江西分寧縣沈氏子隆興二年當山乾道五年被旨住雙徑九年奉旨當山詔賜慧日禪師淳熙六年示寂</p>
</div>
<div class='div-other'><a id='mulu153' /><p style="margin-left:0em;text-indent:2em">第二十四代惠然禪師侯官黃氏子乾道五年當山淳熙元年示寂壽七十四臘五十一</p>
</div>
<div class='div-other'><a id='mulu154' /><p style="margin-left:0em;text-indent:2em">第二十五代原深禪師懷安劉氏子淳熙七年當山十年示寂壽六十五臘四十三塔于古寺法堂之西</p>
</div>
<div class='div-other'><a id='mulu155' /><p style="margin-left:0em;text-indent:2em">第二十六代宗一禪師江右南豐卜氏子淳熙十年當山紹興四年示寂</p>
</div>
<div class='div-other'><a id='mulu156' /><p style="margin-left:0em;text-indent:2em">第二十七代惠深禪師閩縣馮氏子淳熙十六年當山次年示寂壽八十七臘五十九</p>
</div>
<div class='div-other'><a id='mulu157' /><p style="margin-left:0em;text-indent:2em">第二十八代南瑩禪師侯官葉氏子紹熙四年當山次年示寂全身塔于舊院法堂</p>
</div>
<div class='div-other'><a id='mulu158' /><p style="margin-left:0em;text-indent:2em">第二十九代元聰禪師慶元元年當山三年示寂</p>
</div>
<div class='div-other'><a id='mulu159' /><p style="margin-left:0em;text-indent:2em">第三十代璧禪師慶元三年當山嘉泰元年被旨住淨慈寺示寂于雪竇</p>
</div>
<div class='div-other'><a id='mulu160' /><p style="margin-left:0em;text-indent:2em">第三十一代肇禪師嘉泰元年當山嘉定二年示寂塔于寺之左崦</p>
</div>
<div class='div-other'><a id='mulu161' /><p style="margin-left:0em;text-indent:2em">第三十二代體仁禪師長樂卓氏子嘉定三年當山一十五載重剏寺宇百廢俱興</p>
</div>
<div class='div-other'><a id='mulu162' /><p style="margin-left:0em;text-indent:2em">第三十三代行謙禪師浙江鄞縣蹇氏子嘉定十六年當山寶慶三年示寂壽七十九臘六十一塔于皷山</p>
</div>
<div class='div-other'><a id='mulu163' /><p style="margin-left:0em;text-indent:2em">第三十四代妙湛禪師浙江慈溪毛氏子寶慶元年當山紹定二年被旨住育王寺淳祐八年示寂</p>
</div>
<div class='div-other'><a id='mulu164' /><p style="margin-left:0em;text-indent:2em">第三十五代宗禪師紹定元年當山嘉熙二年示寂壽七十五塔于螺菴塔</p>
</div>
<div class='div-other'><a id='mulu165' /><p style="margin-left:0em;text-indent:2em">第三十六代冲禪師杭州荀氏子嘉熙元年當山次奉旨住徑山淳祐十年示寂壽八十一</p>
</div>
<div class='div-other'><a id='mulu166' /><p style="margin-left:0em;text-indent:2em">第三十七代德因大夢禪師廣東番禺李氏子嘉熙二年當山淳祐元年示寂壽六十四臘三十七塔于本山茶磨之傍李忠簡昴英有詩贈之</p>
</div>
<div class='div-other'><a id='mulu167' /><p style="margin-left:0em;text-indent:2em">第三十八代道源禪師連江王氏子住浙江淨慈寺閩帥徐侍郎啟請當山行至建寧光孝寺示寂徐帥繪像題讚送入當山影堂</p>
</div>
<div class='div-other'><a id='mulu168' /><p style="margin-left:0em;text-indent:2em">第三十九代了玉禪師長樂黃氏子淳祐二年當山十年示寂壽六十四臘四十六塔于本寺</p>
</div>
<div class='div-other'><a id='mulu169' /><p style="margin-left:0em;text-indent:2em">第四十代宗信禪師羅源王氏子淳祐十年當山次年示寂壽七十臘五十塔于舊院</p>
</div>
<div class='div-other'><a id='mulu170' /><p style="margin-left:0em;text-indent:2em">第四十一代果禪師懷安陳氏子淳祐十一年當山德祐元年示寂壽八十四塔于圓伊菴</p>
</div>
<div class='div-other'><a id='mulu171' /><p style="margin-left:0em;text-indent:2em">第四十二代一麟禪師永福林氏子景定二年當山凡三載後住靈隱示寂壽六十三</p>
</div>
<div class='div-other'><a id='mulu172' /><p style="margin-left:0em;text-indent:2em">第四十三代善珍禪師泉州南安呂氏子景定四年當山凡六載後奉旨住徑山示寂壽八十五</p>
</div>
<div class='div-other'><a id='mulu173' /><p style="margin-left:0em;text-indent:2em">第四十四代環溪禪師杭州賈氏子咸淳四年當山凡四載後示寂于天童寺</p>
</div>
<div class='div-other'><a id='mulu174' /><p style="margin-left:0em;text-indent:2em">第四十五代可湘禪師台州寧海葛氏子咸淳八年當山凡十載至元二十七年示寂于杭州寶壽寺壽八十五歸骨于雪峰建塔于西菴</p>
</div>
<div class='div-other'><a id='mulu175' /><p style="margin-left:0em;text-indent:2em">第四十六代至慧禪師懷安陳氏子咸淳十年當山凡七載後示寂于淨慈壽八十六</p>
</div>
<div class='div-other'><a id='mulu176' /><p style="margin-left:0em;text-indent:2em">第四十七代善用禪師福州人至元十七年當山</p>
</div>
<div class='div-other'><a id='mulu177' /><p style="margin-left:0em;text-indent:2em">第四十八代祖森禪師西蜀人至元二十三年當山</p>
</div>
<div class='div-other'><a id='mulu178' /><p style="margin-left:0em;text-indent:2em">第四十九代俊禪師至元二十三年當山凡十二載元貞二年朝京示寂于通州歸骨于鼓山南院</p>
</div>
<div class='div-other'><a id='mulu179' /><p style="margin-left:0em;text-indent:2em">第五十代聳禪師福寧鄭氏子大德元年當山三年示寂壽七十三塔于鼓山</p>
</div>
<div class='div-other'><a id='mulu180' /><p style="margin-left:0em;text-indent:2em">第五十一代雲禪師大德四年當山凡四載示寂塔于本山</p>
</div>
<div class='div-other'><a id='mulu181' /><p style="margin-left:0em;text-indent:2em">第五十二代鏡行禪師大德八年當山次年示寂于法海</p>
</div>
<div class='div-other'><a id='mulu182' /><p style="margin-left:0em;text-indent:2em">第五十三代悟逸樵隱禪師懷安聶氏子大德十年當山凡七載架造祖殿法堂僧堂退居西菴皇慶三年特旨復命當山造大殿佛像延祐四年造如歸堂六年復退居西菴泰定二年再承旨當山又七載元統二年示寂塔于海會塔之西</p>
</div>
<div class='div-other'><a id='mulu183' /><p style="margin-left:0em;text-indent:2em">第五十四代[穴/干]禪師莆田林氏子元統元年當山凡五載退隱壽七十示寂塔于東山舊院之側</p>
</div>
<div class='div-other'><a id='mulu184' /><p style="margin-left:0em;text-indent:2em">第五十五代有禪師天台褚氏子至元四年當山凡十載示寂壽七十七塔于本寺祖塔之西</p>
</div>
<div class='div-other'><a id='mulu185' /><p style="margin-left:0em;text-indent:2em">第五十六代隆禪師古田陳氏子至正七年當山凡八載退居秀峰示寂</p>
</div>
<div class='div-other'><a id='mulu186' /><p style="margin-left:0em;text-indent:2em">第五十七代明禪師江右德化孔氏子至正十五年當山凡六載示寂壽八十塔于二十七都應天寺後</p>
</div>
<div class='div-other'><a id='mulu187' /><p style="margin-left:0em;text-indent:2em">第五十八代逆川順禪師。諱智。順溫之瑞安陳氏子。賜號佛性。圓辯禪師當山三載。有徐子剛據安仁。庄聞師至亟還之詳在宋文憲公所撰塔銘。</p>
</div>
<div class='div-other'><a id='mulu188' /><p style="margin-left:0em;text-indent:2em">第五十九代空禪師。閩縣方氏子。至正二十五年僅一載示寂。</p>
</div>
<div class='div-other'><a id='mulu189' /><p style="margin-left:0em;text-indent:2em">第六十代崇禪師。長樂李氏子。至正二十六年當山。凡六載。洪武五年歸寂于昇山寺。塔于雪峰歷代塔。</p>
</div>
<div class='div-other'><a id='mulu190' /><p style="margin-left:0em;text-indent:2em">第六十一代雪庭信禪師。浙江山隂陳氏子。洪武六年當山。壽六十全身塔于西菴。</p>
</div>
<div class='div-other'><a id='mulu191' /><p style="margin-left:0em;text-indent:2em">第六十二代愍忠慈禪師。甌寧人洪武十年當山。凡四載示寂。壽六十一塔于象骨峰下。</p>
</div>
<div class='div-other'><a id='mulu192' /><p style="margin-left:0em;text-indent:2em">第六十三代墀禪師。長樂吳氏子。洪武十四年當山。示寂塔于太平庄後。</p>
</div>
<div class='div-other'><a id='mulu193' /><p style="margin-left:0em;text-indent:2em">第六十四代正禪師。閩縣謝氏子。洪武十五年當山。凡二十六載。赴京示寂于中途。骨歸塔于六華峰下。</p>
</div>
<div class='div-other'><a id='mulu194' /><p style="margin-left:0em;text-indent:2em">第六十五代鏡堂宗禪師。長樂林氏子。授福州副都綱。建文元年示寂。塔于雪峰。</p>
</div>
<div class='div-other'><a id='mulu195' /><p style="margin-left:0em;text-indent:2em">第六十六代希儒禪師。湖廣江夏人。建文三年授副都綱十六載能詩。</p>
</div>
<div class='div-other'><a id='mulu196' /><p style="margin-left:0em;text-indent:2em">第六十七代重興雪峰寺。正映潔菴禪師。江西金谿洪氏子。自幼托跡空門不茹葷腥。永樂初住泉州開元寺。後欽選當山凡一十五載。營剏佛殿法堂。山門煥然一新。後退歸鍾山之靈谷寺示寂。</p>
</div>
<div class='div-other'><a id='mulu197' /><p style="margin-left:0em;text-indent:2em">第六十八代鎮禪師。蜀巫山縣王氏子。永樂十年當山。</p>
</div>
<div class='div-other'><a id='mulu198' /><p style="margin-left:0em;text-indent:2em">第六十九代遠芷秋厓禪師。江西臨川人。永樂十六年當山。侍師潔菴剏造寺宇有功山門。</p>
</div>
<div class='div-other'><a id='mulu199' />
<p class='h2'>第七十代象祖禪師</p></div>
<div class='div-other'><a id='mulu200' /><p style="margin-left:0em;text-indent:2em">第七十一代良琛禪師。宣德八年當山。刻崇聖寺碑。</p>
</div>
<div class='div-other'><a id='mulu201' />
<p class='h2'>第七十二代祖淵禪師</p></div>
<div class='div-other'><a id='mulu202' /><p style="margin-left:0em;text-indent:2em">第七十三代無念禪師。宣德十年當山。</p>
</div>
<div class='div-other'><a id='mulu203' /><p style="margin-left:0em;text-indent:2em">第七十四代思惠禪師。浙江錢塘俞氏子。</p>
</div>
<div class='div-other'><a id='mulu204' /><p style="margin-left:0em;text-indent:2em">第七十五代慶預湖廣郢州胡氏子。</p>
</div>
<div class='div-other'><a id='mulu205' /><p style="margin-left:0em;text-indent:2em">第七十六代源潭月菴禪師。湖廣蘄州張氏子。正統十一年當山凡八載。景泰改元。沙尤寇起擾攘鄰郡。總戎命潭招撫。躬到賊營。諭以威德。寇平總鎮。奏聞　朝廷授僧錄司右覺。義職又自捐衣鉢之。資於京師剏建佛寺。　勅賜額善應寺。成化十一年示寂。　憲宗皇帝遣禮部郎中于晃諭祭壽。六十九臘四十四全身塔于善應寺之西菴。潭善詩賦。雪峰二十四景至今傳之。</p>
</div>
<div class='div-other'><a id='mulu206' /><p style="margin-left:0em;text-indent:2em">第七十七代傳馨禪師。江西南昌人。景泰四年當山。</p>
</div>
<div class='div-other'><a id='mulu207' /><p style="margin-left:0em;text-indent:2em">第七十八代源慶禪師。應天上元人。景泰五年當山。凡五載退隱東堂。成化十六年金骨入海會塔。</p>
</div>
<div class='div-other'><a id='mulu208' /><p style="margin-left:0em;text-indent:2em">第七十九代志謙禪師。莆田人。天順二年當山。</p>
</div>
<div class='div-other'><a id='mulu209' /><p style="margin-left:0em;text-indent:2em">第八十代源隆禪師浙江慈溪人天順三年當山凡十載後示寂於金陵草堂寺。</p>
</div>
<div class='div-other'><a id='mulu210' /><p style="margin-left:0em;text-indent:2em">第八十一代智哲禪師。浙江台州人。成化四年當山。次年示寂金骨入海會塔。</p>
</div>
<div class='div-other'><a id='mulu211' /><p style="margin-left:0em;text-indent:2em">第八十二代智鎮禪師。應天勾容人。成化五年當山。凡歷三載。於七年重建大雄寶殿。併佛像工程未周示寂。金骨入海會塔。</p>
</div>
<div class='div-other'><a id='mulu212' /><p style="margin-left:0em;text-indent:2em">第八十三代智明性菴禪師。湖廣蘄州傅氏子。成化八年當山。凡十八載。捐貲圍砌佛殿墻垣。起葢枯木。菴望州肅儀諸亭。後退本寺南菴。有雪峰二十四景詩。弘治七年示寂。全身塔於大穆庄。</p>
</div>
<div class='div-other'><a id='mulu213' /><p style="margin-left:0em;text-indent:2em">第八十四代智潮禪師。湖廣黃梅呂氏子。成化十一年當山。次年退歸蘄州五祖寺。壽七十。</p>
</div>
<div class='div-other'><a id='mulu214' /><p style="margin-left:0em;text-indent:2em">第八十四代慧洪禪師。湖廣蘄州人。弘治元年當山。凡十載。于十二年示寂。金骨入本山海會塔。</p>
</div>
<div class='div-other'><a id='mulu215' /><p style="margin-left:0em;text-indent:2em">第八十五代廣仁禪師。湖廣蘄州人。弘治九年當山。赴京領劄。凡四載。十二年示寂。</p>
</div>
<div class='div-other'><a id='mulu216' /><p style="margin-left:0em;text-indent:2em">第八十六代廣儀禪師。懷安郭氏子。弘治十三年當山。十五年示寂于大穆庄。葬于智明塔之南。</p>
</div>
<div class='div-other'><a id='mulu217' /><p style="margin-left:0em;text-indent:2em">第八十七代慧經禪師。山東東昌人。弘治十五年<span class='note-inline'>(領劄)</span>當山。凡五載。正德三年示寂于大穆庄。金骨葬本寺海會塔。</p>
</div>
<div class='div-other'><a id='mulu218' /><p style="margin-left:0em;text-indent:2em">第八十八代惠全禪師。江西贑州人。正德三年領劄當山。</p>
</div>
<div class='div-other'><a id='mulu219' /><p style="margin-left:0em;text-indent:2em">第八十九代惠孜禪師。山西雁門張氏子。正德四年領劄當山。凡六載歸隱西山善應寺示寂。</p>
</div>
<div class='div-other'><a id='mulu220' /><p style="margin-left:0em;text-indent:2em">第九十代廣亨禪師。湖廣黃州人。正德九年領劄當山。凡五載。嘉靖六年示寂。金骨入海會塔。</p>
</div>
<div class='div-other'><a id='mulu221' /><p style="margin-left:0em;text-indent:2em">第九十一代廣欽禪師。閩縣陳氏子。正德十三年當山。退隱本寺。嘉靖四年示寂。金骨入海會塔。</p>
</div>
<div class='div-other'><a id='mulu222' /><p style="margin-left:0em;text-indent:2em">第九十二代德秀禪師。湖廣嘉魚鄭氏子。嘉靖四年當山。凡八載。聚集禪眾大闡法律。募緣修葢佛殿。妝飾大佛三尊。起葢應天庄肅儀亭萬松關。修整齋堂大穆庄。砌造鐵鎖橋羅漢巖諸處。十一年退歸京師善應寺示寂。</p>
</div>
<div class='div-other'><a id='mulu223' /><p style="margin-left:0em;text-indent:2em">第九十三代德昌龍河禪師。長樂王氏子。嘉靖十二年當山。募緣鑄鐘二口還回石塔寺。古銅大鐘永鎮法堂。重建化城亭。修整太平庄。二十九年示寂。全身葬于本山龍灣。</p>
</div>
<div class='div-other'><a id='mulu224' /><p style="margin-left:0em;text-indent:2em">第九十四代德曉禪師。長樂黃氏子。嘉靖十九年當山。整飭清規。嚴持戒律。壽七十端坐而化。全身葬于化生臺畔。</p>
</div>
<div class='div-other'><a id='mulu225' /><p style="margin-left:0em;text-indent:2em">第九十五代德性禪師。長樂葉氏子。嘉靖二十五年當山。次年退隱古田布金寺。萬曆七年示寂。壽七十五。全身葬于化生臺。</p>
</div>
<div class='div-other'><a id='mulu226' /><p style="margin-left:0em;text-indent:2em">第九十六代重興雪峰寺。行存六華禪師。長樂陳氏子。嘉靖二十六年當山。重修大殿。妝塑諸天。葺理兩廊頺廢一新。隆慶四年示寂。壽六十。葬于龍山之東。</p>
</div>
<div class='div-other'><a id='mulu227' /><p style="margin-left:0em;text-indent:2em">第九十七代行清碧泉禪師。莆田陳氏子。嘉靖三十四年當山。凡六載。塑彌勒像。搆將軍亭。造通佑殿。壽六十九示寂。金骨入本山海會塔。</p>
</div>
<div class='div-other'><a id='mulu228' /><p style="margin-left:0em;text-indent:2em">第九十八代定聰明軒禪師。長樂施氏子。嘉靖三十七年當山。萬曆六年示寂。葬于龍山。</p>
</div>
<div class='div-other'><a id='mulu229' /><p style="margin-left:0em;text-indent:2em">第九十九代仁岱近軒禪師。長樂陳氏子。嘉靖四十四年當山。募建望州亭。葢藍田庄樓。隆慶四年示寂。葬于龍山之畔。</p>
</div>
<div class='div-other'><a id='mulu230' /><p style="margin-left:0em;text-indent:2em">第一百代定綺華峰禪師。長樂陳氏子。嘉靖四十六年當山。凡二十五載。修舉廢墮咸有成勞。萬曆二十年示寂。葬于觀音牌之西。</p>
</div>
<div class='div-other'><a id='mulu231' /><p style="margin-left:0em;text-indent:2em">第一百一代賢桐鳳岡禪師。長樂戴氏子。萬曆二十一年當山。重剏留香堂。崇禎四年示寂。</p>
</div>
<div class='div-other'><a id='mulu232' /><p style="margin-left:0em;text-indent:2em">第一百二代紹城居武禪師。長樂陳氏子。天啟五年當山。</p>
</div>
<div class='div-other'><a id='mulu233' />
<p class='h2'>第一百三代古雪恩禪師</p></div>
<div class='div-other'><a id='mulu234' /><p style="margin-left:0em;text-indent:2em">第一百四代亘信彌禪師。泉州同安蔡氏子。大清順治丙申年當山。兼住持慶城寺至<span class='corr'>己</span>亥七月十六日示寂。建塔于檉洋。後改移于漳州。</p>
</div>
<div class='div-other'><a id='mulu235' /><p style="margin-left:0em;text-indent:2em">第一百五代白嵩俊禪師。嗣玉林琇國師。大清康熙辛亥年當山。後寂于善權。</p>
</div>
<div class='div-other'><a id='mulu236' /><p style="margin-left:0em;text-indent:2em">第一百六代恆濤心禪師。莆田宋氏子嗣。鼓山為霖和尚。晚年兼住雪峰。改移大殿未及告竣。壽七十七示寂塔于鼓山般若菴。</p>
</div>
<div class='div-other'><a id='mulu237' /><p style="margin-left:0em;text-indent:2em">第一百七代六吉謙禪師江右人。</p>
<p style="margin-left:0em;text-indent:2em">論曰佛教入中國四百年。而達磨至。又八傳而至百丈祖師。百丈吾郡長樂人也。著為清規。始有住持之名。而尊之曰長老。初由眾所推擇。既而命之官。苟非其人厥任曷勝。吾觀雪峰自真覺大師開山。以至今日當山長老。歷百有餘代。姓名年月各有稽核。雖遷徙不常。而舉揚宗乘祈福祝釐。修造寶坊輸納國餉皆匪異人任也。若夫揭佛日。于中天振法雷于末運頹綱再整。祖印重光。則有俟于將來之龍象云。</p>
</div></div>
<p class='juan'>雪峰志卷之五終</p>
</div><!-- end of div[@id='body'] -->
</body></html>