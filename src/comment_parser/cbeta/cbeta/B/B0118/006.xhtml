<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>律宗燈譜</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu139' />
<div class='div-other'><a id='mulu140' />
<ul class="">
<li>古祖下七世
<ul class="">
<li><span class="note-inline">(京都)</span>潭柘岫雲寺洞初林律師法嗣
<ul class="">
<li>靜觀瑞律師<span class="note-inline">(潭柘八代有傳)</span></li>

<li>琮璋琳律師<span class="note-inline">(潭柘監院有傳)</span></li>
</ul></li>

<li><span class="note-inline">(京都)</span>潭柘岫雲寺恒實諒律師法嗣
<ul class="">
<li>雲浦珠律師<span class="note-inline">(宿遷壽聖有傳)</span></li>
</ul></li>

<li><span class="note-inline">(徐州)</span>廣濟寺本緣顯律師法嗣
<ul class="">
<li>大雅憘律師</li>
</ul></li>

<li><span class="note-inline">(金陵)</span>寶華山閔緣松律師法嗣
<ul class="">
<li>珍輝[王*永]律師<span class="note-inline">(寶華有傳)</span></li>

<li>公照月律師<span class="note-inline">(報恩)</span></li>

<li>宗明徹律師<span class="note-inline">(石山)</span></li>

<li>遠慧徹律師<span class="note-inline">(極樂)</span></li>

<li>靜如能律師<span class="note-inline">(安福)</span></li>

<li>聞修立律師</li>

<li>文基岐律師<span class="note-inline">(獨山)</span></li>

<li>律氷幢律師<span class="note-inline">(淨慈)</span>　<span class="note-inline">(兼宗臨濟)</span></li>

<li>默融達律師<span class="note-inline">(<span class="corr">豐</span>安)</span></li>

<li>道明諒律師</li>

<li>泊湄滿律師</li>

<li>桂林珏律師</li>
</ul></li>

<li><span class="note-inline">(真州)</span>隆覺寺冶牧建律師法嗣
<ul class="">
<li>敷和悅律師<span class="note-inline">(隆覺有傳)</span></li>

<li>玉鏡輝律師</li>

<li>文成銓律師<span class="note-inline">(聖壽)</span></li>

<li>自謙性律師</li>

<li>廣義照律師<span class="note-inline">(地藏)</span></li>

<li>善超度律師</li>

<li>惟一聞律師<span class="note-inline">(海潮)</span></li>

<li>自讀暉律師<span class="note-inline">(延慶)</span></li>

<li>天霞映律師<span class="note-inline">(宏慈)</span></li>

<li>永持恒律師<span class="note-inline">(三聖)</span></li>

<li>解餘濟律師<span class="note-inline">(東林)</span></li>

<li>建明所律師<span class="note-inline">(經山崇教)</span></li>

<li>正朴淳律師<span class="note-inline">(瑞光)</span>　<span class="note-inline">(兼宗臨濟)</span></li>

<li>霞輝輪律師</li>

<li>逢杲照律師</li>

<li>覺然善律師<span class="note-inline">(天寧有傳)</span></li>

<li>根遠本律師</li>

<li>文質彬律師</li>

<li>西來瑞律師<span class="note-inline">(鐘樓)</span></li>

<li>問已住律師</li>

<li>明已濟律師</li>

<li>仁山定律師</li>

<li>西印蘆律師</li>

<li>性德濟律師</li>

<li>靜怡巒律師</li>

<li>繼能敬律師<span class="note-inline">(蘇州福生)</span></li>

<li>聚安光律師<span class="note-inline">(崑山淨土)</span></li>
</ul></li>

<li><span class="note-inline">(焦山)</span>別峰　體勤禪律師法嗣
<ul class="">
<li>元慧乘律師</li>
</ul></li>

<li><span class="note-inline">(江寧)</span>三藏殿栢庵一律師法嗣
<ul class="">
<li>我愚守律師</li>

<li>善因朗律師<span class="note-inline">(揚州三聖)</span></li>
</ul></li>

<li><span class="note-inline">([瓜-、]州)</span>總持庵開賢得律師法嗣
<ul class="">
<li>覺證性律師<span class="note-inline">(總持)</span></li>

<li>可悅　律師</li>

<li>恭永　律師</li>

<li>道如墻律師<span class="note-inline">(蘇州福生)</span></li>
</ul></li>

<li><span class="note-inline">(宜陵)</span>慈雲寺福昌真律師法嗣
<ul class="">
<li>恭維　律師</li>

<li>運修廣律師</li>

<li>覺先果律師</li>
</ul></li>

<li><span class="note-inline">(興化)</span>般若庵正元本律師法嗣
<ul class="">
<li>蔭千檀律師<span class="note-inline">(般若)</span></li>

<li>慧圓俊律師<span class="note-inline">(自在)</span></li>

<li>天和利律師<span class="note-inline">(地藏)</span></li>

<li>昂旭蓮律師</li>

<li>瑞安祥律師</li>

<li>誠一成律師<span class="note-inline">(鏡智)</span></li>
</ul></li>

<li>紫雲山戒光續律師法嗣
<ul class="">
<li>松如塵律師<span class="note-inline">(紫雲)</span></li>

<li>松恒緣律師<span class="note-inline">(觀音)</span></li>

<li>旭初如律師</li>
</ul></li>

<li>準提覺慧智律師法嗣
<ul class="">
<li>聖惠能律師<span class="note-inline">(永興)</span></li>

<li>自明鏡律師</li>

<li>印山幹律師<span class="note-inline">(西寺)</span></li>

<li>遠學永律師<span class="note-inline">(準提)</span></li>

<li>經朴緣律師<span class="note-inline">(玉禪)</span></li>

<li>松月來律師</li>

<li>岳瞻慧律師<span class="note-inline">(法華)</span></li>

<li>萬玉甕律師<span class="note-inline">(準提)</span></li>
</ul></li>

<li>法華寺若虛念律師法嗣
<ul class="">
<li>悅賢聖律師</li>
</ul></li>

<li><span class="note-inline">(金陵)</span>慈應寺璇璋觀律師法嗣
<ul class="">
<li>僧樹培律師<span class="note-inline">(慈應有傳)</span></li>

<li>慧芳機律師<span class="note-inline">(古曇)</span></li>

<li>普逸仁律師<span class="note-inline">(永慶)</span></li>

<li>靜庵榮律師<span class="note-inline">(藥師)</span></li>

<li>秀崖詮律師<span class="note-inline">(裕舍)</span></li>

<li>法緒起律師<span class="note-inline">(景德)</span></li>

<li>東葦海律師<span class="note-inline">(福山)</span></li>
</ul></li>

<li><span class="note-inline">(興化)</span>　　　義堂和律法嗣
<ul class="">
<li>牧懷延律師</li>
</ul></li>

<li><span class="note-inline">(徐州)</span>皇藏峪瑞雲寺藥屋懿律師法嗣
<ul class="">
<li>大樗果律師<span class="note-inline">(瑞雲有傳)</span></li>

<li>天如忍律師</li>

<li>真庵乾律師</li>

<li>恒林隆律師</li>

<li>樞衡機律師</li>

<li>偕登然律師</li>
</ul></li>

<li><span class="note-inline">(鳳陽)</span>龍興寺木山榮律師法嗣
<ul class="">
<li>道方慧律師</li>

<li>大川洪律師<span class="note-inline">(龍興)</span></li>

<li>月堂聖律師</li>

<li>悟本明律師</li>

<li>戒量寬律師</li>

<li>淨蘭智律師</li>
</ul></li>

<li><span class="note-inline">(中州)</span>溥仁院鑑中諦律師法嗣
<ul class="">
<li>慧先福律師<span class="note-inline">(莘野)</span></li>

<li>徧修旺律師</li>
</ul></li>

<li><span class="note-inline">(濉陽)</span>臥佛寺曇印玉律師法嗣
<ul class="">
<li>月峰己律師</li>

<li>曉叅愷律師</li>
</ul></li>

<li><span class="note-inline">(揚州)</span>石塔寺朗清和律師法嗣
<ul class="">
<li>瑞林定律師<span class="note-inline">(石塔)</span></li>

<li>懷清滿律師</li>

<li>拂慧義律師</li>

<li>遠人一律師</li>

<li>曉<span class="corr">聞</span>長律師<span class="note-inline">(慧因有傳)</span></li>

<li>品木森律師<span class="note-inline">(建隆)</span></li>

<li>雨亭晟律師</li>
</ul></li>

<li><span class="note-inline">(揚州)</span>寶寧院悅性理律師法嗣
<ul class="">
<li>端白正律師<span class="note-inline">(寶寧)</span></li>
</ul></li>

<li><span class="note-inline">(泰州)</span>大聖寺怡也基律師法嗣
<ul class="">
<li>利和渡律師</li>

<li>隆本慧律師</li>

<li>了然慧律師</li>

<li>淨如安律師</li>

<li>湛然澄律師</li>

<li>重光定律師</li>

<li>法省盛律師</li>
</ul></li>

<li><span class="note-inline">(泰州)</span>南山寺灼初霞律師法嗣
<ul class="">
<li>德樹林律師</li>

<li>明宗億律師</li>

<li>恒怡溶律師<span class="note-inline">(廣利)</span></li>

<li>秀水億律師<span class="note-inline">(廣利)</span></li>

<li>永慧性律師</li>

<li>寶月明律師</li>

<li>敬文俊律師</li>

<li>子芳明律師</li>

<li>祥光寧律師</li>

<li>文聚海律師</li>

<li>咸靜寧律師</li>

<li>不埃旵律師</li>

<li>融修圓律師</li>

<li>廣慧教律師</li>

<li>朗怡水律師</li>

<li>慧普智律師</li>

<li>聞遠常律師<span class="note-inline">(南山)</span></li>
</ul></li>

<li><span class="note-inline">(揚州)</span>開元寺道本慈律師法嗣
<ul class="">
<li>慈照鏡律師<span class="note-inline">(開元)</span></li>

<li>義廣成律師<span class="note-inline">(開元)</span></li>
</ul></li>

<li><span class="note-inline">(泰州)</span>潮海寺碧浪鼐律師法嗣
<ul class="">
<li>曙嵩德律師</li>

<li>雲庵成律師<span class="note-inline">(潮海)</span></li>

<li>普寧南律師</li>

<li>從善維律師</li>
</ul></li>

<li><span class="note-inline">(真州)</span>普福庵慧林如律師法嗣
<ul class="">
<li>嘯溪　律師</li>

<li>慈慧智律師</li>
</ul></li>

<li><span class="note-inline">(射陵)</span>永寧寺徹朗學律師法嗣
<ul class="">
<li>汝華榮律師<span class="note-inline">(彌陀)</span></li>

<li>明機融律師</li>

<li>曉機惺律師</li>

<li>永持述律師</li>

<li>覺斯　律師</li>

<li>嵐峰密律師</li>

<li>碧峰珉律師</li>

<li>介眉福律師</li>
</ul></li>

<li><span class="note-inline">(揚州)</span>大悲院德先證律師法嗣
<ul class="">
<li>瑞鳴鸞律師<span class="note-inline">(大悲)</span></li>

<li>退庵禮律師<span class="note-inline">(甘露)</span></li>

<li>徹然智律師<span class="note-inline">(永勝)</span></li>

<li>慧舟清律師</li>
</ul></li>

<li><span class="note-inline">(揚州)</span>法源寺松真才律師法嗣
<ul class="">
<li>壽彰　律師<span class="note-inline">(北山)</span></li>

<li>萬緣緒律師</li>

<li>宜羙愷律師</li>

<li>德普　律師<span class="note-inline">(萬壽)</span></li>
</ul></li>

<li><span class="note-inline">(揚州)</span>寶勝寺自庵泰律師法嗣
<ul class="">
<li>持五岳律師<span class="note-inline">(開化)</span></li>

<li>樵松徹律師<span class="note-inline">(東隱)</span></li>

<li>天怡素律師</li>

<li>聖機徹律師<span class="note-inline">(承慶)</span></li>

<li>朴中千律師</li>

<li>立賢本律師<span class="note-inline">(承天)</span></li>

<li>宏茂文律師</li>

<li>容章烜律師<span class="note-inline">(法華)</span></li>

<li>文慧力律師</li>
</ul></li>

<li><span class="note-inline">(射陵)</span>廠庵在中學律師法嗣
<ul class="">
<li>隱山祗律師</li>

<li>福基正律師<span class="note-inline">(善果)</span></li>
</ul></li>

<li><span class="note-inline">(揚州)</span>寶嚴庵明遠安律師法嗣
<ul class="">
<li>淨如朗律師<span class="note-inline">(澄月)</span></li>

<li>慈舟淨律師<span class="note-inline">(寶嚴)</span></li>
</ul></li>

<li><span class="note-inline">(京都)</span>瑞應寺瑞林暉律師法嗣
<ul class="">
<li>了緣悅律師<span class="note-inline">(瑞應)</span></li>

<li>吉光慶律師</li>

<li>若水楷律師</li>

<li>六符瑄律師</li>

<li>隱中成律師</li>

<li>雅林如律師</li>

<li>明海住律師</li>

<li>淨塵成律師<span class="note-inline">(恒樂)</span></li>

<li>洪亮山律師<span class="note-inline">(靜居)</span></li>

<li>慧輪坤律師<span class="note-inline">(聖禪)</span></li>
</ul></li>

<li><span class="note-inline">(京都)</span>　　　雪林輝律師法嗣
<ul class="">
<li>遠識真律師</li>
</ul></li>

<li><span class="note-inline">(京都)</span>　　　秉仁壽律師法嗣
<ul class="">
<li>松雲能律師</li>
</ul></li>

<li><span class="note-inline">(京都)</span>靈光寺教宣榮律師法嗣
<ul class="">
<li>體一　律師<span class="note-inline">(靈光)</span></li>

<li>慧庵賢律師<span class="note-inline">(寶慶)</span></li>
</ul></li>

<li><span class="note-inline">(大原)</span>五臺山吉祥寺思曇如律師法嗣
<ul class="">
<li>含光心律師</li>

<li>大空慧律師<span class="note-inline">(吉祥)</span></li>

<li>真宗維律師<span class="note-inline">(寧武)</span></li>

<li>瑞雲祥律師</li>

<li>仲倫經律師</li>

<li>熟成果律師</li>

<li>體靜喜律師</li>

<li>廣如會律師</li>

<li>佛會藏律師</li>

<li>明如朗律師</li>

<li>恒如祥律師</li>

<li>璉璧俊律師</li>

<li>微徹讚律師<span class="note-inline">(蓮池)</span></li>

<li>牧山省律師<span class="note-inline">(舍利有傳)</span></li>
</ul></li>

<li><span class="note-inline">(寶應)</span>觀音庵紋玉慧律師法嗣
<ul class="">
<li>念恩森律師</li>

<li>定一　律師</li>

<li>大光法律師</li>

<li>隱安元律師</li>

<li>若宇宏律師</li>

<li>宏周圓律師</li>

<li>如琢修律師</li>

<li>省庵臨律師</li>

<li>一愷證律師</li>

<li>威容堅律師</li>

<li>志如輝律師<span class="note-inline">(葦庵)</span></li>

<li>西林濟律師</li>

<li>鈞度法律師</li>
</ul></li>

<li><span class="note-inline">(寶應)</span>蓮池庵靜修度律師法嗣
<ul class="">
<li>瑞明祥律師</li>

<li>靈山正律師</li>

<li>印輝隆律師</li>

<li>文智信律師</li>

<li>朗明成律師<span class="note-inline">(寶應白衣)</span></li>
</ul></li>

<li><span class="note-inline">(儀徵)</span>寶坊寺鑑世珮律師法嗣
<ul class="">
<li>文博叅律師<span class="note-inline">(寶坊)</span></li>
</ul></li>

<li><span class="note-inline">(宿遷)</span>極樂庵慧徹福律師法嗣
<ul class="">
<li>太初照律師<span class="note-inline">(極樂有傳)</span></li>

<li>靜居義律師<span class="note-inline">(東山)</span></li>

<li>德明悟律師</li>

<li>大智仁律師</li>

<li>靜凾潔律師</li>

<li>澤古聞律師</li>

<li>別峯震律師<span class="note-inline">(盛泉)</span></li>

<li>松雲振律師</li>

<li>秀水渠律師</li>
</ul></li>

<li><span class="note-inline">(宿遷)</span>全潮庵常安即律師法嗣
<ul class="">
<li>輝遠月律師<span class="note-inline">(全潮)</span></li>
</ul></li>

<li><span class="note-inline">(宿遷)</span>準提庵蘊瑞定律師法嗣
<ul class="">
<li>三學印律師</li>
</ul></li>

<li><span class="note-inline">(淮陰)</span>普應寺洞聞徹律師法嗣
<ul class="">
<li>松堂壽律師</li>

<li>智先　律師</li>
</ul></li>

<li><span class="note-inline">(京都)</span>　　　洞本如律師法嗣
<ul class="">
<li>潭璋檀律師</li>
</ul></li>

<li><span class="note-inline">(京都)</span>隆福庵慧山倫律師法嗣
<ul class="">
<li>覺悟證律師</li>

<li>曙明徹律師</li>
</ul></li>

<li><span class="note-inline">(杭州)</span>昭慶寺懷德證律師法嗣
<ul class="">
<li>法濤湧律師<span class="note-inline">(龍山)</span></li>

<li>調元鼎律師</li>

<li>梵諳嵩律師</li>

<li>愍其修律師</li>

<li>法音蒼律師</li>

<li>永清禹律師</li>

<li>大顯宗律師</li>

<li>道明建律師</li>

<li>聖明慧律師</li>

<li>克明進律師</li>
</ul></li>

<li><span class="note-inline">(山西)</span>寧武正果寺慈應信律師法嗣
<ul class="">
<li>妙湛修律師<span class="note-inline">(隰州天寧)</span></li>
</ul></li>

<li>無量寺權衡實律師法嗣
<ul class="">
<li>性天　律師</li>
</ul></li>

<li><span class="note-inline">(毘陵)</span>永寧寺不羣一律師法嗣
<ul class="">
<li>寶戒本律師</li>

<li>懷誠曉律師</li>

<li>普淨光律師</li>

<li>瑞東霞律師</li>

<li>建牧基律師</li>

<li>無隱燽律師</li>

<li>性成福律師</li>

<li>朗徹真律師</li>

<li>古愚能律師</li>

<li>皆稱　律師</li>
</ul></li>

<li>北禪　能鑑智律師法嗣
<ul class="">
<li>聖靈靜律師<span class="note-inline">(北禪)</span></li>

<li>聖由　律師</li>

<li>六安　律師</li>

<li>道宏　律師</li>

<li>曉一愚律師</li>

<li>法傳六律師</li>

<li>德勤正律師</li>

<li>自目本律師</li>
</ul></li>

<li><span class="note-inline">(蘇州)</span>真諦寺永照明律師法嗣
<ul class="">
<li>自誠慧律師</li>
</ul></li>

<li><span class="note-inline">(蘇州)</span>真諦寺天慧能律師法嗣
<ul class="">
<li>學愚睿律師</li>

<li>定庵靜律師</li>

<li>在東城律師</li>

<li>禹徵基律師<span class="note-inline">(真諦)</span></li>

<li>曉雲起律師<span class="note-inline">(真諦有傳)</span></li>

<li>慧杲照律師</li>

<li>見安遵律師</li>

<li>大盈滿律師</li>

<li>抱樗元律師</li>

<li>達靜隱律師</li>

<li>天奕珏律師</li>

<li>雲漢倬律師</li>

<li>大中杲律師</li>

<li>正修海律師</li>

<li>道修性律師</li>

<li>明源禪律師</li>

<li>法印源律師</li>

<li>無霞然律師</li>

<li>聖量求律師<span class="note-inline">(瞻佛)</span></li>

<li>正念修律師<span class="note-inline">(長壽)</span></li>

<li>履中　律師<span class="note-inline">(無錫如如)</span></li>

<li>履堅　律師<span class="note-inline">(崇明彌陀)</span></li>

<li>無量　律師<span class="note-inline">(江陰三元)</span></li>
</ul></li>

<li><span class="note-inline">(常熟)</span>興福寺智宏理律師法嗣
<ul class="">
<li>至善安律師<span class="note-inline">(淮雲)</span></li>

<li>濟安生律師<span class="note-inline">(海寧)</span></li>

<li>南一第律師</li>

<li>律智斆律師<span class="note-inline">(海寧)</span></li>

<li>聖怡宣律師</li>

<li>熙崖珠律師</li>

<li>東宿樞律師</li>

<li>覺先悟律師<span class="note-inline">(大悲)</span></li>

<li>靈章宿律師</li>

<li>靜朗珍律師</li>

<li>覲聞廣律師<span class="note-inline">(黃泥)</span></li>

<li>心聆機律師</li>

<li>守誠興律師</li>

<li>佛成　律師</li>

<li>思安學律師</li>

<li>魯愚聖律師<span class="note-inline">(興福)</span></li>

<li>重慧勝律師<span class="note-inline">(三教)</span></li>

<li>妙行元律師<span class="note-inline">(真德)</span></li>

<li>妙淨真律師<span class="note-inline">(真行)</span></li>

<li>定全智律師<span class="note-inline">(盃渡)</span></li>
</ul></li>

<li><span class="note-inline">(太蒼)</span>隆福寺破浪波律師法嗣
<ul class="">
<li>宏基培律師<span class="note-inline">(真度)</span></li>

<li>善持湛律師<span class="note-inline">(隆福)</span></li>
</ul></li>

<li><span class="note-inline">(湖州)</span>獅吼寺聖傳宏律師法嗣
<ul class="">
<li>慧湖海律師</li>
</ul></li>

<li><span class="note-inline">(蘇州)</span>一莖庵念慈忍律師法嗣
<ul class="">
<li>紹燈祖律師</li>

<li>法印輝律師<span class="note-inline">(一莖)</span></li>

<li>福城證律師</li>

<li>定真祥律師</li>

<li>覺伊照律師</li>

<li>密如淨律師</li>

<li>天伊乾律師</li>
</ul></li>

<li><span class="note-inline">(江陰)</span>圓覺庵出塵道律師法嗣
<ul class="">
<li>慧海深律師<span class="note-inline">(圓覺有傳)</span></li>
</ul></li>

<li><span class="note-inline">(漣水)</span>法華寺本初性律師法嗣
<ul class="">
<li>似亮斌律師<span class="note-inline">(延壽)</span></li>

<li>指南　律師</li>

<li>牧雲義律師<span class="note-inline">(普慧)</span></li>
</ul></li>

<li><span class="note-inline">(淮安)</span>聞思寺聞慧智律師法嗣
<ul class="">
<li>御章注律師<span class="note-inline">(聞思有傳)</span></li>
</ul></li>

<li><span class="note-inline">(天長)</span>毘尼寺雲谷明律師法嗣
<ul class="">
<li>遜宗　律師<span class="note-inline">(毘尼)</span></li>
</ul></li>

<li><span class="note-inline">(宿州)</span>彌陀寺廓智源律師法嗣
<ul class="">
<li>天榮惠律師<span class="note-inline">(芳岩)</span></li>
</ul></li>

<li>隆瑞寺爾悅天律師法嗣
<ul class="">
<li>巨根壽律師<span class="note-inline">(壽佛)</span></li>

<li>樹亭嶹律師</li>
</ul></li>

<li><span class="note-inline">(京都)</span>報恩寺道通遐律師法嗣
<ul class="">
<li>[廖-(彰-章)+貝]如和律師<span class="note-inline">(淨土有傳)</span></li>

<li>允徹印律師</li>

<li>榮然貴律師</li>
</ul></li>

<li><span class="note-inline">(京都)</span>延壽庵持中新律師法嗣
<ul class="">
<li>欣如秀律師</li>

<li>體真續律師</li>

<li>善榮貴律師</li>
</ul></li>

<li><span class="note-inline">(京都)</span>大悲院良弼忠律師法嗣
<ul class="">
<li>定如順律師</li>
</ul></li>

<li><span class="note-inline">(京都)</span>延壽庵戒賢有律師法嗣
<ul class="">
<li>慶輝慧律師</li>

<li>可然朗律師</li>
</ul></li>

<li><span class="note-inline">(山酉)</span>千壽寺問山禪律師法嗣
<ul class="">
<li>敬庵誠律師<span class="note-inline">(千壽)</span></li>

<li>廣明耀律師<span class="note-inline">(舍利)</span></li>

<li>幻修德律師</li>

<li>羙風毅律師</li>

<li>聞方鐘律師</li>

<li>玉章玟律師</li>

<li>秀挺直律師</li>

<li>祖脉清律師</li>
</ul></li>

<li><span class="note-inline">(山西)</span>千壽寺淨月灝律師法嗣
<ul class="">
<li>清源深律師</li>

<li>松隱法律師</li>
</ul></li>

<li><span class="note-inline">(山西)</span>千壽寺應相戒律師法嗣
<ul class="">
<li>界空正律師</li>

<li>徹證修律師</li>
</ul></li>

<li>常樂　緣鶴宏律師法嗣
<ul class="">
<li>悟明開律師<span class="note-inline">(黃石有傳)</span></li>
</ul></li>

<li><span class="note-inline">(金陵)</span>古林庵合吉鼎律師法嗣
<ul class="">
<li>宗本賢律師</li>
</ul></li>
</ul></li>
</ul><p class="head1">慧雲馨祖下七世律師傳</p>

<div class='div-other'><a id='mulu141' />
<div class='div-other'><a id='mulu142' /><p style="margin-left:2em;text-indent:-1em">京都潭柘岫雲寺靜觀律師諱圓瑞山東歷城人也依本邑福慧寺還一師薙染受具戒於潭柘洞祖座下即依止學律歷三寒暑時調公住萬壽寺道法大振師往叅之尋進堂結制專心本分解制後復叅觀音嵩法師聽講法華諸經凡日課有不足者每於佛前琉璃燈下補之嵩公悉其誠篤遂印可焉後遇世宗憲皇帝重修龍藏師被選入藏經館三年既竣猶歷叅都中諸大名剎至甲寅值同戒琮公為潭柘監院力挽回山任西堂兼引禮職繼陞尊證及琮公辭闍黎師進位教授丁卯歲復陞闍黎壬午春偕琮公南禮補陀謁舍利於阿育王寺歲乙酉恒公示寂時莊親主兼僧錄司事為之轉奏師奉旨繼席闔寺僧眾皆以主持道塲為得人師登猊座後兢兢業業益自勤慎凡叢林之矩度列祖之規條尊守毋越而於眾僧之慧命尤加意焉且監院琮公年雖就衰而輔弼之心益堅以此潭柘道法之盛春冬戒期之廣衲子景從之眾信施資助之殷誠諸方所罕覯者也然方興未艾後此之功行難以逆舉而畧述其槩固己推為一代之律師矣</p>
</div>
<div class='div-other'><a id='mulu143' /><p style="margin-left:2em;text-indent:-1em">京都潭柘岫雲寺監院琮璋琳律師直隸順天宛平縣張氏子也幼依北京龍姥宮　　師祝髮及長仰潭柘律法大振遂詣山於洞祖座下受具戒潛心律學不避寒暑時岫雲屢遭歲歉間以秫粥過堂師膺知客職見大眾有不能下咽者師憫之乃發心置買香火地畝繼聞西方寺不二法師道冠都中師下山聽講楞嚴偶以疾不能隨眾不公知師緣不在此勉其還山以輔祖庭師猶未已復叅迦陵調梅二宗匠機鋒迅利洞徹本源為二老所稱許值岫雲監院印公力挽回山師不獲辭復膺知客兼引禮職自來岫雲舊規監院知客兼理內外諸務師悉心翊翼雖勞不倦時洞祖示寂本祖繼席印公建龍華大會莊嚴陳設師之力為居多此乾隆元年事也歲己未本祖示寂毓祖繼席毓祖機教嚴厲每以揵椎加之師受之無難色至壬戌毓祖示寂本戒師恒公繼席未幾印公亦西遊恒公性渾朴不以瑣事縈懷由是進師監院一切事務悉以委師因相信益深盡心益力不數年殿堂寮舍百廢俱興岫雲名勝遂甲於畿內矣師念印公夙願未終復建龍華三會裝<span class='corr'>潢</span>龍藏恭請五十三叅仿善財故事一時香花絡詣海眾雲臻盈萬餘指甲子歲今上臨幸覧山林奇秀道塲精嚴知為師所布置賜匾賜對賜詩宸章燦爛輝映泉石欽命佛樓各道塲內一切陳設悉以師為總理調度師又覲禮五台以夏季開山朝山者恒苦于饑渴於是施茶接待力行三年所感種種靈異事載清涼山誌當是時岫雲闍黎虛席合院請師由教授陞闍黎座師教誡後學精勤無倦而承其教者悉中規矩師以潭柘祖規職闍黎者即繼法席乃遜謝退闍黎位仍專理監院事葢心乎行門不以名位先人也又念十方緇素窮苦無告者殊堪悲憫於寺左建安樂延壽堂俾得以次就養師猶朝暮入堂導眾誦佛以修淨業丁丑歲堂成建無量壽會有和碩莊親王為之記復增置是堂養贍地以貽永久有直隸督憲方公為之記庚辰歲自念年力向衰夙有朝海之願遲恐不能待也遂白方丈辭眾南下時有王公大人欲酬愿於補陀者多以資助師囑其代為舉行復以餘資於江浙名山大剎供佛飯僧又於杭之淨慈寺修濟公墖立五百尊者名號牌及歸過廣陵鹽憲高公留瓶鉢於慧因寺度夏延師送佛於寶華拜經臺上供奉事竣還山是冬於萬壽寺啟建祝延皇太后萬壽道塲七晝夜復於九處設粥塲濟貧嗣是以後冬三月例於本山下院二處施粥本山舊規凡求戒者不受香儀惟自偹香燭牒錄之資自是冬師皆代偹以為永例師後欲辭監院職恒公弗允因命知客亮修師副之又重修大悲壇有吉林德公為之記甲申歲皇上復幸山中天恩叠沛次前韻詩一章齋銀三百兩玉佛塔一座皇太后賜銀供器一堂際遇之隆真曠代所希有也師自任院事後增置香火地二百餘頃雖資出十方亦由師感人所致復蒙戶部准作香火地畝以貽永久而吉林德公復為之記師亦可謂有願必成者矣歲乙酉恒公示寂靜公繼席師與靜公為同戒輔弼之心較前為尤篤於是重修楞嚴壇莊嚴陳設煥然一新庚寅歲皇上巡幸京南長蘆鹽憲李公延師至天津建萬萬壽道塲七晝夜辛卯春皇上復幸東省鹽憲西公又延師至泰安建萬壽道塲當登岱岳之巔天空海濶若置身雲表其胸次有難以擬議者師生平戒行精嚴常行利濟如飯獄囚齋行旅印經文施棺木種種善事難以枚舉且輔弼常住凡歷五世垂四十餘年如一日誠四方衲子所宜觀法者雖譜中無方丈位者槩不立傳而師乃避位苦修其實不可歿故述以附之云爾潭柘戒弟子善學拜撰</p>
</div></div>
<div class='div-other'><a id='mulu144' />
<div class='div-other'><a id='mulu145' /><p style="margin-left:2em;text-indent:-1em">宿遷壽聖寺雲浦律師諱祥珠岫雲恒老人之法嗣也恒公舊有修譜之願師身任以繼其志譜既成其法嗣成章乞傳於余余日師行事正未有艾而後此又難以逆舉何以傳章曰現在所歷事實且敘之以開其後曰若然則請為畧以紀之師年十四依吾邑護國庵靈峰和尚鬀落習經論者十載乾隆癸酉師年二十四偕同邑廣睿師赴潭柘求戒時恒實老人主岫雲席圓具後即依止學律研究二持甲戌夏受引禮職師與廣公各司一堂歷二載至丙子春聞嘉興達天法師演說法華指掌師下山聽講畢又於拈花叅恢慈禪師既結冬猶未决疑會岫雲監院琮公力挽回山任以舊職昔岫雲祖規以戒為法而恒公見師氣度冲澹脫出塵表乃於戊寅首夏浴佛誕日特為記莂以分其化是歲秋壽聖靈老人年逾七旬倦于院事遣人促師來宿師不獲辭一瓶一鉢飄然南下時有鹺憲高公相送入院以正法席當是時荊[木*巳]滿砌瓦礫盈堦舉目荒凉幾難復振而師怡然處之歷三夏歲次辛巳募廣陵閔居士衣鉢五十三單而高公又助銀三百以勷其事於是道塲之盛遂甲于淮北期既畢同潭柘琮公詣南海禮普陀大士道過江浙諸大名山供佛齋僧隨在結緣最後至阿育王寺覩塔中舍利以證明道果及歸於揚之慧因寺度夏念從前叅拈花舊疑時向布金洞公請益此事甲申冬再至廣陵晤高旻昭月和尚值昭公欲北上偕以同行舟至五臺阻風登岸散步憇於上方寺竹西亭下有池水空明可愛昭公偶折竹枝蘸水謂師曰識此否語未畢其枝上飛泉無意間灑及師靣師當下有省遂留偈別去乙酉夏恒老人訃至師又偕廣公北上恒老人入龕後廣公留山師辭歸己丑春大殿<span class='corr'>圮</span>師入城托鉢廣募萬人大緣三年厥工既竣並建殿後之左右二樓以廣其制師現在所歷事實如此師曹姓父諱必達母石氏滁州籍即歐陽公所謂環滁皆山者噫師其得滁山之秀者歟[目*(乖/山)]庵劉霞彩撰</p>
</div></div>
<div class='div-other'><a id='mulu146' />
<div class='div-other'><a id='mulu147' /><p style="margin-left:2em;text-indent:-1em">寶華珍輝律師諱實[王*永]鳳陽府霍邱縣陳氏子父玉林母汪氏師幼有奇相聞僧誦經宛如宿習塾師授學過目如流師甚愛之嘗謂其父母曰此子年雖幼稚觀其行止非凡品也他日必亢君家宗苐恐紅塵中未能拘繫耳越三年其師又代為之請父母知其志不可奪遂送師於本邑大悲庵心開和尚祝髮誦習華嚴涅槃諸法寶悉通大義年二十五慕華山戒壇儀範嚴肅律法精細欲詣山求授具足大戒於是辭師南行旬有五日而渡大江抵龍潭下院次早上山一徑俯仰周顧有如舊遊熟境不覺驚歎曰小子不過一博地凡夫耳以何因緣頓臨斯地及戒期終入學戒堂早夜孜孜無片刻怠惰凡五七年如一日所有諸大律部遮制軌範不由師教取次領會如智圓律師所著會真記等文當時深於此者謂其超出六十家釋義之外其旨趣悉為之貫串非宿植慧本能如是乎時閔祖觀其力行不怠擢師為教授領袖闔山師忘人忘我竭其心力輔翼數年閔老人疲於津梁集眾將法位授師師堅辭再三祖曰此龍天常住豈予一人之私况合山大眾皆然爾敢固違之乎師乃拜受謹慎兢業惟恐失墜於每年皇上萬壽聖節制府將軍率諸宰官父老千餘人來山修禮祝延無疆道塲四十九晝夜齋宿山中二時拜祝罷與師盤桓問荅律中旨要能令諸公敬信咸謂佛事惟寶華山道塲戒律精嚴終始如一他處罕有及之者壬寅春仲示微疾師知世緣止此於二十日遵諸祖傳授家法集眾將衣鉢戒本授於文海監院記莂時海出稽首哀辭師曰吾志已定無多讓惟勉守老祖締搆弗致毘尼减色吾目瞑矣餘無他囑遂歸臥室惟注念淨域至三月初四日早命具水沐浴合眾稱佛號數百聲奄然順化師生於康熙丙辰正月二十七日入减於壬寅三月四日世壽四十八僧臘二十一茶毘時火光如五色雲霞散布徧山越三日收遺骨奉歸一葉庵左五十三住持列塔之次焉辛未探花叔琳黃公題贊曰自安豐鄉來寶華寺入不二門聞第一義因戒得定因定得慧龍象當筵獅子據位猛火然頭金篦刮瞖假佛威儀為眾生利律精科條法無文字以堅忍力了死生事四大本空空亦粉碎色相見我無乃疣贅薪盡火傳衣鉢有嗣是好兒孫五體投地</p>
</div></div>
<div class='div-other'><a id='mulu148' />
<div class='div-other'><a id='mulu149' /><p style="margin-left:2em;text-indent:-1em">儀徵隆覺寺敷和律師諱普悅江南江寧人也姓趙氏父宗韓母鄭氏幼習儒業應童子試已有聲乃志切出塵自薙染得戒後即依隆覺冶牧老人精研律部冶公見其操履篤實無纖毫踰矩矱遂以內外院務委之凡春冬戒期調伏苾蒭為引禮諸師之冠焉牧公遷化師繼席願力益宏心行愈謹嘗慨南山一宗為入道之始事非踵其遺迹行其掌故遂為圓具也必於師授導引之旨晝夜研究着一番勇猛精進夫而後討覈律部甫有入處否則終扞格而難通也以故傳戒規儀較冶公更加嚴肅不敢少涉圓融十方衲子來者悉遵其陶鑄大江南北戒香幾遍與千華剎竿兩相輝映矣揚多好善之士就師請益者指不勝屈而供衣鉢助齋糧以資戒緣者無歲無之至於興土木去華從實尤足為後輩法座下得法弟子岫雯清等二十三人皆為法器師生於康熙三十三年七月二十二日示寂於乾隆三十一年九月十日世壽七十有三僧臘五十有三傳千華之六世為隆覺中興第二代焉</p>
</div>
<div class='div-other'><a id='mulu150' /><p style="margin-left:2em;text-indent:-1em">真州天寧寺覺然善律師姓王氏河南開封祥符人也幼依相國寺出家即於本寺受具足戒後叅方至金臺古林諸勝境遇隆覺冶牧老人一語契心遂付法焉乾隆甲子歲冶公受天寧寺請命師為監寺冶公示寂師繼席方丈傳宣戒法復建藏經閣及殿堂廊廡規模極其宏整後又移錫於儀徵寶坊寺不數載其殿宇亦輝煌生色矣二十四年<span class='corr'>己</span>卯二月十六日無疾而逝建全身墖於蘊微山之後灣</p>
</div></div>
<div class='div-other'><a id='mulu151' />
<div class='div-other'><a id='mulu152' /><p style="margin-left:2em;text-indent:-1em">金陵慈應寺僧樹律師諱實培刊江甘泉人也姓石氏幼年賦性耿介不事繁文素仰空門高潔因有二親在堂不忍遽離後得兄弟成立能代定省之勞遂辭親渡江遍訪名宿乃至句曲之冑王山得遇雪崖禪師即求剃度師見其品貌不凡舉止端方將來必為法門柱石遂薙髮於寶山寺焉康熙五十九年秉具於千華次叅慈應由副寺以至監院璇公和尚示寂即以方丈命之自主法席後精嚴毘尼愈加警惕乾隆十六年閏五月二十五日示寂世壽五十七僧臘二十一有嗣法弟子古雲澄焉</p>
</div></div>
<div class='div-other'><a id='mulu153' />
<div class='div-other'><a id='mulu154' /><p style="margin-left:2em;text-indent:-1em">皇藏峪瑞雲寺大樗律師諱如果長邑馬氏子幼失依怙五歲乞大慈珞和尚度十五精儒業十六習內典年二十珞師脫去始志遊歷二十三登千華戒壇秉具後即叅濟和尚於維揚晝三夜三不容走作兩月間默識心要尋溫舊習遂得不二之旨復上寶華博綜律儀事任羯磨并掌翰墨嗣又遍訪浙右諸名宿如佛日璿公天目晦公皆與契機親炙之一日晦和尚云凡叅學人不可得少為足百尺竿頭還須進步明訓在耳宜深佩服由是縛茆於東目分經臺下屏息諸緣聲韜木石雍正戊申歲蒙本師藥老人慈命三詔不得已而推向人前應箇時節每撫膺自愧無補法門唯以眾務之暇心切<span class='corr'>己</span>躬偶閱雪峯鰲山因緣頓將從前礙胸之物豁然氷釋矣有示眾偈曰烈燄爐中建戒幢本無餘事可商量凡情聖解皆鎔盡一句彌陀是道塲又數遭歲歉幸眾之齋缽未虛乃作偈曰瑞雲巖下老愚夫千指重圍道不孤一日兩飡藜藿飯六時持誦報皇圖乾隆壬戌時年五十坐夏二十有七也</p>
</div></div>
<div class='div-other'><a id='mulu155' />
<div class='div-other'><a id='mulu156' /><p style="margin-left:2em;text-indent:-1em">揚州慧因寺曉聞律師諱實長江南丹徒錢氏子也母潘氏生師時無乳使他人乳之不就食飲以米汁不受至七晝夜父母憂之尋得乳能食喜茹素幼隨父渡江值風暴大作同舟者無不恐懼師微笑曰祇是心不定耳何懼風浪耶父曰此時心如何得定師曰定在平日父頷之將冠溯江至金陵永濟寺聞僧誦彌陀經信其極樂如是清淨如是莊嚴迴念婆娑渾身汗出而出塵之志决矣父母念其素行非俗漢遂命投和州福興寺密嚴和尚薙染時年十八閱三載禮寶華文公圓具未幾出山遇一老宿曰好箇本分禪和子往何處去師曰叅禪去宿曰叅禪曷若學律師曰我學律無味宿曰孑明心理為戒悟徹本心為禪名雖有二理則歸一且今時秉佛制而飭僧紀者寥寥汝當精進持律去師於是涉江而北依廣陵石塔和尚撫生公研究律學是時撫公有淮南律虎之稱見師行履篤實逈出時流大器之尋命師居侍寮朝夕教誨將欲記莂師以朝四大名山為辭撫公即親為置操方具期以行脚歸再承記莂無何而撫公遷化先是撫公密囑朗公曰曉侍者法器也斯人必大興法化汝當善視之及朗公繼席即授法於師城北舍利律院為師剃度兄牧山和尚道塲牧公叩朗公請師為輔弼朗公留連匝月牧固請始命往舍利師一至舍利便以叢林為己任內外院務仔肩弗辭其煩劇勞瘁人實難堪師處之晏如也齋厨時或告竭師嘗棄衣履以充薪水十方衲子德之郡紳王山又朱與白諸先生偕同調十數人於舍利結蓮社為投閒養性之地地雖僻而名振廣陵矣牧公圓寂後主席無人遠近緇素屢舉師正位師悉辭不就會郡紳鶴崖汪君闢廣初地一新梵剎庚申夏四月郡守景萊高公率紳商耆庶於佛覩明星日送師方丈師卒不獲辭乃勉就領眾自是艱苦較前為尤甚凡春冬戒期調伏苾蒭寒者衣之疾者藥之老者安之以故十方求戒者動即數十壇平山堂之左有惠照寺即古木蘭院唐王播題詩處也地頗幽邃住持者力不能支邑侯徐公嘉師行履率紳士特請師攝住未期月漸復舊觀辛未春聖駕南廵御舟經過舍利師率眾奏請寺名當蒙俞允是年九月鹺憲吉公賫御書慧因寺額到寺時顧萬峯鮑步江張冠村與予俱有詩紀勝嗣此來瞻仰者日繁挂瓢鉢者日眾師益加黽勉應接無寧晷夜不脇席而臥晝常并日而食眾僧初以為異久之悉為讚歎不已癸酉八月師世壽五十四方宰官紳士林下諸善知識爭為詩歌讚頌苟非道行高卓聲華茂羙曷以臻此師素無病忽示疾三日端然而逝師生於康熙甲申八月二十五日入滅於乾隆甲戌九月一日世壽五十有一僧臘三十有一坐夏一十有四其門人鑑清能安宗興諸大師將奉龕於惠照之西偏與牧山和尚共葬一墖請予為師傳以予與師法門往來垂二十餘年知師最詳余不獲辭乃畧述其行業云論曰師四十誕辰時隆覺冶牧老人作序文祝師其序中推許真實以為後來之秀屈指無二人焉夫冶公為海內律學宗綱持論最嚴豈漫為許可者况後此十年更加精進耶於戲師洵一代之律師也哉道潛居士陳琅撰</p>
</div></div>
<div class='div-other'><a id='mulu157' />
<div class='div-other'><a id='mulu158' /><p style="margin-left:2em;text-indent:-1em">舍利牧山律師諱實省姓何氏江南寶應人也父正生母王氏世有隱德誕師時母有異兆六歲就學塾師授童讀四字句過目不忘聞僧誦經持咒即能隨口念出年十六决志辭親投和州福興寺密嚴和尚剃度遍覽內典閱四載至寶華納具於文海和尚文公見師囑執事曰此子非凡器也送入戒堂是期求戒者數千指而師為之領袖圓具後遂依止學律二年一日至山麓灌木之下見烏哺雛忽念罔極深恩歸里覲省後至吾郡舍利禮思曇老人老人留為輔化以南山付囑侍巾瓶未二載老人辭世遂以法門重任委師繼席於是宰官紳士無不敬信雍正癸丑師應兩淮紳商之請開戒於本山求戒者數十人同居眾僧千有餘指三月之內緇素樂施齋供不絕圓戒日佛殿香煙結成雲葢殿上有紅光燭天遠近觀者知斯地必成寶坊是年五遊五臺未幾歸來便興土木師質孱弱不耐勞劇創建未成已染微疾知願莫能遂將內外院務交於曉公代理獨居一室精修淨土至建子月辟穀唯日飲苦茗數甌至次月二日命侍者取水沐浴更衣合掌念佛端坐而逝師生於康熙甲申示寂於雍正乙卯閱年三十有二僧臘一十有二為舍利開戒第一代焉初師之叅思老人也具大人氣相慨法門秋晚冀遍叅海內名宿踵趙州芳躅辦十貫草鞋錢必使佛祖慧命塞破四天下得三學之要歸為大千之覺海志甚偉也及雍正十年以後世宗憲皇帝振興佛法天下高僧沐聖恩晉禪師號而賜紫衣者大有人焉是時師雖北遊五臺緣南人質弱不能久居北地卒未得遇而旋滅於故所為可傷也又聞之曉公曰師嘗孤坐彌月忽有得處呵呵大笑曰於一毫端現寶王剎坐微塵裏轉大法輪此真實語古人豈欺我哉每遇禪人拈弄公案牽扯葛藤紛紛聚訟師輙振威一喝眾為色阻或轉一語耆宿亦為之心折今歿且二十年門人奉龕於寺曉公居方丈有年因緣福報日盛日隆不為師謀葬所必待斯地沐今上恩隆宸翰炳炳院改為寺又俟曉公遷化師門人定公繼席終與曉公共墖一處此其無故也耶於戲師之事蹟固未張皇而師之志願可謂遂矣而又何憾於年之不永哉道潛居士曰予年三十以前惡人語及佛法慮其害吾儒也見王阮亭司寇遊華山序中有浮屠之說與吾儒道德仁義之旨了然不殊之語深不以為然故昔年與師語多不契二十年以來覺箇中事本明人人具足何有儒釋之分也今欲與師高談不二了不可得其或俟師再來耶江都陳琅撰</p>
</div></div>
<div class='div-other'><a id='mulu159' />
<div class='div-other'><a id='mulu160' /><p style="margin-left:2em;text-indent:-1em">宿遷極樂庵太初律師諱來照姓樊氏彭城鳳山人也其父禱於雪山寺師始生幼時靈根夙植就外塾已卓異諸童矣年十二遊雪山見寺僧威儀輙感昔緣有在辭親投喚生和尚為師晝夜持誦終歲不休年二十四納具戒於桂昌律祖窮研藏典北請南叅圓通三學後歸極樂慧老人深器重之由書記遷羯磨首眾遂入室焉至雍正戊申三月一日慧公因患目疾命師主席力行十有四年未嘗改廢繩墨復應邳宿士大夫請主名藍傳戒孜孜無倦色嘗垂示云叢林授受間最須珍重必其識見超卓德行可表纔可暢其本懷且不愧座下有人若不審其來歷只輕易放行如稻麻竹葦何關輕重故師座下雖盈千指而一二依之最久者一眾視之應得衣鉢默扣師意乃曰渠不得吾真血脉眾大異之乾隆六年八月慧老人順寂心喪盡禮至七年五月十三日忽書座右曰我七月十九日且去矣及期眾以極樂法脉為請師曰今將院事且付德明弟主持爾等竭力任事當與我在無異至午刻跏趺而逝師生於康熙二十三年正月初一日終於乾隆七年七月十九日世壽五十有九戒臘三十有五師既滅度而同門德明悟公宣揚祖道紀綱後昆毫無踰越至十年五月二十日示微疾二十七日請宗長麗庵錫公輝遠月公洎集眾告曰吾住無心去亦無口向下文長大家出手說已端然而化是師亦不輕授受無負正傳寄記之重矣論曰太初律師真血脉一言在昔多斥為庸妄然南山律祖遙承正法之統為百世師者若而人則吾太初公言繫九鼎之絲為天下法者若而人</p>
</div></div>
<div class='div-other'><a id='mulu161' />
<div class='div-other'><a id='mulu162' /><p style="margin-left:2em;text-indent:-1em">蘇州真諦寺曉雲律師諱宗起東魯魚臺劉氏仲子也父升善有衍慶母楊氏夢彩雲遶室而有娠生九齡有南陽相若和尚見而奇之欲扳師出家父母知師有夙根遂允其請年十二即披剃焉後稟具於真諦利咸和尚座下復徧叅名宿得窺堂奧雍正<span class='corr'>己</span>酉歲仍回姑蘇得法於天慧律師乾隆辛酉春繼席真諦惟以至誠接物不事華飾人亦以此敬之乙酉秋七月三日無疾而逝世壽七十有一僧臘四十有九</p>
</div></div>
<div class='div-other'><a id='mulu163' />
<div class='div-other'><a id='mulu164' /><p style="margin-left:2em;text-indent:-1em">江陰圓覺庵慧海律師諱宗深本邑程氏子也幼依圓覺庵出塵師薙染朝夕禮大士像得大智慧閱諸經論恍如夙習年既壯圓具於本城十方庵未幾即繼席圓覺重整院務率眾焚修三十餘載後復移錫十方庵傳授毘尼有戒序流通於世焉</p>
</div></div>
<div class='div-other'><a id='mulu165' />
<div class='div-other'><a id='mulu166' /><p style="margin-left:2em;text-indent:-1em">聞思御章律師法諱海注清河縣施氏子幼孤早年披緇從師遠遊足跡遍天涯於福建之鼓山圓具師精勤不怠嘗自勵曰覔佛覔心須要時時行不倦方為妙用問山問水還在久久力無窮便得知音後葬親遂歸就本寺聞慧和尚棲止復精律部及為教授其愛育人才成全衲子雖有一技一能無不被其榮接凡講解律部必詳研欵切能使人人析義而後已尤篤孝行躬雖右寮親操侍執聞祖老而得遂頤養師之力也祖歿既主法位則續置齋田修建方丈補殘葺廢歲無寧日至於求賢才紹南山之命脉恢祖道續律燄之分燈故叢林有誨人不倦之稱或曰師何不少憇以養中和曰人命無常一息不來即成他世一旦捐棄而作千華之罪人也後得秉慈一聚用文嗣其法師即集眾告曰今日可息肩矣遂命秉主法席而聚公輔之師既退日誦法華兼修淨業凡四閱寒暑未嘗暫輟至雍正乙卯正月二十日晨起辭眾念佛而逝不幸秉公相繼辭世聚律師嗣席之後建墖躬修卓然自立其不私厨庫不避作務等猶從遺制至諭律範之精微感化之嚴密或踵門而皈心道行或馳簡而延莅戒壇風動四方香花填塞固知本達千華葢亦師之選擇得人光裕聞思矣</p>
</div></div>
<div class='div-other'><a id='mulu167' />
<div class='div-other'><a id='mulu168' /><p style="margin-left:2em;text-indent:-1em">京都淨土殿[廖-(彰-章)+貝]如律師徐州宿遷縣陳氏子幼莊重厭俗囂依本邑法華社懋林師薙染壯遊京都圓具於萬壽戒臺寺憨默和尚座下矢志律學[摻-(彰-章)+小]履罔閒時有報恩道老人一見即目為法器遂心印焉師為人沉靜寡言不事應酬且日有定課務以古人為規此亦確有所守不隨眾為俯仰者世壽六十坐夏三十九於乾隆二十九年三月初五日預知時至安詳而逝</p>
</div></div>
<div class='div-other'><a id='mulu169' />
<div class='div-other'><a id='mulu170' /><p style="margin-left:2em;text-indent:-1em">黃石悟明律師諱普開族姓葉氏幼禮然燈長老薙染內懷貞敏外具嚴如其師祖慧公見而異之已知為不凡子也未幾師祖西遊乃自發願苦行修持建梵宇於東山晨昏禮拜設茶亭於西路渴濟行人運佛祖之慈心行菩薩之願誓具秉於古林法續於南山既而主席本山傳尸羅之妙法精究毘尼闡梵網之慈[ㄙ/日]規模後學師範來昆其功曷可勝紀哉師於乾隆辛未預知時至無疾而終得嗣法三人東山維賢慈韻松藏石玉月山道來從皆篤實修行亦將為南山棟石焉</p>
</div></div></div>
</div><!-- end of div[@id='body'] -->
</body></html>