<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>律宗燈譜</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu171' />
<div class='div-other'><a id='mulu172' />
<ul class="">
<li>古祖下八世
<ul class="">
<li><span class="note-inline">(京都)</span>潭柘岫雲寺靜觀瑞律師法嗣</li>

<li><span class="note-inline">(宿遷)</span>壽聖寺雲浦珠律師法嗣
<ul class="">
<li>默然佑律師</li>

<li>中岳嵩律師</li>

<li>酌宜義律師</li>

<li>成章文律師</li>

<li>月照朗律師</li>
</ul></li>

<li><span class="note-inline">(徐州)</span>廣濟寺大雅憘律師法嗣</li>

<li><span class="note-inline">(金陵)</span>寶華山珍輝[王*永]律師法嗣
<ul class="">
<li>文海聚律師<span class="note-inline">(寶華有傳)</span></li>

<li>氷壺玉律師<span class="note-inline">(泰州)</span></li>

<li>天玉銓律師<span class="note-inline">(天寧)</span></li>
</ul></li>

<li><span class="note-inline">(金陵)</span>大報恩寺三藏公照月律師法嗣
<ul class="">
<li>致和純律師<span class="note-inline">(崇法)</span></li>

<li>貫通九律師<span class="note-inline">(獅山)</span></li>

<li>如滄福律師<span class="note-inline">(蘆瑭)</span></li>

<li>滄月澄律師</li>

<li>宗紹慶律師<span class="note-inline">(延壽)</span></li>

<li>修然輪律師<span class="note-inline">(泰州)</span></li>

<li>寶光朗律師<span class="note-inline">(龍華)</span></li>
</ul></li>

<li><span class="note-inline">(涇縣)</span>石山臺泉寺宗明徹律師法嗣
<ul class="">
<li>自如見律師<span class="note-inline">(臺泉)</span></li>

<li>道成庚律師<span class="note-inline">(莖草)</span></li>

<li>道敦厚律師</li>

<li>文朗煥律師<span class="note-inline">(鏡月)</span></li>

<li>開塵璨律師<span class="note-inline">(長春)</span></li>

<li>雲石照律師<span class="note-inline">(臺泉)</span></li>

<li>可成果律師</li>

<li>慧容悟律師<span class="note-inline">(天峯)</span></li>

<li>意林斌律師<span class="note-inline">(觀音)</span></li>

<li>吉賢雲律師<span class="note-inline">(紫茸)</span></li>

<li>開化相律師</li>

<li>開雲祥律師</li>

<li>聖機秉律師</li>

<li>崇遠裕律師<span class="note-inline">(鏡月)</span></li>
</ul></li>

<li><span class="note-inline">(杭州)</span>淨慈寺律氷幢律師法嗣
<ul class="">
<li>惟若一律師<span class="note-inline">(水月)</span></li>

<li>清遠近律師<span class="note-inline">(淨慈)</span></li>

<li>復本成律師</li>

<li>覺修緣律師</li>

<li>齡遠壽律師</li>

<li>智水淵律師<span class="note-inline">(慧雲)</span></li>

<li>月燦輝律師</li>

<li>道惟興律師</li>

<li>慧天宿律師<span class="note-inline">(長福)</span></li>

<li>了凡真律師</li>

<li>勤修蓮律師</li>

<li>心融徹律師</li>
</ul></li>

<li><span class="note-inline">(儀徵)</span>隆覺寺敷和悅律師法嗣
<ul class="">
<li>岫雯清律師<span class="note-inline">(隆覺有傳)</span></li>

<li>文學慧律師</li>

<li>文波海律師</li>

<li>貫一敏律師</li>

<li>徹機健律師</li>

<li>不違愚律師</li>

<li>琢璽璞律師</li>

<li>達遠照律師</li>

<li>方若灌律師</li>

<li>道嵩海律師</li>

<li>得果因律師</li>

<li>澄暎朗律師</li>

<li>如廣度律師</li>

<li>西隱省律師</li>

<li>見徹明律師</li>

<li>無瑕靖律師</li>

<li>山如仁律師</li>

<li>雨堂霡律師</li>

<li>靜修初律師</li>

<li>印月溶律師</li>

<li>聖己念律師</li>

<li>令儀聚律師</li>

<li>潤成磬律師</li>

<li>西野立律師</li>
</ul></li>

<li><span class="note-inline">(儀徵)</span>地藏　廣義照律師法嗣
<ul class="">
<li>耿止　律師</li>
</ul></li>

<li><span class="note-inline">(京江)</span>海潮寺惟一聞律師法嗣
<ul class="">
<li>行可恕律師</li>

<li>勤修果律師</li>

<li>廣修　律師</li>

<li>正杲昱律師</li>

<li>士玉柱律師</li>

<li>元修　律師</li>

<li>通義仁律師</li>

<li>舒芳莖律師</li>

<li>徹悟　律師</li>

<li>至誠利律師<span class="note-inline">(海潮)</span></li>
</ul></li>

<li><span class="note-inline">(吳江)</span>華嚴寺自讀暉律師法嗣
<ul class="">
<li>欽和柱律師</li>

<li>純義宗律師</li>

<li>一莖土律師</li>

<li>海庵修律師</li>

<li>心如修律師</li>
</ul></li>

<li><span class="note-inline">(雲陽)</span>經山崇教寺建明所律師法嗣
<ul class="">
<li>無塵徹律師</li>

<li>月朗圓律師<span class="note-inline">(護國)</span></li>

<li>亮月明律師</li>
</ul></li>

<li><span class="note-inline">(真州)</span>天寧寺覺然善律師法嗣
<ul class="">
<li>蒼塵林律師<span class="note-inline">(寶坊)</span></li>
</ul></li>

<li>鐘樓　西來瑞律師法嗣
<ul class="">
<li>誓周量律師</li>

<li>圓潔瑞律師</li>

<li>照嵩膏律師</li>
</ul></li>

<li><span class="note-inline">(瓜州)</span>總持庵覺證性律師法嗣
<ul class="">
<li>修月成律師</li>

<li>德源真律師</li>

<li>自成光律師</li>

<li>在中　律師</li>

<li>清成聖律師</li>

<li>愷林宗律師</li>

<li>月明心律師</li>

<li>我聞福律師</li>

<li>大淳真律師</li>
</ul></li>

<li><span class="note-inline">(興化)</span>般若庵蔭千檀律師法嗣
<ul class="">
<li>崑源淮律師<span class="note-inline">(般若)</span></li>

<li>月堂湛律師<span class="note-inline">(東林)</span></li>

<li>自遠宏律師</li>

<li>得如峯律師</li>

<li>大杲照律師</li>

<li>濟川　律師</li>

<li>聯璧奎律師<span class="note-inline">(大聖)</span></li>

<li>蘊空聞律師<span class="note-inline">(彌陀)</span></li>

<li>慧鑑　律師<span class="note-inline">(寶華)</span></li>
</ul></li>

<li>自在　慧圓俊律師法嗣
<ul class="">
<li>妙果性律師<span class="note-inline">(自在)</span></li>

<li>祥光勝律師<span class="note-inline">(自在)</span></li>

<li>慧徹開律師</li>

<li>智元容律師</li>

<li>普德仁律師</li>

<li>永正如律師</li>
</ul></li>

<li>地藏　天和利律師法嗣
<ul class="">
<li>四可益律師<span class="note-inline">(定慈)</span></li>

<li>振南凱律師</li>

<li>普濟明律師</li>

<li>東來志律師</li>

<li>德文音律師<span class="note-inline">(觀音)</span></li>

<li>德善全律師</li>

<li>顯空傳律師</li>

<li>懷印成律師<span class="note-inline">(地藏)</span></li>

<li>覺海清律師</li>
</ul></li>

<li>紫雲山松如塵律師法嗣
<ul class="">
<li>覺海湧律師<span class="note-inline">(紫雲)</span></li>
</ul></li>

<li>觀音　松恒緣律師法嗣
<ul class="">
<li>慧宗章律師<span class="note-inline">(觀音)</span></li>
</ul></li>

<li>西寺印山幹律師法嗣
<ul class="">
<li>葦航筏律師</li>
</ul></li>

<li>準提　遠學永律師法嗣
<ul class="">
<li>思哲能律師</li>

<li>思牧體律師</li>
</ul></li>

<li>玉禪　經朴緣律師法嗣
<ul class="">
<li>自雲　律師</li>
</ul></li>

<li><span class="note-inline">(金陵)</span>慈應寺僧樹培律師法嗣
<ul class="">
<li>古雲澄律師<span class="note-inline">(慈應)</span></li>
</ul></li>

<li><span class="note-inline">(徐州)</span>皇藏峪瑞雲寺大樗果律師法嗣
<ul class="">
<li>相如慶律師</li>

<li>宏濟融律師<span class="note-inline">(瑞雲有傳)</span></li>

<li>扶宣能律師</li>

<li>智朗元律師<span class="note-inline">(瑞雲有傳)</span></li>

<li>謙如凝律師</li>

<li>順天福律師</li>
</ul></li>

<li><span class="note-inline">(鳳陽)</span>龍興寺大川洪律師法嗣
<ul class="">
<li>徹明亮律師</li>
</ul></li>

<li><span class="note-inline">(揚州)</span>石塔寺瑞林定律師法嗣
<ul class="">
<li>拙庵愚律師<span class="note-inline">(石塔)</span></li>

<li>海山濶律師</li>

<li>修學民律師</li>

<li>清如覺律師</li>

<li>立雲宏律師</li>

<li>宏義仁律師</li>

<li>聖傳宏律師</li>
</ul></li>

<li><span class="note-inline">(揚州)</span>慧因寺曉聞長律師法嗣
<ul class="">
<li>鶴棲雲律師</li>

<li>能安定律師</li>

<li>宗興妙律師</li>
</ul></li>

<li><span class="note-inline">(維揚)</span>建隆寺品木森律師法嗣
<ul class="">
<li>懋膺顯律師<span class="note-inline">(建隆)</span></li>
</ul></li>

<li><span class="note-inline">(揚州)</span>寶寧院端白正律師法嗣
<ul class="">
<li>振玉鐸律師<span class="note-inline">(寶寧)</span></li>

<li>思修文律師<span class="note-inline">(福田)</span></li>
</ul></li>

<li><span class="note-inline">(射陵)</span>廣利院恒怡溶律師法嗣
<ul class="">
<li>祥瑞耀律師</li>
</ul></li>

<li><span class="note-inline">(泰州)</span>南山寺聞遠常律師法嗣
<ul class="">
<li>方來悟律師</li>
</ul></li>

<li><span class="note-inline">(揚州)</span>開元寺慈照鏡律師法嗣
<ul class="">
<li>在永聚律師<span class="note-inline">(開元)</span></li>

<li>在舟郁律師</li>
</ul></li>

<li><span class="note-inline">(揚州)</span>開元寺義廣成律師法嗣
<ul class="">
<li>聖安齡律師<span class="note-inline">(開元)</span></li>

<li>在中智律師</li>
</ul></li>

<li><span class="note-inline">(泰州)</span>潮海寺雲庵成律師法嗣
<ul class="">
<li>體安泰律師</li>

<li>智杲曉律師</li>
</ul></li>

<li><span class="note-inline">(射陵)</span>彌陀寺汝華榮律師法嗣
<ul class="">
<li>維杲悟律師</li>
</ul></li>

<li><span class="note-inline">(揚州)</span>大悲院瑞嗚鸞律師法嗣
<ul class="">
<li>朗如明律師</li>

<li>自性慧律師</li>
</ul></li>

<li><span class="note-inline">(杭州)</span>開化寺持五岳律師法嗣
<ul class="">
<li>蓮僧　律師</li>

<li>界幻　律師</li>

<li>希聖學律師</li>

<li>宏修學律師</li>

<li>本善　律師</li>

<li>脫塵　律師</li>

<li>德雲　律師</li>

<li>西傳音律師</li>

<li>松蔭智律師</li>

<li>燦月寬律師</li>
</ul></li>

<li><span class="note-inline">(揚州)</span>東隱庵樵松徹律師法嗣
<ul class="">
<li>可立成律師<span class="note-inline">(蓮華)</span></li>
</ul></li>

<li><span class="note-inline">(揚州)</span>澄月庵淨如朗律師法嗣
<ul class="">
<li>寶安純律師</li>

<li>智安能律師</li>
</ul></li>

<li><span class="note-inline">(京都)</span>瑞應寺了緣悅律師法嗣
<ul class="">
<li>續仁貫律師</li>

<li>智寬徹律師</li>

<li>廣含藏律師</li>

<li>量遠度律師</li>

<li>大澤洽律師<span class="note-inline">(嶗山)</span></li>
</ul></li>

<li><span class="note-inline">(京都)</span>靈光寺體一　律師法嗣
<ul class="">
<li>樂天　律師</li>
</ul></li>

<li><span class="note-inline">(太原)</span>五臺山吉祥寺大空慧律師法嗣
<ul class="">
<li>法藏相律師<span class="note-inline">(清涼)</span></li>

<li>碧雲寶律師<span class="note-inline">(吉祥)</span></li>

<li>國璋玉律師</li>

<li>兆來普律師</li>

<li>寶光璽律師</li>

<li>量覺珮律師</li>

<li>宗悅行律師</li>
</ul></li>

<li><span class="note-inline">(寧武)</span>　　　真宗維律師法嗣
<ul class="">
<li>玉璽瑞律師</li>
</ul></li>

<li><span class="note-inline">(儀徵)</span>寶坊寺文博叅律師法嗣
<ul class="">
<li>恒泰開律師<span class="note-inline">(寶坊)</span></li>

<li>蒼塵林律師<span class="note-inline">(寶坊有傳)</span></li>
</ul></li>

<li><span class="note-inline">(宿遷)</span>極樂庵太初照律師法嗣
<ul class="">
<li>靈峰住律師<span class="note-inline">(壽聖有傳)</span></li>

<li>印可貴律師<span class="note-inline">(極樂有傳)</span></li>
</ul></li>

<li><span class="note-inline">(徐州)</span>東山寺靜居義律師法嗣
<ul class="">
<li>藏珠梅律師<span class="note-inline">(東山)</span></li>

<li>科容　律師</li>

<li>清池　律師</li>
</ul></li>

<li><span class="note-inline">(宿遷)</span>全潮庵輝遠月律師法嗣</li>

<li>　　　省庵臨律師法嗣
<ul class="">
<li>隱公明律師</li>
</ul></li>

<li>淨土　一愷證律師法嗣
<ul class="">
<li>益氷霞律師</li>
</ul></li>

<li>葦庵志如輝律師法嗣
<ul class="">
<li>去塵煥律師</li>
</ul></li>

<li><span class="note-inline">(寶應)</span>白衣庵朗明成律師法嗣
<ul class="">
<li>省安立律師<span class="note-inline">(白衣)</span></li>

<li>欣然喜律師</li>

<li>寶珠玉律師</li>
</ul></li>

<li>　　　性天　律師法嗣
<ul class="">
<li>玉璽　律師</li>
</ul></li>

<li>北禪　聖靈靜律師法嗣
<ul class="">
<li>道生本律師<span class="note-inline">(北禪)</span></li>

<li>耀乾煜律師<span class="note-inline">(白龍)</span></li>

<li>天銳忍律師<span class="note-inline">(清涼)</span></li>

<li>豁然一律師</li>

<li>濬質鑑律師</li>

<li>法輪位律師<span class="note-inline">(北禪)</span></li>

<li>九成益律師<span class="note-inline">(殑伽)</span></li>

<li>智海慧律師</li>

<li>覺先　律師</li>
</ul></li>

<li><span class="note-inline">(蘇州)</span>真諦寺曉雲起律師法嗣
<ul class="">
<li>天機緣律師</li>

<li>自省承律師</li>

<li>晴川湛律師</li>

<li>道瓏鳳律師</li>

<li>祥宗宏律師</li>

<li>甫見雲律師<span class="note-inline">(真諦)</span></li>

<li>振玉音律師</li>

<li>剖塵玉律師</li>

<li>暎清霞律師</li>

<li>惠文靜律師</li>

<li>覺文宗律師</li>

<li>燦明輝律師</li>

<li>融三性律師</li>

<li>勝三律律師</li>

<li>文彬質律師<span class="note-inline">(十方)</span></li>

<li>德勤道律師</li>

<li>戒真慧律師<span class="note-inline">(隆福)</span></li>

<li>道明宗律師<span class="note-inline">(瑞雲)</span></li>

<li>在山明律師<span class="note-inline">(孝貞)</span></li>

<li>靜求企律師<span class="note-inline">(大悲)</span></li>
</ul></li>

<li>瞻佛　聖量求律師法嗣
<ul class="">
<li>義章佑律師<span class="note-inline">(瞻佛)</span></li>

<li>淨月明律師</li>
</ul></li>

<li>長壽　正念修律師法嗣
<ul class="">
<li>戒宏智律師</li>

<li>道庵松律師<span class="note-inline">(福壽)</span></li>

<li>亮庵月律師</li>

<li>戒定聖律師<span class="note-inline">(白衣)</span></li>
</ul></li>

<li><span class="note-inline">(太倉)</span>淮雲寺至善安律師法嗣
<ul class="">
<li>宗一巽律師<span class="note-inline">(海寧)</span></li>

<li>定心一律師<span class="note-inline">(海寧)</span></li>

<li>允成正律師</li>
</ul></li>

<li><span class="note-inline">(常熟)</span>興福寺魯愚聖律師法嗣
<ul class="">
<li>峻山演律師</li>

<li>巨能德律師</li>

<li>昶庵日律師</li>

<li>性涵届律師</li>

<li>道立成律師</li>
</ul></li>

<li><span class="note-inline">(江陰)</span>圓覺庵慧海深律師法嗣
<ul class="">
<li>定能靜律師<span class="note-inline">(圓覺)</span></li>

<li>卓然超律師</li>

<li>永安文律師</li>

<li>雅能月律師</li>

<li>三省思律師</li>

<li>惺凡　律師</li>

<li>定宗　律師<span class="note-inline">(十方)</span></li>

<li>宏宣震律師</li>

<li>智海廣律師</li>
</ul></li>

<li><span class="note-inline">(淮安)</span>聞思寺御章注律師法嗣
<ul class="">
<li>秉慈一律師</li>

<li>聚用文律師<span class="note-inline">(聞思有傳)</span></li>
</ul></li>

<li><span class="note-inline">(京都)</span>　　　體真續律師法嗣
<ul class="">
<li>妙德全律師</li>
</ul></li>

<li><span class="note-inline">(山西)</span>千壽寺敬庵誠律師法嗣
<ul class="">
<li>達山林律師</li>

<li>慧聞常律師</li>

<li>慧明瓚律師</li>

<li>太然元律師</li>

<li>雪林諭律師</li>
</ul></li>

<li><span class="note-inline">(臨黃)</span>舍利寺廣明耀律師法嗣
<ul class="">
<li>壽山淮律師</li>
</ul></li>

<li>黃石　悟明開律師法嗣
<ul class="">
<li>維賢慈律師<span class="note-inline">(東山)</span></li>

<li>藏石玉律師<span class="note-inline">(韻松)</span></li>

<li>道來從律師<span class="note-inline">(月山)</span></li>
</ul></li>

<li><span class="note-inline">(金陵)</span>古林庵宗本賢律師法嗣
<ul class="">
<li>魯玉璠律師</li>
</ul></li>
</ul></li>
</ul><p class="head1">慧雲馨祖下八世律師傳</p>

<div class='div-other'><a id='mulu173' />
<div class='div-other'><a id='mulu174' /><p style="margin-left:2em;text-indent:-1em">寶華山文海律師法諱福聚號二愚係皇壇千八百僧之得戒師也師嗣珍輝[王*永]公[王*永]嗣閔緣松公松嗣松隱義公義嗣定庵基公基嗣見月體公體嗣三昧光公光為千華宏戒始祖其嗣十有八人惟體公一支嫡嫡親承為千華正脉其餘傳法各方闡化演暢毘尼者靡不悉遵千華範制故原南山一派盡在千華祥發矣師望光公為七世祖遞代相承永永振起至師戒雷益震戒幢益高制行精嚴立法整肅天下求戒者雲臻輙以千計人謂體公之後身深有由矣體公為千華繼起其殿樓堂閣與夫矩則壇儀悉為重整或有未適其願者遷化時囑我再來也師於憲廟時應詔入都賜紫傳戒期中戒子千八百九眾之多昔世尊常隨聽法僅千二百五十人俱師以燕山一會數乃過之固是古佛治化感發所致要非師之實與名稱何其上下感孚有如是耶期畢護送還山榮寵之盛一時緇流無有出其右者及旋未幾賜帑重新百羙具偹得圓體公之遺願信即師之夙願也並可異者師為童子時度橋失水半嚮似有人語此是紹隆之業其在斯乎頃浮水靣至於法源開戒是日天朗氣清慶雲覆頂忽龍現於中庭圍繞四眾稱奇瑞焉其他興顯茲不贅錄師族系浙之義烏駱氏賓王之後裔也祖司淳溪稅務因籍高淳父林生公母戴氏師在胎而夢月兆祥既誕而神光下燭及艸災水厄亟依溧水上方寺靜生和尚出家習經師命禮大士號漸通義趣年當受具乃詣華山得戒於閔律師嗣是外檢律儀內照實相尋扣天童天目諸名宿見而深器之師謂機拳捧喝尤屬筌表志以宏戒為願復上寶華珍公遂令入室命掌監院事閱載餘即繼席千華由是戒香圓徧龍象景從而南山祖道賴以益振師嘗以世宗所示心要誘掖初機輪藏潛修老而彌篤課餘所輯有施食儀觀南山宗統等書亦補千華所未發者乃為贊曰昔我古佛圓明如來以帝王身行菩薩行既維道之以德齊之以禮而又雨大法雨震大法雷世法佛法不相叅雜乃曾召師踞皇戒壇之千華座作獅子吼凡歷諸勝而奉金剛光明寶戒者悉令作佛祖兒孫誠哉從茲授受相傳燈燈相續益傳益廣愈繼愈隆望之者如仰嵩華而揖滄江曾不測乎高高深深者也夫德攸天縱正三學之紀綱道統師宏傳四分於聖位餐其風者皆曰不可思議不可思議師生於康熙丙寅九月十六日示寂於乾隆乙酉八月初二日荼毘時金光燭天見者詫奇燼餘獲舍利數十粒光潤如珠門人各分奉供於墖焉洎入塔時又夜現祥光數次赤白交輝靄映林巒院眾悉瞻禮之世壽八十僧臘七十坐夏五十有四門弟子八十二人建窣堵於龍山之巔賜進士出身中憲大夫日講官起居注詹事府少詹事兼翰林院侍講學士前右春坊右庶子兼翰林院侍講嘉定張鵬翀拜撰</p>
</div></div>
<div class='div-other'><a id='mulu175' />
<div class='div-other'><a id='mulu176' /><p style="margin-left:2em;text-indent:-1em">真州隆覺寺岫雯律師諱福清江南徽州休寧人也幼依江寧上元縣興龍庵復如師出家得具戒於隆覺冶牧老人座下後嗣敷和律師法開堂首眾教誡後學乾隆庚午歲叅高旻了禪師未能發明乙亥春復謁了公偶於竹篾下有省遂回隆覺三十一年丙戌敷公示寂師繼席焉</p>
</div></div>
<div class='div-other'><a id='mulu177' />
<div class='div-other'><a id='mulu178' /><p style="margin-left:2em;text-indent:-1em">彭城皇藏峪瑞雲寺宏濟律師諱振融姓高氏泗州天長人也幼依本邑藏經院剃落於寶華山圓具精持戒律度夏者五復辭去遍叅諸方宗教乾隆元年叅皇藏大樗老人一見即命為教授首眾居未幾將禮五臺樗公遂以衣偈授之師承記莂後直抵五臺見北地風厚人淳乃於桂花城建立瑞雲宗旨春冬傳戒夏秋宏經不數載道風遠播矣癸亥歲樗公遣人持書促回以方丈事囑累之師繼席後率眾苦修與北地無異但賦性耿介與世多落落難合辛未冬仍赴臺山高隱不復出焉</p>
</div>
<div class='div-other'><a id='mulu179' /><p style="margin-left:2em;text-indent:-1em">彭城皇藏峪瑞雲寺智朗律師諱福元宿州人姓朱氏幼依本邑興隆庵自省師出家省寂後依兄慧朗師習學經論年十六侍皇藏峪大樗老人受五戒習沙彌事年二十受具足大戒己未歲南詢宗律叅揚之隆覺冶牧建公高旻天慧徹公杭之崇福智公歷數年未明心要壬戌歲叅海寧北寺祖南和尚春期畢於後院偶綴草鞋見風吹菜花如金波湧地師忽有省遂白方丈乞為證明祖頷之自是心愈豁然不復有怠丁卯歲回瑞雲時大樗老人退靜悚窩見師至叩其所學復以竿頭進步勗之師又南下數載至壬申歸來值宏濟融公北禮臺山瑞雲主席久虛丙子秋樗老人集眾以方丈付之師繼席後增修院務煥然一新為不負所託云</p>
</div></div>
<div class='div-other'><a id='mulu180' />
<div class='div-other'><a id='mulu181' /><p style="margin-left:2em;text-indent:-1em">儀徵寶坊寺蒼塵林律師姓錢氏揚州興化人也中年發心依本邑福慧庵覺如師出家受具戒於隆覺冶牧老人座下繼叅常州大曉和尚與高旻天慧禪師次後得法於儀徵覺然律師命為寶坊監院乾隆己卯覺公示寂師謝事養靜於瓜渚之觀音寺是歲秋儀之紳士請主寶坊法座師繼席五載復辭眾退居舊處以終老焉</p>
</div></div>
<div class='div-other'><a id='mulu182' />
<div class='div-other'><a id='mulu183' /><p style="margin-left:2em;text-indent:-1em">宿遷壽聖寺靈峰律師諱福住邳之嶧陽人也姓盧氏先是其父徙居於宿康熙戊辰歲師始生幼而穎異寡言笑以體羸多病其父禱於護國庵疾遂愈甫七齡投庵中瑞貞大師薙染及稍長誦經習禮於同軰中獨以老成見推年既壯益知自愛欲得名宿以開覺路而難其人於是深居者幾四十年雍正甲寅春世宗憲皇帝召文海律師於都城勅賜法源寺開壇授戒維時師偕本邑世安了然諸同志詣壇圓具凡千九百人有奇既卒事即於都中叅萬壽寺調梅禪師西方寺不二法師機緣契合均以法門大器期之遂留京者四載一日值秋初登玉泉山俯臨湖水環抱十數里一帶荷蒲菱芡與沙禽水鳥隱映於煙靄樓閣間不覺胸次開豁為念江浙諸禪藪當更有以異此而徧叅之志决矣乾隆戊午春師南下過宿遂自淮之廣陵謁福緣寺濟生和尚共話舊誼復渡江抵金山憇焉當是時大曉老人為江天寺主一見師如有夙契相留者彌月師偶於山樓夜坐更深月落天氣昏黑忽見江心有火光星散照耀林木棲鳥皆驚曉公曰此木華海賦所謂陰火潛然者師聞之恍然如別有所得又數日辭去由毘陵挂帆平江訪生公說法臺於虎邱山下然後漸次餘杭過六橋遊西湖以尋濟顛祖師舊蹟凡石甑虎林栖霞以及飛來峯諸勝境其間禪堂講肆無不深為領畧所可悵者鳥窠禪師立法之處惟有古木嶙峋鳳林破院而已嗣是歷東陽而南越蒿壩渡關嶺涉楢溪步石梁得寒山拾得二尊者所隱居巖穴並智者大師拜經臺故址遂悠然折方竹為杖陟天台最高頂以望赤城蒼洞天姥諸峯葢徘徊不能去云侍者曰自此入天童阿育王寺有古舍利盍往謁之師如其言復攀崖捫蘿而至趍拜畢有白毫光從塔中隱隱射出師亦竊自異之厥後詣普陀禮觀音遺像則見海霧中亂嶂插天陰晴屢變隱現不常其山下波濤洶湧雷砰電激非慈航難以飛渡真所謂海岸孤絕可望而不可即者也庚申秋返於宿之極樂庵位居尊證閒閱龍藏兩易寒暑太初老人知其中有所得遂付以南山宗焉時有靈公師叔慧朗尊宿於城南修壽聖古剎壬午孟冬厥工既竣以年老靜居命師主席接待往來禪侶閱數歲重修大殿建左右二樓以廣其制而又念祖塔未謁終為缺然於焉過龍潭掃塔於華山即寶誌禪師開山處也自是歸遂不復出師在院十有七年慎終如始未嘗稍懈至戊寅其年七十有一倦於院事乃耑使赴京都潭柘岫雲寺召雲浦律師為繼席雲師者係師剃度弟子即岫雲七代恒實律師之法嗣也時有廣睿禪師與雲公同居勸以南下又有鹺憲高公相送入院迄今古寺聿興眾工畢舉屹樹戒幢遠接南北非師之付託得人何以至是當師之退處東林也板橋高懸石門深閉靜室之側雜植花木松蔭白塔竹匝清池雨霽煙消蒼翠欲滴師於此怡然自得謝絕人事凡歷十有二年惟終日掃地焚香默坐禪榻而已庚寅春忽示微疾於二月六日安然而逝世壽八十有三戒臘三十有七壬辰孟夏建全身塔於五華頂祖墖之側遂即師之年譜而為之傳師性莊嚴凡遇人不假辭色以是浮華者多自為遠去而質實者對之又未始不為之心契也至師衣鉢之傳則有下邳大德號慧先諱性文其人者睡庵劉霞彩撰</p>
</div>
<div class='div-other'><a id='mulu184' /><p style="margin-left:2em;text-indent:-1em">宿遷極樂庵印可律師諱因貴姓韓氏山東滕縣人也寄居武城遂依五蟠寺獨步師薙染雍正辛亥圓具於極樂太初和尚座下即依止學律歷有數載辭師南下遍叅宗教於江淮間復回極樂任首座職乾隆乙丑夏德明悟公示寂遵太初老人命不輕授受時有宗長麗庵錫公輝遠月公與兩序大眾擇七月朔日默禱伽藍齊集太初老人龕右焚香天選眾鬮中拈得印可首座繼席即太初老人之戒弟子也師素行嚴謐以戒本為日課葢時至理彰龍天推出於是復鳴椎集眾將祖遺衣鉢法物與方丈一併證明交付親承太初老人法乳為極樂第五代焉師嗣席後建慧公太公德公三世窣堵波於五華山院復備述極樂祖派并分化在法諸友入南山統以廣其傳不數載道風丕振傳戒者十有二期癸未十一月八日示微疾端坐而逝世壽五十三僧臘三十坐十八夏嗣法弟子坤傳微等建全身墖於全潮祖塔之左</p>
</div></div>
<div class='div-other'><a id='mulu185' />
<div class='div-other'><a id='mulu186' /><p style="margin-left:2em;text-indent:-1em">淮安聞思寺聚用律師諱眼文浙江金華蘭谿宋氏子也幼出家依本寺御章注公和尚座下得戒復付法焉當圓戒之初侍冶牧老和尚朝南海歷天台五臺諸大名山悉心叅叩故師之行履愈苦愈堅後承注公命繼席十方納子爭投禮覲雖他處請師傳戒者甚夥而本寺戒期亦未有間歇且江淮間賢士大夫亦多追隨而師事之者葢師接待緇素秪一味真誠絕無毫髮緣飾凡為人舉揚內典及古德公案惟依本分闡發從未少有附會一種坦平胸次隨處都成道氣此誠修持中所未易至者也今年逾六旬而精力不衰登壇說戒其聲甚洪四眾無不欽仰嗣法者凡八十餘人此可以想其風範矣</p>
</div></div>
<div class='div-other'><a id='mulu187' />
<div class='div-other'><a id='mulu188' /><p style="margin-left:2em;text-indent:-1em">淮陰三界菴碧淳律師諱照環江南鳳陽府宿州張氏子也幼依本州彌陀院廓智師祝髮乾隆八年圓具于柵淵極樂菴德明和尚座下繼叅聞思聚用老人器重有年遂以心印付之由是續燄千華分燈三界自甘苦行不失聚公步趋無人我心有菩提志不數載梵宇聿新戒幢高樹海內景仰正未有艾也</p>
</div>
<div class='div-other'><a id='mulu189' /><p style="margin-left:2em;text-indent:-1em">淮安觀音寺涵空律師諱源長別號性水山左郯城張氏子也幼投淮之安東縣地藏菴祝髮依師祖朗徹公誦經習禮雍正甲寅春恭逢世宗憲皇帝召文海聚律師於京都勅賜法源寺開壇授戒師圓具訖復回南叅聞思聚用老人精持戒律無間寒暑聚公知為法門大器遂以衣偈付之乾隆乙丑歲聚公主席觀音歷三載命師繼席師甄陶後進無倦怠心復重建地藏大殿以廣其制歲丙子大飢師曾率眾過堂飲白水者三日而威儀整肅雍雍如初大眾益欣然樂附無一去者非師之德積於素何以至是嗣後道風丕振續置齋田以埀永久為後人所深賴焉戊寅歲師西逝世壽五十有一師頴慧善丹青受寫雪中寒梅踈枝冷淡古幹清奇殆於畫禪中而別得其三昧者歟</p>
</div></div></div>
</div><!-- end of div[@id='body'] -->
</body></html>