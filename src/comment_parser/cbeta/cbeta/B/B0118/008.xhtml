<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>律宗燈譜</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu190' />
<div class='div-other'><a id='mulu191' />
<ul class="">
<li>古祖下九世
<ul class="">
<li><span class="note-inline">(金陵)</span>寶華山文海聚律師法嗣
<ul class="">
<li>理筠言律師<span class="note-inline">(寶華有傳)</span></li>

<li>鑑如含律師<span class="note-inline">(雪浪)</span></li>

<li>慧善曜律師<span class="note-inline">(極樂)</span></li>

<li>澤周福律師<span class="note-inline">(極樂)</span></li>

<li>景蓮華律師</li>

<li>天月實律師<span class="note-inline">(法源有傳)</span></li>

<li>澹園素律師<span class="note-inline">(法雲)</span></li>

<li>誠朴慈律師<span class="note-inline">(任城玉露)</span></li>

<li>德慧緣律師</li>

<li>廣週全律師</li>

<li>巨濤澍律師<span class="note-inline">(祖燈)</span></li>

<li>慧光晃律師</li>

<li>德增賢律師<span class="note-inline">(智珠有傳)</span></li>

<li>如登從律師<span class="note-inline">(天隆)</span></li>

<li>自容源律師</li>

<li>善倫英律師</li>

<li>嵩山善律師<span class="note-inline">(福慧)</span></li>

<li>岸先道律師</li>

<li>德賢證律師</li>

<li>德滋泰律師<span class="note-inline">(天隆)</span></li>

<li>瑞符泰律師<span class="note-inline">(金陵觀音)</span></li>

<li>自如一律師</li>

<li>靜安大律師<span class="note-inline">(毘盧)</span></li>

<li>一宏照律師</li>

<li>叅徹石律師</li>

<li>蘭嶺馝律師</li>

<li>炳一慧律師<span class="note-inline">(光孝)</span></li>

<li>佛燈明律師</li>

<li>徧滋週律師</li>

<li>惠周仁律師</li>

<li>西池荷律師<span class="note-inline">(天都仰山)</span></li>

<li>永宜達律師<span class="note-inline">(泰州)</span></li>

<li>省徹淨律師</li>

<li>普瑜璽律師</li>

<li>如如悟律師</li>

<li>浩聲潮律師</li>

<li>如鑑慧律師</li>

<li>震蒼靜律師<span class="note-inline">(開元)</span></li>

<li>性愷澄律師</li>

<li>潤恒樹律師<span class="note-inline">(江蘇治平)</span></li>

<li>復聞廣律師<span class="note-inline">(慈雲)</span></li>

<li>省愚賢律師</li>

<li>義立柱律師</li>

<li>月恒睿律師</li>

<li>方來真律師</li>

<li>濟度能律師</li>

<li>潤然霈律師</li>

<li>貽中悟律師</li>

<li>香嶺文律師</li>

<li>大徹楞律師</li>

<li>息凡慧律師<span class="note-inline">(揚州觀音)</span></li>

<li>碧山澄律師</li>

<li>鷲峯嶽律師</li>

<li>西爽照律師<span class="note-inline">(上方)</span></li>

<li>悟西授律師</li>

<li>如如居士<span class="note-inline">(山陰性源)</span></li>

<li>慧周廣律師</li>

<li>曉叅化律師</li>

<li>藏州仁律師</li>

<li>明覺峯律師</li>

<li>貫明詮律師</li>

<li>玉衡恕律師</li>

<li>萬鍾祿律師</li>

<li>雲山本律師</li>

<li>懌安順律師</li>

<li>修德羙律師</li>

<li>如川昌律師</li>

<li>濟川渡律師</li>

<li>道興常律師</li>

<li>月如純律師</li>

<li>恒懷叅律師</li>

<li>竹君筠律師</li>

<li>可餘　律師</li>

<li>澄性善律師</li>

<li>晏海林律師</li>

<li>叅一學律師<span class="note-inline">(揚州敬佛)</span></li>

<li>紹真瑛律師<span class="note-inline">(蘇州福生)</span></li>

<li>法宏應律師<span class="note-inline">(揚州三聖)</span></li>

<li>法霖潤律師<span class="note-inline">(三聖)</span></li>

<li>聖轉澄律師<span class="note-inline">(福生)</span></li>

<li>慈雲世律師<span class="note-inline">(蘇州圓通)</span></li>

<li>容先宗律師<span class="note-inline">(萬壽)</span></li>

<li>本善誠律師</li>
</ul></li>

<li><span class="note-inline">(泰州)</span>　　　氷壺玉律師法嗣
<ul class="">
<li>山隱億律師<span class="note-inline">(山海)</span></li>
</ul></li>

<li><span class="note-inline">(常州)</span>天寧寺天玉銓律師法嗣
<ul class="">
<li>肇遠先律師</li>

<li>栢嶺純律師</li>

<li>岳宗立律師</li>

<li>本杲乘律師<span class="note-inline">(種福)</span></li>

<li>靜修然律師</li>

<li>智凱琛律師<span class="note-inline">(普會)</span></li>

<li>雪鑑亮律師<span class="note-inline">(伏虎)</span></li>

<li>鑑朗炯律師</li>

<li>慧禪榮律師</li>

<li>道宏化律師</li>

<li>根雲現律師<span class="note-inline">(上僧)</span></li>

<li>松澗實律師</li>

<li>隆興徹律師</li>

<li>大雲祥律師</li>

<li>宏舟航律師<span class="note-inline">(觀音)</span></li>

<li>爾霞純律師<span class="note-inline">(觀音)</span></li>

<li>月川音律師</li>
</ul></li>

<li><span class="note-inline">(常州)</span>崇法寺致和純律師法嗣
<ul class="">
<li>海如洪律師</li>
</ul></li>

<li><span class="note-inline">(涇縣)</span>石山臺泉寺自如見律師法嗣
<ul class="">
<li>繼羙清律師<span class="note-inline">(西華)</span></li>

<li>紹隆興律師<span class="note-inline">(雨臺)</span></li>

<li>灼然覺律師<span class="note-inline">(崇明)</span></li>

<li>念修教律師<span class="note-inline">(普光)</span></li>

<li>元林彬律師<span class="note-inline">(止山)</span></li>
</ul></li>

<li><span class="note-inline">(杭州)</span>淨慈寺清遠近律師法嗣
<ul class="">
<li>雨芳濟律師</li>

<li>道悟定律師</li>

<li>靜山果律師</li>

<li>慧宗智律師</li>
</ul></li>

<li><span class="note-inline">(京江)</span>海潮寺至誠利律師法嗣
<ul class="">
<li>方泉淋律師</li>

<li>恒修遠律師</li>

<li>自安明律師</li>

<li>寶峯誠律師</li>

<li>正法傳律師</li>

<li>誠修果律師</li>

<li>昆涯蕃律師</li>

<li>玉野燦律師</li>
</ul></li>

<li><span class="note-inline">(興化)</span>般若庵崑源淮律師法嗣
<ul class="">
<li>慧源航律師</li>

<li>徧知語律師</li>

<li>湛衡渠律師</li>

<li>道宏峻律師</li>

<li>惟信炎律師</li>
</ul></li>

<li>東林　月堂湛律師法嗣
<ul class="">
<li>湛海　律師</li>

<li>召南　律師</li>
</ul></li>

<li>　　慧鑒　律師法嗣
<ul class="">
<li>性明觀律師</li>
</ul></li>

<li>自在　妙果性律師法嗣
<ul class="">
<li>開學宏律師</li>
</ul></li>

<li>自在　祥光勝律師法嗣
<ul class="">
<li>曉達徹律師</li>
</ul></li>

<li>地藏　懷印成律師法嗣
<ul class="">
<li>一化乾律師<span class="note-inline">(地藏)</span></li>
</ul></li>

<li>紫雲山覺海湧律師法嗣
<ul class="">
<li>純一高律師</li>

<li>葦航渡律師</li>

<li>楚堂祥律師</li>

<li>慧德緣律師</li>

<li>聖叅鸞律師</li>
</ul></li>

<li>觀音　慧宗章律師法嗣
<ul class="">
<li>大徹信律師</li>

<li>天權成律師</li>
</ul></li>

<li><span class="note-inline">(金陵)</span>慈應寺古雲澄律師法嗣
<ul class="">
<li>悉證照律師</li>

<li>崇德悟律師</li>

<li>明見悟律師</li>

<li>嵩山高律師</li>

<li>中勝智律師</li>

<li>繼宗脉律師</li>
</ul></li>

<li><span class="note-inline">(徐州)</span>皇藏峪瑞雲寺宏濟融律師法嗣
<ul class="">
<li>靜語　律師</li>

<li>昭月貞律師<span class="note-inline">(高旻)</span>　<span class="note-inline">(兼宗（臨濟）)</span>　<span class="note-inline">(有傳)</span></li>
</ul></li>

<li><span class="note-inline">(徐州)</span>皇藏峪瑞雲寺智朗元律師法嗣
<ul class="">
<li>達如賢律師</li>

<li>普濟池律師</li>

<li>覺岸尚律師</li>

<li>廣慈可律師</li>
</ul></li>

<li><span class="note-inline">(太原)</span>五臺山吉祥寺碧雲寶律師法嗣
<ul class="">
<li>離塵徹律師</li>
</ul></li>

<li><span class="note-inline">(寶應)</span>白衣庵省安立律師法嗣
<ul class="">
<li>月賢成律師</li>
</ul></li>

<li><span class="note-inline">(宿遷)</span>壽聖寺靈峯住律師法嗣
<ul class="">
<li>慧先文律師</li>
</ul></li>

<li><span class="note-inline">(宿遷)</span>極樂庵印可貴律師法嗣
<ul class="">
<li>坤傳微律師<span class="note-inline">(極樂有傳)</span></li>

<li>輝禪法律師</li>

<li>大圓成律師</li>

<li>觀止善律師</li>

<li>無我全律師</li>

<li>玉真　律師<span class="note-inline">(極樂)</span></li>
</ul></li>

<li><span class="note-inline">(宿遷)</span>全潮庵寶珠玉律師法嗣
<ul class="">
<li>天滋潤律師</li>
</ul></li>

<li>　　　玉璽　律師法嗣
<ul class="">
<li>隆印　律師</li>

<li>慶雲　律師</li>
</ul></li>

<li>北禪　道生本律師法嗣
<ul class="">
<li>恂公謙律師<span class="note-inline">(北禪)</span></li>

<li>法宏坤律師</li>

<li>再安林律師</li>

<li>宗明姚律師</li>
</ul></li>

<li>勅賜萬安山白龍寺耀乾煜律師法嗣
<ul class="">
<li>自堅　律師</li>

<li>敏卓志律師</li>
</ul></li>

<li>清涼　天銳忍律師法嗣
<ul class="">
<li>一雨濟律師<span class="note-inline">(北禪)</span></li>

<li>顯清耀律師<span class="note-inline">(清涼)</span></li>

<li>恒覺源律師<span class="note-inline">(泗州)</span></li>

<li>梵谷求律師<span class="note-inline">(廣慧)</span></li>
</ul></li>

<li>　　　濬質鑑律師法嗣
<ul class="">
<li>慧覺願律師</li>
</ul></li>

<li>北禪　法輪位律師法嗣
<ul class="">
<li>淨山幻律師<span class="note-inline">(北禪)</span></li>
</ul></li>

<li>殑伽　九成益律師法嗣
<ul class="">
<li>月朗　律師</li>
</ul></li>

<li>　　　惠文靜律師法嗣
<ul class="">
<li>守樸貞律師</li>
</ul></li>

<li>　　　融三性律師法嗣
<ul class="">
<li>性蓮果律師</li>
</ul></li>

<li>隆福　戒真慧律師法嗣
<ul class="">
<li>道源成律師</li>
</ul></li>

<li>瑞雲　道明宗律師法嗣
<ul class="">
<li>勤修成律師</li>
</ul></li>

<li>孝貞　在山明律師法嗣
<ul class="">
<li>道德如律師</li>

<li>道成來律師</li>
</ul></li>

<li>瞻佛　淨月明律師法嗣
<ul class="">
<li>慧輪修律師<span class="note-inline">(瞻佛)</span></li>
</ul></li>

<li>福壽　道庵松律師法嗣
<ul class="">
<li>湛禪緣律師</li>
</ul></li>

<li><span class="note-inline">(滸關)</span>白衣庵戒定聖律師法嗣
<ul class="">
<li>道善能律師</li>
</ul></li>

<li>　　　秉慈一律師法嗣
<ul class="">
<li>拙峯覺律師<span class="note-inline">(兼宗曹洞)</span></li>
</ul></li>

<li><span class="note-inline">(淮安)</span>聞思寺聚用文律師法嗣
<ul class="">
<li><span class="corr">涵</span>空長律師<span class="note-inline">(觀音有傳)</span></li>

<li>養淳頤律師</li>

<li>靜明興律師</li>

<li>定遠壽律師</li>

<li>宏修義律師</li>

<li>侶賢濬律師<span class="note-inline">(吉祥)</span></li>

<li>智先德律師</li>

<li>荊含玢律師</li>

<li>伏霞璲律師</li>

<li>鑑淳熙律師</li>

<li>道峯德律師</li>

<li>碧淳環律師<span class="note-inline">(三界有傳)</span></li>

<li>蘊哲敏律師</li>

<li>壽持祿律師</li>

<li>覲光宸律師</li>

<li>遍照燦律師</li>

<li>滙安澄律師</li>

<li>德馨蘭律師<span class="note-inline">(阜寧鎮海)</span></li>

<li>洞廓知律師<span class="note-inline">(布金兼宗臨濟)</span></li>
</ul></li>
</ul></li>
</ul><p class="head1">慧雲馨祖下九世律師傳</p>

<div class='div-other'><a id='mulu192' />
<div class='div-other'><a id='mulu193' /><p style="margin-left:2em;text-indent:-1em">千華理筠律師諱性言浙省嘉興平湖縣籍為名儒徐氏之子也母俞氏常齋信佛於四月初四日乃誕師之辰師生而穎異童機妙靈雖遵訓而攻儒業然終懷出世之思焉厥後二親終養益驚旅寄嘗曰幻軀浮脆四大非真即堅如鉄石寧有不歸磨滅者乎於是投德藏寺雨曇和尚薙染接聞寶華戒風大振於雍正九年登山秉具習律安居文翁老和尚默覯舉止深加器重授以院務復資輔弼繼而文翁老和尚奉詔天都宏戒皇壇肅戒法於海內師多贊勷之功焉畢後還山分席天隆三載迨至乾隆二十五年復蒙蘇撫部院陳公請主治平然治平者雖曰古剎實乃蔓草荒煙葢陳公意其欲使勝地重輝非具大力量者烏能擔荷耶故而數加延望是仰師之道履<span class='corr'>已</span>非一日矣師入院始為闢除草萊廢寢忘飡獨甘勞瘁壬午乙酉兩值聖駕南巡師之恭迎奏對喜動天顏親賜聯額恩輝煥然斯所謂地以人興人以地重信不誣也至三十年乙酉秋仲文翁老和尚謝緣告寂虛其席而未經囑授者因師之遠而未至也致感眾同門亦能默契無言之旨遂共抒誠公請來山主嗣法席祖道之不替得師振興之力也將經五載祖道增輝頓於乾隆<span class='corr'>己</span>丑春二月初九日師召眾同門與嗣法門人於臥室內囑以院務合掌跏趺而逝師世壽六十一僧臘四十有八座夏三十有四茶毘時金光燭天雲霞四布門人收遺骨奉歸於塔焉</p>
</div>
<div class='div-other'><a id='mulu194' /><p style="margin-left:2em;text-indent:-1em">京都法源寺天月律師諱性實號澄庵江南山陽劉氏裔也寶華南望歸心隨斷續之雲迦葉西還香氣散繽紛之雨望松風於舊塔尋師欲八亂峰分芋火於寒爐證道猶留淨土叢蘭瘻竹石床清課從容片石踈花寶鼎餘香澹遠數戒珠而微笑僧臘長多[改-己+高]仙磬以忘言禪心自定帝城春雨三千之說法有緣佛界流沙百萬之度人無量惟我天月律師青蓮作骨生從烟水釣臺黃蘖為心證向雲山覺路送僊胎於碧落遙空瞻大士慈容留瑞氣於紅雲宿世本定光古佛當其辭家鵲浦訪道獅壇爰瞻地肺之洞天遂入雷音之佛座空山蘭若戒行深嚴古洞蒲團勤修勇猛負手萬峯之曲盡日忘飢燃燈一室之龕終宵入定二十年密行驚人千萬劫因果不苟舉步而師門器重知志願之慤誠低眉而性海圓通識道心之堅固千華縹[緲-目+耳]經壇共振宗風雙樹婆娑法席還為都講餘霞句曲藤蘿之舊路依然凉月瞿曇檜栢之前遊無恙冷暖一泓流水清閒只愛住山高低幾片孤雲性嬾何心出岫既而本師文海老和尚袈裟內召趨朝瞻有喜天顏鈴鐸高壇說戒聚無遮大會於時天月律師情殷輔弼首作龍衛虎從位列傳宣同灑香風花雨海內之緇黃雲集毘盧羣仰莊嚴日邊之金碧烟凝頂禮同生悲悟道塲圓滿瑞鶴摩空梵唄悠揚金猊現相禪燈月朗諸天盡化光明戒鼓雷鳴大地都為震動乃承恩入覲垂青正眷齋筵而拜疏求歸賜紫遙還舊壑潞河餞後秪懸清夢於歸舟鍾阜吟同尚帶御香於老衲望雲山於北地十三陵別夢蒼茫尋烟雨於南朝五百寺詩懷清曠然而琳宮福地可無住錫之高僧紺殿祥雲遂擇傳衣之法嗣於是天月律師就日瞻雲遵王言而登寶座結衣敝屣率大眾而守清規闢鐘魚於靜室地偏自遠塵囂供瓶鉢於幽軒客久頻經歲月觚稜突兀雲開遠響霜鯨簷角瑯璫風動齊鳴鐵馬雖郵書招隱懷鄉欲返東林而優詔堅留祝國宜從西苑愛一拳之繩瘦石骨同癯憐四面之紛垂槐陰已老慈航廣渡婆心之接引何窮冷竈分餐苦行之薰修益固猶且念師恩之未報馨香願肅丹青傳帝澤於無疆誦羙誰書碑碣遙尋廢寺徘徊破瓦頹垣偶訪偏隅惆悵荒煙冷露遂布金而購地藏將舍利瑤函爰掃石以成壇建出波羅寶閣宜其證真如於般若金剛留不壞之身宣律教於迦羅玉帶鎮多情之客也哉余也憶對床之風雪曾眠薜荔歌介爵於雲霞屢餽葡萄仙露乃頻遊京洛青眼猶存而話舊山河白頭相慰菩薩之飛行何處每因離合關心維摩之棒喝多年已悟升沉若夢食去桄榔麵味齒牙盡帶旃檀吟歸芍藥花欄肺腑初嘗蔬茗偶然一笑清談已過虎溪且約三生後會重逢圓澤云爾</p>
</div>
<div class='div-other'><a id='mulu195' /><p style="margin-left:2em;text-indent:-1em">勅賜維揚傳千華八世智珠寺開山第一代德增賢律師傳畧</p>
<p style="margin-left:2em">師名性賢號德增淮郡之安東嵇氏子也嵇故中散後裔世為甲族父祥生處士有隱德母孫氏夢慶雲入懷而孕產時異香滿室時康熙癸未正月二十二日亥刻也生三日不乳稍長不茹葷具夙慧好禮佛己有出塵之志父母異之不拂其意十一歲遂出家於郡之廟灣祇園寺為子敏師弟子寺故以法事狥世俗之請吹螺唱唄日紛如也師廁其中鬱鬱不得志慨然曰吾聞如來大法將以明心見性顧爾作劇耶吾其行矣二十一歲遂决計詣寶華山受具足戒於文海大和尚文公一見師即器之令侍巾瓶依左右師服勤執事惟謹凡朝夕之所咨叩出入之所見聞薰心砭骨如奉龜鑑數年復遍叅知識造虎邱謁洞明和尚繼謁諸大尊宿師慧悟超凡勇往精詣洞徹宗旨豁如也雍正十二年恭遇世宗憲皇帝特召本師文海和尚入都皇壇傳戒師從襄事賜絳衣臨壇作證戒期圓滿於圓明園引見奉命內庭叅禪恩賚優渥師勤慎小心寒暑不懈今皇帝御極奉勅還山復佐理華山事師已甘心遁世無何維揚有吉祥院者地臨河濱寉雜囂塵為諸無賴逼處漸就<span class='corr'>圮</span>廢郡有檀護汪交如戴南翁等敦請師住錫師堅辭不允繼以三請諄諄遂慨然擔荷敗壁頺垣虀粥不繼晏如也鳴之縣尹趙公將無賴懲治門庭以清詳碑記中師精持律儀嚴攝一眾羯磨布薩規條肅然人漸嚮信檀護寖廣今　藩憲何公等為之勸募經營殿閣寮廡以次修建基址式廓不數年遂成巨剎乾隆十六年辛未聖駕巡幸南服師率眾迎鑾蒙賜智珠寺額天章璀璨炳曜日星復奉　鹺使今少司農高公發帑重修梵宇巍峩益增鉅麗於是創造戒壇並搆精藍五處續置齋田四百餘畝資接雲眾稟戒食指數千寂然無譁隱然華山一大支派也　師言貌伉朗風骨森峻見者望而敬之而居心和易遇人以誠接人以慈親疎一體敏鈍同誨學人一涉其庭依依不忍去道風彌震而處之退然其自律甚嚴寒必露頂暑必搭衣食必持<span class='corr'>缽</span>襯施填積一錢不私每鉅工大役一身肩之不動聲色而眾力所趨不言而信不約而嚴故其所成就規橅宏整若此南豐曾氏有云佛之徒凡有所興作其用力也勤刻意也專不苟速成不求急效故善以小致大以難致易豈不信哉師之嗣法弟子圓<span class='note-inline'>(亮化)</span>等多人余與師同里戚誼又方外交多年故為之標其梗槩以勒諸石且俾後之嗣居茲寺者遵循不替刻苦修持以為可大可久之規則智珠律院之興與華山並峙永永無極矣時乾隆三十有二年三月震旦賜進士出身原任日講起居注官翰林院編修山陽阮學濬拜撰</p>
</div></div>
<div class='div-other'><a id='mulu196' />
<div class='div-other'><a id='mulu197' /><p style="margin-left:2em;text-indent:-1em">廣陵高旻寺昭月律師諱性貞姓余氏彭城沛縣微山人也幼多病依銅山曹都寺潔生師出家疾遂愈嘗誦法華經於止止不須說我法妙難思處偶句斷不續良久始知最上真乘必假叅悟非思量分別之所能解年二十投蕭邑皇藏峪宏濟律師求戒秉具後即依止學律歷三寒暑一日隨眾聽宏公講金剛經首頌有本來無名字權立號金剛之句師當下有省庚午秋立志南詢宏領見大樗老人樗命宏公記莂師敬辭云既秉戒法當以戒住何必更要頭上安頭他日若把茆葢頭敬拈瓣香供養樗頷之遂辭去叅維揚萸灣野樗聖老人聖一見大器之日此真叅禪客來也於是安居三冬始得發明個事乙亥春因剃度師病回里於皇藏峪度夏樗謂師曰汝得戒和尚傳戒至汝不復再傳汝當憶戒源不可遠去吾老矣師默然是歲秋萸灣聖老人遣人促師回南丙子夏聖公示寂命師繼席終年領眾坐禪專以生死二字警䇿學者又時念瑞雲二老人之婆心言猶在耳乃於庚辰歲恭逢皇上萬壽於本寺敬開戒壇宣持毘尼用報君師之恩復於次年春受雲陽邑主請住聖壽寺傳授三壇大戒凡此皆為瑞雲二老人之付託也歲甲申過彭城掃樗老人墖拈香曰靣目分明遍界親偏於此地沐恩深而今更覔吾翁意雲滿岩阿花滿岑此可以想師之風範矣</p>
</div></div>
<div class='div-other'><a id='mulu198' />
<div class='div-other'><a id='mulu199' /><p style="margin-left:2em;text-indent:-1em">宿遷極樂庵坤傳律師諱性微姓周氏本籍山陰其高祖維墉公任徐州協鎮府遂家焉父諱廷祥母尹氏以師齠齔時多疾許為僧銅邑平山寺頻吉和尚師之舅也年十一即依吉公脫白誦經習禮足不踰閫者十載乾隆己巳秉具於極樂印可律師研究五篇七聚諸大律部併檢閱龍藏四易寒暑癸酉歲由引禮任維那事印公見其賦性木訥不尚文飾將來必為法門大器乃集眾以衣鉢付之師念擔荷匪輕益加黽勉乙亥春歸里遂之蕭縣叅皇藏峪大樗老人講四分戒本自證曩時所解至此愈為開豁由是回極樂為堂主為典客為後堂歷任諸職不辭勤勞癸未歲印公疾命師繼席時有玉真師自京南下師以讓賢避之印公不能強乃進師教授以為玉公輔佐凡歷三年闡宣律範左右護持師之力為居多乙酉春師北遊都中得與萬壽龍華勝會聽量周和尚講金剛註解復謁嘉興達天法師講法華指掌當是時法源栢林拈花瑞應臥佛香界諸大名剎皆道冠南北師一時叅訪殆遍又仰潭柘恒老人道範不憚崎嶇攀林越澗直入雲峰但覺滿山爽氣颯然以雙袖擕來不徒瞻其門庭高峻規模宏整<span class='corr'>已</span>也是歲秋歸極樂玉公致還法座堅欲回都師猶再四遜謝兩序大眾復以印公遺命是責乃允其請師繼席後凡殿宇廊廡殘者葺之廢者創之不數年法雷益震戒幢益高與壽聖古寺兩剎相望真柵淵之勝境並峙於黃流赤石間者其後此宏大戒律不有可預期者哉睡庵劉霞彩撰</p>
</div></div></div>
<div class='div-other'><a id='mulu200' />
<ul class="">
<li>古祖下十世
<ul class="">
<li><span class="note-inline">(金陵)</span>寶華山理筠言律師法嗣
<ul class="">
<li>渾儀先律師<span class="note-inline">(寶華)</span></li>

<li>自性安律師</li>

<li>慧如覺律師</li>

<li>東魯登律師</li>

<li>見可微律師</li>

<li>含虛境律師</li>
</ul></li>

<li>極樂寺慧善曜律師法嗣
<ul class="">
<li>轉周輪律師<span class="note-inline">(菩提)</span></li>

<li>隱空援律師</li>

<li>怡然悅律師<span class="note-inline">(仙寓)</span></li>

<li>海印源律師<span class="note-inline">(無上)</span></li>
</ul></li>

<li>極樂寺澤周福律師法嗣
<ul class="">
<li>怡章泰律師</li>

<li>逸山慧律師</li>

<li>慧遠元律師</li>

<li>廣露塵律師</li>
</ul></li>

<li><span class="note-inline">(京都)</span>法源寺天月實律師法嗣
<ul class="">
<li>遇隆升律師<span class="note-inline">(法源)</span></li>

<li>智海理律師</li>

<li>德圓因律師</li>

<li>聖德成律師</li>

<li>智達通律師</li>

<li>永清燦律師</li>

<li>圓明日律師</li>

<li>敬天法律師</li>

<li>杲堂融律師</li>

<li>愚慧柱律師</li>

<li>震璽珍律師</li>

<li>福山超律師</li>

<li>濟蓮瀚律師</li>

<li>慧月明律師</li>

<li>輝玉徹律師</li>

<li>悟修柱律師</li>

<li>宏修普律師<span class="note-inline">(灞州千佛)</span></li>

<li>松巖修律師<span class="note-inline">(京都廣清寺)</span></li>

<li>清虛林律師<span class="note-inline">(法源)</span></li>

<li>潔清廉律師<span class="note-inline">(仁壽)</span></li>

<li>元亮炎律師</li>

<li>貫之文律師<span class="note-inline">(房山觀音)</span></li>

<li>得空恒律師</li>

<li>正因佑律師<span class="note-inline">(京都祇園)</span></li>

<li>廣度忻律師<span class="note-inline">(衍慶)</span></li>

<li>朗然徹律師<span class="note-inline">(宛平觀音)</span></li>

<li>一峯元律師<span class="note-inline">(華藏)</span></li>

<li>慧清經律師</li>

<li>福安泰律師</li>

<li>月溪靜律師<span class="note-inline">(金陵文昌)</span></li>

<li>乾象興律師<span class="note-inline">(甘露)</span></li>

<li>德林秀律師<span class="note-inline">(涿州普慶)</span></li>

<li>振基緒律師<span class="note-inline">(房山康寧)</span></li>

<li>杲中本律師<span class="note-inline">(房山觀音)</span></li>

<li>萬和春律師<span class="note-inline">(五台秘魔巖)</span></li>

<li>覺一智律師</li>

<li>栢峯壽律師</li>

<li>箇中意律師</li>

<li>一週體律師<span class="note-inline">(東安龍泉)</span></li>

<li>天玉瑛律師<span class="note-inline">(京都福德)</span></li>

<li>雙修慧律師<span class="note-inline">(京都觀音)</span></li>

<li>在如環律師<span class="note-inline">(京都斗姥閣)</span></li>

<li>見真修律師</li>

<li>智寬法律師</li>

<li>悟源真律師</li>

<li>福洪德律師</li>

<li>慧實貴律師</li>

<li>和光來律師</li>

<li>慧明穩律師</li>

<li>聞見悟律師</li>
</ul></li>

<li><span class="note-inline">(毘陵)</span>法雲寺澹園素律師法嗣
<ul class="">
<li>洪量然律師</li>

<li>覺融如律師</li>

<li>瑛燦英律師</li>

<li>西曉一律師</li>

<li>德源溪律師</li>

<li>西誠性律師</li>
</ul></li>

<li><span class="note-inline">(任城)</span>玉露庵誠朴慈律師法嗣
<ul class="">
<li>清濤松律師</li>

<li>鐵峯山律師</li>

<li>求智慧律師</li>

<li>慧然智律師</li>

<li>曉真進律師</li>

<li>大潤然律師</li>

<li>天成証律師</li>
</ul></li>

<li><span class="note-inline">(揚州)</span>智珠寺德增賢律師法嗣
<ul class="">
<li>超聖化律師<span class="note-inline">(智珠)</span></li>

<li>曉蒼亮律師<span class="note-inline">(龍華)</span></li>

<li>再先基律師</li>

<li>鵠峯泰律師</li>

<li>厂山源律師</li>

<li>靜安愷律師</li>
</ul></li>

<li><span class="note-inline">(金陵)</span>天隆寺如登從律師法嗣
<ul class="">
<li>琇文本律師</li>
</ul></li>

<li>　　　善倫英律師法嗣
<ul class="">
<li>如愚塵律師</li>
</ul></li>

<li><span class="note-inline">(泰州)</span>福慧庵嵩山善律師法嗣
<ul class="">
<li>昱旻有律師<span class="note-inline">(萬壽)</span></li>
</ul></li>

<li><span class="note-inline">(秣陵)</span>天隆寺德滋泰律師法嗣
<ul class="">
<li>映霞燦律師</li>

<li>洪遠悅律師</li>

<li>天然　律師</li>
</ul></li>

<li><span class="note-inline">(金陵)</span>觀音寺瑞符泰律師法嗣
<ul class="">
<li>無量海律師<span class="note-inline">(蕪湖荊山)</span></li>
</ul></li>

<li><span class="note-inline">(泰州)</span>光孝寺炳一慧律師法嗣
<ul class="">
<li>西林能律師</li>

<li>自覺悟律師</li>

<li>巨德照律師</li>

<li>天中永律師</li>
</ul></li>

<li><span class="note-inline">(揚州)</span>開元寺震蒼靜律師法嗣
<ul class="">
<li>朗月堅律師</li>
</ul></li>

<li><span class="note-inline">(宜陵)</span>慈雲寺復聞廣律師法嗣
<ul class="">
<li>卻塵崙律師</li>

<li>亮賓耀律師</li>

<li>靜遠智律師</li>

<li>鏡堂鑑律師</li>
</ul></li>

<li><span class="note-inline">(維揚)</span>觀音寺息凡慧律師法嗣
<ul class="">
<li>悟一明律師</li>

<li>執中芳律師</li>

<li>真修悟律師</li>
</ul></li>

<li>上方寺西爽照律師法嗣
<ul class="">
<li>曉凡遷律師</li>
</ul></li>

<li><span class="note-inline">(揚州)</span>敬佛庵叅一學律師法嗣
<ul class="">
<li>澄如緒律師<span class="note-inline">(敬佛)</span></li>
</ul></li>

<li><span class="note-inline">(蘇州)</span>圓通寺慈雲世律師法嗣
<ul class="">
<li>靜凡智律師</li>

<li>靜融慧律師</li>
</ul></li>

<li>地藏庵一化乾律師法嗣
<ul class="">
<li>元鑑傳律師</li>
</ul></li>

<li><span class="note-inline">(宿遷)</span>極樂庵坤傳微律師法嗣
<ul class="">
<li>中和寬律師</li>

<li>樂然來律師</li>
</ul></li>

<li><span class="note-inline">(宿遷)</span>全潮庵天滋潤律師法嗣
<ul class="">
<li>叅峯禪律師<span class="note-inline">(全潮)</span></li>
</ul></li>

<li>瞻佛　慧輪修律師法嗣
<ul class="">
<li>德文愚律師</li>
</ul></li>

<li><span class="note-inline">(淮陰)</span>觀音寺涵空長律師法嗣
<ul class="">
<li>蘊洪海律師</li>

<li>貫哲賢律師</li>

<li>繼善興律師</li>

<li>耀瞿法律師</li>
</ul></li>

<li><span class="note-inline">(淮陰)</span>吉祥院侶賢濬律師法嗣
<ul class="">
<li>天然慧律師<span class="note-inline">(吉祥)</span></li>

<li>碧溪湛律師<span class="note-inline">(吉祥)</span></li>
</ul></li>

<li><span class="note-inline">(淮安)</span>三界　碧淳環律師法嗣
<ul class="">
<li>凌雲先律師</li>

<li>藏波允律師</li>

<li>惠寬緣律師</li>
</ul></li>

<li><span class="note-inline">(阜寧)</span>鎮海院德馨蘭律師法嗣
<ul class="">
<li>文質彬律師</li>

<li>豁微敞律師</li>
</ul></li>
</ul></li>
</ul>
<ul class="">
<li>古祖下十一世
<ul class="">
<li><span class="note-inline">(京都)</span>祗園寺正因佑律師法嗣
<ul class="">
<li>文慧智律師</li>
</ul></li>

<li><span class="note-inline">(宛平)</span>觀音寺朗然徹律師法嗣
<ul class="">
<li>永安有律師</li>

<li>瑞安仙律師</li>
</ul></li>

<li><span class="note-inline">(金陵)</span>文昌庵月溪靜律師法嗣
<ul class="">
<li>默堯澤律師</li>
</ul></li>

<li><span class="note-inline">(涿州)</span>普慶寺德林秀律師法嗣
<ul class="">
<li>聖峯仁律師</li>
</ul></li>

<li><span class="note-inline">(淮陰)</span>吉祥院天然慧律師法嗣
<ul class="">
<li>明遠照律師</li>
</ul></li>

<li><span class="note-inline">(淮陰)</span>吉祥院碧溪湛律師法嗣
<ul class="">
<li>慈濟珠律師</li>

<li>聯輝燈律師</li>

<li>滌塵睿律師</li>
</ul></li>
</ul></li>
</ul><p style="margin-left:1em;text-indent:-1em">京都愍忠寺諸律師其法嗣出自某某今多不可考姑依其先後繼席分為世次以補於譜末俟覈實再以其法嗣逐代敘入</p>

<ul class="">
<li>大會海律師<span class="note-inline">(一代)</span></li>

<li>太空滿律師<span class="note-inline">(二代)</span></li>

<li>秀岩　律師<span class="note-inline">(三代)</span></li>

<li>無還　律師<span class="note-inline">(四代)</span></li>

<li>普潤修律師<span class="note-inline">(五代)</span></li>

<li>釋愆璽律師<span class="note-inline">(六代)</span></li>

<li>仰月潮律師<span class="note-inline">(七代)</span></li>

<li>心宗存律師<span class="note-inline">(八代)</span></li>

<li>雪林宇律師<span class="note-inline">(九代)</span></li>

<li>洪修學律師<span class="note-inline">(十代)</span></li>

<li>行實德律師<span class="note-inline">(十一代)</span></li>

<li>法藏禮律師<span class="note-inline">(十二代)</span></li>

<li>慧寬性律師<span class="note-inline">(十三代又為廣慧寺第一代)</span></li>
</ul></div>
</div><!-- end of div[@id='body'] -->
</body></html>