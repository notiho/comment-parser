<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>高旻寺規約</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-other'><a id='mulu2' />
<div class='div-other'><a id='mulu3' />
<p class='h2'>客堂規約目錄</p>
<table>
<tr><td>滿期七月初十十一日客堂圓各行單職規則</td>
<td><span class="note-inline">(頁)</span></td>
</tr>
<tr><td>客堂到七月期頭外來討單進堂規則</td>
<td><span class="note-inline">(第二頁)</span></td>
</tr>
<tr><td>每年八月十六日大請職規則</td>
<td><span class="note-inline">(第十頁)</span></td>
</tr>
<tr><td>客堂當職知客挂單送單法</td>
<td><span class="note-inline">(第十六頁)</span></td>
</tr>
<tr><td>客堂每日輪流當值規則</td>
<td><span class="note-inline">(第十七頁)</span></td>
</tr>
<tr><td>客堂招待徃來各界士官護法規則</td>
<td><span class="note-inline">(第十八頁)</span></td>
</tr>
<tr><td>客堂值日知客領客拈香過堂拜齋坐香參堂規則</td>
<td><span class="note-inline">(第十九頁)</span></td>
</tr>
<tr><td>客堂遇有軍政各界及僧界來賓陪客參觀法則</td>
<td><span class="note-inline">(第二十一頁)</span></td>
</tr>
<tr><td>客堂陪僧界諸山長老尊宿及本寺和尚之前輩或諸山方丈來寺規則</td>
<td><span class="note-inline">(第二十二頁)</span></td>
</tr>
<tr><td>客堂調理內外清眾行單規則</td>
<td><span class="note-inline">(第二十三頁)</span></td>
</tr>
<tr><td>客堂送客到丈室徃丈室陪客規則</td>
<td><span class="note-inline">(第二十四頁)</span></td>
</tr>
<tr><td>客堂不得私出外聽經打七應酧經懺及私招徒眾私自化緣等規則</td>
<td><span class="note-inline">(第二十五頁)</span></td>
</tr>
<tr><td>客堂不得互相爭執及非理責人又中途溜單事則</td>
<td><span class="note-inline">(第二十五頁)</span></td>
</tr>
<tr><td>客堂遇有班首各執到客堂必殷勤招待不得私造飲食共食規則</td>
<td><span class="note-inline">(第二十六頁)</span></td>
</tr>
<tr><td>客堂每逢解制結制收挂各牌式及報供菜領人上供規則</td>
<td><span class="note-inline">(第二十七頁)</span></td>
</tr>
<tr><td>客堂末值老值知客上殿過堂坐香出坡位次規則</td>
<td><span class="note-inline">(第二十八頁)</span></td>
</tr>
<tr><td>僧值接值交籤過堂事則</td>
<td><span class="note-inline">(第二十八頁)</span></td>
</tr>
<tr><td>僧值每日上早晚殿規則</td>
<td><span class="note-inline">(第二十九頁)</span></td>
</tr>
<tr><td>僧值送徃生監坡監浴巡籤巡夜陛座乘拂小參等事則</td>
<td><span class="note-inline">(第三十一頁)</span></td>
</tr>
<tr><td>滿期七月期頭發單銀規則</td>
<td><span class="note-inline">(第三十五頁)</span></td>
</tr>
<tr><td>常住各寮不用小价規則</td>
<td><span class="note-inline">(第三十六頁)</span></td>
</tr>
<tr><td>內外普坡規則</td>
<td><span class="note-inline">(第三十六頁)</span></td>
</tr>
<tr><td>客堂招待諸山首領清眾送單報飯規則</td>
<td><span class="note-inline">(第三十七頁)</span></td>
</tr>
<tr><td>衣鉢寮日行事則</td>
<td><span class="note-inline">(第三十七頁)</span></td>
</tr>
<tr><td>湯藥寮日行事則</td>
<td><span class="note-inline">(第三十八頁)</span></td>
</tr>
<tr><td>客堂照客日行事則</td>
<td><span class="note-inline">(第三十九頁)</span></td>
</tr>
<tr><td>庫房庫頭日行事則</td>
<td><span class="note-inline">(第四十頁)</span></td>
</tr>
<tr><td>飯頭日行事則</td>
<td><span class="note-inline">(第四十一頁)</span></td>
</tr>
<tr><td>菜頭日行事則</td>
<td><span class="note-inline">(第四十二頁)</span></td>
</tr>
<tr><td>茶頭日行事則</td>
<td><span class="note-inline">(第四十四頁)</span></td>
</tr>
<tr><td>大寮大火日行事則</td>
<td><span class="note-inline">(第四十四頁)</span></td>
</tr>
<tr><td>丈室侍者日行規則</td>
<td><span class="note-inline">(第四十五頁)</span></td>
</tr>
<tr><td>上客堂寮元日行事則</td>
<td><span class="note-inline">(第四十六頁)</span></td>
</tr>
<tr><td>雲水堂規約牌式</td>
<td><span class="note-inline">(第四十七頁)</span></td>
</tr>
<tr><td>各寮香燈日行事則</td>
<td><span class="note-inline">(第四十七頁)</span></td>
</tr>
<tr><td>齋堂行堂日行事則</td>
<td><span class="note-inline">(第四十八頁)</span></td>
</tr>
<tr><td>夜巡日行事則</td>
<td><span class="note-inline">(第四十九頁)</span></td>
</tr>
<tr><td>打掃日行事則</td>
<td><span class="note-inline">(第四十九頁)</span></td>
</tr>
<tr><td>圊頭日行事則</td>
<td><span class="note-inline">(第五十頁)</span></td>
</tr>
<tr><td>大殿鐘頭鼓頭日行事則</td>
<td><span class="note-inline">(第五十一頁)</span></td>
</tr>
<tr><td>大小門頭日行事則</td>
<td><span class="note-inline">(第五十三頁)</span></td>
</tr>
<tr><td>常住腐作寮日行事則</td>
<td><span class="note-inline">(第五十四頁)</span></td>
</tr>
<tr><td>常住內外首眾上殿規則</td>
<td><span class="note-inline">(第五十五頁)</span></td>
</tr>
<tr><td>常住內外大眾過堂規則</td>
<td><span class="note-inline">(第五十六頁)</span></td>
</tr>
<tr><td>外寮坐香典吃放參規則</td>
<td><span class="note-inline">(第五十八頁)</span></td>
</tr>
<tr><td>常住永不應酧經懺佛事規則</td>
<td><span class="note-inline">(第五十九頁)</span></td>
</tr>
<tr><td>本寺圓寂僧眾薦亡佛事規則</td>
<td><span class="note-inline">(第六十一頁)</span></td>
</tr>
<tr><td>常住內外首眾犯遷單溜單擴假規則</td>
<td><span class="note-inline">(第六十二頁)</span></td>
</tr>
<tr><td>客堂日行規則本寮牌式</td>
<td><span class="note-inline">(第六十三頁)</span></td>
</tr>
<tr><td>僧值日行規則本寮牌式</td>
<td><span class="note-inline">(第六十七頁)</span></td>
</tr>
<tr><td>常住永不應赴大小經懺及各佛事</td>
<td><span class="note-inline">(第六十九頁)</span></td>
</tr>
<tr><td>大殿朔望日或普佛時不用鐺鋡用鈴鼓代又牌位前不站班規則</td>
<td><span class="note-inline">(第七十頁)</span></td>
</tr>
<tr><td>常住除正當粥飯外不得非時食不得同時另食</td>
<td><span class="note-inline">(第七十頁)</span></td>
</tr>
<tr><td>寺內僧俗人不准徃揭子橋三叉河各村鎮</td>
<td><span class="note-inline">(第七十一頁)</span></td>
</tr>
<tr><td>常住閱藏新規</td>
<td><span class="note-inline">(第七十一頁)</span></td>
</tr>
<tr><td>上常齋佛事及如意齋佛事各規則</td>
<td><span class="note-inline">(第一百零七)</span></td>
</tr>
<tr><td>各種牌式冩法及收挂時間規則</td>
<td><span class="note-inline">(第一百零九)</span></td>
</tr>
<tr><td>外來送常住禮物與散齋襯各事則</td>
<td><span class="note-inline">(第一百十四頁)</span></td>
</tr>
<tr><td>各寮首領行單公務規則</td>
<td><span class="note-inline">(第一百十五頁)</span></td>
</tr></table></div>
<div class='div-other'><a id='mulu4' />
<p class='h2'>滿期七月初十十一客堂圓各行單職規則</p><p style="margin-left:1em;text-indent:-1em">滿期七月初八日。晚課下殿。首執行單齊退執。有告過香的。不退執不圓執。告香就是發過願的人。初九圓首領職畢。聽和尚招呼客堂。圓行單執。知客用紙筆各一件放桌上。不用茶盒。只用清茶。先圓執後請執。圓執時先令照客。請衣鉢圓執。如衣鉢發心再當衣鉢。圓執書在紙上。再請湯藥侍者。庫頭照客圓執者。上名字。不圓執者不上名字。再寮元飯頭菜頭。大火茶頭行堂。圊頭打掃腐作。夜巡鐘頭鼓頭。大小門頭園頭。各處香燈發心再當者名圓執。或這寮不當。在那寮發心名換執。知客必和顏悅色。輕言細語。講行行功德利益。又比某菩薩之行為。真不當者。或不在本執發心可順他的意思。看他想到那寮發心隨他。千萬不肯發心。亦不勉強。圓執後照清單看好。圓了多少。尚少多少。先自報人。來客堂勸當某執。若真無人發心。可請維那師付在堂中。知得一點甚麼人能做甚麼事。請維那招呼報人。各行單請好。開一清單呈丈室查閱。唯衣鉢湯藥待者。係丈室合用。如請不到。歸丈室另着人再找。請職儀式。在內客堂。知客在上位坐。來師在左邊坐。如人多。可分兩班圓行單執。請行單執。行單師來內客堂。即招呼問訊請坐下。照客隨送茶一盃就是。原過請執不當者。或不圓執者請回。問訊就是。知客不得發重言。或哩哪他。寧他粗言。知客要細語。會做事的人。就在這個地方下手。能一請就當。方稱妙手。總在客堂平時。為人公正。不委屈。不偏袒。和平作事的成績做來的。</p>
</div>
<div class='div-other'><a id='mulu5' />
<p class='h2'>客堂到七月期頭外來討單進堂規則</p><p style="margin-left:1em;text-indent:-1em">七月十三日。早粥回堂。和尚齋堂表過堂後。客堂派照客。到上客堂向寮元師講。招呼有討單的師付們。大小架房趕快。聽招呼到客堂討單。照客先打聽。有多少討單人。即找一橙三人之小長橙。約七八条。如人數多坐不下。再加橙排好。講規矩的知客。派照客到上客堂。領討單人進客堂。排一字班。班排好。知客招呼一齊問訊。此時知客喉嚨要大。言詞要清。胆子要壯。心量要細。討單人聽招呼。問訊坐下不盤腿。知客招呼。討單人坐平坐。手捧彌陀印。頭靠衣領。腰幹挺直。不得翻眼斜視。不得掉頭換腦。知客把討單人。坐法整齊畢。即高聲云。師付們發心。到這邊常住住禪堂。足見你們是為道而來的。當知此地禪堂。非比諸方。專門守規矩。一心學用土。其常住大小事。不勞你們一點。你們在來進堂以前。先把各人衣單行李。收拾檢點齊備。當修的要修。當補的要補。既到此地。先要發三年行願。少一天不可的。禪堂能住三年更善。真不能住下。要到次年七月半。准到外寮當行單。能當行單三五年更善。真不能當行單。再進禪堂住。不滿三年不能出高旻。但是住下來。務要立志。任苦死了不溜單。要知溜單。是最下等人做的事。每有初住未滿期者溜出。走到天下無人看得起。一生的痕跡。用盡海水。也洗不清。古人云。寧可守道而死。不可離道而生。教道過以後。各人要努力精進。要成就一生人格要緊。各人回去。由今天到十六日午。方便你們。不上殿不過堂。聽招呼穿袍子。到客堂吃飯。吃飯儀式。照客領到客堂。一字班排好。照客請知客師付出。知客云一齊問訊。各人照位坐好。知客回寮。諸師吃飯粥。天天如是。如知客有要事。無閑空照客可代之。吃畢復排一字班。知客云途中徃返。定要一位跟一位。不得搶前脫後。不得路上哂笑講話。回上客堂。又排一字班同問訊。脫袍子休養。交代過了。各人留心記好。一齊問訊請回。</p>
<p style="margin-left:1em;text-indent:-1em">到十五日。討單人到客堂。吃過午飯。排一字班站定。照客請知客出。即云師付們回堂。大小架房趕快。把各人戒牒。取出放好。聽招呼穿袍子。捧戒牒到客堂挂號。</p>
<p style="margin-left:1em;text-indent:-1em">十六日早粥後。討單人吃畢排一字班。知客出云。各人回堂上大小架房趕快。聽招呼到客堂交規矩。</p>
<p style="margin-left:1em;text-indent:-1em">十六日午飯吃畢。排一字班。知客出云。師付們回堂。把衣單收拾好。草鞋放包袱面上。担子挑好。照客來一挑就走的樣子。不是這一件那一件。拖拖拉拉的。各人記好請回。</p>
<p style="margin-left:1em;text-indent:-1em">七日十五日。午飯回堂。知客派照客。到上客堂。及各客單。招呼討單人。一齊到客堂挂號。各人把戒牒取出。聽招呼捧到客堂。照客急忙找橙排好。知客看橙位排好。即令照客到上客堂客單各處。請討單人穿袍子捧戒牒。一齊領進客堂。一字班排好。一齊向上一舉。各人把戒牒放佛龕上記好。戒牒存那處。免臨時亂找。戒牒放好。一齊排班問訊站定。知客即大聲云。東西單有銷假的師付。一齊站出來。若停不肯站。即吼聲曰。你們到這邊常住。一舉一動。要聽招呼。不聽招呼要吃苦頭的。囑過當時即站出來。把銷假的人。東單銷假人放東單前。西單銷假人放西單前。再約人數。東西單各半。人年輕清秀的放東單。人年老累呆的放西單。再討單人初來寺。傳言某人在那裡當過班首的。或某人在那裡當過維那的。當知客的人。眼睛要靈。一見有當過執事的樣子。就放在單前。或平時聽說過的。某人很好。就把某人看清問好。知客有心在無意中。借題問曰。你在那些地方住過的。聽說你在那裡。當過維那皮氣不好。或說調眾狠好。這樣一詐。他必直言告上。到了那時。知客當然有數挪班。東西單人數平半。東單人是青年伶俐。西單人累呆老誠。總之年滿二十以上者可住東單。年滿三十以上者可住西單。知客把班拉好。再詳細審看一週。即招呼西單頭。坐西前位一排。排排坐好。不得前後參錯。東單頭坐東前位。次第排坐。不得前後紊亂。講規矩知客。在外客堂門左邊。坐方橙上。盤腿坐好。即招呼討單人。一齊盤齊腿子坐好。右脚在下。左脚在上。左手在下。右手在上。捧彌陀印。頭靠衣領。鼻樑對胸次。腰不灣不直。此時僧值知客。兩單巡察討單人。或哂笑或掉頭。或翻腿一一照應如法。講規矩知客云。即時同你們挂號。招呼那一位。即先出鞋子。復放腿子。走至中間主中問訊合掌。向北走方圈子。向上主中問訊。找戒牒捧好。平胸轉面。向西主中。向上一舉。即聽招呼到那一位前。把戒牒放桌上。合掌站定。聽招呼頂禮知客師付。知客云問訊。就問訊。合掌靠桌邊站。知客問到答到。不得亂答。交代過了你們留心記好。即云東西單前頭。兩位師付下位。取戒牒。把挂號錢四百文。交與知客挂號。講規矩知客。看前二人號。將要挂了。即又招呼東西單。第二位師付下位。主中問訊向上。取戒牒人問訊去。收戒牒人問訊來。方可不耽悞時間。</p>
<p style="margin-left:1em;text-indent:-1em">又雙挂號處。用方桌兩張。放在客堂靠祖堂兩邊。擺兩条方橙。一条放上邊。一条放傍邊。要講規矩知客看得到。持筆知客坐上位。看戒牒知客坐傍位。有挂號人來桌前。傍坐知客即云。頂禮知客師付。正知客云問訊。傍坐知客云掌合好。挂號知客連寫帶問。挂號規矩。照老號簿儀式。不得增減隻字。傍坐知客見號挂好。即云頂禮知客師付。正知客云問訊。傍知客云。戒牒拿過去摺好。另擺一張摺戒牒方桌。放外客堂外廊下。派一知客照應帮摺戒牒。</p>
<p style="margin-left:1em;text-indent:-1em">掛號時。無戒牒不准討單。假戒牒更不能准討單。銷假人無戒牒不銷假。此時有皮氣暴惡。性情㐫頑。亦不准討單。又打聽某人在諸方。出過大事的。或此地犯上遷過單的。概不准討單銷假。掛號畢。講規矩知客即云。各人把各人戒牒捧好。一齊排一字班。向上站聽話。回去把戒牒放好。衣服縫補好。未補好趕急補好。各人好好休養。不要充壳子。交代過了。留心記好請回。</p>
<p style="margin-left:1em;text-indent:-1em">又到吃點心後。知客出云。討單的師付們。到晚課下殿。一齊穿袍子。到齋堂聽宣規約。各人記好請回。</p>
<p style="margin-left:1em;text-indent:-1em">十六日早粥後。討單人吃畢排一字班。知客出云。回堂大小架房趕快。各人聽招呼穿袍子到客堂。留心記好請回。知客即派照客。點祖堂臘燭裝香。領新請班首各執事。及送寮房首領。請搭衣禮祖三拜。起具問訊。將出外客堂。又一知客派照客。持名單徃禪堂或各處。請各行單。一齊到外客堂禮祖。領班首各首領的知客。一到客堂禮祖時。即派照客到法堂。招呼點臘燭。知客領到法堂。先低聲云。新請眾領首師付問訊展具。頂禮法座三拜。起具問訊畢。知客即向衣缽師合掌。衣缽師還掌。即彈指掀簾子。和尚出站法座東。知客站法座西下。云。新請眾首領師付。問訊展具。和尚云不展具。又云頂禮和尚三拜。尚云一拜。起具問訊畢。和尚領新請執事走前。知客走尾後。到禪堂東。大止靜門外。如有請副寺。此時派知客送副寺寮房送畢。即來大止靜門外。等候和尚送客堂。和尚到禪堂門口。打小板三下。堂內捲簾子。和尚領新班首或新維那送畢。隨送寮房。送法另有規約。禪堂送畢。即到客堂。送僧值知客位。老知客送新僧值新知客寮房。客堂候首領行單送畢。即派照客。搬春橙。每橙坐三人。多少人搬多少橙。知客看橙排好。即令照客到上客堂各處。招呼討單人。即領進客堂排一字班。一齊問訊。聽招呼依次第坐下。講規矩的知客。亦盤腿坐好。即高聲云。今天是你們進堂時期。師付們必先。要立定高上决志。才能够住下來。或有在外當過執事的。到此地更加要緊慎。外面有當過頭首的。有當過法師的。有做過大官長來的。有當過軍人來的。一進禪堂。性命交與龍天。色身交與常住。連眉毛一動。都要依規矩。若眉毛一妄動。皆犯大規矩。執事招呼草鞋倒過頭來穿。趕快就要倒過頭來。若心稍疑。即香板如雷吼聲。如爆竹聲。打死了送化身窑燒。堂中一切事。命行則行命止則止。執事講皂角是泥裡長的。你們不能回口說是樹上結的。若一回口。香板打來。手膀子就不能動了。執事講生薑是樹上結的。你萬不能說是泥裡長的。若一開口。香板就堆下來了。禪堂一舉一動。各人照顧自己。油瓶倒了不要你扶。你若用一點皮氣。那就是化身窑內要辦柴火了。各人留心慎重。今天把大進堂。一天的規矩。同你們講一遍。各人聽好。少刻回堂。把各衣單收拾停當。或包袱或高肩担子。收得玲玲清清。把草鞋放在包袱上面。候午梆開過。一齊到客堂吃午飯畢回堂大小架房趕快。聽招呼到客堂。排一字班。交你們行十方禮。交畢請搭衣禮祖三拜。後領你們到法堂拜和尚。和尚講警䇿規矩一遍。知客云禮謝和尚。又領你們到禪堂門外。東西單一齊抽衣搭竹杆上。各人穿袍子持具。排一字班。東西對面站好。知客打參堂小板三下。堂內監值捲簾子。知客接西單頭具。進禪堂行十方禮畢。知客向維那合掌。向東轉面出禪堂。交具與西單頭。維那師付即云。雙班進堂。東西單頭。齊走進堂一字班站定。聽維那師付招呼。一齊向上問訊。向西問訊。主中問訊。向東問訊。主中問訊。又云為首者出位行禮。西單頭即雙手持具。向西單二一舉手。又向東單頭一舉手。轉面向東向北。又向西平佛前香爐。對班首問訊。轉面向南。又向東主中問訊畢。維那接東單頭具。班首接西單頭具。二具接好。維那高呼云。打催板。老住的師付們走內圈子。廣單人一齊上去接衣物過細。西單班首云。新進堂師送位一齊問訊。維那接云。新進堂師送位一齊問訊。新進堂師送過位。趕快脫袍子出外。先把草鞋拿在手中。再挑各人衣單。從西進走西單。東單亦走西單。繞佛龕後到東單交衣單。隨急站立換草鞋。萬不能坐換。坐則就要挨香板。草鞋穿好。跟人跑香。監值看衣單進堂。即放簾子。到打抽解。維那云新進堂師聽話。出外小圊回堂。把各人晾在廊下。東西竹杆上本衣。雙手捧好進堂。搭在各人本位後。盤腿坐香。各人記好。午板香開靜。聽招呼穿袍子。到內韋䭾殿挂號。維那問一答一。不得亂答。挂過號替你們安單安位。上晚殿聽招呼帶具上殿。下殿大眾禮佛三拜後不問訊不打問訊二磬。僧值云新進堂師出位行禮。這一句歸僧值招呼。後行禮歸維那招呼。維那聽僧值招呼過。即云一齊向上問訊。行十方禮興大進堂同。下殿回堂。維那招呼新進堂師。一齊站在門外。派熟些悅眾低聲云。新進堂師。向維那師付告假巡寮。先領到和尚處巡寮。又到客堂庫房。禪堂到內韋䭾殿。眾班首及維那共一處巡寮。四寮巡畢。悅眾領到禪堂門口外。排一字班。悅眾低聲云。新進堂師。跟維那師付銷假。頂禮維那師付。那云問訊。那即低聲云。趕快進堂。抽衣脫袍子換草鞋。小圊上單養息。晚二板吃茶畢。維那表堂云。新進堂師聽話。少刻打過抽解。各人小圊回堂。穿袍子搭衣。連草鞋盤腿子坐。具放膝頭上。聽招呼出位行禮。聽招呼七個問訊。後又招呼問訊展具。禮佛三拜起具問訊。一齊向西單師付一拜。西單師付低頭還禮。一齊向東單師付一拜。東單師付低頭還禮。悅眾師下位子。跟悅眾師走。到和尚前一齊站好。維那招呼新進堂師。問訊展具。和尚云不展具。又云頂禮和尚三拜。尚云一齊問訊。和尚云拜班首師付去。悅眾領到班首前站好。維那云新進堂師一齊拜班首師付。稍停向東走班首即云。拜維那師付。維那云一齊問訊。那即又云。向悅眾師香燈司水師合掌。趕快歸位。抽衣脫袍子坐香趕快。此是晚二板參堂事則。到開大靜後。堂中禮佛三拜畢。前一位班首云。老住的師付。跟新進堂師看單。聞二磬聲普禮三拜畢。大進堂事方完。講規矩的知客。把進堂後。一直到開大靜的規矩講完。即招呼師付們留心記好。一齊站起來。排一字班問訊回堂。</p>
<p style="margin-left:1em;text-indent:-1em">午梆開過。討單人聽招呼來客堂。一字班站好。照客報知。知客出云問訊。照位坐下。吃畢復排一字班。知客出云。各人回堂不上架房的不脫袍子。把各衣單挑到上客堂廊下。歸寮元香燈照應。聽招呼到客堂交禮云請回。照客急忙吃飯。把春燈一齊搬出。棹子小橙放外處。知客招呼照客。到上客堂招呼討單人。一齊領進客堂。一字班排好。知客出教行十方禮。七個問訊。先知客自己教一遍。再教西單頭。教七個問訊法。一齊向上問訊。向西問訊。主中問訊。向東問訊。主中問訊。為首者出位行禮。西單頭雙手持具。先向西單二一舉手。再向東單頭一舉手畢。即右脚先開步。轉面向東向北。向西平佛前香爐。對前一位班首一齊問訊。轉面向南。向東主中向上。一齊問訊。十方禮教畢。即令照客。祖堂點香燭。復招呼照客。到法堂招呼點香燭。祖堂香燭點好。又派照客到禪堂。招呼維那師付挂二板。知客即招呼。新進堂師。一齊問訊展具。頂禮祖堂三拜。起具問訊。領到法堂一字班向上站定。知客云新進堂師。一齊問訊展具。頂禮法座三拜。起具問訊。知客向衣缽師合掌。衣缽還掌。即彈指掀簾子。和尚出。在佛前東站。知客站西平新進堂人。梢上一行即云。新進堂師問訊展具一句。侯和尚云不展具。又云頂禮和尚三拜。尚云一拜。起具問訊合掌。和尚開導畢。知客復云禮謝和尚三拜大眾起具問訊。知客向和尚合掌。領大眾到禪堂門外。招呼東西單人。抽衣搭竹桿上。一字班站好。知客打參堂板三下。監值捲簾子。知客接西單頭具進堂。行十方禮。向班首圓禮下問訊後。向維那師付合掌出。交具與西單頭。回客堂休歇。以後大進堂皆同前。</p>
<p style="margin-left:1em;text-indent:-1em">又大進堂者。有十人以上。可大進堂。如不滿十人。作小進堂。凡小進堂。皆當天挂號。當天送堂。午飯回堂。派照客到上客堂。招呼討單人穿袍子。領進客堂。問訊坐下。先挂號與大進堂同。挂過號随即講進堂規則云。討單的師付們。挂過號回堂。把自己衣單收拾好。草鞋放包袱上。等吃過點心。派照客送衣單到禪堂廊下。東西單放好。討單人回堂。大小架房趕快。穿袍子聽招呼到客堂。照客即點香燭。又派照客到法堂請點香燭。知客即令討單人。問訊展具。頂禮祖堂三拜。起具問訊。領到法堂。先禮法座三拜。知客向衣缽師合掌。衣缽還掌。彈指掀簾子。和尚出知客即云。新進堂師問訊展具。和尚云不展具。又云頂禮和尚三拜。尚云一拜。起具問訊合掌。和尚開導畢。知客復云禮謝和尚三拜。知客又領到禪堂門外。知客彈三指。維那即站堂門內。知客站。堂門外云。新進堂師頂禮維那師付三拜。那低云問訊。知客向維那對面合掌。知客回客堂。維那低聲云一齊進堂。到佛前禮佛三拜。維那云。向西單一拜問訊。東單一拜問訊。東西單人不還禮。維那即問那一年住過的。銷甚麼執事假。或送東單或送西單。如有五人小進堂。晚二板後表堂小參堂。不行十方禮。禮佛三拜。東西單一拜畢。拜和尚拜班首維那。與開大靜看單。均與大進堂同。規矩講舉。招呼放腿子。問訊回堂。</p>
<p style="margin-left:1em;text-indent:-1em">吃過點心粥知客送堂。照講過規矩做去。如一二三人小進堂。送堂拜佛。東西單一拜與前同。唯晚二板不參堂。等到有五六人再一齊參堂。如人少不參堂。到開大靜不看單。凡晚二板參過堂。開大靜定要看單。又不問大進堂小進堂。未進堂以前。知客先打維那招呼。要緊要緊。</p>
</div>
<div class='div-other'><a id='mulu6' />
<p class='h2'>每年八月十六日大請職規則</p><p style="margin-left:1em;text-indent:-1em">每年八月初一二日。客堂把新進堂名單。與老住師付名單。遂一照號簿查點清楚。誰前誰後。必照請職號簿詳細查點。開一清單。送丈室查閱。審定或加或減看過帶回。候請職時。親交和尚議職。到八月十四日。住持派湯藥師穿袍子。請客庫禪三處首領。洗澡後急到大廳議執。衣缽取筆墨硯池放大廳。小价打茶。職事來廳到茶。首領圍座。如有初當執事可坐兩邊。禪堂西單請藏主八人。知藏十一二人。東單只請燒香四人。祖侍一人。記錄八九人。萬不能多請。請多一二年就到前頭。一點規矩不懂反為有礙。衣缽要請燒香。大悅眾要請燒香。或有青年在諸方當過大執事的。請東車頭。或單二或悅眾。或有年稍老在諸方當過班首首領。可請西單頭。或請班首。或西單三四單亦可。請執歸和尚查考。各執舉揚。誰人能請西單某執。誰人能請東單某執。皆歸和尚指定。安執議執請執畢。各首領執事排一字班。齊向和尚問訊各回寮。執議好。知客即回客堂。照議執單。謄清新老執單兩張。上晚殿拉班用。又謄新請執單一張。是請執報名用。又單謄新請禪堂清眾名單一張。是維那在禪堂報名用。又謄禪堂新老執班牌單一張。是禪堂安位用。一共五張謄好。</p>
<p style="margin-left:1em;text-indent:-1em">到十五晚課下殿。知客派照客。持請執單。徃被請執之寮。招呼十六日早課下殿。各人捧衣具。到外客堂坐。候堂師出堂。跟堂師一同到大殿月台上。各處招呼畢回。</p>
<p style="margin-left:1em;text-indent:-1em">十六日早課不觀文。下殿回堂。維那招呼大小架房趕快。悅眾點手照放香盤東角上。随即催人及如意寮人。一齊進堂。維那看人數到齊。挂腿子坐。即招呼。大眾聽報到。各人的名字。即咳一聲[口*敕]。随捧衣具出禪堂。報到西單到西廊下站。報到東單到東廊下站。報畢維那即出堂查點一週。即云師付們捧衣具。一位跟一位。不得搶前脫後。跟班出進。各人記好。師付們請。西單頭前行。一齊到大殿月台。東西對面站。禪堂班首維那清眾。穿袍子靜坐。大殿內二知客。一知客講規矩。一知客宣名字。大殿外兩知客。一知客照應東單。一知客照應西單。僧值照應大眾。及招呼夜巡打板事。大殿知客報名字。外諸師答。南無本師釋迦牟尼佛。報一位答過佛號。即進大殿。報東單站東邊。報西單站西邊。東西單對面站定。知客報畢。講規矩的知客。講請執規矩與參學的話。即大聲云。請執這堂佛事。自佛出世。始至迄今。最為重要。無次第即乖尊卑。無前後即亂法眾。在大眾中。入林不動草。入水不動波。皆規矩次第。如法修行所致。常住量材請執。計事宜人。不容疏忽。恐有在諸方出過頭的。或當過首領的。或當過法師的。既然為道而來。必聽常住行止。請在前的。不能生歡喜。請在後的。不能生煩惱。或有不當請。請者。人有轉凡成聖之功。前念是凡夫。後念是聖人。再有當請不請者。正是常住。另眼淘溶。望成大器。大凡東西前後。常住早有一定規章。不容惡前喜後。搶東求西。皆不能妄動毫厘。師付們只知做佛事。不知有你我。方為出人頭地之知識也。參學講過。現說當行事則。少刻聽招呼搭衣持具。僧值招呼夜巡師持板。站大殿東角。見執事到大殿煞頭陣。人來一半煞二陣。首領清眾齊到大殿煞三陣板。知客將請執名單宣畢。講規矩的知客。即云老執事師。恭喜新請眾執事師。普禮三拜。起具新執分開班來。老執事師前走。直到法堂站上頭。知客領新職。後到法堂對面站。知客向衣缽師合掌。衣缽還掌。即彈指掀簾子。和尚出站佛前東。知客即云。新請眾執事師。一齊向上排班。問訊展具。頂禮和尚三拜。尚云一拜。起立問訊。知客云分開班來。老執事師前一位班首云。恭喜和尚。頂禮三拜。尚云一拜。知客云新執不動。老執出班回禪堂。新執走老執後。進大止靜門。搭衣持具一字班站好。知客取小板椎。先打一下。即高聲呼云。新請眾執事師參堂。師字上一椎小板。堂字上一椎小板。堂中監值捧簾子。知客取西單頭具。進堂行十方禮畢。向維那師合掌。出交具與西單頭。維那即招呼雙班進堂。佛前站定。維那即云。一齊向上問訊。行十方禮。與大進堂同。禮畢班首接西單頭具。維那椄東單頭具。班首領徃東走。維那領徃西走。到東西單頭。班首云。新請眾執事師送位。一齊問訊。維那接呼新請眾執事師送位。一齊問訊。各人小圓上架房趕快回堂。維那招呼外寮師付請回。堂中稍等即止靜。</p>
<p style="margin-left:1em;text-indent:-1em">早粥打過呌香。禪堂當值打一下小[木*魚]子開靜。維那即招呼新請執事人。一齊捧衣具站堂門外。東歸東站。西歸西站。前後不能紊亂。維那看人到齊即云。師付們一齊到客堂門外。聽知客師付招呼。西單頭前行。一位跟一位。不得前後錯亂。請執原為定的前後。若前後一亂。執是白請的。囑付過了。師付們記好。即云請。知客老早點廊燈預備好。一見內外新執。各捧衣具到客堂門外。早上在大殿請執幾位知客出來。一位報名。一位講規矩。候名報過。知客即將一天到晚所行的事。講得高聲清亮。師付們聽好。少刻聞梆聲。搭衣後。二知客雙班領到齋堂門外。一字班站好。聽招呼云。新請眾執事師。問訊展具。和尚云不展具。又云頂禮和尚三拜。尚云一齊問訊。二知客領雙班進齋堂。講規矩的知客。領西單人到齋堂。西二席即云。一齊把具放橙上。知客用手拿西單頭筷子。舉高齊眉大聲云。書記師藏主師。知藏師叅頭師送位。一齊問訊。筷放兩盌當中架起。知客随問訊。即出齋堂。報名的知客。領東單人到齋堂站前席。把維那悅眾二人位子空下來。站第三位。再招呼各人靠盌站定。各人把具放橙上。知客用手拿東單頭筷子。舉齊眉即大聲云。祖侍師燒香師。記錄師侍者師送位。一齊問訊。筷子放兩盌當中架起。知客随問訊。即出齋堂。這是齋堂送位的規矩。</p>
<p style="margin-left:1em;text-indent:-1em">早粥回堂。維那替你們安位子安單。悅眾還坐悅眾位不動。出堂可跟新請執序班次。三天後照舊。到晚課上殿。不觀文。二知客先站大殿門外。見新值進殿。一知客取西單頭具。一知客取東單頭具。送位除舉筷與齋堂同。至下殿時。歸講規矩知客。帶二磬在手。領新執到法堂巡寮。一字班站定。巡寮同前。法堂巡過寮後。知客取二磬在手。到湯藥寮即用二磬。先打一下。後一押。呼新請眾執事師巡寮問訊。訊字上一下二磬。後某某師師字上一下二磬。其餘各處巡寮。與結制巡寮同。唯改新請眾執事師一句。後到禪堂巡寮畢。進堂抽衣。有大小架房趕快。人齊聽維那招呼。即到客堂。不搭衣。穿袍子到外客堂站北邊。僧值見新執到齊。即派夜巡打板。夜巡見老執穿袍子。到客堂煞頭陣。見人來一半煞二陣。人到齊煞三陣。知客聽夜巡板煞過。即云新執站西即北邊。老執站東即南邊。對面站定。即高聲云。老執事師替新請眾執事師看單。普禮三拜。起問訊各回寮。</p>
<p style="margin-left:1em;text-indent:-1em">晚起養息香。聽打過呌香。知客即派照客。招呼外寮新請各執。一齊帶衣袍具到禪堂門外。搭東西單竹桿上。等候叅堂。禪堂挂過二板吃茶畢。維那將叅堂規矩。行十方禮。三拜佛東西單一拜。到後拜和尚。前拜班首維那。向悅眾香燈司水合掌後。堂中新執抽衣。搭位後竹桿上。外寮新執到堂外抽衣。搭東西單竹桿上進堂。內外首眾老執穿袍子。維那云聽二磬聲。老執事師。替新請眾執事師看單。普佛三拜。各人脫袍子盤腿坐香。講過了各人留心記好。維那即卓盃子。收盃子打催板。跑香打抽解。維那即云。新請執的師付。要穿袍子搭衣。連草鞋盤腿子坐。內外寮老執事師。指班首維那知客。都監監院副寺書記。清眾行單一齊穿袍子。脫草鞋坐香。散香回堂維那歸位云。新請眾執事師出位行禮。首一位班首維那穿袍子。站佛前兩邊。如人多佛龕兩邊可站站定。維那即云一齊向上問訊。行十方禮與大進堂同。到拜東單起具問訊。維那即招呼一齊向北走。稍停維那云。新請眾執事師問訊展具。和尚云不展具。又云頂禮和尚三拜。尚云一齊問訊。維那又云一齊轉臉向南走二三脚。維那云一齊拜班首師付。前一位班首云。拜維那師付。此時和尚出堂。候大眾看過單後。再進堂。維那即招呼。外寮新執。在堂外抽衣堂中新執在堂裡抽衣。趕快進堂東西站好。維那看老執新執一齊站定。即云老執事師。替新請眾執事師看單。聞磬聲普禮三拜畢。維那云。外寮師付。到堂外脫袍子。堂裡師付脫袍子趕快坐香。巡香師。走過草鞋圈子。息佛前臘燭。末悅眾放蚊烟瓦維那高聲催云。趕快。不要慢慢模索。即招呼當值三板一鐘止靜。開大靜後不看單。請職後。客堂到大殿拉班共六次。二知客各帶請執單籠袖內。將到繞佛時。二知客正西副東。站在供桌二頭。面向外。手持請執單先看單次。再看跟班人。前後錯亂。如有一人不依次第。即拉來站跟前。找到班次再送他歸班。任是班次再走得好。常住規矩。要當個認真辦法。三天六次。到繞佛歸位。聽一下大磬一响。二知客一齊出大殿。出入大殿要雄猛威烈。當一件大事辦。萬不能早晚上殿。又無錯亂。可以遲點到大殿。或可以少來回把。此皆是破壞恒規。如要請執拉班。皆是行的規矩儀式。叢林之大化。眾人之參學。除此而外。無一實法與人。僧值在請執這一天吃點心。到齋堂招呼一次云。請執後三天。內外寮各首領行單清眾。定要照請執次序。跟班上殿過堂。三天後再依舊班出入。</p>
</div>
<div class='div-other'><a id='mulu7' />
<p class='h2'>客堂當值知客掛單送單法</p><p style="margin-left:1em;text-indent:-1em">每見雲水上士。有杯海浮來者。有一肩行李者。有抝蒲團者。有持錫杖者。有無衣鉢而欲挂單者。有有衣缽而來過午者。來自無方。見機作事。如有僧人挑高肩担子來客堂。將担子放門口北柱。進門有問訊者。有禮拜者。此禮拜恐係北方初來。先派照客到外客堂。向挂單人合掌請問曰。你老菩薩。到常住有甚麼事。彼答曰。打擾常住挂一單。或曰會某某師付。或曰特來發心住禪堂的。或當行單的。問畢即報知客。值日知客穿袍子。抄手出外客堂。先到門外看彼衣單有無。或多少。或有衣單無戒牒者。或有戒牒無衣單者。看畢進客堂門內。挂單人起身作拜勢云。頂禮知客師付。知客云問訊。音聲要响喨。喉嚨要寬大。不能在鼻子內隴。音聲大增高旻之雄壯。音聲小改高旻為小廟。即問你師付從那裡來的。彼答云某處。又問徃那裡去的。到常住有甚麼事。此時問答不宜客氣。亦不宜過惡辣正。聲厲色以應之。問畢云送單。挂單人問訊而出。挑衣單走知客後。知客領到上客堂門外。先彈格子內應方進。低聲招呼挂單人。將衣單族丹墀。或廊下云。進堂禮佛三拜。後拜寮元師付。香燈師付。又東單一拜。西單一拜。知客寮元同合掌而退。挂單後不得高聲講話。</p>
<p style="margin-left:1em;text-indent:-1em">出塵上士。飛錫高僧。來寺挂單行逆者。或現瘋癲。或現痴呆。或仰天唾罵等。知客莫疑是瘋子。或呆子。看他落草談何方。知接待方向。又或形順者。挑蒲團帶挑經像。四儀整設。目不瞬人。請不開言。罵無愧色。凝神變態。又疑非人。莫中一是。知客必隨出入順他行為。至飢時。至睡時。定有狐狸尾子現出。後再可招致周到。果真法門異僧上士。潛行高人者。即報知方丈。請齋作尊客待。又有方便鏟。抝蒲團來寺挂單者。知客出外。見有蒲團放兩邊柱脚。方便鏟靠兩邊柱擺者。定是銷假。若押蒲團。鏟向內放。定是挂單。鏟向外放。定是趕齋。或蒲團方便鏟。直對客堂。定是會客。知客留心。必先請問挂單人。挂單人先不開口。因恐禁語故也。照客先不問。知客直問云。老修行何方行脚來。彼或不答。即云送單。彼當隨知客後走。送法同前。彼若答云脚跟未動。來自何方。請知客師付道一句。此時知客留心。萬不能亂開口。即報知方丈。自有圓滿招待。如有持錫杖。來寺挂單者。彼至客堂。先振錫杖搖鈴三响。知客即出禮錫三拜。即雙手捧錫杖至丈室。請方丈出。接談經過。辦大齋送尊客單。其他。每有謬立之各說皆非。執事者慎之。</p>
</div>
<div class='div-other'><a id='mulu8' />
<p class='h2'>客堂每日輪流當值規則</p><p style="margin-left:1em;text-indent:-1em">受職客堂。為人師表。威儀型典。範越常人。客堂或四五人。或三二人。常住必以事熟字深為重任。次則職依清眾序職為前後論。或頭單或二單。或三單或四單。頭單當值。必穿袍子一天。招待來賓挂單接眾。皆值日知客負責。再如有口音難董之客來寺。若那位知客能董話。住持必請該知客陪之。或向與某知客相熟。及同過事者。即請某知客陪之。或前是某知客陪過。再來還請某人陪奉。取其如法。此外皆歸值日負責辦理。或大進堂或請職。常住重要公事。概歸頭單知客辦理。如前人不會。聽住持看那位事熟。令出辦之。不分前後。除招呼辦理事畢外。定要輪流當值。值日知客在客堂一天。副知客不穿袍子幫辦之。末知客老知客皆要上殿過堂。出坡各不悞事。</p>
</div>
<div class='div-other'><a id='mulu9' />
<p class='h2'>客堂招待徃來各界士官護法規則</p><p style="margin-left:1em;text-indent:-1em">客堂。每有政界各機關人。來寺參觀。必看來賓之行次與坐次。正行時。副官衛士擁於兩傍者。中必是主客。又或在前行亦許是主客。如客堂客廳。看之一席二席及上下者。或可見到主客。再或問傍之當差。請彼指定某主客是誰。或有片持片傍問。無片面問當差。每有將進山門。未查確實。把書記副官。當主客待。而主客在傍冷而觀望。致令藉事動怒。萬萬要緊。凡招呼來賓。在人眾之中。先將主客之人名。形相衣冠。口語住址。所來何事。查點實在。果若是真無疑惑。急報方丈。或有名片。即送名片交方丈。或方丈親出迎接。或請到大廳先欵茶點。如耽延時間稍多。再供以香<span class='corr'>齋</span>。或陪參觀。或談佛法。又軍界或大小軍官。穿軍裝來寺者。又是一種招待。不問姓名。不問何事。不問方丈。急請到大廳。或客廳招待。如彼有信佛法語句。或想會會和尚。瞻仰瞻仰者。即答和尚不知在堂坐香。亦或是出外未回。我先探問看。若來勢湧急。似匆忙之兇壯客氣者。客堂一直作主招呼。免生事外。再或有地方機關。如縣長公安局長。及分局長區長。再機關以下之長官。或當差來寺。均要先領到大廳招待。再報和尚。和尚定要親出招待。當知地方官。乃是父母官。又或諸山長輩。及老和尚或護法居士。及當地董事。客堂直領到大廳。不問來去。不問姓名。即問跟班者便知。如俗客來見來過者。必先查問。以免與常住交際。人情深厚庶好招待。再遊兵散勇。飢民流氓。或穿軍裝者。或便衣者。或穿西裝極濶者。定言住持早出有事。知客用以和平語句。清苦言詞。或哀求別徃。或敬而遠避。或告以苦言。總以善出山門為妙。如飢民有真正公文。又有飢民之多人。即是真飢民。向飢民告以苦言。不去者准他。言我們主人不在家。我去替你鬥鬥看。收得一千至八百文不為多。若收三五百文你不能嫌少。用錢板收之。散錢滿板上。遞出送走。每有假飢民。拾得無用之假公文。來寺詐言。多少飢民在瓜洲。或云在揚州。知客即將公文一看。或存過期無用者。或本縣本區未盖印者。或假造不符者。稍見形跡可疑。即云我先到你的饑民處。查看一下。再替你想法云。我主人不在家。縱有也不過三五百文。候我看過再講。若是假的。他定要溜跑。帶勸帶嚇帶講。以無破分文而去。知客為會辦事也。</p>
</div>
<div class='div-other'><a id='mulu10' />
<p class='h2'>客堂值日知客領客拈香過堂拜齋坐香參堂規則</p><p style="margin-left:1em;text-indent:-1em">如有護法居士來寺。及僧客來者。不住宿不做功德。不做佛事。不上殿過堂坐香。當日來會人。或暫時參觀。不欲會和尚。當日在客堂吃飯。當日即走者。可不報知住持。若來寺歇宿。或上殿過堂。坐香者。定要先會和尚。後許上殿過堂坐香。何以故。住持稱僧房主者。為一寺之主。說法主者。宏揚佛法主。坐禪主者。禪堂之堂頭主人。行來主者。即賓中之主也。治生主者。粥飯主人也。若未見和尚。先作佛事者。知客違背規矩。若來賓自云只做佛事。不願見和尚者。即請往別處做佛事。常住清規不順人情。豈有大多數之來賓。在殿上擁擁擠擠。和尚尚不知其人為誰。豈有此理。不是慢主。實是慢賓。知客領客上殿。或打早晚普佛。知客即招呼小老。如早殿普佛。即令小老聽大殿煞大鼓。急來報知。知客令客小圊架房時。知客避出片刻。即領至大殿。如早可先到客堂。稍等一刻再上殿。若晚有普佛。招呼小老聽夜巡板一响急報知客。知客即令客事畢。領到大殿。若上殿領到東單靠鐘前站一排。繞佛。知客走前領客。客走在後。若打普佛。聽唱戒定真香。戒字出口。知客領普佛齋主。主中問訊。若是女客。不用手扯拉。即近前細聲與講。問訊畢。領從西轉面。向上在佛龕向東主中先問訊。再令跪下。雙手拈香一舉。如是三拈三舉。三播畢起問訊。知客復領從東下。歸原位主中問訊。禮佛三拜後。向西單一拜。又向東單一拜。問訊領從東上。走佛龕前。到前一位班首一拜。又領東向維那一拜。領從東下向和尚一拜畢。領從西單前。到後拜牌位。復到東單拜僧值畢。領歸原位站好。如有老年人可令坐橙。到唱大讚。又領到下蒲團問訊。領上拈香下來。禮佛三拜歸位。繞佛時領客走上客堂後。知客在前。客在後走和尚前。繞佛歸位。看和尚將起具轉面。知客領客拜和尚云。普佛齋主。禮謝和尚三拜。尚云一拜。和尚讚一二句好話。復歸位站。至維那宣疏文。與維那同禮佛。同跪同拜佛。又歸位。大眾下殿。知客看三拜起。未打問訊二磬前。即云普佛齋主。禮謝班首師付。維那師付。僧值師付。諸位師付。頂禮三拜。齋主三拜起。領回本寮。急招呼小老。打茶水手巾各休養。</p>
<p style="margin-left:1em;text-indent:-1em">進堂坐香。不問那一支香。先招呼小老。聽開靜或聽起香。小老一聽起香[木*魚]子二下。急報知客。知客即領客。至內韋䭾殿坐。候散香將煞二陣。即領客至維那處。云齋主拜維那師付。拜畢即領進堂走西邊先拜班首。後拜和尚。領後位坐。到開靜聽開門。即領客出到本寮。小老茶水預備齊全。若夜間。小老打燈籠接送。候開靜提燈。照客回寮。聽客坐香幾支。</p>
<p style="margin-left:1em;text-indent:-1em">拜齋堂者。如供齋堂眾。小老聽打呌香。即報知客。知客即令客在房休息片刻。呌客小解之語意。即領到齋堂。如早可在外客堂稍等候大眾到齊。領客聽念供養咒出口。進齋堂主中三拜。西單一拜。東單一拜畢。如男客領到東邊桌上過堂。如女客領到西單過堂。若客不願過堂。拜過齋就領回寮吃午飯。如客過堂諒吃不飽。回寮再開飯吃。每有客到方丈。知客不能離客一步。領出領進。全是知客事。如有私犒錢者。歸客堂公分。公犒錢者。概歸公桶。四寮有香儀。客堂當收之。若任意不遵常住規矩者。定是為錢來的。豈不可惜。後之執事者。宜助常住。莫貪利養。否則名深不喜。又各行單加減更換。聽住持選擇。令客堂行之。</p>
</div>
<div class='div-other'><a id='mulu11' />
<p class='h2'>客堂遇有軍政各界及僧界來賓陪客參觀法則</p><p style="margin-left:1em;text-indent:-1em">知客陪客。大關常住興衰。何以。每有上級官長。服平民衣冠。暗地探詢寺內情狀。知客者宜少講話。一問可以一答。若多一句。當下平地風波。前常住有一知客陪客。遇一反探。何為反探。類如清河縣縣長來寺。你問他。他即言。我是寶應鄉下。教書的先生知客以為當真的。二人相平談話。似極熟熱。就無拘束了。談到濃厚處。即言清河縣的事。若遇一個好人。地方人民少受多少痛苦。這位知客就滿口答到。這個縣長。怎樣怎樣。不堪設想等語。比時交書先生。把臉一紅即喊跟班的上來。把這個和尚帶到衙門去。我聞即出。忙問云。如何如何。對不起對不起。急忙道歉問訊。我再遲一脚出來。已有大兵押送矣。思之大人先生前講話。僧人不多答。他不怪。答得不對他要怪。領導客至禪堂時。自<span class='corr'>己</span>言詞低少。隱隱的說話。彼客就知道不能高聲了。彼指肉身菩薩是甚麼。答這位老首座和尚。了不起的。再問高旻寺有多少田地。即答我們初來。並不深知。又問住多少人。可以直答或三百。或二百幾十。人又問一年要多少開銷。答不大清楚。問貼的念佛是誰幹煞。這句話竟管多答。恐其看有僧人談笑時。或護法處或吃齋處。或有不淨處。如丈室或花園。六角亭。有關係打擾之處。可少領去。或上殿。大殿齋堂。過堂時。多領去。又問你們寺院。還有甚麼古跡嗎。答前有。由咸豐年兵燹後。片瓦無存。如有軍人來寺。或地方機關。擬找房間。必指出這是飯頭的寮房。這是大眾上殿做功課的地方。這是大眾吃飯的地方。必存心慢慢引導。萬不能來住的目的地。或引言三汊河揚子橋。那裡能住多少。這邊乃是天下第一。極關佛法重要的一家。懇請先生慈悲。成全道場。先生之功德與日俱升也。盡講哀求好話。萬不能逞自己皮氣。高言大語。亂充一頓。把人銃得心火燒天。本可不住不來搔擾。似這無禮行為。偏要來住。還要你知客讓房間。這樣做下去。不是護高旻。實是壞高旻。病在不依常住規矩。依自己皮氣。若依常住規矩。壞事成好事。若依自己皮氣好事成壞事。陪客答話。聲聲讚嘆常住。句句不離好字。老實做事。本分為人。方許無過。</p>
</div>
<div class='div-other'><a id='mulu12' />
<p class='h2'>客堂陪僧界諸山長老尊宿及本寺和尚之前輩或諸山方丈來寺規則</p><p style="margin-left:1em;text-indent:-1em">僧客至。彼有道人先投片。或通知云。我們是全山方丈。或是天寧寺的老和尚。知客聞知。即忙派照客通知和尚。自己即到大門外。或外客堂迎接。陪同徃方丈。一路問答同前。到方丈辦齋設席。安單送單。悉住持指使。候吃茶。住持招呼知客。囑合眾班首。來丈室。齊拜請山長老。又招呼客堂眾執。來拜諸山長老。庫房都監。監院副寺。齊到丈室。拜諸山長老。又衣湯寮。衣缽湯藥侍者。齊來丈室。拜諸山長老。凡外僧客送禮。酌量感情收之。如謝常住者。只收腐儀不收香儀。套禮收一件或二件。如諸山來寺請客者。香儀與禮。概不收。如准於所請。可收腐儀或套禮三四件。凡有人送禮來寺。務要開發敬使或力錢。酌給至多一元。禮盤送客堂。帶和尚名片放盤內。住持送客。尊客與長老。均送出山門。若首執及次等護法。送至客堂。再長會面之客。送出丈室門外。即對面合掌。回首即歸。再查所給。犒錢與供眾欵畢。回丈室。凡送來任何禮物。概作錢數若干。派二八分犒使力。如送禮洋四元。犒敬力八角。如送禮物值洋六元。應犒力洋一元二角實因常住。處鄉僻之間。比他處稍多一點。辦事人當知之。</p>
</div>
<div class='div-other'><a id='mulu13' />
<p class='h2'>客堂調理內外清眾行單規則</p><p style="margin-left:1em;text-indent:-1em">行行一事。實是菩薩事。單有菩薩心。還要菩薩行。每每發心則易行事則難者。皆無菩薩行也。如何是菩薩行。以捨<span class='corr'>己</span>從人。至於連自身穿的褲子。都捨得人不顧自羞。又如我真未犯規矩。忽被人言我犯某規矩。挨打脾罵。至於臉都打腫了。反言你老人家慈悲。我的業障重。請你多打幾下。打過還要磕頭謝謝。勞他打我。去我重障。如此身心俱真。毫無裝做或勉強者。此是真菩薩行。何也。能受無根據之屈曲。真屈曲不作屈曲會。反為正受此人實僧中寶也。若稍次者。僧值聞有某人動無明。必和顏悅色。正聲勸誡。降而服之。斯可了事者。執事會做事。若一見行單。高聲鬥罵。或動手者。知客先不察其所以。不問其所由。不分曲直。走上前不是惡辣。就是幾個大耳巴子一打。彼時任何也不顧。即亂吵起來了。此時並不怪他。何以。實是初發心的人。或是惡障重的人。更要面子。只好當下。把一點面子與他。到反易了。若持我是知客之勢力者。這一耳巴子就艱難了。不是令行單犯上。就是遷單。弄得內外不安。請教做事。還是先把面子待人好。還是自己要面子好。若自己要面子。已經弄得內外不安。連自己將達到。不得下台時間。所以古人云。有德者能容事。又能容人。一面把常住規矩顧好。一面調解行單紏紛。至於還不了事者。或可與行單說好話。就在私處向難完行單。合掌勸解他也。不算倒架子。常住知道。要特別感謝你。言你能辦事。又能了事。何不快乎。此排解紏紛者。外寮。達到極點之犯處可暫用。禪堂不得私用一次。</p>
</div>
<div class='div-other'><a id='mulu14' />
<p class='h2'>客堂送客到丈室徃丈室陪客規則</p><p style="margin-left:1em;text-indent:-1em">每逢丈室有客。皆是知客正事。每有知客陪客到丈室。即溜而跑之。或云送到丈室。即是和尚的客。我們客堂。可不多過問。如此豈不是。和尚要<span class='corr'>做</span>知客了末。此皆是少參學的人做的。凡有客在丈室。更加要殷勤招待。生怕客在丈室。受冷淡受不安。必提心弔胆。安慰客心。勤呼小价。茶水手巾多到。桌上地下。椅子房間。一日二次。拭掃窓門灰跡。洒掃清明光亮。客之出進。與房間什物。勤呼小价照應門戶關鎖。不得懈怠。恐有遊人。或散兵撞入。致生意外。如。某知客陪客。令客發生事故。該知客受完全責任。深為重要。每早客欲上殿。頭天招呼小价留心。鉗椎萬不能悞事。次早小价到客堂。一請即起。趕到客廳。照應客之茶水。領客上殿回。回寮修息。復來客廳陪吃早粥。凡吃粥飯必陪同吃。出入殿堂坐香。陪同徃返。客至三五天。或十天八天。陪此客的知客。不當值不他往。把客送出山門回。呼小价收拾打掃客廳。方為了事。</p>
</div>
<div class='div-other'><a id='mulu15' />
<p class='h2'>客堂不得私出外聽經打七應酧經懺及私招徒眾私自化緣等規則</p><p style="margin-left:1em;text-indent:-1em">僧人之資格。以不犯規矩。嚴守清規。亦令人謹守清規。為僧人資格。住叢林不守清規。自犯規矩。責之不服者。人格掃地也。既任常住事。必以事為身。以身為常住。此是上等資格。若藉事出外聽經打七。及私應酧齋主經懺者。不但不顧資格。連現住叢林也不顧。因果的目的。就是把最高無上的大法門庭。改變一個經懺位子。雖因果如是。報應之速。不得而知由一錯而自有百非。重叠演出。或私招徒眾者。或私自化緣者。叢林本十方辦道之場。收徒弟化私緣。大與清規違逆。林下舊有恒規。凡有人皈依三寶者。有欲出家者。只有住持一人。當然化度。其四寮各執。不得在寺私收男女皈依弟子。及私收徒弟。查出當以清規論之。縱有出家。必過二十歲以上者。住持收之尚在寺外落髮。因避免十方門庭故也。又化緣。定要和尚親自請過。方領常住捐冊。化一文錢要交常住。若借化緣之名。肥身入<span class='corr'>己</span>者。即是拉債買地獄下。務宜慎之。常住查出不共住。</p>
</div>
<div class='div-other'><a id='mulu16' />
<p class='h2'>客堂不得互相爭執及非理責人又中途溜單事則</p><p style="margin-left:1em;text-indent:-1em">現在正是住的鬥爭堅固的世界。過的鬥爭堅固的時劫。吃的鬥爭堅固的茶飯。穿的鬥爭堅固的衣裳。任是神仙下凡恐難免這一件事。我說天下事總好做。要得免爭鬥這件事不好辦。何以非鬥莫吃。非鬥莫穿。通身通世界是一個爭鬥做的。若要擺脫舉世難能。唯有不要面子。不求衣食。不問得失的。苦苦惱惱的出家人。稍有相應。如客堂共事人。做何事說何話。先把自己向來要面子的。一點惡習丟開。任是話中刮苦我也好。任是話中盖了我的面子也好。任是他人說我不好也不採他。再或這一點有面子的事。派我做的。他搶去做。這一點得罪人的事。或遭踏人的事。不派我做的。反勸我做。或逼我做。舉世之人能在這裡。得到無我無人之心地消息。可以瓦解前非。為個好人。不打支扎。否則萬難矣。再者行單。共事人不和。必先審實兩方情見。不徧不中排解。若非理責人有過也。又辦事時。思之身體又弱。色力又單。暗病又多。茶飯又苦。先已發願要住二十年。直到業識一翻。現前就把前願。通身遮盖了。聽業亂翻。這妄想打起不顧聲名。不顧怕醜。不顧自己。不顧常住。不顧大眾。因果報應。任是地獄火坑趕急要跳。人能在這種苦狀。會回過頭來。即言那一處有高旻好。那一生再來高旻。那一人從這裡能轉過頭來。如是此人。不但不被惡世轉。及不被惡業轉。恐佛出世也轉不去。幸也何如。否則溜吧。那裡不好吃飯。云云苦苦苦好苦。何日是你回頭日。痛心痛心。</p>
</div>
<div class='div-other'><a id='mulu17' />
<p class='h2'>客堂遇有班首各執到客堂必殷勤招待不得私造飲食共食規則</p><p style="margin-left:1em;text-indent:-1em">客堂為四寮集會處。或班首各執來客堂。值日知客當以尊客招待。送茶牽[柩-久+亢]。請上位坐。對班首執弟子禮。對各執作手足親。談心講話。必謙讓一點。不能滿口[打-丁+(亥-人+(乳-孚))]人。令人面紅失色。如有傷心傷情傷理的話不宜講。最要緊。不能在各人寮房講話。一到寮房。兩方都犯規矩。又不能以茶敬供養。故意弄點乾食燒燒。或弄點麫下下。或弄點點心吃吃者。又犯私造飲食清規。不得無故用洋油爐或洋鐵火爐。放在牀底下。或放在桌底下。或放在暗無人知處。正是犯不共住規矩。住叢林原為惡習太重。驕傲太深。故來吃苦除之。不但不除。反回復原狀可耳。告知有人心者萬莫出此。此乃墮落人道之行為也。要緊要緊。</p>
</div>
<div class='div-other'><a id='mulu18' />
<p class='h2'>客堂每逢解制結制收挂各牌式及報供菜領人上供規則</p><p style="margin-left:1em;text-indent:-1em">客堂遇有朔望。或誦戒結制解制。解夏結夏。菩薩誕辰。祖師忌辰。各種牌式。到時。即挂萬不能悞事。每逢解制結制。解夏結夏牌。挂三天。又大請職牌挂三天。又請職二字牌亦挂三天。令各寮到庫房取過年香燭物件牌。及掃塵牌。普供牌。均挂三天。又請班首執事牌挂三天。又禱雨祈晴牌。挂大殿外柱上。其餘午飯以前的佛事牌。早粥聽打過呌香。挂點心以前的佛事牌。午飯聽打過呌香挂。又早課普佛牌。在頭天點心打呌香挂。晚課普佛牌。在本天點心前打過呌香挂。又挂三天的牌。是早粥打過呌香挂。請班首的牌。是午飯打過呌香挂。晚二板佛事牌。是本天點心打過呌香挂。每逢雙供單供牌。早粥打過呌香挂。到午飯打過三下火點。照客記好。將牌收回客堂。挂原處。其餘翻經牌。誦戒牌。皆事畢方收。凡齋堂挂上供牌。必要招呼照客。報供菜取鐺鉿。各處供上畢。供菜派香燈送齋堂。如朔望供。末知客定要上午供。大殿供畢。領東單人。到大寮伽藍殿。供畢回客堂。照應鉗椎禮拜。與僧值同。</p>
</div>
<div class='div-other'><a id='mulu19' />
<p class='h2'>客堂末值老值知客上殿過堂坐香出坡位次規則</p><p style="margin-left:1em;text-indent:-1em">知客臨班。當過正副當值外。必須輪流上殿過堂。坐香出坡等事。大凡來高旻參學。首先為道而來。不但執事不願當。至而吃飯也閱打义。等到靜久思動時間到來。常住請到定不違背。常住慈命。既送客堂。首則循行公事。似有英雄超絕氣象。由禪堂嚴厲習慣純熟。一到客堂。通身一放懈怠行為。難於目覩。至爾送單穿袍子。似竟有點嫌麻煩。再講到我是為道而來高旻寺的。這一句話。再不肯講了。派上殿之知客。到殿上在班首。上層蒲團站。繞佛跟前後次第走。徃返回寮。亦次第走。過堂稍早。在禪堂大眾前進齋堂。坐西班後第二席。齋堂是<span class='corr'>通</span>位。無零位。可<span class='corr'>先</span>來坐前。後來坐後。過堂回堂。走班首維那後。次第走坐香到打抽解進堂。或進堂行香打抽解坐西單第二位。如前有人。坐第三位。或維摩龕後。靠班首坐。或東單前靠悅眾坐。或東單後亦好坐。開靜如有要事。聽開過門出堂。或小圊茶。規矩茶壺走過三個圈子可出堂。加香時。每隔一天監香一次打七每天二次。</p>
</div>
<div class='div-other'><a id='mulu20' />
<p class='h2'>僧值接值交籤過堂事則</p><p style="margin-left:1em;text-indent:-1em">新請僧值。和尚送過位。知客送過寮房。到過午堂。聽打過三下火點。客堂派照客將僧值燈籠點好。同籤一同送到齋堂。燈籠送在齋堂門外東挂好。籤放齋堂供位前。對東台燈豎靠好。即回頭單知客。領新僧值走維那後進齋堂。悅眾師不打問訊二磬。頭單知客。即令新僧值主中一問訊。云新請僧值師付問訊展具。頂禮和尚三拜。尚云問訊。隨轉面向東。站離開中位。知客即主中問訊合掌。向西走方圈子。向上主中問訊。即雙手捧籤向上一舉。轉身向東下來。又主中一舉。即轉面向僧值。僧值即問訊。知客交籤與僧值。僧值橫持。知客一問訊即出。僧值即橫持籤。主中一舉云二磬。即轉面向西。從班首位前頭。繞到西二席當中。向北從和尚後過。走東二席中過。即出走西廊。到客堂籤放原處。燈籠息好。挂客堂祖堂前。具不放。持具到齋堂。先在東格畧站。即向西走。見有飯盌出者。或盌筷未擺好即招呼。到了三天以後。殿堂有不如法。隨有隨講。不得私徇情面。候東西前維那班首。兩序吃畢即徃進門。五塊磚一站。抄手捧彌陀印到飯食已訖。當願眾生。所作皆辦。所字一出口。即轉身向外慢慢走。念到具諸佛法。具字出口。向上站定。候齋堂班首。維那書記走出。西單頭將要出門口。即走上向外。站供桌前。稍向東偏一點。候大眾出堂。坐維那位吃二堂粥飯畢。即招呼行堂洗盌筷趕快。事畢進堂坐香。又早午飯。聽打呌香。急進齋堂。若見和尚進齋堂。即招呼站起來。見東西單。假如有一個人坐者。即呼云站起來。見和尚坐下來。即云坐下來。僧值從西席中間。復至東席中間。詳細查看。桌橙盌筷。如桌子未擺正者。或橙少一条者。或盌未鋪齊者。或筷少一隻者。必須檢點如法。免動大眾念頭。至大眾過堂同前。</p>
</div>
<div class='div-other'><a id='mulu21' />
<p class='h2'>僧值每日上早晚殿規則</p><p style="margin-left:1em;text-indent:-1em">早四板未响。要留心或查看。恐夜巡睡着。錯過時間。一睡到天亮。僧值咎何能免。何以。幾百人的早修。被這一點大意。送了幾百人到黑暗處。其罪之大。可想而知。又留心早課大鐘未接鼓。又留心鼓以煞過堂中來挂板各鉗椎必响喨清徹。否則概是僧值的事。一聽大殿鼓响即自點燈籠。到大殿挂在大門東外進大殿從西繞東。照應鉗椎香燭。班次蒲團。如鈴鼓的椎子不見了。或大[木*魚]柄活動了。又小[木*魚]子拿出去未送來。又看大臘燭燈花太大。恐邊子燒壞油瀉下了。又看香歪倒進大殿先看和尚大蒲團。如歪即擺正。候西單進殿。夏天中間東西兩排。每排站出六位。冬天每排。站出八位。十四三十日與平時大懺悔文。名跟班站。每日早晚上殿站班。名排班站。如有拜佛。前後不齊者即吼聲如雷。每逢七月期頭。一個多月一見稍有不如法。即是耳巴子。大殿若三天。不聽耳吧子响。大眾就打地舖睡告。一天不聽僧值吼聲則大眾又放逸了規矩越緊。住人越多規矩越鬆越無人住。當執事的人第一深明大義。大殿先站東格前聽三下大[木*魚]子打過。即到中蒲團問訊展具。三陣大[木*魚]子。禮佛三拜起具要快。三陣大[木*魚]子後。四椎問訊。即走轉面向西。看西單班次站好。未好随挪。和尚聽維那開口磬一押。即主中問訊。禮佛九拜。僧值繞到東。看東單班次站好。未好就挪畢。站在大[木*魚]子南。留心打鉗椎。念到佛號後。即到前東柱西站。聽放掌大磬將打過二下。僧值主中問訊。向東轉面。出大殿提燈籠。禮祖堂。見龕上香歪者扶正。門開者關之。禮祖畢。到大寮禮監齊。見茶爐盖廠者盖之。見灶內火未熄者熄之。見水龍頭水大滴者扭緊。見有行單未上殿者催之。禮畢又到伽藍殿禮聖。見各寮有人未熄燈催熄燈。催人上殿。禮畢又到內韋䭾殿禮聖。見有三人告殿假。此處無一人盤坐者。即到架房。如意寮各處。定要查出坐歸原處。下次殿催銷殿假。四聖禮畢。即自提燈熄好。提進大殿。挂東格上。從西後拜海島。繞東看行單到齊否。到東前歸本位問訊。具放東柱西本位上。随到大[木*魚]子下站好。如敲鐺子。即站鐺子跟前。照應鉗椎。一聽讚佛偈子。隨到西單。慢慢走少站一刻。至繞佛。即到中蒲團前。靠西一塊磚站。如上客堂擋團子即推開。走上客堂後。轉到西後。看那裡鞋子作聲者。或咳嗽不掩口者。或前空一脚者。即到犯規矩處。跟班繞佛。一聽小[木*魚]子轉板僧值隨即走書記後。到東鈴鼓傍站。打大[木*魚]子人靠僧值站。敲小[木*魚]子人靠敲大[木*魚]子人站。僧值見班首到海島。僧值及敲大小[木*魚]三人即。轉面向北。打大[木*魚]子人。見班首到大[木*魚]子處即轉歸大[木*魚]子處。拿[木*魚]椎子舉齊頭頂。僧值候人走過。走和尚前。合掌跟團子歸位。不必扯站班人。向東站。讓和尚走過。即向北。此例可免。即候和尚走過清眾不動。跪觀十者。念到極樂世界極字出口。即起身向西走。跑人空宕裡。聽到那裡拖腔。就舉罰。看到那個合掌未合好。要舉罰。打耳巴子。東單宜多打。西單宜少打。慢慢走從西而至東歸位。跪下又聽二者稱讚如來。二字出口又走。慢慢聽到帶看。繞一轉歸位跪下。後不查班。直到唱韋䭾讚一句後。僧值禮佛三拜畢。靠東格站。大眾唱讚畢。禮佛三拜後。對面站依次下殿。候書記走出。僧值走上。面向外靠供桌。東台燈站。如有不如法。這時就要講。出殿畢。招呼大殿收拾好回寮休養。</p>
</div>
<div class='div-other'><a id='mulu22' />
<p class='h2'>僧值送徃生監坡監浴巡籤巡夜陞座秉拂小參等事則</p><p style="margin-left:1em;text-indent:-1em">人將身滅。氣未斷前。僧值即進病室審查細看一周。随囑看病人曰。亡人一切物件。任何人不得私取。私取犯盜戒。人未死時。物歸自有。氣斷識盡。概歸常住。若私取一物者。即是盜十方僧物。應墮阿鼻。隨報四人。念南無本師釋迦牟尼佛。停七小時。看病人替亡者沐浴。穿半舊衣服。小褂褲一套。中褂一件。袍子一件。不搭衣。具放下坐。其餘棉夾衣服。不能加穿。有防火不通燒之過。所有亡者銀錢衣物。知客開單。僧值點數。大小各件一概開清。若僧值知客私取者。及私送人情者。查出即犯大清規。外有看病人。及洗澡二三人。只准鞋襪一雙。與看病人。草鞋一雙與幫忙人。手巾二三条與洗澡人。下餘各件。派看病人或幫忙人。同僧值領送丈室。侍者照單點數。若有相熟人或執事。私留存款。或錢不交出。留買錫箔與亡人者。查出遷單。亾人遺資。常住先提柴火說法入塔各費六元。下餘多少。聽常住指定用途。遺有衣單存丈室。留與內外無衣單人補助。念佛晝夜三永日。是日點心打過呌香。照客將茶毘牌挂齋堂外。随報供菜一桌。歸照客照應。香燭蒲團封条。及舉火把一一辦好。燈籠送龕處挂好。堂中香到打報鐘。打板上殿。大眾到大殿打普皈依後。僧值領班到亡龕處。維那舉清涼地三稱後。舉南無十方三世佛菩薩三稱。念大懺悔文。徃年大懺悔文。在化身窑念。現改在寺內龕前念。何故。每有送到化身窑前。夏天太陽又大。或猛風或暴雨。或雪路難行。或冷風徹骨。故化身窑不念大懺悔文。後念變食真言。僧值聽念。到曳曳那頭一曳字出口。即取封条放手中。看班首主中站定。二磬煞過。即遞封条與班首。班首說法畢。云封。僧值把封条接過不貼。放龕上扎好。僧值打燈籠走亡龕前。到即挂供桌邊。照客聽到云起。趕快搬供菜桌子各件。送化身窑前擺好。大眾到齊。維那舉清涼地三稱。後舉般若會上佛菩薩三稱。後心經變食真言。僧值聽頭一個曳曳那。曳字出口。即點火把。候煞過二磬。交與班首。班首說法畢。復接過來放化身窑洞口內。維那舉三寶大讚後。唱願以此功德。回向真法界。上報四重恩。下濟三途苦。我等與眾生。三世諸業障。惟願盡消除。同行無上道。念畢僧值云。師付們一齊問訊。各人抽衣摺好捧正。次第跟班回堂。外寮回寮各養息。</p>
<p style="margin-left:1em;text-indent:-1em">又出坡共有四種坡事。一內外寮一齊出坡。和尚押班。二外寮坡事。外寮閑班首閑書記。知客副寺。都監監院。各行單上客堂。僧值監坡。三行單坡。無知客當家副寺。各首領執事。盡是行單及上客堂。亦僧值監坡。四上客堂出坡。僧值不監坡。大概外寮坡居多數。僧值領眾勤勞。要加倍鼓勵大眾。出力辛苦。眾無厭倦。名會調眾。每遇坡事。定是和尚先令庫房。到客堂報坡。又有侍者。直到客堂報坡者。一聲報過坡事。萬不能不去。又不能去遲。又不能藉事明天。或藉詞委却者。僧值當受大檢點。如事體重大。需時又長。每天聽住持。約定時間收坡。如臨時者事畢收坡。或半夜或吃飯或靜中。一報即到。否則破壞常住。斷大眾福種。兩害大也。後執事者留心。</p>
<p style="margin-left:1em;text-indent:-1em">又監浴者。除過年之二十九日洗年澡。不開梆不監浴外。其餘平時。每逢初八。十四。二十三。二十九四次。僧值與眾首領。同洗過就位坐好。不出澡堂。見有講話者。哂笑者。撓水者。如犯各種規矩立即主罰。候三梆開畢。上客堂洗過。僧值招呼圓頭鎖門。每年正月初三日。四月初七日。五月初五日。七期十月二十一日。十一月初七日。十一月二十一日。十二月初七日。又正月初七日。洗澡起七。皆是洗澡日期。又夏天除例規洗澡外。如天熱聽住持招呼。每月多洗幾次澡。即令僧值招呼圓頭。午飯後燒澡堂。是日過點心堂。僧值主中站表白云。今日是洗澡日期。班首各執在繞佛歸位。回寮抽衣洗澡。晚課下殿。禪堂諸師分二三四班洗。外寮上客堂先後洗澡。洗好鎖門。表堂畢圓頭不請洗澡。大眾不聞梆聲。凡晚殿後洗澡。不開梆。僧值監禪堂人浴。外寮可隨洗不監浴。</p>
<p style="margin-left:1em;text-indent:-1em">又僧值行籤者。每年每月。由十四三十。初一十五四日行籤。年底三十晚課。正月初一早晚課。初二早晚課。初三早課。巡三天六次。又四月初七日晚課。初八日早課。十二月初七晚課。初八早課。皆是巡籤日期。七月十六日大期頭。巡籤三天。又僧值新接執。巡籤三日。巡籤儀式。每到巡籤時。僧值搭衣持具。到外客堂。主中問訊。合掌西上。持籤橫向上一舉。轉身向外。又主中向上一舉。向南轉面。籤放右肩。右手心向上持籤。名肩上餘一尺。手下餘一尺持好。左手提燈籠。出到大殿。放門外東邊。字向外。下脚離格一尺放好。禮四聖放法亦同。至下殿。仍持籤回外客堂。放原處回寮。</p>
<p style="margin-left:1em;text-indent:-1em">又每月陞座佛事。有禮祖陞座。有不禮祖陞座。如四月初八不禮祖。十二月初八不禮祖。出位時僧值云。雙班走。領到法堂。僧值站門東邊。看上客堂人到。云齊。此齊字聲氣要高。每逢陞座如此。又大殿拜年。見人迎過喜神回。盡云齊。又貼單到法堂。見人到齊。云齊。又每逢禮祖。看人到齊。云齊。又誦戒看人到齊。云齊。凡陞座秉拂小參。僧值領二悅眾。路上四椎二磬。迎請皆同。</p>
<p style="margin-left:1em;text-indent:-1em">又每天禪堂。有三次。多則四次坐香。早板香。午板香。養息香。唯養息香進堂。候打過抽解。從東繞西。慢慢走到。看到看有那一位行單。未進堂坐香。共有幾次未進堂。看過歸僧值位坐香。其餘早板香。午板香。午四支香晚六支香。及七期那一支香。皆直到位坐香。不走圈子。</p>
<p style="margin-left:1em;text-indent:-1em">又每天開過大靜。煞過夜巡板。僧值自點燈籠。一手提燈籠。一手持木棍。各寮門外各佛燈處。及大小寮。查有火燈未息者令息。人未養息者令養息。大小寮灶門外。柴火未掃清者掃之。聽有人闖寮即斥而去之。看有三五成群。集背處談心。驅而罰之。總之開大靜後。若見寮房有一燈。若見途中有一二人講話。此犯最大清規。</p>
</div>
<div class='div-other'><a id='mulu23' />
<p class='h2'>滿期七月期頭發單銀規則</p><p style="margin-left:1em;text-indent:-1em">客堂前數日。將內外寮。除清眾及各人名字。開一紙單。某人是飯頭有一年。某人是大火有幾個月。或某人公務有二十天云云。開畢。即將各人單銀幾月幾天。派多少錢。詳細一算。後扎一總數。送和尚參閱。新例班首維那。僧值知客。都監監院。副寺書記。凢當值領眾者。每人每月一元。每年十二元。若延壽堂班首首領。及閑寮房班首首領。每人每月五角。每年六元。飯頭菜頭。大火茶頭。腐作剃頭。架船水頭。每人每月一元。每年十二元。衣鉢湯藥侍者。念佛堂行堂。圓頭打掃。各香燈鐘頭鼓頭。寮元大小門頭。圓頭牛頭。庫頭。照客夜巡閱藏。每人每月六角六分六厘。每年八元。禪堂香燈司水悅眾。每人每月五角。每年六元。唯班首各首領。才來寺三天或一天者。當照幾月幾天發給單銀。如班首各首領。至發單銀頭一天要走。或藉事他去。要單銀者。一文不發。諸方亦然。又行單代有別執。或代二執三執者。只發單銀一分。又各行單照天數發單銀。譬喻做十天發十天單銀。三十五天只發三十五天單銀。又有當行單。當到八九個月不當者。有當十一二月。不滿三年不當者。或在寺住。或由外回寺。欲取單銀者。概不能發。三年一千零八十天。少一天不發單銀。如一行單有二人。或三人。不公務到期頭已公務八九十個月之久。不公務者。歸後來公務期滿之人。准發單銀。發單銀皆儘後不儘先。客堂至十五日點心後。聽和尚派那一知客。來丈室取單銀錢。發單銀先派照客。到大寮招呼。飯頭菜頭。大火茶頭。來客堂取單銀回。再招呼行堂來。約一次。招呼五六行單來客堂。做事人才不心慌。若一齊招呼來者。眾口哨哨。做事人難辦也。慎之。</p>
</div>
<div class='div-other'><a id='mulu24' />
<p class='h2'>常住各寮不用小价</p><p style="margin-left:1em;text-indent:-1em">檀信脂膏。行人血汗。施來供養修行。幸我高旻。常住內外。悉屬僧人。任是打茶打水。掇飯掇菜。宜自動手。不假別人。末世之人。最薄者是福。若有福不稱末世。增福之道。貴在力行。乃自身勤苦耐勞出力也。當知拈一草之功。尚報法身之福。穿一針之德。竟搶他人之先。如庫頭照客。只做常住公事。若客堂庫房換下衣服。皆自洗浣。寮房自掃。溺壺自倒。若藉勢妄勞他人。自己不顧捨福。常住知之。難於重視。其人格當知。彼此皆是佛子。所做皆是佛事。應當互相培福。不得忘形不修德行。一則犯常住共住規約。一則特來常住。[身*卑]一身重<span class='corr'>己</span>輕人。瞞因昧眾之大債。是真可憐也。小价是亂叢林壞道德。告諸天下後世。各寮不得用小价。其庶乎幸焉。</p>
</div>
<div class='div-other'><a id='mulu25' />
<p class='h2'>內外普坡規則</p><p style="margin-left:1em;text-indent:-1em">如外寮有坡者。歸和尚令客堂。招呼照客。至禪堂門外。彈格子三下。內出問清白。至某處出坡。任何要緊大事。禪堂概不放香。堂中或經行時。或開靜後。維那令悅眾。至各班首寮。與各班首師付報坡。堂中留二十幾位。同班首。與當值悅眾。香燈司水。在堂坐香。此一支香。千萬不能間斷一刻。如不慎重長香者。因果儼然。候人一齊進堂時。皆挂腿坐。維那招呼。請班首師付前行。西單東單維那走後塵班。至坡埸皆勇猛上前。不得僻懶偷安。路途之中不得交頭接耳。必須同去同回。不得私自溜走。聽僧值招呼一齊請回。至丹墀洗手。小圊回堂。或經行或坐香。不得借事私撞如意寮。及一切處。若查出。立即重罰。</p>
</div>
<div class='div-other'><a id='mulu26' />
<p class='h2'>客堂招待諸山首領清眾送單報飯規則</p><p style="margin-left:1em;text-indent:-1em">每有諸山。或小廟來人。欲會某班首。或某清眾行單者。有穿袍子。而空手來者。有便衣。而帶多包裹物件者。如諸山首領來寺。有直到內客堂者。有在外客堂邊桌坐者。照客出問回報到。是某處首座和尚。或某處知客師付。當值知客。穿袍子即出迎進內客堂坐。用茶點報飯。如有某處清眾行單。或小廟僧人來寺。有事來者。照客出問。回報值日知客。穿袍子即出。招呼坐外客堂盤問。在外客堂開粥飯。如當天走。不上殿過堂坐香。可不報知和尚。若歇宿定要報知丈室。來客報飯三天。若多即令過堂。或催單。如特殊要事。先言明住若干夫。亦可許住。報飯早粥稀飯四牒小菜。人多可用六碟。點心亦同。又晚飯。與客堂一同吃乾稀飯。午飯若一二人。客堂舊有二盌。小鍋菜。再加一盌辣椒菜。若三四人。加二盌菜。若七八人。連舊有菜。共報四樣六開菜。客堂報菜。無四樣頭六樣頭。無六盌六碟。無口麼不報麪齋。堂添二盌菜。再加辣椒菜。可有一大桌子。如客歇宿。照客先取幾籌來湯藥寮。湯藥師見籌發被。不得私發。首領不得借衣湯寮被。如需被。派在禪堂。或丈室借用。首領病假。晚同知客吃稀飯。</p>
</div>
<div class='div-other'><a id='mulu27' />
<p class='h2'>衣鉢寮日行事則</p><p style="margin-left:1em;text-indent:-1em">衣鉢乃四事之一。四事者衣服飲食。臥具湯藥。皆衣鉢一執撮之。有銀錢衣缽。莊嚴衣缽。銀錢衣缽者。會計常住。大眾往來銀錢物件。及登記賬目。發給紙張。代各寮買物購貨。丈室客至。歸衣缽照料。茶點。收拾床賬。如有客來去。報知丈室。散發齋襯。普佛封襯。穿袍子請首領。來拂小參。舉火入塔。冩法語牌。法堂陞座拈香。代收發各寮信件。兼照料小厨房食物遺漏。照應門戶。查檢火燭。防止匪人。闖入內寮。大關重要。有班首首領冩信。請到衣缽寮內。如有清眾行單篤信。在外明間方桌上冩信。衣缽寮乃銀信徃來之處。任何人不能私闖一次。每月三十日。午飯回堂。穿袍子請客庫禪堂三寮執事。洗澡後齊到大廳算賬。衣缽師頭一天把賬扎好。算賬時先取筆墨硯池。帶四寸寬一尺長白紙条。齊放桌上。派一小价照應茶水。算賬時。首領坐位衣缽站立和尚左手傍。衣缽寮賬算過。捧賬回寮。細看一週。錢與賬對否。莊嚴衣缽。管理佛前莊嚴法器。取出用必登賬。收回銷賬。無事上殿過堂坐香出坡。不得少到一次。又輪流查夜。不得遲悞。衣缽寮常住與和尚圖章。及名片。概不得私與僧俗人。任何人。不得在衣缽寮私借錢鈔。衣缽師無公事上殿過堂出坡。坐香不悞。</p>
</div>
<div class='div-other'><a id='mulu28' />
<p class='h2'>湯藥寮日行規則</p><p style="margin-left:1em;text-indent:-1em">庫房為外庫。湯藥寮為內庫。大凡常住大眾食物。待客乾菜。及客處應用之件。概儲湯藥寮。各寮發物。先看牌式。常住定例。客堂發一分五茶葉。庫房發一分茶葉。茶頭發一分。船上發一分茶葉。小工在茶頭處發。禪堂見悅眾穿袍子。拿二板茶葉金。發一分茶葉。見悅眾拿小圓茶葉盒。發一分五厘茶葉。內外寮要蔴醬油各食物。必報和尚准發則發。不准不能私發。又執事要被条到禪堂發。或丈室發。湯藥寮概不能發。如有頑刁執事。強令湯藥師發。急到丈室通知和尚。聽和尚招呼。湯藥師不負惱人責任。湯藥師若私做人情。或自私取蔴醬油。瓜子果餅各食物。查出先罰後賠。每逢朔望十四三十兩日。點心粥打呌香。送免禮牌挂內韋䭾殿西柱上。遇有陞座佛事。同時挂陞座牌。到次日早課下殿。湯藥師親下取回。不能悞事一次。每天要看祖師忌辰牌。早粥後一次。點心後一次。看過明日是某老和尚忌辰。即時到丈室報知和尚。請和尚明日能拈香否。尚云請別人拈香吧。大凡發各物件。必先看牌再發。如牌上無發。即不能私發。湯藥寮或二人或三人。最要緊者。當值湯藥師。坐維摩龕。每天早粥到法堂東門坎。打呌香一次。及看守湯藥寮門戶。任何俗人不許進到法堂。除寺內小价出家人外。其餘小工匠人。及皈依三寶之人。概不准進。如有俗人到湯藥寮要會住持者。萬不准進。湯藥師必先來丈室通知後。准進可令進。不准進有甚麼話。湯藥師代講就是。副當值湯藥。上殿過堂出坡坐香。查點小厨房照應客廳。到丈室傳話等事。末湯藥。帮同正當值湯藥做事。或四五人。皆雙班做事不悞。每有拈香事。早四板起。即生傳爐。如侍者報鐘响後未來者。即自己到禪堂報來。到午時上供開梆後。侍者未上來。即到堂中報侍者。或同時報班首拈香。又三節親送。各寮節禮。大廳有齋。請各首領吃齋等事。又輪流查夜不得遲悞。</p>
</div>
<div class='div-other'><a id='mulu29' />
<p class='h2'>客堂照客日行事則</p><p style="margin-left:1em;text-indent:-1em">照客。在南方叢林少之當知此執。為徹底清<span class='corr'>淨</span>禪林之重執。近人深怱之者。皆不明因果之所自。檀施粒米。供養道人。道人之苦行超絕。聲動檀越。故感供而施之。衣食諸端。出自行人血汗。檀信捐資。其執事者。用小价做事。既無暫時之苦况。而又享受招致之適從。不但與道大違。直若呼來吼去。稍有慚愧者。力當自動。戒之除之。故高旻早鑑及此。甚深流弊。盡力蠲除。特安照客一執。輔助知客。從事客堂。為知客之左勝。作辦事之唇舌。一喊即來。一呼即去。專辦常住應有之公事。如知客之衣服。僧值之床帳。概行自理。不得令照客。倒夜壺洗衣服。舖床舖購私物。常住查出。即受重大指責任是照客。要替你做。亦不能許他做。清規要緊。掃地焚香。打水磨墨可做。其餘概行自辦。一則免折福壽。一則辜負學者參學。一則令人不生敬信。有此多種關係。故宜戒之深刻也。又輪流查夜不得遲悞。</p>
</div>
<div class='div-other'><a id='mulu30' />
<p class='h2'>庫房庫頭日行事則</p><p style="margin-left:1em;text-indent:-1em">庫頭之執大矣。古有楊岐方會禪師。受庫頭執。盡力常住。日無瑕晷。以常住為身。以物件為命。數年苦心如一日。忽有師唁至。即思之我雖出家。多蒙師德。擬誦經酧報。每黑夜誦經。有人咲曰。何不在庫房。取點油點佛燈。楊岐。即將自己住宅之燈底油脚。取來點佛燈。有人問曰。大師何苦之甚。楊岐云。我雖誦經這一時已離寺執。尚負過不了。再要取用常住物。不但我錯因果。連我師亦難出離黑暗。真是用燈底油脚。取來誦經。已屬過分。迄今有楊岐燈盞。明千古之宏範在馬。既任庫頭。乃庫房各苦行。大小事宜。如掇菜添飯。打水到茶。焚香掃地。收檢用具。監院呼來。副寺喊去。必要耐苦勤勞。不生嗔怒。當知樓高萬丈。先從地起。庫頭行為。首是皮氣。次是高慢。有此二。者。不稱法器。作事在萬人之下。福因在萬人之上。任你做得再好。一個小皮氣一發。徹底銷滅。勞而無功。雖是打水倒茶。添菜拿飯。事雖在做。心常重我輕他。實有難放下之念時侵。故有茶盃放桌上就要响。橙子放地下就要碰。水洒地而濺衣。面見人而重咳。皆是心中我慢難除。由此大事無成。惡緣易就。如此空負僧倫。枉來常住。切宜至戒。如人多派當監值。無事上殿過堂。坐香出坡。不能半刻稍懈。與小工小价。不能爭吵打罵。否則犯不共住規矩。又輪流查夜不得遲悞。</p>
</div>
<div class='div-other'><a id='mulu31' />
<p class='h2'>飯頭日行事則</p><p style="margin-left:1em;text-indent:-1em">一飯三粥。活得眾人性命。三年五載。培成自己福因。事雖苦寒。殊功最大。當效雪峯之舊範。堪為五派之宗門。祖師門下。從行苦而入者。從行苦而出者。皆不離叢林發心。供養大眾。故飯頭一執。尤關重要者。水放多而飯爛。火用少而米生。欲得老幼咸宜。大飱中飽。必須硬瀾折中。水火調勻。每早四板响。先開鍋盖。查看周到。或小虫落鍋底。或小虫睡盖內。鍋盖一動。命送殘生。倒水下鍋。再看一遍。招呼燒火。不等水開就要倒米。若水開再倒。米水濺面上。就要破皮。再有米內藏蟲。見開水即死。水燒大熱。就倒米下鍋。冷自於他。兩無傷害。米下鍋。用鍋鏟勤翻大抄。候水開未伸腰後。稍悶。米即浮起方息火。或漿粥先倒漿後下米。候米浮起方盖鍋盖。用漿煮米吃則養人。用米合漿吃則肚瀉。因米發開而漿含米質。不能徹透故也。午飯必用量水尺。一担米約二担水。用米若干。放水多少。方有把握。每有硬瀾不勻。做無把握者。皆水米無量。致遭硬無辦法。亂縐眉毛。到又打退堂鼓了。末法行人。修福之難可知也。必須要深心思討。研究追窮。每一行單辦不好。皆不用心之過也。煮點心打放參。洗鍋及盖倒水澇脚。皆以粒米為眼珠。寸物為性命。打過呌香。先打齋堂飯。庫房客堂念佛堂。船上小工次第打好。急開梆回。拭盖整鍋蓄鍋粑。如有人來取更善。若無人來取。即親自照牌送去。萬不能私取一回。或私取一點。只能借常住香花。培自己福慧。不能借常住鍋粑。培自己盜因。每天上晚殿。夏天晚殿普佛殿及出坡。無事不得私出山門。及園田闖寮等。查出立即重罰。最貴在。和大眾。悅同寮。任人委屈我。我終不惱他。人打我我彎腰。人罵我我只笑。如此能行去。方稱僧中寶也。又到庫房挑米。每次報數。挑回放自己寮內。出進寮房門要鎖好。大寮不能放米。小工小价。如真不好。可稟知執事。不能動手打小工小价。及罵小工小价者。犯不共住規矩。又輪流查夜。不得遲悞。又粥飯梆。每次共有三陣。頭陣為引梆。從重至輕。約五六下。二陣為正梆。從緩至急。從重至輕。約十一二下。三陣為煞梆。飯梆煞六下。前四下重而慢。後二下連而快。點心梆煞四下。前二陣一樣。後第三陣。前少二下餘皆同。平時每天三次開梆。七期每天四次。每年十二月二十三。吃糯米飯開梆一次。每月四次洗澡。每次開梆一次。歸圊頭開梆。又有上供則先開梆後打呌香。此數約二十四下。先慢後快。前重後輕。至煞尾重煞一椎。唯有財神土地。文昌伽藍。報人上供。不先開梆。與平時先打呌香後開梆同。其餘冬夏每天三次。晚一次歸悅眾打呌香七期外寮上供與財神供同</p>
</div>
<div class='div-other'><a id='mulu32' />
<p class='h2'>菜頭日行事則</p><p style="margin-left:1em;text-indent:-1em">溈山典座。典座即是菜頭。當知溈山為人處。始要當菜頭。別執效之尤遠。十八年菜頭之執。當下來換得一個溈山二字。流到今時。足見當行單之人。實有菩薩示現。祖師重來。亦未可預料知之也。每早刨瓠子。刮冬瓜。雖羅漢褂。穿之還嫌熱。長衣者宜乎規矩。短衣者則犯苗稼也。銅鍋煮菜。若真愛惜。菜油放在小鐵鍋燒好。再放大銅鍋。因銅鍋炸油豆腐。燒熱油皆大傷銅質。定例每年炒花生。煮麪筋炒十香菜。炸豆腐果子。概不准菜飯銅鍋用。能每天將油放小鍋燒熱。再放大銅鍋煮菜。其銅鍋萬無損壞。免後懊悔。賠之無力。報定難忘。信之慎之。每早打火點。見堂中搭衣過堂。菜頭當要搭衣打火點。若大眾到夏天。免衣過堂。菜頭可穿袍子打火點。萬不能大眾搭衣。菜頭穿袍子。規矩紊亂。懈墮日深。三年而後。即成穿袍子打火點規矩。打菜時先打齋堂。次打庫客老堂。念佛堂船上小工。次第打畢。鍋不洗趕急穿袍子搭衣。站火點處。接二磬打火點。不緩不急。緩則耽悞時間。急則變成小廟。加之切菜洗菜。先要留心。小蟲切死。自則有過。煮熟和菜。他見作嘔。古有菜頭悞煮蝦蟆。行堂報知。和尚在法座。即斥菜頭。菜頭一到齋堂。將熟蝦蟆一口吞下云。是行堂師看錯了。是一個大菜都子。不是蝦蟆。眾人聞之。不但不嘔。反生喜悅。此菜頭有如是之智慧。有如是愛眾之心。後和尚另眼看待。不久當主法席。後皆大振也。每日上早晚殿。夏天普佛殿過堂出坡坐香。無事不得闖寮。不得在山門外。或園田放蕩。油塩發來。放菜頭寮。出進門要鎖好。油之多少。菜之好歹。菜之老嫩。菜頭不得稍有揀擇。常住有甚麼。菜頭做甚麼。如有內外僧俗人。放油放菜到菜鍋。必報知庫房。常住知之。當感謝人情。再者不但出家人。不得共相打罵。就是小工小价。再不好。真是壞。只准告知丈室。不得打他罵他。僧與俗共住一寺。共守清規。如有犯者。僧俗同一犯規。同一遷單。輪流查夜不得遲悞。又每天早課。接禪堂報鐘。三下火點。随打三陣。每陣打三押四。打一陣從緩至急約十三下。三陣後聽大殿交鼓。一火點一鼓一二磬。一火點一鼓一二磬。一火點一鼓一二磬。早梆開過。約停半分鐘。勻勻打三下火點。候大眾進齋堂。聽悅眾打問訊二磬二下。接打三陣火點。後煞三下。再交二磬三下。午梆開過。聽禪堂揚板後。三報鐘交三下火點。後三陣與早同。點心梆開過。候大眾到齋堂坐下。聽僧值云。火點。菜頭即打二下。此是老規矩。現因火點離齋堂太遠。菜頭審定。維那將歸位。即打二下火點。僧值云。請每天共四次。每次打法不同。當此執者留心。</p>
</div>
<div class='div-other'><a id='mulu33' />
<p class='h2'>茶頭日行事則</p><p style="margin-left:1em;text-indent:-1em">茶頭之難當。如黃連之難吃無二也。水開不足者。不如人意。要開水只有熱水。又不如人意。要熱水不<span class='corr'>燙</span>者。又不如人意。要水多不准多打。又不如人意。如意之事。只有我佛一人。方可能如人意。其餘皆缺一點。現今水不用挑。柴不用買。只要當茶頭人發菩薩心。滿人心願。令人如意。似乎不難。有人要熱水。急許他打熱水。有人要打開水。還要幫他打開水。不但幫他打。反呌他多打。何以。未成佛道。先結人緣。結緣之道。順人之心。稱人之意。其人緣<span class='corr'>已</span>結深也。上早晚殿不過堂。夏天普佛殿。出坡各事。除正公事外。一概要到。如遇有諸師。及小工小价各匠人。來茶爐打水者。要生歡喜心。生供養心。才與道相應。方不犯常住規矩。若逞性胡為。打罵小工小价及匠人者。立即遷單。每日茶爐上。打掃乾<span class='corr'>淨</span>。人若一見生歡喜心。如有挑水者。用水管歸茶頭接管。水滿者。歸茶頭通知水頭止挑。如飯頭急用熱水。或開水若干。不但准他打。還要幫他打。恐飯有生熟關係故也。燒茶。要用茶水以前即燒。不用時不燒。每天何時開火。何時息火。拿定時刻。不得錯亂也。又輪流查夜。不得遲悞。</p>
</div>
<div class='div-other'><a id='mulu34' />
<p class='h2'>大寮大火日行事則</p><p style="margin-left:1em;text-indent:-1em">何為大火。小厨房燒火。灶小柴小火小。名小火。大寮名大厨房。人多鍋大。柴多火大。名大火者。由是張名大火。一執功德之大。折福之多。良有以也。會燒火之人。柴少火大。飯易熟。而火易息。不會燒火之人。塞一大灶柴。火頭不高。飯頭跳脚。甚至飯夾生。而柴未着。火從烟出。胡氣冲人。大凡當得行單各執。雖近人日為粗事。實要細中細的人。方可做得好。否則。不但火難燒好。稍一貪睡。好懶之徒。柴火不分清。灶門不掃淨。真是大火冲天。不是飽受虛驚。就是一块焦土。此時在大火裡覔大火。了不可得。一肩雲水。法外逍遙。這個大火。送了這一片高房大廈。埋在黃焦土中。不妨終是火坑裡。埋却大火也。監齋菩薩前。早晚裝香上供水。勤洒掃多洗拭。開燈息燈。不稍悞事。遇有朔望上供日期。撥供菜上供飯。點息香燭。將供菜飯碗。送小厨房。大寮各地。每天打掃數次。及大寮巷一路。皆要打掃乾<span class='corr'>淨</span>。除每日應有公事外。上殿過堂出坡坐香。及夏天普佛殿皆要到。和悅同寮。對於小价小工各匠人。必慈愛謙和。縱有小工小价稍犯事情。不得用手打拍及罵詈。常住查到。僧俗同一主罰。務要留心。又輪流查夜。不得遲悞。</p>
</div>
<div class='div-other'><a id='mulu35' />
<p class='h2'>丈室侍者日行規則</p><p style="margin-left:1em;text-indent:-1em">侍者一執。在佛佛出世皆有之。高旻侍者。齋堂不用出食。大殿不放蒙山。專侍丈室。各種重要莊嚴。及照料住持。出入起止。問話傳言。扶侍巾瓶。首自阿難迦葉。繼則百丈慈明。皆侍者出身處。授記作佛。宏法範僧。其侍者之責任與人才。大非他比。跟隨和尚左右。徃返動止行為。規矩要嚴。道心要切。工夫要緊。人格要上。遇事。大能說小。有即言無。不令住持生氣。免人受責難安。住持有憂患心。必安慰以良言。住持有嗔怒意。必借事以遮却。住持之大法。宏揚而週徧。侍者之輔助。代化以無虞。無事上殿過堂。坐香出坡。輪流作事。各守寺規。第一不能闖寮。第二不能口角。第三勤謹慎行。有此三者。侍者之道行矣。又輪流查夜。不得遲悞。</p>
</div>
<div class='div-other'><a id='mulu36' />
<p class='h2'>上客堂寮元日行事則</p><p style="margin-left:1em;text-indent:-1em">寮元一執。最關重大。斷善根修佛種。出自寮元手中。冷冰冰處。閙哄哄處。亦出自寮元手中也。何以故。叅方衲子。訪道尋師。飽一飱餓一頓。臥雪眠雲。土席風被。為道之苦。任何苦所不能及。既到常住。一肩雲水。滿面風霜。通身啣却。靠住寮元。其寮元者。未叅方而少行脚。見真有道之苦行僧人。如少他二百大錢。未還的樣子。抱氣不憤的行為。可憐這苦行高僧。一見這粗莽無情之執事。待我以虐處。真慘傷復加悲痛也。斯是斷天下人善根。又是直使常住冷冰冰處。果有道氣之寮元。一見挂單人來。如三年不見我的父母兄弟一樣。慈愛之情。招待之急。恨不能替他吃飯也。看真有道之人。殿堂可以休養一天或半天。或有青年。知識稍淺之人。必好言安慰。勸而誡之。來一挂單之人。如親近一尊佛樣。不但言語不重。提熱水把草紙。尚要親遞手中。如斯是真供養挂單人。尊重挂單人也。如挂單人有不規行動者。初則好言善勸。次則正聲厲色勸之。繼則令行則行誡之。如此是令人修佛種。常住得人。能住的人故是願住。不願住的人。亦難捨住。正使常住做得閙哄哄處。明眼人前舉似看。殿堂坐香日有常課。早殿早堂歸寮元領班。香燈看門。早粥回堂與午飯回堂。晚起養息香。每日三支長香。歸寮元。打三下大[木*魚]子止靜後。歸寮元開靜。如有病者。或遠來辛苦者。坐香可不認真。只有四大規矩。挂單人要守。一動靜中不得講話。二同單人不得打架吵閙。三不得私出山門或闖別寮。四不得違抝寮元。必聽寮元令行則行。令止則止。如不守此四則。稱為不善比丘。當不共住。如挂單人犯大規矩者。通知客堂。犯小規矩。寮元以腕言勸慰不得舉手香板。出言惡罵。乃大傷常住道氣與聲望也。又輪流查夜。不得遲悞。任何外寮行單。不得私到上客堂會人。上客堂挂單人。不得私到各寮。亦不得出山門。或到三汊河楊子橋。查出立即催單。</p>
</div>
<div class='div-other'><a id='mulu37' />
<p class='h2'>雲水堂規約牌式</p><p style="margin-left:1em;text-indent:-1em">高旻禪宗。乃不立語言文字為旨趣。雲水堂寮元香燈。日行一切事。不得高聲講話。知客送單至。亦不能在上客堂高聲講話。如挂單人。或白天或夜天。若高聲講話一句者。立即催單。天童寺上客堂內。不高聲講話。屏處可私唧咕。此地查出避處。三二人私相低聲講話者。立即催單。挂單人不得出山門外。不得私到三汊河揚子橋各處。不得徃寺內各處私闖寮房。不得往園田遊蕩。查出重罰催單。殿堂坡事。不得有悞一次。如違立即起單。</p>
<p style="margin-left:1em">民國二十五年古九月十五日。住持奉眾親訂。</p>
</div>
<div class='div-other'><a id='mulu38' />
<p class='h2'>各寮香燈日行事則</p><p style="margin-left:1em;text-indent:-1em">上客堂香燈。凡有挂單人來。即打熱水倒開茶。遞人手中。來師要甚麼。要替他辦到。萬不能忽略人。又不能看不起人。挂單人一呼即到。要把挂單人。當自己父母師長。供養恭敬。午堂晚殿。歸香燈師領班。出入徃返。走在挂單人前。茶水一天到晚不能脫一刻。挂單人洗衣服盆桶晒竿。都要辦好。如有病人。當生我上人照應。不生一毫煩厭。諸師上殿過堂。各人衣單必須照料。如有挂單人。少一物件。皆香燈負責要緊。又功德堂香燈。功行堂香燈。伽藍殿香燈。財神殿香燈。各處佛前。早晚香燈供水必勤勞周到。遇有上供時。供菜鐺鋡。香燭各件。預早辦好。不得臨時有悞。現有電燈當用則開。不用則關。無事房間坐香自修。不得私闖寮房。上殿過堂。出坡坐香。一次不脫。若查出藉事不到。立即重罰。又輪流查夜。不得遲悞</p>
</div>
<div class='div-other'><a id='mulu39' />
<p class='h2'>齋堂行堂日行事則</p><p style="margin-left:1em;text-indent:-1em">齋堂行堂。照應法座香燈。添和尚飯菜。名行堂頭。每日早課下殿。先將桌子拭好。恐有灰或蟲。再整長燈。随舖盌筷。不宜响聲。舖畢即把担子飯桶擺好。稍坐候打呌香。挑桶到大寮挑粥飯。添粥飯。要有一定時間。由八月初間。早粥與點心。聽打過呌香後。挑到齋堂。聽開梆後就添。午飯菜聽開過梆先添菜。候班首進堂再添飯。至十月初。早粥與點心。打過呌香挑到齋堂。候班首進堂添午飯。看班首進堂先添菜。聽念供養咒再添飯。三月初早粥與點心粥。聽打過呌香挑到齋堂。聽開梆就添。午飯聽開梆先添菜。班首進堂再添飯。到五月半後。早粥與點心。先添好後打呌香。午飯聽打呌香。挑菜飯到齋堂。就添菜。班首進堂再添飯。最要緊早粥小菜。點心小菜。皆放油炒。早粥供養咒念到大智文殊。大字上。行堂一齊提桶添小菜。夏冬午飯亦在大字上添辣椒菜。點心在開梆後添小菜。總之飯要<span class='corr'>燙</span>。菜稍凉。小菜與辣椒菜要滾熱。人食之有益。否則食之有害。勿論冬夏辦辣椒菜。在下晚課。或吃過午飯後可辦。每逢早晚定要上殿。萬不能做別事。添菜添飯定要稱人之意。要湯就是湯。要半盌就是半盌。萬不能随自己皮氣要緊。又拭盌桌布。天天要洗。拭筷子布。另外用<span class='corr'>淨</span>水洗。每有粗心行者。用拭桌子布。就手拭筷子。他本恭敬心。把筷子一雙。拭成一隻。油質一上。釘起來了。盌桶盌籃。每天要洗。洗物布亦更要洗。當知外清內必淨。自清他必淨要緊。同事不得打支扎。閙皮氣。又輪流查夜不得遲悞</p>
</div>
<div class='div-other'><a id='mulu40' />
<p class='h2'>夜巡日行事則</p><p style="margin-left:1em;text-indent:-1em">一寺人睡告。不知醒者。除夜巡外。別無他法。故夜巡之功大矣。每天在要打四板以前半點鐘。點一支香送茶頭處。回寮稍候。看開水燒好。即回取板。在內韋䭾殿打四板。係四下一陣。先二單板。後二雙板。四陣共十六下。堂門外打過。到衣湯寮法堂。到庫房大寮齋堂。上客堂大殿。西樓下伽藍殿。如有辦公處。可將板棰。在門上敲三下即走。復到大寮等司水。監值開水打好。一同回丹墀。司水一倒水。夜巡煞四板。見收手照煞五板。五五二十五煞三陣後。三椎交報鐘。回寮能有精神。可以上早殿。又晚殿吃過點心。約在寮房坐半支香。即到內韋䭾殿等候。三下報鐘打過。接夜巡板一下。走十步一敲。繞圈子與早四板同。回到內韋䭾殿。連打二下煞板。可上晚殿。到開大靜。一聽鼓响。即到大殿前。聽煞鐘接板。從大殿廊繞東一轉。三步一下。共十八下。回寮養息。每遇陞座早課普佛。提早一點鐘起板。遇有朔望及菩薩聖誕。大殿拈香。即提早半點鐘。每年元旦初一日。要提早一個半鐘頭。凡大殿有事。皆提早打回板。無事上殿過堂。出坡查夜。萬不能退後。一生不要與人打支扎。開口舌。無事稍閑即坐香。</p>
</div>
<div class='div-other'><a id='mulu41' />
<p class='h2'>打掃日行事則</p><p style="margin-left:1em;text-indent:-1em">內外清淨。必打掃勤除。無他方法也。寺院之尊嚴。房廊之清潔。道路之平坦。居眾之安和。先看地下。若淨寂無瑕。清冷奪目。嚴格自若。必有高人主事。否則寺院東倒西歪。磚石。瓦礫。塞滿途中。不是臭氣薰人。就是糞屎徧地。此之作略。大有泰去否來之像。故打掃一執。大有興衰之責任。每日早粥後。持条箒。兩廊四路大殿前海島後。大寮左右一轉。房廊有磚石瓦块。即挑而除之。牛屎驢糞。急洗而淨之。雖然掃地。斯即佛地。初掃佛地。久之心地自淨也。每天除公事外。上殿過堂坐香。出坡查夜。每次要到。不得與人打支扎。不得私闖寮房。</p>
</div>
<div class='div-other'><a id='mulu42' />
<p class='h2'>圊頭日行事則</p><p style="margin-left:1em;text-indent:-1em">平時每月。四次洗澡。到五月後。每月八次洗澡。再熱。天天洗澡。冬天在打四板時燒澡堂。燒到早課下殿停燒。再到早粥回堂再燒。約一點鍾。到澡塘用手試冷熱。若多時不摸一下。把水燒開。即罪過不了。多燒幾担柴火。到二三四月。早課下殿燒澡塘。五六七月。午飯後燒澡塘。八九十月。早課下殿燒澡塘。冬臘正月。打四板燒澡塘。每逢燒過澡堂。聽打呌香即洗面。先吃飯畢。穿袍子到外客堂。請祖堂前僧值香板。橫持手內。到齋堂門外。面向南靠格邊站。候結齋二磬一响。即在齋堂門外。主中向內站。香板橫放手灣。雙手合掌。見和尚班首各執。出齋堂皆合掌。一見西單頭出齋堂。即雙手橫舉香板。候人走盡。送香板到澡塘平放。候清眾來洗澡。即把香板䜿放。過年三十不請香板。夏天每天洗澡不請香板。夏天每天洗澡。由點心粥。僧值在齋堂講明。由今天向後。或天天洗澡。或隔幾天洗。歸僧值招呼。圊頭不請。過年洗澡圊頭請一次。到晚放水随放随洗。每次要把墻邊穢質。刮洗乾淨。再洗一到汕一到方清。把窓門內外。澡塘門一齊打開。凉池洗淨。外洗手巾盆。亦洗清靠好。地板块块。要側起來晾乾。随即把外澡塘。春橙洗拭乾淨。澡堂門內外一齊開。外澡塘門鎖好。又三梆開過即鎖門。任何僧俗人來洗不開。除丈室或大廳有客。必來招呼外。其餘或山門外。鄉下遊人。萬不能許進澡塘一次。若查出有山門外人。鄉鎮之人來洗。或強迫要洗者。即到客堂報知知客。嚴行禁阻。否則漫無忌憚也。查夜要緊。又每巡洗澡。有四次開梆頭一次。聽禪堂挂一板一鐘。二椎[木*魚]子打過。接打梆三下名澡梆。二次僧值見首領將要洗了。招呼開頭梆。前二陣與平時同。後一陣煞一下名頭梆。僧值見禪堂將洗了。令開二梆。此後一陣。打二下名二梆。僧值見外寮將要洗了。令開三梆。此後一陣。打三下名三梆。凡到洗澡日。有四次開梆。名澡梆頭梆二梆三梆是也。</p>
</div>
<div class='div-other'><a id='mulu43' />
<p class='h2'>大殿鐘頭鼓頭日行事則</p><p style="margin-left:1em;text-indent:-1em">每日聽四板一响。鐘鼓頭二人即起。鐘頭到大寮。打開水熱水回。二人洗臉畢。鐘頭上各處佛前供水。計大佛前。海島後。大鐘下。即地藏前共三處。鼓頭即整各處瑠璃燈。鐘頭到外聽禪堂挂二板。接大鐘先快十八下。後慢十八下。鼓頭裝各處香。點大小臘燭畢。聽大鐘了接大鼓。鐘頭點佛前檀香爐。點路燈挂大殿外東南角。坡台下廊柱。二人事畢。站在近鐘鼓處上殿。候禪堂東西單進殿畢。鐘頭出外取路燈息好。進大殿放簾子。僧值禮四聖回大殿內。將燈籠挂東格上。鐘頭取歸桂好。楞嚴咒畢。念上來現前清淨眾。上字出口。鐘頭即出位合掌。走方團子。到佛前跪拈香三辮。起問訊走西下。走西前向東歸位。至繞佛到西。候人走過。鼓頭擺蒲團歸原處。繞佛至東。候人走過。鐘頭擺蒲團歸原處。鐘頭候十者觀畢。聽普皆回向。普字出口。即點燈籠。掇供盤到大寮。添供稀飯二盃取回。燈籠不息。順挂在大殿東。坡台下廊柱上。回大殿放小桌上。鐘頭聽打三皈依畢。即捧供盤等到念善天女咒。南無佛陀。維那一下大磬。鐘頭捧供。飯盤主中向上一舉。上供後即點僧值燈籠。挂大殿外東柱上。及外寮各首領。行單燈籠。一齊點齊。挂大殿外。下殿後。鼓頭息各處大小臘燭燈火。早粥回堂。送早供飯到大寮。如打掃。鐘頭掃佛前供桌。及大鐘下東羅漢臺。掃地東邊蒲團。歸鐘頭洗拭晒收。鼓頭掃海島後西羅漢臺。掃地西邊蒲團。歸鼓頭洗拭晒收。無事每人輪流一人坐香。出坡查夜。二人同過堂。到早四支香。禪堂送香到大寮。鼓頭捧供飯盤。到大寮飯鍋內。随打午供飯回大殿。上各處供飯。鐘頭敲大磬三下。禮佛三拜。每天開早梆後。鐘頭打三下大磬。午飯開梆後。鐘頭打三下大磬。又鐘頭鎖門。二人同過堂。鐘頭送供飯到大寮。供盃洗好取回。到晚課聽夜巡板响鐘頭即生佛前檀香爐。鼓頭點佛前臘燭焚香。二人站上殿原位。鼓頭聽念到同法食。即取經咒元花。橫持向上一舉。向東轉面。由東簾出。放孤魂台邊燒畢。進殿繞佛。鐘鼓頭將歸位。擺蒲團歸原處。下殿鐘頭息檀香爐。鼓頭息大小臘燭。恐有晚二板普佛殿。鐘鼓頭二人。一聽禪堂挂二板。即打大鐘三下。夜巡接板。即鐘頭生檀香爐。鼓頭點各處香燭。下殿歸鼓頭息香燭。除早晚課外。其餘朔望上供。延生薦亡普佛。總歸鐘頭到小厨房掇供菜回。生檀香爐。鼓頭點香燭。亦歸鐘頭送供菜。鼓頭息香燭。如有秉拂小參。亦歸鐘頭到湯藥寮。發秉拂小參牌。椅披椅墊發回大殿。到傳牌時。鐘頭遞牌與侍者。牌到班首前。侍者一舉後。歸鼓頭接去。放佛前字向外。到課誦唱伽藍讚時。鼓頭擺法座。臘燭香花法位擺好。如小參單擺法位。在蒲團當中。收歸鼓頭。送歸鐘頭還原處。到晚開大靜時。鼓頭接鼓。鐘頭接鐘。事畢養息。唯每派一人坐香。出坡查夜。二人過堂。上客堂不得私到一次。查出立即遷單。任何人不准私到大殿談心。傳話。要[監-皿+糸]要[監-皿+糸]。</p>
</div>
<div class='div-other'><a id='mulu44' />
<p class='h2'>大小門頭日行規則</p><p style="margin-left:1em;text-indent:-1em">興衰得失。全在門頭一雙眼睛。若不識好歹良莠。派進來的人。亡起命來不許進。不派進來的人。迎接而送進。伊定笑曰。我明是歹人。你把我當好人。似有不良之心。到難下手。這扒兒手鐵算盤。冒充公事。假作軍人者。直出大進。反當好人。那破衣小緶之俗漢。實是送功德還緣簿之真好人。到撈不到進來。足見門頭之利害。大非淺鮮。每日早粥後。開山門。任何人許其出進。唯門頭防其軍界中人。問之。來其所以。去其所由。或饑民闖進。必盡心跟其往返。察其形跡可疑。即通報客堂招待。今後留心出家人。任何人不准過擺渡。查出随統衣單出寺。到開點心梆後關門。勿論甚麼人。不得出進。外人欲進者。先查明彼之來由。若機關上。或學界上。或當地董事。或政府人員。一呼即開。不稍停滯要[監-皿+糸]。除重要人來。随即開門外。其餘鄉鎮閑遊人來。概不准進。關門前先看定有甚麼人進來多少時至關門即到園田尋找。定要把他找到。送出山門才算了事。大小門頭。上早殿不上晚殿。不坐養息香。到晚課下殿。打小工晚飯吃。不打放參。過堂出坡。查夜不得稍懈。若私自闖寮或私到本鎮。及與俗人談心徃來者。查出重罰。</p>
</div>
<div class='div-other'><a id='mulu45' />
<p class='h2'>常住腐作寮日行事則</p><p style="margin-left:1em;text-indent:-1em">常住每天齋堂。午飯菜有豆腐。約豆子夏天八升。冬天一斗。另派人在寺。泡豆磨豆。做豆腐。禪堂隔一天吃一次豆腐。與齋堂豆子數目同。齋堂四月半止七月半起。初一十五二次漿粥。每次黃豆八升。每年正月十五。四月十五。七月十五。十月十五。齋堂吃普茶宣規約茶乾。每人半块。又七期中除每日齋堂豆腐外。及供眾時外加黃豆數升聽庫房招呼。過年三天各大小厨房豆腐百頁。皆歸腐作人做好。不能悞事一次。腐作人泡豆子。到庫房量豆子。随即向賬房報數。小牲口必勤換磨。不能那個磨得好。僅他磨。把苦與牲口吃。執事有因果。或充漿或對漿。必要不老不嫩。豆渣留喂牲口。如有人私買。萬不能賣。生漿熟漿。任何人不得私取。私與一次。若查出立即重罰遷單。及自<span class='corr'>己</span>亦不能私吃一點。果真有首領或行單<span class='corr'>強</span>取生熟漿湯。或吃或用。腐作人不准把他。急跑到丈室報知和尚。若與他私取者。查出腐作人當受指責。如供眾事多。做通夜做半夜。皆一人做。牲口還要照料好。豆渣若牲口吃不了。可送庫房。石膏油脚務要收到各人房內。每一作。皆要揭皮子三張五張。候吹乾送湯藥寮。稍閑即放牲口。牽到有草處放牧。無事將電燈息好。及灶前柴火。必得時刻打掃乾淨。不能半點大意。查夜不悞。不得與人打支扎。</p>
</div>
<div class='div-other'><a id='mulu46' />
<p class='h2'>常住內外首領大眾上殿規則</p><p style="margin-left:1em;text-indent:-1em">四板一响。各人即起穿衣服。摺被条穿襪子。打水洗臉。上供水裝香。穿袍子搭衣。禮佛靜坐。外寮人聽鼓煞過。即到大殿。照舊例次序。先禮佛三拜站定。如外寮有人發心敲鈴鼓。或大[木*魚]子者。一進大殿。站在鉗椎處。如有東單後尾欲敲。即到鉗椎處。向先來者合掌。先來者還掌。讓之歸位。禪堂東西單亦然。念誦必高聲清朗。禮拜必至誠懇切。站定如松。合掌十指靠緊。豎直頂天立地。拜佛合掌下。灣腰舉手齊眉。拜下後。腰平低。不能把屁股竅得蠻高的。儀形肅靜。敬態雍和。排班站肩靠肩。跟班站脚對脚。頭靠衣領。繞佛一位跟一位。鞋子不得拖地作聲。前途不能空一步。咳[口*敕]宜用衣袖掩口。吐痰宜用草紙包藏。殿上不得私出小圊架房。任是告假。小圊架房。亦不准。除禪堂當值。香燈司水。三皈依後。三人回堂外。其餘任何人不得私出大殿。早殿計禪堂首眾諸師。庫房除賬房及管小工副寺。或收租副寺外。其餘副寺庫頭。皆要上殿。客堂除當監值知客外。其餘未老知客。及照客皆要上殿。菜頭水頭。行堂打掃。圊頭大門頭。夜巡各香燈。湯藥侍者。如衣缽一人。可隔一天上早殿。上客堂寮无。雲水諸師。皆要上早殿。平時禪堂病人。看藏經人。延壽堂人。皆不上早殿。晚殿大小門頭。庫房庫頭。客堂照客。有公事不上晚殿。其餘皆要上晚殿。在殿上任何人不得說話。班首維那客庫各首領。在殿上亦不能。大聲講話。只有和尚。及僧值二人講話。或有知客公務者可講話。首領既不能講話。清眾行單豈能放逸。如夏天有拖拉之人由海島後進大殿者。有聽[木*魚]鼓响進大殿者。有從邊門進大殿者。有不依規矩。就先回寮者。種種拖拉行為。常住一經查出。初則善誡。繼則重言。再任意傲慢。不准共住。僧值在大殿。不得表班首各執事話一句。務要留心。早殿每年三百六十天。天天要上殿。任何大事。不得放殿一次。晚殿除教唱念四天。分單拉單草。上單草。夏天起普佛殿。真熱一時不上晚殿。其餘概無放晚殿規矩。內外首眾。到大殿。知客副寺書記。依序執站西單北。班首前一排。上客堂寮无。在西單南。東柱西站。班首前二位站前排。第三西單頭。一排站了。又從前站。衣缽湯藥侍者。站東單北。維那前一排。悅眾東單頭。站維那一排。一排從前至後站了。站第二排。放蒙山侍者。在南頭西柱東站。繞佛時班首維那。前後書記。依序執次第為前後。西單尾接東單悅眾。衣鉢湯藥侍者。東單頭至單尾。當值香燈司水。後各行單各香燈。俗人在上客堂後。下殿出班回堂。班首維那書記西單尾。悅眾東單尾衣鉢湯藥侍者。外寮走禪堂後。上客堂。走外寮後。僧值。押班出大殿。</p>
</div>
<div class='div-other'><a id='mulu47' />
<p class='h2'>常住內外大眾過堂規則</p><p style="margin-left:1em;text-indent:-1em">每天早粥。飯頭打呌香。約四處適中地點。在懸空石上敲二十五下。從重至輕。由緩至急。煞下後一下止。打粥畢開梆。先一短陣煞下再一長陣。從重至輕。從緩至急。至十一二下煞下。再[句-口+(刁-(幻-ㄠ))][句-口+(刁-(幻-ㄠ))]四下。後連二下畢。堂中一齊放腿子。約半分鐘時間。菜頭接打三下火點。悅眾打起身二磬一下。問訊三下。共四下。外寮聽開過梆。齊到齋堂。知客副寺書記。依進齋堂前後序。坐西單第二席儘上坐。衣缽湯藥侍者。坐東單第二席儘上坐。鐘鼓頭各行單。各香燈徃東單邊靠墻坐。上客堂諸師。往西單邊靠墻坐。出食侍者坐東單前席。儘下一位。其餘東西單人。進齋堂歸東西單照盌筷。看一盌筷站一人。站下就問訊坐下。前後就不擁擠。若不照盌筷。隨便一站。望前有空。向前一跑。後又脫空。此是犯規矩。一席坐滿坐二席。二席坐滿不得空一盌筷。不得席不坐滿。坐下兩脚光平袍子邊。衣撩徃橙後。合掌念誦。停腔落板。不得你前我後。聽二磬合掌當胸。聽二磬放掌。雙手先取筷子者。雙手二指平抵筷右手持起。飯在左手。菜在右手。右手持筷子。左手取飯盌。掇起放右手。復掇菜盌放左手。再用左手取飯盌吃飯。勿論飯麪。吃時不得碰盌筷作聲。不得口吃作响。飯菜不得拖撒在地。不得看行堂不來。敲盌作聲。不得向隣位人。或行堂談心講話。哂笑疏散。吃畢飯盌放右邊。右手持筷先出菜盌放右邊。後出飯盌放左邊。用筷去扶送。盌筷擺三七分。在碗外三分。碗內七分。筷放中間。亦三七分擺好。如桌上或懷內飯米。及菜根拈放口吃。如撒地下。亦低頭下拈自吃。如夏天熱。此時可用扇子。聽結齋二磬一响。即收扇子。一齊合掌。念過問訊畢出堂。班首維那書記。依序執定前後。首領走過。西單頭接走西單走了。悅眾東單二磬走。東單尾後再衣鉢湯葯侍者。各寮行單上客堂回堂。早板香開靜。香燈送香到大寮插好。随打小板三下。飯頭看香到。打呌香開梆。過午堂畢悅眾打起身二磬。面向西站。候僧值走上面向外站。打二磬的悅眾。再轉面向外站僧值後。徧東一點。首眾到齋堂。無告假事。任是小圊上架房。寧屙在褲子裏。不准告假。不准來遲。不得不過堂。又到結齋時。只有當監值。香燈司水四人。夏天三人。一聽二磬响。即起身問訊。出齋堂回禪堂。其餘任何人不得此時出齋堂。一定要候大眾。一路出齋堂。早午過堂同一規矩。點心粥。香燈送午後六支香。到大寮插好。打小板二下。飯頭看香到。打呌香。打齋堂各處稀飯畢。急快開梆。前敲一樣。後煞尾二下。勻勻後連二下。早午梆煞尾六下。點心梆與七期蔴油飯梆。煞尾只四下。菜頭候禪堂揚板畢。齊到齋堂。審㝎維那歸位。打火點兩下。內外首眾過點心堂。僧值云請。後要多走圈子。走到大眾吃過方回客堂。又病人過二堂。必穿袍子到齋堂。自取盌筷。自添飯菜。不勞動行堂。坐向南頭。後二三席上。端正身體。脚齊袍邊。不得連吃帶講話。不得手扒桌上吃。不得脚敲起吃。吃畢直回如意寮。不得往各寮私[門@見]。查出重罰。立即勒令銷假。</p>
</div>
<div class='div-other'><a id='mulu48' />
<p class='h2'>外寮坐香與吃放叅規則</p><p style="margin-left:1em;text-indent:-1em">班首居外寮閑寮房。或延壽堂。當要念生死在眉睫。壽命在旦夕。精勤為道。急不容緩。進堂坐香。不講開示。不喊起字。不領眾上殿過堂。專門坐靜香用工。甚至於堂內外事。概不聞問。閑寮房班首。同一規矩。如仗自有道念。妄在堂中講話。或多事者。立即停止進堂。又如知客書記僧值。或閑寮房書記擬進堂。徃返途中。靜來靜去。不得三五成群。或外廊下。或內韋䭾殿坐談講話者。皆犯清規。庫房都監監院副寺。各首領進堂坐香。亦靜去靜來。途中不得有言語聲。有哂笑聲。都監監院。靠維摩龕西尾上坐。都監靠龕。監院靠都監。副寺坐維摩龕東尾上。頭單副寺靠龕。二單副寺靠頭單。僧值坐西前一位。頭單知客坐西前二位。二單三單依次第坐。頭單書記。坐東單靠當值悅眾坐。二單書記。依次第坐。有進堂行香到打抽解者。有打抽解進堂坐香者。皆要聽抽解[木*魚]子一打。急到位就坐。若小圊或遲到者。要堂師讓位。令人動念。自己捨福。開靜定要候起過香。同大眾一路出堂。首領可回寮房。萬不能一開靜就出外。不但人謗無道心。即自覺得太不好看。如堂中巡香或監香。定要知道外寮首領。進堂坐香冲盹再很不打香板。有大打呼者推之。萬不能下香板。因常住事多辛苦故也。客庫各寮。晚不打放叅。四碟吃稀飯。</p>
<p style="margin-left:1em;text-indent:-1em">行單進堂。或堂中正行香時。或講開示時。或起香時。或打抽解時。皆可進堂。止靜後概不准進堂。如晚養息香開靜後。吃過放叅。必要聽過開示。或坐過香再回休息。萬不能吃過放叅就回。又不得不坐養息香。混進堂吃放叅。又不得私到監值寮吃放叅。又不得拿盌私到禪堂門口或監值寮打放叅。又不得私取盌到大寮。向香燈師索放叅菜。皆犯清規。舊例只有茶頭一人。打放叅菜。其餘飯頭菜頭。大火行堂。圊頭打掃。裁縫水頭。其他各行單。概不准打放叅。行單進堂坐香。皆依禪堂規矩。如有稍犯堂規。禪堂執事。當要依禪堂規矩主罰。不服者下次不准進堂。行單進堂坐香。不得闖如意寮或監值寮。及堂中班首維那各寮。概不准闖。查出立即重罰。又不得勾通堂師。到外寮談心講話。又外寮人除坐香外。不准到禪堂西上架房。外寮各行單各首領。或夏天冬天。借衣服。被条棉件。皆在維那寮借用。到時要還。不得私到衣湯寮借被条。唯無帳子蓆子。可在衣湯寮借。又外寮首眾各執。一進大小止靜門內。不得高聲講話。低聲談心。尚犯堂規。各宜慎重。</p>
</div>
<div class='div-other'><a id='mulu49' />
<p class='h2'>常住永不應酧經懺佛事規則</p><p style="margin-left:1em;text-indent:-1em">最大法門。非高旻寺為之大法門。乃禪宗一法。盡人有之。而不能得其門而入者。必學悟入之法。以入其門。故名大法門也。此法最宜寂靜。絕諠閙冺塵囂。忘人我滅對待。方與此法相應。否則以最大法門。作熱閙事。大鑼鼓。小鐺鉿。張小姐李太太。見之如財神。喜之如至戚。招待之週。敷衍之善。令人沒齒還欲思來之感覺。嗚呼大法東來滅矣。己靈辜負深矣。何患人而不謗乎。何止人而不欺乎。高旻名實雖符。食用大缺。歷蒙各界。熱心佛教諸君。念其生活無補。有發心勸我打水陸者。並云他人出資五千。對於高旻可以加倍。余拒而謝之。又有人替我成立般若會。以此基金。為長年補助。有人勸我放萬台燄口。每一牌位十元。大有補助。又有人代我。邀諸同人成立永久基金委員會等等。余嚴詞拒絕。婉言謝却。不但不允諾。反言非真好心成就也。何為真好心。能有人資出無名。或購田地或助重金。不勞大眾動念。不關大眾耳目。一做即了。一辦就成。慷慨奮烈。以道為人。以道為心。敝寺方堪採納。否則雖圖功德之多。不思將來受害之大。直使前人雖去。後人雖來之慨。是此光明正大之道場。為之曇花一現。稍有知識者。不忍為之。為之者何。現雖無大利培補。守而久之。漸得永久真利。此利能利天下後世。此我抱愚守拙之苦衷。萬望後之來者。莫移我志。莫改我章。任是窮無著錐之地。我嫌錐也是多之把握。方得為高旻為法門。為天下人之善利也。又莫謂你老人家是有福報的。是有道德的。是有人緣的。是會辦事的。而我人格又苦惱。田獲又少收。外緣又少進。居人又稍多。實有支持不下之難。似此主事人。若從心貪利。道早銷亡。龍天不感應反以生嗔。諸佛不護念反以捨却。一舉百非。斯是自遭無力維持之報。再或高旻今天做佛事。非我本意。或是某官長強迫為之。或是某護法熱心助之。此皆外遮面具。內飽貪囊之毒計。如此行去。阿鼻長徃也。悲乎大法不得大人。漸成淹沒。直使黑夜昏昏。迷途杳杳。痛何如之。高旻禪寺。為永久叅禪學道之叢林。任何大經懺小佛事。概不接受。永不應酧。寧可開水過堂。餓腹坐香。自愿守道而死。不可違道而生。如是可以喜諸佛。可以感龍天。其道大興。其德大振。光明世界。靜鎮塵區。諸佛從此而生。眾生從此而了。何幸如也。随早晚課普佛。不勞諸師。不異起止。功德之大。無逾此也。</p>
</div>
<div class='div-other'><a id='mulu50' />
<p class='h2'>本寺圓寂僧眾薦亡佛事規則</p><p style="margin-left:1em;text-indent:-1em">每見病人況重時。看病之人。以純言清語。對病人耳朵而囑曰。放下身心。提起正念。急將念佛是誰。成佛度生之語。轉過生來正信出家。童真入道之言。多多灌入耳根。至將斷氣時。切切萬聲俱息。稍一有聲。則動亡人之念。即觸聲境生心。八苦俱至矣。落氣後。随報四人。對亡人或龕前。先念清涼地菩薩三稱。接念般若會上佛菩薩三遍。接念心經畢。念天上天下無如佛四句。齊念南無本師釋迦牟尼佛。小[木*魚]換念三日夜。每欲吃飯時。或休歇時。及煞尾歇聲時。用二磬慢觀十者。即普賢十大願王。後念願以此功德。回向真法界。上報四重恩。下濟三途苦。我等與眾生。三世諸業障。惟願盡銷除。同行無上道。大殿回向時。念清涼地三稱。般若會上三稱。心經後接變食真言。不用徃生咒。真言畢唱斷疑生信讚。至三日後。接願以此功德同前。三天後。回向普佛。拜釋迦文殊。普賢觀音地藏彌勒。十方菩薩願。除本寺亾僧佛事外。其餘長年普佛。及來賔普佛。悉照先例。至送徃生。大眾到龕前。首唱清涼地。接十方三世佛菩薩。念大懺悔文。後變食真言畢。煞二磬封龕說法。起龕舉南無本師釋迦牟尼佛。一路念至化身窑前。復舉清涼地。般若會上佛菩薩三稱。念心經變食真言。煞二磬。班首說舉火法語畢。舉三寶大讚。接念願以此功德八句畢。問訊各回。入塔亦同前。唯班首說法。直令開示悟入之語。不宜生他方之詞。用契禪機。冥發妙悟。功歸實際也。</p>
</div>
<div class='div-other'><a id='mulu51' />
<p class='h2'>常住內外首眾犯遷單溜單擴假規則</p><p style="margin-left:1em;text-indent:-1em">高挂鉢囊。以悟為期者。上等知識人也。循規蹈矩。嚴克身心。有始必終者。中等人也。混入寺來。身心浮澡。如下地獄。設法出離。斯即下等人也。三等人雖根器不一。所犯規矩罰欵皆同。既來最高最上。最尊最貴之門庭。定要常把心向這個好門庭。從心內刻骨認識。持久不變。任此處能變。我信高旻的心不動。除想到今生死此處以外。任死不住他處。何以重道之流。當要尋思探討。我用工之心。乃無始動到今天。因動心太多。故工夫不易做上。今正遇着。最與道相應之極清極靜之所。已恨來遲三十年。否則在寂靜中。不能辦道了生死。難道在極閙中。還能辦道了生死。由是煩惱心妄想心。溜單的心。皆是小鬼的一根鉄練子。看你溜單念頭一動。就將鐵鍊子一匡上頸。可憐那大本事的一個英雄漢。被他一拖就跑出了山門。終日忙忙。盡辦地獄事。思之小鬼何其惡。不然。我念不動。任佛祖也難下手。如前金璧峯愛鉢美觀。一時壽終。閻王派人來捉。因他在世行獵。傷生太多。當感三途之報。小鬼奉命徧查不見。無法銷差。急得不得了。去請當坊土地帮忙。小鬼一見土地。土地告曰。你將他最所愛的一鉢。取來徃地下一貫。小鬼依之。璧峯一見鉢破。瞋心一動。小鬼見之。走上前就是一鐵鍊子。鎖上了他的頸。亡命直拖。小鬼恨云。你再不去。連我的命也靠不住了。即拖到閻王案前。碧峯曰。我不來小鬼不能銷差。我今雖來。請閻王許我回去。用工七天。再來還報。閻王允之。即令碧峯回陽。一入那伽大定。七天又到。小鬼又來。不但小鬼找不到。菩薩也找不到。任佛祖也無動脚處。小鬼嚇而嘆曰。無法追尋。只好回衙銷差。碧峯說偈云。若人捉我金碧峯。尤如鐵鍊鎖虗空。鐵鍊鎖得虗空住。方可能拿金碧峯。如此汝等思揣看。若動一小小妄念。就被小鬼捉去。如念不動。任是佛祖也難尋得。試問動了瞋心的。或動了溜單心的念頭。即是小鬼一根鐵鍊子。可想而知也。若任意不顧自<span class='corr'>己</span>因地。不怕轉生受報。犯過遷單者。不問首領清眾。遷單後出外滿三年。方許來寺。能自願改過前非。誓不再犯。可准依法銷假。又溜單出外後。滿半年欲回寺銷假者。亦准依法銷假。有告假擴假。出外滿一年回寺。可准依法銷假。最要[監-皿+糸]者。首眾犯犯上規矩。遷單不能銷假。如遷過二次單不銷假。溜單者。若私帶常住衣物出山門。不還者回不銷假。若溜過三次單者。回不銷假擴假者若私自化緣。及私帶寺僧出外者。回不銷假。擴假三次者。回不銷假。當知規矩。首眾犯事遷單出。至死不能銷假。觀今後辦道人之根性。大非昔比。不能不曲垂方便一點。一則擁護正法久住門庭。一則不斷末世行人佛種。兩得之功。人當鑑及也。</p>
</div>
<div class='div-other'><a id='mulu52' />
<p class='h2'>客堂日行規則本寮牌式<span class='note-inline'>(共四块)</span></p><p style="margin-left:1em;text-indent:-1em">知客一職。大關常住。興衰得失。必須見人招待。遇事變通。不失威儀。不輕言笑。出言和遜。動止清純。無高聲言。有大人氣。特列条規於後。</p>

<ul class="">
<li><span class="corr"/>遇有來寺挂單者。照客報知當值知客。當值者。必先出門外。見衣缽行李有無。再進歸位坐下。彼云頂禮知客師付三拜。知客云問訊。知客先問云。你師付那裡來的。彼答某處來的。又問那裡去的。彼答徃某處去的。到常住有甚麼事。彼云打擾常住掛一單。又問此地到過沒有。彼云初到常住。既講初到。即將挂單規矩畧說一遍云送單。來師一問訊。跟知客後走。知客到上客堂門外。先彈指內應。一到上客堂。知客低聲云。衣單放丹墀。進門先禮佛三拜。東單一拜。西單一拜。再拜寮元師付。香燈師付。寮元云。拜知客師付。知客云問訊。知客寮元。一同合掌回寮。</li>

<li><span class="corr"/>或彼答云。到常住趕趕齋。知客不多問答。云問訊。將衣單挑到大寮。請照客送你去。照客即領到大寮。先將衣單放在食處。招呼禮佛三拜。拜飯頭師付。照客回。彼吃過自走無事。</li>

<li><span class="corr"/>如彼或答。到常住討單。知客云。此地常住非比諸方。每年正月二十一日。准方便進堂。七月十六日。准正式進堂。即將常住極嚴厲規矩講一遍。又云山門外。或本鎮不准到。上殿過堂。及上客堂規矩要守好。聽招呼到客堂討單。云送單問訊。彼即先儘上客堂住。住不下再送別處。</li>

<li><span class="corr"/>彼或答。到常住銷假。知客云此地犯過規矩沒有。又云你在常住請的甚麼職。彼答過又云。此地規矩今年不比往年。格外要留心守好。知客即進內客堂看號簿。如有遷單或溜單的事。即出向彼云。你那年遷過單的。或溜單的。諸方遷過單的。不能復住。我向和尚講講看。和尚若准則住。不准不能銷假。請先到上客堂住下。再聽招呼云云。若看過號簿。沒有遷單無溜單事。出來即云聽候送堂。或送寮口云。送單。彼即問訊。如到上客堂。禮節與挂單同。</li>

<li><span class="corr"/>知客對來寺挂單討單之人。言詞惡辣。必正聲厲色。大聲高講。不得低言小語。門庭要[監-皿+糸]。如對銷假或趕齋之人講話。可平和講說。</li>

<li><span class="corr"/>遇有軍政首領等人。及地方團體。各機關來寺。或先認識的。或有名片的。或有差使的。或有女士老少的。或實在無疑的。常住定要招待。如內有請法之人。欲見和尚者。准見。縱和尚不見。常住定要辦齋。殷勤招待。如遇有行跡可疑。各界人士者。必變通招待。先通知和尚。不要出外。恐認識難却。設法敬而遠之。</li>

<li><span class="corr"/>如客堂有四五人。一人當值。一天不脫袍子。招待挂單接眾。迎賓送客等事。殿堂坐香不到。監值亦帮同辦理。亦不上殿過堂坐香。末當值老當值。上殿過堂。坐香出坡。不得悞事。如知客三四人。當值招待來賓。殿堂坐香不到。副當值帮之。殿堂香亦不到。末當值管上殿過堂。坐香出坡。如一二人。即一人當值。不上殿過堂。一人監值。上殿過堂。坐香出坡要到。</li>

<li><span class="corr"/>每有大進堂。大請職歸前人辦理。恐前人不諳。必聽住持招呼那位就是。如來賓有與監值認識者。歸監值陪之。如客與末當值熟者。末當值陪之。如來賓之聲高望重者。聽和尚派人招待。但陪客之人。不輪流當監值。客送出山門後。再輪流當值。或監值。</li>

<li><span class="corr"/>清眾行單。犯大規矩欲遷單者。必候和尚審查實在。聽和尚招呼<span class="corr">遷</span>單。客堂不得私自遷單。如行單犯事。到客堂知客量事輕重賞罰。無委曲無私情。秉公正直做事。當打就打。當喝就喝。不得敷衍了事。</li>

<li><span class="corr"/>常住匠人。小工小价。各有管束。客堂不得任意打罵。遇有工匠小价犯事者。或觸怒職事者。即報各管理人。告誡或開除。</li>

<li><span class="corr"/>客堂見有尊客。即送客廳。如次等客來寺。二三人報三樣四開。四五人報四樣六開。七八人報四樣六開。帶湯菜一盌。客堂不報麫。不用蔴醬油。及口麼香芄。不用四樣頭六樣頭。口麼齋概無之。</li>

<li><span class="corr"/>揚子橋三岔河。不問有事無事。概不能到。山門外除有公事外。亦不能到。有公事必穿袍子。手抄平胸橫放胸前。更不得垂袍袖子擺手。大失高旻態度。</li>

<li><span class="corr"/>客堂不得私收徒眾。及私收皈依弟子。拜乾親寄名等各事。此等事只有住持。或退居。其餘概不得在寺收之。亦不得互闖寮房。高聲談笑。除外來師友。准到各本寮會面談心外。其餘清眾行單。別寮首領。概不得到本寮談心。只准在明間會話。任何人不得在自單上。暫睡休息。</li>

<li><span class="corr"/>各寮不得私用。火爐洋爐。氣爐燈爐。不得吃鼻烟紙烟。亦不得私造小食。或補品。與同寮共食。更不得私自造食。亦不得穿袍子穿草鞋。出入徃返。又不得穿襪子穿草鞋。出寮房門一步。各寮衣破鞋襪。自用物件。一概自理。不得令照客洗衣被。倒溺壺。舖床被等等。亦不得私穿白色小褂褲。及內衣骨牌扣扭。白色襪子紫色護領。及白褲帶。亦不得穿絲綾綢緞及皮貨。冬夏身上不得私用花露水。雪花膏。香粉香肥皂。牙刷牙粉等。一切俗人用物。即塩亦不能用。更不得向常住借錢鈔。</li>

<li><span class="corr"/>粥稀厚。飯硬瀾。油多少。塩鹹淡。菜老嫩。水開冷。板早遲。僧眾多少。工匠若干。皆常住事。知客各執各事。不得事外問事。受職後以三年為滿期。或以願行行之。不得中途退失。如進堂亦可。</li>

<li><span class="corr"/>來賓送四寮香儀。或單送客堂香儀者。客堂當收入公桶。至時僧值知客公分。因知客勤勞。照應周到。私送犒金者。概歸客堂公分。如知客因常住公事外出者照分。有私事暫假未回者不分。若常住獨請。或寺內寺外。另有特殊公事。因辦事得益。常住犒勞。或來賓奉送者。不入公桶。不提公分。概自收入。凡外來賓客。送錢若干。當即通報文室。不得私隱一文。用感彼此隆情。若稍匿收一次。通信查出。人格何在要[監-皿+糸]。</li>

<li><span class="corr"/>送知客香儀。及酧勞錢。照客無分。有來賓到客堂。吃飯過宿。犒賞照客者。歸照客同寮公分。知客無分。唯犒錢若干。報知和尚。不辜來賓感情。如大廳各處方丈各廳。有犒賞者。照客無分。若方丈各廳。招待來賓。犒錢交客堂者。仍歸方丈小价收分。若因分欵不公。明爭暗鬥。不依寺規者。查出以擾亂清規論之。常住清規。凡屬客堂僧值。知客書記。一律同守。不得稍有違逆。謹之誠之。誠能如是。自則培福。他則為學。庶乎盡焉。</li>
</ul></div>
<div class='div-other'><a id='mulu53' />
<p class='h2'>僧值日行規則本寮牌式<span class='note-inline'>(壹块)</span></p><p style="margin-left:1em;text-indent:-1em">僧值一職。為外寮清規綱領。上殿過堂。出坡坐香。規定時間。每日早四板後。聞大鼓將响。自點馬燈。到大殿。見有香燭蒲團。歪者整之。少者加之。至出外禮四聖回。馬燈自提進大殿。放東格擺好。有敲大[木*魚]子。站大[木*魚]子邊。有敲鐺子。站鐺子邊。繞佛至大眾合掌後。僧值走和尚前。合掌歸位。見有疏散者打腦都子。東單宜多打。不打臉及耳朵。大殿不得表內外首領堂。</p>

<ul class="">
<li><span class="corr"/>過堂時。聽呌香响到齋堂。由西向東走一轉。碗筷桌凳。見有少者加之。歪者理之。帮添菜飯。有犯規矩。只宜吼唱。不用鉗椎。至表堂時。不得提名字表堂。不得挖苦人。不得却薄人。不得罵混賬放屁。王八蛋糊塗蛋。下流鄙不得表內外首領堂。只宜稱揚讚嘆。西單有犯宜少惡辣。東單初住者宜多檢點。</li>

<li><span class="corr"/>早堂午堂。在齋堂坐維那位。吃二堂粥飯畢。威儀回寮。點心粥聽打過火點二下云。請即東西走三四轉。真有道心可在齋堂過二堂更善。否則走過回客堂吃點心粥。</li>

<li><span class="corr"/>吃過點心粥。靜坐候夜巡板响。小圊穿袍搭衣。即到大殿查檢同前。早晚殿一進大殿。在大殿內繞一轉。即站在大門東格。面向內。看進殿人脚步。下殿時站佛龕東邊。面向外站。看脚步放逸。在上客堂後。回寮養息。</li>

<li><span class="corr"/>候起養息香。呌香打過。預備進堂坐香。早板香午板香。養息香除真公事外。每日坐三支香。如有道心。坐晚四支香更善。到開大靜。留心大殿接大鐘大鼓。夜巡煞板後。僧值提馬燈。拿木棍查夜。每天不悞。無人同伴。</li>

<li><span class="corr"/>報坡時。僧值領眾出坡。或依香或依事。或依時悉聽和尚定準。或庫房定準。僧值不得自定長短。一到坡場先囑咐大眾。不得高聲講話。不得私出坡外。不得私回本寮。不得交口吵罵及相打。至時收坡。聽僧值招呼。出入徃返。威儀整齊云請回。</li>

<li><span class="corr"/>僧值無公事。在本寮經行坐立。不得藉事向同寮交談。不得令行單或清眾。或別首領。到本內寮談心。只准外來相會之師友。在內寮茶話。二堂女客。不准到內寮。來賓亦不得暫睡休息。任何人不准在本寮單上休息。若來賓師友。亦不得在內寮高聲談笑。</li>

<li><span class="corr"/>平時。不得私辦乾食茶點。或麪或點心或補品。與同寮共食。亦不得安洋爐火爐氣爐燈爐等。私造飲食。揚子橋三叉河。不問有事無事概不能到。山門外除公事外。亦不能到。</li>

<li><span class="corr"/>各行單。有口角爭吵或打罵。只宜善言勸導。不得打罵。及小工匠人小价。亦不能打罵。各有管束。如工匠小价有犯事者。或觸怒職事者。即報各管理人。告誡或開除。</li>

<li><span class="corr"/>見有行單。徃山門外。或園田者阻之。有三五成群。在路旁或集處談心者。勸令歸寮。見有穿袍子。不穿鞋襪穿草鞋者。即令換之。冬天見有戴風幃子。戴小帽頭。戴平頂冠。又穿草鞋穿襪子。在外徃返者。阻令換之。夏天見有外寮人。行路時。扇小扇者阻之。見穿短衣。出眾者令換之。見大巴蕉扇子在明間者令藏之。嚴整清規。內外肅靜。僧值無事。不得閑到各行單寮。各首領寮談心講話。又粥稀厚。飯硬瀾。板早遲。油多少。塩鹹淡。菜好歹。悉歸常住規定。僧值不得過問。亦不得私收徒弟及皈依弟子</li>

<li><span class="corr"/>衣被鞋襪。應自洗晒收檢。不得令照客到溺壺。洗衣被舖床褥等等。又不得穿白小褂褲。白襪子紫護領。白褲帶。亦不得穿絲綾綢緞及皮貨。冬夏身上。不得私用花露水。雪花膏香肥皂。香粉牙刷牙粉。一切俗人用物。即塩亦不能用。又不得向常住借錢鈔。受職後定以三年為滿期。如欲進禪堂住亦可。如有願者必依願行之。不得中途退歇。以上日行事則。謹依而行。萬不得稍有違逆。後之來者。切宜慎重。</li>
</ul></div>
<div class='div-other'><a id='mulu54' />
<p class='h2'>常住永不應赴大小經懺及各佛事</p><p style="margin-left:1em;text-indent:-1em">真人無位。靜處無聲。無位之位。大而且廣。無聲之聲。遠而且寬。嘗得禪堂趣味。呌你成佛亦不為快。故堂中止靜用工。始能達到用工地位。噫何不止動用工呢。要知動即靜根。靜為動本。止靜則本除。止動則靜在。由是無以達雙忘之道。發洞徹之機。凡有佛事門中。所有祈福修薦之經典。置於高閣。對於齋主家。護法處。毫不應酧。高旻以不應赴經懺。為精修禪窟。僧眾以無經懺騷擾。為樂處修心。大凡海內外人。讚聲載道。碑口傳聞。不但為現世之宏規。足作將來之大範。諸佛之法身。眾生之慧命。直繫於禪宗。近來之蘭若。各處之同[月*(色-巴+巳)]。莫迷於經懺。悲手自他何利。福慧兼傷。勉誡斯言。直期罪我痛哉。</p>
</div>
<div class='div-other'><a id='mulu55' />
<p class='h2'>大殿朔望日或普佛時不用鐺鉿用鈴鼓代又牌位前不站班規則</p><p style="margin-left:1em;text-indent:-1em">實際理地不染一塵。佛事門中不捨一法。唱誦表乎讚德。鉗椎限定腔聲。故凡唱讚誦經。必用鐺鉿[木*魚]鼓。古今皆然。非一家一處有也。高旻之難於周及者。因來寺之辦道人。在外面放燄口拜大懺。教唱念打水陸。有稱水陸法師者。有稱燄口法師者。至而我親見到有之。一住禪堂。兩眼一閉裝呆子。若僧值散鐺子到他。即回。我才出家。苦惱的很。不會敲鉗椎。逼敲則與道有違。放過明知會敲。甚至於僧值。捧一包鉗椎。無處彎腰放下。故常住向後。大殿內不用鐺鉿。殿外有別供。則用鐺鉿。普佛或薦亡或延生。必供有牌位。繞佛直歸本位。不到牌位前站班。後當謹守斯規。不得稍生別動也。</p>
</div>
<div class='div-other'><a id='mulu56' />
<p class='h2'>常住除正當粥飯外不得非時食不得同時另食</p><p style="margin-left:1em;text-indent:-1em">每有僧俗人譏議云。在家人兩頓尚不飽。出家人吃四頓。似太奢華。其實不然。早上雞呌頭遍。大眾一齊起來上殿坐香。至早粥吃稀湯稀飯一頓。規定則一吹三陣浪。一喝兩条溝之湯水。碗中難撈數夥米。行坐跑香。至午飯吃一頓乾飯。任是肚子餓得做蝦蟆呌。定要眼睜的念供養咒。飯不能到口。到口之時。還要聽招呼。飯吃不好。還要挨打。食過又如是行坐到下午二點鐘。吃中稀飯者。十人九不吃。飯內現有飯陀子。菜是陳的。可憐一見就飽。又不吃了。一直上晚殿。回養息用工。身不能翻。口不能開。挨到開靜。又坐二點多鐘香。吃點稀飯。盡世人之辛苦。只言日中苦。我高旻日夜俱苦。常住恒規。除正當粥飯外。其餘十四三十禪堂吃鍋粑。內韋䭾殿請客茶。及大廳每月四次執事行單犒勞齋。早已一免乾淨。惟恐後人不明。成全靜香意旨。復踏故輟者。莫辦阿鼻地獄事也。後之來者。留心此叚。</p>
<p style="margin-left:1em">寺內僧俗人。不准往揚子橋。三叉河各村鎮</p>
<p style="margin-left:1em;text-indent:-1em">僧居蘭若。逈絕世緣。雖在塵世鄉村。與住深山不異。眼耳不關聲色。身心遠避塵囂。實為出世高流。正作末輪規範。寺內任有重要事件。派定一人每日上街。庫房副寺。客堂知客。僧值各首領及僧人小价小工。萬不能私徃各鎮。查出即將去鎮之人衣單。随時繞出山門。雖<span class='corr'>已</span>私出。不能私進。實因濁世澆漓。人心險惡。一見僧人。即想出最新鮮之開心話。或極醜惡之亂污事。加諸僧人。可憐我僧人。聞彼恥我。心如刀割。見彼辱我。身似箭穿。若妄發惡言。又乖僧人戒行。於自加增煩惱。於他立種惡因。今立嚴章。令其兩無損害。常住道風加以遠播。自己榮譽自此修明。直令他。不種謗因。正與我嚴守寺律。自他俱利足矣。常住閱藏新規</p>
<p style="margin-left:1em;text-indent:-1em">大法來華開人眼目。藏而寶者久成具文。諸師欲看藏經者。當知藏經乃常住犒勞性質。如當維那僧值各執。辛苦十年八載。名譽優秀。道行孤高。可犒勞看藏經。或當行單的人。做事勤勞。愛護常住。性情和悅。舉止威儀。至勞苦七八年。至少有五年者。可犒勞看藏經。清眾安居禪堂。秋毫無犯。威儀戒律。進止慍和。兼文字精通。在堂住十年八載。至少連住六年者。可犒勞看藏經。班首有高上資格。道德超羣。在堂連住七八年之久。可送看藏經。閱藏以四年為期。在此期中不上殿不出坡。不出山門只過堂。每逢進堂坐香。夏天上普佛殿。兩季帮常住收租。有普佛者要上殿。每年單銀八元。滿期不得續看。</p>
</div>
<div class='div-other'><a id='mulu57' />
<p class='h2'>常住內外首領大眾改三年為一期</p><p style="margin-left:1em;text-indent:-1em">有志於道者。高掛缽囊以悟為期。任是三十年不悟道。不是我的期頭。今有泛泛庸流以叢林為遊食之場。將自身作造業之具。不知出家為何事。不知受戒作何人。竟入禪堂。随眾胡混。實深憐愍也。世之百工技藝。至於學個木匠。尚要三年。挨捶挨打挨罵。始可出師。資格愚鈍者。難有人找他。做木匠生活。有相有為之現成法。還要苦三年。稍有頭緒。我等學無相者。豈可同日語也。觀人心至愚且鈍。勉以耐久居之。罪業自可銷除。慧因不難培植。如人久在香處熏淘。其身漸漸皆香。故改三年為一期者。誠然而然也。每年七月十六日大進堂。七月二十八日大進堂。共兩次討單之人。能在禪堂靜住三年更善。恐無力住者。禪堂內住一年。定要到次年七月滿一年。方許出外寮住一年。如能在外寮。發心三五年更好。若不能吃苦。再進堂住一年。三年滿期。或出外或續住。悉聽自便。在三年期中。不去信徃還。不許會僧俗。縱有要事。住一年後。至次年八月請職後。十八九日。可准暫假。多則一月。少則二十天。過期則罰。期滿出堂。則私自潛行之日。准在七月十六日早粥後。不能許人看見。見則拖回。過此日以後。概不准出。</p>
</div>
<div class='div-other'><a id='mulu58' />
<p class='h2'>每年正月初七永起靜七二個規則</p><p style="margin-left:1em;text-indent:-1em">萬物更新。萌芽又動。人到正月。意想殊生。誠古今不變之風規。看僧人有道之與否。一冬既過。苦又大身又疲。急動出離之想。百年光景。生已去。死未來。難逃怕鬼之心。要想不種田吃飯。不織布穿衣。既非天上飛來。亦非菩薩送我。縱送我衣食之施者。必以道德還之。若虛度光陰。空銷信施。於道不學。於德不立。將何以報施者。又何以還衣食。思之慘痛無地。果能直到變牛馬還飯債的地位。何堪設想。故我早鑑。今後道念之薄。人心之惡。戒律之荒。人格之下。任有神變亦難挽留。由是常住任勞任怨不惜奔馳。額定每年正月初七日。晚養息香起七。至本月二十一日早粥後解七。兩七期內。各小食及包子俱免。既不破費常住。又免多勞大眾。制定恒規。成為遠例。直令專心死去。徹底活來。始見高旻用心之深。否則嗚呼。又成敷衍了事也。萬望同心。勉之為之。</p>
</div>
<div class='div-other'><a id='mulu59' />
<p class='h2'>住持派客庫各首領到諸山應酧規則</p><p style="margin-left:1em;text-indent:-1em">常住乃專門靜香門庭。住持領眾同修。事關最大。守規矩人一聞住持出門。眾人心喜。規矩一鬆。道念全無。類如教書先生在學堂。學生位位攻書冩字。看不出一毫[病-丙+卷]態。聞說先生出門。小學生搭台。大學生唱大花臉。甚至於大聲高調。一聞先生回家。潛形隱跡。先生明知是學生唱過戲的。<span class='corr'>假問道這</span>桌子是甚麼人搬來的。學生嚇得同鬼一樣。雖然先生當要整飭。果能不出門就可不演此戲。住持事亦然。尤不出門者。即此理也。諸山應酧畧分四事。一喪事。一壽事。一交替事。一講經落成各賀慶事。如某老和尚死。開弔傳供。名喪事。死的人是常住的前輩。知客代祖衣挂珠。跟一小价。先送禮四色。祭帳供儀燭箔。由小价交賬房。凡有事必設賬房。貼有賬房二字紙条。于賬房門外。小价找到賬房。即將各禮交清。取謝帖又名收条。如是前輩。即搭衣下蒲團問訊。上拈香下拜三拜。起具未問訊時。傍有人喊孝子叩謝一句。即對孝子對面一拜問訊。彼知賓。領到客廳吃茶吃麪。如有傳供。聽招呼搭衣。傳供法與眾同。如不是常住和尚前輩。可不搭衣。穿袍子拜同前。又壽事拜同。送禮一同。或六色禮。或四色禮。丈室有禮單。諸山往來。禮來禮去。皆登禮單。禮之多少。皆感情深淺而定。六色禮者。壽帳燭爆對聯壽儀壽麪。若四色禮。少對聯壽麪。如八色禮。加套禮式件。又住持交替。拜法亦同前。少個回拜。送禮畧不同。香儀腐儀。燭爆袍料。黃鞋再套禮二件或茶葉兩瓶。或餅乾兩盒如六色禮。免套禮二件。講經落成等等。與交替儀式同。凡送禮不犒他小价。他要犒我小价。又犒有船資回敬回禮。皆歸常住。犒有敬力敬使力錢。皆歸小价。有船與船同分。有小車與小車同分。毫不謬悞也。</p>
</div>
<div class='div-other'><a id='mulu60' />
<p class='h2'>教唱念規則</p><p style="margin-left:1em;text-indent:-1em">高旻唱念。非比他方。不做佛事。不放燄口。不打水陸。不拜皇懺。所有應酧齋主。一切佛事。概不准做。惟有早晚殿堂。朔望上供。随課普佛。及夏天晚二板普佛殿。日行功課。應有佛事。若不演習。必成你腔我板。他拖我拉。要得停腔落板。唱念純熟。非集合內外大眾。詳細教習。不能專門一致。故每年限定。五月二十四。在暫存齋堂演習。月大教五天。月小教四天。前數日住持。派侍者請唱念熟習之班首。或書記。是日午板香少坐二寸。吃茶畢。悅眾到方丈請功課。或各人自己功課。禪堂悅眾。捧茶几於禪堂東。靠外廊內。班首清眾每人發一本。外寮歸僧值舖散桌上。眾人坐下。查看每人一本。頭天維那本人。請教唱念執事。到維那寮。三人稍候內外大眾。齊到齋堂。即出維那寮。悅眾鎖門。三人到齋堂。維那即呼云。師付們拜某執事師付。某師云不敢當。請坐下。禪堂出堂。副當值提茶壺。正散香提盃籃子。放三個花盃子在籃內。每天二次。當值悅眾看首領坐齊。即倒茶三盃。雙手送首領維那僧值。教師云大眾師要吃茶。各人自己取茶盃。不聽招呼。凡教唱念時。教師自己先唱一遍。後點人單唱。唱得不好。即指責重唱。維那教香燈司水當值盡去。唯當值師。帶四支香與六支香。到齋堂看香到送大寮。打報板二下。即向維那報香。三首領教到。報香過二寸即同回。維那即招呼。師付們站起來。教師云。不勞動。各回寮。大眾候聽打過呌香。一齊回堂。維那在揚板前。即招呼師付們。吃點心粥。大小架房趕快回堂。馬上又去學唱念。說畢打二磬點心後。候人齊到齋堂。維那令悅眾。請教師僧值。到維那寮。候內外人到齊。三人同到齋堂。行禮同前。第一天教六句頭。第二天教八大讚。第三天教讚禮西方。第四天教唱念鉗椎。四天功課本不帶回。歸僧值收存。到第四天或第五天。教畢各將功課帶回。常住功課。僧值交丈室。除教唱念處學唱念外。其餘一切處。概不准私唱。亦不准私教。教師除六八句頭。及普佛殿外。其他四祝延各腔調。概不准教。概不准學。門庭要[監-皿+糸]。如有小圊上架房。要跟僧值告假銷假。禪堂東西單外寮。除延壽堂外。其餘一切行單。及上客堂。概要學唱念。不准藉事不來。不准一來就回。定與大眾同來去。教唱念時。不上晚殿。不出坡事。每天二次教唱念。行禮二次。</p>
</div>
<div class='div-other'><a id='mulu61' />
<p class='h2'>每年打七十月十五日貼單陞座起七解七規則</p><p style="margin-left:1em;text-indent:-1em">每年九月半前後。上單草下單板。糊好放避處。客堂即將一寺人之名單開清。送和尚查閱加減。衣缽寮。此時預備一年用的各色紙件。計毛邊紙五刀。洋杭連二刀。本杭連三刀。關山紙六刀。本黃紙二刀。本紅紙四刀。雙皮紙五刀。表芯紙八刀。銀皮紙三刀。金丹紙四十張。五色紙各二十張。請會冩字的知客。用本紅紙冩單条。用金丹紙冩各處紙条。冩單条儀式。不問首領清眾。每条四個字。要冩粗壯均勻。職序在上。自己名在下。首領。如首座普修。清眾。如叅頭妙<span class='corr'>淨</span>。若人數少不够貼滿單板。首領可冩雙名字。又每有不知禮節。妄用某某大師。或某某首座和尚。當知職事是和尚請的。和尚豈有稱某某大師。某某和尚之理。單条冩好。號頭編清。前後不得紊亂。派照客將單条送丈室存。</p>
<p style="margin-left:1em;text-indent:-1em">維那到十月十三日。收拾護七寮。坐鐘一架。方桌一張。各處打掃清<span class='corr'>淨</span>。午板香開靜。報堂內當監值二人。內護七二人。外護七二人。看香一人請好。開一紙条。連香燈司水名字開清。令悅眾送客堂冩護七牌。堂中此日。維那招呼堂師。急將各人縫補衣服事。趕[監-皿+糸]辦好。起七後無閑縫補。</p>
<p style="margin-left:1em;text-indent:-1em">十四日早粥後。住持派湯藥。到堂中請侍者八人。燒香一人。帶衣具到法堂。和尚即將八侍者事。一一告好。侍者雙班走大眾後。燒香捧爐走和尚前。維那令悅眾到湯藥寮。發椅披桌幃。供花燭台。取回放堂內佛龕。又取方桌一張。椅子一張。茶机八張。預備擺單板用。令悅眾到客堂請僧值師付。拈呼外寮行單。除公事外。一齊捧衣具到內韋䭾殿。維那看內外寮到齊。即高聲云。今天師付們。不戴合掌尖帽子。即招呼挂二板。夜巡報大殿鐘頭。打大鐘三下。接夜巡板。維那令四悅眾。執二磬雙班出堂。班前二把二磬。班後二把二磬。聽招呼末後先行。東西單尾。雙班前行。維那表堂畢。招呼熬夜巡板三板一鐘。止靜開靜。客堂副末二。知客。穿袍子先坐內韋䭾殿等候。聽出堂二磬一响。即到禪堂門外。東西站好。候雙班出堂。領雙班排走到法堂。班前二悅眾。一路共四下二磬。到法堂打四下二磬。班首維那同問訊。班後二個悅眾在後到法堂。不打二磬。候人到齊。僧值呼齊。維那即呼展具。和尚云不展具。復呼頂禮和尚。尚云不為禮。又呼末後先行。二知客領雙班前行。東西單尾走前。班首維那走後。雙班二磬。八侍者。燒香。和尚。前後次第雙班行。僧值急跑。派照客飛跑到大殿。招呼鐘鼓齊鳴。雙班進堂。知客領到堂門外就止。二知客向外廊站。聽說法回客堂。僧值看和尚一進禪堂。急招呼照客。飛跑到大殿。招呼煞鐘鼓。持拄杖侍者在西邊。靠和尚站。持拂子侍者。將拂子放桌上。等候接香。捧二盌麪糊侍者。將麫糊盌連盤放佛龕上。捧二單条侍者。將東西單条放在一處。擺和尚前桌子邊。盤放佛龕上。捧香二侍者。將香放法座兩邊。盤放佛龕上。八侍者靠法座站。事前和尚一一交好。維那看和尚將上法座。即舉爐香<span class='corr'>乍</span>熱香讚。打一大磬。即出位到法座前。拈香三拜歸位。接班首磬椎。維那在挂過二板時。就請那位。能敲大磬班首先請好。維那禮佛畢。接磬椎唱讚畢。維那即呼展具。和尚云不展具。又呼頂禮和尚。尚云不為禮。和尚說法畢。即持西單單条。到西邊單板排單条。排到後一位書記。即令前一位班首站前頭。和尚站後頭。二人向單板同問訊畢。和尚復到本位持東單單条。經法位前過。到東邊單板排東單單条。排到後一位首領。即令維那站前頭。和尚站後頭。二人向單板同問訊畢。復歸法位座下。維那即招呼展具。和尚云不展具。又呼禮謝和尚。和尚即到中間向上云。師付們一齊向上展具云。某某恭喜班首師付。首領師付。書記師付。諸位師付。普禮三拜。維那見和尚起具將問訊。即呼同寮師打二磬。送和尚回丈室。和尚云不銷送。師付們貼單去吧。和尚轉身向外。八侍者各將持束盤碟各物。取在手中。走和尚前。回丈室木磁盤。送湯藥寮。柱杖拂子還丈室。九人排班謝法禮謝和尚。代和尚告假回堂。帮貼單条。禪堂貼各處紅紙条。外寮各處同時一齊貼好畢。過午堂。首領洗頭堂澡。大眾洗頭梆澡。晚課下殿。或秉拂或小叅。看秉拂小叅規約。</p>
<p style="margin-left:1em;text-indent:-1em">十五日早課下殿陞座。下座大眾走巡各寮。另看巡寮規約。午板香開靜。維那表警策堂畢。招呼大小架房。回堂上單放養息。七期當值。取被条睡當值位上。司水收大眾洗澡手巾。放護七寮。晾好。未打呌香前。司水挑熱水一担。用手巾盖好。維那聽呌香打過。令當值打一下大[木*魚]子開靜。招呼先小圊後洗臉。回堂聽開梆穿袍子。挂腿子坐。喫點心回坐香。至下殿到祖堂。向過去老和尚告生死假。大眾即禮祖三拜畢。復單班到法堂班齊。前一位班首云。師付們一齊向上。問訊展具。向和尚告生死假。頂禮和尚三拜。尚云一拜。單班回堂。不挂一板一鐘。不打一下[木*魚]子。小圊趕快進堂。聽大殿打鼓三下。即出堂到齋堂。問訊坐下。維那後進堂宣規約畢。大眾聽打起身二磬。一齊問訊回堂。維那即招呼師付們。小圊趕快回堂。將各人衣袍具。打一小包放廣單架上。各人養息。維那令悅眾。止過靜後。將堂中散香巡香侍者牌。當監值牌巡散香牌。放維那寮。書明解七後。接執人名字貼牌上。當值打大[木*魚]子三下止靜後。外護七裝盃籃二個。放監值寮。靜中維那低聲招呼悅眾。把衣袍鞋襪送護七寮。二磬挂東廊竹竿上。到客堂取起七牌。護七牌取來就挂禪堂門外。起七牌挂東柱。護七牌挂西柱。復將椅子椅披放禪堂中。外廊外西柱東。椅子向南放好。直指[監-皿+立]直。下平石邊。上靠椅子中。如一人站在椅子前式。外寮監香進堂各帶香板。護七把茶打回。當值到護七寮。看香將到請維那打一呌香。當值一下板。二下呌香。當值一下鐘。三下呌香。當值一下大[木*魚]子。外護七在未開靜前。將盃籃子放在禪堂廊下。西柱擺好。大眾一齊小圊回堂。挂腿子坐。內護七東單人。提東單籃散東邊茶盃。西單人。提起西單籃散西邊茶盃。提進堂。西從首座位散起。東從監值位散起。散交頭。再散棕薦畢。籃放佛前。外護七提兩茶壺進堂。香燈司水換到茶及帮收盃子。西從首座位到起。東從監值位到起。起七頭一天。茶壺走三圈。茶盃走過二圈子落地不收。三圈走過。茶壺提出。送護七寮。回堂坐監值位。維那表打七。監香叅堂行十方禮的話。如少監香。此時添監香送香板同前。警策堂表過。看盃子收盃子。盃籃子出堂。有添監香此時送香板。不添維那即招呼。監香師出位行禮。維那與前一位班首。橫持香板站佛前兩邊。維那即招呼監香行十方禮七個問訊後。維那班首歸位。招呼禮佛三拜。後問訊一齊向西單一拜。西單師付還禮。一齊向東單一拜。東單師付還禮。問訊後。維那與前一位班首。站佛前兩邊。監香排八字班。香燈。取椅子直指。進堂放佛前。二悅眾穿袍子。在堂外持二磬等候。維那看法位擺好。悅眾袍子穿好。二磬持在手中。即招呼當值挂二板。後即平呼同寮師打二磬。迎請和尚。四下二磬問訊。路上四下二磬。排班到內韋䭾殿。對和尚面問訊。打四下二磬轉身。悅眾走前和尚走後。悅眾站堂門外對面站。和尚進堂。用香板向法位一指。香燈趕快出來。搬法位連直指。一同搬起靠佛龕。走維那後轉出。維那云大眾師一齊頂禮和尚。尚云不為禮。悅眾煞三陣二磬一押。和尚說法畢。香板向地一點。即揚起云。起。維那令當值打催板二下。大眾齊跑香。堂中班首位位要喊起字。維那聽後一位班首喊過。維那即喊。當值打抽解。和尚班首。各監香香板。一齊落地。和尚此時。囑咐監香。凡七期每逢打抽解。監香一齊。持合掌香板出堂。到大架房去敲一陣。回敲一陣。若查到那一位監香。不出堂或一支香不敲者。即受指責。維那香板一卓。監值挂簾子。監香出外敲呌香。與散香同。到進堂時。維那從西進。監香從東進。維那聽到和尚。講起七頭一天。副監香候下半支香即下位。雙班監香。走過三圈即歸位。向後養息香不用副監香。或班首講話。即走慢些。候話講畢。再卓香板。一齊卓下。又一下随跳畢。當值三板一鐘止靜。維那歸位。監香即面向佛。偏西一块磚站定。當值打過三板一鐘。椎子挂好。平持二磬合掌。自打二磬。自拜佛三拜下問訊。二磬放位傍香桌。坐香。監香聽監值關過門。即持合掌香板。走草鞋圈子。如有打呼可抄手香板。直去直來。付。監香未下位。不能一人走圈子。至下半支香。副監香下位。到堂門內靠位邊。換公用香板。副監香看香到過頭即歸位。</p>
<p style="margin-left:1em;text-indent:-1em">看香師。在十月十三日。發心受執。即帮同香燈司水。打掃護七寮。到丈室取坐鐘一個。放護七寮。馬燈。切梨子菜刀辦好。放避<span class='corr'>淨</span>處。又大板二板。大行小行。四種香二香同。一齊撿點清楚。至十五日午板香開靜後。即捧被条各用具。到護七寮養息。堂外呌香開梆。及打茶水開關燈。報時送香。悉看香師正事。不得有悞公事一次。每晚打過抽解。送香至大寮。随招呼飯頭菜頭二人。囑彼香到不悞。每天每支香。聽到禪堂止靜。護七寮隨即用小[木*魚]子止靜。辦事人不得高聲講話。務必留心時間。到時辦事。外面鉗稚及茶水。有悞時間。概歸看香師負責。養息香開靜。堂內吃乾飯時。看香師進堂過頭堂。內外護七進堂。帮到茶水。及收碗筷。切宜輕輕。不得粗重。凡收盃之人。不得在人手中接收盃子决定候他吃了放盃子落地。再灣腰去收。一堂盃子收了。監值拿条箒掃佛前水。維那見盃籃子出堂。打下位呌香三下。監香如在東邊。即持合掌香板轉佛龕西。站白石上著香板。如在西。轉佛龕東卓。卓畢當值打二下大[木*魚]子。起晚三支香。監香即趕前。走出外敲呌香。緩緩三陣。自<span class='corr'>己</span>上架房或小圊。看架房人有五六位。即煞四陣呌香。監值聽四陣呌香煞過。即放簾子。監香進堂跑香。維那看簾子放下。即招呼行起來。放簾子後約在外圈子。喊呌吵吼二個圈子。再進圈子催三個圈子。催長香約打八個香板。催短香約打三四個香板。催畢出圈子。即輕打通知香板二個。香板一舉喊起字。晚第三支香。維那頭一個。和尚第二個。頭。班首第三個。二班首第四個。三班首第五個。維那又喊一個共六個起字。當職打站板。和尚班首各監香香板。一齊落地要恰當。當值接香畢。在本位站。維那持香板。撥人離位子。讓開五尺。和尚在堂。撥離佛龕五尺。和尚打愍策香板。每人二下打畢。即講打七告生死假警策話的開示畢。用香板一舉。云。參。當值打催板二下。眾香板一齊落地。跑香到打抽解。和尚歸位垂手站維摩龕前。維那聽和尚香板。放下一响。即出位走圈子一轉。到維那位一卓。監值挂簾子。晚第三支香。堂內單香板一位監香。出外敲呌香。與散香同。當值帶一支香。到護七寮告香。小圊帶香回堂插牌上。監香一齊出堂。小圊催香來去二陣。不小圊亦要到架房催香。此是最大公事。大眾小圊回堂。監香煞回陣呌香。走維那後。西東進堂。到佛前。對面卓香板。當值打三下大[木*魚]子止靜。監香向佛偏西向上站。候監值關過門及走草鞋圈子。監值即在佛前。舖棕薦打開二尺許。如有人立叅者跪參者。欲下位子。均候正副監香。站在佛前。方許上位下位。唯被單香板之人。不上位。跪到開靜。</p>
<p style="margin-left:1em;text-indent:-1em">回支香護七寮。亦同時止靜。外護七。浪茶壺茶盃裝好。止靜後放堂門口西邊。堂中香倒過頭。當值看副監香歸位。即打一下大[木*魚]子開靜。當值揚板後一鐘。維那打一椎下位呌香。二鐘又打一椎呌香。三鐘又打一椎呌香。當值隨打小板二下。香板一齊落地。大眾跑香。有小圊上架房趕快。外護七在未開靜以前。打茶回寮煨好。大殿鐘鼓開大靜。接夜巡板煞。畢進堂。監香看架房人不多。即煞四陣呌香。香到打站板。吃桂圓湯或清茶。每人可取兩盃子吃畢。監香看盃籃出堂。即出位卓香板。卓過不出堂。大眾跑香。到打抽解與前同。當值帶香到護七寮告香。小圊帶香回堂。外護七。浪茶壺放籃內。裝盃子放護七寮。禪堂止靜後。監值舖棕薦。打開二尺許。副監香稍坐半寸香。即下位監香。維那留心。看監香走過三圈子。維那即打呌香三下。計頭一下大眾一齊取草鞋。二下一齊下位子。三下一齊站好。若有人遲未站好。執事即持香板。向他下香板。催令快站起。維那打過呌香。稍停即持香板。由東至西。撥人歸次第。復從西走佛龕後。轉東歸位。如和尚打警策。聽維那放香板作聲。即下位持垂手香板。向西向南又向東。到四角走方圈子。稍停片刻。即到堂門口面向東。先打監香二下。如首領監香免打。內外寮清眾行單監香。和尚班首皆要打警策。皆面向東。先打佛前監香二人。從東前位上一轉。復西前或棕薦。總之扣定。打到自己位前。一位清眾。慢慢二下。隨即放香板歸位。維那聽和尚班首。放香板作响聲。即着一下香板。又着一下随跳。各人歸位坐香。有跪參立參聽人發心。</p>
<p style="margin-left:1em;text-indent:-1em">看香師。早與夜巡告。定時間。計早課香二點半送香。三點鐘起四板。六點鐘開早梆。九點鐘開午梆。下午二點鐘開點心梆。下午四點鐘放養息。五點半鐘起養息香。十一點鐘開大靜。夜晚一點半鐘。十支香開靜放養息。又養息香開靜。在堂吃乾飯。晚六支香在堂吃蔴油稀飯。早午點心。到齋堂過堂。看香師時至。候禪堂止過靜。即到大寮催飯頭開梆。當值下位。打一下大[木*魚]子開靜。監值開門收棕薦監香可隨出堂門。或小圊或站各人本處。維那聽開過門。即打三下。下位呌香。大眾一齊下位挂腿坐。當值打二下催板。監香香板一齊落地。大眾跑香。當監值跟維那後走。維那看監香盡出堂。即到香棹着一下。又一下随跳。當監值走前。大眾次第一直到齋堂。派一班首站堂門西。如有私向西走。或由小止靜門溜回。急打香板復去。齋堂果真不吃。一齊到齋堂照位坐下。看後一班首到齋堂坐下。不吃的可起身回堂。直進禪堂行香。最要緊者。每逢早晚過堂。接起香一位監香。快吃飯粥。趕先回堂。站敲呌香處。一聽堂中。二下大[木*魚]子打過。監香香板一齊落地。急接敲呌香。緩緩三陣。若堂中打過起香[木*魚]子。無監香接打呌香。冷冰冰的。查出立即將此時。接敲呌香之人主罰。務要留心。凡過堂接起香打呌香。概歸禪堂。不勞外寮。大眾過堂。若有一人在路上講話。或哂笑或私到護七寮一次者。查出一進堂就催香。監香候大小架房人不多。即煞四陣呌香。監值放簾子。跑香打站板講開示。打催板跑香。到打抽解止靜均與前同。</p>
<p style="margin-left:1em;text-indent:-1em">護七寮。外護七提盃籃子。到堂門口西柱放好。護七寮看香師。同時打小[木*魚]三下止靜。香到一半。外護七到大寮打青菓麥冬茶。或參湯挑回上結子。聽一下大[木*魚]子打過開門。香燈司水提茶壺進堂。如外護七到大寮打茶。歸香燈司水提茶壺進堂。若香燈司水到大寮打茶。歸外護七提茶壺進堂。茶水等事。四人均辦不能任何人退後。每人可散二三個盃子。吃畢隨收。當監值喫頭堂茶。幫收盃換倒茶。監值掃佛前水。七七一樣。至打抽解止靜均與前同。</p>
<p style="margin-left:1em;text-indent:-1em">八支香開靜吃茶畢。維那打三下。下位呌香。監香出位着香板。出外敲呌香三陣。和尚班首各監香。均放香板。空手出外小圊。回堂放手跑香。此時跑滿天星香。維那夯香板。正監香夯香板。走維那後。喊起字打站板。講開示打催板。跑香打抽解。均與加香後。晚六支香同。</p>
<p style="margin-left:1em;text-indent:-1em">十支香開靜。下位不打呌香。一齊上單養息。十支香靜中舖棕薦。打開二尺許。開靜要收歸原處。其餘均同。</p>
<p style="margin-left:1em;text-indent:-1em">次早回板。打過下單呌香。大眾先小圊後洗臉。進堂歸各人本位坐。聽維那招呼當值。收手照不放簾子。內外護七散盃子。到滾盪開水。大眾吃畢随收。監香看盃籃齊出堂。即出位卓香板。出外敲三陣呌香稍快。稍停即煞四陣監值放簾子當值可出堂外。聽鐘將煞即進堂挂二板一鐘。大眾此時跑香不宜過快。快則受傷。維那聽挂二板後。見大眾跑了五六圈子。即喊起字。當值打站板。維那用香板。到佛前撥人站兩邊。當值即打三板一鐘止靜即開靜。悅眾在堂外用二磬椎。敲格子二下。當值用板椎一抵。悅眾師即打二磬。當值揚板到後。煞板三下。報鐘打過。随急就手打二下催板。板椎挂好。[木*魚]椎拖出。跑香打抽解同前。當值止靜後。監值不舖棕薦。副監香不下位子。早課下殿。悅眾到堂門外。重重打回堂二磬三下。不敲格子。悅眾留心。監香繞圈歸位。有昏沉可打香板。監值即下位。開門掩好息海燈。大眾候海燈息過。監值歸過位。大眾如有小圊上架房。可輕輕下位出堂。事畢進堂。不得一毫打自己义。查出不得了。香板[身*卑]不起。若無小圊架房事。即靜坐香。此時靜中。班首維那可下位。見有扒位子睡。或打大呼。或鈎頭睡。即下香板二下或三下。多則繞一圈子或二圈子。聽外打呌香。大小架房人。趕快進堂。悅眾即穿袍子。到堂門外候開梆後。外一下火點。悅眾一下二磬。維那一下呌香。外二下火點。悅眾二下二磬。維那二下呌香。外三下火點。悅眾三下二磬。維那三下呌香。當值隨打催板二下。眾監香香板一齊落地。跑香維那卓香板過堂。吃稀飯均同前。</p>
<p style="margin-left:1em;text-indent:-1em">內外護七。香燈司水六人。候大眾過早堂。掃禪堂內外地。掃畢条箒各件送原處。六人一路過二堂。和尚到齋堂。香板平後位放。班首維那。監香香板豎放柄朝下。不得放桌上。不得放桌當內。不得放身上。不得倒下作聲。過堂回。齋堂宜早一點結齋。因人吃粥飯回堂過早。跑香時間過長。若結齋遲。堂中人跑長恐受傷辦事人大要慎重。早粥回堂。挂二板班首講開示。早回支香歸前一位班首。走三圈子即打催板。打抽解止靜。開靜均同前。揚板後三下鐘。隨打二下催板。監香香板一齊落地。午板香與早點出堂同。午板香開靜吃棃子茶。午後四支香與早板香同。班首講開示。午後六支香與早四支香同。六支香開靜。大眾不搬蒲團。揚板過點心堂。各人喫稀飯。回堂坐香至香到。維那令當值打一下大[木*魚]子開靜。大眾出堂大小架房。回堂跑香。悅眾二人穿袍子搭衣。到禪堂門外等候。維那招呼打報鐘三下。夜巡接板打一轉。比平時稍快。到內韋䭾殿煞板。悅眾用二磬一押格子。當值用板椎一抵。悅眾敲二磬。當值打報鐘。三陣要快。煞鐘先單一下。後連二下。維那喊一起字。當值一報鐘。正打監香答起字尾上。班首喊二起字。當值又一報鐘。正打監香答起字尾上。再班首喊三起字。又一報鐘。打在監香答起字尾子上。再維那喊第四起字。當值一小板。正打在監香答起字尾子上。三下報鐘一椎小板。喊四個起字。打在四個監香尾上。班首講開示。打催板打抽解。皆與前同。止靜後副監香不下位子。監值不舖棕薦。下殿。悅眾先到護七寮看鐘。如鐘未到。稍坐一刻。見鐘將到。即到堂門口。先敲格子二下。當值即下位。用板椎一抵。悅眾一下二磬。當值一板。一二磬一鐘。一二磬一下大[木*魚]子開靜。監值開門掛簾子。維那不打下位呌香招呼。上單養息。起養息香。一下大[木*魚]子開靜。閉門挂簾子。維那打二下大[木*魚]子。眾監香香板。一齊落地。各人下單。小圊回堂。跑香挂二板同前。</p>
<p style="margin-left:1em;text-indent:-1em">又七期班首。輪流講開示時間。每天早粥回堂。早二板講開示。午四支香打站板講開示。晚課打報鐘後講開示。養息香開靜吃乾飯後。歸和尚先打警策。後講開示。如和尚不在堂。歸前一位班首代講開示。不打警策。晚六支香開靜後。吃蔴油飯跑香打站板講開示。每日五次輪流。其餘早四支香。午後六支香。此兩支香。歸前班首繞圈子三個。不講開示。三圈繞畢。當值打催板。及晚十支香歸前班首走講一圈子話。即令打催板。不走多圈子。每逢前班首講開示。後班首不得藉事私溜出堂。及各監香更不能私溜出堂。如查出清眾或行單。聽開示誰好誰歹。妄生取捨。甚至於講的平實話。不願意聽。咳[口*敕]扒頭。搖動斜眼瞋看。或藉事私溜出堂。再或知是某人講話。先不進堂。躲監值寮。藏架房屙假尿者。執事急催進堂。重重催香。不怪自己業障重。反怪人講得不好。要知講話。任是佛祖也難如人的意。你聽說不好。他聽說真好。須知根有千差萬別。話無一致故也。</p>
<p style="margin-left:1em;text-indent:-1em">今將一天二十五支香。大小規則詳細清楚。一天如是。天天如是。今年如是。年年如是。每逢一七一解。名單解七者。解七這一天。午板香內外護七。香燈司水。下竹子放盆桶擺好。打抽解維那走過圈子歸位。即招呼堂師。一齊上廣單。取小褂褲下來。放各人位後。再出外小圊。靜中聽招呼出外洗澡。午四支香。分班洗衣服。一班洗衣服。一班坐香。午板香靜中。大眾洗澡。班首監香帶香板到澡塘。首領豎放。清眾平放。出澡堂途中依法持好。一直回堂。每逢十月二十一日。十一月初七日二十一日。十二月初七日。係靜中洗澡。十四三十。係放香靜中洗澡。單解七日。晚養息。香開靜。不開大靜。即吃乾飯。回堂跑香打站板。和尚講一七。工夫未熟的悲詞言語。打催板行香。打抽解止靜均同前。止靜後副監香不下位子。監值不舖棕薦。約坐二寸多香。和尚下位打警策畢。歸位講空過這一七哀詞話畢。即招呼當值。早點開靜。打點茶與師付們吃。早點放養息云。當值開靜。</p>
<p style="margin-left:1em;text-indent:-1em">和尚出堂。大眾吃茶畢。出外小圊回堂。各人上單養息。悅眾裝醬生薑兩大盌。放香桌內。次早打四板。當監值悅眾二人上殿。香燈司水聽大殿繞佛歸位。挑担熱水回。放丹墀用手巾盖好。又當值打報鐘照應鉗椎。大眾養息到下殿。悅眾堂門外。打二磬三下。堂內維那。接打下單呌香三下。即招呼先小圊後洗臉。各人回堂照本位坐。悅眾散生薑。到開水吃畢。當值打三下大[木*魚]子止靜。聽開梆後。三下火點。一火點。一二磬。一呌香。二火點。二二磬。二呌香。三火點。三二磬。三呌香。當值打二下小板。監香香板一齊落地起七。維那卓香板均同前。</p>
<p style="margin-left:1em;text-indent:-1em">雙解七者。到解七這一天。早粥回堂。和尚進堂跑香。挂二板維那撥圈子歸位。和尚打警策後。講七期內。忙了多少人不用工。要還大債的話。即考工打二下重香板。吼問曰。佛是甚麼人念的速道。恐防大眾亂道。先交代云。考工問到你。你一定要道出來。是與非以何為鐵證呢。道得是的。天要搖地要動。若道出來不是的。怎樣能曉得。當知天不搖地不動。即重香板打死你。送化身窑去燒。教道在先。到考工時。他自會不敢亂道。如道不出。又打二香板。再看有平時疏散放逸。愛充壳子。找到考工。打二下到不出。又打二下。考過三四人即云。再加一把火。和尚即喊起。堂中班首一一喊起。維那後喊起與起七同。站板一下。維那不走圈子。和尚復考工。打過一二人。即云我事很多。請班首師付認真考。班首位位考工。總要打香板。至少要打一二個人。若考工不打香板。破壞規矩。班首考畢。落後班首考工。打過一二個人。即云師付們很辛苦的。請維那師付招呼當值。早點打抽解。維那即呼。那位監香走出。站在堂門口。維那卓香板。監值挂簾子。監香出外敲呌香。大眾出外小圈。回堂坐香。和尚在靜中。先打警策後講開示畢。即招呼開靜後。即打二下大[木*魚]子起香。維那招呼外寮回寮。堂師一齊上單換衣服。趕快換過。拿下來摺好。送西丹墀放缸內。小圈回堂跑香。打站板班首走三圈子打催板。跑香打抽觧止靜。均與前同。</p>
<p style="margin-left:1em;text-indent:-1em">早板香開靜。內外護七下竹子。放盆桶打水泡好。随招呼小工挑熱水泡衣服。午梆開過。當值揚板後。三下報鐘。當值打小板二下。班首維那各監香。香板一齊落地。即放位後。維那候卓過香板再放。大眾行香過堂。監香不帶香板。路上不站班。維那即卓香板。當監值走前。大眾隨後。維那班首走最後。過堂回堂跑香。悅眾回堂打二磬。當值挂鐘板。監香香板落地。外監香敲呌香。緩緩三陣。候人回堂煞四陣。雙解七後。香板不到澡塘。不到齋堂。不到架房。其餘各事皆同。午板香開靜。不吃梨子茶吃清茶。維那招呼西單洗衣服。東單行坐香。東單洗衣服。西單行坐香。七期內不剃頭。不擦盌筷。不縫補。至十四日。午飯回堂行坐香。聽招呼洗澡。到十五日開早粥梆。一火點一二磬一呌香。共三火點。三二磬三呌香。香板一齊落地起七。</p>
<p style="margin-left:1em;text-indent:-1em">七期上早殿。除延壽堂。飯頭茶頭大火。客堂值日正副知客。庫房賬房收租副寺。管小工副寺外。其餘堂中二悅眾。衣缽湯藥侍者。庫頭照客圊頭。打掃行堂菜頭。夜巡大門頭各香燈。看藏經人。閑書記。閑寮房。上客堂除公事外。定要上早殿。若查出一人不上殿。即受指責。殿上鉗椎。各人發心敲好。不觀文比平時稍快。課畢下殿。上晚殿外寮各首領各行單。除茶頭大門頭外。其餘概要上晚殿。放蒙山歸大殿鐘頭放。如真不會。歸鐘頭請人替放。</p>
<p style="margin-left:1em;text-indent:-1em">過堂。堂內監香站班。約三丈遠一人。大悅眾。站齋堂門西邊。西單頭。站禪堂東大止靜門外。一內一外斜對面。每日每次皆站原處。到齋堂西單頭走維那前。大悅眾走東單頭前。大悅眾先進齋堂。如西單坐不下。可坐東單。監香吃飯粥出齋堂。催香一巡。香板要敲勻當。萬不能連敲連跑。大眾由禪堂出堂。東西前後一路。不分次第。一到齋堂門外。東單人進齋堂到東單僅前坐頭席。頭席坐了坐二席。二席坐了坐三席。不得頭席空一個坐二席。或東單人坐西單。派在前躲在後。西單人進齋堂。到西單僅前第二席。二席坐滿。坐三席。不得坐二席人。躲在三席坐。或西單坐在東單來。若查出東西前後。有一毫紊亂。立即打耳巴子。外寮首領。閑班首閑書記。各行單。過堂皆穿袍子。早午定要過堂。如點心粥外寮首眾雲水穿袍子過頭堂。外寮早午堂。坐東西前。東單留維那悅眾二位不坐。西單留班首位不坐。歸大殿鼓頭到齋堂出食。如真不會。歸鼓頭請人。或請外寮。或請上客堂人替出食。</p>
<p style="margin-left:1em;text-indent:-1em">外寮進堂監香。香板持合掌式。不得垂手。不得在內韋䭾殿或避處三五成群講話。香板不得夯肩上。又外寮各行單。除公事外。支支香僅可進堂坐香。養息香。除茶頭大小門頭。上客堂外。其餘概要進堂坐香。若不願進堂坐香者。到晚無乾飯吃。不得借有公事不進堂。又不得因辛苦不進堂。若不進堂坐香。不得在大寮私索飯菜。不得自取碗。到堂外私取飯菜。又不得與辦公事人吃二堂。當知一支慧命香。若不同行同生。而私自取飯菜熱食者。均犯大規矩。</p>
</div>
<div class='div-other'><a id='mulu62' />
<p class='h2'>誦戒法則</p><p style="margin-left:1em;text-indent:-1em">古規每逢結夏。四月十五日。午板香開靜司水至大寮。挑洗臉水回。放丹墀當中。吃茶畢收過盃子。維那云師付們換鞋襪。大小架房趕快。回丹墀洗臉。當值洗過臉。打二椎[木*魚]子。即時捲簾子。穿袍搭衣挂腿坐。二椎[木*魚]子打過。大殿打鐘三下。夜巡接板一轉。至韋䭾殿門口煞時。副悅眾取梵網經。捧在手內。候諸師出堂。每人發一本。雙手捧正平持。不得隨便。凡誦戒一事。堂中一齊出堂。當值候人出盡。鎖堂門同香燈司水。至齋堂乘序坐。聽誦戒畢。後舉香讚。當值司水香燈。一同回堂開門。候大眾回堂。稍等小圈。即打三椎大[木*魚]子止靜。凡誦戒日期。是日照客。聽打午飯呌香。取誦戒牌桂齋堂門外。僧值師付過二堂畢。招呼行堂。至衣湯寮。請佛像供花一對。供燭一對。棹幃一条。長桌幃兩條。發回收好。聽僧值招呼。一一擺好。知客預先招呼照客。至衣湯寮拿爐一面。經盖經架撫尺。盖盌茶葉。隨發拿回。內客堂放好。如和尚誦戒。二侍者上方丈。引磬至方丈。迎請和尚。如和尚不去。令衣缽請某班首代之。如班首誦<span class='corr'>戒。午板香開靜</span>。穿袍子代本衣具至客堂。知客招呼照客。至禪堂報侍者二位。來客堂看禪堂。人出堂時。替班首搭衣暫坐。聽引磬至外客堂。急起身看僧值將至。對面問訊。二侍者在班首前走。至齋堂經送至法位。爐放棹上。復站在班首左右。班首拈香。禮佛三拜上法位。二侍者。隨上撩衣畢。各歸侍者位。班首誦畢。舉香讚時。侍者出位。或和尚下位至中站。候囬向禮佛三拜時。二侍者捧爐請經。至門口對面站好。候班首轉身向外。侍者前行。至客堂替班首抽衣。摺好放棹上。告假回堂。派維那事必熟記之。</p>
</div>
<div class='div-other'><a id='mulu63' />
<p class='h2'>客堂規約</p><p style="margin-left:1em;text-indent:-1em">担囊負鉢。本為參尋。撥草瞻風。曾無別事。既垂見訪。宜禁喧囂。諸事安排。百凡随眾。動靜凜手人表。閑忙卓手眾先。有法可嚴。有儀可範。如此法器。可謂高流。所有規約。幸於共鑑。</p>

<ul class="">
<li><span class="corr"/>客至。查點被單。一一調停。若不識面。即請問名號住處。不得疏慢失悞者罰。</li>

<li><span class="corr"/>值日知客。不拘有事無事。必須客堂靜候。悞事者罰。</li>

<li><span class="corr"/>早晚上殿。若僧值公出。即知客照應殿堂各事。不可叅差。如不到者罰。</li>

<li><span class="corr"/>遇班首秉拂。或八節犒勞。或兩序公幹出寺等。須知客自請一次。後使照客請。悞事者罰。</li>

<li><span class="corr"/>官員來帖到。即差照客白住持。知客先為奉茶。乃至跟住持候送。悞者罰。</li>

<li><span class="corr"/>內外諸師。有事白客堂。值日知客。不得置之不理。違者罰。若同寮口角相爭。及外寮因事爭口。請知客公議處罰。倘再不遵。即出院。若狥私情。斷事不公者。一併議罰。</li>

<li><span class="corr"/>遊人在寺閙事者。知客當婉言調解。如坐視不理者罰。</li>

<li><span class="corr"/>知客。無事上殿過堂出坡。除公事不到者罰。</li>

<li><span class="corr"/>諸師出入。不到客堂告假銷假。及在外閑遊放逸。職事知而不舉者同罰。</li>

<li><span class="corr"/>客堂一應事務。或有專權自任。或同寮互相嫉妬者。及私情偏眾者。白眾議罰。</li>

<li><span class="corr"/>知客雖非值日。亦不得在外閑遊。違者罰。</li>

<li><span class="corr"/>禪客至。不得一例。諸方耆德。安上客房。舊職回來。素有功於常住。亦安客單。五日作客。次安閑寮。遠來禪衲。及久住者。三日作客。初叅晚學。一日作客。即随眾行。至於江湖混雜之輩。不可留單。混悞者罰。</li>

<li><span class="corr"/>別剎長老至。請到裡面奉茶。隨報住持。然後領見。乃至齋畢。送客單安侍者一位。餘安客房。彼若叅堂巡寮。大眾不禮。唯兩序看單。伊亦看兩序。</li>

<li><span class="corr"/>施主設齋散襯。副寺與知客公議如式。</li>

<li><span class="corr"/>齋供小食。除客堂待賔客。內外一例。單襯雙襯照規。</li>

<li><span class="corr"/>客眾及道德友至者。俱在客堂暫住。然後斟酌送單。如混雜不清者罰。</li>

<li><span class="corr"/>凡來求住者。先令看共住規約。亦察伊之真實。然後至期送堂。如知有邪知邪見者。不許入堂。若狥情不清者罰。</li>

<li><span class="corr"/>客房床帳被物等。俱宜檢點潔淨。不得私借一切外寮。及諸閑住。或以舊換新者。照一賠二。不可容情。不能賠者。責過遷單。</li>

<li><span class="corr"/>有佛事。命照客掛牌。失悞者罰。</li>

<li><span class="corr"/>本寮爭鬬。勿論是非。或勢強徧見。障礙同寮。不能和氣。有犯常住大綱者。罰已出院。</li>

<li><span class="corr"/>凡起單必須細查物件。萬一帶常住物去。失檢點者罰。</li>

<li><span class="corr"/>施主來往銀錢。都從客堂經手。善惡因果。[月*(色-巴+巳)]彰不爽慎之。</li>
</ul></div>
<div class='div-other'><a id='mulu64' />
<p class='h2'>翻經法則</p><p style="margin-left:1em;text-indent:-1em">和尚前數日。令僧值將藏經樓。洒掃洗拭。將条桌各擺三条。每条約条桌三張。西擺三条長橙。與条桌同長。又靠經櫃。擺二条長棹。下經上經放經處。天晴穩。聽和尚招呼。客堂挂翻經牌。僧值即到庫房。發四兩燭一對。湯藥寮發桌幃一幅。在藏經樓中。設法位一座。早粥回堂。挂過二板。隨止靜開靜。班首領班。到藏經樓依次第坐下。僧值即派識字。七八人開櫃下經。天字放在中和尚位。其餘隨放。放法一桌三函。函直擺。函頭邊字對翻經人。經翻過。即理清楚橫放桌邊。收經人見有橫放者收之。無函者放之。下經未翻不能橫放。下經之人。放經不能橫放。要緊如小圊者。向僧值告假。翻經人不得偷看。不得互相談心哂笑。不得帶經回寮。不得抄冩經句。不得坐睡冲盹。所犯種種規矩。查出重罰。古之翻經。和尚拈香唱香讚。凡正翻經者。不得細看。不得紊亂經函。不得冲盹。閑談雜話慎之。凡翻經最要緊者。定要候霉天過去。或中伏天最好。若在霉天翻經。不翻還好。亦翻亦壞。何以故。霉天之乾燥中。藏帶潮濕不少。如晒一衣服。晚時收回。乾如鍋粑碎。到次早抹之。還有潮濕沾手。伏天晒物。能管一年不回潮不霉爛。故中伏天最好翻經。後人留心。法寶要緊。</p>
</div>
<div class='div-other'><a id='mulu65' />
<p class='h2'>上月台供事則</p><p style="margin-left:1em;text-indent:-1em">晚課下殿。客堂派照客。到小厨房。報供菜一席。僧值到大殿。在月台上擺月光菩薩。供桌五張。東後兩張加雙。西前三張平擺。上放椅子一張。挂紅椅披四条。桌圍供花兩對。水果乾䂺共十二樣。供菜供飯。大小香爐鈴鼓。中[木*魚]子大眾蒲團。一齊搬出。如天雨在大殿內擺。與在外同。堂中起香行香。打站板著香板。吃菜畢。司水一聽開靜。即到大寮挑洗臉水。回放丹墀。維那着盃子收盃子。招呼師付們。一齊放腿子換鞋襪。出外先小圊。後洗臉。隨即令當值挂二板。夜巡急到大殿。報知鐘頭。打大鐘三下。接夜巡板敲一轉。主內韋䭾殿。聽招呼煞板。堂中止靜開靜。維那表堂云。今天到月台上拜月。有點規矩告訴師付們。少刻一齊到大殿月台。東單站南邊。西單站北邊。悅眾散鉗椎。二磬當大磬。把人發心敲鈴鼓。班次站好。打問訊二磬接大鼓。與大殿內同。先唱戒定真香香讚。後念南無月光遍照菩薩三稱。接念藥師灌頂真言。二十一遍。接念變食真言畢。維那招呼展具。煞鈴鼓拜願。南無本師釋迦牟尼佛三拜。南無消災延壽藥師佛三拜。南無日光遍照菩薩三拜。南無月光遍照菩薩十二拜。南無光明會上佛菩薩三拜。皈依後。唱月光讚。大眾禮佛三拜回堂。小价撤供果供菜。小工搬蒲團棹椅。各件歸原處。各人留心記好。悅眾打起身二磬。</p>
<p style="margin-left:1em;text-indent:-1em">又大廳吃普茶。另看吃普茶規約。</p>
</div>
<div class='div-other'><a id='mulu66' />
<p class='h2'>臨班查夜規則</p><p style="margin-left:1em;text-indent:-1em">古人云。日日防火。夜夜防賊。非今人之事耶。當知高旻是人人的高旻。如有非虞之事。必人人負防範責任。每夜查夜逡巡徃返。不得坐睡。不得高聲講話。亦不得闖寮。見有電光。或人影相。更留心細看。聽有門聲瓦响。即細聽實在。急報客堂。庫房召集各行單。工人小价。聞鑼聲一齊擁到方丈。如匪阻攔。或開鎗示威。更要奮勇前進。將主救出。如匪害主。或搜劫物件。眾人即封匪身。圍住失物。齊聲呼喊。嚇匪溜逃而已。最要緊者。不得打匪捉匪。傷匪。如匪迫有開鎗傷人。寺人不得。見死人倒地。流血成河。而私逃不顧者。當知死人之多。更加奮勇前進。以救出主人。為無事。若被哃嚇。即奔藏躲。正中匪人之計。而已死之人。必為枉死。而主人落於匪人之手。將何以對自己。大好高旻。從茲日下也。是為警告焉。謹將各查夜。名單例後。</p>

<ul class="">
<li>初一十六日。　庫房查夜。</li>

<li>初二十七日。　客堂查夜。</li>

<li>初三十八日。　照庫雲水。</li>

<li>初四十九日。　衣缽湯藥。</li>

<li>初五二十日。　飯菜大腐。</li>

<li>初六二十一日。　剃頭查夜。</li>

<li>初七二十二日。　行堂夜巡。</li>

<li>初八二十三日。　功<span class="note-inline">(德行)</span>伽財香燈。</li>

<li>初九二十四日。　大殿門頭。</li>

<li>初十二十五日。　<span class="note-inline">(<span class="corr">圊頭</span>　打掃　<span class="corr">閱藏</span>　<span class="corr">閑寮</span>)</span>或延香。</li>

<li>十一二十六日。　厨房小价。</li>

<li>十二二十七日。　大小价查夜。</li>

<li>十三二十八日。　小工查夜。</li>

<li>十四二十九日。　小工查夜。</li>

<li>十五三十日。　小工查夜。</li>
</ul><p style="margin-left:1em">每夜四人分上下班。如缺班當歸本班人。在上客堂找人補數。或鄰單人亦可。小工歸庫房派班。從吃過晚飯後。二人至開大靜後為上班。從開大靜二人至打四板為下班。每人每月。查夜二次。前次二人查上夜。到後次二人查下夜。如月小。小工少一班。常住內外稍平定。圍墻內外徧巡數週。勿分冬夏。每班查夜。至晚吃晚飯。不得進堂吃放叅。恐悞大事。頭天十六日查過。至初一日又接班。派一人打馬燈。將下班人喊起。同來接班交班。二人方可回寮養息。交接時萬不能脫班。每晚不得悞事。如臨某班之人有公事或病假。歸本班人找人補班。查至五大工程完畢為止。此佈。</p>
<p style="margin-left:1em">民國二十二年。二月初七日。住持來果手訂。</p>
</div>
<div class='div-other'><a id='mulu67' />
<p class='h2'>外來饑民或重病人抵寺門外不走或他處死屍私藏寺外事則</p><p style="margin-left:1em;text-indent:-1em">常住為專門辦道叢林。諒無外虞侵畧。恐有過境遊食之饑民。見聞高旻寺之浩大。欲乞食一飽者有之。或乞幾文川資者有之。但饑民人眾。不准進寺。為首者准進客堂。善言開導。口口說苦。聲聲呌窮。和尚與當家。在外化緣未回。我客堂不能做主。彼蠆之再四。可用錢板舖滿二百文一路。一百文一路。三百文一路。路子舖滿。搬到外客堂。交與為首者云。此乃我們散凑之幾文。實無辦法。帶講好話。令彼出門了事。又重病人。臥寺外不走者。內中有真有假。另着人傍查細情。果真有病。或粥飯或川資。作為私給。常住若曉得。我就不得了。你趕快走吧。如是假病人者。即云趕快到某處宿店。此處不久。就有巡警查夜等語。此乃輭嚇。走則了事。如輭嚇不走。即云請你快走。若遲不走。馬上喊地保領去。那你吃苦不小。再馬上水巡就要到了。趕快走罷等語。如見有死屍。在山門外者。不能查問路人。不能私藏他處。不能私自埋地。此皆令人有疑。趕急鳴知地保。急請地保到場。將屍領去。或地保設法掩埋。或放眾人知處。任人領去。此等之方法。可無他慮。辦大事者。切切留心。否則釘錘响矣。一釘不是吃官司。就是花銅錢。慎之慎之。</p>
</div>
<div class='div-other'><a id='mulu68' />
<p class='h2'>各田有事或寺有事令地保打報告式</p><p class="pre">地保　　　為報告事。情因高旻寺。收租師上田收租。慈悲寬待。<br/>　竟有　　　佃人率領　　　佃人。蜂擁前來。行兇如何如何。<br/>　等語。小的親目所覩。實不忍聞。分属鄉丁。不能坐視。㨿情報告<br/>　是實仰乞。<br/>縣長鑒核。　　　　　　　　　地保</p>
</div>
<div class='div-other'><a id='mulu69' />
<p class='h2'>禪堂添坐點心後香一支</p><p style="margin-left:1em;text-indent:-1em">古德云。若能靜坐一須臾。勝造恒河七寶塔。寶塔終是化為塵。一念清淨成正覺。諸佛誠言。人敢不信。一須臾時間之靜坐。而有若是之功德。何况多時乎。當念人之妄念。如長江流水。無一剎那間斷。能在川流不息之中。偶然頓歇一剎那頃。終無其事。要知停流之難。停念更難。能有一須臾之時。坐斷妄念。由此一念之清淨。即成佛之種子已深植也。高旻加點心後一支香。最為道人之感激。亦合禪堂之事宜。以每天長行。傳持慧命。以一時靜坐。共悟法身。故名法身香也。此法身香者。諸佛共證。菩薩共明。眾生共有。此香之重要舉世莫過此也。</p>
</div>
<div class='div-other'><a id='mulu70' />
<p class='h2'>高旻寺為世界最上專門禪宗</p><p style="margin-left:1em;text-indent:-1em">舉世之學。非情深識廣。不能進優等地位。唯叅禪之學。迥非他比。先知佛祖之心。人人本具。用何方法。明之見之。盡世之任何法門。皆是用泥洗土。其土未去。泥以早污。考心之塵。可以離塵心現。熟知心塵不二。竟歸離即是塵。再徵離塵之法。亦属茫然者也。高旻禪宗大且不然。不問鐵額銅頭。棒下一聲腦裂。不問親疏彼此。喝聲空外掀翻。至爾棒喝交馳。不容<span class='corr'>眨</span>眼。或情或識。徹底消除。方見諸佛之心。等同悟者之性。法門高上。大範精嚴。為末劫之慧燈。息則盡暗。作將隱之殘熖。挑則重明。大矣重之。</p>
</div>
<div class='div-other'><a id='mulu71' />
<p class='h2'>今後過年三天普供改為大殿同供及四聖供規則</p><p style="margin-left:1em;text-indent:-1em">虔誠一心。是真供養。奔馳放蕩。反凟神聰。㨿事則有神必供。㨿理則無處不神。孔子言。齋戒沐浴。而能思上帝。上帝之處何居。又云祭如在祭神如神在。神在之處何所。一年神前未供。何若眾聖同飱。其他水陸大齋之設。十方法界同席勝會齋場。每年一供。於理於事。無礙圓融。一免輕戲之弊。一免大眾之勞。高旻今後。至每年十二月三十日。上午普供。住持親到大殿。默運觀相。敬請佛神。同飱共飲。歡聚一堂。大眾齊集大殿。首唱戒定真香讚畢。後念南無常住十方佛。大供後變食真言。接虔誠獻香花讚畢。大眾禮佛出殿。分兩班上供與朔望同。</p>
</div>
<div class='div-other'><a id='mulu72' />
<p class='h2'>過年初一初二兩天晚二板普佛下殿內外大眾聞梆聲齊到齋堂吃麪規則</p><p style="margin-left:1em;text-indent:-1em">俗有望年飽。僧有過年惱之句。誠哉斯言也。叢林規矩。範及古今。年尾年頭。是真辛苦。把一冬的道心工夫。忽被喜神偷去。滿腔歡喜。妄造虛樂。至於忘質於僧形。興高與彩烈。雜食兼於冷暖。正飯忘於渴飢。皆被年風吹倒。那有不動工夫。高旻早鑑如斯。痛革猥弊。粥飯調勻。不飢不渴。至時不悞。得適得宜。每於晚普佛下殿。聽梆聲內外大眾。齊到齋堂吃麪。不搭衣不念咒。不出食不結齋。食畢聽二磬。一齊問訊回堂。二天如是。萬年亦然。至囑來者。切宜效之。</p>
</div>
<div class='div-other'><a id='mulu73' />
<p class='h2'>常住請各首領掛牌送位巡寮看單等規則</p><p style="margin-left:1em;text-indent:-1em">凡請班首維那。都監監院。副寺知客。書記僧值各首領。皆有一定恒規。若請知客副寺。僧值書記冩法者。丈室不辦齋。和尚不送寮房。知客僧值大殿。齋堂不送位僧值知客。書記副寺。禪堂不送位。新請班首。都監監院。副寺書記。齋堂挂牌。齋堂大殿送位。唯副寺知客。僧值書記。歸知客送寮。其餘班首維那。都監監院。禪堂送位。概歸和尚送寮房。如班首昇執。齋堂挂牌不送位。不辦齋不看單。只在晚課下殿巡寮。無他規則。請新首領送單前。丈室吃客飯三日。少則一日。如他首領換職。可不吃客飯。至送單時。知客令照客。招呼客單新職。早吃早粥。捧衣具到客堂。祖堂龕上。放下攏好。知客聽齋堂結齋二磬一响。即招呼新職搭衣。照客點香燭畢。新職聽招呼頂禮祖堂三拜。起具問訊。知客領到法堂。唯事前派照客。招呼丈室香燈點香燭。到時看香燭點好。知客云。新請眾首領師付。問訊展具。頂禮法座三拜。首領禮法座。不講規矩。送行單到法堂。拜和尚知客令行單合掌。和尚向行單講規矩一遍。清眾亦要講規矩。後禮謝和尚三拜。起具問訊。知客向衣缽師合掌。衣缽即還掌。彈指和尚出至法堂。知客云。新請眾職事師問訊展具。尚云不展具。又云頂禮和尚三拜。尚云一拜。新執起具問訊畢。和尚先看誰前誰後。跟班次走。如送班首位。領班首或維那。一齊站在禪堂外。外寮新職。站在東止靜門外。和尚親打三椎小板。候簾子捲好。先送班首位。和尚領新班首到後班首位次。新職站前。和尚站後。和尚接新班首具。橫放位上。和尚與新職向位一同問訊畢。和尚雙手執香板。橫舉胸前。新班首向香板問訊。和尚交香板。與新班首橫持胸前。和尚對香板一問訊畢。後送維那位與送班首同。送畢新班首新維那。各持具一齊送和尚至堂門外。和尚站在堂門外。新職站在堂門內。對面一合掌。各歸新送位坐下。頭班首師付云。師付們一齊站起來。恭喜新請班首師付維那師付。普禮一拜。若內中請有新維那師付者。必聽維那表堂畢。再招呼一齊站起來。恭喜云云。新班首維那一拜畢。帶具出禪堂。和尚逐一送寮房畢。又送僧值知客位。內明間。前東位是僧值位。西位是大知客位。又東後位。是二知客位。西位三知客位。和尚送知客位。接新知客具。放在位上。對位一問訊。對面合掌畢。再送第二知客位同前。客堂送畢。知客隨送新知客寮房。又派領新職之知客。領新副寺到庫房送寮房。隨即囑付新職。帶具過堂。聽開梆齋堂送位的新職。一齊帶具到齋堂外。東廊靠墻站好。跟維那師付後進齋堂。僧值見新職進堂。即云一齊站起來。和尚即下位。先送班首位。送位儀式。新職站上首。和尚站下首。接新職具。順橙放好。對橙一同問訊後。將筷子舉起向新職一舉畢。對面合掌。又送第二職位。新班首送老班首後。都監送老班首後。監院送都監後。書記送二序頭一位。副寺送東單靠維那位。當值悅眾靠新請副寺後坐。大殿送位。都監送和尚後中間位。監院送左邊平東柱西位。副寺送右邊平西柱東位。書記送班首前一排頭一位。新請班首送老班首後。維那送東靠大磬位。繞佛時。新班首跟老班首後走。副寺走上客堂人後。監院走副寺後。都監走監院後。繞佛歸位。歸新送的位。晚課下殿。知客領新職事。先到法堂巡寮。知客見新職站好。即向衣缽師合掌。衣缽還掌。彈指掀簾子。和尚出站在法座東。知客云。新請眾執事師巡寮。問訊展具。和尚云不展具。又云頂禮和尚三拜。尚云一拜。即起具到內韋䭾殿。維那約各班首。在維那寮等候新值到。老職在內韋䭾殿。排一字班。知客云巡寮同前。又到庫房客堂。新班首巡過法堂寮。和尚即派衣缽。到客堂稍等。候老執向新執看過單。看單儀式者。新職站在北邊即西邊。老職站在東邊即南邊。頭單知客云。老執事師。與新請眾執事師看單。普禮一拜。將起問訊時。衣缽即站在中蒲團合掌云。奉和尚命替斷請眾首領師付看單。頂禮一拜。起問訊。又合掌復云。奉和尚命請眾位首領師付。到方丈吃齋請畢。各首領随即同到方丈吃六盌六碟齋。各老執事是日點心後。知客派照客。徃各寮通知請到少一人不到方丈吃齋。即歸客堂查催。吃齋畢。各人排一字班。為首者云。頂禮和尚。尚云一齋問訊。各回寮至開大靜後。禮佛三拜。起問訊時。為首者去大眾師。替新請眾執事師看單。普禮一拜。問訊出吃開水養息。</p>
<p style="margin-left:1em;text-indent:-1em">如在本寺請過首領。再請別職事。挂牌時。用大師二字。若請清眾行單。當首領者。少一大字。類如請知客大師為堂主。又清眾類如請顯如師為堂主。今特註明免不識者。致生悞會耳。</p>
</div>
<div class='div-other'><a id='mulu74' />
<p class='h2'>四月初八日佛慶壽文疏</p><p class="pre">　　伏以<br/>　　麥秀兩岐。　正炎帝乘離之日。　<span class='corr'>蓂</span>敷八莢。　喜釋迦風震<br/>　　之辰。九龍吐水於當年。眾僧慶祝於此日。<br/>　　一四天下。　南贍部洲。<br/>　中華民國江蘇揚州高旻禪寺。秉<br/>如來遺教。奉行法事吉祥沙門。　今值<br/>佛曆二千九百五十九年。聖誕良辰之際。獻供祝壽。祈福迎祥。啟<br/>　　建香花勝會道場。<br/>　　弟子　　暨領閣寺僧眾。信善人等。<br/>　　是日沐手焚香。一心皈叩。<br/>娑婆教主。釋迦文佛。十方海會諸大菩薩。各寶金蓮座下<span class='note-inline'>(弟子眾等)</span>。<br/>　身逢像季。參廁僧倫。終朝迷真逐妄。逐日背覺合塵。何幸我<br/>佛出世我沉淪何愆我生之時佛滅度滋魂生死之未了。深慮<br/>　業障之縈纏。謹將一縷良因。充作萬年福本。茲逢四月八日迺。<br/>三界導師。右脇降生之旦。四生慈父。左手指天之辰。吾<span class='note-inline'>(等)</span>虔備鮮<br/>　潔菜品。午獻酥酡妙供。<span class='note-inline'>(弟子眾等)</span>齊集<br/>大雄寶殿。異口同音。稱揚<br/>釋迦如來聖號。萬德洪名加持。二時功課。一切神咒。志心祝萬年<br/>　之聖壽。<br/>　叩首吐一楮之凡情。切念<br/>世尊青蓮座下。性常寂滅。智運光明。現身於剎利之宮。悟意於淨<br/>　居之牖。說三百五十<br/>　會之妙法。豎四千八萬座之浮屠。茂彰西域之靈。普度南閻之<br/>　眾。更祈<br/>　風調雨順。國泰民安。干戈永息。世道清平。<br/>　三災消殞。八難不侵。二六時中。悉皆恒祥。<br/>　眾等虔誠。謹禱此疏。　時維<br/>　　　年　　月　　日<br/>　　　　　　　　　主修沙門　　　具疏</p>
</div>
<div class='div-other'><a id='mulu75' />
<p class='h2'>禱雨文疏</p><p class="pre">　　伏以<br/>日熾朱光而徹地久兆龜文。露陳丹<span class='corr'>悃</span>以告天冀<span class='corr'>贍</span>鴻澤。爰有<br/>　　一四天下。南贍部洲<br/>　　中華民國。江都縣。<br/>　敕賜高旻禪寺。設壇奉<br/>佛誦經。祈求雨澤。普濟生靈。宋法沙門<span class='note-inline'>(來果)</span>暨領<span class='corr'>閤</span>寺<span class='corr'>諸</span>師維日<br/>　　五體投誠。一心皈命。焚香寶木。燭燦銀紅。欲有希求。當先告<br/>　　白。伏念<span class='note-inline'>(眾等)</span>衡茅久活。稼穡如銀。欣然畢力於春耕。忽爾驚<br/>　　心於夏旱。魚池執熱。如居鼎沸之中。蝸舍薰蒸。若在甑炊之<br/>　　內。秋田有種。全家生命攸關。放水無求。立見魂飛四野。田裂<br/>　　如溝壑之深。蝦蟆䧟宮。日光如紅爐之熖。水草難生。農民慟<br/>　　哭以絕聲。慘覩秋收而無望。想<br/>　　龍王海外逍遙。不念烟生滿地。懇我<br/>佛垂慈愍念。勿容重劫橫行。念眾生旱苦將臨。祈求挽救。豈復窺<br/>　蝗<span class='corr'>蝻</span>徧處。擁擠鯨吞。直使萎草無根。樹難挂葉。早蝗騷擾。民豈<br/>　聊生。秉好生之德予上天。何降凶災於下地。可勝狼狽之憂。徒<br/>　切鸛鳴之望。未知攸止。莫敢或遑。乃陳清供之儀。誦經持咒。既<br/>　　沐<br/>洪庥之賜。霈雨和風。伏願<br/>　傳宣風伯。告命雨師。沛然下降。急望甘霖。撲滅紅爐。之熱燄。<br/>　　挽回綠野之禾苗。　五穀豐登萬民康泰。仗延十方禪德<br/>　　雲集<br/>　　禱雨外壇。異口同音。稱揚<br/>諸佛如來聖號。頂禮<br/>龍王會上諸大菩薩。　惟祈<br/>南無常住佛天三寶。<br/>玉皇上帝。五方雷師。四海龍王。法界萬靈。滿空真宰。河漢高真。水<br/>　國龍宮。急為降格。迅展霹靂之威。速降滂沱之點。田疇水溢如<br/>　流。人心欣然若暢。至誠感謝。敬表微衷。　恭干<br/>三寶證盟禱雨。功德文疏。　時維<br/>中華民國十八年。五月。初八日。<br/>　　　　　　　　　　　主修沙門來果具䟽。</p>
</div>
<div class='div-other'><a id='mulu76' />
<p class='h2'>祈晴文疏</p><p class="pre">　大圓滿覺。　應跡西乾。　心包太虛。　量週沙界。<br/>　爰有一四天下。南贍部洲。　中華民國。江蘇江都縣。<br/>敕賜高旻禪寺。主修求晴法事。沙門<span class='note-inline'>(某某)</span>謹領合寺大德比丘。清<br/>　淨僧眾。是日沐手焚香。一心跪。叩仰稟<br/>南無本師釋迦牟尼佛。　南無武林示跡定光古佛。　南無大悲<br/>　觀世音菩薩。　南無金光明會上諸大菩薩。各寶金蓮座下。<br/>　切念塗炭蒼生。覩天霖而何止。哀號徧野。望洪雨以休馳。滂沱<br/>　之水。點點滴農人愁額。陰霾之氣。陣陣傷稼穡青苗。極目望當空<br/>　之杲日。深心盻燦爛之星珠。上清殿內奏天書。急止雨師再進。<br/>　海藏龍宮頒玉旨。迅停風伯施行。庶免澤國農村。汪澤大地寰<br/>　懇上天。本好生之至德。愍念下愚。積罪戾之深淵。赤子蒼生罔<br/>　識違天之過銷災降吉全叨上聖之恩。雖感同業之因翹錫再<br/>　生之造。伏願五風十雨。人人樂豐盛之年。此地他鄉。處處歌昇<br/>　平之曲。仰乞　宏慈。俯垂鑑納。　圓明光中。諒遂情悃。時維<br/>　　　年　月　　日。主修沙門<span class='note-inline'>(某某)</span>。謹誠具疏上呈</p>
</div>
<div class='div-other'><a id='mulu77' />
<p class='h2'>延生文疏</p><p class="pre">　　伏以<br/>　法眼遙觀。瞻寶山而傾鄙悃。　慈容可接。仰猊座以迓洪麻<br/>　　爰有<br/>　一四天下。南贍部洲。<br/>　中華民國。江蘇省江都縣。敕建高旻禪寺。　秉<br/>釋迦如來遺教奉行。主修法事。沙門<span class='note-inline'>(來果)</span>今據某省某縣地方。詣<br/>　寺奉<br/>佛修案。啟建樹福消災。普佛道場。<br/>　植福延齡<span class='note-inline'>(弟子)</span><br/>　暨領善眷人等。維日沐手焚香。一心皈叩。<br/>中天調御釋迦文佛。<br/>消災延壽藥師如來。十方海會諸大菩薩。各寶金蓮座下。具情<br/>　　伏為。<br/>　<span class='note-inline'>(自身)</span>　運行庚。　　歲。生於　　年　月　　日　時慶生。切<br/>　念　夙植善根。幸生盛世。　賴四恩之化育。　荷<br/>三寶以恲懞。報德未遑。感恩無際。由是發心於　月　　日。恭詣<br/>梵剎。仗延十方禪德。雲集<br/>大雄寶殿。異口同音。稱揚<br/>藥師如來聖號。萬德洪名普佛一堂。加持消災神咒。所集功勳。耑<br/>　為上達<br/>　洪麻。下申五福。伏為<span class='note-inline'>(自身)</span>善根不退。業垢消除。　仗<br/>三寶之慈光。令現前而延壽。<span class='note-inline'>(更祈)</span>家庭衍慶。蘭室生香。開春凝祥。<br/>　諸緣暢遂。　頌祝三多。永載堯天而共樂。　福邀五錫。遐斯周<br/>　曆以同綿。　恭干<br/>三寶證盟。普佛功德文疏。<br/>　　時維<br/>　中華民國。　　年　　月　　日。植福延生弟子。<br/>　　　　　　　　　　　　　　　　主修沙門來果。<br/>　　薦亡文疏。<br/>　　伏以<br/>　　身為苦本。　難免夙障縈纏。　佛號醫王。　能令愆尤解脫。<br/>　　爰有<br/>　　一四天下。　南贍部洲。<br/>　中華民國。江蘇省。江都縣。　敕建高旻禪寺。　秉<br/>釋迦如來。依教奉行。法事沙門<span class='note-inline'>(來果)</span>。今㨿某省某縣。地方居住。詣<br/>　寺奉<br/>佛修建。普佛度亡生方。香花普利道場。<br/>　修齋<br/>　暨領善眷人等。維日沐手焚香。肅恭皈叩。<br/>娑婆教主釋迦文佛。<br/>西方接引。彌陀如來。十方海會。諸大菩薩。各寶金蓮座下。具情伏<br/>　　為超薦<br/>　當齋<br/><br/>　　　　　　　　　　　　　　　切念<br/>　　九泉路遠。　難追已徃之魂。　三寶功深。　可薦不還之魄<br/>　　仰祈<br/>佛力導引蓮邦。由是於　月　　日。恭就本寺。仗延十方禪德。登<br/>　　臨<br/>大雄寶殿。異口同音。稱揚<br/>西方接引。彌陀如來聖號。萬德洪名普佛一堂。　翹禮<br/>蓮池海會諸大菩薩惟冀咸生慈悲度脫生方。　所集功勳專為<br/>　　超薦<br/>　當齋　　　　　　　　　之靈。冥中承斯善利。超生<br/>極樂。莊嚴淨界。伏願我佛靈光湛寂。開一乘慈濟於三途。世尊妙<br/>　體圓明。演六度普援於九品。更祈<br/>三寶證盟。普佛功德文疏。<br/>　　時維<br/>中華民國　　年　　月　　日修齋<br/>　　　　　　　　　　　　　主修沙門。來果具疏上達</p>
</div>
<div class='div-other'><a id='mulu78' />
<p class='h2'>上堂齋佛事及如意齋佛事各規則</p><p style="margin-left:1em;text-indent:-1em">有護法來山。請僧上堂。說法飯僧者。事前客堂。通知和尚。某齋主請上堂。和尚即問是植福是超薦。預備辦法語。隨定某日。早四支香開靜。陞座上堂。知客即復報知齋主某日請上堂。屈時早呌香。客堂捧上堂牌挂大殿。丈室報侍者四人。燒香一人。小价八人。二价提大圓燈。二价提方燈。四价提爐。屈時齊到法堂。和尚搭紅祖衣。挂大珠站法堂。法位東側。知客領齋主執香一支。到法堂迎請和尚。至上香下三拜起立。二位知客。二悅眾執。引磬。走首領大眾前。如有四幢旛四寶蓋。再加八人。走方燈前。知客領齋主走大眾後。二方燈走幢旛寶蓋後。四提爐排班走方燈後。二圓燈走提爐後。燒香傳燈走圓燈後。和尚走燒香後。二侍者走和尚後。法堂動身。僧值令大殿鐘鼓齊鳴。至和尚將陞座為止。和尚近法座問訊陞座。四侍者站和尚兩邊。燒香站座東邊。侍候拈香。六小价分兩邊站。二小价提元燈站。大殿外兩邊齋主主中站。和尚陞座。維那舉爐香乍熱。讚齋主上香下三拜讚畢。維那呼展具。尚云不展具。又云頂禮和尚。尚云不為禮。燒香出位拈香。下展大具三拜。後四侍者齊出展具三拜畢。維那押大磬。呼法延龍象眾。當觀第一義。押大磬和尚說法畢維那復呼諦觀法王法。法王法如是。維那復呼展具。尚云不展具。又呼禮謝和尚。尚云不為禮。那又呼同寮師打二磬。送和尚回丈室。尚云不銷送。各人回堂應供[口*罷]。首領大眾回堂。燒香侍者八小价。各執原物跟原班走和尚前。同回法堂。燒香侍者展禮告假回堂。小价收拾各物。</p>
<p style="margin-left:1em;text-indent:-1em">如意大齋佛事。皆與上堂齋同。多一頭天。晚課下殿。外寮諸師。同齋主到法堂啟請。知客領齋主執香。到法座前。和尚先到位坐下。齋主拈香三辦。長跪合掌。知客代白。啟請詞云。仰白和尚大德慈悲。茲有某省某縣。<span class='note-inline'>(植福延齡薦亡超拔)</span>信　　　等。恭詣法延。皈命啟請。哀懇垂憐。駕[卄/泣]獅座。廣宣法要。普供清齋。仗斯勝益。謹為　　　<span class='note-inline'>(消災增福超昇淨域)</span>不勝惶切。專誠盼禱。伏願和尚。默然俯允。知客令齋主至誠三拜。和尚回丈室。諸師回寮。知客領齋主回客廳休養。</p>
</div>
<div class='div-other'><a id='mulu79' />
<p class='h2'>各種牌式寫法及收挂時間規則</p><p style="margin-left:1em;text-indent:-1em">每年七月十二日。十二月二十六日。常住大眾發心。普佛牌位式。</p>

<ul class="">
<li>本寺中興初祖。及過去歷代老和尚覺靈位。</li>

<li>本寺前亡後化。圓寂各首領禪人。及四眾英靈等位。</li>

<li>本寺各人壇上。得戒十師。及剃度恩師位。</li>

<li>本寺各人三代宗親。及過去父母往生蓮位。</li>

<li>法界之內。九有十類。無祀孤魂滯魄。男女等眾。</li>
</ul><p style="margin-left:1em;text-indent:-1em">每年十二月三十日。正月初一日。大殿普供牌位式。</p>

<ul class="">
<li>南無清淨法身。毘盧遮那佛位。</li>

<li>南無本師釋迦牟尼文佛位。</li>

<li>南無極樂世界。阿彌陀佛位。</li>

<li>南無當來下生。彌勒尊佛位。</li>

<li>南無外殿護法韋䭾。尊天菩薩位。</li>

<li>南無四大天王。統領八部神祇位。</li>

<li>南無了凡首座。月身大士位。</li>

<li>南無檀那往生。一切英靈位。</li>

<li>南無法界水陸。一切孤魂等眾位。</li>

<li>南無娑伽羅龍王。及四海龍王等眾位。</li>

<li>南無五路財神。福德尊神位。</li>

<li>南無當坊土地。后土紫英夫人位。</li>

<li>南無碾坊司穀。一切神祇位。</li>

<li>南無救苦救難觀世音菩薩位。</li>
</ul><p style="margin-left:1em;text-indent:-1em">八月十五日。賞月。月台供牌位式。</p>

<ul class="">
<li>南無光明會上。月光遍照菩薩位。</li>
</ul><p style="margin-left:1em;text-indent:-1em">祈雨牌位式。　南無娑伽羅龍王及四海龍王。一切聖眾。</p>
<p style="margin-left:1em;text-indent:-1em">求晴牌位式。　南無武林示跡。定光古佛。及金光明會上。佛菩薩位。</p>
<p style="margin-left:1em;text-indent:-1em">亡龕清眾封条式<span class='note-inline'>(用生老病死苦五字。從生字<span class='corr'>輪</span>念。生老病死苦。生老病死苦。生字<span class='corr'>煞</span>尾。<span class='corr'>方為</span>召福)</span>。</p>
<p class="pre">　<span class='note-inline'>(生老病死苦生老病死苦生老病死苦生)</span><br/>　高旻禪寺圓寂藏主某某禪人覺靈之龕。</p>
<p style="margin-left:1em;text-indent:-1em">亡龕首領封条式。及靈骨袋。靈骨龕或罎皆依兩張封条。冩法或龕或袋隨改。</p>
<p class="pre">　<span class='note-inline'>(生老病死苦生老病死苦生老病死苦生)</span><br/>　高旻禪寺圓寂悟如首座和尚覺靈之龕<br/>　<span class='note-inline'>(生老病死苦生老病死苦生老病死苦生)</span><br/>　大中華民國二十五年七月初三日謹封</p>
<div><img src='../images/B18p0363_01.gif' alt='B18p0363_01.gif' /></div>
<div><img src='../images/B18p0364_01.gif' alt='B18p0364_01.gif' /></div>
<div><img src='../images/B18p0364_02.gif' alt='B18p0364_02.gif' /></div>
<div><img src='../images/B18p0365_01.gif' alt='B18p0365_01.gif' /></div>
</div>
<div class='div-other'><a id='mulu80' />
<p class='h2'>供普佛牌位式</p><p class="pre">　延生　佛光注照普佛延生某某宮長生祿位<br/>　　　　　　　　　植福弟子某某叩<br/>　薦亡　普佛超薦某某堂上某某老和尚徃生蓮位<br/>　　　　　　　　　　　陽上某某薦<br/>　齋主薦　普佛超度<span class='note-inline'>(某某府君大某門某氏夫人)</span>徃生蓮位<br/>　　　　　　　　陽上某某叩薦<br/>　僧解結。　普佛延生。過去宗親。及循還債主。遠近冤魂解結延生。長生祿位。<br/>　圓寂位。　普佛超度。本寺圓寂。藏主。某某大師。之靈位。</p>
</div>
<div class='div-other'><a id='mulu81' />
<p class='h2'>外來送常住禮物與散齋襯各事則</p><p style="margin-left:1em;text-indent:-1em">僧人[身*卑]父母的血肉。住國家的地土。吃信施的茶飯。穿檀那的衣裳。衣食住行。盡是國王與檀護的。正是不耕而食。不織而衣。住金門之下。行寶殿之中。單手受供。我人若不苦心為道。四思何報。眾德何酧。果真無道不能酧報者。悲乎看牛馬欄內之牛馬。盡是還飯債之當人。直達啣鐵吞草。負鞭而後已。傷心痛心。何不轉念為人耶。能有慚愧心。粥飯尚不敢多吃。多吃必多還故也。思之正當粥飯。有慚愧人尚不敢多吃。何敢妄吃他物乎。每有檀信護法。及受道同胞。或歸依三寶之人。送來禮物珍品。大一堆小一罎。余見之深為害怕。哎呀來生又得一個牛還債。退之則却人情。與常住有關。收之則苦無道。豈奈來世何。問有無知之僧人。受職叢林。見人送常住禮物。而生嫉妬者。見人送常住不送他。而藉端輕慢來賓者。見人送禮物。而將所受私取。入<span class='corr'>己</span>者。甚至於見人送多禮物。即自云分半供養大眾者。或假借云。某信人囑供養某處多少者。此皆輕佛法慢主人。斷施者福種。錯受者感情。惡害之大。無逾此也。又外來打齋供眾。兼有齋襯。或手巾包洋錢。或手巾包針線。或褲子一条。或襪子一雙。或洋錢幾块。或銅板幾文。施者各各不同。受者人人一樣。大凡普敬各物。盡是僧人受供。若散俗人。必聽施主招呼。或僧俗平散。或僧一分。俗人半分。或僧有俗無。悉聽來賓指導。散者不得妄加一言。錯散一分。若來賓未吩咐者。只散僧人為止。散襯概歸衣鉢湯藥。辦好散過。或多或少。悉送丈室交數。留補在外未歸者。除衣缽湯藥散襯外。勿論知客照客。或來者本人。任何人不得散襯。斯乃古規。又衣湯寮人。不得私留一分一文。查出重罰遷單。</p>
</div>
<div class='div-other'><a id='mulu82' />
<p class='h2'>各寮首領行單公務規則</p><p style="margin-left:1em;text-indent:-1em">班首公務和尚。如拈大殿香者。湯藥請過。跟班至大殿。在殿內中間東柱西站。具持手內。聽維那舉香讚出口即至下中蒲團問訊。上拈香下在和尚後小蒲團。展四摺具。禮佛三拜畢。即歸班首本位。如上供。拈香禮佛畢。在靠東柱站。後三拜出殿。走香盤後回寮。又早課在祖堂拈香者。湯葯請遇。侍者傳爐。直到祖堂。受請班首。候杯籃出堂。或冬天挂二板後。搭衣持具。到祖堂中蒲團問訊。上拈香。下展四摺具三拜畢。在外客堂稍等。跟班上殿。祖堂上。供儀式。拈香後在中蒲團站。與和尚上供同。凡請拈香上供。不到丈室告假銷假。直去直回。又公務和尚陞座。及起七解七貼單者。陞座儀式。與和尚同。唯下座不回謝。首領大眾。隨到丈室叩謝和尚。行禮如儀。其餘各佛事。不到丈室叩謝。班首公務維那者。維那本人請者。或着悅眾代請者。受請班首。即到維那位。查點班牌。查點人數。如遇行香夯香板時。即夯香板催香送位。概與維那同。喊悅眾稱悅眾師。不喊同寮師。若清眾犯事。用維那香板舉罰。如講開示。不在班首本位講。可在維那位講開示。若加香後。走圈子講開示者。必持班首香板講。不得持維那香板講開示。至銷假時。班首維那。對面合掌就是。又上殿磬法。與維那同。唯在斯有何樂後。舉眾等二字。乎持磬椎。椎頂與指頭平。繞佛跟班首次第。走。上殿過堂出堂。公務班首人走大眾後。回堂走本班次回。若在堂睡時。公務班首睡維那位。如在大廳喫齋時。亦坐維那位。若班首請當維那。和尚送過香板。上殿過堂。出入往返。概與維那同。班首書記副寺。公務僧值。概與知客公務僧值同。班首公務知客。短時公務。衣單不動。白天在客堂喫飯做事。晚到本寮養息。如長時公務。或請知客。衣單轉在客堂。上殿過堂坐香。歸班首班次。如客堂事不深熟習。作事令在後知客領做。或聽和尚招呼。那位領事。班首公務副寺。白天在庫房吃飯做事。晚可回寮養息。上殿過堂走班首班次。如時間稍長。衣單可轉庫房。又知客公務僧值。上殿不帶具。至大殿從西至東一轉。站前格聞二磬聲。同大眾禮佛三拜。後站大殿東前格。面向上三陣大[木*魚]子不禮佛。候[木*魚]子煞過。走佛前向西。轉到東靠大[木*魚]子側。至要放掌前。到明間東柱西站。聽大磬靠柱向上問訊。向西轉面。出外禮四聖回。從西轉東。至前東柱西問訊畢。復站大[木*魚]子側。其餘行站繞佛各事。概與僧值同。公務僧值過堂。齋堂不搭衣。其餘坐維那位。喫二堂及帮添飯菜。照應盌筷。與僧值同。書記副寺公務知客。白天在客堂喫飯做事。上殿過堂。歸書記班次。書記知客公務副寺。白天在庫房喫飯做事。晚可回寮養息。凡公務時間稍長。可轉衣單到公務處。免往返不便。如書記請僧值。知客請副寺。概照受執規則。各執其事。上殿過堂。依書記次序行之。堂內清眾公務行單者。任是公務一年半載。不到發單銀之時。概無單銀。公務外寮。只許帶被条衣袍。鞋襪草鞋。洗臉洗澡手巾。其餘不准帶出外寮。公務時告假銷假。與告香假銷香假同。上殿過堂。走行單班次。又行單公務行單者。上殿過堂出坡。概與受職行單同。公務到發單銀時。只有一份單銀。如少單銀人。公務多單銀者。當照多單銀天數。計算發給之。</p>
</div><p style="margin-left:3em">偈　曰</p>

<div class="lg regular" style="margin-left:0em;"><div class='lg-row'>大法不法　是以法法　小法法法　是以不法</div>
<div class='lg-row'>本來面目　空明廓徹　非心意識　迷悟兩錯</div>
<div class='lg-row'>豎窮橫遍　虛寂無着　法界心性　方便權說</div>
<div class='lg-row'>真如涅槃　妄念生滅　心佛眾生　三無差別</div>
</div></div>
</div><!-- end of div[@id='body'] -->
</body></html>