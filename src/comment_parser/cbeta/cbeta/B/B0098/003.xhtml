<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>高旻寺規約</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu200' />
<div class='div-other'><a id='mulu201' />
<div class='div-other'><a id='mulu202' />
<p class='h2'>禪堂規約目錄</p>
<table>
<tr><td>禪堂眾班首日行規則</td>
<td><span class="note-inline">(第一頁)</span></td>
</tr>
<tr><td>班首寮日行規則本寮牌式</td>
<td><span class="note-inline">(共六块　第二頁)</span></td>
</tr>
<tr><td>維那日行規則</td>
<td><span class="note-inline">(第三頁)</span></td>
</tr>
<tr><td>維那日行事則</td>
<td><span class="note-inline">(第四頁)</span></td>
</tr>
<tr><td>維那日行規則本寮牌式</td>
<td><span class="note-inline">(只一块　第九頁)</span></td>
</tr>
<tr><td>禪堂期頭大進堂規則</td>
<td><span class="note-inline">(第十一頁)</span></td>
</tr>
<tr><td>每年禪堂九月十四日洗澡後演監香規則</td>
<td><span class="note-inline">(第十六頁)</span></td>
</tr>
<tr><td>每年九月十五日午板香開靜演起字規則</td>
<td><span class="note-inline">(第二十一頁)</span></td>
</tr>
<tr><td>早晚殿常年恒規</td>
<td><span class="note-inline">(第二十五頁)</span></td>
</tr>
<tr><td>禪堂交規矩法則</td>
<td><span class="note-inline">(第二十六頁)</span></td>
</tr>
<tr><td>古傳宗旨</td>
<td><span class="note-inline">(第四十頁)</span></td>
</tr>
<tr><td>禪堂添坐點心後香一支</td>
<td><span class="note-inline">(第四十頁)</span></td>
</tr>
<tr><td>維那寮不得私收僧俗人放叅錢及置衣服被欵項與小食錢等規則</td>
<td><span class="note-inline">(第四十一頁)</span></td>
</tr>
<tr><td>大殿朔望或普佛時不用鐺鉿用鈴鼓代又牌位前不站班規則</td>
<td><span class="note-inline">(第四十一頁)</span></td>
</tr>
<tr><td>禪堂如意寮盡夜不息燈火</td>
<td><span class="note-inline">(第四十二頁)</span></td>
</tr>
<tr><td>每年十二月三十晚普佛下殿到禪堂吃普茶一次</td>
<td><span class="note-inline">(第四十二頁)</span></td>
</tr>
<tr><td>每年元旦日早粥回堂禪堂大眾上廣單止靜放養息</td>
<td><span class="note-inline">(第四十二頁)</span></td>
</tr>
<tr><td>送灶規則</td>
<td><span class="note-inline">(第四十三頁)</span></td>
</tr>
<tr><td>坐香法器規則</td>
<td><span class="note-inline">(第四十四頁)</span></td>
</tr>
<tr><td>班首輪流公事</td>
<td><span class="note-inline">(第四十四頁)</span></td>
</tr>
<tr><td>調香法則</td>
<td><span class="note-inline">(第四十五頁)</span></td>
</tr>
<tr><td>禪堂衣被放叅小食概歸常住供給規則</td>
<td><span class="note-inline">(第四十六頁)</span></td>
</tr>
<tr><td>四季定香式</td>
<td><span class="note-inline">(第四十七頁)</span></td>
</tr>
<tr><td>恒規法則</td>
<td><span class="note-inline">(第四十七頁)</span></td>
</tr>
<tr><td>秉拂舉火入塔及小叅法則</td>
<td><span class="note-inline">(第四十八頁)</span></td>
</tr>
<tr><td>棒喝門庭規則</td>
<td><span class="note-inline">(第四十九頁)</span></td>
</tr>
<tr><td>禪堂冬夏永遠放叅規則</td>
<td><span class="note-inline">(第五十頁)</span></td>
</tr>
<tr><td>禪堂七打畢大解七規則</td>
<td><span class="note-inline">(第五十一頁)</span></td>
</tr>
<tr><td>禪堂雙班雙行正當值日行事則</td>
<td><span class="note-inline">(第五十三頁)</span></td>
</tr>
<tr><td>禪堂雙班雙行副當值及未當值日行事則附監值寮過二堂位次規則</td>
<td><span class="note-inline">(第六十頁)</span></td>
</tr>
<tr><td>禪堂雙班雙行正監值日行事則</td>
<td><span class="note-inline">(第六十一頁)</span></td>
</tr>
<tr><td>禪堂雙班雙行副監值及末監值日行事則</td>
<td><span class="note-inline">(第六十六頁)</span></td>
</tr>
<tr><td>禪堂雙班雙行正巡香日行事則</td>
<td><span class="note-inline">(第六十七頁)</span></td>
</tr>
<tr><td>禪堂雙班雙行副巡香及末巡香日行事則</td>
<td><span class="note-inline">(第七十二頁)</span></td>
</tr>
<tr><td>禪堂雙班雙行正散香日行事則</td>
<td><span class="note-inline">(第七十三頁)</span></td>
</tr>
<tr><td>禪堂雙班雙行副散香及末散香日行事則</td>
<td><span class="note-inline">(第七十七頁)</span></td>
</tr>
<tr><td>夏天單班單行正當值日行事則</td>
<td><span class="note-inline">(第七十八頁)</span></td>
</tr>
<tr><td>夏天單班單行副當值及末當值日行事則</td>
<td><span class="note-inline">(第八十七頁)</span></td>
</tr>
<tr><td>夏天單班單行正散香日行事則</td>
<td><span class="note-inline">(第八十八頁)</span></td>
</tr>
<tr><td>夏天單班單行副散香及末散香日行事則</td>
<td><span class="note-inline">(第九十六頁)</span></td>
</tr>
<tr><td>夏天單班單行正悅眾日行事則</td>
<td><span class="note-inline">(第九十八頁)</span></td>
</tr>
<tr><td>夏天單班單行副悅眾及末悅眾日行事則</td>
<td><span class="note-inline">(第百零二頁)</span></td>
</tr>
<tr><td>禪堂正副侍者日行事則</td>
<td><span class="note-inline">(第一百零四頁)</span></td>
</tr>
<tr><td>夏天單班單行香燈日行事則</td>
<td><span class="note-inline">(第一百零五頁)</span></td>
</tr>
<tr><td>夏天單班單行司水日行事則</td>
<td><span class="note-inline">(第一百零八頁)</span></td>
</tr>
<tr><td>從六月初四日起堂外吃放叅上普佛殿事則六月初一初二初三三天上普佛殿與平時普佛殿同</td>
<td><span class="note-inline">(第一百十頁)</span></td>
</tr>
<tr><td>堂中大小架房告假銷假規則</td>
<td><span class="note-inline">(第一百十六頁)</span></td>
</tr>
<tr><td>堂中剃頭規則</td>
<td><span class="note-inline">(第一百十八頁)</span></td>
</tr>
<tr><td>堂中洗澡規則</td>
<td><span class="note-inline">(第一百十八頁)</span></td>
</tr>
<tr><td>堂中挑水規則</td>
<td><span class="note-inline">(第一百十九頁)</span></td>
</tr>
<tr><td>堂中位子上下規則</td>
<td><span class="note-inline">(第一百十九頁)</span></td>
</tr>
<tr><td>禪堂每日早粥回堂嚼楊枝一次規則</td>
<td><span class="note-inline">(第一百二十頁)</span></td>
</tr>
<tr><td>堂中入室規則</td>
<td><span class="note-inline">(第一百二十頁)</span></td>
</tr>
<tr><td>禪堂加香規則</td>
<td><span class="note-inline">(第一百二十二頁)</span></td>
</tr>
<tr><td>嚴坐靜香法則</td>
<td><span class="note-inline">(第一百二十三頁)</span></td>
</tr>
<tr><td>禪堂經行假規則</td>
<td><span class="note-inline">(第一百二十四頁)</span></td>
</tr>
<tr><td>居止法則</td>
<td><span class="note-inline">(第一百二十四頁)</span></td>
</tr>
<tr><td>坐香法則</td>
<td><span class="note-inline">(第一百二十四頁)</span></td>
</tr>
<tr><td>殿假規則</td>
<td><span class="note-inline">(第一百二十五頁)</span></td>
</tr>
<tr><td>請開示法則</td>
<td><span class="note-inline">(第一百二十五頁)</span></td>
</tr>
<tr><td>堂中圓禮法則</td>
<td><span class="note-inline">(第一百二十六頁)</span></td>
</tr>
<tr><td>拿楗椎法則</td>
<td><span class="note-inline">(第一百二十六頁)</span></td>
</tr>
<tr><td>堂中稱呼與禮節規則</td>
<td><span class="note-inline">(第一百二十七頁)</span></td>
</tr>
<tr><td>上月台供規則</td>
<td><span class="note-inline">(第一百二十七頁)</span></td>
</tr>
<tr><td>坡假規則</td>
<td><span class="note-inline">(第一百二十八頁)</span></td>
</tr>
<tr><td>縫補假規則</td>
<td><span class="note-inline">(第一百二十九頁)</span></td>
</tr>
<tr><td>堂中出入徃返規則</td>
<td><span class="note-inline">(第一百二十九頁)</span></td>
</tr>
<tr><td>內外普坡規則</td>
<td><span class="note-inline">(第一百二十九頁)</span></td>
</tr>
<tr><td>起香收拾過年用具事則</td>
<td><span class="note-inline">(第一百三十頁)</span></td>
</tr>
<tr><td>報坡規則</td>
<td><span class="note-inline">(第一百三十一頁)</span></td>
</tr>
<tr><td>發衣單被條規則</td>
<td><span class="note-inline">(第一百三十一頁)</span></td>
</tr>
<tr><td>單假規則</td>
<td><span class="note-inline">(第一百三十一頁)</span></td>
</tr>
<tr><td>廣單上下規則</td>
<td><span class="note-inline">(第一百三十二頁)</span></td>
</tr>
<tr><td>坐香時穿脫衣服規則</td>
<td><span class="note-inline">(第一百三十三頁)</span></td>
</tr>
<tr><td>冬夏洗澡規則</td>
<td><span class="note-inline">(第一百三十四頁)</span></td>
</tr>
<tr><td>每年十月十五日至次年正月初七日起七後七期中不喫小食規則</td>
<td><span class="note-inline">(第一百三十四頁)</span></td>
</tr>
<tr><td>堂中洗衣服規則</td>
<td><span class="note-inline">(第一百三十五頁)</span></td>
</tr>
<tr><td>如意寮規則</td>
<td><span class="note-inline">(第一百三十六頁)</span></td>
</tr>
<tr><td>禪堂香假規則</td>
<td><span class="note-inline">(第一百三十六頁)</span></td>
</tr>
<tr><td>病假規則</td>
<td><span class="note-inline">(第一百三十七頁)</span></td>
</tr>
<tr><td>臥寢法則</td>
<td><span class="note-inline">(第一百三十八頁)</span></td>
</tr>
<tr><td>行香法則</td>
<td><span class="note-inline">(第一百三十八頁)</span></td>
</tr>
<tr><td>夏天換季各規則</td>
<td><span class="note-inline">(第一百三十九頁)</span></td>
</tr>
<tr><td>冬天換季規則</td>
<td><span class="note-inline">(第一百四十頁)</span></td>
</tr>
<tr><td>禪堂分單規則</td>
<td><span class="note-inline">(第一百四十一頁)</span></td>
</tr>
<tr><td>堂中扯放簾子規則</td>
<td><span class="note-inline">(第一百四十二頁)</span></td>
</tr>
<tr><td>禪堂拿心板規則</td>
<td><span class="note-inline">(第一百四十三頁)</span></td>
</tr>
<tr><td>堂中扇小扇子規則</td>
<td><span class="note-inline">(第一百四十三頁)</span></td>
</tr>
<tr><td>堂中打扇子規則</td>
<td><span class="note-inline">(第一百四十四頁)</span></td>
</tr>
<tr><td>禪堂做蚊烟規則</td>
<td><span class="note-inline">(第一百四十五頁)</span></td>
</tr>
<tr><td>禪堂點蚊烟規則</td>
<td><span class="note-inline">(第一百四十五頁)</span></td>
</tr>
<tr><td>晒草鞋規則</td>
<td><span class="note-inline">(第一百四十五頁)</span></td>
</tr>
<tr><td>堂中穿脫衣袍鞋襪規則</td>
<td><span class="note-inline">(第一百四十六頁)</span></td>
</tr>
<tr><td>去各寮假規則</td>
<td><span class="note-inline">(第一百四十六頁)</span></td>
</tr>
<tr><td>每年過年到三十日晚事畢養息不得到大殿及各處燃香規則</td>
<td><span class="note-inline">(第一百四十七頁)</span></td>
</tr>
<tr><td>堂中依序請益規則</td>
<td><span class="note-inline">(第一百四十七頁)</span></td>
</tr>
<tr><td>各寮首領行單公務規則</td>
<td><span class="note-inline">(第一百四十八頁)</span></td>
</tr></table></div>
<div class='div-other'><a id='mulu203' />
<p class='h2'>禪堂眾班首日行規則</p><p style="margin-left:1em;text-indent:-1em">大法東來。非人莫到。宏法之人。守法之眾。皆可以稱菩薩行也。高旻班首一執。非等<span class='corr'>閒</span>可比。道行卓絕。行持孤竣。戒如氷雪。心若神珠。為禪者之父母。作衲子之芳規。律<span class='corr'>己</span>律人。全功全德。出一言而釘抽楔援。講一句而鬼戰神驚。感神明動天地。為班首是賴馬。每日領眾薰修。上殿過堂。行香坐香。出坡等事。領頭做去。懈態毫無。從此生從此死。不他緣無異動。自愿守靜香而生。守靜香而死。和大眾結法緣。護常住續慧命。班首為之全責也。最關重要者。化儀不足。不能感人真信。化儀具。不但深信。再加實行也。故行為之道。出自當先。所以班首寮。最宜空洞清淨。人若見之靜氣逼人。敬畏兼俱。床上一被一枕。如龍含珠。規約常放桌面。桌橙各一。香板置桌上。足被塵灰理沒。故古人有喚作香板則觸。不喚作香板則滯。究竟喚個甚麼。有人答曰。塵土盖却古佛。房間除床桌摺蓆。香板衣單外。直使寸絲不挂。一塵不染。是大善知識。是真導師。是真法身父母。再或有首領或清。眾行單。來寮者。即閉門作打呼聲。或關門作出外勢。寮房空。許你奪境。絕人來。許你奪人。自離寮房。許你人境俱奪。將禪堂作性命。許你人境俱不奪。能有少會。方算一個有心於道的好班首。否則寮房多一物。常住當要派人收出。若人來一次。來人受擯。執事受責。共事宜和。調眾宜切。專守念佛是誰。盡力規矩法則。以靜香為身。以禪堂為足。以大眾為手。以長遠為頭。班首之道通矣。</p>
</div>
<div class='div-other'><a id='mulu204' />
<p class='h2'>班首寮日行規則本寮牌式<span class='note-inline'>(共六塊)</span></p><p style="margin-left:1em;text-indent:-1em">班首四職。為和尚分座說法。為大眾㧞楔抽釘。能自行嚴規肅矩感他守寂靜威儀。誠禪子之法身父母。海眾之出世導師。自他俱利。福慧共修。謹具規條。同載於後。</p>

<ul class="">
<li><span class="corr"/>同事人。於禪堂內外。不得互相口角。及爭吵。見同人必和言悅色。見清眾必惡面厲言。不得於清眾。在禪堂內外。或如意寮。各處談笑疏散。不得提名字表人堂。及挖苦人。</li>

<li><span class="corr"/>禪堂內外。如清眾違犯堂規舉罰者。以三輕香板為限。不得在堂內打耳巴子。不得用香板倒過頭打。或雙手打。及側打重坎。喝責者。盡云糊圖得很。或初叅。或罵呢喃腔。或罵業障鬼。萬不得罵下流鄙。大魔王。王八蛋。地獄種子。糊塗蛋。放狗屁。混賬東西。種。種流俗粗言。失人叅學不淺。</li>

<li><span class="corr"/>堂中行香坐香。相依大眾。出入徃返。檢查大眾習氣。防止初叅過端。不得前人講開示。後人私出堂。又不得後人講開示。前人不出堂。正行香時。不得藉事私出。正坐香時。不得靜中出進。上殿既到繞佛。必跟隨和尚後。或跟隨上客堂人後。萬不得脫離。一步。到合掌時。不得拍掌作聲。不得中途私自下殿。過堂臨前人走齋堂。中間北桌頭歸位。前一人不得走南桌頭歸位。後頭人不得走中間。北桌頭歸位。大殿齋堂。任何班首。不得大聲講話。或講規矩。或整清眾。皆亂清規</li>

<li><span class="corr"/>班首有病。歸香燈司水照應。煨藥打茶拿飯。如香燈司水忙時。副悅眾可幫同照料。萬不能報堂師及行單。到班首寮看病。如真有病。非人照應不可。即向和尚客堂告病假。即統外寮房間養病。病愈即進禪堂。禪堂。乃天下人叅學之所。不容清眾內外出入混亂。</li>

<li><span class="corr"/>清眾行單。除穿袍搭衣持具。請開示外。其餘任何時間。不得到班首寮一次。如有初學人。不董規矩。忽到者。立即推出門外。喝責或惡打。令回本處。若查出清眾行單。私到班首寮談心。或做事者。即遷清眾單。班首。住外寮。無論身心再悶俸。不得私到團田。或山門外。閑遊一步。又剃頭時。不得令剃頭人。搥背扒耳。</li>

<li><span class="corr"/>班首寮。不得供佛像。貼對聯。擺供桌。點佛燈。床上只有一条被。龍含珠。口向外。桌上只有一香板。下香板。上班牌。高肩担。背架子。束之一團。放之一處。其餘筆墨硯池紙。燈盞油壺。經書茶盃茶壺手巾。諸觸目分心之雜物。悉除乾<span class="corr">淨</span>。要知心空房必先空。外既有物。內何能空。古云見其外知其內也。宗門行法之人。首明絕相超宗大意。須知宏法利生。皆由心得。於常住於自己。於天下大眾。無不興利除弊。何法門不興也。</li>
</ul></div>
<div class='div-other'><a id='mulu205' />
<p class='h2'>維那日行事則</p><p style="margin-left:1em;text-indent:-1em">規矩之綱。推之維那大是也。何以故。規矩二字。請維那講講看。名相既不能曉了。實行其事。恐加倍難負其責。又有不然者其誰歟。梵語維那。此云悅眾。亦可以上悅班首。下和大眾。又可以悅眾人之身。和眾人之念。總之要把自己心中。一點。隔幕能拿了。方稱綱領。否則因果未錯。地獄早成。這一點隔幕是甚麼。當知自是個。認色身的人。怎能成就人的法身事。色身以情識為身。法身以離情識為身。情識二字即是隔幕。故日行中。不是憎就是愛。不是你表我的堂。就是我看不起你。不是這個道心好。就是那個挨呆王。一天到晚。識心分別。只知有我。不知有人。開口不知輕重。舉手不知賞罰。不是刮苦人。就是却簿話。出言太細行止太粗。班首言行。稍不稱意。急忙逞性胡為。盡自己業力做去。若能知道因果二字。萬不出此。因不知因果是何物。那裡知道錯不錯。故說因果未錯。地獄早成。此話望深討也。果能在自心上。稍有一點法身味道。那只能顧全人的法身事業。再不能成就人的色身習氣。這才是七尺棒頭開正眼。一聲喝下息狂心。誠自他俱利。福慧等修。實不謬也</p>
</div>
<div class='div-other'><a id='mulu206' />
<p class='h2'>維那日行事則</p><p style="margin-left:1em;text-indent:-1em">每年恒規分單以前。定在堂中本位睡。如分單後。可在寮房睡。至七月十五日。仍在堂中睡。頭對廣單脚對香桌。名吉祥臥。亦面向外。好照應事。聽四板一响。即大聲招呼。各人趕快起來。被条摺好云。維那自己被条摺好。自送廣單邊。本位盤腿子坐。聽外煞四板時。打過二陣四椎板。維那打一椎呌香煞四板共打三椎呌香。候人將出。維那在本位。即招呼先小圊後。洗臉。人出堂盡。跟尾上走出。如夯香板時。此時定要。持半平半仄香板出堂。萬不得隨便帶出。靠禪堂西。風格內柱邊。字向外。自己小圊回。將香板橫持手內。在禪堂坡台中層站。候人洗畢。即自己洗臉。招呼收盃子。即拿半平半仄香板進堂。香板歸原處。便衣就坐。看做事時。有不如法者隨說。不狥情。師付們參學要緊。堂中規矩。萬不能含糊。招呼師付們禮佛趕快。看人禮佛畢。即云香燈師收手照。維那師付留心照應。做事之人。不得一絲毫叅差。開水壺走三圊畢。悅眾提開水壺出。即招呼監值師將簾推高。看人歸位著盃子。候盃籃出堂。如加香時。頭天晚坐過六支香。今早課即招呼巡香。師。下位請香板。如朔望日期。又招呼師付們。上大小。架房不告假。如有陞座等事。招呼香燈師。將班首寮維那寮燈籠拿出。將臘燭辦好。挂在堂門外風格上。如傳爐拈香。報鐘一响。即招呼侍者。到衣湯寮。不用人來報。招呼畢下位子。穿袍子搭衣持具。在棕薦蒲團東邊。禮佛三拜。向東轉面。從東邊出至韋䭾殿。中蒲團禮佛畢。從東邊進堂。徃西三塊磚走。如有冲盹。即招呼頭抬起來。或云冲呵。歸位放具盤坐。如有巡香鞋收進。不巡香可不用收。此時不宜多講話。挂二板時。凡有做事人。有絲毫差錯。定要講。開靜至起身。歸維那招呼悅眾。打起身二磬。出堂時云。上殿柑椎師付們要敲好。又招呼香燈師。當值師。將大燭息好。上殿同常。下殿回堂云。有告殿假的師付們。要跟班進堂。夏天分單後。招呼概在堂內抽衣。有大小架房趕快。回堂上單養息。帳子內不能响動。冬天堂外抽衣。招呼小圊。趕快。進堂靜坐。不得靠板璧睡告。又招呼收手照。如冬天靜中。戴風幃子。倏息過小燈許戴。外面人候堂中息小燈。掩過門准進維那候止過靜出外抽衣。大小架房回。靜中從西繞東。如有打呼。即推醒。有頭扒位邊睡即扶起。歸位靜坐。維那未分單以前。至收棖子以後。概在位上靜坐。每逢堂中起身二磬。皆聽維那。招呼。何以恐班首後進堂。所穿衣袍鞋襪趕不及者。必須等候。二磬必須押一刻。看班首穿畢。可打起身二磬。早梆出堂時。招呼方丈。當值師告假。早粥回堂。如有坡事。招呼師付們坐一刻。坡事人報好。一齊小圊吧。如坐長香。維那招呼師付們。上架房不嚼楊枝。小圊趕快香要到招呼放簾子。又看和尚班首將到位。招呼挂二板。如有趕不上鉗椎者。招呼進堂檢點幾句。下回趕不上鉗椎。在堂內跪倒打催板。留點心起來。若無班首講話。皆維那招呼倒香。夏天或二板一挂。站板一打。即招呼盡前坐。以備好聽話。恐講規矩。以免錯悞。如冬天加香後打七時。或挂二板或打站板。維那持香板走圈。從東繞西。若人擋路。香板撥之。路。約五尺寬。講開示好走。如講畢打催板。頭首將到位。招呼送位。抽解亦然。夏天維那面向上站。候人出盡。如香板未放時。即帶香板出堂。至站處橫持手內。若有在路途放逸。即言眼睛收好。或云疏散得很呵。若冬天維那加香以後。打抽解持香板。從東繞西。如散香在東。一齊到位。如散香在西。對位轉靣。走監值後。散香在東。看監值在西。同走一齊到中。維那在西。即走散香前。散香加香以前著散香。至九月十五日止。加香以後着香板。至正月解七日止。維那不論那時。定走門簾子東邊出進。眾人叅學要緊。進堂招呼。接散香人咳[口*敕]。或七期監香徃東至西。維那徃西至東。對面未著以前。即云打起精神來。着過香板歸位。除七期內。每支香皆要招呼。三板一鍾打好。又云師付們打點精神起來。靜中如有人疏散。即下位舉罰。如冬天有下簽不下位。皆要去舉罰。香將到。取香燃香放桌上。如二磬止靜。用指彈即開靜。若大[木*魚]子止靜。彈桌子即開靜。早板香開靜。招呼有上架房的。定要告假。早四支香。至閱靜揚板。及午飯回堂。或下過雨後。皆招呼師付們。草鞋鞋子。一齊拿到西丹墀晒好。晒過之後。萬不能抹索。若看到進堂就催香。沒得客氣頭。或吃湯菜或醃菜。此時好招呼香燈師。如有告病假者。或鎮江或揚州。概不能准去看病。若私做人情者。維那受重責之。若病人去藥房請看病者。皆副悅眾領之。二板時告假。或有告暫假者。必住過一年。至次年八月。十八日後准暫假。多則一月。少則二十天。過期回定要主罰。此事萬不得隨便准假。若一隨便。即成經懺門庭。數千年常住。從汝手推倒。審之慎之。午板香靜中。香至大半。將茶葉包放桌頭畧响。候茶打回開靜。如七期內。午板香靜中。晚六支香靜中。先打三椎呌香。眾下位一齊站起。維那持香板。從東繞西。將人班次整齊。後從佛龕後歸位。放香板垂手站。候和尚及班首。打過警策香板後。聽放香板响聲。即持香板一着。又一看隨跳。若七期前時。午板香開靜後。五圈走過着盃子。如晒草鞋。又招呼正副悅眾翻草鞋。夏冬每逢初八二十三十。十四三十日。表堂日期。表單着盃子。招呼悅眾。堂外舖兩条棕薦。有縫的縫補。不得高聲講話。沒得縫補。位上靜坐。如每月十三二十九。午飯回堂。招呼東西單。一齊上單換衣服。初八二十三。午板香打抽解。一齊上單拿衣服。放位後歸小工挑水。將衣服泡好。午板香開靜吃茶畢。一齊洗衣服。衣服晒乾。到下殿大眾。一齊聽招呼摺衣服。一齊捧在手內。如錯就說。不錯捧回。又招呼師付們小圊趕快。外邊不能摸索。有上架房决定要告假。趕快回堂。候人回盡。即招呼認真養息。車上不要响動。招呼當值止靜。候香到當值報維那。那招呼香燈點大燈。維那打一大[木*魚]子開靜。當值開門挂簾子。維那打呌香三椎。後又打起香[木*魚]子二椎。即招呼被單摺好。赶快下單。墊子擺好。小圊趕快。止靜同前。聞靜聽開過門云。做事人下位子。如和尚在堂招呼悅眾拭和尚。放叅板子。看放叅桶進堂。即招呼散筷子。看放叅送交頭。招呼當值師吃放叅。如散香忘散辣椒。招呼巡散香散辣椒。先散香棹上。後散和尚。從西下散班首。如冬天正巡香散西邊。正散香散東邊。看人將要喫畢。即招呼夏天副當值。冬天正副監值回放叅。冬天可到在桶內。空碗拿出。夏天可不用到。如吃湯菜。招呼到開水。吃醃菜招呼。收醃菜。如眾盌筷都下地時。即下位子。從東後至西一轉。有不如法随講。至維摩龕當中處。招呼收。後歸位。候起過香。招呼小圊上架房趕快。頭上有汗抹一把。隨出堂如有放叅菜不如法者。至監值寮與香燈好好講。何以當行單之人。心大最重。假若在堂當眾一講。令他放不下。不但放不下。照常可以不發心。務宜體恤也。即催監值寮。辦事人趕快。不許高聲講話。維那進堂。冬天此時。如吃醃菜。招呼司水師泡豆子。豆子連壳子吃。不准剝豆米子。躭悞坐香工夫。維那每逢進堂。必須將師付們性命。放在心上。如在外有事。即自己請班首公務。但行香維那宜早進堂。不呌眾人吃啞吧苦。否則因果大矣。加香後。至晚四支香打抽解。如白天有重駛事者。即云班首師付慈悲。今天師付們辛苦了。放兩支香。與師付們早點養息。監值師。把棕薦打開。揚板禮佛後。如十三二十九日。午飯回堂後。即招呼師付們。一齊上單換衣服。西單搭架。東單傳盆桶。加香後。晚四支香。棕薦打開。定不坐六支香。及早課香。晚四支香。揚板出堂時。招呼先吃開水。後小圊。趕快回堂養息。如有上架房。定要告假。維那亦出堂吃開水。有辦事不如法者隨說。回堂盤坐。候人回畫。招呼當值點手照。放香板頭上。放簾子掩門息小燈維那下位右手拿香板。左手拿手照。從東佛龕後。至西前照單看鞋子。有不如法者不能順情。復從東後至東前。</p>
<p style="margin-left:1em">單畢。即出至東大止靜門。東小止靜門。着門戶及煎藥處。監值寮如意寮。看火燭。此一件事盡心於常住。有益於眾人。福歸於自己。萬不能圖其省事。若省事必悞事。悞事必有事。古云叢林以無事為興盛。耳十四三。十早粥回堂。不嚼楊枝。東西單聽招。呼廊下縫補。午後令各人。草鞋鞋子拿出晒好。自己洗頭梆澡回。聽一梆招呼單前洗澡。候眾洗畢。即招呼一齊進堂吃茶。表堂畢。一切事天天皆同。維那重任大概如此。再三略略敘之。凡遇事細心斟酌。為要。萬不能忽略於事。及委屈於人。堂中不能喜此惡彼。現面情愛。看不起苦惱人。及徧眾飲食。因果要緊。若有不慎重調眾者。惡名遠播於諸方。冤讐深結於後世。豈不畏哉。</p>
</div>
<div class='div-other'><a id='mulu207' />
<p class='h2'>維那日行規則本寮牌式<span class='note-inline'>(只一块)</span></p><p style="margin-left:1em;text-indent:-1em">梵語維那。此云悅眾。謂維那即大悅眾。稱眾悅眾為同寮者。皆此義也。當知維那為規矩之綱領。諸佛法身指陳於規矩。大眾慧命。全繫於維那。規矩嚴則習氣易斷。規矩鬆則惡業尤加。維那一執。因果之大。利害之深。致有絕大攸關。特列條規。開載於後。一平時十五支香加香後十七支香打七二十五支香行香之快慢坐香之長矩皆有恒規不得稍有大意否則香盤內。云大眾慧命。在汝一人。汝若不顧。罪歸汝身。日行一切恒規。皆前人制定。不得私自擅改一毫。大規矩小法則。必依而行之。不得圖便利圖省事。上殿過堂。行香坐香。出坡放香。不離禪堂一步。斯為當職盡職要緊。</p>

<ul class="">
<li><span class="corr"/>清眾。有犯規矩主罰時。禪堂大小止靜門內。內韋䭾殿。吃茶處。西丹墀。大小架房。監值寮如意寮。及徃返途中。皆在維那規矩範圍內。見有犯者。隨即主罰。聽有犯者。隨即去罰。持香板時。內外可用香板主罰。放香板時。堂內用香板。堂外用手打。打腦後。不得打臉及耳門。有傷終身。禪堂內香板主罰者。小犯三香板。中犯六香板。大犯十二香板。打時指掌空手持鬆。只响不疼。不得香板倒過頭坎。不得側坎。不得用雙手打。不得死打。不得嗔打報警香板。小犯者。即哂笑彈指等。中犯者即竄單亂位。禪堂內外高聲講話等。大犯者。即犯上或攪群亂眾等。</li>

<li><span class="corr"/>清眾。有犯規矩喝責時。只罵初叅。呆王。糊塗。業障鬼。呢喃腔。此數句准喝。其餘下流鄙。王八蛋。糊塗蛋。放狗屁。混賬東西。地獄種子。活畜生。此種種粗惡言語。與俗人無異。故禁之。對於清眾。見年老人。做事嗎糊。不董規矩。必生忍辱心。慈和心。善為調伏。見年輕人。相貌端正。形儀可愛。必生道德心。成就心。令學佛法。不得欣好厭歹。愛者。犯規矩不下鉗椎。惡者。守規矩亂委屈人。務要一視同仁。一律清規。無分彼此。</li>

<li><span class="corr"/>表堂時。或講話時。切宜講當下所犯規矩。整現前所有法則。多則講二寸香。少則寸餘香。過多則大眾縫補不及。不得講工夫話。不得講遊戲語。挖苦語。條皮話。却簿話。不得講自己過去歷史。及自己能為事。不得表和尚堂。班首堂。外寮各首領堂。不得講國家事。及世界軍政各事。大凡自己事。山門外事。概不准講。不得講別家叢林及小廟。是非好歹。又不得提清眾名字表堂。跑香時。打抽解時。不得多講話。不得細聲講話。不得拖拉牽長講話。如嚼細木式。最動人念。有犯者。開口震動報鐘响。一言兩句就是。最怕娑婆行為。女人腔調。要緊。</li>

<li><span class="corr"/>跑香時。支支香在堂。照應鉗椎。二板後或站板後。維那隨坐本位。聽和尚班首講規矩及開示。萬不得藉事出堂。坐香靜中。不得私出堂外。與人談心。或到維那寮。上殿除期頭。讓大磬數次。開腔磬聲回堂外。其餘任何時。不得中途下殿。過堂除有病告病假外。每日三堂要到。途中不得徃客堂各處。充閑壳子。每日點心後。及每月放長香二天。放四六支香四次。維那不離禪堂一步。如清眾有病。不得自手給補品。或衣服與清眾。不得私借錢與清眾溜單。或做衣物與清眾。此皆斷棒喝聲。遭天下謗。</li>

<li><span class="corr"/>如清眾性情執抝。難依清規者。只好設法調度。觀機設教。若孟浪委屈。致令不服。反犯上者。當即隨時借事遮盖而了。此名會做事。又名能了事。若見清眾不服。即哎喲。清眾犯這大的規矩。和尚或班首。知道。言我不會做事。即向犯規矩清眾講好話。賠小心。敷衍他。甚至於向犯事清眾磕响頭。只求太平了事就罷。如此行為。不顧斷天下人慧命。滅諸佛法身。挖禪堂柱脚。拆高旻房子。其罪當墮無間也。如主罰清眾不服者。首先細審此人。性情暴惡。與否。真打聽在某處出過事的。查點實在。小事可容忍二三次。何以故。令他在大法門中。熏修一時一刻之善根。大惡足可漸除。終身可為好人。至真不守清規。先稟知和尚。暴悲情形。和尚細審真不共住者。即令客堂遷單。</li>
</ul><p style="margin-left:1em">以上規約。乃維那日行其事。不得離規約一字。於自己。於常住。於大眾。三方有利。若稍逞意胡為。不顧清規者。遭惡果於來世。受眾謗於今生。囑之來者。萬莫大意焉。</p>
</div>
<div class='div-other'><a id='mulu208' />
<p class='h2'>禪堂期頭大進堂規則</p><p style="margin-left:1em;text-indent:-1em">每年七月十六日。為大進堂期。前兩日維那派悅眾。裁小紅紙条。約二百張。挂號用。計長二寸寬六分。用紙包好。燒麫糊兩盌。到十六日。維那預知討單人數多少。派香燈到庫房。發草紙若干分。放叅招呼飯頭多下米。放叅桶換大的。盌筷茶盃不够。可到湯藥寮發來。盃籃放叅板各。件。前數日預備辦好。有期滿三年欲出堂。者。皆十六日。早粥前。私出。衣單在大眾晒衣單時。班首維那。將滿三年人之衣單後晒。比時此日。該班首維那。在班首寮。即共同將期滿之人。逐一問過。如有不走者。即將不走之衣單取進堂。問過後。有滿期欲走的人。將衣單送維那寮。或班首寮。暫存。即把各人。要走的人名字開好。到時方知那個是要走的。那個未滿期的。做事的人。才有頭緒。至十六日。早粥前。滿期要走的人。各挑各人衣單私走。不告假不送假。無出堂齋。私走不與討單人。知道及看見。總之進堂人。與出堂人。兩不見面。</p>
<p style="margin-left:1em;text-indent:-1em">到十六日。午飯回堂。大眾行香。當值不挂二板。維那卓香板。散香着散香吃茶。茶壺走過三個圈子。監值送茶壺出外。候監值回。維那即表堂。云。班首師付慈悲。今天少刻收過盃子後。西單照牌報名。某某師付。某某師付。東單某某師付某某師付。聽招呼。各人先把自己草鞋。拿在手中。一齊上廣單。草鞋放廣單邊。隨把蓆子摺放裏邊。又將各人衣缽。徃前一統。事畢下單。歸位靜坐。聽打過催板。一齊上單接担子。要輕輕放下。不要碰破人家衣缽包等物。各人留心。衣單接了。各人先穿草鞋。後下廣單。隨眾跑香。散香師收過盃子後。不着散香。持散香坐靠維摩龕後。散香持好。候二下催板再敲。講過了各人留心記好。</p>
<p style="margin-left:1em;text-indent:-1em">維那着盃子收盃子。提出堂大眾靜坐。監值先放簾子。再出辦茶壺担子。各事做好進堂靜坐。客堂討單人禮祖。知客派照客。招呼禪堂挂二板。維那令當值挂二板。稍等聽堂外小板三下。監值捧簾子。知客進堂。行十方禮後。向維那合掌。維那即招呼。雙班進堂。維那招呼行十方禮畢。班首接西單頭具。維那接東單頭具。班首領向東走。維那領向西走。即云當值師打催板。圈子跟好。班首先云。新進堂師送位。一齊問訊。維那接云。新進堂師送位。一齊問訊。新進堂師。趕快脫袍子。出外草鞋取在手內。挑衣單放廣單。隨即換草鞋跑香。到打抽觧維那即云。散香師停一少。云新進堂師聽話。少刻出堂小圊回來。把廊下各人。本衣捧進堂坐香。各人聽好。卓散香大眾有小圊的出堂。新進堂的師付。小圊回堂。即找各人自己的本衣。雙手捧進禪堂。挂各人位後。坐香。班首即云。新進堂的師付們。盤腿子右脚在下。左脚在上。手抄彌陀印。頭靠衣領。磕膝頭年位邊。腰幹平平。過挺則傷氣。過灣則易昏。一支香坐下來。擺搖不動。若把腿子稍動一點。我即下位。拿香板一頓重捶。云云。午板香少坐二寸多開靜。悅眾到韋䭾殿。把桌橙擺好。紙条筆硯單牌取出。不請香板。維那候盃籃進堂。即云師付們。茶吃得多捧板子。看茶壺走了三圈子。盃子落地。即招呼外寮師付不吃茶請回。五個圈子走了。監值提茶壺出回堂。維那表堂云。新進堂師聽話。少刻收過盃子。不請散香。一齊出外小圊。上架房趕快。新進堂的師付們。回堂穿鞋襪袍子。挂腿子坐。聽悅眾招呼。即一齊到韋䭾殿挂號。各人留心記好。着盃子收過。此時維那三個悅眾。穿袍子。到韋䭾殿。維那面向東。三悅眾對面坐。冩號條。維那令悅眾招呼。新進堂師。到韋䭾殿。先排一字班。向上一齊問訊。分開班。對面站。維那即招呼。西單前一位過來。前一位到棹邊悅眾云。頂禮維那師付三拜。那云問訊。随即云合起掌來。此地住過麼。那些地方住過的。出家幾年。每人只問這三句話。方知初叅老叅資格。棹上即放一粉牌。令各人冩名字。即招呼他冩自己名字。冩畢云。拜維那師付。那云問訊。三個悅眾。照他才冩的名字。每人冩一張。共三張。冩好交他。令他歸原位。維那又呼。西單第二位過來。如是各人挂號畢。維那向中站定云。你們回堂把各人被條洗澡臉手巾。草鞋針線包。換洗小褂褲。取下來做一枕頭包。下餘打一大包袱包好。貼字條一張。衣缽包上貼一張。扁担上貼一張。一齊貼好。放佛龕後。有網籃籐包考籃皮箱。雨傘洋傘。經書一概不准進堂。只有大包袱。高肩担。棕蒲團。僧笠子。可進堂。聽招呼安單。各人留心記好。一齊問訊請回。</p>
<p style="margin-left:1em;text-indent:-1em">維那候新進堂師回過堂。即將各人名字。東西單老住師付。與新進堂的人。前後安插妥當。約藏主燒香單位。知藏記錄雙位。或叅頭侍者三人共一位。在牌上就把共位人數圈好。如二人一位。在名字上畫二連。或三人共一位。名字上畫三連。到安位子時。就一直安去。免得安一個。看一個。派一個。時間又延長。眾人又久站。乃不會做事也。維那穿袍子。右手持香板。左手持班牌。進堂。先到西單前。招呼西單師付們。一齊上單。把各人被條捧起。維那即一面報名。一面用香板指睡告的位子。西單頭在盡南邊頭向外。西單二盡南邊頭向內。一內一外。不得稍有訛錯。東單亦然。有病的人。要留廣單位。或出堂公務。亦留廣單位。西單安過。維那下單。令西單人把衣捧好。西前留三位。西單頭安第四位。從前至後位安畢。到東單維那即云。東單師付。一齊上單。安法同前。安單畢。復安位同前。維那云。你們紅緣花的被條。及白紫小褂褲。骨牌扣子。衛生單[夫-二+三]棉衣。趕快收好。打在包袱內。不准拿出來。一見到受重罰。說畢到維那寮。把各人名字謄清改正。悅眾隨急。到佛龕後。收諸師扁担。或網籃方便鏟各件。送維那寮樓上收存。衣單各件收畢。大眾靜坐。聽打呌香。大眾一齊出外。小圊回堂。穿袍子挂腿子坐。開梆揚板吃點心。至上晚殿。維那招呼。新進堂師。帶具上殿。下殿大眾。三拜起不問訊。僧值招呼。新進堂師出位行禮。後歸維那招呼。行十方禮。如小進堂。大殿不行十方禮。大殿行十方禮者。大請職。大進堂。皆要行十方禮。其餘概無大殿行禮事。行禮畢回堂。挂過鐘板後。維那招呼新進堂師不抽衣。出堂外告假巡寮。新進堂師。一齊到堂外。排一字班站好。值日悅眾。先要學會。領眾巡寮儀式。即低聲云。新進堂師告假巡寮。一齊頂禮維那師付。維那招呼一齊問訊。隨進堂招呼當值止靜。悅眾先領到法堂。一字班排好站定。悅眾向衣缽師合掌。衣缽還掌。即彈指掀簾子。和尚出悅眾云。新進堂師巡寮。一齊問訊展具。尚云不展具。頂禮和尚三拜。尚云一拜。悅眾向和尚合掌。又領到庫房客堂。內韋䭾殿。班首維那先集一寮。見新進堂師來。即一齊出。站韋䭾前面向北站。悅眾即云。新進堂師問訊展具。前一位班首云。不展具。頂禮班首維那。師付三拜。前班首云一拜。起具問訊。一齊到禪堂門外。排一字班站好。維那站堂內。悅眾即云。新進堂師。跟維那師付。銷假。頂禮三拜。那低聲云。一齊問訊。趕快進堂。抽衣脫袍子換草鞋。小圊回堂。上單養息。</p>
<p style="margin-left:1em;text-indent:-1em">晚二板挂過。喫過二板茶後。維那候監值。送茶壺出外回堂。即表堂云。新進堂師聽話。少刻打過抽解。各人小圊回堂。穿袍子搭衣。連草鞋盤腿坐。一字具放膝頭上。聽招呼出位行禮。行禮有七個問訊。那七個呢。招呼一齊向上問訊。向西問訊。主中問訊。向東問訊。主中問訊。為首者出位行禮。西單頭。即雙手平持具頭。向西單二一舉手。轉面向東單頭一舉手。轉面向東。向北。向西。主中對香爐。向前一位班首。一齊問訊。又轉面向南。向東。主中問訊。一齊問訊。班首維那歸位。維那云。一齊問訊展具。禮佛三拜。起具問訊。一齊向西單師付一拜。西單師付低頭還禮。問訊。一齊向東單師付一拜。東單師付低頭還禮。問訊。悅眾師下位子。跟悅眾師後走。領到和尚前。排一字班。維那看班站好。即云新進堂師問訊展具。和尚云不展具。又云頂禮和尚三拜。尚云一齊問訊。悅眾領到站班首位前。維那即云。一齊拜班首師付。前一位班首云。問訊。稍停云拜維那師付。維那云一齊問訊。向悅眾師。香燈司水師合掌。一齊歸位。趕快抽衣脫袍子坐香。不要摸索。悅眾擺蚊烟瓦。巡香師走過草鞋圈子。佛前息臘燭。交代過。各人留心記好。當值三板一鐘。打得响响亮亮的止靜。開靜。至四支香開大靜。禮佛三拜起。不問訊。前一位班首云。老住的師付。跟新進堂師看單。聞二磬普禮三拜問訊畢。維那云。各人先吃開水後。小圊。回堂養息赶快。維那招呼當值掩門。維那照單依舊。禪堂大進堂。規矩完畢。</p>
</div>
<div class='div-other'><a id='mulu209' />
<p class='h2'>每年禪堂九月十四日洗澡後演監香規則</p><p style="margin-left:1em;text-indent:-1em">午飯回堂。住持派人打掃法堂。搬桌椅洒水。法座不動。後坐位要搬。多洒水免灰揚起。又派人招呼僧值。今天演監香。派照客請外寮各首領。及藏主燒香。洗澡後。一齊到法堂演監香。維那即到丈室。請問和尚。演監香。或請班首演監香。和尚即云。你親到某班首寮。請他演監香請畢。大眾洗過澡。喫小圊茶後。維那即令堂中監香悅眾。十五日當監值巡散香。晚養息香。前後散香。十五十六前後當值。一齊到法堂同演監香。維那令副悅眾。取小板散香。班首維那各監香香板。一齊拿到法堂。如和尚演者。候人到齊。四面圍站。和尚對佛前。靠門向北站。先教持香板儀式。和尚香板垂手持。首座香板。股肱垂直。香板平持。杪低一尺。然股肱者。上節為股。下節為肱。西堂香板。股肱直。手掌灣。香板抄與柄平持。後堂香板。股直肱灣。香板樹直。抄低一尺。堂主香板。樹直抄低五寸。維那香板。樹直抄低五寸。半平半灰。監香香板。樹直杪低五寸單仄。名合掌香板。站立時兩手橫持。香板當中。手離手二寸。八指在外。二大指在內。名前八後二。香板平胸。不得仄不仄。平不平。不上規矩。站下來兩脚。前八外二。不得站丁字步。不得靠位站。不得敲脚站。不得把脚敲後站。否則皆無好僧人資格。首領出入徃返持法。皆依規矩。不得訛錯半寸。監香聽喊起字。同大眾灣腰一樣。香板灣腰持。行外團子答起字。班首聽維那打過二下香板。即站四角。香板樹起。手平耳朵樹正。不得稍有歪斜。持香板儀式交畢。演行香十七支香規矩。支支香要演。先從早板香演起。云演早板香四個起字。當值打催板。大眾行香一二個圈子。維那輕打連二香板。即喊起字。監香答起字畢。當值打站板。一齊站下來。和尚云。凡加香後。所有大小規矩。在演起字中。每演一支香。站下來。講加香後規矩。即云早板香監香。四個起字。維那前後各一個。共二個。和尚一個班首一個。共四個。班首喊起字。正接住監香尾字。尾音斷後再喊。是冷落勇氣。是歇人精神要緊。監香位位要高聲答。若有一個人不答。即犯堂規。云云現演早四支香。監香三個起字。當值打催板。又行香如前。站下來和尚云。和尚班首。維那外寮。各首領進堂坐香。不論冲旽打呼。概不能下香板。任是某班首呌監香下香板。萬不能下。班首再云。呌你下我香板。你不下。違抝規矩。再不下。我就要下你的香板。云監香更不能下。任是打監香。罵監香。逼監香下香板者。不能下。何以。和尚班首維那。內外各首領。為我當叅學人的善知識。只有善知識。警策我。豈有我警策善知識之理。禪堂規矩。是互相助道。只准清眾與清眾。互相助道。那有執事挨打。為互相助道之理。悞會之時間。當不在少。故今說明。免後再踏他轍。云演午板香。監香六個起字。當值打催板。大眾行香。二三圈子。打站板。站下來。和尚云。散香當值輪流換敲。監香有八種香板。輕昏點頭。彈指㧓養。靜中講話。哂笑放逸。冲盹打呼。前冲後仰。東歪西斜。靠壁扒位。此八種香板。皆監香應行事則。後四種乃巡香應行事則。監香准打連二香板。反手香板。回頭香板。搶前香板。唯不得隔圈子打香板。云云現演午後四支香。監香四個起字。當值打催板。大眾行香如前。站板站下來。和尚又講。內外寮監香。必盡心周到。既受監香之職。必行監香之事。加香時。外寮每天共監一支香。客庫二寮。每天共監一支香。打七時。外寮每天監二支香。客庫二寮。每天各監一支香。但外寮進堂。在途中持香板。歸監香持法。不得香板籠袖內。不得垂手拿香板。不得香板夯肩上。不得香板橫背後。不得用香板戲弄打人。及打牲畜。此皆大失人格。輕法犯儀。當知香板。乃了生脫死之大法器。古有香板頭上。出祖師故也。在途中不得三五一堆。談心哂笑。不得到內韋䭾殿暫坐。及高聲講話。云云現演午後六支香。監香三個起字。當值打催板。大眾行二三圈子。打站板站定。和尚又云。監香下香板。手要拿鬆。掌心要空。下到肩膀上。手柄要低三寸。見有頭歪者撥之。見有身扒者挑之。見有手不上規矩者整之。唯不能隔圈子撥人。有人跪叅立叅。不得下香板。如有人昏沉真重。到後一圈子。可着香板。他未下位。即將他草鞋取出。着式。着一下儘跳。不着二下。云現演養息香監香。四個起字。當值打催板。行香二三圈子。打站板站定。和尚云早板香靜中。一寸香下位。走四個圈子。香倒過頭歸位。早四支香。不下位。午板香靜中。坐二寸香下位。走六個圈子至打茶回堂歸位。午後四支香靜中。一寸香下位。走四個圈子。香倒過頭歸位。午後六支香不下位。點心後香不下位。養息香加香頭一天。下半支香下位。走三個圈子。香倒過頭歸位。晚四支香靜中。半寸香下位。走四個圈子。香倒過頭歸位。晚六支只夯香板行香。靜中不監香。次早課香不下位。云現演晚四支香。監香六個起字。當值打催板。行香走二三圈子。站板站定。和尚云。悅眾接當值小鉗椎。數悅眾換打小板。當值散香演過二支香。就要換演。又云監香一執。大非他比。加香無監香。不名加香。因人之習氣雖重。畏打心不無。凡臨到監香。必作供養會。作助道會。作令他了生死會。監香人的精神。才奮勇。能發得起心來。每每叅學未俱的人。怕監香。怕住西單。前此皆未明佛法。未了修因。古云未成佛道。先結人緣。當知結人緣之修持何為。我先誠心供養人。他向道德上會。我也結了他的人緣。他向人我上會。我也結了他的人緣。總之讚我罵我。人緣已結也。監香有半個警策。何為半個。雖不能警覺至言。而有鞭策進行之權限。於能策而不能警。故名半個也。下香板時。下得好他生歡喜。下得不好他生煩惱。故此下過就走。手上有數。這次下得不好。下次再來用心。云云現演晚六支香。監香平呼三個起字。當值打催板。行香走二三圈子。打站板站定。和尚云。打抽解香板落地。打站板香板落地。早二板。午二板。晚二板。香板皆落地。每支香皆同。又每支香靜中下位子。即持自己香板。到堂門口。西單來。先在西門邊換香板。東單來。先在東門邊換香板。與巡香平站。走圈子歸監香作主。七期雙班監香。歸靜中下位子人作主。不得你等我。我挨你。如穿毛襪就在監值位邊穿脫。不要到佛龕後穿脫。凡上次監香。此次可放過半支香。頭天與今天當值。及悅眾當值。早上敲大[木*魚]子人。香燈司水。早板香放過上半支香。又外寮各行單。每進堂坐香。每支香放過上半支香。堂師普下香板。又晚六支香。臨到此一支香。監香即夯香板走維那後。維那看簾子放下人齊。即從香桌起平喊起字。監香平答。監香到維摩龕西。監香先喊。維那後答。維那即招呼當值上前。維那看當值。小板椎持好。即平喊起字。監香平答。當值一小站板。和尚班首走一圈子開示。到西前。即招呼催板。維那動脚平喊起字。監香平答。不行香。不敲散香。打抽解大眾坐香。不小圊。散香敲三障。跟維那回堂。交散香止靜同前。監香演過各人留心記好。各人請回。悅眾將各件送歸原處。維那云。大眾師一齊禮謝和尚。尚云一拜。班首交規矩一同。七期二板站板。抽解起香催板內外監香。香板皆落地。</p>

<ul class="">
<li>早板香。講加香後。喊起字數目等法。</li>

<li>早四支香。講監香不打內外首領香板等法。</li>

<li>午板香。講監香八種香板及打香板等法。</li>

<li>午四支香。講內外監香數目與時問等法。</li>

<li>午六支香。講監香打香板。及撥人下昏沉香板等法。</li>

<li>養息香。講靜中上下位子時間等法。</li>

<li>晚四支香。講監香因果利害。及內外往返。規定舉香板等法。</li>

<li>晚六支香。過加香後香板落地。與七期香板落地法。及放過行單打香板法。及六支香監行香。不監坐香等法。</li>
</ul><p style="margin-left:1em">此八種教法講演時。必將各條法則。詳細加入用符周到。若單照本宣科。幾句就講了。於時間。於事實。不能完全盡善。教師留心。</p>
</div>
<div class='div-other'><a id='mulu210' />
<p class='h2'>每年九月十五日午板香開靜演起字規則</p><p style="margin-left:1em;text-indent:-1em">午板香少坐三寸開靜。維那看盃籃進堂。招呼師付們。吃得多插板子。即派副悅眾到客堂。請僧值師付。招呼外寮各行單。一齊到禪堂演起字。招呼畢回堂。大眾吃茶畢。維那招呼師付們。有小圊上架房趕快。回堂挂腿子坐。維那親到丈室。請和尚演起字。和尚即到禪堂。維摩龕坐。維那即云。大眾師站起來。一齊頂禮和尚三拜。尚云一拜。仍挂腿子坐。和尚先講演起字規矩。云演起字這一堂佛事。誠教外別傳。微妙法門之旨趣。皆超佛超祖。直指心體之深奧妙門。今天跟你們演習。各人眼睛要看好。耳朵要聽好。和尚到佛前主中站定。東西兩單人。站離佛龕五尺。和尚先自演一遍。云兩手抱兩大腿。頭上與身低一尺。脚走不宜响。交三圈子。再將他們不上規矩樣子。做一巡與他們看。他們就知好醜。演畢可以另選一初發心人。學跑起字一週。再演散香。和尚把散香請下。樹直右手平胸持正。散香柄子凟右脚。草鞋尖上。演起字散香人。腰灣下右手持散香。散香稍在後。散香柄在地。喊起字敲散香。正敲在和尚班首維那起字尾上。不前不後。方合規矩。監香後不能敲。演一告交一告。再把散香。交過過冬的人敲。和尚即招呼。班首首領監香。一齊夯香板。演起字講規矩儀式。與演監香同。所講規矩各異。云云。</p>
<p style="margin-left:1em;text-indent:-1em">現在演早板香。四個起字。當值打催板。大眾跑香。行過二三個圈子。維那輕打連二香板。喊起字。跑香人離開佛龕五尺。趕空子跑。誰不擋誰。班首站四角。監香走外圈子答起字。打站板站定和尚面向佛前站定。每演一支香。站板站下來。講規矩。云散香樹直。散香柄凟脚尖。手平胸持好。維那持香板。從東至西。用香板撥人離位五尺歸位。前班首講開示。後班首不得私出堂外。開示畢後。高聲云叅。當值聽一叅字落尾。即打催板二下。大眾跑香。散香行過三圈子敲三下。至打抽解。維那聽和尚擺香板作聲。即出位從東轉西。如散香在東。即同維那一齊到佛前。超圈子。散香不着。維那着香板。如散香在西單。看維那走過。即走維那後歸位。監值如在東直去。如在西走散香前。走維那後。如監值散香一齊在東。候維那到西。散香走前。監值走後。維那看監值向西站好。散香向東站好。維那即着香板。云云每天八次行香。打抽解皆同。</p>
<p style="margin-left:1em;text-indent:-1em">現演。早四支香三個起字。當值打催板。大眾跑香二三圈子。即打站板站定。和尚云。早板香開靜。維那聽開門聲。即打下位呌香三下。早板香。早四支香。午板香。午四支香。午六支香。養息吃放叅後起香。晚四支香。晚六支香。次早課開靜後。凡放腿子。皆要打下位呌香三下。只有點心後香。聽三下報鐘下位。早板香靜中。走過草鞋圈子。監值舖棕薦。打開二尺許。午板香。午四支香。晚四支香。皆要舖棕薦。晚六支香。舖棕薦打開。舖蒲團。只有早四支香。午後六支香。養息香。不舖棕薦。云云。</p>
<p style="margin-left:1em;text-indent:-1em">現演。午板香六個起字。當值打催板。大眾行香。二三圈子。即打站板站定。和尚云。散香每天挂二板不着。打抽解不着。每支香交散香要着。午二板打催板要着。晚二板打催板要着。午板香開靜起。香要着。放叅後起香皆要着。晚六支香。行香。不敲散香。云。云</p>
<p style="margin-left:1em;text-indent:-1em">現演。午後四支香。四個起字。當值打催板。大眾行香。走二三圈子。即打站板站定。和尚云。維那。午二板吃茶着香板。晚二板吃茶着香板。每支香打抽解皆着香板。又巡香人打過抽解。小圊回堂。搬墊子。坐佛龕後。聽關門出香盤。東單人巡香。起身搬墊子。放佛龕東。西單人巡香。起身搬墊子。放佛龕西。出到佛前。站進門三塊磚縫。問訊請香板。走草鞋圈子畢。站定。如西單監香下位巡香。向東統上一磚。如東單監香下位巡香。向西統上一磚。走圈子歸監香作主。是方圈子。聽開靜後即夯香板。先挑牌着香板。交執後問訊。交香板開門挂簾子。每支香皆同。唯不能打連二香板。回頭香板。反手香板。又不能用香板撥人。或用香板推人。如有重昏到後一圈子。着香板一二個。如彼不下位。可取他草鞋出位云云。</p>
<p style="margin-left:1em;text-indent:-1em">現演午後六支香。三個起字。當值打催板。行香二三圈子。打站板站定。和尚云。有人發心跪叅或立叅。必先看監香巡香未動脚。站在佛前。可下位。如跪立二圈子或一圈子。必候監香巡香歸位。可上位。又穿脫衣服。亦候監巡香歸佛前位。方准上位下位。巡香不得下跪叅立叅香板。如被着下跪者。候開靜[木*魚]聲方起歸位。監香巡香。到佛龕後超圈子。從東到西靠維摩龕走。從西到東。靠佛龕走必主中對超。巡香看監香未下位。不能一人走圈子。監香上過位。亦不能一人走圈子。如有打呼或扒位靠壁。可手橫持香板。直去直來。云云。</p>
<p style="margin-left:1em;text-indent:-1em">現演養息香。四個起字。當直打催板。行香二三圈子。即打站板站定。和尚云。禪堂坐香。客庫衣湯各寮。不得派人。來堂門外彈指。如有要事。可等開靜後方准。丈室有要事。侍者或小价。到堂外彈指四下。監巡香派一人報知住持。靜中。可出入。除和尚一人能出進外。其餘任何人。靜中不得出入。又上次監香巡香。放過半支香。不得下香板。頭天當監值。早上敲大[木*魚]子。頭天悅眾香燈司水。與今天當監值早板香上半支香。不打香板。云云。</p>
<p style="margin-left:1em;text-indent:-1em">現演放叅後。四支香六個起子。當值打催板。大眾行香。二三圈子打站板站定。和尚云。當值凡起香時。跟維那後走。見維那進圈子。即在外圈子行香。聽維那打連二香板喊起字。當值跑起字香。在外圈子跑。每喊四起字。當值跑二個圈子。三個起字。當值跑一個半圈子。六個起字。當值跑三個圈子。到後一個起字。當值頭低。脚慢慢行。只動不前的樣子。見維那用香板一招。當值飛跑。到香桌急拿鉗椎。聽監香起字尾上。舉棰就打。棰子放原處。接過香面向北。手橫持小板椎。站定候開示畢。打催板。每天支支香同。云云。</p>
<p style="margin-left:1em;text-indent:-1em">現演晚六支香。三個起字。晚四支香開靜。揚板頭一陣請散香。揚二陣下問訊。揚三陣散香。站佛龕後。三二磬拜下。一二磬起來。又問訊二磬二下。頭一下二磬。一下[木*魚]子。又一下二磬。一下[木*魚]子。起香散香西敲三下。東敲三下。大眾跑滿天星。不跟圈子。如出外小圈。如西單跟圈子出。不得從西直出。散香人持好。跑外圈子不敲。聽打站板。散香凟脚尖。打催板亦不敲。打抽解。大眾坐香不小圈。散香即站堂門口。候維那着香板即出。廊下敲三下。吃茶處敲三陣。不小圈跟維那進堂。交散香問訊歸位。止靜後出過香盤。巡香出位請香板。走草鞋圈子歸位。約一寸香。香板平胸斜持。杪在左肩下。柄在右脇下。巡香見有輕昏點。頭即着。着下僅跳。不着二下。每一圈站半寸香。巡半寸香。着一二人下位。三圈子共坐三寸香。共着七八人就是。三圈子走過歸位。聽開靜交香板聞磬聲三拜上單養息有小圈架房。候照過單。再輕輕下位子出堂。次早課。候盃籃出堂巡香。下位請香板。不走草鞋圈子。歸大殿三陣快鐘。三陣慢鐘。巡香走圈子。向西單打香板。不打衣肩打空肩。慢鐘走圈子。快鍾站下來。三圈皆同。聞二板一鐘打過。先交香板。下來問訊歸位。早粥回堂。幫浪盃子。晒籃子。大小架房畢。進堂行香無事。</p>

<ul class="">
<li>先交跑起子。次交跑散香等法。</li>

<li>早板香交散香。敲起子。與凟脚尖打抽解超圈子等法。</li>

<li>早四支香。交打呌香與舖棕薦等法。</li>

<li>午板香。交着散香時間等法。</li>

<li>午四支香。交巡香與監香巡香等法。</li>

<li>午六支香。交見重昏着香板。與監香超圈等法。</li>

<li>養息香。交門外不彈持。及放過行單人香板等法。</li>

<li>晚四支香。交當值跑起子與打鉗棰等法。</li>

<li>晚六支香。交揚板請散香。大眾跑滿天星香。及巡次早諫香等法。</li>
</ul><p style="margin-left:1em">共九種教法。演起子時。必將各條再加詳細法則於時間於事實。可以周到。否則照本宣科。幾句講了。與</p>
<p style="margin-left:1em;text-indent:-1em">參學人失望。與恒規上有傷。教師留心。</p>
</div>
<div class='div-other'><a id='mulu211' />
<p class='h2'>早晚殿常年恒規</p><p style="margin-left:1em;text-indent:-1em">早課與晚課一樣。早課三陣大[木*魚]子畢。維那押大磬。舉楞嚴會上佛菩薩三稱。後接念楞嚴咒。心經。回向偈後。接天上天下無如佛四句。後接念南無娑婆教主本師釋迦牟尼佛。繞佛。晚課舉蓮池海會佛菩薩。念彌陀經後。念蒙山畢。念心經往生咒三遍。接念四生登於寶地四句。又接念佛面猶如淨滿月四句後。念南無娑婆教主本師釋迦牟尼佛。冬天繞佛三匝。夏天繞佛四匝。歸位接大[木*魚]。跪念南無本師釋迦牟尼佛。南無消災延壽藥師佛。南無極樂世界阿彌陀佛。南無文殊師利菩薩。南無大行普賢菩薩。南無觀世音菩薩。南無地藏王菩薩。南無彌勒尊菩薩。南無十方三世佛菩薩。各三稱念畢。接觀十者後。早念四生九有四句。晚念是日已過八句。後接打三皈依。早念善天女咒三遍。唱韋䭾讚。晚念大悲咒。唱伽藍讚畢。三拜下殿。又初一十五。大殿上供。在極樂世界阿彌陀佛後。添念大智文殊師利菩薩。大行普賢菩薩。大悲觀世音菩薩。大願地藏王菩薩。後皆照舊。又早晚殿。除大請職外。不論冬夏。出坡早遲。概要觀文。</p>
</div>
<div class='div-other'><a id='mulu212' />
<p class='h2'>禪堂交規矩法則</p><p style="margin-left:1em;text-indent:-1em">每年七月期頭。新進堂人稍多。進堂後或三日或五日。聽和尚招呼教規矩者。先通知維那。午板香坐一半。再招呼僧值。令外寮各行單。一齊到內韋䭾殿。等候進堂演規矩。午板香開靜。喫小圊茶畢。維那招呼師付們。小圊架房。趕快回堂挂腿子坐。招呼當值巡散香。將大盌筷藍杯籃茶壺菜桶。一齊放堂門口。西邊擺好。維那到丈室請示和尚。或。請班首教。如請班首。維那親到某班首寮躬請。或和尚教規矩者。維那請畢進堂。見和尚進堂。即高聲云。兩序首領師付。大眾師付。一齊站起來。頂禮和尚三拜。尚云一拜。和尚招呼一齊坐下來。此時和尚見有內外班首首領行單。未進堂者。即令悅眾催之。如班首交規矩。此時先發套言。和尚則無之。即云。今天演習禪堂。日行規矩。此一堂佛事。大非等閑。何以。開萬聖之圓乘。闡佛祖之慧命。宏宗門之大範。造學者之佛因。然老參師付。或諸方住過叢林的人。雖大同小異初發心的人。加倍要留心。眼睛要看好。耳朵要聽好。老住的人可在位上坐。新進堂的人。一齊站到佛前來。和尚講過話。即站到佛前教規矩云。堂中當監值事。幾個月臨到一回。平時看看問問就可以會做了。唯巡散香。乃三五天要輪一次。故先教散香。然散香這一法器。為從凡入聖之指南針。為打破虛空之無情棒。為斬佛魔之寶王劍。為了生死之活人刀。其大利之廣。望眾畧為知之。昨天晚最後一支香。接過散香的人。必留心明日早粥回堂。是我請散香。若西單可跟班請散香。如東單後者。在廊下搶到東單頭進堂。請散香。站在班首下一磚問訊。如搭衣雙手捧彌陀印。向西轉面。走西白石邊。至佛前右手取散香。第二指樹直。不能响。取下度平。上六下四。名四六分。右手持散香。左手抄平胸。轉面向東下。到原處問訊。散香上六分。向左手倒。雙手持散香。兩頭一樣長。兩手在中。手離手八寸。問訊下齊臍。起身散香。舉齊眉。右手持杪。左手平胸。走班首後。從西繞至佛龕後。離龕一塊磚。散香樹直站定。聽二下大[木*魚]子打過。先西敲三下。後東敲三下。散香持四六分。到監值位。上齊格子邊。下平位子垂靠好。如西單人。從東繞佛龕後歸位。免犯穿堂直過堂規。東單人直去。抽衣脫袍。換草鞋出外小圊。上架房不嚼楊枝。趕快回堂。到禪堂廊下。聽散香有聲。進堂直走位邊慢行。合掌接過不敲。如未聽散香聲。進堂到監值位。取散香到手。即敲三下。散香樹直。上對鼻樑。下對胸口。左手擺七分。右手敲散香。手不能動。佛前佛後。和尚班首後。不能敲。如三圈至欲敲。必槍和尚班首前可敲。鐘板處不能敲。可敲之處。西南角。正西方。西北角。東北角。正東方。五方好敲。敲散香人靠位走。比別人要行得快。每到三圈敲三下。一聽二板一鐘响。即將散香四六分持。手平胸着一下提起。手齊眉又着一下随跳。凡着散香皆倣此。先將散香四六分持好照位挂腿坐。復將散香雙手持。散香頭直持手中篾青向上。聽打催板。連敲連<span class='corr'>跑圈</span>子。約東三下。西三下。靠位經行。聽打抽解大[木*魚]子一响。即四六分持好。如東單直出。若在西單。向位轉靣。到堂門口。與監值對靣着散香畢。右手持出。在西廊下。勻勻敲三下。到敲散香處。見人出盡煞頭陣。見人回一半煞二陣。見人回盡煞三陣畢。將散香扶靠柱上。兩釘當中。下杪齊磚縫。跟維那後走。去小圊回。亦跟維那後走。此時外面任有何事。維那不得耽擱要緊。回來雙手持散香站原處敲一陣。不要過快。煞尾一下。四六分持好。跟維那後走。至禪堂門東。將散香靠柱西邊。下齊磚縫。關東邊大止靜門。縱兩閂閂好。亦要將閂擊一响聲。回持散香四六分。右脚在門坎內。左脚在門坎外。用左手二指頭。向外一推。簾子輕輕放下。跟維那後走。維那招呼接散香人。揚[口*敕]一聲。交散香人見之。將散香頭挑牌子畧低。後杪畧高。放身外邊免响。統下一人挂兩衣當中。有棕薦脚離兩块磚。無棕薦脚。離三块磚。齊線縫。對接散香人一着。再着随挑。持四六分問訊。接散香人低頭。身不動。跟維那後走。如維那照應各事。散香人跟後不動。看維那用袖一招。或用香板一招。即到佛前。平位邊問訊交散香。右手持杪。二指樹直。篾青向外。輕輕插上。不能碰响。兩手垂直。向東轉面。下歸原位。問訊歸位坐香。</p>
<p style="margin-left:1em;text-indent:-1em">早板香開靜開門。放過腿子。接散香人出位。到佛前平位邊問訊。向西轉面。向北向東。右手持散香。二指樹直取下。四六分持好。下歸原處問訊。聽打過起香[木*魚]子後。西敲三下。東敲三下。如不小圊不出堂。經行敲散香。若小圊回接散香。與早板香同。站板催板抽解。交散香概與前同。</p>
<p style="margin-left:1em;text-indent:-1em">午板香請散香同前。至挂二板看散香畢。四六分持好。放佛前上齊獅子頭下齊磚縫。向東轉面。挂簾子。捲袖子。提盃籃子進堂。將左手盃籃。脚站丁字步。面向東放東白石上。柄子向北直放。隨散香桌盃子。散維那一個。當監值二個。巡散香二個。共五個盃子。離桌邊一寸。齊桌線散畢。右手提籃子。左手取一盃子動脚。向西散班首。脚站丁字步。班首接過。随取一盃在手再動脚。散至西單尾。如後有棕薦。可與巡香同散畢。齊走東西歸放佛前。各人取盃子吃茶。散香到二巡茶。散香面向東。脚站丁字步。右手提茶壺。到香桌後。走三块磚。到班首至西後。與巡香交圈。至東歸原處。面向西放茶壺。到佛龕後。離一块磚站。聽着盃子收西單尾盃子。放籃內随放袖子。見盃子收畢。副散香提盃籃。散香人持散香。副散香向東轉。散香人亦向東轉面。繞佛龕東。站東白石上邊着散香。不蹲下取散香杪。着過用左手一度。右手持好。聽打催板二下。搶到西敲三下。東敲三下。打抽解交散香同前。又午板香開靜。散香散東單茶盃。與巡香交頭。同放盃籃。吃茶接散二交盃子。若是插板子。不散二巡盃子。到第二巡茶歸原處。在佛龕後東站。聽着盃子。收東單尾盃子。提東邊盃籃出堂。放東邊盆洗盃子。放盃子晒籃子。無事進堂。</p>
<p style="margin-left:1em;text-indent:-1em">午後吃過小圊茶。見盃籃出堂。請散香人出位。平位問訊。向上請散香。下問訊轉面向西。繞佛龕後。到東白石上邊着散香。用左手一度。聽打過二下大[木*魚]子。搶到西敲三下。東敲三下。打站板催板。抽解交散香同前。午後四支香開靜。起六支香請散香。交散香。與早四支香同。唯開靜揚板。同眾穿鞋襪。不穿袍子。站佛龕後。候大眾出堂盡。掃東單後地。至佛前同巡香掃灰。又將茶葉到東廊下。掃東廊下地。送条箒歸原處。回堂穿袍子。同當監值巡香。一同過二堂。</p>
<p style="margin-left:1em;text-indent:-1em">晚養息香。至挂二板與午二板同。提盃籃子。進堂散盃子。香桌上維那一個。當監值二個。巡散香二個。正副悅眾二個。和尚在堂一個。共八個。到第二圈茶打手照。皆先右手提茶壺。左手在香桌拿手照。走第三块磚。手照。平位上人磕膝頭。與巡香交圈子。同到香桌。先放手照。後放茶壺。在佛龕後站。聽着盃子。收西單尾盃子。請散香打抽解。交散香與午二板同。</p>
<p style="margin-left:1em;text-indent:-1em">養息香開靜。聽開門散香人出堂。到監值寮。提東邊小盌籃進堂。放佛前東邊。辣椒盌。放佛龕東香筒前。站佛龕東邊。見香桌小盌散過。即提小盌籃。散東單當值悅眾位。從東前至東後。棕薦散畢。放佛前原處。散東單辣椒。交頭帶一盌放叅經行。聽到開水或聽收醃菜。放叅送監值寮。回堂換副監值。到東單棕薦開水。站佛龕後。聽招呼收東單後。筷子小盌畢。將辣椒盌。放小盌籃內。提小盌籃走巡香後。到監值寮。<span class='corr'>靠</span>末悅眾坐。吃二堂放叅。洗二堂盌筷。拭桌息燈。到吃茶處。舖茶盃畢。進堂隨眾。放叅後請散香人。見大盌籃出堂。到佛前請散香。打站板打抽解。交散香與午板香開靜。起四支香同。</p>
<p style="margin-left:1em;text-indent:-1em">加香後。早板香早二板。早四支香站板。午四支香站板。午六支香站板。晚四支香站板。晚六支香站板。一概不着散香。右手持散香。平胸。杪凟右脚尖上。又午二板。晚二板不着散香。維那着香板。坐下吃茶。又午二板吃茶後。午板香開靜吃茶後。晚二板吃茶後。養息香開靜吃放叅後。皆轉在東邊。白石上邊着散香。又每支香挑牌。交散香要着散香。又每支香喊起字。散香夾右脇。散香頭落地。敲在和尚班首維那喊。起字尾上。唯晚四支香。開靜揚板。請散香人。聽揚板頭陣。到佛前主中問訊。板煞第二陣。請散香下。又問訊。板煞三陣。散香到佛龕後鐘板揚遏。聽打二下大[木*魚]子。西敲三下。東敲三下。放監值位同前。至喊起字時。散香杪在後。散香頭在前不敲。至打抽解廊下敲三下。到敲散香處敲三陣。不息路燈。跟維那回。各事同前。散香事畢。</p>
<p style="margin-left:1em;text-indent:-1em">散香交過。現交巡香。早課交過巡香板以後。接過巡香的人。留心到是日。早粥後打過抽解。有小圊出堂。趕快回堂。如東單人巡香。到佛龕東取墊子。西單人巡香。到佛龕西取墊子。放佛龕後。正對維摩龕當中。連草鞋盤腿子坐。聽止過靜。香盤拖出有响。即起身搬墊子。東單人。放佛龕東由東出。西單人放佛龕西由西出。衣領整齊。垂手到佛前。平班首位邊問訊。轉面向西。走方圈子向北。到佛前。右手取香板橫持。柄對口。香板香字對耳傍。離耳一寸持好。再動脚轉面向東。下歸原處問訊。雙手持香板。當中手離手二寸。八指在外。二大指在內。字向外。問訊下平臍。起身香板舉齊眉。左手輕輕垂下。右手持好轉面向東。先用右脚一步。步到第三块磚。走草鞋圈子。皆圓圈子。見有草鞋進者出之。不正者正之。一出一進者整之。到整草鞋處。先將香板交左手。香板尖向上。柄向下手在外。香板在內持好。再用左脚先橫好。右脚直好。站丁字步。灣腰用右手擺草鞋畢。起身先用右脚一步。夸到第三块磚上。再用右手接香板持好。從東靠位。走到西前。如有棕薦。走棕薦草鞋圈子。無棕薦。從西前歸位站定。看東西單昏沉。審定那邊昏沉重。即將香板持好。走那邊。見有冲盹者即下香板。下法不論東西單。及棕薦人。皆右脚向前。巡香人磕膝頭。正對冲盹人磕膝頭。見他冲下將要抬頭。就下香板到肩時香板尖要高三寸。柄要低三寸。受打者方不動念。正下在挑担子處。何以。人站直扁担平。人站灣扁担斜樹。人扒下扁担直樹。此名在挑担子處也。打過就走。如二人昏沉。揀重昏沉下香板。三人昏沉打中一人。四人昏沉亦打重的。五六人昏沉兩頭打。打時不得打反手香板。不得打回頭香板。不得打連二香板。不得打報仇香板。不得打背後香板。不得用香板撥人頭面及手脚。不得打隔位香板。不冲盹不打香板。又和尚班首維那。知客僧值。副寺書記。概不得下香板。外寮行單。及頭天當監值。早上敲大[木*魚]子。正副悅眾。本天當監值。香燈司水。每日早板香。放過上半支香。不打香板。下半支香照常。外寮閑人。皆同禪堂下香板。又早板香。走四個圈子。四支香三個圈子。午板香六個圈子。午後四支香。四個圈子。午後六支香。三個圈子。養息香。三個圈子。晚四支香。四個圈子。如才走過圈子。又聽有呼聲者。即橫持香板。直到打呼處下香板。回頭歸位。不得過維摩龕下香板。如和尚班首維那。內外寮首領。打大呼者。即到首領前。生恭敬心。香板交左手樹持。用右手輕輕一押。一押不醒再押。萬不得重推。重推是輕慢意。又走圈子時。不得等人冲盹。不得搶打。不得用手推人。打過不得對面偷望。聽開靜大[木*魚]子一下。即夯香板。到後一人交香板。脚站丁。字步如坐馬勢一着提起再着随跳。脚離三块磚。如有棕薦。齊二磚線問訊。東西單向位轉臉。歸位問訊交香板。下再問訊。向東轉面。開門挂簾子。出外小圊。回堂行香。</p>
<p style="margin-left:1em;text-indent:-1em">每巡早四支香。走過草鞋圈子後。先看齋堂有上供牌。草鞋圈子走過歸位。即將香板樹放監值位邊。垂手到佛前。取東邊香筒二板香三支在定香火頭上點好。插爐內。三支香共一寸遠。均勻端正。插畢就位問訊。向東下持香板歸位。有昏況走一二個圈子。若無供。聽外呌香煞畢。放香板佛前裝香。問訊下。持香板歸原處。聽開靜交香板問訊開門開東大止靜門穿袍搭衣聽二磬一响。即站佛龕東磬邊。磬椎橫持手內。聽一報鐘一二磬一小磬。如是三交三打。磬椎放小磬內。隨眾一拜歸位出堂。午板香打抽解後。請香板走圈子同前。靜中聽香桌茶葉包一响。即繞上一块磚站。候悅眾當值出歸位。又聽小止靜門一响。即右手斜持香板。出外左手掀西簾子板頭。候悅眾當值進門。即進堂歸位。聽開靜二磬一响。交香板問訊。開門挂簾子。捲袖子提二盃籃子進堂。放左手籃子。擺佛前東。白石上一块磚。随散香桌盃子。計維那一個。當監值二個。正巡散香二個。副巡散香二個。和尚二個。悅眾一個。共十個。和尚不在堂。散七個。若聽維那招呼插板子。則一齊散手上。未招呼。即香桌散過。隨取一盃在手。平胸持好動脚。走第三块磚。從西班首。放香板頭上。除班首外。維那散香桌邊。內外首領。若放香散手上。坐香散地下。散到首領清眾。巡香灣腰下。盃籃提起。不能落地。取盃子先散前一個。後散後一個。散平二人膝頭。盃離盃四寸。散交頭提歸原處。坐監值位吃茶。若插板子不散二交。不插板子要散二交。即同散香一齊。提盃籃散二交交頭。到三巡茶。巡香站西。面向東脚站丁字步。右手提茶壺。向東轉面。到香桌茶。從西到班首。至西後。有棕薦到維摩龕。同分到棕薦畢。歸位放茶壺站佛龕後。偏西一點。聽着盃子收西單尾盃子。放西籃內。提西邊盃籃出堂。到丹墀洗盃子。覆盆桶。盃子放桌架下。晾盃籃。小圊回堂經行。</p>
<p style="margin-left:1em;text-indent:-1em">午四支香巡香。除敲磬裝香外。均與早板香同。午六支香。打抽解至交香板。均與早四支香同。到問訊開門。向東出開大止靜門。取条箒糞箕。到佛龕後歸位。穿鞋襪袍子。挂腿子坐。聽起身二磬一响。站小磬邊敲磬同前。候眾出堂盡。掃西單後地。至佛前同散香卓灰。又將茶葉倒西廊下。掃西邊廊下地。送灰到灰堆上。回堂穿袍子。同當監值。巡散香過二堂。</p>
<p style="margin-left:1em;text-indent:-1em">養息香打抽解。至開靜開門均同前。挂過簾子。即到監值寮。提小盌籃進堂。放佛前西。靠大盌籃放好。站佛前西南角。捲袖子看香桌散過筷子。即提小盌籃。散香桌小盌。和尚不在堂散四個。在堂散五個。隨取一盌在手。到西散班首位。至西後交頭。散棕薦散好。歸原處放好。散辣椒先散香桌維那。和尚在堂次散和尚。不在堂。從香禪直到西。散班首。皆雙手單散。至僧值知客盡記副寺。清眾皆隻手。二人共散。散交頭散棕薦畢放原處。送放參帶一盌放參巡着。如熱可帶大扇子。扇吃放參人。吃過的可不扇。聽維那招呼收醃菜。或招呼到開水。即將放參送監值寮回堂。到佛龕後。換監值到棕薦開水畢。下絆子桂香桌邊。壺放句石上邊。站佛龕後。聽招呼收。即收西單尾筷子。大小盌收畢。辣椒盌放小盌籃內。提走當監值後。到監值寮。靠香燈第二位。吃二堂放參。洗二堂盌筷。送水脚至大寮回。小桶放原處。舖吃茶桌盃子。小圊回堂。經行聽開示。</p>
<p style="margin-left:1em;text-indent:-1em">晚四支香。打抽解後。至後四圈子走過。維那拈香頭放香盤內。即放香板靠監值位。到佛前取東香筒二板香。到定香上點好。裝三支香問訊。持香板歸位。至開靜交香板皆同。開門挂簾子。回堂站佛龕東小磬邊。磬椎橫持手內。三磬禮佛三拜畢。出堂換監值到開水。收西籃盃子。提放丹墀西洗臉盆內。小圊回堂。取手巾上單養息。</p>
<p style="margin-left:1em;text-indent:-1em">如加香後。走過草鞋圈子。站住不動。見監香從西來。巡香向東繞上一磚站。若見監香從東來。巡香向西繞上一磚站。同監香走方圈子。巡香歸監香作主。監香未下位前。與已上位後。概不能走圈子。交香板與交散香同。每支香至後一圈子。見有人已挨好多香板。不醒可着香板一下随跳。如不下位。即將他草鞋拖出。放他面前即走。不要等他下位。至晚六支香打抽解後。止過靜請香板。走草鞋圈子站定。見有昏沉即用右手。斜持香板。香板杪向左肩。香板柄向右脇。三圈約三寸香。每圈着二三人下跪。至開靜交香板。聞磐聲禮佛三拜。上單養息。</p>
<p style="margin-left:1em;text-indent:-1em">次早課聽招呼收盃子。提進堂走棕薦西頭。放佛前西。聽報鐘打過七下。提盃籃香桌散八個。到二巡開水。收西單後盃子。提出放吃茶處。</p>
<p style="margin-left:1em;text-indent:-1em">早吃開水後。盃籃出堂。即下位請香板。走草鞋圈子後站定聴慢鐘走圈子。三圈子皆向西走。見有昏沉下右肩香板。聽挂過二板一鐘。交香板問訊歸位。早粥回堂。到丹墀洗盃子。放盃架上。晾盃籃畢。回堂經行無事。</p>
<p style="margin-left:1em;text-indent:-1em">巡香散盃子總数者。早四板開水盃。香桌上計維那一個。香燈一個。當監值二個。巡散香二個。二悅眾二個。共八個。午二板香桌盃子五個。計維那一個。當監值二個。巡散香二個。歸散香人散。午板香開靜香桌。和尚不在堂七個。在堂十個。計維那一個。當監值二個。正巡散香二個。副巡散香二個。和尚二個。悅眾一個。共十個。晚二板香桌。歸散香散。和尚不在堂七個。在堂八個。計維那一個。悅眾二個。當監值二個。巡散香二個。和尚一個。共八個。晚放參香桌。和尚不在堂四個。在堂五個。維那一個。當值一個。副當值一個。悅眾一個。和尚一個。共五個。每天早四支香。裝香一次敲磬。午六支香。裝香一次敲磬。晚四支香。裝香一次敲磬。又午二板。散東單盃子。晚二板散東單盃子。小圊茶散西單盃子。放參散西單小盌。早四板開水。散西單盃子。</p>
<p style="margin-left:1em;text-indent:-1em">佛前舖棕薦有二時。一午後六支香。開靜掃地後。監值舖棕薦放蒲團。先在監值位後。雙手捧棕薦。放佛龕東平直線。南平橫磚線。到西把頭押平。再雙手捧蒲團。放佛前當中。耳子向上。蒲團下邊平棕薦邊。至打報鐘。維那禮佛出。即先收蒲團挂原處。再到西棕薦頭[打-丁+(券-刀+(令-(合-口)+、))]緊。捧歸原處。二晚四支香巡香。走過草鞋圈子。監值舖棕薦放蒲團。至次早二板挂過。監值先用兩手。捧蒲團統放棕薦上。次由西[打-丁+(券-刀+(令-(合-口)+、))]棕薦放原處。復將蒲團移下放原處。候當值止靜後。監值收蒲團。</p>
<p style="margin-left:1em;text-indent:-1em">又加香後。早板香午板香。午後四支香。晚四支香。候巡香走過草鞋圈子。監值下位舖棕薦。打開二尺許。至開靜。先收棕薦後開門。又晚六支香草鞋圈子走過。監值舖棕薦。放蒲團不收。</p>
<p style="margin-left:1em;text-indent:-1em">交包腿子者。人到位邊。如穿伽藍褂。右手。先取右大巾放內。左手取左大巾押外。腰灣坐下。兩手伸兩膝內。堂後兩大巾。右脚先盤上。再用兩手兩大指。放後押位上。小墊子角。徃上一坐。再用兩手伸兩膝上。將左脚盤起。約一尺四寸寬。再用左手。掀起右衣大角撩高。右手撩起底下大衣角。徃上一包。左手大衣角徃下一包。放膝頭下押住。左邊亦然。腿子盤好包好。再用右手二指與三指。提起草鞋前耳子。懸空向位子內。放平位邊腰伸直頭靠衣領。手捧彌陀印。端身坐正。膝頭平椿橙邊。聽開靜後門一响。或聽呌香一响。即先放右脚。後放左脚。挂腿子坐半坐。手抄彌陀印。</p>
<p style="margin-left:1em;text-indent:-1em">交穿袍子者。一[打-丁+(券-刀+(令-(合-口)+、))]袍子取在手中。右手先提袍領。持袍領及兩邊包領頭。向後一遞。左手接住。左邊領包頭。先穿右手。後穿左手。兩手平頂兩邊扯正。復用右手。取內右邊小帶。與左邊小帶。共打活結。再左手提前大巾扣子。在右手兩手帮扣上。兩手把袖。內衣扯平袖口即是。如脫先用左手。到右手脇下。兩手帮觧扣子。右手觧內小帶子。又左手掀左大巾。右手掀右小巾。兩手向後掀脫。袍領到背後。右手帶住左手袖角。左手脫下。右手交兩袖角與左手。左手提兩袖角。右手提袍領。左手把袖子靠懷。又左手向外。提袍脇下一抖。將大巾向內一包。此係直茶。放位上一[打-丁+(券-刀+(令-(合-口)+、))]。約一尺二寸長。圓筒放位後具上。</p>
<p style="margin-left:1em;text-indent:-1em">搭衣者。先合掌。兩手取衣下來。左手領住當中。右手二三四指向外。大小二指在內提衣。左手領環鈎一幅。右手放左肩上。向後推半把。四指夾鈎衣角。三指夾左衣角。二指夾右衣角。左手將右衣角與環繩帶。齊將左手取衣角交右手。右手持角向下串動。右手膀撑開。随將袍袖取放衣外。又將衣環。用大二三指向左手衣鈎挂好。随將衣鈎向肩上擺正。左手伸直三指。在衣邊內夾住。右手取衣角向內招平左手。左手帶住衣角。右手持雙角向外。貼在衣上。雙手提上一抖。放在左手。上衣邊放左手內垂下。長則八寸。如脫衣。先將右手衣角交左手。放左手衣角下。或先把袍袖取在衣內。再下環。左手衣角。交與右手。兩角持平。左手持鈎。雙手一抖。向外一摺。再交右手。随持總角。向外一轉。左手理清衣邊。當中持緊。右手持角。復向外一轉。腰中半折。再加半把。衣環向外。或挂竿上。或再一轉。環向外持手中即是。具放靠位邊底下。袍子放具上。痰手巾放袍子右手。如有合掌帽子。放袍子內靠廣單邊。如有心板。放袍子前。靠小墊子。小扇子放心板內。位子底下。平口一雙鞋。草鞋放內。平口一雙草鞋。鞋子放內。針線包各零星雜物。一切都在內邊。不得令人見到。見到犯規矩。</p>
<p style="margin-left:1em;text-indent:-1em">廣單放養息。頭向東者面向北。舖被条不得抖有冷風。不得站人家位上舖。開被条下舖二尺寬。上留三尺多盖。擺枕頭在二人當中放。睡下面向北。上被從南徃北一招。上下前後包好。如冬瓜形。必盤膝臥。右手枕頭。左手搭膝。搬搖不動。聽板一响。一古樓翻起。假裝精神抖抖的樣子。一起。左手随帶被条上角。人站在本位摺被。如摺具式。摺好放本位。枕頭放被內。如龍含珠。坐下不得靠被条。靠則歪斜。有不美觀。大失威儀。後下單擺墊子。睡在內者。衣單放內架上。睡在外者。衣單放外架上。廣單上下交好。招呼出外交洗臉。出堂推放。簾子随交。從西出。左手推簾子木板頭。用二指推住。出進皆同。</p>
<p style="margin-left:1em;text-indent:-1em">交洗臉規矩者。各人取自己手巾出外。先小圊後洗臉。一到臉盆邊。左手取盃子。含水一口。右手將手巾。放盆內押過。放盆邊一押。雙手捧回別處。先洗臉。不得蹲下洗臉。不得洗口。不得擦牙齒。不得口水吐盆內。不得盆內搓手巾。兩把頭。一把洗臉。一把洗手。帶搓洗手巾。洗好東西單手巾。挂原處進堂。</p>
<p style="margin-left:1em;text-indent:-1em">嚼楊枝者。左手取清水一盃。右手取楊枝一根。韋䭾殿中間是和尚站。柱西是班首站。柱東是維那站。柱兩邊站好不够站。站丹墀東西北三方。一排一排肩靠肩。脚擺齊。不得言談細說。不得哂笑唧咕。不得一前一後。不得三五一堆。不得口水濺人身上。左手大二三指持茶盃。右手取楊枝。大二指持楊枝根。楊枝杪夾四五指當內。夾好擦好。用盃內水。向楊枝頭一冲洗。萬不得用楊枝根洗茶盃。人見作嘔。嚼好。盃子五個一堆。楊枝一順擺。後小圊回堂經行。交畢招呼回堂。教師歸本位。略發套言。維那即招呼。師付們一齊站起來。禮謝和尚三拜。尚云一拜。和尚云。今天不上晚殿。與師付們學學。維那又云外寮師付請回。堂內師付們有小圊趕快。回堂靜坐。聽打呌香過點心堂。</p>
<p style="margin-left:1em;text-indent:-1em">交大小架房規矩者。在交散香至外敲三陣後。散香跟維那到架房。小圊時順便帶交。若人小圊。脚先離池邊一尺許。再灣腰用雙手挈取前大巾。觧小衣後。用兩脚平池邊。身畧靠竹扶欄杆。觧小圊畢。先煞褲腰。後放前大巾。再用雙手整衣畢。方可動脚。轉身到淨水盆。用右手中指向水中一指。提起靠左手心一擦。再用淨手布微微一揩。就走。萬不能用雙手齊放水盆大洗。或用布大揩。執事查出。就手鉗椎主罰。　抽大觧人。先到位邊。即將盖子輕輕掀起。慢靠板壁。不得靠有响聲。再用右手向洞口彈指三下。免糞糊餓鬼頭面。致遭惡報。要[監-皿+糸]。指彈畢。背對位用雙手先觧褲腰脫出。至坐時再掀後大巾。向背上搭住。坐正用兩邊衣角圍好兩大腿。坐抽觧時。不得左右顧視。不得交頭接耳。不得喜笑顏開。不得靠板壁。不得扒位下。觧抽畢。起身時。右手領褲腰。左手領盖子。輕輕盖好。不得稍有响聲。徐徐站起。即轉面對位。背對墻。穿褲整衣畢。再動脚出架房。在淨手盆用水同前。萬不得盖子[口*並]統一响。或是連走連煞褲子。與俗人不二。要[監-皿+糸]。交過架房事。再講散香跟維那回原處。敲一陣等云。</p>
<p style="margin-left:1em;text-indent:-1em">教規矩總數。第一散香。請散香着散香。交散香。散香大小規矩。第二散香。散茶盃到茶。收盃子打手照。第三散香。吃放參事。第四加香後。散香事。第五巡香。請香板下香板巡香大小規矩。散盃子數目。到茶散盃子。收盃子打手照。着香板交香板。第六交吃茶放參事。第七加香後。同監香巡香及裝香事。又巡香四種香板。冲盹打呼前冲後仰。東倒西歪靠墻扒位。四種。第八舖[打-丁+(券-刀+(令-(合-口)+、))]棕薦蒲團。第九演習衣袍具。第十演盤腿方法。十一位子上下。十二廣單上下。十三交推放簾子。十四交洗臉。十五嚼楊枝。十六交架房規矩。此十六条大規矩。教師不得忽略。</p>
</div>
<div class='div-other'><a id='mulu213' />
<p class='h2'>古傳宗旨</p><p style="margin-left:1em;text-indent:-1em">宗旨者。世出世法皆有宗旨。各各不同。然高旻舊制。從上諸祖。所傳宗旨。名念佛是誰。寰區聞名。中外共曉。正契乎達摩宏範。不立言語文字。教外別傳。直指人心見性。立地成佛。不二矣。而吾等。既發心扶賛宗乘。皆同心協力。宏揚提倡。示之者異口同宗。不致你非我是。而惑亂學者之道徑也。既高旻立此一宗。我等示此一宗。學者學此一宗。行者悟此一宗。豈不始終一貫。今古相符。切忌這家門庭。那家話柄。不合本務。悲夫宗風掃地矣。</p>
</div>
<div class='div-other'><a id='mulu214' />
<p class='h2'>禪堂添坐點心後香一支</p><p style="margin-left:1em;text-indent:-1em">古德云。若能靜坐一須㬰。勝造恒河七寶塔。寶塔終是化為塵。一念清淨成正覺。諸佛誠言。人敢不信。一須㬰時間之靜坐。而有若是之功德。何况多時乎。當知人之妄念。如長江流水。無一剎那間斷。能在川流不息之中。偶然頓歇。一剎那頃。終無其事。要知停流之難。停念更難。能有一須㬰之時。坐斷妄念。由此一念之清淨。即成佛之種子已深植也。高旻加點心後一支香。最為道人之感激。亦合禪堂之事宜。以每天長行。傳持慧命。以一時靜坐。共悟法身。故名法身香也。此法身香者。諸佛共證。菩薩共明。眾生共有。此香之重要。舉世莫過此也。</p>
</div>
<div class='div-other'><a id='mulu215' />
<p class='h2'>維那寮不得私收僧俗人放叅錢及置衣服被欵項與小食錢等規則</p><p style="margin-left:1em;text-indent:-1em">道之不行。而能行非道。實在人行不在道行也。所以古人云。人能宏道。非道宏人故也。維那一職。殊為切要。既作大眾模型。又復堪當重責。凡有大眾衣食諸端。不當聞問。恐有寺外男女來賓。及寺內僧俗人等。供以放叅欵項。給以被衣小食。諸細巨之助欵。悉送丈室收存。於寮房不儲一金。於自身不違少法。庶可為天下箴。亦足作將來範。佛天共喜。海眾樂從。慶也何如。</p>
</div>
<div class='div-other'><a id='mulu216' />
<p class='h2'>大殿朔望或普佛時不用鐺鉿用鈴鼓代又牌位前不站班規則</p><p style="margin-left:1em;text-indent:-1em">實際理地不染一塵。佛事門中不捨一法。唱誦表乎讚徳。鉗椎限定腔聲。故凡唱讚誦經。必用鐺鉿[木*魚]鼓。古今皆然。非一家一處有也。高旻之難於周及者。因來寺之辦道人。在外面放燄口拜大懺。教唱念打水陸。有稱水陸法師者。有稱焰口法師者。至而我親見到有之一住禪堂。兩眼一閉裝呆子。若僧值散鐺子到他。即回我才出家。苦惱得很。不會敲鉗椎。逼敲則與道有違。放過。明知會敲。甚至於僧值捧一包鉗椎。無處灣腰放下。故常住向後。大殿內不用鐺鉿。殿外有別供。則用鐺鉿。普佛或薦亡或延生。必供有牌位。繞佛直歸本位。不到牌位前站班。後當謹守斯規。不得稍生別動也。</p>
</div>
<div class='div-other'><a id='mulu217' />
<p class='h2'>禪堂如意寮盡夜不熄燈火</p><p style="margin-left:1em;text-indent:-1em">肉眼凡夫。覩世皆明。具眼衲僧。舉目盡暗。當知明無凡聖。暗有升沉。黑暗之因。全該六道。<span class='corr'>淨</span>明之果。直属一乘。故禪堂。晚開大靜。放養息。下單幔。取黑暗。置大眾身心於不顧。任疏散。橫放逸。令大眾發怒以生瞋。一天之道念難成。片刻之業因已就。龍天由是降不祥之事。諸佛自此傷無限之心。司執之人。敷衍而過。難知之弊。移臭弗聞。大好選佛道場。將演棲涼故址。高旻徹見周知。不落他方窠臼。不息海燈。明而加畏。不放單幔。暗可立除。從明入冥則易。從暗入明則難。告後學者。勉而行之。如意寮同一規矩。慎之。</p>
</div>
<div class='div-other'><a id='mulu218' />
<p class='h2'>每年十二月三十日晚普佛下殿到禪堂喫普茶一次</p><p style="margin-left:1em;text-indent:-1em">普茶之設。原為衲子家風。非時之食。反令飢靈跳脚。晚之食飯。古為藥石。蔽吃飯之名。免餓鬼之怒。叢林普茶。始自趙州。年即菓餅。創自雲門。迄今飲趙州之茶。未識茶中之質。吃雲門之餅。何嘗餅中之甘。高旻徃年。親到禪堂。三返吃茶。未見一人。直而吞下。故今後减作一次。一則避免大眾之勞。一則有妨莊嚴之供。僅在維摩龕前。設一方棹兩橙。四執圍而陪之。香花燈茶菓品。藉獻以年歡。畧敘禪悅為食。法喜充滿。即退出回寮。置身修養。</p>
</div>
<div class='div-other'><a id='mulu219' />
<p class='h2'>每年元旦日早粥回堂禪堂大眾上廣單止靜放養息事則</p><p style="margin-left:1em;text-indent:-1em">未到年時事騷擾。已到年時身騷擾。年已過時心騷擾。年之為害大也。年之為利亦大也。有道之流。置歲月於度外。將年節等尋雲。見到梅開香嶺。<span class='corr'>爆</span>响空中。動無限之愁思。痛有情之未度。如刀割體。似箭穿心。<span class='corr'>己</span>事未圓。他何可辦。又見年來年去。歲月消磨。此人稱為智人上士也。效之不及者。故到過年。更加嚴勵其身。策發其志。由早止靜放養息。至打呌香開靜下單。又到上午小食回堂。亦可靜養。三日如斯。免空度日。錯過光陰。然過年時。放養息。能在睡中用工者。或有能打呼者。甚至睡之不互相講話者。恐舉世甚為希有也。悲夫。</p>
</div>
<div class='div-other'><a id='mulu220' />
<p class='h2'>送灶規則</p><p style="margin-left:1em;text-indent:-1em">晚養息香開梆開靜。堂內揚板。大殿。大鐘大鼓開大靜。堂中開靜後。大眾小圊回堂。穿鞋襪袍子。大寮晚課下殿。照客徃湯藥寮發水菓四件。干菓四件。小厨房報拾大碗菜。口麼香芃十碗不同。養息香靜中。將供棹方棹三張。椅子椅披椅墊各一件。放監齋前。再前擺供棹。必莊嚴恭敬好看。茶一盃。糯米飯一碗。放三千頭炮竹。時至內外大眾。齊至大寮上供。唱戒定真香讚畢。復舉南無大聖。[監-皿+糸]羅那王菩薩三稱。後念凖提咒二十一遍。變食真言後。唱天厨妙供畢。大眾頂禮三拜。回堂小圊稍歇。行堂在唱後讚時。將糯米飯打好。隨即添飯菜。供桌水菓各件。歸照客送湯藥寮。預點路燈。內外大眾到齋堂。問訊坐下。聽僧值云請。便吃。吃畢僧值主中一站。悅眾打起身二磬回堂。飯頭大火。取鍋粑歸僧值照應。不能破一點。輕輕送丈室。僧值不出面。歸飯頭大火。恭喜和尚一拜。和尚犒洋弍元。飯頭大火每人一元。回寮僧值照應。將十碗菜。復到大寮小鍋一熱。裝一長棹羅漢菜。僧值招呼。大火請行堂五人。大寮飯頭菜頭。茶頭大火。共十人圍吃。僧值坐主席。飯頭對僧值坐。餘皆圍坐。齋堂吃過糯米飯。回堂跑香。站板開示。餘皆照常。</p>
</div>
<div class='div-other'><a id='mulu221' />
<p class='h2'>坐香法器規則</p><p style="margin-left:1em;text-indent:-1em">香板長一尺九寸七分。頭厚二分。寬一寸三分。柄厚九分。寬二寸六分。揑手柄長三寸四分。上圓二寸六分。下經二寸二分。字前二寸三分。字離字六分。字大一寸四分。字冩巡香。監香。維那。香板長一分。三块字冩。清規。堂規。維那。和尚。班首。長<span class='note-inline'>(二三)</span>分。字前二寸。字離字一寸五分。字大一寸五分。字冩警策。直指。</p>
<p style="margin-left:1em;text-indent:-1em">散香長五尺三寸。上寬六分。下寬六分。呌香長一尺八寸。厚六分。寬一寸四分。香盤見方七寸五分。高一寸二分。慧命牌高八寸六分。寬一寸六分。字冩大眾慧命。在汝一人。汝若不顧。罪歸汝身。當監值巡散香有分。止靜牌。高四寸二分。寬三寸。兩角上鋸一寸。叅堂板同。</p>
<p style="margin-left:1em;text-indent:-1em">鐘板長一尺八寸。高九寸九分。厚一寸五分。兩角上鋸三寸。催板長七寸八分。厚六分。高四寸八分。上鋸兩角。香桌長二尺四寸。寬一尺六寸。海燈高六尺五寸。搭衣竿高六尺六寸。放叅桶外釘兩鐵環。大小看人多少。放叅板長一尺四寸。寬三寸。外厚四分。內厚二分。添放叅小橙。長八寸。寬五寸。高九寸。杠子一条。中繫繩索。兩頭均扣鐵鈎。以便抬放叅桶。壺絆長三尺五寸。寬一寸五分。兩頭約五寸長。圈滿納帶絆。</p>
<p style="margin-left:1em;text-indent:-1em">維摩龕。高五尺八寸。見方二尺四寸五分。座高一尺五寸。班首寶座。見方二尺二寸。高一尺三寸。三面靠板。高二寸四分。長連橙。寬二尺五寸。高一尺一寸。橙後架板寬。五寸五分。高四寸。小布墊。長一尺二寸。寬八寸二分。大布墊見方一尺八寸。圓蒲團穿心一尺九寸。</p>
</div>
<div class='div-other'><a id='mulu222' />
<p class='h2'>班首輪流公事</p><p style="margin-left:1em;text-indent:-1em">何為公事。在眾言之為公論。同眾行之為公事。禪堂中清眾者如桶。執事如箍。策勵如錘。錘不加則箍不[監-皿+糸]。箍不[監-皿+糸]則桶板自散開矣。板若散。則不成物器。然錘須加必相當。箍太[監-皿+糸]必破斷。箍一斷桶板仍散。器何成焉。雖則博約折中。以適其宜。自成大用。然桶若離箍。則不能盛物。箍不離桶。諸物皆備矣。兹我等執事亦然。凡出坡中。坐香中。行香中。作事中。殿堂中。臥寢中。一切處。一切時。執事不離清眾。如箍不離桶。其伊之叅學備矣。執事之心盡矣。自他俱利。豈不振興蘭若。扶樹宗乘。我等假若遇放香日期。執事。全在堂中陪堂更美。如有別事。必須輪流在堂警覺。庶使清眾猥弊可除。道念可增。真報佛恩也。</p>
</div>
<div class='div-other'><a id='mulu223' />
<p class='h2'>調香法則</p><p style="margin-left:1em;text-indent:-1em">凡代監院維那各職。非當等閒。叢林之中千人萬眾。總以禪堂為主體。當職事。盡依佛制規模。法定序位。四聖八賢。四十八職。無一執事不是為法為人。無一規矩不是助道因緣。禪堂執事調理慧命。庫房執事調理身命。所以道。法輪未轉。食輪先行。衣食為助道根本。聖賢從靜香悟來。欲調慧命必先調香。調香之法不可不知。早課下殿念誦辛苦。靜坐二板香大半支香。不可太長。長則久坐疲倦。不可太短。短則心神不甯。早粥宜清。清則雖飽而易消。早粥後行香畧長。長則小圊易消。坐香不宜太長。恐小圊迫急。令人動念。四支香腹中空虗。行香不可緊長。緊長則傷氣。宜行緩短。坐畧長。午飯後。飯氣難消。昏沉最重。宜行坐俱長。茶喜濃厚。午四支香。不饑不飽。宜行坐均平。午六支香。腹內無食。長急虧體。宜行緩短。坐畧長。點心後香。須坐二板香一支。約一點鐘。晚課回堂。養息一支足大板香。方為恰當。太長則翻來覆去。醒過無益。太短則養息不足。依舊昏沉。晚養息香者。養息足足一陣靜氣。行香不可太長。長則動久神散。言不宜多。事不可繁。多繁心意散動。坐香宜長。由七月十六日。足大板香扣二寸。至八月初六日入室扣寸半。請執後扣一寸。到加香後不扣。其餘香。約定天時加减。夏天與七月期頭同。若是工夫相應。云坐六十小劫如彈指頃。是寸香能消斗金之時。古人明工夫得見地。多在養息香中。各須仔細。雖香長而有不長之理也放叅後香。與午飯後同。飯氣難消。須行坐俱長。香燈司水悅眾。及辦公事人。辦事畢趕快進堂。若不經行坐香。飯食不消。日後恐其成病傷體。皆為香短之害也。故宜行坐俱長。晚六支香。行到打抽解。坐三寸香。開靜養息。行香之法。按時不同。凡經行要透。行得好坐得好。夏天日長。粥飯後。用二板香經行。長久宜緩不宜[監-皿+糸]。[監-皿+糸]則令人難跑。二板站板。畧宜多坐。冬天日短行香不宜長。必須催香[監-皿+糸]歩。行透而坐。自然如法。設或人眾太多。排躋不開。行不得力。於粥飯放叅後。宜權巧方便。另分一班。寬處經行。則兩處俱得。經行䟽暢。行坐恰當。調者善變通耳。</p>
</div>
<div class='div-other'><a id='mulu224' />
<p class='h2'>禪堂衣被放叅小食概歸常住供給規則</p><p style="margin-left:1em;text-indent:-1em">禪堂四飯三茶。兩巡開水。不為身之逾樂。亦無身之過苦。量懈勤而調行坐。審飢渴以定飲飱。行不越時。食有定例。有坡事不勞大眾。若操作執責行人。故香燈司水二人。專辦香火用水。及放叅之日行事則。一油鹽一菜蔬。取自常住。燒大菜炒辣椒。不犯恒規。不得替人私徃本鎮。不得購物潛出山門。否則犯遷單之章。作庸流之輩。務宜恪守寺規。不得稍有任意慎之。</p>
</div>
<div class='div-other'><a id='mulu225' />
<p class='h2'>四季定香式</p><p style="margin-left:1em;text-indent:-1em">看香一職。貴在調度。必須凝靜運動。行坐恰當。須按冬夏。晝夜長短得宜。定之以香。凖之以鐘。更之天有陰晴。料有輕重。要司職者。靈心運用耳。若是膠柱鼓瑟。難免傷鋒犯手。銘曰大眾慧命。在汝一人。汝若不顧。罪歸汝身。</p>
<div><img src='../images/B18p0444_01.gif' alt='B18p0444_01.gif' /></div>
</div>
<div class='div-other'><a id='mulu226' />
<p class='h2'>恒規法則</p><p style="margin-left:1em;text-indent:-1em">夫恒規者。乃學中之繩墨。入道之楷梯。自古自今。毫無遺易。故名恒規。凡堂中所為一切事。皆名恒規法則。且規則恒持。該乎性理。法則不遵。則智用無度。然規則並行。體用不二。或有人言。規矩是定。定則不易。法則是活。活則暫設。未知何為規矩。何為法則。何不見百丈建清規。豈有不立法則乎。則規矩恒定無移。而法則垂垂叠變。規矩與法則。豈不打成兩撅也。每有人言。法則乃善權方便。非一定法。又不審去年如此善權。今年如此方便。既過去如此善權方便。現在又如此善權方便。未來亦如是善權方便。豈不是恒規定法而何。最怕今年如此。明年如彼。斯為暫設也。能明瞭恒規深趣。四土聖賢。未出恒規一歩。誡之來者大須仔細。</p>
</div>
<div class='div-other'><a id='mulu227' />
<p class='h2'>秉拂舉火入塔及小叅法則</p><p style="margin-left:1em;text-indent:-1em">凡新請班首。必先秉拂而後小叅。入塔放生一切法事。秉拂者。每逢佛成道日。及佛誕良辰。或結制解制事。假有佛誕良辰將至。前三日和尚。命衣鉢師至新請班首寮外。彈指內應方進門。問訊合掌云。某某師付慈悲。和尚命我請你老人家。某日秉拂。衣鉢復問訊回。某班首即將秉拂法語稿謄正。尾題敬請和尚慈悲。諒垂摽削。某某頂禮。冩畢送至和尚閱之。即同寮。亦可叅閱。乃謙和而共歡之。凡班首秉拂或小叅。上殿站在後者。看侍者將要傳牌時。此班首。即站前班首位。好受侍者禮。候侍者執牌到供桌香爐中。向班首一舉。班首不動。候鼓頭接牌。放在佛前右邊。鼓頭走過。侍者恭對說法班首。一同問訊。随即走下。班首歸原位。至繞佛歸位。維那打過觀文磬子一下。大眾跪下。此說法班首不跪。即禮佛三拜回客堂抽衣。坐內客堂。[柩-久+亢]上西座。知客送茶。若秉拂有二侍者。小叅只一侍者。随說法班首進客堂。知客招呼。二侍者。頂禮班首師付三拜。班首云問訊。班首即令侍者坐下。照客聽大殿。打大鐘或打皈依後。即招呼侍者。與班首搭衣畢。随走到外客堂。站在門內。侍者站在班首兩邊。候僧值領二悅眾。打引磬到客堂。站在門外。對班首問訊。班首向僧值悅眾。對面問一訊。僧值走前。悅眾排班走第二。執拂侍者走第三。說法班首走第四。執杖侍者走第五。如小叅無拂子侍者。一路至大殿。雙班進大殿門。班首主中問訊。悅眾正面副東。站東西柱前。執杖侍者站西邊。執拂侍者站東邊。班首即行十方禮。主中一問訊。再向西問訊。又主中一問訊。再向東一問訊。又主中一問訊。即轉面向東。走方圈子。到香爐中。向前一位班首問訊。轉面向南。主中一問訊。再向班首維那。東西一舉手畢。上法座。如有秉拂。即起身拈香三瓣。坐下手執拂子。雙手捧好。大眾唱到悉遙聞。聞字揮拂子一下。又聽頭一遍香雲葢。香字又揮拂子一下。又聽唱到海會雲來集。海字上又揮拂子一下。唱到摩訶薩。薩字上放拂子。維那即呼。頂禮某某班首師付。某答不敢當。聽悅眾煞二磬一陣。即手執拂子。或柱杖亦可。說法畢。維那即呼。禮謝某某師付。某答不敢當。即起身向下。那又呼。同寮師打二磬。送某某師付回寮。某答不敢當。即轉身回客堂。換本衣。到和尚班首處求懺悔。但舉火入塔。不求懺悔。又前後班首。每逢小叅。不求懺悔。又僧值留心。每逢小叅或秉拂。至晚課上殿。到唱伽藍讚時。如秉拂。即令鼓頭擺法座。將方棹。放在殿中蒲團上。座上設供花一對。四兩燭風燈一對。桌幃一条。椅子椅披椅墊一位擺好。如無秉拂事。小叅即無法座。無香讚。至唱伽藍讚時。即令鼓頭。擺椅子椅帔。放殿中。蒲團前。班首初當頭一次說法名秉拂。二次多次說法名小叅。</p>
</div>
<div class='div-other'><a id='mulu228' />
<p class='h2'>棒喝門庭規則</p><p style="margin-left:1em;text-indent:-1em">凡堂師安住者。性命交與龍天。色身交與常住。執事招呼草鞋倒過頭來穿。即不敢順穿。言生薑樹上結的。不能答是泥裡長的。豈然唯防性情頑烈。怪習多端。若不爾者。有擾群亂眾之虞。故須惡口哨哨。楗棰[監-皿+糸]密。外現羅剎面。內懷菩薩心者。表其慈悲為本懷。口惡而心善也。羅剎者。表其勢惡為眾畏心。慈而口惡也。緣為海眾模範。職司宏綱。豈可忽畧於事哉。而處眾言者。必須高聲朗說。勿帶笑容。言出事随。處眾行者。必叅合班首。所講某言某事。依其言而遵行之。遇事不得自專。與同事不和。必出言不遜。正有恥笑於清眾。傾喪於門庭。大法從此陵夷。規矩從此渙散。所發心何謂也。何故。班首年長事熟不叅差。維那任執凡有堂中規則不熟者。須至某班首寮。協商問妥。異口同行。不致你行我止。亦累清眾難為。事調順則眾心安。心安則道自隆矣。豈不名譽播於諸方。利益昌於後進。豈小補哉</p>
</div>
<div class='div-other'><a id='mulu229' />
<p class='h2'>禪堂冬夏永遠放叅規則牌式</p><p style="margin-left:1em;text-indent:-1em">夫繫身於世。非假衣食不能生活。亦非油鹽不能強健。當知飲食為屋之有樑。油塩為屋之有柱。其餘皆小補焉。常住古例。以僧人安單居眾為正數。每人每天食油五錢。其餘人數不計。禪堂由民國二十二年冬。直至向後。每年不分冬夏。每人每天。食油一兩。以堂內班首維那。清眾悅眾。香燈司水為正數。其餘外寮僧俗人數不計。</p>

<ul class="">
<li><span class="corr"/>每年冬夏堂師暫約九十六人。每天發豆油六斤。辣椒油一斤半。人多照加。人少照减。</li>

<li><span class="corr"/>每月隔一天吃豆腐一次。初二初四。初六初八。初十十二。十四十六。十八二十。二十一。二十三。二十五。二十七。二十九。如月大三十日。燒菜時。香燈到豆腐寮。發回大寮煮之。青醃各菜。悉聽常住發給。不得私自辦之。</li>

<li><span class="corr"/>放叅歸常住備辦。永為遠例。凡有人送放叅錢。或送小菜錢。概歸丈室查收。以補油腐菜蔬維那不報名。不另燒放叅菜。</li>

<li><span class="corr"/>維那寮。除收大眾鍋吧外。不得私存一切食物。縱七期食物。皆存護七寮。永遠不得私收放叅錢。及諸師存欵或公欵等。</li>

<li><span class="corr"/>維那寮。除維那一人外。其餘任何人。不得私徃該寮。坐臥暫立之。縱有發給衣被等物。及登賬等事。皆低聲語言。急急辦妥。出寮。不得藉事留連。</li>

<li><span class="corr"/>禪堂香燈司水。悅眾概不准出山門。及徃洋子橋。三叉河各鎮。私買各物。如有病人需用什物。必到衣湯寮。請彼辦之。</li>

<li><span class="corr"/>或首職如堂師。及外來諸人。欲供放叅者。請拒絕之。若定要供者。請說明不供眾理由。如真决要供者。請將供欵送丈室。萬莫狥一時之私情。而允供之。</li>
</ul><p style="margin-left:1em">嗟夫放叅一弊。出在何時。不遑詳考。唯出家之沙彌十戒。尚過午不食。何能每晚狂叅大嚼。勿怪動餓鬼之瞋。遭人間之謗。增愛惡之本。潤取捨之根。將何以了生死。復何以培福慧。前既鑄此大錯。而今而後。望千萬世。勿與餓鬼為仇敵。莫於謗者造惡因。切思道念堅強。置身心於世外。戒根清淨。秉佛制而無遺。無漏三學。從斯俱備。誠戒之勉之以哉。</p>
<p style="margin-left:1em">民國二十二年。七月解夏日。住持來果手訂。</p>
</div>
<div class='div-other'><a id='mulu230' />
<p class='h2'>禪堂七打畢大解七規則</p><p style="margin-left:1em;text-indent:-1em">早粥開梆。衣鉢帶具。將具放在衣袖內。過堂回。直到禪堂東廊內。先將起七牌。與監香牌放下。靠本柱脚。唯起七二字在裏。解七二字在外。衣鉢稍站一刻。聽挂過二板。看維那。把佛前人撥開。對面站好。衣鉢捧牌。將解七二字向外。捧進堂。站在請巡香板處。向上一舉。向西一舉。又向上一舉。向東一舉。又向上一舉。随向西轉面。向北走。轉面向東對香爐。向維那一舉。香燈師。接放佛龕上。解七二字向外。衣鉢交過牌。向維那問訊。轉面向南。主中向上問訊。再行十方禮。與大進堂同。衣鉢行禮畢出堂。維那把人撥歸原處。和尚進堂打警策考工。必讚堂內。班首維那之辛苦。及外寮庫房客堂各職及當監值監香。內外護七悅眾。香燈司水看香之辛苦。功將考過三四人。即云再加一把火。云打催板。復跑香。和尚班首一齊喊起字。與起七儀式同。維那喊過打站板。維那不走圈子。和尚復考工畢。請班首師付一一細考。和尚班首。各人考工皆要考打香板。或二三人。若不打香板。犯考工規矩。各班首留心到後一位班首考工。打一二個人。云師付們很辛苦的。請維那師付早點打抽解。維那随聲招呼。當值打一椎[木*魚]子。随招呼監香師付。是那一位出位。維那着香板。大眾小圊。回堂止靜。監值不舖棕薦。監香不下位子。和尚留心。坐香一寸半。復下位打警策畢。歸位。靜中開示。解七後策勵。講到末後。有四大規矩。一。解七後無論病重病輕概不准病假。因七中人人辛苦。一准病假。如意寮睡不下故也。二。維那寮班首寮。如意寮。監值寮。韋䭾殿。西丹墀。及各外寮概不准到。查到立即就手鉗椎。進堂催香。三。禪堂內外。架房廣單。出入徃返。不得講話。哂笑放逸。四。不得因辛苦。或有病。想溜單。或告暫假。常住無此規矩。講畢招呼開靜。維那云。外寮師付請回。堂裏師付。小圊回堂挂腿坐。堂內諸職事。即穿袍子。穿草鞋進堂。外寮職事穿袍子。鞋襪。一齊進堂。設法座請和尚解七。二悅眾。二把二磬。站堂外。香燈師。將椅子。椅帔。椅墊。直指。搬進堂擺佛前。離開佛龕一块磚擺好。給那呼同寮師打二磬。迎請和尚。和尚在韋䭾殿等候。一路四椎二磬。到韋䭾殿門外。打問訊二磬四椎。和尚後走進堂。路中四椎二磬。至進堂。二悅眾站堂門內。看和尚問訊。又打四椎二磬畢。維那呼大眾師。頂禮和尚。尚云不為禮。禮字下接打三陣二磬。後四椎一押。和尚說法畢。維那云。大眾師禮謝和尚。尚云不為禮。維那又云。同寮師打二磬。送和尚回丈室。和尚云不銷送。師付們洗脚去罷。維那即云同寮師打二磬。禮謝內外寮班首。首領監香。內外護七諸師。頂禮三拜。各人上單。取鞋襪衣袍。到西丹墀洗脚。內外各職。随到方丈室謝法。後到大廳圓禮。以免各寮互相勞歩。圓禮畢各人回寮。僧值派照客。招呼外寮。各人搭衣過堂。到晚課下殿。到祖堂銷生死假。又到丈室銷生死假。</p>
</div>
<div class='div-other'><a id='mulu231' />
<p class='h2'>禪堂雙班雙行正當值日行事則</p><p style="margin-left:1em;text-indent:-1em">正當值早四板响起來。將被条摺好。先下單出外小圊。回堂連草鞋盤腿位上坐。候煞四板。聽維那打下單呌香。即下位開堂門。由西出挂簾子。到丹墀洗臉畢。晾手巾回堂。將二供水盃。拿至香桌。齊桌頭橫線縫放好。到供水二盃。奉佛前供水一盃。随點香七支。佛前敬三支。再一炷插香牌上。三炷一供水。奉韋䭾殿。回堂挂腿坐。候報鐘响。拿壺絆二根。一根交監值。一根自拿上東邊壺。上好候監值。香桌斟過。即左手提壺。斟東邊前開水。與監值斟交頭。一齊回原處。又斟第三巡。左手提壺。右手打手照。由東至西回東邊。將手照息好。放佛龕東。回原處下壺絆子。下好接監值壺絆。一齊挂桌傍釘上。聽維那着盃子。拿手巾抹香桌水。收東前盃子。收好拿条箒。拭佛前水。由西至東拭好。將条箒放監值位底。穿袍搭衣。禮佛三拜。如初一十五。帶具拜過。出拜韋䭾。回堂連草鞋盤腿子坐。板棰橫持在手。候大鐘煞尾。聽司水咳[口*敕]一聲。即下位子挂二板一鐘。板棰挂好。香下爐。小[木*魚]拿下。放桌頭上。齊線縫。[木*魚]口對香盤。[木*魚]椎放[木*魚]底下。若西單由佛龕後。過去交值。先將當值牌統下。挂在接值人本位上。無棕薦站離三块磚。有棕薦站二块磚。對面合掌。亦從原處回。若交東單直去直來。歸本位。連草鞋盤腿子坐。具在下。板椎橫持放具上。候鼓煞尾。聽司水咳[口*敕]一聲。下位挂三板一鐘。板椎挂好。持具合手掌。對位轉面。到中間進門三块磚。脚齊磚縫。主中向上問訊。轉面向西。向上至中蒲團。問訊展四摺具。禮佛三拜。聽悅眾引磬。一下一拜。第四下。帶起具來。摺好問訊。轉面向東。往下至中。向上問訊。悅眾一下二磬開靜。向東轉面。開堂門即歸本位。具放位後。挂腿坐。拿大板椎。橫持手內。候引磬一下起身。第四下接下板。板聽引磬。頭陣板。打六押七又一下。慢慢接打。看西單走畢煞頭陣。第二陣。打三押四又一下。慢慢接打。由慢至快。引磬出堂煞二陣。第三陣。亦打三押四又一下。慢慢接打。随敲随煞畢。單打一板。又連二板。接打報鐘一下。接火點一下。三交三接。打火點皆打三押四。看維那過火點煞二陣。審維那歸位煞三陣。交火點接鼓。三交三接。菜頭上殿。禪堂揚過板。當值板。椎挂好。拿鎖鑰鎖堂門。由小止靜門出。隨手帶好。同香燈司水三人上殿。當值。提大止靜門外路燈。提至殿。外息好。提進大殿。挂東邊格上。上殿照常。繞佛跟堂內。東單尾後走。候三皈依畢。禮佛三拜。將燈提回。止靜門外挂好。開堂門進堂將佛前小燈點起。點二板香一支。插香板上。將單鞋具送回本位。候班首進止靜門。將小[木*魚]子拿好平胸。面向西站當值位。候新當值回堂。老值徃前走一步。新值靠香桌。老值站監值位。二人一齊對位問訊。對面站。老值將小[木*魚]一舉。新值合掌小[木*魚]掉面。新值接去一舉。老值合掌歸位。西單從佛龕後過去。東單直去。新值每逢初一十五。接過將小[木*魚]放棹上。候引磬回堂。對靣展具。恭喜三拜畢。帶起具來。當值快摺具。摺好放位後。急將小[木*魚]拿在手。候敲三下引磬。對面問訊畢。接打小[木*魚]一下。必要响喨。敲過放桌頭上。放法同前。隨將草鞋具拿來。盤腿子位上坐。聽招呼放簾子。打小[木*魚]三下。止靜掩門息小燈。止過靜即下位。出外小圓上架房。與平常同。大小架房畢。穿袍子搭衣。回堂盤腿位上坐。鞋子不收。聽外敲呌香煞過。香下爐。聽開梆至二陣。不放腿子。將小[木*魚]拿在手。梆煞尾六椎畢。接敲小[木*魚]一下挂。好放腿子挂腿坐。引磬一下起身。至佛龕後站。候人出堂盡收小燈鎖堂門。當值監值。香燈司水。四人過堂。如每月十四三十日。香燈司水早粥亦過頭堂。過頭堂時。聽結齊引磬一响。起身問訊。早粥回堂開大止靜門。開堂門進堂。點早粥後大行香一支。插香牌上。天氣炎熱。將格子開幾扇。拿板椎在手持好。面向西站。看引磬進堂。向位轉面。一引磬一板。一引磬一鐘。一引磬二椎大[木*魚]子。將板椎放在桌邊。齊邊內一寸。站外三块磚。齊磚縫抽衣。脫袍子換草鞋。出外嚼楊枝小圊。如上架房不嚼楊枝。趕急回堂跟維那後跑香。看維那用手一招。急趕向前打鉗椎。或送和尚。位或送班首位。要恰當。挂二板一鐘將板椎掛好。小板椎拿下。橫放香盤內放好。挂腿坐接香插爐內。如加香復。本位站立。接香插爐內。再將小板椎。橫持在手。聽和尚或班首開示語畢。打催板二下。小板椎挂好。到香拖[木*魚]椎。齊桌邊內一寸。未加香以前跟維那後走。如加香後。打過催板。不跟維那在外圈跑香。聽起字尾打鉗椎打過抽觧。[木*魚]椎推進。靣向上兩手垂直。有小圊出去不小圊穿袍子搭衣。持具連草鞋盤腿子坐。板椎放在具上。聽招呼下位止靜同上。向位轉面。至中向上問訊。向西轉面向上但止靜拜佛。皆走方圈子。主中向上問訊。展具禮佛三拜。起具問訊轉面向東。直至堂門口。由東出外。翻止靜牌。由西進堂至中問訊。不到後圎禮。如期頭進堂。問訊合平掌到和尚前圎禮。和尚招呼問訊就問訊。持具平胸歸位放具。若免禮。翻牌回問訊。直至本位。將具放位後至。香棹對面站定。聽門關好出香盤。站外五块磚齊線縫。抽衣脫袍子。坐香照常。香坐長短聽維那作主。香剩寸半接香。插爐內火頭向上。香到一寸。即香頭向下插好。候維那招呼。引磬開靜。即收香盤聽開門放腿子。如加香聽呌香放腿子。看散香請好向下。當值即起身站香棹前。拿[木*魚]椎在手。散香向上問訊。即敲大[木*魚]子二下。起早四支香。[木*魚]椎推進。拿小板椎。橫放香盤內。出外小圓要快。回堂跟維那後行。聽招呼放簾子。打抽解同前。聽招呼下位。站香桌前打三下大[木*魚]子止靜。候簾子[打-丁+(券-刀+(令-(合-口)+、))]好門關好。出香盤。歸位坐香聽外打呌香煞過香下爐。聽開梆至二陣下位。站香桌前。[木*魚]椎拿好。煞尾六下。即敲大[木*魚]子一下開靜。[木*魚]椎放好。歸位穿鞋襪。穿袍子。搭衣。板椎拿好。坐下橫持。聽引磬起身。脚站丁字步。面向東對板。引磬第四下敲板。頭陣打六押七。由慢至快。第二三陣。打三押四。由慢至快。多不過十一下。後單一下。連打二下。又敲鐘三下。板椎挂好。如初一十五。或佛祖聖誕。聽開梆下位開靜。揚板同前。四聖供單供不去。在家看堂。聽火點鎖堂門。關大小止靜門過堂。當值監值。香燈司水。四人當值前走。監值走第二。香燈走第三。司水走第四。聽結齋引磬一响。起身問訊。午飯回堂開大止靜門。進堂點大行香一炷插牌上。板椎拿好。站本位面向西。候引磬進堂。向位轉面。一引磬一板。一引磬一鐘。一引磬二下大[木*魚]起香。板椎放桌上。齊邊內一寸。抽衣脫袍。換草鞋出外。小圊上架房。不嚼楊枝。趕快回堂跟維那後走。聽招呼放簾子。挂二板一鐘板椎挂好。接大板香播爐內。火頭向上。拿壺絆二条。交一条與監值。一条自上東邊壺絆子。候香棹茶到過。當值提茶壺斟東單茶。三巡同前。聽維那着盃子。先倒香後抹棹子。拿小板椎。橫放香盤內。收東邊盃子。收好隨拿条箒。掃佛前水。歸位拿小板椎。聽散香着過。打催板二下。小板椎挂好。拖[木*魚]椎同上。放簾子掃水。由西至東。掃過条箒放監值位底。跟圈行香。聽招呼打抽解。當值由西出外代。挂簾子挂鈎向外。進堂擺蒲團放好。穿袍搭衣。止靜拜佛。出外翻牌同前坐香。聽引磬開靜。收香盤。開門放腿子。人少兩把茶壺。拿絆二根。上絆子同前。頭巡茶斟畢。回原處下絆子參茶。當值拿竹筷一雙攪茶。先站東邊。面向西脚站丁字步。西邊參好。二人對面轉面。至西邊面向東。脚站好攪茶。筷子徃下攪。要輕攪。重則壺底受傷。東西攪好。筷子挂原處。坐本位接大行香。插爐內火頭向上吃茶。第四個圈子。又歸當值到好。坐本位。如不吃茶。即將茶盃放香盤頭。副巡散香。到第五巡。到過當值接副散香壺絆。挂桌邊原處。聽着盃子先倒香後抹桌子。收東邊盃子。候盃籃出堂。掃佛前水歸位。候卓散香。敲起午後四支香。[木*魚]子二下。拿小板椎。橫放香盤內。拿条箒由西單。掃至東。掃好將条箒放監值位底。出外大小架房趕快。回堂跟維那後走。聽招呼放簾子。少刻打站板照常。接二板香。小板椎拿好。聽開示畢。打催板二下。小板椎挂好。倒香拖[木*魚]椎子同前。行香聽招呼打抽解。亦同前小圊回堂。連草鞋盤腿子坐。聽招呼止靜同前。坐香香剩寸半。接二板香插爐內。着香到一寸即倒香。聽招呼打一棰[木*魚]子開靜。看散香問訊。打起六支香火[木*魚]二下。小圊回堂。放簾子打站板。打抽解止靜坐香。均同前。聽外打呌香煞過。香下爐聽開梆二陣下位。煞尾四下。打一椎[木*魚]子開靜。穿袍子不搭衣。揚板與前同。出外翻牌進來。同大眾一齊問訊。站四塊磚齊線縫。合掌至佛前。取供水盃放左手上。右手二指押盃口。向上一舉。徃下四块磚。齊線縫一舉。向東轉面。捧外丹墀倒一条線。到韋䭾殿供水。亦捧外倒。二盃拿進堂。站四块磚。齊線縫。向上一舉。放佛前東邊。散香脚下二邊。佛前盃放在內。韋䭾盃放在外。候監值到過茶葉。掃東邊地畢。同監值一齊取雞毛箒。從佛龕後掃到東前。及掃香桌。東邊衣竿上掃好。同監值雞毛箒一齊插佛龕後。聽外二下火點。當值敲大[木*魚]三下。止靜點二板香一炷。插香牌上。請先回來師代看堂。同辦公事人。一路過二堂。當值吃畢回堂。大小架房趕快。回廊下。將洗臉手巾摺好進堂。對代看堂人合掌。搭衣禮佛三拜。或初一十五。帶具禮佛。禮韋䭾。禮遇回堂在位上坐。聽招呼下位。點香六炷。佛前三支。韋䭾三支。回堂維那開靜。當值拿鐘椎在手。維那拜三拜。當值敲三下報鐘皆當值先敲鐘。維那後拜。敲過鐘椎。橫持坐下。聽夜巡煞板。頭引磬起身二磬三下。敲鐘三下。後二下一押。頭陣慢慢打。引磬出堂煞頭陣。維那到中途煞二陣。維那進大殿。聽二磬聲煞三陣。煞下後單一下鐘。連二下鐘。再一下鐘一二磬。共三下名交二磬鐘。煞畢鎖堂門。同香燈同水三人上晚殿。除無路燈外。其餘同前下殿回堂。點大板香一支。插牌上。將板椎拿好。候引磬進堂。一二磬一板。一二磬一鐘。一二磬一椎。大[木*魚]子當值留心。抽衣脫袍子。換草鞋位上坐。聽招呼放簾子。維那止靜。當值掩門。位上靜坐。如有大小架房。趕快進堂看堂。養息靜中看香。剩寸半拿兩把壺就壺內茶葉打茶。打回來上單草放香棹下。上過單草放監值位上。先點小燈。後報香燈。點佛前琉璃燈。又點二邊海燈。當值看海燈。點過。點小行香一支插牌上。香到當值向維那合掌云。香到了報過歸位。維那開靜。當值開門由西出外挂簾子。進堂請散香。維那敲大[木*魚]二下。當值敲散香。西三下東三下。由東前將散。香放監值位。大板椎拿下放好。小圊趕快回堂。跟維那後走。聽招呼放簾子。挂二板一鐘。接大板香插爐內。拿絆子二根同上。斟東單茶。頭巡斟過。一路回原處第三圈左手提壺。右手拿手照至後交頭。換手斟棕薦。斟過回來單原處。下壺絆。接監值絆子挂桌邊。維那著盃子。當值倒香抹桌子。拿小板椎橫放香盤內。收東邊盃子。盃籃出堂。掃佛前水条箒放下。小板椎拿好。聽散香着過。打催板二下。小板椎挂好。拖[木*魚]椎放簾子。掃水打抽解。至止靜。不出外翻牌。餘皆同。抽衣脫袍坐香。香剩寸半接大行香。一寸倒香香到維那招呼悅眾。打二磬一下開靜。當值收香盤。下位出堂。至監值寮提筷籃二個。進堂放佛前。聽招呼散筷子。右手提籃左手散。先散維那筷子。擺香板頭上。如和尚在堂放四雙。不在堂散三雙。橫放香盤上。由西散班首筷子。皆散香板頭上。以下書記清眾。皆散懷內。一齊散畢。筷籃放佛前送頭堂放叅。送交頭。聽招呼歸位吃放叅。拿二碗放叅。放桌上盤腿子坐。先送副當值放叅。自吃放參畢。小碗在前。大碗在後。筷子東西橫放大碗上。先拿自己筷子。後接副當值碗筷。一齊放好。看維那吃畢。即下位先拿維那筷子。後拿自己筷子。將自己盌拿至香桌頭。齊線縫放好。後兩手拿維那小碗。放自小碗上。又拿大碗放自大盌上。筷子橫放大盌中畢。至佛前把大盌籃。移至二白石當中。面向西站用二手先拿西小盌籃後。拿東小盌籃。靠大盌籃放。筷籃靠小盌籃。連草鞋盤腿。坐當值悅眾位。聽招呼收東邊筷子。收好放大碗籃當中。復收碗畢。聽招呼提筷籃。回監值寮洗頭堂碗筷。大小架房。回堂對悅眾合掌。近東單前坐聽開示。候悅眾。打催板當值跟維那後跑香。聽招呼打抽解。止靜坐香五寸。開靜同前。來加香以前。香到開靜。如加香以後。香到寸半。接大行香。一寸香倒香。開靜揚板同前。加香後當值不拜佛。即持大[木*魚]椎子。聽拜佛後。問訊二磬。二下扣大[木*魚]子二下。起晚六支香。小板椎橫放香盤內。出堂先吃開水。後小圊。回堂聽招呼放簾子。跟維那後走。聽喊起字二個。當值即趕到香桌前。急將小板椎拿好。聽監香起字尾。打小板一下。即先拖大[木*魚]椎。和尚或班首開示。或繞一圈或二圈。聽招呼打催板二下。板椎挂好。[木*魚]椎拖出。跟維那後。又聽第二起字趕上前。大[木*魚]椎子。拿好。照前打過。連草鞋位上坐。聽招呼止靜坐香。靜中聽招呼開靜。聽二磬禮佛三拜。連草鞋。盤腿子位上坐。聽招呼放簾子。點手照。放維那香板柄上。掩門息佛前小燈。出外大小止靜門關好。架房路燈息好。大小架房回堂養息。</p>
</div>
<div class='div-other'><a id='mulu232' />
<p class='h2'>禪堂雙班雙行副當值及末當值日行事則附監值寮過二堂位次規則</p><p style="margin-left:1em;text-indent:-1em">副當值。晚養息香開靜。下位子到監值寮。抬大盌籃。進堂放佛前。站佛龕東。候香棹筷子散好。拿筷籃左手提籃。右手散筷子。書記清眾。皆散懷內。至後維摩龕兩邊。皆有班首。看草鞋真豎。定是班首。筷子隨放香板頭上。一齊散畢。筷籃送佛前擺好隨送放叅。送交頭聽招呼歸位。先拿筷子一雙。位上坐好。正當值送遞放叅。接過放叅吃畢。碗筷交正當值。下位站佛龕東邊。平柱站好。脚齊磚縫。聽招呼收東邊盌。收畢聽招呼抬大盌籃。回監值寮。帮洗頭堂盌筷畢。進堂聽開示照常。</p>
<p style="margin-left:1em;text-indent:-1em">末當值晚養息香開靜。下位至監值寮。將辣椒桶提進堂。放東邊平柱放好。送放叅。聽招呼到開水。將辣椒桶。提回監值寮。回堂站佛龕東。靠副當值站。聽招呼收盌筷。收畢空手先回監值寮。坐靠西邊外。靠司水坐。過二堂吃畢。回堂聽開示。坐香照常。</p>
<p style="margin-left:1em;text-indent:-1em">監值寮。桌子東西擺。橙子兩條南北擺。副悅眾。坐南橙東一。末悅眾坐南橙東二。正散香坐南橙東三。副散香坐南橙東四。末散香坐南橙東五。末當值坐南橙西六。司水坐南橙西七。香燈坐北橙東一。正巡香坐北橙東二。副巡香坐北橙東三。末巡香坐北橙東四。末監值坐北橙西五。副監值坐北橙西六。正監值坐北橙西七。</p>
</div>
<div class='div-other'><a id='mulu233' />
<p class='h2'>禪堂雙班雙行正監值日行事則</p><p style="margin-left:1em;text-indent:-1em">正監值。平四板响起來。將被條摺好。先下單至吃茶處。點燈籠一個。將茶壺担挑至大寮。打開水二壺。挑回吃茶處放下。先將燈籠息好挂原處。二開水壺提進堂。放香桌下。出外小圊洗臉。回堂挂腿子本位坐。候打過三下報鐘。將棕薦撩起二尺許。提開水壺放香桌前。圓圈兩邊。線縫當中放好。站西靣向東。脚站丁字步。接當值絆子上西邊開水壺。候香桌盃子散好。將壺隻手提起。斟香桌開水。由西前斟至西後。交頭由東單回原處。挂腿坐吃開水畢。盃放桌上。斟第三巡開水。右手提壺。左手拿手照。由西至東。先將手照息好。放佛龕東邊。再回原處。下絆子交與當值。復至門口推簾子。看悅眾出外。回聽維那着盃子。先兩手拿維那盃子。放辦事人盃子上。一齊拿放西邊盃籃內。站西面向東放下。由西前位上。收至西後。收位上班首盃不撩衣。收地下盃。皆向右撩衣。一齊收好。放西邊盃籃內。至東提開水壺出外。至吃茶處。如悅眾壺提來。一齊圍好回堂。穿袍搭衣。禮佛三拜。或初一十五。帶具禮佛。禮韋䭾回堂。連草鞋盤腿子坐。聽挂二板一鐘下位。先將蒲團繞上一塊磚。由西[打-丁+(券-刀+(令-(合-口)+、))]棕薦[打-丁+(券-刀+(令-(合-口)+、))]好。放監值位後。再將蒲團。移下擺原處。向東轉面。出外[打-丁+(券-刀+(令-(合-口)+、))]簾子關門。直去交值。先將牌繞下。挂新值位上。有棕薦站二塊磚。無棕薦站四塊磚。對新值人合掌。由佛龕後回原處。若東單直來歸位。連草鞋盤腿坐。候當值。止靜禮過佛。至下中間問訊。悅眾一引磬開靜。即下位。收蒲團挂原處。出外開大止靜門。回堂站佛龕後。候西單出堂盡。息西邊海燈。東單出堂盡。息東邊海燈。當值上殿監值拿廊下手照。至韋䭾殿抽衣。拿手照。到架房。息路燈。回韋䭾殿。不搭衣盤腿坐。若未盤腿坐。僧值來要站起合掌。走過方坐。聽大殿打皈依。點架房路燈回搭衣。當值回堂。將手照拿至廊下。東邊放好。進堂點手照。放佛龕後。歸位將草鞋。送歸自己本位。看新值進堂。新值靠當值。老值在西。二人一齊對位問訊。對面合掌。老值回本位。西單由佛龕後去。東單直去。新值候引磬進堂。放簾子挂上。鈎頭向外。關大止靜門。提廊下燈籠。息送吃茶處挂好。回堂將草鞋拿來。聽招呼。收佛龕後手照息好。放佛龕東。放簾子。候三椎小[木*魚]打過掩門。將佛前小燈。送佛龕後擺好。出外抽衣。將廊下手照。拿至架房看架房。有人。招呼復來師息燈。若無人自將燈息好。手照拿廊下息好搭衣。手照拿進堂。放佛龕東。歸位盤腿坐。聽外開梆下位。聽小[木*魚]一下。開堂門[打-丁+(券-刀+(令-(合-口)+、))]簾子。開大止靜門。到丹墀擺楊枝盆。拿楊枝罐二個放盆內。楊枝罐向南放。楊枝頭向北放。至吃茶處。拿盃籃二個。提至丹墀二盆內。每盆均放三四十個。每堆五個一碼。盃子放好。同當值。香燈司水。四人過堂。監值走第二。吃畢。聽結齋引磬一响。起身問訊早粥回堂若天氣炎熱開幾扇格子。進堂站本位。候引磬進堂。放簾子挂好關大止靜門。進堂站本位抽衣。脫袍子換草鞋。出外至吃茶處。茶壺浪好。拿二把壺。放廊下西邊。靠廊格放兩磚縫中間。如夏天拿一把壺進堂。放香桌下。將吃茶桌上。盃子收好。收丹墀楊枝罐。放原處畢。小圊回堂。跟圈行香照常。候抽解在西面對位轉臉。在東直到堂門口。站東邊對散香。著過由西出外挂簾子。候人出盡。將二茶壺。提進堂放香桌底下。擺蒲團出外。小圊回來。至東關大小止靜門。回堂連草鞋盤腿坐。候當值止靜。翻牌進堂問訊。即下位收蒲團。挂原處。關門坐香。如加香後。候巡香走草鞋圈子。即下位舖棕薦。打開二尺許。歸位坐香照常。至開靜。未加香前。同眾一齊放腿子。如加香後。開靜即下位。收棕薦放原處。起過四支香。出外裝盃籃二個。放花盃一個裝好。擺吃茶桌上。小圊回堂行香。至打抽解同前。小圊回來將二盃籃。提至廊下。靠西格柱擺好。關大小止靜門。進堂在位盤腿坐。候止過靜。下位搭簾子。關門坐香照常。至開靜同大眾一齊放腿子。換鞋襪穿袍搭衣。坐下。聽起身引磬一下。即至佛龕後站。西單出堂盡。關西邊格子。過午堂同前。回堂將桌下壺盖。拿二個放桌頭上齊線縫。二盖並放。天氣炎熱開格子。歸位面向西站。引磬進堂。放簾子挂好。關大止靜門。回堂抽衣。脫袍子換草鞋。候悅眾茶葉放好。提二把茶壺。至喫茶處。放担子內。挑至大寮打茶。看人多少打茶若干。打好挑回。至吃茶處放下。茶壺提進堂。未上單草放桌下。單草上過放監值位上。出外大小架房趕快。回堂行香。聽挂二板一鐘。歸位將茶壺。提放桌前。圓圈兩邊。接當值絆子。上西邊壺上。候香棹盃子散過。即斟香桌茶。由西前至西後斟交頭。由東回原處。坐吃茶畢。斟第三巡畢。回原處下絆子。交與當值。將二茶壺。提出放吃茶桌上。趕快回堂。聽看盃子。先收香桌盃子。放西邊盃籃內。再由西前至西後收畢。至香桌下。拿二把壺至吃茶處。共四把壺。裝二個担子裝好。打抽觧如來不及進堂。當值代挂簾子。候人回堂盡。將二壺担。挑至禪堂西廊下。靠格子放好。關大小止靜門。回堂連草鞋盤腿坐。候止過靜。當值翻牌進堂。主中問訊。即下位收蒲團挂好。掩門坐香。如加香後。止過靜舖棕薦同前。靜中聽茶葉包响。下位同悅眾。至大寮打茶。出進。皆要關小止靜門。打茶回挑至吃茶處。担子送還原。茶壺提進堂。放桌前同上。候開靜。若加香時收棕薦。接當值壺絆子上好。看香棹盃子散過。斟香棹茶。由西前至西後交頭。再斟棕薦茶。由維摩龕徃兩邊分斟。由佛龕後回原處。下絆子參開水。先參西壺。人面向東。脚站丁字步。左手提壺。右手拿絆子參開水。西邊參好。參東邊。面向西脚站丁字步。右手提壺。左手拿絆參過。壺放棹下。絆子挂原處。坐吃茶畢。斟第四巡茶。回原處五巡斟畢。聽卓盃子。收香棹及西邊盃子畢。提茶壺出堂。至吃茶處。候悅眾壺來。二壺並一壺。放桶內圍好。大小架房趕快。回堂跑香。至打抽解止靜。均同前。開靜起六支香。出外拿糞箕。條箒五把。茶葉裝好。放西止靜門外南角。回堂行香。至打抽解與前同。候人回堂盡。將條箒糞箕。拿至廊下西邊。靠格子放好。進堂連草鞋盤腿坐。止過靜[打-丁+(券-刀+(令-(合-口)+、))]簾子。關門坐香照常。候開靜。同大眾一齊下位。穿鞋襪不穿袍子。候敲起身引磬。即站至佛龕後。候西單出堂。散茶葉。由西後散至東後。散過茶葉。掃西單地畢。與當值同拿雞毛箒。同掃佛龕。次掃西單衣竿。從首座位。掃至維摩龕止。掃畢將雞毛箒。同當值一齊插佛龕後。候三椎大[木*魚]止靜。放簾子掩堂門。出外關東大止靜門。回堂佛前舖棕薦。蒲團擺好。同辦事人。一路過二堂。回堂大小架房畢。將廊下手巾摺好。拿進堂搭衣禮佛。若十四三十。帶具禮佛。禮韋䭾回堂坐香。候開靜。開門[打-丁+(券-刀+(令-(合-口)+、))]簾子。關東大止靜門。回堂位上坐。候維那禮佛三拜畢。收蒲團挂好。搭棕薦放監值位後。挂腿坐。候一椎起身二磬敲過。站至佛龕後。西單出堂。關西前格子。人走盡。出堂至韋䭾殿。看堂。候僧值禮過韋䭾。至吃茶處裝盃籃二個。放花盃一個裝好。放吃茶桌上。仍回韋䭾殿。坐看門戶。候當值回堂。即進堂站本位。面向西看引磬進堂。放簾子挂好。關東大止靜門。回堂抽衣。脫袍換草鞋。出外將二盃籃。放廊下放法同前。小圊回堂上單養息。至養息開靜起香。下單出外小圊回堂行香。聽挂二板一鐘歸位。將茶壺提出。放香桌前上絆子。斟頭巡茶同前。坐吃茶。斟第三巡茶。右手提壺。左手拿手照。由西至東斟畢。先將手照息好放佛龕。回原處下。壺絆子。交與當值。即提二茶壺出堂。放吃茶桌上。趕急回堂。聽著盃子收盃同前。收畢出外。浪茶壺二把。裝担內放吃茶處。靠格子放好。打抽解不進堂。當值代辦。候人走過進堂。連草鞋盤腿坐。止靜後當值禮佛後。下問訊歸位。即下位。收蒲團放好。歸位坐香。候引磬開靜。開門即出堂點燈籠一個。挑茶壺担。至大寮打開水二壺。挑回至吃茶處。將燈籠息好挂原處。提開水壺進堂。放東邊白石上。兩線縫當中。絆子上好。送放參聽招呼。回放參將放參。送監值寮回堂。站開水處。聽招呼到開水。先斟維那。次斟正副當值。由西前至西後斟交頭。將壺放維摩龕前。西邊線縫上。至西前平柱站。離佛龕半塊磚。齊線縫站好。聽招呼收西前筷子。收畢至東邊。開水壺旁站。聽招呼提一開水壺前走。回監值寮。坐靠墻西邊頭上。將開水壺放桌上。吃二堂放參。斟二堂開水畢。復至大寮。打兩壺開水。回圊桶內。大小架房畢。進堂聽開示。打抽解止靜均同前。候巡香走過草鞋圈子。下位舖棕薦。擺蒲團。若加香時。不擺蒲團。舖棕薦打開二尺許。坐香同前。至開靜放腿子先開門收棕薦聽招呼出外到開水。先點小燈。次到班首維那開水。吃畢裝壺兩把。放担內。放靠北墻擺好。小圊回堂。上單養息。如加香後。止過靜巡香。走過草鞋圈。監值下位舖棕薦。擺蒲團。歸位坐香。一切均同前。至開靜聽打呌香下位。聽引磬。禮佛三拜畢。上單養息。</p>
</div>
<div class='div-other'><a id='mulu234' />
<p class='h2'>禪堂雙班雙行副監值及末監值日行事則</p><p style="margin-left:1em;text-indent:-1em">副監值。晚養息香打抽解。出外茶水桶二個。扁担一條。放吃茶處。靠格子擺好。回堂坐香。候養息香開靜。開門下位。出外挑水桶担子。同正監值。一同到大寮。打熱水二桶。挑回監值寮。桶盖盖好。回堂送放參。聽維那招呼回放參。即將放參。趕快送回監值寮。回堂聽招呼。斟東邊開水。先斟當值悅眾。由東前至東後。斟至維摩龕交頭。將壺放維摩龕前。東邊線縫上。至西單靠正監值站。脚齊線縫。聽招呼收西前碗畢。提開水壺。走正監值後。出堂回監值寮。過二堂。坐靠正監值吃畢。大小架房。回堂聽開示。坐香照常。</p>
<p style="margin-left:1em;text-indent:-1em">未監值。晚養息香開靜。開門下位。站佛龕西邊。幫送放參。聽招呼到開水。將手上放參。送回監值寮。回堂站西邊。靠副監值站好。聽招呼有棕薦。收棕薦筷子。接末巡香筷子。放大碗籃中間。再收大小盌收畢。前回監值寮。過二堂。坐靠副監值吃畢。大小架房。回堂聽開示。坐香照常。</p>
</div>
<div class='div-other'><a id='mulu235' />
<p class='h2'>禪堂雙班雙行正巡香日行事則</p><p style="margin-left:1em;text-indent:-1em">正巡香。早板香打抽解。有小圊出外小圊。不小圊拿蒲團。至佛龕後中間。連草鞋盤腿坐。聽止靜後出過香盤。即起身捧蒲團。放好。西單至西出。東單至東出。至佛前。站進門三塊磚齊線縫。向上主中問訊。左脚先開步。自西上至佛前。右手請香板。手心要空。香板柄平口。香字對耳。離開耳朵一寸遠。夯好向東轉下。至下三塊磚齊線縫。香板持平胸。手離手二寸。字向上手拿香板。二大指在裡。八指在外。問訊下平胸。香板不動。起來香板舉齊眉夯好。從東走草鞋圈子。右脚先開步。走第三塊磚。看單鞋有未擺好者。即將香板交左手。右脚向前脚站丁字步。將單鞋理好。即先收脚步後夯香板。由東後至西前。如有棕薦。轉回走棕薦。如無棕薦。由西直至佛前。主中站定。不問訊。香板橫持手內持好。看香走圈子。但巡香。走圈子走圓圈如加香後。有監香走圈子。皆聽監香作主。走方圈子。早板香四個圈子。先看那邊昏沉重。先走那邊。無論圈子多少。皆是趕昏沉重一邊。先去下香板不能下連二香板。回頭香板。反手香板。報仇香板。概不能下。但反手香板。四角准下。下香板右脚向前。脚站丁字步。磕膝對磕膝。香板頭高三寸。手要拿空。正打挑担處。必須留心。四圈走畢。候香到開靜。不問訊夯香板。直去至接巡香人前。先用香板。將巡香牌挑起。向下統一位。有棕薦站第二塊磚。無棕薦離第三塊磚。右脚上前。脚站丁字步。對面卓香板。先卓一下。又卓一下。隨跳畢。香板持平胸。對接巡香人問訊。香板舉齊眉。接值人低。頭還禮。夯香板對位轉面。直下至佛前。主中向上問訊。香板夯好。左脚先開步。自西上至佛前。交香板放原處。自東下來。至中問訊。向東轉面。開門由西出外。挂簾子大小架房。回堂行香。</p>
<p style="margin-left:1em;text-indent:-1em">早四支香打抽解。正巡香搬蒲團。至後坐與早板香同。止靜後香盤出過。起身至佛前。請香板走草鞋圈子同前。或初一十五。及佛祖聖誕。上供日期。走過草鞋圈子。將香板靠監值位邊。柄朝下放好。自西上至佛前。拿二板香三支。點好插爐內。退半步向上問訊。向東轉面下來。仍將香板。拿在手橫持站定。如無上供。聽外呌香煞畢。裝香同前。開梆開靜。交香板亦同前。佛前交過下來。問訊開門。開大止靜門。回堂換鞋襪。穿袍搭衣。挂腿坐。聽起身引磬一下。即至佛龕東。對磬站齊。一塊磚齊磚縫。將磬椎橫持在手。聽揚板煞尾。一鐘一引一磬。如是三下畢。磬椎放磬內。聽引磬禮佛。一拜問訊。西單由佛龕後過去。東單直去。跟班過堂。午飯回堂。挂過二板一鐘。即站佛龕東。平柱離開半塊磚。齊線縫站好。看香桌盃子散過。即至佛前。面向西。脚站丁字步。左手提盃籃。由東前至東後。散交頭。盃籃放原處。坐吃茶畢。斟二巡茶。由東至西回原處。放下至佛龕後。候三圈走過。站後東邊。聽著盃子。收東後盃子收畢。提東邊盃籃。至丹墀浪好。提至吃茶處。裝盃子二籃。放花盃二個。候人走畢。提至廊下西邊。靠格子放好。進堂坐香照常。</p>
<p style="margin-left:1em;text-indent:-1em">午板香打抽解。正巡香人。搬蒲團至佛龕後坐。候止靜出過香盤。至佛前請香板。走草鞋圈子行香。走圈子下香板皆同前。見悅眾下位。統上一磚站。又聽外打茶回。即左手斜持香板。右手出外推簾子。候茶壺進堂。簾子放下。聽開靜交香板均同前。開門挂簾子。[打-丁+(券-刀+(令-(合-口)+、))]袖子提二盃籃進堂。至佛前脚站丁字步。將左手盃籃。放佛前東邊。白石上一塊磚放好。提右手盃籃。散香桌上盃子。齊放棹頭線縫。和尚在堂散十個。和尚不在堂散七個。散過徃西散班首。若招呼插板子。盃子散手上。若未招呼插板子。盃子散香板頭上。其餘書記清眾。皆散地下。齊半塊磚縫。散在二人膝頭當中。盃離盃四寸。至後看有班首。散香板頭上。一齊散畢。盃籃放原處。挂腿坐吃茶。候茶壺歸位。若插板子。不散二告。若未插板子。散二告先散香桌。次由西前至西後散畢。盃籃提放原處。歸位坐吃茶。到第三巡茶。到畢茶壺放下。至佛龕後。候五圈走過。站佛龕西邊站好。聽卓盃子收西後盃子畢。提西邊盃籃。至丹墀西盆內浪好。提至吃茶處。將盃子放架上。籃子晾好。大小架房畢。回堂行坐照常。</p>
<p style="margin-left:1em;text-indent:-1em">午四支香。打抽解一切事。均與早板香同。午六支香。打抽解與早四支香不上供同。開靜開門。出外開大止靜門。回廊下西邊。將條箒糞箕。拿進堂放佛龕後。歸位穿鞋襪。穿袍子本位挂腿坐。聽起身。引磬。即站佛龕東。磬前敲磬同前。禮佛畢歸位。脫袍子掃西單地。堂內掃好。出外取茶葉。到西廊掃西廊下地。掃好送灰到堆上。糞箕放原處。回堂穿袍子。同辦事人。一齊過二堂。</p>
<p style="margin-left:1em;text-indent:-1em">晚起養息香。挂過二板一鐘。即站佛龕東。平柱站好。候香桌盃子散好。提盃籃散東單盃子。散畢放原處。坐吃茶畢。斟二巡茶。左手提壺。右手拿手照。由東至西斟畢。先將子照放香盤上。再將茶壺提放原處。至佛龕後站。候三圈走過。站東邊。離佛龕塊半磚站好。聽卓盃子。收東後盃子。收畢將二盃籃。提出放吃茶桌上。回堂跑香。</p>
<p style="margin-left:1em;text-indent:-1em">養息香打抽解。搬蒲團坐佛龕後。聽出香盤請香板。走草鞋圈子均同前。但養息香。乃慧命香。上半支香不走圈子。若有重昏打呼。抄手香板。直去直來。抄手香板。不得過維摩龕。至下半支香。走三個圈子。至開靜交香板同前。開門挂簾子。至監值寮。提西單小盌籃。走當值後進堂。放西邊靠筷籃放好。將辣椒盌。拿放佛龕上。對西邊香筒擺好。候香桌散過筷子。提小盌籃。散香桌小盌。和尚在堂散五個。不在堂散四個。由西前至西後。散交頭二人散棕薦。看人多少。由中間分散。一齊散畢。提回放原處。拿辣椒盌。散辣椒。先雙手棒散維那。如和尚在堂。維那散畢。散和尚。和尚不在堂。維那散畢。即徃西散班首。皆用雙手散。其餘書記清眾。皆站二人當中。用隻手散。散交頭。散棕薦畢。巡香散當值悅眾畢。拿辣椒一盌。放參一盌。帶散二告辣椒。聽班首招呼到開水。辣椒不散。盌放佛。龕上原處。拿盌送放參。未上單草。盌不扣。單草舖過。放參盌一齊扣好。聽維那招呼到開水。將放參盌送回監值寮。趕快回堂。接監值開水壺。斟棕薦上開水。由中間分徃兩邊斟。必由佛龕後。回原處下絆子。二條壺絆子。一齊送香棹原處桂好。至佛龕後西站好。聽招呼收西後筷子。收畢交正監值。復收大小盌及。辣椒盌提小盌籃走當值後吃二堂放參。靠香燈坐。吃畢洗二堂盌筷畢。送水脚至大寮。回堂大小架房畢。進堂行坐照常。</p>
<p style="margin-left:1em;text-indent:-1em">旽四支香。打抽解。搬蒲團。止靜請香板。走草鞋圈子。巡香均同前。候香到維那插香下爐。裝香亦同前。開靜交香板。開門挂簾子。進堂敲磬均同前。出外吃開水畢。將西單盃籃裝好。送丹墀放西邊盆內。小圊回堂放養息。</p>
<p style="margin-left:1em;text-indent:-1em">如加香。晚六支香。打抽解。止靜請香板。走草鞋圈子均同前。但六支香三個圈子。行坐共三寸香。巡香不下香板。香板斜持胸前。持法同前。看稍有輕昏點頭。即著一下隨跳。不著二下。受著人即下位。至佛前跪參。如死睡不醒。即將他草鞋拖出。三圈皆如是。至開靜交香板。開門挂簾子進堂。聽引磬禮佛三拜畢。上單養息。</p>
<p style="margin-left:1em;text-indent:-1em">早四板响起來。將被條摺好。下單拿洗臉手巾。不告假出外小圊。回丹墀。候煞四板。司水到水在盆內。拿盃籃浪好。放四五盃子。浮水面上。盃籃提至坡台下。西邊靠好。拿手巾洗臉洗畢。手巾晾廊下。聽維那招呼。收盆內盃子。盃籃提進堂。走棕薦西頭。放離棕薦一塊磚。站西平柱站好。聽七下報鐘敲過。提盃籃由棕薦西頭過。至香棹散盃子。和尚在堂散十個。不在堂散八個。散畢由西前至西後散畢。提回放原處。挂腿坐吃開水。斟第二巡開水。右手提壺。左手拿手照。由西至東斟畢。先將手照。放香盤內。後將開水壺放原處。至佛龕後站好。聽卓盃子。收西後盃子畢。提盃籃出。放吃茶處。進堂穿袍子。搭衣禮佛三拜。若初一十五。帶具禮佛。禮韋䭾回堂。盤腿靜坐照常。</p>
<p style="margin-left:1em;text-indent:-1em">早課吃開水畢。收過盃子。盃籃出堂。下位請香板。不走草鞋圈子。三個圈子巡法不同。皆一順從西至東。左肩搭衣。香板下右肩。皆下順手香板。走圈子。耳朵要聽大殿大鐘。快鐘站佛前。慢鐘走圈子。扣好鐘畢。聽挂二板一鐘。交香板同前。歸位靜坐。至早粥回堂。抽衣脫袍子。換草鞋出外嚼楊枝。一齊嚼畢。洗盃子畢。將盆子架子。拿放韋䭾殿門外。柱前放好。盃籃提至吃茶處。盃子放架上。籃子晒好。大小架房畢。回堂聽開示。行坐照常。</p>
</div>
<div class='div-other'><a id='mulu236' />
<p class='h2'>禪堂雙班雙行副巡香及末巡香日行事則</p><p style="margin-left:1em;text-indent:-1em">副巡香。午二板挂過。坐吃茶。候三圈走過。出位站佛龕後。東邊站好。聽卓盃子。收東單盃子畢。出外至丹墀浪盃子。幫裝盃籃子畢。進堂行坐照常。午板香開靜。開門下位子。若三個盃籃子。出外提盃籃進堂。面向東脚站丁字步。放佛前中間。候香桌盃子散好。提盃籃。散東邊棕薦盃子。右手提籃左手散。若招呼插板子。盃子散手上。不散二告。若未招呼插板子。盃子散地下。散法同前。歸位吃茶。斟第二巡茶。又斟第四巡茶畢。至佛龕後。候五個圈子走過。站佛龕後西邊。聽卓盃子。收棕薦盃子。無棕薦收西後盃子畢。提盃籃至丹墀浪好。提至吃茶處。盃子擺架上。盃籃晒好。若午板香開靜。人少用二個盃籃子。開靜下位。至香棹挂腿吃茶。斟第二巡茶。又斟第五巡茶畢。下壺絆子。交與副散香。至佛龕後。聽招呼收盃子均同前。收畢提開水壺至吃茶處。放桌上至丹墀。幫浪盃子。大小架房畢。回堂行坐照常。午六支香開靜。下位子穿鞋襪。不穿袍子。至佛龕後站。候大眾出堂。掃西單地畢。出堂掃西廊下地。掃畢同辦事人。一齊過二堂。回堂行坐照常。</p>
<p style="margin-left:1em;text-indent:-1em">晚養息香。挂二板收盃子。與午二板同。收過盃子不出外。行坐照常。至養息香開靜。開門下位。至監值寮。抬大盌籃進堂。放佛前拿小板橙二個。擺放叅桶兩邊。人蹲下。靠大盌籃東邊。面向西遞大碗。與香燈悅眾。遞畢送放叅。聽維那招呼。收西後碗筷。收畢抬大盌籃回監值寮。吃二堂放叅。坐靠正巡香。吃畢至吃茶棹上舖盃子。將盆內水到乾淨。大小架房畢。進堂聽開示。行坐照常。晚四支香開靜開門。聽招呼出外帮到開水帮裝盃籃子。拿手巾。抹桌子。息小燈。大小架房畢。回堂養息。</p>
<p style="margin-left:1em;text-indent:-1em">末巡香。養息香開靜。開門下位。站佛龕西邊。候送放叅。聽維那招呼到開水。將放叅碗送回監值寮。回堂站佛龕後西邊。聽招呼收棕薦碗筷。收畢回監值寮。吃二堂放叅。坐靠副巡香。吃畢大小架房。趕快回堂。聽開示照常。</p>
</div>
<div class='div-other'><a id='mulu237' />
<p class='h2'>禪堂雙班雙行正散香日行事則</p><p style="margin-left:1em;text-indent:-1em">正散香。早粥回堂。若東單尾人。趕上前進堂門。五块磚齊磚縫。向上問訊。左脚先開步。手抄平胸。自西上至佛前。右手請散香。第二指豎起。請下四六分拿好。至下五块磚。散香向西倒。平胸主中向上問訊。散香舉齊眉。左手不動。右手拿杪。手平胸散香豎直。自西至佛龕後。離開半块磚。主中站定。聽二下起香[木*魚]子敲過。即西敲三下。東敲三下。敲畢四六分拿好。自東下放監值位上。上齊格邊。下齊位邊。西單人。由佛龕後歸本位。東單人直回本位。抽衣脫袍子。換草鞋出外嚼楊枝。小圊回堂。先看監值位散香。如有人代敲。即向彼合掌接過。如無人代敲。即拿起走過佛前敲三下。敲散香時。佛前佛後不敲。和尚班首後不敲。鐘板下不敲。其餘四角兩旁皆好敲。走三圈敲三下。聽挂二板一鐘。卓散香。挂腿坐。散香直放。篾青向上。雙手捧杪。聽開示畢。打過二下催板。約東敲三下。西敲三下。至打抽解。散香若在西邊。對位轉面至門口。若東單直去。候監值一同到齊。對面卓散香。若加香後。二板站板抽解不卓散香。聽卓香板。監值挂簾子。出外至西廊下。[句-口+(刁-(幻-ㄠ))][句-口+(刁-(幻-ㄠ))]敲三下。至吃茶處。人出盡煞頭陣。人回一半煞二陣。人回將盡煞三陣。將散香靠好。跟維那後小圊回來。後回原處。將散香拿起敲一陣。煞尾一下。四六分拿好。跟維那後走。至禪堂門外。靠東柱。上靠柱邊。下齊磚線。將散香靠好。關東大止靜門。回原處。仍將散香持好。至堂門口。左手推簾子。輕輕放下。進堂持散香對鼻樑。跟維那後走。至接散香人前。先用散香挑牌子。統下一位挂好。若有棕薦站二块磚。無棕薦離三块磚。齊線縫對接值人。卓散香畢。散香向左倒。雙手持平胸。對面問訊舉齊眉。復跟維那後走。至香桌看維那用香板一招。即至佛前。站進門三块磚齊線縫。向上問訊舉齊眉。左手不動。右手拿杪。散香豎起。左脚先開步。自西上至佛前。篾青向上。二指豎起。插原處插好。自東下至中。向上問訊歸位坐香照常。</p>
<p style="margin-left:1em;text-indent:-1em">早板香開靜。聽開門下位。若加香後。聽下位呌香下位。至門口進門三块磚齊線縫。向上問訊。兩手垂直。由西上請散香。自東下向上問訊。聽打過二椎。起四支香大[木*魚]子。約西敲三下。東敲三下。散香放監值位。出外小圊。回堂敲散香同前。凡起香催板皆約東三下。西三下。至打抽解。止靜交散香。均與前同。</p>
<p style="margin-left:1em;text-indent:-1em">午飯回堂。請散香。與早粥回堂。請散香同。至挂二板。加香以前卓散香。將散香放佛前。西邊上齊獅子頭。下齊磚縫。篾青向外。脚站丁字步。面向東靠好。出外挂簾子。[打-丁+(券-刀+(令-(合-口)+、))]袖子。提盃籃二個進堂。將左手盃籃。放東邊白石上。一块磚擺好。提右手盃籃子。到香桌散盃子。和尚在堂散七個。不在堂散五個。徃西前至西後。散畢。盃籃放原處。坐吃茶。斟第二巡茶。由西至東回原處。茶壺放下。至佛龕後。若龕後無人。站西離佛龕块半磚。聽卓盃子。收西後盃子。盃籃出堂。請散香向東轉面。向西。從佛龕後。繞至東單白石邊。脚齊線縫。着散香畢。聽打過二椎小板。即西敲三下。東敲三下。至打抽解。止靜交散香。一切事皆與前同。至午板香開靜。開門下位子。站佛龕東。平柱子站好。看到香桌盃子散過。即提盃籃。散東單盃子。由東前至東後散畢。盃籃提回放原處。若插板子不散二告。坐吃茶斟第三巡茶。自東前至東後斟畢。至佛龕後站。候五個圈子走過。站佛龕後東邊前站好。聽卓盃子收東後盃子畢。提東邊盃籃。至丹墀浪盃子浪好。提盃籃至吃茶處。盃子放架上。盃籃晒好。大小架房畢。回堂行坐照常。</p>
<p style="margin-left:1em;text-indent:-1em">午板香開靜吃茶畢。盃籃出堂。放腿子。請散香人。至佛前請散香。至東白石上。卓散香皆與早板香同。午六支香。與早四支香同。開靜開門下位。若加香後。聽呌香下位子。穿鞋襪不穿袍子。至佛龕後站。大眾出堂掃東單地掃好。取茶葉散東廊下。掃堂外東廊下地。掃畢將条箒送還原處。回堂穿袍子。同辦事人。一齊過二堂。回堂照常。</p>
<p style="margin-left:1em;text-indent:-1em">晚課下殿。養息開靜。被条摺好。下單出外。小圊回堂。聽挂二板一鐘。與午二板同。散盃子和尚在堂。香桌散九個。不在堂。散七個。由西前至西後散畢。坐吃茶。斟第二巡茶。右手提壺。左手拿手照斟畢。先將手照放香盤上。再放茶壺歸原處。至佛龕後。候三圈走過。站佛龕後西邊站好。聽著盃子。收西後盃子畢。盃籃出堂。請散香轉東白石上。卓散香。至打抽解止靜。交散香一切事。皆與前同。至養息香開靜。開門放腿子。至監值寮。提東單小碗籃進堂。放佛前東邊。靠筷籃放好。將辣椒碗拿放佛龕上。對東邊香桶放好。看香棹小碗散過。即左手提東邊小盌籃。自東前至東後。一齊散畢。提放原處。拿辣椒碗散辣椒。候香桌散過。由東前至東後散交頭。復散棕薦散畢。散二告。帶一碗放叅。聽班首招呼。到開水即不散。將辣椒盌。送放佛龕上。拿兩碗送放叅。聽維那招呼到開水。即將放叅送至監值寮。回堂換副監值。到棕薦開水。到畢下壺絆子交正巡香。站佛龕後東邊站好。聽招呼。收東後位筷子。交正當值。復收大小碗及辣椒碗提小碗籃。至監值寮。吃二堂放叅。坐靠末悅眾。吃畢洗二堂碗筷。抹棹子息燈。出外大小架房畢。回堂照常。</p>
<p style="margin-left:1em;text-indent:-1em">吃過放叅。盌筷出堂。請散香人。同眾一齊放腿子。出位請散香。與午四支香同。至四支香開靜開門。聽招呼出外。幫到開水。裝東單盃籃子裝好。提至丹墀東盆架上。用盆盖好。小圊回堂。上單養息。</p>
<p style="margin-left:1em;text-indent:-1em">若加香。晚四支香開靜。揚頭陣板。至佛前請散香。煞二陣板。散香請下問訊。煞三陣板到佛龕後聽二椎[木*魚]子。西敲三下。東敲三下。出外小圊回。散香不敲。靠位邊行香。至喊起子。手拿敲式。灣腰不敲。打站板打抽解均不敲。出外西廊下敲三下。至吃茶處敲三陣要快。不小圊。跟維那後進堂。放簾子。交散香均同前。</p>
<p style="margin-left:1em;text-indent:-1em">次早回板响起來。被条摺好。帶洗臉手巾下單。出外小圊回。至丹墀。將東邊臉盆擺好。盃籃放盆內。候煞回板。司水到洗臉水。將盃籃浪好。放四五盃子浮盆內。將盃籃。提靠東邊坡台下。拿手巾洗臉。洗畢手巾晾廊下。聽維那招呼。收盆內盃子。跟維那後提盃籃進堂。左手推簾子。輕輕放下。由佛前棕薦東前。繞至佛前放東邊。離棕薦上一块磚。盃籃離盃籃一块磚。站佛龕東。平柱站好。候香棹盃子散過。提盃籃。從東前至東後散畢。放原處坐吃開水。斟第二巡開水畢。先將手照放香盤上。壺放地下。至佛龕後站東邊。聽卓盃子。收東後盃子。收畢盃籃提出堂。放吃茶桌上。回堂搭衣。禮佛三拜。歸位靜坐照常。</p>
<p style="margin-left:1em;text-indent:-1em">早粥回堂。抽衣脫袍換草鞋。出外嚼楊枝。嚼畢浪盃子。盆架放歸原處。盆子扣好。盃籃提吃茶處。盃子擺架上。盃籃晾好。小圊回堂照常。</p>
</div>
<div class='div-other'><a id='mulu238' />
<p class='h2'>禪堂雙班雙行副散香及末散香日行事則</p><p style="margin-left:1em;text-indent:-1em">副散香。午二板吃茶畢。看三圈走過。出位站佛龕後。西邊站好。聽卓盃子。收西邊盃子畢。提西邊盃籃。至丹墀浪好。提至吃茶處。裝籃二個。放花盃二個。候打抽解人走畢。提至西廊下。靠格子擺好。進堂坐香。至午板香開靜。開門下位子。若三壺茶。上中間壺絆。候香桌斟過。提壺至東邊斟棕薦茶。由東至西斟畢。從佛龕後繞回。下絆子候叅過開水。若副巡香來不及。代上絆子代斟三巡茶。斟畢吃茶。第五巡斟過。下絆子交正散香。至佛龕東邊站。聽卓盃子。收棕薦上盃子。收畢不出外。又若人少二把壺者。開靜開門下位。至香桌挂腿吃茶。候一巡茶壺歸位。叅開水畢。上絆子斟第二巡茶。由東至西回原處。坐吃茶。復斟第五巡茶畢。下絆子站佛龕後。收盃子同前。候起過四支香。同大眾一齊出外。大小架房畢。進堂行香照常。</p>
<p style="margin-left:1em;text-indent:-1em">午六支香開靜。開門下位子。穿鞋襪不穿袍子。至佛龕後站。候大眾出堂。幫掃東單地。出堂幫掃東廊下地。掃畢進堂穿袍子。同辦事人一齊過二堂。回堂坐香照常。</p>
<p style="margin-left:1em;text-indent:-1em">晚養息香挂二板。斟茶收盃子均同前。不出堂同眾跑香。至養息香開靜。開門出外。至監值寮。提菜桶進堂。放東單平柱。桶靠位子邊放好。候香桌菜添過。即提菜桶。由東前至東後添交頭。提回放原處。候司水添頭堂菜畢。同添二次。由東至西走圈子。若醃菜放原處。聽招呼收醃菜畢。提回監值寮。若湯菜僅添聽招呼提回監值寮。回堂站佛龕後東邊。聽招呼收東單。大小碗收畢。回監值寮過二堂。坐靠正散香。吃畢至吃茶處。舖盃子。小圊進堂聽開示照常。晚四支香。開靜開門。揚板禮佛。同大眾出外。吃開水畢。小圊回堂。上單養息。</p>
<p style="margin-left:1em;text-indent:-1em">末散香。養息香開靜。開門下位子。至監值寮。提菜桶進堂。放東單平柱。在二菜桶中間放好。候香桌菜添好。即提菜桶。添棕薦菜。不用挂鈎。若用挂鈎。恐怕悞事。悔之不及。由東至西添畢。提回放原處。候司水添頭堂菜畢。一齊提起添棕薦照前。聽招呼提回監值寮。回堂站佛龕東邊。聽招呼收棕薦盌筷。收畢回監值寮。過二堂。坐靠副散香。吃畢大小架房趕快。進堂聽開示照常夏天單班單行。正當值日行事則。</p>
<p style="margin-left:1em;text-indent:-1em">早課下殿。接值人如在後搶上前。跟班進堂。至香桌西邊。與交值人對位問訊。交值人將小[木*魚]一舉。接值人合掌。接值人將小[木*魚]接至手內一舉。交值人合掌。交值人即時站定。候二磬進堂放簾子挂好。關東邊大止靜門。將草鞋具拿歸本位。無事靜坐。接值人亦拿草鞋具。放在當值位下。盤腿坐。聽維那招呼。收佛龕後手照子。放簾子持小[木*魚]向上。打三椎止靜。將小[木*魚]輕輕放在桌上。[木*魚]口對香盤。[木*魚]椎塵在[木*魚]底下。掩門向西轉臉。息小燈。即時出外抽衣。搭東竿上。若上架房脫袍子。若不上架房穿袍子。拿手照至大架房。招呼後來師息燈。即時將手照代回。插堂門口搭衣。息手照進堂。放佛龕。東邊脫鞋盤腿子靜坐。萬不能沖盹。聽外呌香煞畢香下爐。又聽梆煞頭陣放腿子。持小[木*魚]在手。聽梆煞畢。打一椎小[木*魚]開靜。急將小[木*魚]子挂好。開門[打-丁+(券-刀+(令-(合-口)+、))]簾子。開大止靜門。坐長香定舖楊枝盆。如放長香不鋪。舖畢在西暫站一刻。候維那出堂。即進堂拿鎖鑰。將堂門鎖好。韋䭾殿東小止靜門拴好。復將大止靜門關好。當值走前。香燈二司水三過頭堂。候結齋二磬一响。即起身問訊回堂。開門點大行香。將板椎持手內。面向西站定。候二磬進堂轉面。挂一板一鐘二椎[木*魚]子。將板椎直放桌上。椎對[木*魚]子。即放簾子挂好。關東大止靜門。回堂抽衣。脫袍子換草鞋。將二把茶壺浪好。一把放堂外西廊。柱一把放香桌庭。收楊枝盆楊枝罐。送放原地。嚼過楊枝。放在刀橙邊。把盆覆好。趕急回堂。跟維那後走。聽招呼放簾子。維那送和尚班首位。當值挂二板一鐘。將板椎挂好。當值連草鞋盤腿子坐。看人數多少。如多挂腿子坐。少則盤腿子坐。草鞋齊磚線。當值接二板香。接好插在爐中。火頭向上。小板椎拿在手。如持心板勢。聽班首開示畢。打催板二下。倒香拖出[木*魚]椎子。離桌子邊一寸。跟維那後走。聽招呼送位。打抽解[木*魚]一下。[木*魚]椎雙手扶推本處。面向上垂手站。候敬香至門口。對靣立定。敬香一卓。當值從西出挂簾子。鈎向外挂。即時提一把茶壺。從東進擺香桌底。舖蒲團出外小圊。回頭關韋䭾殿東邊。大小止靜門。進堂穿袍子搭衣。持具連草鞋盤腿子坐。具擺膝頭上。板椎塵具上。聽維那招呼止靜。三板一鐘敲過。板椎挂好。向位轉臉。持具合手掌。平位子上一塊磚邊。向上問訊。向西轉上。至蒲團主中問訊展具禮佛三拜。問訊出外翻牌。從東出自西進。問訊合掌。從西上至和尚前。頂禮和尚。尚云問訊。如和尚前行過六七天。招呼免禮。向後不可徃後去。原過禮即持具平胸。歸本位擺具。抽衣脫袍子。鄰位有人。宜站五塊磚抽衣。鄰位無人。即站本位邊抽衣。候敬香師關門。音聲畢出香盤。香至寸半。接二板香一支。火頭向上。至一寸倒香。香到維那鳴指二下。悅眾打一椎二磬開靜。當值收香盤。候開門一齊放腿子。向後凡放腿子。皆不打呌香。當值候敬香師。持敬香下問訊。當值打二下[木*魚]子起香。當值將[木*魚]椎挂好。拿小板椎放香盤內。出外裝盃籃子一個。放在吃開水桌上。小圊回堂。跟維那後走。聽招呼放簾子。聽招呼打站板。香倒聽招呼打催板。跟維那後走。聽招呼打抽解[木*魚]子一下。[木*魚]椎還本處。面向上站。候敬香至堂門口。對靣站定。敬香一卓。當值從西出。挂簾子小圊。候人都回堂。提盃籃子。放在堂門口。西邊內廊柱東。一塊磚擺好。關韋䭾殿。東大小止靜門。回堂連草鞋盤腿子坐。候敬香至佛前問訊。當值放腿子。敬香師將散香插畢。當值轉面向香棹。敬香師至下問訊。當值打三椎[木*魚]子止靜。候關門畢。出香盤盤腿子坐。聽外呌香煞尾一椎。香下爐。聽梆至二陣。輕輕下位子。對香桌將[木*魚]椎。拿在手持平胸。六椎梆煞尾二椎畢。接打一椎[木*魚]子開靜。收香盤穿鞋襪袍子。搭衣持板椎。挂腿子坐。聽一下二磬。起身揚板。打多至十一。少至七下。皆從重至輕。從緩至急。必須响喨。揚畢將板椎挂好。向位轉面。出外翻止靜牌。進堂主中問訊。候人出盡時即。拿鎖鑰鎖堂門。過堂同前。回堂開止靜門。開禪堂門。點大行香。拿一把茶壺盖。放香桌邊。面向西站。將板椎持在手。候二磬進堂。接挂一板一鐘。二椎[木*魚]子起香。將板椎直放香桌上。如放長香。板椎放原處。即時放簾子挂好。關大止靜門。回堂靠位子邊。抽衣脫袍子換草鞋。拿茶壺打茶。提回放監值位圍好。回堂直至挂二板一鐘。與早板香同。挂畢將板椎挂好。接過香出茶壺。上壺絆子。候敬香師散過盃子。當值提茶壺。面向東將右手提起。倒茶從香桌徃西倒班首。從西繞後。至東到畢。面向西雙手放原處。頭巡當值。二巡敬香。三巡當值。到畢歸原處。下壺絆子。送壺出堂。擺在開水桌上。回頭進堂歸位。聽維那單盃子。當值倒香拭桌子。手巾放好。把小板椎放香盤橫擺好。將衣服向位子撩膝上。收東邊前盃子畢。拿條箒掃佛前水。歸位聽敬香卓畢。打二椎小板。將小板椎挂好。把大[木*魚]椎拖出。離香桌一寸。拿條箒放簾子。從西至東刷水畢。將條箒放監值位底下。跟維那後走。聽招呼打抽解。拿手速打。不能摸索。[木*魚]椎擺好。面向上垂手站。候敬香至門口。對面立定。敬香一卓。當值從西出。掛簾子從東進堂。舖蒲團出堂小圊。至韋䭾殿東。大小止靜門關好。回堂與早板香同止。靜坐香。至寸半接香。插爐內火頭向上。維那即將茶葉包放香桌。一拍作响聲。當值悅眾下位。出外打茶。悅眾將茶葉包拿好。過當值位。當值隨即下位。跟悅眾後走。從西出挑茶壺担。至大寮茶爐上打茶。挑回至吃開水處。將担放好。悅眾提開水壺進堂。擺香桌底下。堂值提茶壺擺香桌前。兩圈當中。歸位連草鞋盤腿子坐。維那鳴指二下。悅眾打一椎二磬開靜。當值收香盤。下位子如人多兩把壺。上壺絆子。暫坐候香桌茶盃子散好。到香桌茶。至班首位。從西單前至西單後。直至東單前到畢放原處。喫茶。第一巡及第四巡。皆歸當值倒。倒畢挂腿子坐。候維那卓茶盃。當值倒香拭桌子。收東邊前盃子畢。拿條箒刷佛前水。歸位暫挂腿坐。候敬香至東面外。當值起身面向香桌。候敬香卓過。即打起四支香[木*魚]子二下。將[木*魚]椎放原處。拿小板椎橫放香盤內。當值拿條箒刷位邊水畢。將条箒放在監值位底下。出外小圊。或上架房。趕快回堂。跟維那後走。聽招呼放簾子。行香到聽招呼。送和尚或班首位。打站板一下。接二板香插爐內。火頭向上。當值連草鞋盤腿子坐。如有班首講開示。將小板椎拿在手內。橫放膝上。俟開示畢。先打摧板後倒香。如無班首講話。將板椎放盤內。聽招呼先倒香。後打推板。打過板椎挂好。拖[木*魚]椎子。跟維那後走。聽招呼送位。打抽解[木*魚]椎擺好。臉向上站。候敬香到門口。對面站定。敬香一卓。當值從西出外挂簾子。小圊回。關韋䭾殿東。大小止靜門。回堂連草鞋盤腿子坐。候敬香主中問訊。當值放腿子。敬香向上插好向外。當值向香桌。散香至下主中問訊。當值打三椎[木*魚]子止靜。敬香向東轉臉關門。當值出香盤靜坐。候香至寸半接香。至一寸倒香。聽維那招呼鳴桌二下。當值輕輕下位子。打一椎[木*魚]子開靜。掛腿子坐。候敬香師請敬香下。主中問訊。當值打起六支香[木*魚]子二下。[木*魚]椎子放好。小板椎拿在香盤橫擺好。當值出外辦掃地物件。將茶葉放在糞箕內。擺在西止靜門外廊溝邊。小圊回堂。與早四支香同。直至打抽解小圊回。拿条箒茶葉糞箕。至堂門口。放盃籃處擺好。進堂後亦與早四支香同。至開靜揚板後。翻牌回堂問訊。出供水。將供水盃持手向上一舉。向東轉面。供水洒於丹墀。隨出韋䭾殿。供水畢。將二供水盃。放在佛前原處。脫袍子掃東邊地。至佛前掃箒放在門外。在佛龕後。拿難毛箒。從佛龕東後。至東前與副當值交頭。又正當值。從監值位。掃衣竿及位子上灰。從東至維摩龕。與副當值。同插雞毛箒。副當值舖棕薦擺蒲團。正當值拭香桌。及香盤灰。整理香爐。香盤內從朝至暮。不能有一點雜物灰土。事畢與副當值。正副敬香。穿袍子同過二堂。喫點心回來。收洗臉手巾。進堂搭衣禮佛。本位靜坐。班首維那大眾坐香。維那一看香到。即將香插爐內。當值裝香共六支。佛前三支。韋䭾殿三支。裝好回堂。連鞋子盤腿坐。候維那打一椎大[木*魚]子關靜。當值放腿子開門。[打-丁+(券-刀+(令-(合-口)+、))]簾子取鐘槌。橫擺膝上。候維那搭衣持具。至佛前展具三拜。當值起身敲報鐘三下。三拜畢鐘椎挂好。[打-丁+(券-刀+(令-(合-口)+、))]棕薦放靠監值位後。收蒲團挂好。開東邊大止靜門。回堂再將鐘椎如持心板勢。聽起身二磬一下。再一二磬一鐘。二二磬二鐘。三二磬三鐘。四鐘五鐘。押鐘為半鐘。名押六打七。看人多少。人多打慢。人少打快。候維那出堂煞頭陣。維那至中途煞二陣。聽二磬至大殿。打問訊二磬煞三陣。後慢一椎。快二椎。再打三椎。接大殿連環二磬鼓。敲過拿鎖鑰。即時鎖門。關大小止靜門。香燈司水無炒醃菜時。一齊上殿。當值走前。香燈第二。司水第三。次第徃返。三人上殿。候三皈依畢。一同禮佛。三拜回堂。當值開門。香燈司水隨進堂。歸本位抽衣換草鞋。當值回堂。點大板香一支。插香牌上。如夏天五六月。開兩邊格子。將板椎持在手。橫平胸次。面向西站。候二磬進堂。向位轉面。一二磬一板。一二磬一鐘。一二磬一椎[木*魚]子。將板椎持好。即時放簾子。挂好關東邊大止靜門。進堂靠位子邊。抽衣脫袍子換草鞋。小圊回堂。關佛龕後二小窓門。歸位連草鞋盤腿子坐。聽招呼放簾子。維那敲三椎大[木*魚]子止靜。當值掩門。在位靜坐。看過半支香後。即時出堂。將茶壺浪好。放在桶內。看大板香至寸餘。又看天氣早晚。明暗若何。時至將二板茶葉。略添一點放壺內。至大寮茶爐打茶。提進堂放監值位。用棉墊圍好。如夏天不圍。放香桌底下。至維那前報香。用二指將維那推醒。彈指三下。報言維那師付慈悲。香到了。即時至東單尾。將香燈推醒。香燈下單。聽維那招呼。點小燈連點海燈畢。當值點小行香。插香牌上。聽維那打一椎[木*魚]子開靜。當值開門挂簾子。進堂問訊請敬香。聽維那打二椎[木*魚]子起香。在西敲三下。從西後至東敲三下。靠監值位邊。將大板椎直放桌上。出外小圊回堂。跟維那後走。聽招呼放簾子。又聽招呼挂二板。板椎挂好。接大板香。上壺絆子。倒香桌茶。至西到班首。從西至東到畢。歸原處。歸位喫茶。若吃二盃。將盃放桌邊。不喫將大指並中指持起。第二指在盃內。放在香盤頭邊。先提茶壺。後拿手照。倒過三巡畢。將手照息放佛龕東邊。壺放原處。下絆子遞敬香手。送茶壺出外。放在喫開水桌上。趕急回堂。聽單盃子。倒香拭桌子。小板椎拿放香盤上。收東邊前盃子。放籃內。拿條箒掃佛前水。歸位暫坐。看敬香繞至東。起身向小板。候敬香卓畢。打二椎小板。板椎挂好。拖[木*魚]椎子。拿條箒放簾子。刷位邊水。將條箒放監值位底下。跟維那後走。聽招呼打抽解。向上垂手站。候敬香至門口。對面立定。敬香一卓。當值從西出挂簾子。從東進舖蒲團。出外小圊回。關東邊大小止靜門。回堂與午板香同。止靜後盤腿靜坐。看香至寸半接香。一寸倒香。一椎二磬開靜收香盤。聽開門放腿子。至監值寮。與副敬香抬大盌籃。後走進堂。放佛前擺好。在佛龕東柱邊站定。萬不能靠。袖子[打-丁+(券-刀+(令-(合-口)+、))]好。聽招呼散筷子。將筷籃套在左手肱上。隨拿數雙在手。頭一雙散在維那香板上順放好。復取筷子二雙橫放香盤上。隨至西敬班首筷子。亦放香板上。除班首維那外。一概散在懷內。從西前敬至西後維摩龕。復從東前至東後到維摩龕。小碗亦然。散畢送放叅。東西交頭。聽招呼歸位吃頭堂放叅。吃畢大小碗筷。擺在香桌邊。如擺放叅板上一樣。候吃開水畢。下位子。將自己碗筷放在下。維那碗筷放在上。如擺地下一樣。即時將大盌籃。移下一塊磚當中。兩耳東西對。小碗籃在大盌籃上。柄直。筷籃在小盌籃上。擺畢連草鞋盤腿。坐當值悅眾位。聽招呼收東單前筷子。徃後收。接副敬香筷子。一齊放在大碗籃當中。收盌筷畢。正敬香將辣椒碗。放小盌籃內。當值與付散香。抬大盌籃在小盌籃後走。至監值寮。當值與未當值。將洗盌盆擺正。桶水倒好。大小碗筷放在盆內。先洗筷子。後洗大盌。未洗小碗。洗畢將碗筷放好。洗手小圊回堂。當值脚齊第四塊磚。齊磚縫向悅眾師合掌。找空位坐。聽開示。聽催板一响。起身跟維那後走。聽招呼打抽解。[木*魚]椎仍放原處。向上垂手站。候敬香至門口。對面立定。聽敬香一卓。從西出挂簾子。小圊回。關東大小止靜門。回堂連草鞋。盤腿坐。候敬香至中間問訊。當值放腿子。敬香師復問訊。當值打三椎[木*魚]子止靜。候巡香走過草鞋圈子。當值舖棕薦擺蒲團歸位靜坐。香到聽招呼輕輕下位。打一椎[木*魚]子開靜。即時挂腿坐。將板椎橫持手內。聽起身二磬。楊板畢。將板椎挂好。隨眾禮佛。候人出盡。坐本位看堂。候維那進堂。聽招呼放簾子。點手照。擺維那香板頭上。掩門息小燈出堂吃開水。小圊關大小止靜門。回堂換鞋子。拿手巾襪子。上單養息。聽早四板一响。趕急摺被單。穿襪子下單。將手巾。帶在當值位後擺好。小圊回堂。連鞋子盤腿坐。聽維那打三椎下單呌香。即時開門挂簾子。出外洗臉洗畢。手巾浪好。回堂先拿二供水盃。裝供水。將小盃放在香棹上。將大盃供佛前。點七支二板香。佛前三支插好。再拿韋䭾殿共四支。插一支香牌上。帶三支香及小供水盃。至韋䭾殿上好。回堂在監值位挂腿子坐。候三椎報鐘打過。出開水壺上絆子。候盃子散好。先到維那香桌開水畢。至西到班首。自西至東一轉。到畢放在原處。在監值位。挂腿坐吃開水。到第三巡。將手點放在佛龕東上不息。後將開水壺放原處。下絆子挂香桌邊。聽招呼收盃子。當值拭桌子。收東邊前盃子畢。拿條箒刷佛前水。及位邊水。從西至東走一轉。條箒放監值位底下。出堂小圊。或架房急忙回堂。穿袍子搭衣。禮佛三拜。連鞋子盤腿坐。將板椎橫拿在手。聽大殿鐘接鼓聲。鈎二板一鐘。板推挂好。香下爐。小[木*魚]子放在香桌上。[木*魚]口對香盤。[木*魚]椎擺在[木*魚]子底下橫放。將蒲團統上近佛龕。棕薦從西頭[打-丁+(券-刀+(令-(合-口)+、))]好。放監值位後。又將蒲團移下擺原位。向東轉靣。[打-丁+(券-刀+(令-(合-口)+、))]簾子關門。交東單值直去。交西單值亦直去。先統當值牌。站四塊磚齊線縫。對面合掌。如西單。從佛龕後繞歸位。連鞋子盤腿坐。具擺在[月*來]上。板椎放具上。聽大殿煞鼓四椎一板。又四椎一板。再四推一板。又打一鐘。名三板一鐘。板椎挂好。向位轉面。向西主中問訊。至蒲團禮佛三拜。又向東轉面下。主中問訊。代具開門。向西轉面。帶具收蒲團。將具擺好。大板椎橫持手內。聽起身二磬。揚板。西單尾出堂煞頭陣。東單二磬出堂煞二陣。二磬至客堂煞三陣。三椎鐘接三椎火點畢。將板椎挂好。當值息小燈。鎖門關大止靜門。當值香燈司水。次第一齊上殿。至打皈依畢。禮佛三拜回堂。開門點小燈。及佛龕後燈。點二板香。拿小[木*魚]在手內。靣向西站。候接值人進堂。靠香桌。當值與接值人。對位問訊。當值將小[木*魚]子一舉。接值人合掌。接值人將小[木*魚]子接在手一舉。當值合掌。當值拿草鞋具歸位。放好靜坐。當值事畢。接值人將草鞋具拿到當值位。就坐位聽招呼。凡鐘板者。四止四開。共計三十六下。萬不得叅差。乃龍天耳目。大眾慧命。必須珍重。</p>
</div>
<div class='div-other'><a id='mulu239' />
<p class='h2'>夏天單班單行副當值及末當值日行事則</p><p style="margin-left:1em;text-indent:-1em">副當值。至午二板吃茶畢。打過催板。跟圈子出外浪茶壺。將二把茶壺放担內。擺在吃開水處。候人回堂畢。再挑茶壺担子。放堂門口西廊簾邊。小圊回堂坐看。至六支香開靜換鞋襪。站佛龕後。候人出堂畢倒茶葉。從西靠位邊。至東到畢。將糞箕放堂門口。掃西位子邊地。掃至佛前。將條箒放堂門外。在佛龕後拿雞毛箒。從西後至西前。與正當值交頭。又從首座位。至西後。將衣竿位子。俱都掃好。與正當值。在維摩龕交頭。二人將雞毛箒。一齊插原處。即穿袍子。與當值正副敬香。同過二堂。至晚二板。候打過催板。跟圈子出堂。浪茶壺放担內。再將水桶放担內。放吃茶處。靠南墻邊擺好。將燈籠臘燭插好。挂在扁担上。小圊回堂坐香。養息香開靜。聽開門放腿子。出外點燈籠。至大寮打開水。及洗盌水。挑回放南墻邊。將水桶提至監值寮。把盖子盖好。即提開水壺進堂。上絆子放在圈子上一塊磚。平柱子。幫送放叅。聽維那招呼副當值回放叅。即將放叅到桶內。盌送監值寮。急回堂站在佛龕東前柱。面向東。吃湯菜招呼到開水。吃醃菜招呼收醃菜。即到維那開水。及悅眾開水。向西到當值開水。從西前至西後。西單斟畢。將壺放維摩龕當中。離三塊磚擺好。萬不能在手交接。即至佛龕西前柱。面向西站定。聽招呼收。即從班首位收筷子。至西後接正巡香筷子。放大盌籃當中。又收西前大小盌畢。提開水壺前走。至監值寮。靠墻西邊坐。壺放桌西頭。喫二堂放叅。斟二堂開水。喫畢將剩開水。到在小臉盆。以備二堂人洗手。提開水壺打燈籠。至大寮打開水。必要滾開方打。提回圍在桶內。或大小架房畢。回堂行坐隨眾。至四支香開靜。下位子出堂。斟開水。喫開水人。西單站南方。靠墻面對北。東單站北路燈邊。面向南。喫畢將開水圍好。小圊上單養息。次早上殿時。在堂留心看堂。候人出盡。息堂內海燈。拿堂門口手照。放韋䭾殿看守門戶。萬不能動離一脚。至下殿時。將手照點起。點架房及路燈。手照插堂門口無事。</p>
<p style="margin-left:1em;text-indent:-1em">末當值。養息香開靜。開門放腿子。站佛龕後。幫送頭堂放叅畢。吃頭堂放叅。收西邊盌。跟正敬香後收。收畢走開水壺前。幫洗頭堂盌筷畢。無事進堂。若人少可不用末當值。</p>
</div>
<div class='div-other'><a id='mulu240' />
<p class='h2'>夏天單班單行正敬香日行事則</p><p style="margin-left:1em;text-indent:-1em">正敬香。早粥回堂。站齊進堂五塊磚線縫。問訊手捧彌陀印。左脚先<span class='corr'>[大/步]</span>。至佛前將敬香拿下。上六下四拿好。左手亦平胸次。至原處問訊。右手拿杪上。從班首下邊。至佛龕後。離龕一塊磚。主中站定。聽二椎起香[木*魚]子敲過。即將敬香西敲三下。再東敲三下。四六分拿好。放在監值位上。若東單直歸位。若西單從東繞至西歸位。脫袍子換草鞋。或小圊。或架房。趕緊回堂。看監值位散香。如有人替敲即向替敲人合掌。將敬香接過手。走三圈子敲三下。敬香拿時。正對鼻樑。右手持敬香平胸。左手擺七分。靠位子邊走。敲敬香時。敬香動手靠胸不動。佛前佛後不敲。鐘板下不敲。和尚班首後不敲。所敲者四角可敲。凡未敲敬香時。先徃面前一看。若有職事在前。即趕上職事前敲。方不受檢點。聽二板一鐘畢。即將敬香拿四六分。卓一下後卓一下隨跳畢。先將敬香放位邊。後連草鞋盤腿坐。如人多可挂腿坐。將敬香頭拿手內主中。篾青向上。聽二椎小板一响。連敲連放腿子。約西敲三下東敲三下畢。復三圈一次敲三下。聽打抽解[木*魚]子一下。即將敬香四六分拿。若站在西向位轉臉。若在東一直至堂門口。西邊與當值對面。卓敬香畢。手拿中間出堂。廊簷下[句-口+(刁-(幻-ㄠ))][句-口+(刁-(幻-ㄠ))]敲三下。至喫茶處敲。人出盡煞頭陣。人回一半煞二陣。人回盡煞三陣畢。將敬香靠柱。敬香底齊白石邊。跟維那後走。小圊回亦跟維那後走。手拿敬香敲一陣。煞尾一下。四六分拿好。跟維那後走。將敬香靠在東邊。大柱西底齊磚縫。關大止靜門雙手拿敬香四六分。從東邊進。將二指向外抵簾子。輕輕放下。跟維那走將牌用敬香頭挑好。挂在接敬香人衣邊。在兩衣當中。方不礙事。脚齊三塊磚縫單敬香。敬香上頭向左手倒。問訊畢跟維那後走。看維那用手一招。即至佛前主中問訊。交敬香拿杪。篾青向外。對佛龕左脚先開步。從西上。篾青對門口插好。向東徃下。主中問訊。坐監值位。候當值歸位。敬香師收蒲團。向東轉面關門。又向西轉面主中問訊。左脚先動。向上請香板夯好。香板尖香字對耳。離耳一寸。香板柄齊口。拿則指鬆掌空。向東下主中問訊。右脚先開步。走第三塊落地磚。周圓皆圓圈。如有草鞋。或出進不整齊者。即將香板放左手。靠左胯柄垂下。右手整頭草鞋畢。復歸原手夯好。從東繞西。主中站定。名走草鞋圈子。夏天天長。早板香走過草鞋圈子。約站二寸香。看兩單昏沉鞋重。若西重即向西。左脚先動步。如有昏沉下香板。不論東西兩單。皆右脚上前。膝頭對膝頭。正下在挑担處。不得打在衣領上。又不得點在背心。不得打連二香板。不得打回頭香板。又不得打到肩邊骨頭。亦不得傷耳。必須恰當。打過就走。不得對面相望。打香板不得故意報仇。不得打反手香板。不得用香板挑搏。夏天打在巡字上。挨香板人不得翻眼睛。不得有意咳[口*敕]。不得現瞋相。不得現笑相。不得打過不抬頭。東邊約三個。西邊約四個。如有二人昏沉重。則打一重者。如三人昏沉。即打中間。如四人昏沉。亦打重者。五人昏沉即打中間。如六人連單有昏沉。兩頭打之。頭天正悅眾。頭天正當值。早殿敲大[木*魚]子人。及香燈司水。外寮行單。早板香上半支香。皆放過不下香板。如有打呼照常。唯有客堂僧值知客。庫房都監監院。副寺書記。及內外班首首領。概不下香板若打呼用二指在膝上。輕輕推。早板香約四個圈子。主中站定。香板橫持胸次。兩手離開二寸。不可太下。下則懈怠。不可太上。上則遇卒。取其中道一致。巡香候寸餘香走圈子。不可久站。不可太急。[句-口+(刁-(幻-ㄠ))][句-口+(刁-(幻-ㄠ))]香了。四個圈子將先。聽一椎二磬開靜。問訊交香板。向東下主中問訊。向東轉面。開門桂簾子。小圊回堂。隨眾經行。</p>
<p style="margin-left:1em;text-indent:-1em">早板香開靜。開門放腿子。接敬香人。至中問訊請敬香。四六分拿好。向東徃下主中問訊。聽二椎起香[木*魚]子打過。接西邊敲三下。東邊敲三下。直至打抽解。同早板香一樣。至進堂交敬香。主中問訊。交敬香插好。向東轉面。主中問訊。聽打三椎大[木*魚]子止靜。[打-丁+(券-刀+(令-(合-口)+、))]簾子關門。向西轉面。請香板同前。若有上供。走過草鞋圈子。佛前敬香三支。香板持在手內站定。如有昏沉。約走三個圈子。如無昏沉者。宜少不宜多。聽一椎[木*魚]子開靜。問訊交香板。向下主中問訊。向東轉面開門。開大止靜門。回堂歸位穿鞋襪袍子。搭衣挂腿坐。聽起身二磬一响。即站至磬邊。面向佛龕對磬。脚齊磚縫。將磬椎橫持胸次。一鐘一引一磬。如是者三敲畢。將椎放好。即禮佛一拜。跟班出堂。</p>
<p style="margin-left:1em;text-indent:-1em">午飯回堂。請敬香與早板香同。真至挂二板一鐘。將敬香四六分拿好。卓過後靠在佛前。上對獅子頭。下齊一塊磚縫。桂簾子[打-丁+(券-刀+(令-(合-口)+、))]袖子。提盃籃子。進堂就敬。香桌上散三個。從西散班首。皆散手內。從西而後。至東前敬畢。臉向西站。右脚直。左脚橫。名站丁字步放。右手拿柄。左手扶絆擺好。拿茶盃坐監值位。挂腿坐吃茶。斟二巡茶。提茶壺面向東。丁字步隻手提起。脚走第三塊磚。壺嘴向前。如有人伸盃子。脚站丁字步。頭靠衣領。右手提壺。左手提絆。壺嘴畧向外方好。兩手垂走。不得搖擺。恐浪起茶葉浮上。斟在盃內。人皆動念。斟畢面向西。茶壺雙手放原處。大眾人數多。皆挂腿子坐。若人數少。則盤腿子坐。聽卓盃子。敬香師將維那茶盃。先拿在手。放別盃上。兩手捧好。放在盃籃內。與未喫過的盃子反擺。皆底對底。接收班首位。將向位子衣服撩在膝上。收西前至西後。放在籃內。將袖子輕輕放下。見他提籃。即右手拿敬香。向東靠佛龕。轉面向西。繞至東前。齊白石頭站好卓散香。搶過佛前。東西共敲六下。直至打抽解煞敬香。進堂交敬香。均與早板香同。唯走過草鞋圈子後。約站二寸香走圈子。看昏沉輕重。約走六個圈子。看悅眾下位拿茶葉。即統上一塊磚站。免礙走路。自打茶時皆香快到。不可走多圈子。如有打呼。香板橫胸次。直去直來站定。聽打茶人進小止靜門。輕輕出外。將簾子推開。候二人進堂。即輕輕將簾子放下。還站立原處。聽引磬一椎開靜。問訊交香板。復下主中問訊。向東轉面。開門挂簾子。[打-丁+(券-刀+(令-(合-口)+、))]袖子。提盃籃子。散盃子提進就敬。香桌上。如和尚在堂散七個。不在堂散四個。何以和尚二個大盃。正悅眾送和尚茶回。拿香桌茶。歸位盤腿吃。散班首位。皆放在香板頭上擺好。除香桌班首外。餘皆放地下。平位子邊。二人當中。先放前一個。後放後一個。約離開五寸遠。散畢放佛前喫茶。如放香均散手上。靠當值挂腿子坐。看頭巡茶壺落地。即散二巡盃子。皆脚走三塊磚。散畢歸原位。添開水。皆正當值拿開水壺。副巡香拿筷子。到畢攪好。如正敬香茶吃畢。皆正敬香上壺絆子。如不及副敬香幫上好。正敬香到第三巡畢。放原處。挂腿子坐監值位。當值接到第四巡。副敬香到第五巡畢聽著盃子。正敬香收香桌盃子放籃內。復收西單前至西後。收回放籃內。候收盡提盃籃出。浪盃子浪好。復將盃子放架上。籃子拿丹墀挂晒。大小架房畢。回堂經行隨眾。</p>
<p style="margin-left:1em;text-indent:-1em">午後起四支香。香盃籃子出堂。請敬香人放腿子。至佛前主中問訊。請敬香四六分拿。向下主中問訊。繞佛龕東。站白石邊卓敬香。二椎起香[木*魚]子打過。及西三下東三下。其餘行香坐香。一概與早板香同。午後六支香。與早四支香同。惟至六支香開靜。問訊交香板。復主中問訊。向東轉面。開門開大止靜門。拿条箒糞箕進堂。放佛龕後。換鞋襪穿袍子。坐各人本位。聽起身二磬一响。即站至磬邊。候揚板畢。打鐘三下。接敲磬三椎。禮佛一拜。站在佛龕後。脫袍子掃西邊地。至佛前卓灰。放堂外。即到西廊簷下茶葉。從西大止靜門邊。掃至堂門口卓灰畢。送灰倒堆上。糞箕放原處。面堂辦事畢。穿袍子與做事人。一同過二堂。</p>
<p style="margin-left:1em;text-indent:-1em">起養息香時。樓敬香人。趕急小圊回堂。在監值位。拿敬香敲三下。敲法同前。至二板一鐘。卓敬香畢。將敬香四六分拿。放靠佛龕。出外做事。與午二板同。惟添打手照。打手照者。先提茶壺後拿手照。脚走第三块磚。打手照第一要平。不得斜拿。恐油滴出。平人膝頭。不高不倭。到畢先放手照。後放茶壺。拿茶盃坐吃茶。凡打手照。頭巡歸悅眾打。二巡三巡皆誰到誰打。聽維那卓盃子。敬香師將維那茶盃放上。收香桌盃。放籃內反擺。又收班首盃。從西前至西後。收畢放籃內。見副敬香提籃。正敬香拿敬香。皆一齊四六分拿好。向東轉臉。從西繞東。至白石頭站齊線縫一卓。卓敬香。與起午後四支香同。惟外三陣畢。跟維那後走。小圊息架房燈。敲一陣煞尾一下。四六分拿好。隨息路燈。關大止靜門。交敬香及請香板皆同前。走過草鞋圈子。主中站定。候香至大半。見有人沖盹打呼即開步。如無人沖盹打呼者。即站定不動。因養息香乃慧命香。免打用工人义。至開靜交香板。主中問訊。向東轉面。開門挂簾子。至監值寮。提小盌籃進堂。放佛前辣椒碗放佛龕上。站佛龕東不能靠。聽招呼散筷子。即提小盌籃。敬香桌上。和尚在堂散四個。不在堂散三個。向西散班首放手內。從西前至西後。到維摩龕止。復從東前至東後。散畢放原處。頭巡放參將送交頭。即散辣椒。先敬香桌。次散和尚。復從西前散班首。至西後。從東後至東前。皆一順散畢。幫送放參。持兩盌平胸。四指托底。盌離盌四寸。盌離胸三寸。到放參。將盌口對人面。不可反到。到時亦站丁字步。走在三块磚。不得在佛龕後偷站。緩緩遊行。聽維那招呼到開水。或收醃菜。即將放參倒在桶內。拿兩盌。至監值寮擺好。趕急回堂。從西至佛龕後。離一块磚站定。候開水壺放在地下。接到開水。從東後到東前到畢。雙手放原處。站在佛龕西後柱。離一块磚垂手而立。聽維那招呼收。即收西單尾筷。交副當值復收大盌辣椒盌畢。提小盌籃在開水壺後走。至監值寮。將小盌籃放盆邊。吃二堂放參畢。洗二堂盌筷。將盆內水用手抹之。恐有筷子。小盌洗盌布。若不然到在陰溝。阻滯水路。即將盆水上清可逼去。剩水脚到在小桶。打燈籠提至大寮。到在大水脚桶。小桶提回。燈籠息過挂好。水桶送原處。或洗手大小架房。趕快回堂經行。萬不能在外摸索。</p>
<p style="margin-left:1em;text-indent:-1em">晚四支香。盌籃出堂。一齊放腿子。請敬香人出位。至佛前主中問訊。請敬香。皆與午板香同。至打抽解小圊畢。息架房燈。煞一陣畢。息路燈。跟維那後走。至東關大止靜門。進堂放簾子。交敬香請香板。走過草鞋圈子。主中站定。約站半寸香走圈子。共走四個圈子。香燈司水進堂坐香。不打呼一支香到底。不下香板。看維那將香插盤內。稍作响聲。即將香板。放監值位傍豎起。柄朝下擺好。從西上至佛前。敬二板香三支。就地退半步問訊。向東轉下。仍將香板持好。主中站定。香到聽敲一椎[木*魚]子開靜。問訊交香板。復下主中問訊。向東轉面。開門挂簾子。趕急回堂。至佛龕東磬邊站定。將磬椎橫持胸次。接敲三磬畢。禮佛三拜。出堂幫到開水畢。收盃子裝籃內。皆裝西邊勢。即放丹墀中臉盆內。小圊回堂。換鞋子。襪子手巾。帶上單養息。</p>
<p style="margin-left:1em;text-indent:-1em">早四板一响。正敬香趕急起身。先摺被条。次穿襪子。輕輕下單。帶手巾小圊至洗臉盆邊。候司水到水。雙手拿盃籃。在面盆內轉二三旋。隨拿五六盃子。放在盆內浮水上。即將盃籃子裝好。即時洗臉聽招呼。將盆內盃子放籃內。在煞頭處反擺。以免污穢致生病恙。跟維那後走。進堂在東棕薦頭走。放佛前當中。[打-丁+(券-刀+(令-(合-口)+、))]袖子坐監值位。聽七椎報鐘打過。提盃籃子。走東棕薦頭過。香桌上散五個。從西班首至西後。接東後至東前。散畢放原處。喫開水。斟二巡開水。打手照斟開水畢。壺放原處。聽卓盃子。收香桌上盃子放籃內。此可從棕薦。過收班首盃子。從西收畢。提籃子走西棕薦頭出。放盃架上。或大小架房。進堂穿袍子搭衣。禮佛三拜。歸位靜坐。夏天不收鞋子。早粥回堂。換草鞋。或大小架房回。至丹墀盆架。浪盃子裝籃內。將盃子放在架上。籃子挂丹墀晒好。無事進堂。經行隨眾。</p>
<p style="margin-left:1em;text-indent:-1em">如放香日期。正巡香者。何為正巡香。譬喻行過午板香後。放四六支香。巡午板香人。至掃地時。亦名正巡香。直至揚板敲磬。亦名正巡香。若晚不坐養息香。喫放參時。亦名正巡香。譬喻晚四支香巡過。名正巡香。至次日放長香。早粥回堂。及午飯回堂。請散香者。不名正巡香。又如午飯揚板。點心揚板。敲磬。皆歸頭天巡四支香人敲磬。故頭天巡過四支香人。名正巡香。凡是交過散香牌者。做事名正巡香。若接過敬香牌。未做事未交者。不名正巡香。正巡香不在堂。即副名正。末名副。若副巡香不在堂。末名副。若末巡香不在堂。老名末。夏天單班單行者。正當值副當值。末當值老當值。正敬香副敬香。末敬香老敬香。凡招呼人做事。副敬香不得喊副巡香。末當值不得喊末監值。此是夏天單班單行規矩。如夏天人多。可用單班雙行。只添單班人數。不得喊監值及巡香。雖單班雙行。還用單班名義。如冬天雙班雙行者。正監值副監值。末監值老監值。正巡香副巡香。末巡香老巡香。及正副當值敬香等。此為冬天雙班雙行規矩。如冬天人不多。只用雙班單行。只減少人數。如副監值。不得喊副當值。正巡香不得喊正敬香。總之雙班單行。亦用雙班名義。如夏天有三十人喫放參。准用單班單行。有六十人喫放參。用單班雙行。冬天六十人喫放參。用雙班單行。若七十至百餘人喫放參。用雙班雙行。雖用人有加減。冬夏名義。不得參差。又如大銅壺。喫開水時。呌開水壺。喫茶時呌茶壺。皆名付其實。又當值代監值。只名當值。又敬香代巡香。只名敬香。皆不違冬夏各值名義故也。</p>
</div>
<div class='div-other'><a id='mulu241' />
<p class='h2'>夏天單班單行副敬香及末敬香日行事則</p><p style="margin-left:1em;text-indent:-1em">副敬香者。正敬香時。名正敬香。敬過以後。名副敬香。在副敬香後。名末敬香。敬早四支香人。做午板香事。名副敬香。茲從午二板喫茶畢。看當值提茶壺出。將進堂時。早四支香人下位子。站佛龕後。聽著盃子。從東中徃後收。至西單與正敬香接交。或從西單中徃後。至東與當值接交。總歸收東西兩單尾盃子。放籃內提出。至楊枝盆。將盃放盆內。連楊枝盃一齊浪好。看人數多少。裝盃宜多。放在喫茶處。將楊枝盆覆好。小圊回進堂經行。至打抽解。出外小圊回。提盃籃到堂門口。西柱東擺正。進堂坐香。午板香開靜。聽開門。副敬香放腿子。若西單從佛龕後。至香桌拿茶。坐監值位挂腿子吃。若人多。看正敬香。散過香桌盃子。即提東邊盃籃。散東邊盃子。斟二巡茶時。如雙班到茶。面向西右脚直。左脚橫。隻手提起。向香棹轉面。斟悅眾茶。走第三块磚。壺嘴向前。兩手不能擺。如有人伸盃。即站丁字步。右手提壺。左手提絆放好。如茶不多添開水。正當值提開水壺。皆丁字步到。副散香拿筷子。到畢攪好。正敬香上絆子。副敬香吃茶。若不吃茶。將茶盃大中兩指卡口放香盤頭。第三巡第五巡。皆歸付敬香到五巡到畢。站佛龕後。聽著盃子。收東西兩單尾盃子。提開水出。幫浪盃子。小圊回堂經行。午後六支香開靜。副敬香同眾。一齊放腿子。換鞋襪。在佛龕後站。候人出盡。掃東邊地。至佛前與正散香卓灰。將茶葉到廊簷東。從東止靜門邊。掃至堂門口。卓灰条箒送原處。辦公事人穿袍子。與同事人過二堂。晚二板吃茶畢。看當值送茶壺出。將進堂時。即下位子。將袖子捧好。聽著盃子。收兩單尾盃子畢。提出放吃茶桌上。趕急進堂。經行隨眾。養息香開靜。聽開門放腿子。至監值寮與正當值。抬大盌籃進堂放好。拿小板橙一個。靠西放好。添放參時。面向西蹲下。遞大盌。與香燈師。必須接交實在可放手。晚時大小盌。萬不能作响聲。令餓鬼生瞋。動他心念。罪莫大焉。遞畢幫送放參。送放參儀式。與正敬香同。聽維那招呼。到開水。或收醃菜。即將放參盌放低。輕輕到下。將兩空盌送監值寮。趕急回堂。從東徃後。站佛龕後東柱邊。離一块磚。聽招呼收。即將衣服撩與膝上。收東單後筷子。徃前收。交正當值手。又至後收小盌畢。抬大盌籃。在小盌籃後走。吃二堂放參。幫洗二堂盌筷畢。拭桌子息燈。舖開水盃子。小圊趕急進堂。經行隨眾無事。</p>
<p style="margin-left:1em;text-indent:-1em">末敬香。養息香開靜。聽開門放腿子。出外小圊回堂。站佛龕後。添放參時。幫送放參。聽招呼到開水。將放參到桶內。持二空盌。至監值寮放好。即回堂站佛龕後。聽招呼跟副敬香後收小盌畢。先出堂在開水壺前走。吃二堂放參。小圊回堂經行。隨眾無事。如單班單行。末敬香到養息香開靜。出外提菜桶進堂。添東單菜。吃二堂放參。進堂無事。</p>
</div>
<div class='div-other'><a id='mulu242' />
<p class='h2'>夏天單班單行正悅眾日行事則</p><p style="margin-left:1em;text-indent:-1em">正悅眾。早課下殿。站當值悅眾位。面向西候交引磬人。打過三椎問訊引磬。歸當值悅眾位。面向東引磬橫持。與接值人對面一舉。接值合掌。即交引磬。接值人接引磬橫持。復對面一舉。交值人合掌。接值人即將二磬。放位側靠右手。磬口向裡擺好。交值人。拿草鞋具歸位。接值人。亦拿草鞋具。歸當值悅眾位。有小圊出堂抽衣。回搭衣進堂靜坐。聽梆聲畢。即拿引磬在手橫持。聽外一椎火點。將引磬豎起。三火點畢。一椎引磬起身。三椎引磬問訊。引磬上齊口。必須豎正。雙手捧持。不得徧斜。在維那前走。至齋堂。斜看維那到位。打問訊引磬。撩衣就位。引磬不放手。候煞火點。交引磬三椎畢。復押一椎。又打一椎。維那舉腔。在養字下引磬。咒畢若和尚在堂。侍者持食向下。主中向上咒畢後。一椎引磬。侍者一舉。候進齋堂又問訊引磬二椎。如在班首位出食。至究竟常樂。樂字上二椎引磬。午飯至滿字上。二椎引磬畢。放靠維那邊。受食畢結齋。押一椎又打一椎。維那舉腔。喃字下引結齋畢。又一引磬起身。隨打問訊二磬二下。持二磬面向北。候僧值主中向外。持引磬人亦向外。在堂中人後走進堂。與下位班首對面站定。恐敬香趕之不及。必稍候一刻。至敬香請下主中。可打問訊引磬三椎。候維那走後即歸位。將引磬。擺在位靠右手。引磬口向內。柄在外。與維那對面抽衣。皆離三块磚。換過草鞋。萬不能做別事。皆正西副東。正悅眾從首座位理墊子。至西南角。摺衣服畢脫草鞋。草鞋放位底。上單理西單前。外邊被条。至西後。復理裡邊被單。皆稀密均勻。枕頭包在被內。至西前下位。從僧值位。理墊子至西後。摺司水角衣服。復至維摩龕畢。可出堂小圊。架房如意寮萬不能到。維那寮除取衣服。即去即來。無事不得私去。即進堂經行隨眾。至打抽解。恐香燈有公事不在堂。皆正悅眾敬香。小圊回堂靜坐。候堂值止靜。打過三板一鐘。悅眾持二磬在手。當值展具。悅眾打禮佛引磬共四椎。輕輕放下。開靜時。維那鳴指二下。悅眾即拿引磬。响响一椎開靜。若香燈不在堂。悅眾便衣。可送香至大寮插好。打三椎小板。回堂隨眾。至四支香開靜。換鞋襪穿袍搭衣就坐。引磬橫持。聽招呼打起身引磬。一椎又一椎。又連二椎後下板。皆押四打五揚板後。一鐘一引一磬。三交三接畢。三引拜下。一椎起身。二椎問訊。面向西站。走維那前。過堂同前。回堂同訊引磬畢。走維那後放引。抽衣搭好。即拿茶葉。放香桌茶壺盖上。後脫袍子換草鞋。如無茶葉。即到衣湯寮。發回放原處隨即出堂。上大小架房。回堂隨眾。至挂二板。若和尚在堂。送茶與和尚回拿香桌茶。盤腿坐吃。至打抽解。恐香燈不在堂。歸正悅眾敬香。包茶葉。放香桌香板頭下。小圊回堂靜坐。禮佛引磬如常。至午板香開靜時。若四五六七八月。開西邊窓。或扯簾子。夏天凡止靜前開靜後。概歸正副悅眾。扯放簾子歸位。若和尚在堂。拿雞毛箒簞板上灰。將板擺好。到二盃茶。宜淺淺雙手捧至和尚。喫畢。板子皆和尚自己放上。五囹到畢。即提茶壺送班首。如意寮送畢。將茶壺圍好。即回堂靜坐。如有維那招呼。所晒衣服草鞋。鞋子等件。候起四支香。出外一一翻好。萬不能悞事。候四支香開靜如香燈不在堂。皆悅眾送香。至大寮插好。打二椎板回堂。候六支香開靜。揚板與前同。點心粥回堂。或生薑或塩碗。皆此時整理好。不得悞事。事畢坐香。看香將到。如維那有公事不在堂。即向外找尋。即報云香到了。維那招呼當值敬香。候維那禮佛後。進堂歸位。即將引磬橫持手內。聽夜巡板煞畢。打起身二磬一椎。問訊三椎。共四椎皆勾報鐘。如有帶具。先押半椎。維那呼帶具。具字一椎。如帶具四椎半。上殿走維那前。皆站悅眾位。斜看維那到位。打問訊引磬。即轉面向西。凡敲引磬。椎數勻當。音聲响喨。拿起放下。皆不得作聲。若維那讓磬。必須皆副悅眾補班。對面合掌。正悅眾站維那位。拿磬椎。左手出椎頭半指。敲磬如常。惟至煞。磬繞佛時。對班首師付合掌。班首一舉。繞佛時。着班首至海島後。即在敲小[木*魚]處。向北合掌。見班首至東北角。悅眾至維那位。面向西。候班首將到位。一椎大磬。打過面向上。又見和尚及單尾人。至東北角。又敲一椎大磬。後四椎半。每天觀文煞佛聲。前句釋迦年尼佛。佛字一椎大磬。後句本師。本字上一椎大磬。迦字上一押。尼字後轉灣處。一大磬。佛字後一大磬。至是日以過八句。到斯有何樂後。舉諸師二字。不舉大眾二字。師字上一椎大磬。後皆與維那磬法同。惟課畢下殿時。交接引磬與堂內接值同。下殿東西出班。對班首合掌。凡敲引磬。在先將柄拿好。不得輕一下。重一下。快一下。慢一下。必均勻敲好。下殿時將引磬持好。面向西站。候僧值面向外。持引磬人亦面向外。走在堂中人後。進堂與下位班首。對面站好。打問訊二磬。候維那走過。即歸位放引磬。磬口向裏。離第三块磚。抽衣脫袍子換草鞋。小圊回堂養息。至開靜。不拿被条上單。高旻乃平等法門。無此規例。被条歸維那自己。取放廣單邊裡。亦不放東單頭被上。西單班首亦同。開靜即拿呌香椎。至東大止靜門敲一陣。又至客堂門南敲三陣。回堂放呌香椎。順圈子走。必須趕快。至挂二板。點手照。放香盤東角上。候香棹茶到過。即在前走。皆左手拿手照。若和尚在堂。先送和尚茶。後打手照畢。拿香棹茶。盤腿坐悅眾位吃畢。至打抽解。若香燈不在堂。即敬香息佛前小燈。小圊回堂坐香。至開靜聽開門。下位子若香燈不在堂。即點佛前小燈。若和尚在堂。先拿放參板。後拿毛箒刷過擺好。可挂腿坐。見筷籃進堂。先送和尚筷子。皆雙手。候司水添香桌菜。即右手拿飯盌。左手拿菜盌。送和尚處擺板上。後幫送頭堂放參。拿兩盌平胸。盌離盌四寸。離胸三寸。頭一盌。隻手遞。第二盌。雙手遞。萬不能隨便。送畢吃頭堂放參。自己在香盤內取筷子。坐吃放參。候至吃過開水。將盌筷放在地下。即下位。在當值位盤腿坐。聽招呼收即將香桌盌筷收清。放大盌籃內。拭桌子點香。隨息小燈。香插牌上。挂腿坐。候大盌籃出堂。趕急刷佛前水歸位。將条箒放好。挂腿坐。看敬香在東向外。即起身拿[木*魚]椎。橫持胸次。聽著過打二椎[木*魚]子起香。拿条箒掃位邊水。從西前至西後。從東後至東前。条掃放好。出外。小圊。或上架房。回堂跟維那後走。聽招呼放簾子。聽招呼打站板。盤腿坐。或挂腿坐。接二板香。聽開示畢。打二椎小板。刨香出[木*魚]椎子。隨眾經行。四支香開靜。揚板同前。惟禮佛三拜畢。引磬放桌腿內。小圊回堂。如朔望日。點心後到湯藥寮。裝洋糖一盌。放香棹內。拿手巾上單養息。次早四板响下單。若維那不在堂睡。候煞四板。正悅眾。替打下單呌香三椎。不可悞事。後出外洗臉。晾手巾進堂。穿袍搭衣連鞋坐。聽招呼收手照。即點小手照。放香盤上。拿塩盌。或生薑盌。放在香盤頭前。看敬香師。將香桌盃子散好。悅眾即散塩。候到開水畢。右手拿塩。左手拿手照。頭圈到畢。將塩盌放原處。拿香桌盃盤腿吃開水。候三圈畢。下位。提壺拿手照。看那位班首不在堂。出外至某班首寮送開水。又送如意寮開水。送畢圍桶內。小圊回。將手照。息過。進堂靜坐。鞋不用收。候三板一鐘挂過。即拿引磬在手。當值開具禮佛三拜。共四椎引磬。看當值。向下主中問訊。响响一椎引磬開靜。候當值放具畢。打起身引磬。惟有帶具。先押打具字上。揚板同前。上殿下殿。交值接值。皆同前。凡出坡等事。即報數人出堂。唯正當值悅眾。及當值二人。在堂坐香。萬不能動脚。誠恐遺失等事。皆二人承當。責任非小。思之慎之。如香快到請當值打熱水。將手巾圍好。正悅眾穿袍子至坡場。向僧值合掌報言。僧值師付慈悲。香到了。即回堂靜坐。</p>
</div>
<div class='div-other'><a id='mulu243' />
<p class='h2'>夏天單班單行副悅眾及末悅眾日行事則</p><p style="margin-left:1em;text-indent:-1em">副悅眾早粥回堂。抽衣脫袍子換草鞋。不作別事。順圈子走。至東單尾。從維摩龕理墊子。至香燈角摺衣服。上單將單鞋放位底。先上廣單。從東後理外邊被条。至東前。復從東前理裡邊被条。稀密均勻。枕頭包放被裡擺好。一切如法。從東單尾下單。穿草鞋。就從香燈角理墊子。至東前摺悅眾角衣服。復至監值位畢。凡理單上位上物件。皆歸順行。從西繞東。不得碰撞。否則與道相違。副悅眾小圊架房回。至如意寮。看病人好否。若有重病。或到先生本寮看。或換藥單。或用生薑紅糖。或要衣服被条。或要醬醋蔴油。皆一一聊可令他如意。事畢。趕急進堂隨眾。午飯回堂。抽衣不脫袍子。稟維那云。如意寮有事。那應諾即至如意寮。有換葯單者有找葯方者。有人告假看病者。隨將葯單葯簍。帶至看病處。凡去客堂者。皆聽挂過二板。領病人至堂門口。彈格子三下。聽招呼去。方至客堂告假。在外萬不能高聲談話。切具威儀。否則外寮人見誹謗。罪莫大焉。看畢即回客堂銷假。回堂候香到開靜。至堂門口如前銷假。即拿袍子橫持手內。襪子放在袖內。進堂隨眾。若維那招呼。晒草鞋鞋子。午板香茶畢。起過香出堂。一一翻好。午板香開靜時。如四五六七八月。夏天每支香。止靜前開靜後。概歸正副悅眾。扯放簾子。直至四支香開靜出堂。與香燈至大寮。抬放參桶圍好。至上殿時。萬不能敲鉗椎。何以恐維那讓磬。皆替正悅眾引磬。下殿時。交值與接值同。直至養息香開靜。聽開門放腿子。至監值寮。與香燈二人。抬放參桶進堂。切須輕輕放下。不令撞門响。鈎欵响。必須仔細。幫送頭堂放參畢。即看某班首不在堂。便至某班首寮。請問吃放參否。如吃即打一碗稀飯。一碗放參菜。親送某班首寮。回堂後再去取碗筷。又幫送放參。若和尚在堂。看和尚吃放參畢否。如畢即將大盌取來。到開水雙手捧送。復至桌邊拿拭布。放單尾位邊。將碗筷放西單尾。位下擺好。拿放參板。站東傍拭好放架上。將拭布歸原處。復送放參。看班首師付。一齊吃畢。亦到開水。即西單前書記位。繞後至東單前。書記位到畢。即放原處。餘者概不能到。亦送放參。此時萬不能偷安。何以辦事人少。必須殷勤。聽招呼副當值回放參。副悅眾將兩盌。送至監值寮。如天凉到桶內。空盌送監值寮。回堂門口。將抬放參桶竹杠拿好。聽收醃菜。或聽到開水。即拿杠進堂。與香燈二人。抬放參桶回監值寮。與香燈對坐。添二堂放參吃畢。與香燈回放參桶至大寮。候洗畢一路回堂。</p>
<p style="margin-left:1em;text-indent:-1em">末悅眾者。夏天點蚊煙。大殿敲鉗椎。晚人多送放參。幫同副悅眾做事。如副悅眾不在堂中。所做事。皆末為副替辦。及維那寮衣被各事。亦當同辦。若有多事。不及辦者。亦末悅眾幫辦之。</p>
</div>
<div class='div-other'><a id='mulu244' />
<p class='h2'>禪堂正副侍者日行事則</p><p style="margin-left:1em;text-indent:-1em">侍者早課下殿。開早梆畢。交值人即下位。統方丈當值牌。與接值人。竿上挂好。恐接值人昏沉未醒。即將二指膝上一推。即脚齊三块磚縫。對面合掌。交值人歸位。候跟班出堂。接侍者值人。即出班時。向維那對面合掌。搶歸原位。行至齋堂問訊坐下。聽外火點一响。即起身。將食匙雙手橫捧不合掌。直至和尚。位。斜對桌角站定。聽養字出口。將食匙橫持合掌。聽大願地藏王菩薩。大字出口。即放匙取食。必將左手拿匙。右手持杖放匙底。舉齊眉平桌子邊站定。候粥有十利。利字出口。左脚先開步。究竟常樂。究字轉身向西。樂字後一引磬。向上一舉。即向東轉面。左脚先奪門坎。至食台前。放食持匙問訊。左脚先[大/步]。進門三块磚。主中問訊。歸位匙放桌頭。受食結齋。同大眾一齊回堂。抽衣脫袍換草鞋。出外小圊。回堂隨眾。如早粥過堂。至齋堂問訊。坐下看和尚不過堂。火點响不起身。如早粥。在地藏王地字上。起身合掌。持食匙到班首處。放匙取食。平桌向外站。至樂字一舉。左脚先開步。主中向上一舉。後二二磬大眾收食。午飯直至三德六味。三字出口。起身合掌。持食匙走高位前。經至班首位取食。平桌向外站。至滿字後一引磬。向上一舉。左脚先開步。主中向上一舉。悅眾打二下二磬後兩序大眾收碗筷受食侍者。向東轉面。左脚先動步。出食畢回堂。主中問訊歸位。匙放桌頭。受食結齋回。跟班進堂。晚課上殿放蒙山。下殿同大眾回堂。即向維那合掌銷假。</p>
<p style="margin-left:1em;text-indent:-1em">若早課拈香報侍者。維那招呼出去。必須告假。若單供。早課下殿銷假。若雙供。上供畢回堂銷假。凡傳爐者雙手捧爐。左右二指在上。走拈香人前。至大殿門外。聽大磬一押。[大/步]進門。頭一椎磬。主中向上一舉。二椎磬。至佛龕一舉。三椎磬。下歸侍者位。三拜問訊。跟班站。見和尚下殿三拜下。侍者即本位三拜問訊。至西走上。捧香爐向上一舉。向東轉面。一直出外。上別處供畢。爐送湯藥寮。小廳放好。本天侍者傳爐。不告假。如有雙班傳爐。至大殿正東副西。一齊進殿。向上一舉。即至佛龕一齊轉灣。向上一齊舉。將正侍者爐放當中。和尚後一拜。各在本位三拜問訊。齊合掌齊到佛前。一齊捧爐。正侍者向東轉面。副侍者向西轉面。二人一直出殿。或至各處上供畢。爐送至衣湯寮小廳放好。各回堂隨眾。</p>
</div>
<div class='div-other'><a id='mulu245' />
<p class='h2'>夏天單班單行香燈日行事則</p><p style="margin-left:1em;text-indent:-1em">香燈自打四板起。被單摺好。穿襪子下單。點小燈點手照。上佛龕點大燈。如有朔望日期。點佛前臘燭。及燃檀香爐。出堂門口點廊簷下燈。及韋䭾廊下二大燈。及韋䭾龕臘燭點畢。上早殿時。有挑水人至大寮路燈。皆香燈挂好點畢。將手照插堂門口。洗臉趕急回堂。穿袍子搭衣。坐當值位。聽招呼收手照。即出堂拿手照。息好。放簾子。手照放佛龕東邊。面向東坐當值位。聽夜巡煞板。交鐘三椎。押六打七。必須音聲將絕再打。從緩到急。從重至輕。看頭行茶壺落地煞頭陣。見二行茶壺落地煞二陣。聽着盃子。放腿子。見盃籃將出堂。煞三陣。煞法一陣滾下。鐘鐘板鐘。煞畢禮佛三拜。歸位靜坐。如有陞坐上堂賀節事。即出外將各班首維那。悅眾燈籠拿出。挂堂門口。將臘燭添好。候皈依畢。將廊燈一齊點齊。小燈籠挂在大止靜門。東廊房路邊挂好。如無陞座事。即聽二板。帶手照出堂。點上殿路燈三個。東止靜門外一個。方丈門東邊一個。客堂南小圎門一個。送畢回在韋䭾殿暫坐。候人出盡。如有廊燈皆息盡。如無與當值司水三人。一同上殿。候皈依畢回。隨至大寮拿供飯。回韋䭾殿。上供飯畢。敬三支香。隨眾進堂靜坐。萬不能倒睡。聽早梆閱畢。息琉璃燈。如冬天候人出堂可息畢。每逢朔望息大琉璃燈。點小琉璃。先收佛前小燈。次收風照及手照。各種零細物件。收放佛龕內。息韋䭾殿琉璃燈扯高。同當值司水過早堂。聽結齋二磬一响。起身問訊回堂。在堂內抽衣。脫袍換草鞋畢。候大眾回堂。同眾出堂。何以恐維那有吩咐香燈之事。若早出堂。定有悞之。出堂即將堂門口東。燈籠拿至。老挂燈籠處放好。或大小架房畢。送韋䭾殿供飯。至大寮將飯到畢。供飯盃放原處。回堂隨眾。打過抽觧。香燈在佛前。敬二板香三支。出堂小圈回。坐早板香。開靜到香桌前。拿香送至大寮插好。打報香小板三下。順帶供飯。回韋䭾殿上好。敬香三支。亦照應韋䭾殿定香。萬不能令其斷絕。無事可進堂坐四支香。過午堂回堂。下大燈提出。同大眾出堂。送韋䭾殿供飯至大寮。若喫湯菜。即時請飯頭師。放叅略少打。說畢回至庫房報菜畢。回堂隨眾打抽解。佛前敬大板香三支。出外小圊。回堂坐香。至開靜吃小圊茶。候起香或茶盃落地。即下位向維那合掌。即問云。維那師付慈悲。我到大寮辦湯菜。維那招呼畢。出外辦放叅菜事。或拿鍋粑日期。即至大寮取回。萬不能悞。或摘菜切菜燒菜。皆歸香燈為主。若小青菜。莖葉根草。細亂費工難撿者。務歸香燈司水二人發心。免勞堂師。令他多坐香。功德無量。真菩薩心腸也。實是菜數甚多。他事又忙。難以辦妥。不得已而報一二人幫忙而已。還要下不為例。若菜好摘。總歸香燈司水二人正事。若吃醃菜。午板香關靜。起四支香出堂。同司水至庫房。香燈取醃菜。司水挑醃菜。香燈司水同切醃菜。香燈洗醃菜。切畢。或擦燈。或告路燈油。</p>
<p style="margin-left:1em;text-indent:-1em">四支香開靜。香燈與副悅眾。至大寮抬放叅桶。至監值寮切切圍好。或洋油用完。即至湯葯寮取回。預備一切事辦畢。可隨身衣服過二堂。回搭衣禮佛三拜。堂內抽衣。將佛龕大燈上好。後拿佛龕內。小燈手照所用之物件。一齊仔細拿出。擺佛龕上。每日如是不可改動。如有新進堂師進堂。即時教草紙。將放叅菜油到庫房打出。放韋䭾殿佛龕內與當值司水同上晚殿。如吃醃菜。三皈依畢。下殿燒醃菜。取回煨好。如吃湯菜。下殿回堂隨眾養息。聽當值推醒。即下單如正二三四月。點燈起香。即點韋䭾殿燈。又路燈架房燈。若五六月到打抽解點。因天還亮。或止靜後將黑可點。韋䭾殿總歸起香時。或打抽解點。如六月起普佛殿。吃過放叅點。決不可遲。如燒湯菜。至打抽解。香燈師提油塩湯[句-口+(刁-(幻-ㄠ))]各用具。至大寮。帶大板香一支。至大寮燒菜畢。挑回堂。如菜多。香燈可幫代回。即點路燈架房燈。至監值寮。點燈攪放叅。聽堂中開靜。與副悅眾抬放叅桶進堂。面向東坐添放叅。添放叅不宜遇滿手脚要快。聽維那云。收醃菜。或到開水。即起身將小板橙。放首座位底。抬放叅桶回監值寮放好。坐東桌頭靠墻。與副悅眾對面吃放叅。及添二堂放叅。吃畢與副悅眾。抬放叅桶。至大寮刮洗乾淨。將桶放大寮原處。即回洗手。或大小架房。進堂隨眾。候晚四支香開靜。下位子點小燈。及點手照。出堂點路燈。及架房燈點畢。隨吃開水。將手照。在堂門外息好。拿進堂點佛前大琉璃。息小琉璃燈畢。換鞋上單養息。</p>
<p style="margin-left:1em;text-indent:-1em">每逢十四三十日。早粥回堂下佛龕上大小燈。及大小琉璃燈。及韋䭾殿琉璃燈。及各班首寮。維那寮小燈。及各處路燈。一概皆放在如意寮。丹墀擺好。又看風照。破即補之。手照油即刮之。佛龕櫃內刷淨。及路燈琉璃擦淨。午飯過二堂回。送韋䭾殿供飯。及囑飯頭。今晚吃湯菜。少下未。至庫房報菜回。散各班首寮洋大一匣。草紙一摺畢。又散堂內擦放叅板紙。每位二張。又散廣單草紙。每位三十張。放在各人被条上。不可失誤。出堂告各處燈油。送歸各處後。撿摘青菜。如不及。可報一二人幫摘。及切豆付。與司水同收拾。監值寮。如意寮。送供飯順至小寮掇供菜。如單上韋䭾殿供。即取鐺鉿回韋䭾殿。聞梆聲暫停一刻。點韋䭾殿香燭。候供畢息香燭。候二磬進堂。打過問訊二磬。息佛前小琉璃。及韋䭾殿大琉璃。即送供飯菜至齋堂。送鉗椎至大殿。午飯回堂。聽頭梆開畢。與司水洗頭梆澡。後皆與平常同。</p>
</div>
<div class='div-other'><a id='mulu246' />
<p class='h2'>夏天單班單行司水日行事則</p><p style="margin-left:1em;text-indent:-1em">司水聽回板响。即摺被單穿襪子。趕急下單。出堂點燈籠。挑水桶担子。至大寮打水。跟夜巡一同回。到水盆內。提開水壺進堂。放香桌底。又將扁担挑子送歸原處。如冬天不帶開水。用兩桶挑洗面水。到之留小半。至架房兩瓦盆。裝滿盖好。回頭洗臉進堂。穿袍搭衣。禮佛三拜歸位。吃開水聽大鐘至二陣。下位出堂。候二板一鐘將打。即到盆水。名水聲合鐘聲。不令眾人聽。音聲無二响。安靜道人心。到畢將盆歸原處。在韋馱殿暫坐。聽大殿鐘鼓煞畢揚咳。通報同上殿中門進。不得由偏門溜入。皆東邊站繞佛當值跟東單尾走。香燈司水隨後。三皈依畢。各帶燈籠。路邊挂好回堂。趕急抽衣脫袍子。挑架房二大罎。急至大寮裝火。萬不能遲。挑回放水盆底。令淨手水熱之。扣定下殿人應用。不致冷水驚心耳。若四五六月不用火罎。事畢進堂。同當值香燈過早堂。如正二三月。隨帶楊枝桶。至齋堂門外束放好。聽結齋二磬一响。即出堂。至大寮打溫水回。放楊枝盆內。進堂抽衣脫袍子。隨大眾一路出堂。如淨手布。有潮濕即換。冷天即用溫水洗盥晒乾。如吃醃菜泡蠶豆。如監值寮草窩子。棉臥被一概拿出晒乾。冬天小圓池。約七八天一冲。夏天約三天一冲。禪堂外丹墀恐有污穢。即時打掃潔淨。堂師日用洗臉手巾。一月約洗六巡。晒原處。及西丹墀隨有雜物。隨時檢點。及如意寮各處。收拾檢點。同當值香燈過堂。若夏天四五六七八九月。天氣漸熱。可不用溫水。不帶楊枝桶至齋堂回堂同前。出堂小圓。坐香隨眾。至午板香開靜。若湯菜同香燈摘菜。若醃菜至庫房挑菜。回幫切菜及洗菜。如吃醃菜。皆歸香燈洗之。至四支香開靜。煮蠶豆拿回圍好。裝大盌籃。小盌籃筷籃。一一裝好。夏天小盌籃。必須東西裝。取其好散。大椒盌放小盌籃中。筷籃放大盌籃中。添稀飯瓢子。及菜瓢子。皆放大盌籃當中。小盌籃放桌頭。大盌籃放小盌籃後。提之皆一順。每日早粥後。一巡嚼過楊枝。皆司水剁楊枝。楊枝將用完。即至園田打楊枝。整好拿回。用盆水養好。如吃醃菜。晚課三皈依後。下殿燒醃菜。挑回圍好。如吃湯菜。起養息香打抽解。挑菜至大寮。燒火煮好。挑回放在吃開水處。將菜桶。輕輕拿至堂門口。靠西邊風格擺好。即拿二圍腰。將腰圍好。即遞一個與末敬香。候開靜開門挂簾子。將菜桶拿進堂。在東邊靠白石上。東兩塊磚。柄向上。人站佛龕東邊。萬不能靠。候小菜盌散畢。即添香桌菜。如和尚在堂。接添和尚菜。如不在堂。至西添班首菜。從西前至西後。復從東前至東後。添畢放原處。又菜碗手拿穩菜湯不得撒碗口外。如菜再少。總儘堂中够吃。湯菜可接添。不拘回數。若醃菜無末敬香。司水一人添菜。皆二巡不能多添。聽某班首招呼收菜。即至班首書記。復至東單。恐有書記仔細看之。如湯菜聽維那招呼。副當值回放叅。將菜桶走一轉。拿出及帶盖子。若醃菜聽招呼收醃菜。收畢回監值寮。坐棹子西頭。靠副悅眾一邊。對監值坐。添二堂菜。吃二堂放叅畢。如賸菜歸司水收好。次早下殿即送齋堂。必須將菜槎洗淨拿回。監值寮覆好。小圊回堂。隨眾坐晚四支香。開靜隨眾出堂。將水桶茶壺担子。燈籠辦好。放在吃茶處南墻邊。即將洗臉盆。雙手捧起。擺在丹墀當中。如人多用二盆兩單擺。進堂拿手巾換鞋。上單養息。每逢十四三十。初八二十三。每月四巡。皆司水打掃各班首寮地。如放長香。開過早梆。候人出堂盡。即到大寮挑熱水一担。回監值寮。又收禪堂放參板子。同香燈付當監值。正巡敬香。數人洗擦放參碗筷。各件畢。候過午堂。</p>
</div>
<div class='div-other'><a id='mulu247' />
<p class='h2'>從六月初四日起堂外吃放參上普佛殿事則六月初一初二初三三天上普佛殿與平時普佛殿同</p><p style="margin-left:1em;text-indent:-1em">晚課下殿。堂門口不擺盃籃。止靜後。當值拿条箒。在外廊簷下。用条箒掃淨。將棕薦東西舖好。人多丹墀好舖。舖畢正當值。進堂靜坐。候香到開靜請敬香。敲過即時交上去。出外小圊回。抬大盌籃至丹墀。在香燈北蹲下。面向東接放叅碗。放地下擺成行路。聽招呼散筷子。正悅眾散和尚筷子。當值從東頭。先散維那。當值悅眾。及當值三人。再到西散班首。接散丹墀棕薦。至西尾復從東頭。散至東尾。接散丹墀棕薦。散畢凡散筷子。皆散懷內。幫送放參。聽招呼吃頭堂放參。吃畢天熱幫打扇。收盌筷洗盌筷。皆隨人發心。不依次序。先吃好之人。發心先換香燈吃放參。次換司水。再換監值巡香吃放參。當值進堂。點小燈及小琉璃。換鞋襪拿四把扇子。放丹墀西邊。坡上擺好。隨取自己草墊子。放靠維那東位。中隔一香盤。若天氣太熱。在丹墀暫坐。聽維那招呼。挂二板畢。[打-丁+(券-刀+(令-(合-口)+、))]簾子敬香。穿袍搭衣。聽夜巡板至齋堂處。將門關好。板椎持在手內。聽外煞板。接三板一鐘。止靜同前。二磬開靜。轉身開門。收蒲團。具放位後。候人出堂盡。當值鎖門。上殿同常。在月台繞佛。聽二磬轉板。當值回堂開門。點二板香。點小燈照。手照插佛龕後。向西站定。候二磬進堂。夾打二下起香[木*魚]子候大眾。出外盡。息佛龕後手照。放簾子。出外吃茶小圊。至丹墀跟維那師付後走。維那師付將手一招。即回堂將小板椎拿好。聽維那咳嗽一聲。急打站板一下。萬不能遲鈍少一停思。送位不當。皆受檢點。又將小板椎拿手內。聽班首師付話畢。隨打催板二下。將板椎挂好。出外跟維那後走。又看維那師付將手一招。即進堂。將[木*魚]椎拿在手內。必須聽維那咳嗽一聲。即打抽解一下。諸師此時不小圊。一齊回堂。拿各人草墊心板。至丹墀依次序坐香。當值候敬香一人。進堂交敬香畢。打三椎[木*魚]子止靜。出香盤。舖棕薦。擺蒲團。雙手掇香盤。從東出。靠維那東坐。看維那將香插爐內。即下位將香盤拿好。走和尚東邊進堂。將香盤擺好。佛前敬香三支。候悅眾點過佛龕後。手照。即打一椎[木*魚]子。開靜收香盤。楊板同常。就位禮佛三拜畢。各人將墊子送歸本位。看天氣如何。天若好將春橙倒。側若天氣不好。將春橙抬至廊簷下。吃開水小圊。回堂養息。次早大眾在外吃開水。皆當值到開水。各事與前同。副當值晚課下殿時。在吃茶處到溫茶。煨茶壺幫收盃子。至養息後出外。將水桶茶壺擺在籃內。扁担備好。至開靜到大寮。打開水洗碗水。挑回將開水放在丹墀。靠盌籃下。嘴子向北。絆子上好。又將洗碗水。提到洗盌處。又將扁担籃子。送歸原處。即回丹墀幫送放參。候眾人吃畢。斟開水下絆子。挂廊簷柱上。吃放參。幫洗盌筷。抬春橙。公事做畢。自取草竹墊子。在丹墀乘涼一息。即將開水壺。茶壺浪好。放在籃內裝好。燈籠挂好。候眾人出盡。必須盡心看堂。見堂值回堂。即挑担子至大寮。打開水一滿壺。開茶半壺。挑回圍在桶內。候人將回堂時。斟茶候吃畢。將茶壺圍桶內。小圊至丹墀經行。坐香至開靜。即下位。到吃茶處到開水。眾吃畢。將壺圍桶內。復至丹墀。搬自己草竹墊子進堂。復搬春橙。小圊養息。</p>
<p style="margin-left:1em;text-indent:-1em">正敬香晚課下殿。養息開靜。提小盌籃至丹墀。在大盌籃東排好。在司水南蹲下。面向西。遞小盌於司水。遞畢。散辣椒散交頭。送放參。如有人換。即自己吃放參畢。幫洗盌筷。送水腳至大寮。回堂同做公事畢。取自己草竹墊子。至丹墀暫坐。聽挂二板。進堂換鞋襪。穿袍子搭衣。同眾上殿。下殿同眾回堂。</p>
<p style="margin-left:1em;text-indent:-1em">副敬香。晚課下殿。養息開靜。拿兩小板橙出堂。到丹墀放好。與正當值抬大盌籃。至丹墀。與小盌籃排好。在香燈南蹲下。面向東。遞大盌與香燈。遞畢幫送放參。吃二堂放參畢。公事同做。後取自己草竹墊子。出乘涼。同眾無事。</p>
<p style="margin-left:1em;text-indent:-1em">正悅眾。晚課下殿。放養息後。出堂擺和尚草蒲團竹墊子。皆主當中擺好擺。班首維那卓竹墊子畢。回堂養息。至開靜拿呌香椎。在東大止靜門外。敲一陣呌香。客堂南三陣呌香。回堂將呌香椎放好。至丹墀在司水北蹲下。面向西。接司水小菜盌。擺在地下。從北至南擺好。舖成行路。如和尚在坐吃放參。聽招呼先散和尚筷子。左手拿菜碗。右手拿放參。遞時將菜放地下。雙手遞放參與和尚。幫送班首眾人。頭巡放參畢。聽招呼吃放參。皆吃頭堂放參。吃畢收和尚坐位。幫眾做事。候春橙擺好。拿班首維那草蒲團。約五六個。維那擺東邊春橙頭。班首擺西邊春橙。候挂二板。進堂穿袍子搭衣。坐悅眾位。止靜二磬同常。唯有開靜二磬一椎。出堂至大殿。打二椎問訊引磬。後二磬交鼓。頭一拜押六打七。起身二磬後一椎鼓。第二拜引磬一椎。拜下不交鼓。起身引磬後一椎鼓。第三拜連二椎引磬。拜下不交鼓。至起身二磬後一椎鼓。兩椎引磬問訊後一椎鼓。西單尾出殿門煞頭陣。東單與上客堂出殿門煞二陣。和尚出殿歸位煞三陣。若下雨在殿內上殿。除多數圈子。其餘皆同常。悅眾站在維那下。押二磬維那舉香讚。即念彌陀經徃生咒畢。輪流八大讚。接讚佛偈。念天上天下無如佛四句。皆繞南無本師釋迦牟尼佛。本字上雙引磬。牟字上雙引磬。至轉板時。本師二字連二引磬。釋字上一單二磬。迦字上一單二磬。牟字上一單二磬。尼佛各一單二磬。第二句在本字上一二磬。釋字上一下。牟字一下佛字上一下。又第三句在南字上一下。下均同。總之未轉板前用雙板。轉板後用單板。繞佛約六個圈子。合掌圈子在外。至班首合掌。小櫓轉板。後繞一圈子。至大殿接鈴鼓。小[木*魚]二磬一齊收音。不跳板。煞佛聲後。打三皈依。三拜畢回堂。打問訊第二椎二磬。夾一[木*魚]子。第三椎二磬。又一櫓子畢。抽衣脫袍子。換草鞋吃茶小圊。至丹墀經行。直到打抽解。正悅眾拿和尚方橙。草蒲圓竹墊子。心板擺在丹墀。靠坡邊當中。若和尚不在堂。不拿坐位。此時不小圊。回堂拿竹墊蒲圈。坐東邊靠當值坐。聽招呼下位。在當值後進堂。點手照放佛龕後。聽一椎櫓子開靜。巡香交香板開門後。悅眾打起身引磬。揚板同常諸師在丹墀禮佛三拜畢。帮搬春橙。吃開水小圊養息。次早同前。</p>
<p style="margin-left:1em;text-indent:-1em">副悅眾。養息開靜。與香燈抬放參桶到丹墀。若人數多。可幫送放參。如人數少吃頭堂放參畢或打扇。或換做事人吃放參。同辦公事。即取自己草竹墊子。到丹墀靜坐。候挂二板進堂。穿袍搭衣。拿引磬出堂。在丹墀坐。引磬放袖內上殿。出大殿在維那後。第二排站。在大櫓子下的人。即在大櫓子架內取鉗椎。先拿鐺子。次散手鼓。末散鉿子。自敲鐺子。收鉗椎時。先用鐺子仰過來。次收鉿子。末收手鼓。敬收皆用單合掌。收好放大[木*魚]子架底下。至讚佛偈。皆雙班引磬。正悅眾上引。副悅眾下引繞佛亦雙班引磬。副悅眾至二椎小[木*魚]轉板。同至大殿。三皈依三拜畢。引磬籠袖內回堂。抽衣脫袍。換草鞋吃茶。僧值聽小[木*魚]轉板。即站大殿外廊簷。面向南。走上客堂後。回大殿。小[木*魚]子走二磬後。外廊不站。繞敲進殿。聽大[木*魚]子聲。即歇不跳。跟班出殿回小圊。至丹墀經行。聽開靜下位。收和尚座位。及收維那班首。草竹墊子歸原處。開大靜隨眾。</p>
<p style="margin-left:1em;text-indent:-1em">香燈。六支香抬放參桶。至韋䭾殿靠龕東。天熱可不用圍。若吃湯菜。皆四六支香預備好。至晚課下殿養息時。至大寮燒。湯菜。挑回亦放韋䭾殿。如醃菜。晚課下殿燒好圍桶內。及至未開靜前。將放參攪好。開靜以後。將放參桶。抬至丹墀當中。至添放參坐西向東。接副巡香大碗。添放叅遞當值手。添畢吃二堂放參畢。與副悅眾。抬放參桶至大寮。刮洗好放原處。回頭轉身。將燈籠辦好放原處。丹墀靜坐。聽挂二板。點韋䭾殿燈。穿袍搭衣。同當值司水上殿。聽引磬轉板。同回堂點吃茶處小燈。及丹墀大燈。如天氣黑暗點路燈。送出挂好。必須見事行事。經行坐香同眾。至四支香開靜。禮佛三拜後。回堂佛前點大琉璃。息小琉璃養息。次早聽招呼。收手照放簾子。打報鐘不依圈子。不宜快。餘皆同。</p>
<p style="margin-left:1em;text-indent:-1em">司水。若吃醃菜。午後四支香開靜。即至大寮煮蠶豆必須熟透煮好。提回放僻處。若吃湯菜。皆午後四六支香預備好。晚課下殿時。同香燈至大寮燒好。放參菜歸司水挑回。放韋䭾殿靠放參桶邊。至開靜坐東向西。接正巡香小盌。添菜遞與正悅眾。添畢吃二堂放參畢。回菜桶洗好。至西丹墀展身。禪堂丹墀靜坐同香燈上殿。同下殿與眾皆同。開靜後辦洗臉水桶。</p>
<p style="margin-left:1em;text-indent:-1em">晚四支香。正敬香。普佛殿回堂。若在後搶前。佛前問訊請敬香。聽二椎起香[木*魚]子打過。即西邊三下。東邊三下。放監值位後。若西單從東至西。抽衣脫袍子。換草鞋。吃茶小圊回堂。拿敬香到丹墀敲同常。直至打抽解。四六分拿好。在韋䭾殿廊下邊。面向東一著。在維那寮廊下敲三下。至敲敬香處。敲三陣。不敲四陣。徃返不息路燈。跟維那後走。從韋䭾殿下丹墀。從西位邊。至東交敬香。接敬香人咳[口*敕]。對面一著問訊。繞東至中。齊維那班首椿橙邊問訊。手拿杪。從和尚座位西邊。進堂插好。轉下問訊。聽打過止靜[木*魚]子。掩門向西轉面。問訊請香板。堂內不問訊。一直出堂外。從和尚位東。下丹墀至前主中問訊。走草鞋圈子。若天熱蚊虫厚。拿扇子趕蚊虫。帶打扇皆有巧法。右手執扇。扇頭略低。柄頭略高。扇子上角齊口下。下角齊膝頭上。正胸取涼。方不受病。若扇子不如法者。一扇子送人至如意寮。罪莫大焉。要緊要緊。若天涼不宜打扇。主中站定。恐有昏況下香板。切要當心。如香到聽一椎[木*魚]子開靜。問訊交香板。從西進堂。放佛前轉下。堂門內問訊。開門挂簾子。進堂敲磬。三椎三拜畢。出堂收盃子裝籃內。放洗臉盆中。回堂換鞋子。上單養息。次早四板响。即穿襪子。趕急下單小圊。候到水浪盃子同常。在西廊房棹上。舖盃子吃畢。收盃子放原處。小圊回堂。凡上普佛殿時。頭三天在堂內。先上普佛殿。後吃放參。三天以後。堂外吃放參。萬不能在堂吃放參與坐香。次早堂外先吃開水。後禮佛畢。堂外乘涼。候上殿。如早梆未開。齊至丹墀靜坐。候過堂。如天陰下雨。搬春橙至廊簷下。擺一条線。乘涼坐香。每逢開大靜後。萬不能在丹墀乘涼。倒睡。早課下殿亦然。芭蕉扇不能下廣單。查出重罰。</p>
</div>
<div class='div-other'><a id='mulu248' />
<p class='h2'>堂中大小架房告假銷假規則</p><p style="margin-left:1em;text-indent:-1em">早回板以前。下單不告假。至四板响後。進堂要銷假。此名不告假銷假。如四板打過。要小圊上架房。者即將被条摺好穿襪子。輕輕下單。至香桌合掌。趕急回堂銷假。上單靜坐。聽下單呌香同眾下單。大眾先小圊。後洗臉至吃開水畢。盃籃出堂。如小圊架房。可下位子至香桌告假。出堂趕回銷假挂二板。逢朔望日。盃籃出堂。大小架房不告假。不銷假。早課下殿。大小架房不告假。此名不告假不銷假。必須趕快。一齊回堂止靜。靜中不告假。萬不能借大小架房之名。而私去如意寮睡告。查出必須重罰。早粥回堂。小圊上架房不告假。至經行不得出堂大小架房。至打抽解出堂小圊。不得上架房。恐有肚腹不調。即在維那站處。合掌告假。此名告假不銷假。趕急回堂止靜。靜中內有逼迫。實挨不過。即輕輕下位。至香桌前。維那罰六個撞靜香板。開門出堂。候開靜回堂不銷假。早板香開靜小圊。不上架房。若肚腹不好。起香時至香桌前告假。出堂回不銷假。打抽解不上架房。早四支香靜中。萬不能開門。開靜揚板時有小圊時。穿袍子將衣橫持手內。至香桌前告假出堂將衣搭竿上。小圊回搭衣。在廊下不進堂。候人出堂跟班過堂。午板香與早板香同。惟開靜有大小架房。聽開門放腿子。至香桌前告假。出外大小架房回。進堂先銷假。後自取茶盃歸位吃茶。茶壺走過三圈子。盃子落地有大小架房。下位拿草紙。至香桌紙夾手內。將紙角現出。向維那合掌。出堂大小架房。如時太長。候起四支香進堂不銷假。午板香開靜。茶畢起香出堂。大小架房不告假。午後四支香與早板香同。六支香開靜揚板。與早四支香開靜揚板同。點心回大小架房不告假。晚課下殿小圓。不上架房。若上架房。定要到香桌告假。不得糊混。如挨得過。候止過靜後。輕輕下單。可上架房。起養息香不上架房。至打抽解亦不上架房。實有逼迫可告假。趕急回堂不銷假養息香靜中萬萬不能開門。養息香開靜。如挨不過。聽開門放腿子。至香桌前告假。出外趕急進堂銷假。歸本位吃放參。放參後起四支香。出外大小架房不告假。至打抽解小圊。不上架房。晚四支香開靜揚板畢。出堂小圊。不上架房。若上架房。即在佛前。向維那合掌告假。先吃開水後上架房。若加香時。晚六支香打抽解。定不能大小架房。開靜小圓不告假。上架房要告假。若起七時乾飯後。四支香開靜上大小架房。晚六支香與午板香同。晚八支香開靜准小圓。不上架房。晚十支香與加香晚六支香同。餘皆同常。</p>
</div>
<div class='div-other'><a id='mulu249' />
<p class='h2'>堂中剃頭規則</p><p style="margin-left:1em;text-indent:-1em">每年每月。剃頭兩次。不分冬夏。唯起七後。七期中不剃頭。至解七後可剃。每月上半月。十二日剃外寮頭。至十三日午板香開靜。剃禪堂頭。至十四日晚課下殿。唯放養息不剃。下半月月小。二十七。月大二十八。先剃外寮。至二十九日午板香開靜。剃禪堂頭。至三十日晚課下殿。放養息不剃頭。班首維那悅眾。香燈司水。及東西單頭。及明天當值皆先剃。冬天添監香當監值。內外護七。亦皆先剃。放香日期剃頭。人多雙班剃。從前至後不得參次。如靜中剃頭。乃掩門靜中出外剃畢。即回堂與下位。脚離三塊磚。對面合掌即下位出去。輪轉如是。萬不能在外換索。剃過就回堂。剃頭先拿自己手巾。不得捶背。不得戕剃。不得扒耳。不得私加錢鈔。不得呌他剃好些。此皆增長習氣。與道全乖。非道人也。查出重罰。剃頭人不得在堂外呌喊。萬不得在剃頭處春橙上倒睡。不得歌唱偈讚。不得大聲講話。如違者。執事查出重罰。</p>
</div>
<div class='div-other'><a id='mulu250' />
<p class='h2'>堂中洗澡規則</p><p style="margin-left:1em;text-indent:-1em">每月四巡。初八二十三。十四三十洗澡。又佛誕辰佛成道日。皆初七日洗澡。新年初三日洗澡。五月初五日洗澡。如夏熱難當。一日一洗澡者。此每月四日不開梆。僧值監堂師浴。不請香板。與每日洗澡同。但洗澡一法。人多分為兩班三班。四班五班。至初八二十三日。靜中洗澡日期。午板香打抽解時。維那招呼師付們上單。拿洗澡手巾小褂褲放位後。如當值巡香皆放當監值位後。靜中頭梆開過。維那下位拿香板。從佛後繞至西單。點至知藏位。至東前從當值悅眾至後點復點。當值巡香出堂。巡香聽梆開畢。即將簾子角掛起。以備出入。候人出堂盡方放。當值帶茶壺籃。悅眾拿茶葉包。至大寮洗澡畢。打茶回堂。擺香桌前兩圖當中。諸師洗澡。若遲到開靜後回堂。即要主罰打香板六下。如十四三十日。放長香洗澡。聽頭梆開畢。聽維那招呼三班四班。人多五班皆依次第一位跟一位。不得交頭接耳。若七期洗澡。司水將手巾放丹墀東西盆內。靜中出堂拿手巾。拿起就走。萬不得檢擇。至澡堂不得用洋肥皂。石碱皂莢。花露水雪花膏。不得洗大小便。不得擦口洗口。洗牙齒。不得坐水池洗不得互換洗。不得洗過復洗。不得擦背。捶背不得睡水池洗。不得把膏葯貼澡堂內。不得交水游戲。疏散放逸。查出種種。就手鉗椎重罰。</p>
</div>
<div class='div-other'><a id='mulu251' />
<p class='h2'>堂中挑水規則</p><p style="margin-left:1em;text-indent:-1em">初八十三。二十三日二十九日。洗衣服日期。至午板香靜中。大寮大大師。催水頭上大鍋水。隨燒大熱。庫房切記。派照應搖水小工。挑熱水到禪堂西丹墀。到在衣服大缸內挑滿。挑水人。路上不得打號子。不得高聲講話。不得與堂中人充壳子。維那招呼東單傳盆。將盆舖出。口仰排好。層層擺正。打水泡盆。又招呼西單將晒衣竹竿傳下。一一擺好。禪堂用熱水。歸庫房管小工副寺。派小工挑熱水。如不够用。再歸挑禪堂水小工挑之。冷水用機器水管龍頭水。如無機器水。亦請庫房管小工副寺。派小工挑冷水。向後不報堂師挑水。司水不燒熱水。香燈不點路燈。每年冬夏皆同。不得久後改變留心。</p>
</div>
<div class='div-other'><a id='mulu252' />
<p class='h2'>堂中位子上下規則</p><p style="margin-left:1em;text-indent:-1em">看人資格叅學。先看位子上下。清白者賢而且範。紊亂者愚而且戒自己坐位墊子平橙邊。小墊擺正。位後具放底。袍子放上。痰手巾摺正。放右手靠具頭。如冬天有合掌與帽子。擺在袍子後。靠廣單墻。如夏天有心板。擺在袍子前。靠墊子。扇子放心板底。金剛帶放袍子底。竿上衣對位子當中。位子下口邊。穿草鞋時。口邊放一雙鞋。穿鞋口邊。放一雙草鞋。不得亂亂擦擦。放在口邊。針線包。及多餘鞋子。零細物件。皆放在裡邊板上。位上位下實堪清。可算堂中行道人。一日了明心下事。不辜百丈老婆心。</p>
</div>
<div class='div-other'><a id='mulu253' />
<p class='h2'>禪堂每日早粥回堂嚼楊枝一次規則</p><p style="margin-left:1em;text-indent:-1em">滌身淨口。原為內外修明。刻儉節時。成就工夫無間。舊例每天早粥回堂一次。午飯回堂。及點心回堂。二次共三次。今改每早一次者。因見有道念稍濃者。一次楊枝不嚼。全無道心者。一次亦不嚼再有貪身逸而無道行者。以嚼楊枝為佛事。以淨身口為行持。見之心痛。聞之欲嘔。為何要嚼楊枝。由苦心辦道的禪人晝夜不懈。如鐵之久煉成鋼。如人之久熬有火。心火之重。無法治除。須知楊枝體性屬涼。每早回堂。大嚼一次。借涼質而心清。踢熅炎而身快。身心無碍。道在直行。稍有隔幕。頓時被阻。又不可一次不嚼。亦不可任意多嚼。在俗人愛身如寶。衛生若勤。尚只早嚼一次。況僧家孜孜為道之工夫。何茫然不顧也。</p>
</div>
<div class='div-other'><a id='mulu254' />
<p class='h2'>堂中入室規則</p><p style="margin-left:1em;text-indent:-1em">午飯回堂。住持派侍者。向維那云。今天點心後入室。隨即到湯藥寮。請湯藥師把入室牌取下。放明間。聽打點心呌香。即忙送入室牌挂內韋䭾殿。西柱前。字向禪堂挂。吃過點心。侍者到法堂生爐。衣缽師。穿袍子到法堂坐候。維那令悅眾到客堂。請僧值招呼外寮新來各行單。捧衣具到韋䭾殿。維那看內外人數齊全。即云新進堂的師付們。搭衣持具。維那領頭云。新進堂師跟到我走。維那在前走出堂。如有老住的師付們要來。亦許他來。外寮各行單插班走。維那領到法堂。低聲招呼。對面站定。維那向衣鉢師合掌。衣缽還掌。即彈指掀簾子。和尚出維那云。大眾師一齊向上排班。云入室諸師。一齊問訊展具。和尚云不展具。又云頂禮和尚三拜。尚云一拜。起具問訊。維那云分開班來。維那穿袍子在下。問訊合掌轉上。拈香三拜。長跪合掌云。諸師進堂已久。規矩純熟。因諸根昏塞。障深慧淺。久仰德化。特乞和尚。慈悲開導。就身一拜。起問訊傍立。呼大眾師一齊向上排班。問訊展具。和尚云不展具。頂禮和尚三拜。尚云一拜。那云問訊。長跪合掌。尚云不銷。那云合起掌來。和尚開導云。師付們遠道而來。吃卒受苦。緣為心地不明。生死不了。既來當要請法修行。這邊常住。佛祖遺留念佛是誰一法。為各人終身信而行之。當知此一法。為出身諸佛之母。為十界萬法之師。悟之者頭頭不二。迷之者脚脚皆非。今你們有好大因緣。得到諸佛無上心法。誠千生罕遇。萬刼難逢之微妙法門。此一大事因緣。甚難遭遇。咐囑後。各人精誠堅守。善自護持。留心記取。維那云問訊展具。和尚云不展具。那云禮謝和尚三拜。尚云一拜。維那向和尚合掌。領到內韋䭾殿。大眾排一字班。那云問訊展具。頂禮班首師付三拜。前一位班首云一拜問訊。那云。分開班來。維那不拈香。站立合掌。白詞同丈室。那復云排起班來。拜班首師付。起具問訊云。長跪合掌。班首云站住。班首一一開導云。候後位開導過。大眾禮謝畢。班首方可回寮。請法畢。維那領到門口。維那站堂內。西單頭一位云。跟維那師付銷假。頂禮維那師付三拜。那云一齊問訊。回堂抽衣小圊。上晚殿。次日點心後。請開示。另看請開示規約。</p>
</div>
<div class='div-other'><a id='mulu255' />
<p class='h2'>禪堂加香規則</p><p style="margin-left:1em;text-indent:-1em">九月初八九日。維那派副悅眾。到庫房請副寺大師。著木匠做香板數十塊。又請客堂知客。將內外首領。及藏主燒香。名單開清。著副悅眾。取回禪堂。放香桌腿內。到十五日。起養息香。挂過二板。吃茶畢。候監值提茶壺出回堂。維那表堂云。班首師付慈悲恭喜師付們。常住上替你們加香了。但加香一堂佛事。專為你們加工進步。平時動靜閑忙。總有一點疏散。加香後請各監看發心。成就你們的道念。你們當要向道上會。任是香板把你耳躲打弔了。不能用手抹一下的。稍有動念。即執事見到。就要下你的肩膀。監香共有八種香版。那八種呢。輕昏點頭。彈指挀環。靜中講話。哂笑放蕩。冲盹打呼。東倒西歪。前冲後仰。靠壁扒位。如有犯此八事。監香儘可下香板。稍刻收過盃子。各監香聽報過名字。就位站定。正副悅眾。捧香板跟維那後走交監香。交到過了。各人留心記好。維那表堂畢。著盃子候盃籃出堂。正悅眾點手照。放香桌。香盤東角上。維那取退內紙單。即報云奉和尚命。請內外寮各監香。師付聽清爽。請華書記。靜齋書記。教徹書記云云。又請廣常藏主雪峯藏主。仲學祖侍。玉泉燒香。凡報名照這樣報。方合規矩。何以。既奉和尚命。和尚不得稱某某大師。或某某師。此皆常住。請首眾監香禮節儀式。名報過眾監香。一齊就位站起。維那便衣。從東繞佛龕西前。悅眾捧監香香板隨後。維那橫持監香香板。對監香。監香對維那持的香板問訊。維那後將香板掉頭交監香。監香橫持。維那對監香香板問訊。從西前至西後。從東後至東前。交時新報名的監香。就位站起立定。不動脚不轉臉。監香接過香板。隨將香板橫放位後。就位坐下。維那交過香板後。歸位坐下後。表警策堂云。監香師付。既受常住執。必當執盡執。不得有悞公事。輪到監香時。答起子時。必奮勇向前。不能一日退後。香板頭上出祖師。到下香板時必審定仔細。如下到那一位的香板。他有爭香板之處。立即告訴我。雖是助道。定要耐煩。交代過了。各人留心記好。當值打催板。大眾跑香四五圈子。維那在外圈。打過連二香板。即喊頭一個起子。候二班首喊過。再喊後一個起子打抽解。又加香後。多加每次維那打下位呌香三下。每逢講開示的二板站板站下來。維那舉香板。撥人離位五尺寬。從東至西歸位。又加晚六支香。喊答起子。其餘抽解超圈子。著香板。吃茶看香板。加香與打七皆同。</p>
</div>
<div class='div-other'><a id='mulu256' />
<p class='h2'>嚴坐靜香法則</p><p style="margin-left:1em;text-indent:-1em">坐靜香之人。必不喜乎動。動則工夫不堅。難免打失。故高旻歷祖。老和尚。婆心切切。觀爾行者。專心辦道。打义之事。所不能及。立此靜香。不致外緣攀擾。縱有坡事等情。皆放殿不放香。如有放香日期。皆有定數。每逢每月初八二十三。十三二十九。放四六支香。十四三十放長香。皆三椎大[木*魚]子止靜。每年七月十六日。大期頭亦止靜。唯年邊放香三天不止靜。又夏天扯單草。冬天舖單草。甚至於燒鍋鈀。下麪吃。各小食都免乾淨。免打閑义。長香尚不能放。只放四六支香。以下掃塵。起七解七時。皆不放香。及外寮抬稻麥。夯柴火。隨報隨去。事畢回堂坐香。全在班首維那。調理把持堅守。若執事不信坐長香。今日放一支。明天放二支。久之則成虗設。痛哉諸佛心燈。由此滅矣。後學慧命。從此絕矣。感天龍發怒。神鬼生瞋。至爾阿鼻難免。可不慎歟。</p>
</div>
<div class='div-other'><a id='mulu257' />
<p class='h2'>禪堂經行假規則</p><p style="margin-left:1em;text-indent:-1em">堂師。每有脚。上不如法。或有小恙。只坐不能行者。可告經行假。在起香時。穿草鞋到香桌前。告經行假。那准已。至韋䭾殿靜坐。萬不能亂動一步。候打抽解。小圊進堂坐香。至開靜起香時。仍至韋䭾殿靜坐。俟病稍好。即進堂隨眾經行。至挂二板。或打站板時。至香桌合掌。銷經行假。</p>
</div>
<div class='div-other'><a id='mulu258' />
<p class='h2'>居止法則</p><p style="margin-left:1em;text-indent:-1em">居如松。如松之挺直。無有徧斜。不得以兩手抄後。不得义手而立。不得將脚蹺高處。亦不得眼<span class='corr'>睛</span>斜視。更不得倚墻靠壁。及左右掉望。必須雙手垂直。站立脚跟對齊。前八後二站定。如穿袍子。皆捧手。端正無偏。則心地公直。公直非佛道幾希。</p>
</div>
<div class='div-other'><a id='mulu259' />
<p class='h2'>坐香法則</p><p style="margin-left:1em;text-indent:-1em">坐如鐘。如鐘之安穩。不稍動搖。凡坐香皆跏趺坐。右脚在下。先盤右脚。兩手蹲後徃上一坐。兩手將大服拿起。左脚盤右脚上。將底下兩大服角。徃上一包。上服徃下一包。膝頭平位邊。頭靠衣領。手捧彌陀印。每有盤膝。不依規矩之人。將兩脚板。踏棉墊子。或草墊子。徃上一踭。若此一則不俱威儀。一則棉墊子。與草墊子。易於損壞。祈自諒之。坐香必端身正坐。身端則心正。心正則因真。因真則果自不紆曲矣。古云因地不真。果招紆曲此也。端身正坐者。不但坐香。即一切處。人前背後亦然也。若不如此。形不端方。則心不正。心不正。則因不真。因不真。更何果之可真耶。審斯慎之。</p>
</div>
<div class='div-other'><a id='mulu260' />
<p class='h2'>殿假規則</p><p style="margin-left:1em;text-indent:-1em">或有肚腹滯瀉。或脚腫爛。諸多小恙。至大殿想告殿假者。候禮佛三拜畢。如西單人告殿假。走海島繞至東邊。東單人告殿假。則直出即至僧值前合掌告假。如不准。仍歸本位。若准即回至韋䭾殿。搭衣靜坐。如有和尚禮聖僧值禮四聖。至韋䭾殿。如盤腿坐可不下位。若挂腿坐定要起身站立。候走出仍坐。萬不得至如意寮。西丹墀等處。查出重重催香。又不得倒在位上睡覺。不得疏散放逸。下殿跟班進堂。不得參差。至多准二個殿假。銷殿假時。進大殿門口。即向僧值合掌。即跟班上殿隨眾。</p>
</div>
<div class='div-other'><a id='mulu261' />
<p class='h2'>請開示法則</p><p style="margin-left:1em;text-indent:-1em">凡入室後。每日點心粥回堂。至堂內各寮班首。去請開示。但請開示一法。是一件大佛事。古人為法忘軀。請法不倦。故為要事或至某老和尚寮。及和尚或班首寮請開示。必在堂中。持具禮佛三拜。如西單請開示禮佛畢。持具繞佛龕後一轉。東單直出位。至香桌向維那合掌。維那不在堂。向悅眾合掌。悅眾不在堂向當值合掌。至某寮房門口。先去者。則近寮房門邊端立。斷不能倚靠門墻。進門時先三彈指。內應。即向後來人合掌。進寮不得向彼開示的人對面立。可傍站立云。問訊展具。頂禮某老和尚或和尚。首座和尚。西堂師付。後堂師付。堂主師付三拜。起具問訊。持具作跪勢云。長跪合掌。某云站起來。即持具合平掌。站定。某云工夫如何。答之不得妄說。亦不得亂繞機鋒。講話中不得胃凟前人。必須一問一答。話畢云問訊展具。禮謝某某師付。或和尚三拜。某云一拜。起具問訊。合掌轉身。輕輕出門。又向後來人合掌。回堂銷假。歸位坐香用工。</p>
</div>
<div class='div-other'><a id='mulu262' />
<p class='h2'>堂中圓禮法則</p><p style="margin-left:1em;text-indent:-1em">圓禮者何。乃和尚主席。為行法主。為說法主。而禪堂中每逢止靜。皆圓禮以報法乳之恩。共仰古風之範。但凡圓禮。正月十五日。早板香止過靜。出外翻牌。進堂問訊。持具合平掌。從西上至和尚前。齊三块磚縫問訊。頂禮和尚。和尚云問訊。雙手持具不合掌。向東轉身歸位。放具抽衣。脫袍坐香。午板香止靜圓禮亦然。唯養息香不翻牌。圓禮同前。從正月十五日早。圓禮約七八天。和尚表堂。可不必行禮後即止。至七月十五日圓禮同前。</p>
</div>
<div class='div-other'><a id='mulu263' />
<p class='h2'>拿鉗椎法則</p><p style="margin-left:1em;text-indent:-1em">楗椎者乃龍天耳目。大眾號令。為唱誦之規繩。作腔板之模範。故唱之必得嘹喨。誦之必得清雅。皆楗椎之勝進也。如拿引磬。名對口二磬。磬須對口。端正無偏雙手捧持。大木[木*魚]敲時。椎不得放[木*魚]上。必須舉齊頭頂。當敲則敲。不敲則舉。小[木*魚]子。名捧龍珠。敲時則左手持[木*魚]。[木*魚]口向上。大指與二指持好。右手持椎。不敲將[木*魚]口向外。椎在柄底。雙手捧好。鐺子名照靣鐺子。敲時則遮面。不敲則鐺子上邊平嘴唇。椎在鐺外與柄同。手鼓名天人懷月。敲時則左手四指。持具捧鼓。右手持椎。椎勢向懷打。不敲則雙手捧鼓。倚胸椎橫鼓外。皆兩手二指扶持。鉿子名平胸鉿子。敲時左手托下鉿。右手提上鉿。往下敲。必須音聲响喨。不要卜呲卜呲。不敲只兩鉿相合。雙手捧持。兩手二指與中指夾之。皆平胸次。出入路途中。引磬前。小[木*魚]子二。鐺子三。鉿子四。手鼓五。站班時。引磬東單在上。鐺子第二。手鼓第三。小[木*魚]子在西單上第一。鉿子第二。皆不得參差。如不次第。即時檢點。切切留心。</p>
</div>
<div class='div-other'><a id='mulu264' />
<p class='h2'>堂中稱呼與禮節規則</p><p style="margin-left:1em;text-indent:-1em">具叅學事。必須禮節謙恭。仁慈和遜。然性理中。本無高下。而禪堂內。聊許先後。凡同事人相稱。如西堂呌首座。必稱首座和尚。後堂呌堂主。必稱堂主師付。及維那皆名同事。執事呌悅眾。清眾皆稱為悅眾師。某某師。不能稱悅眾師付。某某師付。若帶付字。皆不合禮。如清眾與清眾。皆稱為某師付。某師付。清眾稱職事。首座和尚。西堂師付。後堂師付。堂主師付。維那師付。知客師付。副寺師付。僧值師付。書記師付。當家師付。衣缽師付。凡一切職事。皆稱某某師付。在綱領執事前。不得稱你我。必須稱你老人家。學人某某事。請問必須合掌。執事若站。我立在傍。不得倚坐。不得將眼<span class='corr'>睛</span>。望執事面上講話。畧敘如此。乃不乖尊卑次第之儀範也。</p>
<p style="margin-left:1em;text-indent:-1em">又禮節者。和尚法座位。主位。丈室位。任何人概不能坐。如首座到西堂寮。能坐西堂主位。西堂到首座寮。不能坐主位。只坐客位。各執位次。以此類推。班首首領到和尚處。只問訊不禮拜。清眾行單到和尚處。要禮拜。前執事到後執事處。只合掌不問訊。後執事到前執事處要問訊。唯維那知客。副寺僧值書記。到班首寮。不招呼定要拜。班首到執事寮。只合掌。清眾行單到班首執事寮。均禮拜。又班首執事路遇和尚。只讓路要合掌。清眾行單路遇和尚。即站一傍合掌。請教云和尚。候和尚走過去方能走。並有六處不行禮。澡塘。架房。禪堂內外。和尚正會客時不行禮。和尚正養息時不行禮。寺外遇見和尚時。不行禮。切要。</p>
</div>
<div class='div-other'><a id='mulu265' />
<p class='h2'>上月台供事則</p><p style="margin-left:1em;text-indent:-1em">晚課下殿。客堂派照客。到小厨房。報供菜一席。僧值到大殿。在月台上。擺月光菩薩供桌五張。東復兩張加雙。西前三張平擺。上放椅子一只。挂紅椅披四条。桌圍供花兩對。水菓乾碟共十二樣。供菜供飯。大小香爐鈴鼓。中[木*魚]子大眾蒲團。一齊搬出。如天雨在大殿內擺。與在外同。堂中起香行香。打站板著香板。喫茶畢。司水一聽關靜。即到大寮挑洗臉水回放丹墀。維那著盃子收盃子。招呼師付們。一齊放腿子換鞋襪。出外先小圊。後洗臉。隨即令當值挂二板。夜巡急到大殿。報知鐘頭。打大鐘三下。接夜巡板敲一轉。至內韋䭾殿。聽招呼煞板。堂中止靜開靜。維那表堂云。今天到月台上拜月。有點規矩告訴師付們。少刻一齊到大殿月台。東單站南邊。西單站北邊。悅眾散鉗椎。二磬當大磬。把人發心敲鈴鐘。班次站好。打問訊二磬接大鼓。與大殿內同。先唱戒定真香香讚。後念南無月光遍照菩薩三稱。接念藥師灌頂真言。二十一遍。接念變食真言畢。維那招呼展具。煞鈴鐘拜願。南無本師釋迦牟尼佛三拜。南無消灾延壽藥師佛三拜。南無日光遍照菩薩三拜。南無月光遍照普薩十二拜。南無光明會上佛菩薩三拜。皈依後。唱月光讚。大眾禮佛三拜回堂。小价撤供果供菜。小工搬蒲團棹椅。各件歸原處。各人留心記好。悅眾打起身二磬</p>
<p style="margin-left:1em;text-indent:-1em">又大廳吃普茶。另看吃普茶規約。</p>
</div>
<div class='div-other'><a id='mulu266' />
<p class='h2'>坡假規則</p><p style="margin-left:1em;text-indent:-1em">色力有強弱。疾病有輕重。如外寮出坡之事。挑抬夯[身*卑]之重務。不能負重者。只得隨眾不隨力。真有身體殘弱。實在不能隨眾者。可告坡假。堂中跟班出堂。至坡場。向僧值前合掌告假。如不准即隨眾出坡。若准。即回韋䭾殿靜坐。如外寮再有坡事。可能隨眾者。即至坡場。向僧值師付合掌銷假。隨眾作務。坡假者。上次告坡假。下次定要銷坡假。不連告二次坡假。此地無連天出坡故也。</p>
</div>
<div class='div-other'><a id='mulu267' />
<p class='h2'>縫補假規則</p><p style="margin-left:1em;text-indent:-1em">納子家風。破而補之。壞而修之。古云。補衲層層破。清閑格外多。一超三界外。佛莫奈如何。有告縫補假者。亦穿草鞋至香桌前。向維那合掌。告假縫補。維那准<span class='corr'>已</span>。至韋䭾殿。東單在東邊。靠班首寮。西單在西邊。靠維那寮。盤腿坐。不得高聲講話。不得二人談心。縫補時不得做新草鞋。不得做衣服。不得補衲襖。不得替他人做。只宜補舊縫破。查出做新的即重罰。凡進堂出堂。皆穿草鞋。告縫補假。至多一天。至晚坐養息香。進堂銷假。銷假。與銷香假同。</p>
</div>
<div class='div-other'><a id='mulu268' />
<p class='h2'>堂中出入徃返規則</p><p style="margin-left:1em;text-indent:-1em">上殿過堂。全在威儀嚴謹。我僧界中。有三千威儀。八萬細行。不過行居坐卧。四威儀中。全在一雙眼<span class='corr'>睛</span>收得好。眼<span class='corr'>睛</span>不收。則威儀不具。所住禪堂。皆住的一雙眼<span class='corr'>睛</span>。若威儀整肅。名無言教。不言而自信。不教而自成。正是自他俱利。實菩薩事也。路途中不得沿路吐痰。須帶草紙放袖籠內。不得東張西望。左右顧視。不得交頭接耳。不得搶前脫後。如有父母親戚。師長同參等。不得途中會話。徃返一如。不得人前規矩。背後就放逸。若能遵行無犯便是法門大器。</p>
</div>
<div class='div-other'><a id='mulu269' />
<p class='h2'>內外普坡規則</p><p style="margin-left:1em;text-indent:-1em">古之普坡。皆有坡板。今則不行。不可不知。出坡時。上至和尚。下至各寮行單。除公事外。一概皆到坡場。次第而行。或摘菜諸師皆坐南北兩邊。和尚坐東頭。僧值坐西頭。兩頭對坐。大眾不得私自遊看。不得偷安。不得與相識人會話。不得高聲大呌。站時不得倚靠壁墻。不得一人獨坐。不得懸望外境。必須將所參念佛是誰提足。萬不能打失為要。報坡有四。以上名普坡。有外寮坡者。知客副寺。各行單上客堂。僧值監坡。有行單坡者。無首領亦有僧值監坡。有雲水堂坡者。單報上客堂坡。無僧值監坡。</p>
</div>
<div class='div-other'><a id='mulu270' />
<p class='h2'>起香收拾過年用具事則</p><p style="margin-left:1em;text-indent:-1em">早粥打呌香時。維那招呼東西單前。老住的師付各六人。收拾禪堂韋䭾殿供具。桌橙。打掃乾淨。寸絲不留。不現過年痕跡。各物送歸各處。收畢過二堂。大眾回堂。維那急催。抽衣脫袍子趕快。先嚼楊枝後小圊。候人數齊。班首維那催香。與大進堂同。香板聲如放炮竹樣。唯宜多宜响。不宜重。起香必大小楗椎清徹。不得稍有拖拉。堂中監香。維那打下位呌香。與加香同。午飯回堂。班首維那。聽開過澡梆三下。可到澡塘洗澡。開梆與初八二十三同。監浴與平時同。澡堂圊頭不泡茶。不打手巾。無喜封與平時同。先聽開梆上四聖供。普供牌位包好。收存大殿。丈室随派四五小价。收拾各處莊嚴。一齊收清。放歸原處。不得任何人私留供花或銅件。查出與者取者。作偷取論罪。</p>
<p style="margin-left:1em;text-indent:-1em">初三日。先開午梆上四聖供。大眾至大殿供畢。分兩班西一班。到祖堂內韋䭾殿。東一班到大寮伽藍殿。上畢一齊回堂等候過堂。</p>
<p style="margin-left:1em;text-indent:-1em">又外寮匠人小工一齊開工。一天做到晚。無暫歇。無匠人開工封子。</p>
<p style="margin-left:1em;text-indent:-1em">如各佃戶。初二不來寺拜年。至初三或初四五。來寺拜年者。亦優待各佃。共事總以好言相答問。不可恃強依勢。主賓和悅。事之易成。否則反生反响。於事無濟。終成惡感。後患難堪。收租人慎之。</p>
</div>
<div class='div-other'><a id='mulu271' />
<p class='h2'>報坡規則</p><p style="margin-left:1em;text-indent:-1em">如外寮有坡者。歸和尚令客堂。招呼照客。至禪堂門外。彈格子三下。內出問清白。至某處出坡。任何要緊大事。禪堂概不放香。堂中或經行時。或開靜後。維那令悅眾至各班首寮。與各班首師付報坡。堂中留二十幾位。同班首。與當值悅眾。香燈司水。在堂坐香。此一支香。千萬不能間斷一刻。如不慎重長香者。因果儼然。候人一齊進堂時。皆桂腿坐。維那招呼。請班首師付前行。西單東單維那走後壓班。至坡場皆勇猛上前。不得辟懶偷安。路途之中不得交頭接耳。必須同去同回。不得私自溜走。聽僧值招呼。一齊請回。至丹墀洗手。小圊回堂。或經行或坐香。不得借事私撞如意寮。及一切處。若查出立即重罰。</p>
</div>
<div class='div-other'><a id='mulu272' />
<p class='h2'>發衣單被条規則</p><p style="margin-left:1em;text-indent:-1em">炎火交加。熱時太甚。可更換夏衣。如自己有。皆儘自己穿。實是自<span class='corr'>己</span>全無。方借維那寮穿之。悅眾照名登記。不得叅差。直至換夏衣時。洗畢送維那寮。悅眾如數收清。仲冬嚴寒。有發被条棉襖。套褲等件。皆悅眾師登名立賬。不得錯悞。如常住不動。可不交之。若有期頭搖動之者。必須一一更換。交維那寮悅眾勾賬。若有私將常住衣服等件。取出外者。報在變牛遂之。聞之真害怕耳。</p>
</div>
<div class='div-other'><a id='mulu273' />
<p class='h2'>單假規則</p><p style="margin-left:1em;text-indent:-1em">坐長香時。除養息外。概不能上單。或經行時。恐有要事在急。向維那合掌稟明。方可上單。如維那不在堂。向班首師付告假亦可。但正坐香時。萬不能告假上單。晚殿回堂上單者。即至香棹前。向維那合掌。告假上單。告假畢如冬天。將棉墊子拿起放傍處。鞋子擺齊磚縫。上單所取包袱物件。萬不能在廣單上觧包袱。必須拿下單。在佛龕後收拾好。仍將草鞋擺正。上單將包袱等件歸原處。下單仍將墊子擺好。至香桌前銷假。若放四六支香上單。定要告假銷假。點心後乃法身香。萬不能有單假。响動尚不能。告假上單更不許。縱告假上單。萬不能准。這一支香千萬要緊。執事人留心。</p>
</div>
<div class='div-other'><a id='mulu274' />
<p class='h2'>廣單上下規則</p><p style="margin-left:1em;text-indent:-1em">凡養息時。開被單擺枕頭。概不宜作聲。睡在外者。不得在裏睡。睡在後者不得在前睡。西單頭睡單前。頭朝外。第一個。西單二。睡裏頭。頭朝裏。第一個。以次單三在外。單四在裏。以此類推。東單是大悅眾在外。二悅眾在裏。與西單同。司水師睡西單末後。香燈師睡東單末後。必須以次第而安之。若不爾者。名為單。大犯堂規。單上不得看文書。不得縫補。不得解包袱。不得交頭接耳。不得唧咕講話。不得有絲毫响動。不得盤腿單上坐。如開大靜後。有發心坐香拜佛。必須輕輕下單。無絲毫响動聲下單後除坐香禮拜外。不得在燈下看文書。及作針線。更不得三五成群。至屏處唧咕談心。執事查出。立即重罰。次早催香。若下單後。被条摺好。擺齊一条線。其餘任何零物。乃至一草。皆要收好。萬不能露外。單上衣架。睡在外者。放外架上。睡在裏者放裏架上。前歸前後歸後。不得叅差。架上不能擺蔑箱。皮箱洋傘。提箱木箱。籐包方便鏟。匾担等物。單上不能盖花被条。紅綠被条。亦不能擺洋枕頭。棕拂子。查出重罰。</p>
</div>
<div class='div-other'><a id='mulu275' />
<p class='h2'>坐香時穿脫衣服規則</p><p style="margin-left:1em;text-indent:-1em">寒暑不和。冷暖不拘其時。全在行者留心調適。不致用心有間也。平時靜中穿脫衣服。不得輕意下位。早板香。午板香。午四支香。放叅後四支香。靜中候香板歸位。皆可下位。如七期內。晚六支香。八支香若下位時。必須先看監香香板。將動脚走圈子時。萬不能下位。如正走圈子時。亦不能下位。看香板主中站時。可下位。餘早課香。早四支香。午後六支香。晚課香。養息香。晚十支香。一概不能下位。</p>
</div>
<div class='div-other'><a id='mulu276' />
<p class='h2'>冬夏洗澡規則</p><p style="margin-left:1em;text-indent:-1em">大眾洗澡。共四巡澡梆。午飯回堂。圊頭持梆棰。站在梆前。聽挂一板一鐘。二下[木*魚]子。接打梆三下。名澡梆。寺之太老和尚。老和尚。退居和尚。住持及諸山長老。常住內外首領職事洗澡。僧值同洗。僧值看澡堂。將要洗好。剩人不多。即令圊頭開頭梆。頭梆儀式。先用梆棰輕敲數下。從重至輕敲畢。再重敲一陣。皆從重至輕。從緩至急煞下。復再敲一下名頭梆。頭梆開過。維那持香板。從佛龕後繞至西前。用香板頭點磕膝頭。被點者即下位。至多三十人一班。頭班回堂六七人。維那再下位如前。二班三班。四班五班將洗了。僧值看後一班將洗完。即令圊頭開二梆。外寮諸師聞二梆聲。勿論任何重要之事。悉丟下來。定要趕到澡塘洗二梆澡。僧值留心。若有一人未到。或三梆開過來洗者。萬不能許他進澡塘。還要舉罰。三梆開過。乃雲水堂諸師洗澡。僧值監浴到此。三陣澡梆開過。內外大眾都洗好了。即令圊頭。送香板到外客堂。放置原處。隨即鎖澡塘門。內外大眾首領。聞梆聲即到。不得喜前惡後。若二梆人到三梆洗澡。或頭梆人到二梆洗澡者。皆犯錯亂梆規。諸師一進澡塘。先將帽子挂在中橫椿上。次解金剛帶放位後。坐下復弓腰脚踏地。解脚帶子。兩根結在一處。放位後。先解上衣披在肩上。次脫褲子。用手一轉。放在本位後。隨將洗澡手巾把下身圍好。再脫上身衣服放位後。進澡堂輕輕開門。到池邊輕輕下脚。坐在白石邊半坐。急忙三把二把。洗時大小便不洗。唇齒不洗。不漱口。不用石鹼。不用肥皂。及皂莢。花香水等。澡塘不言語。不哂笑。不放逸。洗畢出在涼池。擦乾即出。不洗二告。不擺手巾。輕輕到澡塘。先將上身衣服披在身上。再穿褲子套褲。脚踏地記脚帶子。後穿上身衣服。扣金剛帶戴帽子。手巾拿在澡塘外。熱水盆洗好。放袖內垂手而行。不到各寮。徃返不得東張西望。交頭接耳。不得搶前脫後。依序而行。回堂即將洗澡手巾。晒好進禪堂。</p>
</div>
<div class='div-other'><a id='mulu277' />
<p class='h2'>每年十月十五日至次年正月初七日起七後七期中不喫小食規則</p><p style="margin-left:1em;text-indent:-1em">用心人無剪瓜工夫。稍與道相應。若粉飾門庭。唐塞護法。專圖熱鬧。不貴真修者。不能同語也。高旻向事專禪。毫無他擾。夏天雖未打七。禪有不二工夫。直使一年所行之事。[並*蜀]<span class='corr'>己</span>[並*蜀]人。空心空物。雖在人間同住。不與世界為隣。痛念生死。無一稍閑。果高旻如是行持。人能倣而行者。高旻靜而世界亦靜。推之十方世界。悉皆等靜。嗔愛之心何關。增減之劫何有。無嗔愛則生死亡。無增減則國土善。何患人而不道手。故念打七因緣。實深難得。直令行者。㤀其寢。廢其飱。行不知時。坐不知日。能達到無心道人地位。正好叅禪。特將舊有食物。概免乾淨。早粥天天吃稀飯。早板香開靜起香。早四支香開靜。過午堂吃乾飯。午板香開靜。吃棃子茶。午四支香開靜起香。午六支香開靜。到齋堂吃點心稀飯。晚課香開靜放養息。養息香開靜。在堂吃乾飯行堂挑飯菜來堂添。晚四支香開靜起香。打站板吃清茶。晚六支香開靜。吃蔴油飯。八支香開靜。吃青菜麥冬茶。晚十支香開靜放養息。次日早四板吃醬薑開水。又每七吃參湯一次。桂元湯二次。杏仁湯二次。春七俱無。學道人正在七期。逃出死路。一毫懈怠。則被閻王老子拖去。又如扒上高山。稍手一鬆。仍滾山下。如我等打七。貪嗜口味。豈不徒勞一冬。不但勞而無功。反要還飯債。思之可不畏歟。</p>
</div>
<div class='div-other'><a id='mulu278' />
<p class='h2'>堂中洗衣服規則</p><p style="margin-left:1em;text-indent:-1em">每月四次日期。初八二十三日。及與十三二十九日。午飯回堂。各人即聽維那招呼。一齊上廣單換衣服。袍子大褂子。可以准換。各人上單換畢。丟在地上。仍將褲子在底下。將上褲脚綰一隻。又將小褂子各衣服放在褲上。從口轉至褲脚。將底下褲脚翻過。將褂褲一包。如冬瓜勢。出外小圊上架房。順帶出放西丹墀。東西水缸內。小工挑水。大火燒火。行香至午板香開靜吃茶畢。維那表過堂後。東西單聽招呼。一齊到西丹墀洗衣服。必須一位跟一位。西單頭前走次第而行。至西丹墀萬不能高聲講話。各尋衣服。洗時東一排面向西。西一排亦面向西。皆一順向。不得一裡一外。排齊不能用洋肥皂。石鹼皂莢刷子。概不能用。若有違犯者。查出重罰。各人洗畢晒好。盆桶歸各人收歸原處。竹子歸東西單頭八人收原處。每次不得悞事。凡洗衣服日期。皆依古規。不得不到時候洗。不得二板時洗衣服。不得打抽解洗衣服。換衣服洗衣服。冬夏一天洗畢。萬不能作兩天洗。皆依古規。如初八二十三換衣服。在午板香打抽解。一齊上單取衣服放各人位後。一齊出外小圊回堂坐香。至靜中聽維那招呼出外洗澡。各人帶乾淨衣服到澡堂。洗澡換衣服。午板香開靜吃過茶。東西單可一齊到西丹墀洗晒衣服。東單洗衣服在西邊。西單在東邊。上身衣服晒在南頭。領朝南。下身衣服晒在北頭。腰亦向南。狗套頭金剛圈。手巾鞋襪一概北頭晒。如四五月。每月多洗兩回。六七月天熱。發過夏衣後。不傳盆桶。不挑熱水。不下竹子。不上單換衣服。穿夏衣汗重者一天一洗。夏衣萬不能晒。若期頭期尾年邊起七時。可早一兩天洗。看定天氣作事。不當洗時概不能洗。如有私自打水。及到茶壺水洗衣服者。查出重罰。</p>
</div>
<div class='div-other'><a id='mulu279' />
<p class='h2'>如意寮規則</p><p style="margin-left:1em;text-indent:-1em">夫病入沉疴。豈能如意。但此寮內。實可如然絕諠鬧。迥世情。其心無恙。處靜室。效良醫。身可怡哉。凡有病至此寮者。亦有規則。有重病人。必請醫看病。不能食者不與食。坐臥起止。看病者。皆盡心照應。經云八福田中。看病福田。是第一福田。單上地下。時時洒掃潔淨。不致污穢。以添病者之病。共病者不得高聲大叫。如輕病者。執事看病。必須起坐合掌。如意寮不得看文書。不得冩字。皆要盡心養病。古云行道人。第一不求身無病。身無病。則貪欲昜生。良有以也</p>
</div>
<div class='div-other'><a id='mulu280' />
<p class='h2'>禪堂香假規則</p><p style="margin-left:1em;text-indent:-1em">凡有傷風咳嗽。心氣不和。各種小恙。飲食未有減少者。可告香假暫歇。何為香假。上殿過堂出坡皆到。惟有行香坐香不到。故名香假。告時每逢早粥回堂。午飯回堂。抽衣脫袍子換草鞋。定是穿草鞋告香假。或起香時可至香桌向維那合掌。那問即答云維那師付慈悲。我告幾支香假。那准。即到韋䭾殿靜坐。如冬天有重恙。可圍風幃子。萬不能出韋䭾殿門。不能亂動一脚。如意寮。監值寮。西丹墀。維那寮。及一切處。萬不能到。至晚養息香。打抽解。定要進堂銷假。開靜吃放參。告香假人。不得過二堂。至多五六支香。香假不得再多。不論那一支香。每逢敬香進堂。銷假人要連草鞋在位暫坐。候維那將到位。銷假人即到香桌前。合掌銷假。向位轉面。歸位坐香。但告香假人。不看病不吃葯</p>
</div>
<div class='div-other'><a id='mulu281' />
<p class='h2'>病假規則</p><p style="margin-left:1em;text-indent:-1em">四百四病。皆由失調而致。必須三日不飲食。可准病假。凡告病假不拘時候。幾時有病幾時可告。然不得告假病假。如告病假者早午點心過堂回。及晚課下殿。穿袍子至香桌前。向維那師付合掌。云維那師付慈悲。學人有某病。欲告病假。調養調養。維那若准。即招呼。穿袍子到客堂。問訊坐下。候知客師付出。即起立云。頂禮知客師付。知客云問訊畢。合掌向知客師付云。學人有某病。欲告病假調養調養。若准即回堂。拿被条枕頭包。鞋襪草鞋。如冬天可帶風幃子。餘物概不准。拿若查出。立即重罰。以防溜單之意。至如意寮。所要什物件。請香燈或副悅眾取來。不得自至維那寮。衣湯寮。及外寮等處。心若悶時。候堂內止靜後。可到西丹墀散步走走。萬不能至韋䭾殿。班首寮。如有招呼可去。有病人切不宜多睡。當善調養。又不得在如意寮高聲大呌。不得學唱念。不得私至園田弄菜。亦不得看經冩字縫補。如意寮乃養病之所。不得作一切事務。如有病吃葯。副悅眾領到韋䭾殿。候挂過二板。領到禪堂門口。副悅眾彈指三下。維那下位出站堂門內云。在外身體照應好。云去。副悅眾領到客堂坐下。知客出問訊坐下云。知客師付慈悲。學人看病。知客不准去即回如意寮若准。即聽招呼問訊。到藥房請先生看病。開過單子出藥房。再到客堂銷看病假。回到內韋䭾殿。等午板香開靜。副悅眾領到堂門口。彈指三下。維那下位站堂門內。副悅眾云。看病人銷假。頂禮維那師付。那云請回。即回如意寮。每次看病。定要依此古規。違即受罰。病稍好即銷假。候午飯後六支香以前。將被物包一[打-丁+(券-刀+(令-(合-口)+、))]放好。聽打過呌香。穿袍子。到客堂銷假回堂。到韋䭾殿。等揚過板。候人出完。即將自己被物。拿進堂放單上。及本位上。再同當監值過二堂。吃點心回堂。禮佛三拜。歸位靜坐。至開靜打過三椎報鐘。候維那從西繞圈至東。將歸位。即至香桌前離三塊磚。齊線縫合。掌如帶具。即帶具合掌銷假歸位。隨眾上殿。告病假人。不能進堂吃放參。如無十分重病有執事。到如意寮看病時。須起身盤坐。合掌請教</p>
</div>
<div class='div-other'><a id='mulu282' />
<p class='h2'>臥寢法則</p><p style="margin-left:1em;text-indent:-1em">臥如弓。弓之灣曲者似不直。坐香則盤腿。臥時則收腿。乃與辦道正適其宜。故佛制四大威儀。臥時皆右手枕頭。左手搭膝。兩腿相盤。不得掉舉。萬不得仰睡。仰睡名修羅睡。不得左手枕頭。右手搭膝睡。此睡名畜生睡。不得覆睡。覆睡名餓鬼睡。不得伸兩脚睡。伸脚名死人睡。此皆不名吉祥臥。此吉祥臥者。十方諸佛同臥。歷代祖師同臥。不依吉祥臥者乃蠢動含靈。六道四生同臥。所以天堂地獄。凡聖兩途。只在臥時一念。可不勉歟</p>
</div>
<div class='div-other'><a id='mulu283' />
<p class='h2'>行香法則</p><p style="margin-left:1em;text-indent:-1em">行如風。如風之行止無跡。不得回互。如穿袍子皆手抄彌陀印。萬不能擺袖子。穿中褂長褂。亦不能抄手。徐徐行步。輕輕擺手。不得東張西望。不得低頭昂腦。不得掉頭顧視。不得交頭接耳。必須頭靠衣領。端嚴整肅。行走近人之前。一陣靜氣。驚人令人毛骨悚然。生奇特想。爾之威儀具矣</p>
</div>
<div class='div-other'><a id='mulu284' />
<p class='h2'>夏天換季各規則</p><p style="margin-left:1em;text-indent:-1em">出單草在四月底五月初。聽和尚招呼。午飯回堂。維那前數日。將做事人數。開一清單。分別派好。計東西單頭。到韋䭾殿看守。大眾衣單。副悅眾一人。再派四人。出維那班首寮單草。香燈司水再派二人。幫出如意寮單草。派八人。出廣單棕薦隨掃晒。派八人下兩邊廣單格子。其餘一齊出廣單單草。此日任是有人買麫。或煮鍋耙。概不准吃。亦不准吃小食點心粥。一齊過羅漢堂派二人晒單草。派四人洗佛龕。二人洗韋䭾龕。東西單各八人上兩單大帳子。副悅眾領六人挂簾子。再派二人洗放參板。二人打掃一路單草。及洒掃廊下。各處事未畢可不上晚殿至晚捆單草。辦蚊烟及蚊烟瓦取大芭蕉扇子。佛龕兩邊一邊三把前數日。將竹墊子取到西丹墀。冷水泡好。大帳子可洗洗。晒乾再挂。收棉墊子。必晒乾透。送監值樓堆好。不礙往返事。大帳子挂後。早課下殿。大眾上單養息。先上者出大帳子。若有那一位挨到止靜後進堂。即受大檢點。大眾自然會快了。此時不准上架房。如上要告假。維那候回一半方止靜又開大靜後萬不得拜佛後。即派人上單先出大帳子。後再出外吃開水小圓。此乃大錯。早課下殿。維那等到止靜後在堂坐一刻方出養息。萬不能圖自己要睡告。趕快止靜巴。大眾上單先出大帳子。隨放養息。凡四板响呌香响。先收帳子。後摺被条。晚課下殿不出大帳子。冬夏廣單不用單慢子。晝夜海燈不息。如意寮亦同。如散夏衣。先儘內外寮首領散好。新舊各半。再散各行單。後散禪堂大眾。必警策云。各人自己有穿自己的。免還施主來生債。云云廣單大芭蕉扇子。人少每人一把。人多每一帳內放五把。大帳子一到七月半。一齊下好。洗淨收歸維那寮。蚊虫再多不能顧。只可設別法。若查到大帳子多挂一天。維那受罰要緊。維那班首睡禪堂。又堂中免過衣後。跑香。可准穿羅漢褂行香。若穿短夾衣者。不准行香。坐香拜佛大小架房。准穿夏布小褂。如到外寮及各首領寮。定要穿中褂或穿袍子。芭蕉扇子夜在廣單用。不取下廣單一次。維那班首芭蕉扇子亦不得出寮房一步。又一到天天洗澡時。圊頭到午飯後燒澡堂。初八。十四。二十三。三十日四日。可不開澡梆。圊頭不請香板。僧值監堂師浴。太老和尚老和尚。退居和尚。和尚。午板香開靜洗澡。如放晚殿。外寮首領點心後洗澡。禪堂首領聽報鐘一响洗澡。堂師候打皈依後洗澡。行單在堂。師後洗澡。不放晚殿。堂內外首領。繞佛歸位洗澡堂師下晚殿洗澡。行單在堂師後洗。俗人工人在上客堂後洗萬不得移動時間。否則受罰。天熱人多盪汗可在內韋䭾殿廊柱上繫竹杆子數根。預備殿堂回晾袍子用。其餘衣具雜件。概不准參雜其中。雖方便嚴整清規。不能大意。方便不離恒規。萬不能借方便二字。禪堂內外。甚麼也不顧。大非也</p>
</div>
<div class='div-other'><a id='mulu285' />
<p class='h2'>冬天換季規</p><p style="margin-left:1em;text-indent:-1em">秋涼時至。和尚齋堂表過堂。換季各事。自此日起。搭衣過堂。小扇子方可便帶。至大涼時收。合掌尖帽子可帶。金剛帶大棉袄可穿。維那令悅眾。催收內外寮夏衣。洗淨新歸新的一捆。半新歸半新一捆。舊的歸舊的一捆。至來年發時。順手散出。免亂抄查找。竹墊子心板即收藏。禪堂上單草糊格子。換簾子換小棉墊子。派人做事與夏天換季同。班首維那如意寮單草。一齊上好兩單單条板子。此時可下蔽處。夏天晾袍子竹杆撤下。每月四次挑熱水洗衣服按照恒規日期。洗澡洗衣服。再冷和尚班首可穿襪子穿草鞋。其餘維那僧值。知客副寺。書記清眾行單概不能穿。任在各寮內亦不能穿襪子。穿草鞋。查出以紊亂清規問罪。床上准戴風幃子或小帽子。下單即收藏。常住一筆清規准帶合掌尖帽子。其餘平頂冠。一把抓韋䭾矢。觀音斗。風幃子。小帽頭概不准戴。又金剛帶不得紀伽籃褂外。襪子不得穿在套褲內。如有內外寮。清眾行單借維那寮衣服。必留心。願意借破衣裳穿。若借好衣服要還施主來生債。人有此念方稱道人若喜好惡醜。久之與流俗無異也。凡借常住大小棉袄。穿時外面加自己大褂子一件。免棉布衣服弄贜難洗。如還衣服時。悅眾隨即對賬勾賬。若有不知因果人。及無知識人。私穿出寺外者。恐一条牛難還此債。悲乎痛之</p>
</div>
<div class='div-other'><a id='mulu286' />
<p class='h2'>禪堂分單規則</p><p style="margin-left:1em;text-indent:-1em">蚊虫出世吃人肉。而歡來喜去。深遠低飛唱清曲。而一眾同知。喧熱驚心。故有分單之舉。但四月底可分單。如天太熱可宜早幾天。午飯回堂。維那將做事人派好。照單報名。甚麼人做甚麼事招呼師付們。暫坐一刻先。招呼悅眾。韋䭾殿舖棕薦當值不放簾子。各人上單下自己衣單。至韋䭾殿及衣袍具位子上下物件收清。廣單下格子。捧蓆子。棕薦出外。西丹墀東西晒好。及佛龕物件一齊收清放韋䭾殿。悅眾收香桌物件。及班首維那位子上下物件東西。單頭到韋䭾殿看衣單。若有人到擺衣單處取物。切須向單頭告假。看清銷假。大眾出單草。從廣單頭丟出萬不能從堂門經過。出至西丹墀晒好。後打掃廣單。及架上單底廣單床板及長春橙。縫已糊好萬不能動。又派幾人掃棕薦方丈當值一人洗放參板。招呼兩悅眾。報幾人幫出班首寮。維那寮單草。及打掃寮房。堂中點煙把放佛龕後兩頭點。當值香到送香。維那令悅眾至客堂。招呼今天分單。師付們過羅漢堂悅眾侍者穿袍子過堂。東西單頭過二堂。候人回堂換可去。回吃茶暫歇一刻。幾人挂內外簾子。幾人掃堂中地。幾人翻單草幾人出如意寮單草。幾人抬帳竹竿至丹墀刷洗。悅眾領幾人捧帳子進堂上帳子畢。舖大棕薦涼篾墊及草蓆洗佛龕及禪堂候乾。聽招呼。各人搬衣單上單。維那切記安單安位。一一如法放好。香燈擺佛前物件。及一切燈。悅眾擺班首維那。位子上下物件。當值拿香桌物件。一一擺好。東西單頭。至韋䭾殿[打-丁+(券-刀+(令-(合-口)+、))]棕薦。悅眾收拾零頭物件。如無受主者。暫放維那寮。點心粥。穿袍子過堂暫坐。收單草須捆好。送至某處擺好。即將各處。路途草灰。一概掃淨。不留污穢。分單後。早課下殿。在堂中抽衣脫袍子。當值切切。留心。萬不能沖旽。聽外呌香煞畢。一椎小[木*魚]子開靜。當值悅眾。萬不得睡。可在單上靜坐。趕急下單。打三椎呌香。萬不能悞事。未分單以前。芭蕉扇子備好。大帳子涼篾蓆草蓆。預先洗好。捆帳小繩。前日多搓數十根。預辦好了。以免臨時應用倉卒。</p>
</div>
<div class='div-other'><a id='mulu287' />
<p class='h2'>堂中扯放簾子規則</p><p style="margin-left:1em;text-indent:-1em">揚板後。當值候人出盡。扯東西後小簾子。如香燈司水。或副當值可帮扯放。若無多人。概歸當值一人負責。因有門戶關係故也。鎖過門。扯東單西單大簾子。結齊回堂。開東西單格子。上晚課時。候人出堂盡。扯東西單大簾子回堂開。東西單中間格子。小圊回堂。關東西單後小窓。及大窓格。後。止靜掩門。早板香打抽解時。正副悅眾放東西。單簾子。皆正西副東。至開靜。亦正副悅眾扯東西兩單簾子。每支香如是。不得差次。每逢上殿過堂。扯放簾子。歸正副當值。止靜開靜。扯放簾子。歸正副悅眾。</p>
</div>
<div class='div-other'><a id='mulu288' />
<p class='h2'>禪堂拿心板規則</p><p style="margin-left:1em;text-indent:-1em">心板者。只圖其用。未徵其體。良有以也。因其天時炎熱。用心人。難免外熱內煩。心火交加。豈不內外皆火。要知涼從何生。心何能用。否則但有畏熱之心。熟識熱心之境。故古人取法。可適當宜論體也。竹本心空。境何能住。心空境寂。煩火何居。心既不存。境從何有。運四時而不逐。亘古今而常隨。其庶乎。綠竹君子之用。大也。論用也。涼生竹上。心生涼上。心涼則身自淨。身熱則心自動。心動則煩生。煩生則功莫能用也。要知心板之功德。足能成就勝妙實行也。開靜收心板。皆一齊收。萬不能將布擦之。亦不能撞作响聲。世人每多別其名。曰醒板。實為涼心之心板也。</p>
</div>
<div class='div-other'><a id='mulu289' />
<p class='h2'>堂中扇小扇子規則</p><p style="margin-left:1em;text-indent:-1em">一扇子。扇到火熖山裡翻筋斗。而莫熱之太甚。雖然亦不得易其古制。只得作拿棉花打火用也。凡用小扇子。早板香挂二板時。天涼不可用。四支香揚板後。各將扇子繫在右脇袍子帶上。至齋堂候吃畢。取扇子平桌邊。扇子不得舉高。不得作聲。聽引磬一响一齊收。回堂時先放扇子歸原處。後脫袍子。如袍子汗濕。起過香。各人拿至西邊。竹竿上晾好。如洗夏衣褂褲。總在晚課下殿。或午飯回堂。如堂外吃放參。放參後至西丹墀。展身換洗。萬不得隨便洗。午二板吃茶時。可。用小扇子。不得懸高。不得作响聲。手放胯上。扇子當胸。不得用扇。趕蚊虫。扇茶盃。聽盃子一著。一齊收放原處。午板香開靜亦然。惟有挂二板。打站板。要用扇子。定要聽執事招呼。不招呼。萬不能用。晚吃過放參可扇。至維那招呼收。皆一齊收。碗筷扇子皆共一個收字。不得前後拖拉。正吃時不用扇子。次早吃過開水。可用小扇子。至止靜頭一板响一齊收。若差次皆名撞靜。切記。</p>
</div>
<div class='div-other'><a id='mulu290' />
<p class='h2'>堂中打大扇子規則</p><p style="margin-left:1em;text-indent:-1em">大扇子者。非同小可。致有色力單。身帶病。一扇子。可以送至如意寮服藥。何以冷熱不投故也。靜中打扇子。或三人或五人。若三人者和尚前一位。西南角一位。東南角一位。皆一順旋轉。脚齊三塊磚。三人共一扇子。如有蚊虫。四各及人空位子底下。各三四扇子。若扇人胸前。扇子上角。平人口下。下角半人膝上。須微微慢扇。扇柄高。扇頭低。如有怕扇風者。即合單掌。打扇人看之。切切離開。再轉留心。若不覺而復扇者。大病從你生矣。三人勻勻。不稀不密。如早板香打扇。香倒過頭。即將扇子輕輕。放佛龕歸位靜坐。打扇時。多至三圈子。位上人下位。發心接換。如無接換。看某人昏沉最重者。將扇子頭放地。柄在上。靠位邊。用二指膝上一按。即向他合掌。他還掌即下位換扇。萬不能不下位子。午板香靜中打扇同前。至當值出外打茶去。一齊收。扇子。四六支香與早板香同。養息香。看香倒過頭收。晚四支香。靜中打扇。看香下爐收。皆一齊不得前後。餘打大扇子。須聽招呼方可。不招呼不得任意。持香板。打扇者。見有昏沉收扇夾左脇。右手下香板畢。後依不稀不密打扇。萬不可大意。大意則因果隨至也。慎之。又吃放參。頭巡放參送過。天熱可一手拿碗。一手打大扇子。吃過人不扇。在吃放參人處多扇。此扇稍重。聽收醃菜。或聽到開水。大扇子一齊收。</p>
</div>
<div class='div-other'><a id='mulu291' />
<p class='h2'>禪堂做蚊煙規則</p><p style="margin-left:1em;text-indent:-1em">前數日。將蚊烟藥。蚊烟末名鋸雪。又將銀皮紙。一張。裁八個。蚊烟壳備好。至四月下旬。約報六人。至韋䭾殿。將鋸末到地。約五尺長。如堤埂勢。將藥放勻。用手密密翻過。約三次畢。取盆桶六個。裝好排齊。用筷子一隻。餘概不能用。必須用紙壳裝鋸末。用筷子築[監-皿+糸]。煞頭扭緊。鬆則一支板香不够點。做好拿至丹墀。晒乾裝好。擺在維那寮。若有外寮私借者。萬不得與之。</p>
</div>
<div class='div-other'><a id='mulu292' />
<p class='h2'>禪堂點蚊烟規則</p><p style="margin-left:1em;text-indent:-1em">傷生救命。近世皆然。而我界中。救生非世間之生。非異世間生也。何以故。被蚊咬者。瞋心生而道念絕矣。實乃物我同生。須除生則真護生也。起養息香時。末悅眾將蚊烟拿出。擺在吃茶處。和尚在堂點五根。不在堂點四根。聽二板挂過。末悅眾取東前。蚊烟瓦出外。用蘆柴破細。用草纏緊。約五尺許。點好。將蚊烟瓦托進堂。從西前至西後。復東後至東前。將手中瓦。放在東前放畢。出外小圓。回堂坐香。開靜聽開門。正當值悅眾。從東至西。收放原處。晚四支香點蚊烟。打催板時點。蚊烟拿進堂同前。收蚊烟亦同前。瓦放離位。三塊磚。收放位子底下。</p>
</div>
<div class='div-other'><a id='mulu293' />
<p class='h2'>晒草鞋規則</p><p style="margin-left:1em;text-indent:-1em">細雨連綿。潮濕彌加。豈言大雨乎。但下雨後。辦事人留心。而行道者。憂道不憂貧。鞋子草鞋事。雖不大。然費力不小。古人無剪爪之工。更何關心於外務耶。故維那師付。每逢下雨後。午飯回堂。必招呼師付們。晒草鞋鞋子。然草鞋皆覆晒。自晒後概不許人到此抹索。維那午板香開靜吃茶。候盃子落地。即招呼正副悅眾。出去翻草鞋。一齊翻好。小圓回堂。大眾至六支香。打過抽解。維那招呼師付們。各人自將草鞋鞋子。收回拿進堂。敬香師候煞過三陣後。即將自己草鞋。拿回堂放位子下。再出堂。煞第四陣敬香畢。跟維那後走。收草鞋時。不得拍打作聲。亦不得私晒。若晒維那寮。大眾衣服被条。各種物件。亦皆正副悅眾。聽維那招呼。一一翻晒。萬不能失悞公事。</p>
</div>
<div class='div-other'><a id='mulu294' />
<p class='h2'>堂中穿脫衣袍鞋襪規則</p><p style="margin-left:1em;text-indent:-1em">每逢有殿堂搭衣時。東西單頭站本位。單二單四。次第站離三塊磚齊線縫。搭衣抽衣皆然。穿脫袍子。亦離三塊磚縫。出鞋子萬不得作聲。收草鞋皆用隻手提起。放位子邊齊線縫。穿襪子將腰灣下。襪子口離地二寸。若高一寸。犯大規矩。穿畢穿鞋。用脚踏地。用手㧞鞋。不得將脚敲高。堂中鞋子底。不得釘釘。勿論小褂褲襪子。護領概不宜白色或黃色。一切衣服皆使灰色為最上色。若不爾者。受大檢點慎之。</p>
</div>
<div class='div-other'><a id='mulu295' />
<p class='h2'>去各寮假規則</p><p style="margin-left:1em;text-indent:-1em">若有人在止靜以後。到堂門外彈格子。概不理會。止靜後除和尚外。任何人不准到禪堂門外彈格子。未止靜時。有彈格子者。當值出看問明。或某寮。或請某人至某處公務有事。當值即報知維那師付。維那云。某某師到某寮有公務事體。某師聽到。即將草鞋脫下。赤脚穿布鞋。襪子放袖籠內。袍子雙手橫持手內。平胸至香桌前。向維那合掌。萬不能舉袍子。出堂至韋䭾殿。將袍子襪子穿好。照客領至某處事畢。回韋䭾殿脫袍子襪子。赤脚穿布鞋子。袍[打-丁+(券-刀+(令-(合-口)+、))]橫持襪籠袖內進堂。如堂中行香。暫坐一刻。候打抽解進堂。袍子放原處換草鞋候維那師付歸位。至香桌前合掌銷假。如事畢回。萬不能至如意寮。監值寮。及一切處。一經查出。立即重罰。</p>
<p style="margin-left:1em;text-indent:-1em">新請班首講開示。新請僧值表堂。時間。僧值在第三日早粥後。班首在第三日早二板後。</p>
</div>
<div class='div-other'><a id='mulu296' />
<p class='h2'>每年過年到三十日晚事畢養息不得到大殿及各處燃香規則</p><p style="margin-left:1em;text-indent:-1em">燃香一事。實是銷業障。除罪愆。種善根堅行願。之一大佛事。故梵網經云。若不燒身燒臂燒指。供養諸佛菩薩。非出家人非佛弟子。舍那親宣。言何能謬。高旻不然。古有知識。見學人盡夜拜佛。即斥曰向外馳求作麼。止不准拜。彼即云拜佛是好事。善知識言。好事不如無。要之禪堂之深。任佛祖有口亦難動舌也。高旻今後。每年過三十晚。普茶各事畢。維那派悅眾。各處催查。一齊上單養息。如有一人違背常住恒規。即下楗椎。不服者立即遷單近日辛苦非常。到此時更深夜靜。各人安眠靜睡。至次日精神奮勇。三業純和。於自身於常住。兩得其利。否則黑夜東馳西奔。這裡唧咕。那裡講話。誠叢林之衰相。急宜戒也慎之。</p>
</div>
<div class='div-other'><a id='mulu297' />
<p class='h2'>堂中依序請益規則</p><p style="margin-left:1em;text-indent:-1em">夫善知識有三。訓導善知識。外護善知識。同學善知識。然同學者。眾中不一。有見地高超者。有工夫未熟者。有規矩熟讀者。有法則罕知者。親近善知識。貴在同學而同參。問之則謙恭禮節。答之則言簡理當。凡問話者。東單頭可至西單頭。亦能至西單尾。不能至東單尾。東單尾。能至西單頭。亦可至西單尾。亦可至東單頭。西單尾。能至西單頭。不能至東單尾。復不能至東單頭。不然皆名亂位。大犯堂規。誨諸同學。慎之勉之。</p>
</div>
<div class='div-other'><a id='mulu298' />
<p class='h2'>各寮首領行單公務規則</p><p style="margin-left:1em;text-indent:-1em">班首公務和尚。如拈大殿香者。湯藥請過。跟班至大殿。在殿內中間東柱西站。具持手內。聽維那舉香讚出口。即至下中蒲團問訊。上拈香下在和尚後小蒲團。展四摺具。禮佛三拜畢。即歸班首本位。如上供。拈香禮佛畢。在靠東柱站後三拜出殿。走香盤後回寮。又早課在祖堂拈香者。湯葯請過。侍者傳爐。直到祖堂。受請班首。候杯籃出堂。或冬天挂二板後。搭衣持具。到祖堂中蒲團問訊。上拈香。下展四摺具三拜畢。在外客堂稍等。跟班上殿。祖堂上供儀式。拈香後在中蒲團站。與和尚上供同。凡請拈香上供。不到丈室告假銷假。直去直回。又公務和尚陞座。及起七解七貼單者。陞座儀式。與和尚同。唯下座不回謝。首領大眾。隨到丈室叩謝和尚。行禮如儀。其餘各佛事。不到丈室叩謝。班首公務維那者。維那本人請者。或着悅眾代請者。受請班首。即到維那位。查點班牌。查點人數。如遇行香夯香板時。即夯香板催香送位。概與維那同。喊悅眾稱悅眾師。不喊同寮師。若清眾犯事。用維那香板舉罰。如講開示。不在班首本位講。可在維那位講開示。若加香後。走圈子講開示者。必持班首香板講。不得持維那香板講開示。至銷假時。班首維那。對面合掌就是。又上殿磬法。與維那同。唯在斯有何樂後。舉眾等二字。手持磬椎。椎頂與指頭平。繞佛跟班首次第走。上殿過堂出堂。公務班首人走大眾後。回堂走本班次回。若在堂睡時。公務班首睡維那位。如在大廳喫齋時。亦坐維那位。若班首請當維那。和尚送過香板。上殿過堂。出入往返。概與維那同。班首書記副寺。公務僧值。概與知客公務僧值同。班首公務知客。短時公務。衣單不動。白天在客堂喫飯做事。晚至本寮養息。如長時公務。或請知客。衣單轉在客堂。上殿過堂坐香。歸班首班次。如客堂事不深熟習。作事令在後知客領做。或聽和尚招呼。那位領事。班首公務副寺。白天在庫房吃飯做事。晚可回寮義息。上殿過堂走班首班次。如時間稍長。衣單可轉庫房。又知客公務僧值。上殿不帶具。至大殿從西至東一轉。站前格聞二磬聲。同大眾禮佛三拜。後站大殿東前格。面向上三陣大[木*魚]子不禮佛。候[木*魚]子煞過。走佛前向西。轉到東靠大[木*魚]子側。至要放掌前。到明間東柱西站。聽大磬靠柱向上問訊。向西轉面。出外禮四聖回。從西轉東。至前東柱西問訊畢。後站大[木*魚]子側。其餘行站繞佛各事。概與僧值同。公務僧值過堂。齊堂不搭衣。其餘坐維那位。喫二堂及帮添飯菜。照應盌筷。與僧值同。書記副寺公務知客。白天在客堂喫飯做事。上殿過堂。歸書記班次。書記知客公務副寺。白天在庫房喫飯做事。晚可回寮養息。凡公務時間稍長。可轉衣單到公務處。免往返不便。如書記請僧值。知客請副寺概照受執規則。各執其事。上殿過堂。依書記次序行之。堂內清眾公務行單者。任是公務一年半載。不到發單銀之時。概無單銀。公務外寮。只許帶被条衣袍。鞋襪草鞋。洗臉洗澡手巾。其餘不准帶出外寮。公務時告假銷假。與告香假銷香假同。上殿過堂。走行單班次。又行單公務行單者。上殿過堂出坡。概與受職行單同。公務到發單銀時。只有一份單銀。如少單銀人。公務多單銀者。當照多單銀天數。計算發給之。</p>
</div></div>
</div><!-- end of div[@id='body'] -->
</body></html>